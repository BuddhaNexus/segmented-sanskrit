{
    "GR14ss2_bhgu:0": " ṣaṭ-sandarbha-nāmaka-",
    "GR14ss2_bhgu:1": " śrī-bhāgavata-sandarbhe dvitīyaḥ",
    "GR14ss2_bhgu:2": " bhagavat-sandarbhaḥ",
    "GR14ss2_bhgu:3": " śrī-śrī-rādhā-govindo jayataḥ /",
    "GR14ss2_bhgu:4": " tau santoṣayatā santau śrīla-rūpa-sanātanau /",
    "GR14ss2_bhgu:5": " dākṣiṇātyena bhaṭṭena pnuar etad vivicyate //o//",
    "GR14ss2_bhgu:6": " tasyādyaṃ granthanālekhaṃ krāntam utkrānta-khaṇḍitam /",
    "GR14ss2_bhgu:7": " paryālocyātha paryāyaṃ kṛtvā likhati jīvakaḥ //o//[*ENDNOTE 1] [1]",
    "GR14ss2_bhgu:8": " athaivam advaya-jñāna-lakṣaṇaṃ tat tattvaṃ sāmānyato lakṣayitvā punar",
    "GR14ss2_bhgu:9": " upāsaka-yogyatā-vaiśiṣṭyena prakaṭita-nija-sattā-viśeṣaṃ viśeṣato nirūpayati",
    "GR14ss2_bhgu:10": " vadantīty asyaivottarārdhena",
    "GR14ss2_bhgu:11": " brahmeti paramātmeti bhagavān iti śabdyate / [BhP 1.2.11]",
    "GR14ss2_bhgu:12": " atha śrīmad-bhāgavatākhya eva śāstre kvacid anayatrāpi tad ekaṃ tattvaṃ",
    "GR14ss2_bhgu:13": " tridhā śabdyate /",
    "GR14ss2_bhgu:14": " kvacid brahmeti kvacit paramātmeti kvacid bhagavān iti ca",
    "GR14ss2_bhgu:15": " / kintv atra śrīmad-vyāsa-samādhi-labdhād bhedāj jīva iti ca śabdyate iti",
    "GR14ss2_bhgu:16": " svayam eva vyākhyāto bhavatīti prathamatas tāv eva prastūyate / mūle tu",
    "GR14ss2_bhgu:17": " kramād vaiśiṣṭya-dyotanāya tathā vinyāsaḥ /",
    "GR14ss2_bhgu:18": " ayam arthaḥ - tad ekam",
    "GR14ss2_bhgu:19": " evākhaṇḍānanda-svarūpaṃ tattvaṃ thutkṛta-pārameṣṭhyādikānanda-",
    "GR14ss2_bhgu:20": " samudayānāṃ paramahaṃsānāṃ sādhana-vaśāt tādātmyam āpanne satyām",
    "GR14ss2_bhgu:21": " api tadīya-svarūpa-śakti-vaicitryāṃ tad-grahaṇāsāmarthye cetasi yathā",
    "GR14ss2_bhgu:22": " sāmānyato lakṣitaṃ tathaiva sphurad vā tadvad evāvivikta-śakti-",
    "GR14ss2_bhgu:23": " śaktimattābhedatayā pratipādyamānaṃ vā brahmeti śabdyate /",
    "GR14ss2_bhgu:24": " atha tad ekaṃ tattvaṃ svarūpa-bhūtayaiva śaktyā kam api viśeṣaṃ dhartuṃ",
    "GR14ss2_bhgu:25": " parāsām api śaktīnāṃ mūlāśraya-rūpaṃ tad-anubhāvānanda-sandohāntar-",
    "GR14ss2_bhgu:26": " bhāvita-tādṛśa-brahmānandānāṃ bhāgavata-paramahaṃsānāṃ",
    "GR14ss2_bhgu:27": " tathānubhavaika-sādhakatama-tadīya-svarūpānanda-śakti-viśeṣātmaka-",
    "GR14ss2_bhgu:28": " bhakti-bhāviteṣv antar-bahir apīndriyeṣu parisphurad vā tadvad eva vivikta-",
    "GR14ss2_bhgu:29": " tādṛśa-śakti-śaktimattābhedena pratipādyamānaṃ vā bhagavān iti śabdyate /",
    "GR14ss2_bhgu:30": " evam evoktaṃ śrī-jaḍa-bharatena -",
    "GR14ss2_bhgu:31": " jñānaṃ viśuddhaṃ paramārtham ekam",
    "GR14ss2_bhgu:32": " anantaraṃ tv abahir brahma satyam",
    "GR14ss2_bhgu:33": " pratyak praśāntaṃ bhagavac-chabda-saṃjñaṃ",
    "GR14ss2_bhgu:34": " yad vāsudevaṃ kavayo vadanti // [BhP 5.12.11] iti /",
    "GR14ss2_bhgu:35": " śrī-dhruvaṃ prati śrī-manunā ca -",
    "GR14ss2_bhgu:36": " tvaṃ pratyag-ātmani tadā bhagavaty ananta /",
    "GR14ss2_bhgu:37": " ānanda-mātra upapanna-samasta-śaktau // [BhP 4.11.30] iti /",
    "GR14ss2_bhgu:38": " evaṃ cānanda-mātraṃ viśeṣyaṃ samastāḥ śaktayo viśeṣaṇāni viśiṣṭo",
    "GR14ss2_bhgu:39": " bhagavān ity āyātam /",
    "GR14ss2_bhgu:40": " tathā caivaṃ viśiṣṭaye prāpte",
    "GR14ss2_bhgu:41": " pūrṇāvirbhāvatvenākhaṇḍa-tattva-rūpo'sau bhagavān /",
    "GR14ss2_bhgu:42": " brahma tu sphuṭam",
    "GR14ss2_bhgu:43": " aprakaṭita-vaiśiṣṭyākāratvena tasyavāsamyag āvirbhāva ity āgatam / idaṃ tu",
    "GR14ss2_bhgu:44": " purastād vistareṇa vivecanīyam /",
    "GR14ss2_bhgu:45": " bhagavac chabdārthaḥ śrī-viṣṇu-purāṇe",
    "GR14ss2_bhgu:46": " [6.5.66-69, 73-75, 79] proktaḥ /",
    "GR14ss2_bhgu:47": " yat tad avyaktam ajaram acintyam ajam akṣayam /",
    "GR14ss2_bhgu:48": " anirdeśyam arūpaṃ ca pāṇi-pādādy-asaṃyutam //",
    "GR14ss2_bhgu:49": " vibhuṃ sarva-gataṃ nityaṃ bhūta-yonim akāraṇam /",
    "GR14ss2_bhgu:50": " vyāpy-avyāptaṃ yataḥ sarvaṃ tad vai paśyanti sūrayaḥ //",
    "GR14ss2_bhgu:51": " tad brahma paramaṃ dhāma tad dhyeyaṃ mokṣa-kāṅkṣiṇām /",
    "GR14ss2_bhgu:52": " śruti-vākyoditaṃ sūkṣmaṃ tad viṣṇoḥ paramaṃ padam //",
    "GR14ss2_bhgu:53": " tad etad bhagavad-vācyaṃ svarūpaṃ paramātmanaḥ /",
    "GR14ss2_bhgu:54": " vācako bhagavac-chabdas tasyādyasyākṣarātmanaḥ //",
    "GR14ss2_bhgu:55": " ity-ādy uktvā ---",
    "GR14ss2_bhgu:56": " sambharteti tathā bhartā bhakāro'rtha-dvayānvitaḥ /",
    "GR14ss2_bhgu:57": " netā gamayitā sraṣṭā gakārārthas tathā mune //",
    "GR14ss2_bhgu:58": " aiśvaryasya samagrasya vīryasya yaśasaḥ śriyaḥ /",
    "GR14ss2_bhgu:59": " jñāna-vairāgyayoś caiva ṣaṇṇāṃ bhaga itīṅganā //",
    "GR14ss2_bhgu:60": " vasanti tatra bhūtāni bhūtātmany akhilātmani /",
    "GR14ss2_bhgu:61": " sa ca bhūteṣv aśeṣeṣu vakārārthas tato'vyayaḥ // iti coktvā --",
    "GR14ss2_bhgu:62": " jñāna-śakti-balaiśvarya-vīrya-tejāṃsy aśeṣataḥ /",
    "GR14ss2_bhgu:63": " bhagavac-chabda-vācyāni vinā heyair guṇādibhiḥ //",
    "GR14ss2_bhgu:64": " iti [ViP 6.5.79] paryantena /",
    "GR14ss2_bhgu:65": " pūrvavad atra viśeṣya-viśeṣaṇa-viśiṣṭatā vivecanīyā /",
    "GR14ss2_bhgu:66": " viśeṣaṇasyāpy",
    "GR14ss2_bhgu:67": " aheyatvaṃ vyaktībhaviṣyatīti /",
    "GR14ss2_bhgu:68": " arūpaṃ pāṇi-pādādy-asaṃyutam itīdaṃ",
    "GR14ss2_bhgu:69": " brahmākhya-kevala-viśeṣyāvirbhāva-niṣṭham /",
    "GR14ss2_bhgu:70": " vibhuṃ sarva-gatam ity",
    "GR14ss2_bhgu:71": " ādikaṃ tu viśiṣṭa-niṣṭham /",
    "GR14ss2_bhgu:72": " athavā arūpam ity ādikaṃ prākṛta-rūpādi-",
    "GR14ss2_bhgu:73": " niṣedha-niṣṭham /",
    "GR14ss2_bhgu:74": " ataeva pāṇi-pādādya-saṃyutam iti saṃyoga-sambandha eva",
    "GR14ss2_bhgu:75": " parihriyate na tu samavāya-sambandha iti jñeyam /",
    "GR14ss2_bhgu:76": " vibhum iti sarva-vaibhava-",
    "GR14ss2_bhgu:77": " yuktam ity arthaḥ /",
    "GR14ss2_bhgu:78": " vyāpīti sarva-vyāpakam /",
    "GR14ss2_bhgu:79": " avyāptam iti anyena vyāptum",
    "GR14ss2_bhgu:80": " aśakyam / tad etad brahma-svarūpaṃ bhagavac-chabdena vācyam / na tu",
    "GR14ss2_bhgu:81": " lakṣyam / tad eva nirdhāryati bhagavac-chabdo'yaṃ tasya nadī-viśeṣasya",
    "GR14ss2_bhgu:82": " gaṅgā-śabdavad vācaka eva,",
    "GR14ss2_bhgu:83": " na tu taṭa-śabdaval-lakṣakaḥ /",
    "GR14ss2_bhgu:84": " evaṃ satya-kṣara-",
    "GR14ss2_bhgu:85": " sāmyān nirbrūyād iti nirukta-matam āśritya bhagādi-śabdānām artham āha",
    "GR14ss2_bhgu:86": " sambharteti. netāsva-bhakti-phalasya premṇaḥ prāpakaḥ /",
    "GR14ss2_bhgu:87": " gamayitā sva-loka-",
    "GR14ss2_bhgu:88": " prāpakaḥ / sraṣṭā sva-bhakteṣu tat-tad-guṇasyodgamayitā / jagat-",
    "GR14ss2_bhgu:89": " poṣakatvādikaṃ tu tasya paramparayaiva na tu sākṣād iti jñeyam /",
    "GR14ss2_bhgu:90": " aiśvaryaṃ sarva-vaśīkāritvam /",
    "GR14ss2_bhgu:91": " samagrasyeti sarvatrānveti /",
    "GR14ss2_bhgu:92": " vīryaṃ maṇi-",
    "GR14ss2_bhgu:93": " mantrāder iva prabhāvaḥ /",
    "GR14ss2_bhgu:94": " yaśo vāṅ-manaḥ-śarīrāṇāṃ sādguṇya-khyātiḥ /",
    "GR14ss2_bhgu:95": " śrīḥ sarva-prakārā sampat /",
    "GR14ss2_bhgu:96": " jñānaṃ sarvajñatvam /",
    "GR14ss2_bhgu:97": " vairāgyaṃ prapañca-vastv-",
    "GR14ss2_bhgu:98": " anāsaktiḥ / iṅganā saṃjñā /",
    "GR14ss2_bhgu:99": " akṣara-sāmya-pakṣe bhagavān iti vaktavye",
    "GR14ss2_bhgu:100": " matupo va-lopaś chāndasaḥ /",
    "GR14ss2_bhgu:101": " sambhartey-ādiṣu sambhartṛtvādiṣv eva",
    "GR14ss2_bhgu:102": " tātparyam / yathā suptiṅ-antacayo vākyam ity atra pacati bhavatīty asya",
    "GR14ss2_bhgu:103": " vākyasya pāko bhavatīty arthaḥ kriyate yathā vā sattāyām asti bhavatīty atra",
    "GR14ss2_bhgu:104": " dhātv-artha eva vivakṣitaḥ /",
    "GR14ss2_bhgu:105": " tad evam eva bhagavān ity atra matub-artho",
    "GR14ss2_bhgu:106": " yojayituṃ śakyate /",
    "GR14ss2_bhgu:107": " prakārāntareṇa ṣaḍ-bhagān darśayati jñāna-śaktī jñānam",
    "GR14ss2_bhgu:108": " antaḥ-karaṇasya /",
    "GR14ss2_bhgu:109": " śaktir indriyāṇām /",
    "GR14ss2_bhgu:110": " aiśvarya-vīrye vyākhyāte /",
    "GR14ss2_bhgu:111": " tejaḥ kāntiḥ",
    "GR14ss2_bhgu:112": " / aśeṣataḥ sāmagryeṇety arthaḥ /",
    "GR14ss2_bhgu:113": " bhagavac-chabda-vācyānīti / bhagavato",
    "GR14ss2_bhgu:114": " viśeṣaṇāny evaitāni na tūpalakṣaānīty arthaḥ /",
    "GR14ss2_bhgu:115": " atra bhagavān iti nitya-yoge",
    "GR14ss2_bhgu:116": " matup /",
    "GR14ss2_bhgu:117": " atha tathāvidha-bhagavad-rūpa-pūrṇāvirbhāvaṃ tat tattvaṃ pūrvavaj jīvādi-",
    "GR14ss2_bhgu:118": " niyantṛtvena sphurad vā pratipādyamānaṃ vā paramātmeti śabdyata iti /",
    "GR14ss2_bhgu:119": " yadyapy etae brahmādi-śabdāḥ prāyo mitho'rtheṣu vartante tathāpi tatra tatra",
    "GR14ss2_bhgu:120": " saṅketa-prādhānya-vivakṣayedam uktam // śrī-sutaḥ // [2]",
    "GR14ss2_bhgu:121": " evam eva praśnotttarābhyāṃ vivṛṇoti / rājovāca -",
    "GR14ss2_bhgu:122": " nārāyaṇābhidhānasya brahmaṇaḥ paramātmanaḥ /",
    "GR14ss2_bhgu:123": " niṣṭhām arhatha no vaktuṃ yūyaṃ hi brahma-vittamāḥ // [BhP 11.3.35]",
    "GR14ss2_bhgu:124": " śrī-pippalāyana uvāca -",
    "GR14ss2_bhgu:125": " sthity-udbhava-pralaya-hetur ahetur asya",
    "GR14ss2_bhgu:126": " yat svapna-jāgara-suṣuptiṣu yad bahiś ca /",
    "GR14ss2_bhgu:127": " dehendriyāsuhṛdayāni caranti yena",
    "GR14ss2_bhgu:128": " sañjīvitāni tad avehi paraṃ narendra // [BhP 11.3.36]",
    "GR14ss2_bhgu:129": " atra praśnasyārthaḥ /",
    "GR14ss2_bhgu:130": " nārāyaṇābhidhānasya bhagavataḥ / brahmeti",
    "GR14ss2_bhgu:131": " paramātmety ādi-prasiddha-tat-samudāya-tṛtīyatayā pāṭhāt / nārāyaṇe",
    "GR14ss2_bhgu:132": " turīyākhye bhagavac-chaba-śabdite ity atra spaṣṭībhāvitvāc ca / niṣṭhāṃ",
    "GR14ss2_bhgu:133": " tattvam / praśna-krameṇaivottaram āha sthitīti /",
    "GR14ss2_bhgu:134": " yat sthityādi-hetur ahetuś ca",
    "GR14ss2_bhgu:135": " bhavati / yac ca jāgarādiṣu yad bahiś ca bhavati /",
    "GR14ss2_bhgu:136": " yena ca dehādīni",
    "GR14ss2_bhgu:137": " sañjīvitāni santi caranti /",
    "GR14ss2_bhgu:138": " tad ekam eva paraṃ tattvaṃ praśna-krameṇa",
    "GR14ss2_bhgu:139": " nārāyaṇādi-rūpaṃ viddhīti yojanīyam /",
    "GR14ss2_bhgu:140": " tathāpi bhramatva-spaṣṭīkaraṇāya",
    "GR14ss2_bhgu:141": " viparyayena vyākhyāyate /",
    "GR14ss2_bhgu:142": " tatraikasyaiva viśeṣaṇa-bhedena tad-aviśiṣṭatvena",
    "GR14ss2_bhgu:143": " ca pratipādanāt tathaiva tat tad upāsaka-puruṣānubhava-bhedāc",
    "GR14ss2_bhgu:144": " cāvirbhāvanāmbhoder bheda ity uttara-vākya-tātparyam /",
    "GR14ss2_bhgu:145": " etad uktaṃ bhavati /",
    "GR14ss2_bhgu:146": " svayam ahetuḥ svarūpa-śaktyaika-vilāsamayatvena",
    "GR14ss2_bhgu:147": " tatrodāsīnam api prakṛtijīva-pravartakāvastha-paramātmāpara-paryāya-",
    "GR14ss2_bhgu:148": " svāṃśa-lakṣaṇa-puruṣa-dvārā yad asya sarga-sthity-ādi-hetur bhavati tad",
    "GR14ss2_bhgu:149": " bhagavad-rūpaṃ viddhi /",
    "GR14ss2_bhgu:150": " paramātmatā caivam upatiṣṭhatīty āha yena hetu-",
    "GR14ss2_bhgu:151": " kartrā ātmāṃśa-bhūta-jīva-praveśana-dvārā sañjīvitāni santi dehādīni tad-",
    "GR14ss2_bhgu:152": " upalakṣaṇāni pradhānādi-sarvāṇy eva tattvāni yenaiva preritatayaiva caranti",
    "GR14ss2_bhgu:153": " sva-sva-kārye pravartante tat paraamātma-rūpaṃ viddhi /",
    "GR14ss2_bhgu:154": " tasmai namo bhagavate brahmaṇe paramātmane [BhP 10.28.6] ity atra varuṇa-",
    "GR14ss2_bhgu:155": " kṛta-śrī-kṛṣṇa-stutau ṭīkā ca - paramātmane sarva-jīva-niyantre ity eṣā /",
    "GR14ss2_bhgu:156": " jīvasyātmatvaṃ tad-apekṣayā tasya paramatvam ity ataḥ paramātma-śabdena",
    "GR14ss2_bhgu:157": " tat-sahayogī sa eva vyajyate iti /",
    "GR14ss2_bhgu:158": " tat tad aviśiṣṭatvena brahmatva-mātraṃ",
    "GR14ss2_bhgu:159": " caivam upatiṣṭhatīty āha, svapneti /",
    "GR14ss2_bhgu:160": " yad eva tat tattvaṃ svapnādau anvayena",
    "GR14ss2_bhgu:161": " sthitaṃ yac ca tad-bahiḥ śuddhāyāṃ jīvākhya-śaktau tathā sthitaṃ cakārāt",
    "GR14ss2_bhgu:162": " tataḥ paratrāpi vyatirekeṇa sthitaṃ svayam aviśiṣṭaṃ tad brahma-rūpaṃ",
    "GR14ss2_bhgu:163": " viddhīti // śrī-nāradaḥ? //",
    "GR14ss2_bhgu:164": " idam eva trayaṃ siddhi-prasaṅge'py āha tribhiḥ /",
    "GR14ss2_bhgu:165": " viṣṇau tryadhīśvare cittaṃ dhārayet kāla-vigrahe /",
    "GR14ss2_bhgu:166": " sa īśitvam avāpnoti kṣetraṃ kṣetrajña-codanam //",
    "GR14ss2_bhgu:167": " nārāyaṇe turīyākhye bhagavac-chabda-śabdite /",
    "GR14ss2_bhgu:168": " mano mayy ādadhad yogī mad-dharmāvaśitām iyāt //",
    "GR14ss2_bhgu:169": " nirguṇe brahmaṇi mayi dhārayan viśadaṃ manaḥ /",
    "GR14ss2_bhgu:170": " parānandam avāpnoti yatra kāmo'vasīyate // [BhP 11.15.15-17]",
    "GR14ss2_bhgu:171": " ṭīkā ca / try-adhīśvare triguṇa-māyā-niyantari /",
    "GR14ss2_bhgu:172": " ataeva kāla-vigrahe",
    "GR14ss2_bhgu:173": " ākalayiṛ-rūpe antaryāmiṇi /",
    "GR14ss2_bhgu:174": " turīyākhye",
    "GR14ss2_bhgu:175": " virāṭ hiraṇya-garbhaś ca kāraṇaṃ cety upādhayaḥ /",
    "GR14ss2_bhgu:176": " īśasya yantribhir hīnaḥ turīyaṃ tat padaṃ viduḥ //",
    "GR14ss2_bhgu:177": " ity evaṃ lakṣaṇe /",
    "GR14ss2_bhgu:178": " aiśvaryasya samagrasya vīryasya yaśasaḥ śriyaḥ /",
    "GR14ss2_bhgu:179": " jñāna-vairāgyayoś caiva ṣaṇṇāṃ bhaga itīṅganā // [ViP 6.5.74]",
    "GR14ss2_bhgu:180": " tadvati bhagavac-chabda-śabdite / ity eṣā //",
    "GR14ss2_bhgu:181": " śrī-bhagavān //3// [4]",
    "GR14ss2_bhgu:182": " atha vadantīty ādyasya padyasya pratyavasthānaṃ yāvat tṛtīya-sandarbham",
    "GR14ss2_bhgu:183": " udbhāvyate /",
    "GR14ss2_bhgu:184": " yatra yogyatā-vaiśiṣṭyenāvirbhāva-vaiśiṣṭyaṃ vaktuṃ",
    "GR14ss2_bhgu:185": " brahmāvirbhāve tāvad yogyatām āha -",
    "GR14ss2_bhgu:186": " tathāpi bhūman mahimā-guṇasya te",
    "GR14ss2_bhgu:187": " vibodhhum arhaty amalāntarātmabhiḥ /",
    "GR14ss2_bhgu:188": " avikriyāt svānubhavād arūpato",
    "GR14ss2_bhgu:189": " hy ananya-bodhyātmayatayā na cānyathā // [BhP 10.14.6]",
    "GR14ss2_bhgu:190": " yadyapi brahmatve bhagavattve ca durjñeyatvam uktam,",
    "GR14ss2_bhgu:191": " tathāpi he bhūman",
    "GR14ss2_bhgu:192": " svarūpeṇa guṇena cānanta te tavāguṇasya anāviṣkṛta-svarūpa-bhūta-guṇasya",
    "GR14ss2_bhgu:193": " yo mahimā mahattvaṃ bṛhattvaṃ brahmatvam iti yāvat /",
    "GR14ss2_bhgu:194": " atha kasmād ucyate",
    "GR14ss2_bhgu:195": " brahma bṛṃhati bṛṃhayati ceti śruteḥ /",
    "GR14ss2_bhgu:196": " sa tava mahimā amalāntarātmabhiḥ",
    "GR14ss2_bhgu:197": " śuddhāntaḥkaraṇair guṇair viboddhum arhati /",
    "GR14ss2_bhgu:198": " teṣāṃ bodhe prakāśitum",
    "GR14ss2_bhgu:199": " arhati samartho bhavatīty arthaḥ /",
    "GR14ss2_bhgu:200": " kasmān nimittāt?",
    "GR14ss2_bhgu:201": " tatrāha svānubhavāt śuddhatvaṃ padārthasya bodhāt /",
    "GR14ss2_bhgu:202": " nanv anubhavaḥ khalv antaḥkaraṇasya vṛttiḥ,",
    "GR14ss2_bhgu:203": " sā ca sthūla-sūkṣma-deha-",
    "GR14ss2_bhgu:204": " vikāra-mayy eva satī kathaṃ nirvikāratvam-padārthaḥ viṣayaṃ kurvīta /",
    "GR14ss2_bhgu:205": " tatrāha avikriyāt tyakta-tat-tad-vikārāt /",
    "GR14ss2_bhgu:206": " nanu viṣayākāra evānubhavo viṣayam upādadīta śuddhatvam-padārthas tu",
    "GR14ss2_bhgu:207": " na kasyāpi viṣayaḥ syāt pratyag-rūpatvāt /",
    "GR14ss2_bhgu:208": " tatrāha arūpataḥ rūpyate bhāvyate",
    "GR14ss2_bhgu:209": " iti rūpo viṣayaḥ tadākāratā-rahitāt /",
    "GR14ss2_bhgu:210": " deha-dvayāveśa-viṣayākāratā-rāhitye",
    "GR14ss2_bhgu:211": " sati svayaṃ śuddhatvaṃ-padārthaḥ prakāśata iti bhāvaḥ /",
    "GR14ss2_bhgu:212": " nanu sūkṣma-cid-rūpatvam-padārthānubhave kathaṃ pūrṇa-cidākāra-rūpa-",
    "GR14ss2_bhgu:213": " madīya-brahma-svarūpaṃ sphuratu /",
    "GR14ss2_bhgu:214": " tatrāha ananya-bodhyātmatayā cid-",
    "GR14ss2_bhgu:215": " ākāratā-sāmyena śuddhatvaṃ-padārthaikya-bodhya-svarūpatayā / yadyapi",
    "GR14ss2_bhgu:216": " tādṛg-ātmānubhavānantaraṃ tad-ananya-bodhyatākṛtau sādhaka-śaktir nāsti",
    "GR14ss2_bhgu:217": " tathāpi pūrvaṃ tad-artham eva kṛtayā sarvatrāpy upajīvyayā sādhana-bhakty-",
    "GR14ss2_bhgu:218": " ārādhitasya śrī-bhagavataḥ prabhāvād eva tad api tatrodayata iti bhāvaḥ /",
    "GR14ss2_bhgu:219": " tad uktam vadantīty ādi-padyānantaram eva -",
    "GR14ss2_bhgu:220": " tac-chraddadhānā munayo",
    "GR14ss2_bhgu:221": " jñāna-vairāgya-yuktayā /",
    "GR14ss2_bhgu:222": " paśyanty ātmani cātmānaṃ",
    "GR14ss2_bhgu:223": " bhaktyā śruta-gṛhītayā // [BhP 1.2.12] iti.",
    "GR14ss2_bhgu:224": " satyavrataṃ prati śrī-matsyadevopadeśe ca -",
    "GR14ss2_bhgu:225": " madīyaṃ mahimānaṃ ca",
    "GR14ss2_bhgu:226": " paraṃ brahmeti śabditam /",
    "GR14ss2_bhgu:227": " vetsyasy anugṛhītaṃ me",
    "GR14ss2_bhgu:228": " sampraśnair vivṛtaṃ hṛdi // [BhP 8.24.38] iti.",
    "GR14ss2_bhgu:229": " brahmā śrī-bhagavantam //4// [5]",
    "GR14ss2_bhgu:230": " tādṛśāvirbhāvam āha, sārdhena -",
    "GR14ss2_bhgu:231": " śaśvat praśāntam abhayaṃ pratibodha-mātraṃ",
    "GR14ss2_bhgu:232": " śuddhaṃ samaṃ sad-asataḥ paramātma-tattvam /",
    "GR14ss2_bhgu:233": " śabdo na yatra puru-kārakavān kriyārtho",
    "GR14ss2_bhgu:234": " māyā paraity abhimukhe ca vilajjamānā /",
    "GR14ss2_bhgu:235": " tad vai padaṃ bhagavataḥ paramasya puṃso",
    "GR14ss2_bhgu:236": " brahmeti yad vidur ajasra-sukhaṃ viśokam // [BhP 2.7.47]",
    "GR14ss2_bhgu:237": " ayam arthaḥ /",
    "GR14ss2_bhgu:238": " sarvato bṛhattamatvād brahmeti yad vidus tat khalu param asya",
    "GR14ss2_bhgu:239": " puṃso bhagavataḥ padam eva /",
    "GR14ss2_bhgu:240": " nirvikalpatayā sākṣāt-kṛteḥ prāthamikatvāt",
    "GR14ss2_bhgu:241": " brahmaṇaś ca bhagavata eva nirvikalpa-sattā-rūpatvāt /",
    "GR14ss2_bhgu:242": " vicitra-rūpādi-vikalpa-",
    "GR14ss2_bhgu:243": " viśeṣa-viśiṣṭasya bhagavatas tu sākṣāt-kṛtes tad-anantarajatvāt / tadīya-",
    "GR14ss2_bhgu:244": " svarūpa-bhūtaṃ tad brahma tat sākṣātkārāspadaṃ bhavatīty arthaḥ /",
    "GR14ss2_bhgu:245": " nirvikalpa-brahmaṇas tasya svarūpa-lakṣaṇam āha pratibodha-mātram iti /",
    "GR14ss2_bhgu:246": " ajasra-sukham iti ca /",
    "GR14ss2_bhgu:247": " jaḍasya duḥkhasya ca pratiyogitayā pratīyate yad vastu",
    "GR14ss2_bhgu:248": " yac ca nityaṃ tad eka-rūpaṃ tad-rūpam ity arthaḥ /",
    "GR14ss2_bhgu:249": " yat ātma-tattvaṃ sarveṣām",
    "GR14ss2_bhgu:250": " ātmatnāṃ mūlam /",
    "GR14ss2_bhgu:251": " ātmā hi sva-prakāśa-rūpatayā nirupādhi-parama-",
    "GR14ss2_bhgu:252": " premāspadatayā ca tat-tad-rūpeṇa pratīyata ity arthaḥ /",
    "GR14ss2_bhgu:253": " atha tasya sukha-rūpasya ajasratve hetum āha śāśvat praśāntaṃ nityam eva",
    "GR14ss2_bhgu:254": " kṣobha-rahitaṃ tadvad abhayaṃ bhaya-śūnyaṃ viśokaṃ śoka-rahitaṃ ceti / na",
    "GR14ss2_bhgu:255": " ca sukha-rūpatve tasya puṇya-janyatvaṃ syād ity āha śabdo na yatreti / yatra",
    "GR14ss2_bhgu:256": " kriyārtho yajñādy-arthaḥ puru-kārakavān śabdo na pravartate ity arthaḥ /",
    "GR14ss2_bhgu:257": " tvaṃ tv aupaniṣadaṃ puruṣam ity ādi rītyā kevalam upaniṣad eva prakāśikā",
    "GR14ss2_bhgu:258": " bhavatīty arthaḥ /",
    "GR14ss2_bhgu:259": " punaḥ sukha-svarūpatve cendriya-janyatvaṃ vyāvartayati",
    "GR14ss2_bhgu:260": " śuddham ity ādinā /",
    "GR14ss2_bhgu:261": " tatra śuddhaṃ doṣa-rahitam /",
    "GR14ss2_bhgu:262": " samam uccāvacatā-śūnyam",
    "GR14ss2_bhgu:263": " / sadasataḥ paraṃ kāraṇa-kārya-vargād upari-sthitam /",
    "GR14ss2_bhgu:264": " kiṃ bahunety āha māyā",
    "GR14ss2_bhgu:265": " ca yasyābhimukhe yadunmukhatayā sthite jīvan-mukta-gaṇe vilajjamānaiva",
    "GR14ss2_bhgu:266": " paraiti palāyate tato dūraṃ gacchatīty arthaḥ //",
    "GR14ss2_bhgu:267": " śrī brahmā nāradam //5// [6]",
    "GR14ss2_bhgu:268": " vyañjite bhagavat-tattve brahma ca vyajyate svayam /",
    "GR14ss2_bhgu:269": " ato'tra brahma-sandarbho'py avāntaratayā mataḥ //",
    "GR14ss2_bhgu:270": " atha bhagavad-āvirbhāve yogyatām āha -",
    "GR14ss2_bhgu:271": " bhakti-yogena manasi samyak praṇihite'male",
    "GR14ss2_bhgu:272": " apaśyat puruṣaṃ pūrṇaṃ //",
    "GR14ss2_bhgu:273": " [BhP 1.7.4] iti /",
    "GR14ss2_bhgu:274": " vyākhyātam eva //6// [7]",
    "GR14ss2_bhgu:275": " tad itthaṃ brahmaṇā coktam --",
    "GR14ss2_bhgu:276": " tvaṃ bhakti-yoga-paribhāvita-hṛt-saroja",
    "GR14ss2_bhgu:277": " āsse śrutekṣita-patho nanu nātha puṃsām //",
    "GR14ss2_bhgu:278": " iti // [BhP 3.9.11] // śrī-sutaḥ",
    "GR14ss2_bhgu:279": " tad-āvirbhāvam āha sārdha-daśabhiḥ --",
    "GR14ss2_bhgu:280": " tasmai sva-lokaṃ bhagavān sabhājitaḥ",
    "GR14ss2_bhgu:281": " sandarśayām āsa paraṃ na yat-param /",
    "GR14ss2_bhgu:282": " vyapeta-saṅkleśa-vimoha-sādhvasaṃ",
    "GR14ss2_bhgu:283": " sva-dṛṣṭavadbhir puruṣair abhiṣṭutam //9//",
    "GR14ss2_bhgu:284": " pravartate yatra rajas tamas tayoḥ",
    "GR14ss2_bhgu:285": " sattvaṃ ca miśraṃ na ca kāla-vikramaḥ /",
    "GR14ss2_bhgu:286": " na yatra māyā kim utāpare harer",
    "GR14ss2_bhgu:287": " anuvratā yatra surāsurārcitāḥ //10//",
    "GR14ss2_bhgu:288": " śyāmāvadātāḥ śata-patra-locanāḥ",
    "GR14ss2_bhgu:289": " piśaṅga-vastrāḥ surucaḥ supeśasaḥ /",
    "GR14ss2_bhgu:290": " sarve catur-bāhava unmiṣan-maṇi-",
    "GR14ss2_bhgu:291": " praveka-niṣkābharaṇāḥ suvarcasaḥ /",
    "GR14ss2_bhgu:292": " pravāla-vaidūrya-mṛṇāla-varcasaḥ",
    "GR14ss2_bhgu:293": " parisphurat-kuṇḍala-mauli-mālinaḥ //11//",
    "GR14ss2_bhgu:294": " bhrājiṣṇubhir yaḥ parito virājate",
    "GR14ss2_bhgu:295": " lasad-vimānāvalibhir mahātmanām /",
    "GR14ss2_bhgu:296": " vidyotamānaḥ pramadottamādyubhiḥ",
    "GR14ss2_bhgu:297": " savidyud abhrāvalibhir yathā nabhaḥ //12//",
    "GR14ss2_bhgu:298": " śrīr yatra rūpiṇy urugāya-pādayoḥ",
    "GR14ss2_bhgu:299": " karoti mānaṃ bahudhā vibhūtibhiḥ /",
    "GR14ss2_bhgu:300": " preṅkhaṃ śritā yā kusumākarānugair",
    "GR14ss2_bhgu:301": " vigīyamānā priya-karma gāyatī //13//",
    "GR14ss2_bhgu:302": " dadarśa tatrākhila-sātvatāṃ patiṃ",
    "GR14ss2_bhgu:303": " śriyaḥ patiṃ yajña-patiṃ jagat-patim /",
    "GR14ss2_bhgu:304": " sunanda-nanda-prabalārhaṇādibhiḥ",
    "GR14ss2_bhgu:305": " sva-pārṣadāgraiḥ parisevitaṃ vibhum //14//",
    "GR14ss2_bhgu:306": " bhṛtya-prasādābhimukhaṃ dṛg-āsavaṃ",
    "GR14ss2_bhgu:307": " prasanna-hāsāruṇa-locanānanam /",
    "GR14ss2_bhgu:308": " kirīṃinaṃ kuṇḍalinaṃ catur-bhujaṃ",
    "GR14ss2_bhgu:309": " pītāṃśukaṃ vakṣasi lakṣitaṃ śriyā //15//",
    "GR14ss2_bhgu:310": " adhyarhaṇīyāsanam āsthitaṃ paraṃ",
    "GR14ss2_bhgu:311": " vṛtaṃ catuḥ-ṣoḍaśa-pañca-śaktibhiḥ /",
    "GR14ss2_bhgu:312": " yuktaṃ bhagaiḥ svair itaratra cādhruvaiḥ",
    "GR14ss2_bhgu:313": " sva eva dhāman ramamāṇam īśvaram //16//",
    "GR14ss2_bhgu:314": " tad-darśanāhlāda-pariplutāntaro",
    "GR14ss2_bhgu:315": " hṛṣyat-tanuḥ prema-bharāśru-locanaḥ /",
    "GR14ss2_bhgu:316": " nanāma pādāmbujam asya viśva-sṛg",
    "GR14ss2_bhgu:317": " yat pāramahaṃsyena pathādhigamyate //17//",
    "GR14ss2_bhgu:318": " taṃ prīyamāṇaṃ samupasthitaṃ kaviṃ",
    "GR14ss2_bhgu:319": " prajā-visarge nija-śāsanārhaṇam /",
    "GR14ss2_bhgu:320": " babhāṣa īṣat-smita-śociṣā girā",
    "GR14ss2_bhgu:321": " priyaḥ priyaṃ prīta-manāḥ kare spṛśan //18 [BhP 2.9.9-18] //",
    "GR14ss2_bhgu:322": " tasmai bhagavad-ājñā-puraskāreṇa śrī-nārāyaṇāhvaya-puruṣa-nābhi-",
    "GR14ss2_bhgu:323": " paṅkaje sthityaiva tat-toṣaṇais tapobhir bhajate brahmaṇe sabhājitas tena",
    "GR14ss2_bhgu:324": " bhajanena vaśīkṛtaḥ san sva-lokaṃ vaikuṇṭhaṃ bhuvanottamaṃ bhagavān",
    "GR14ss2_bhgu:325": " samyag darśayāmāsa /",
    "GR14ss2_bhgu:326": " yad yato viakuṇṭhāt param anyad vaikuṇṭhaṃ paraṃ",
    "GR14ss2_bhgu:327": " śreṣṭhaṃ na vidyate parama-bhagavad-vaikuṇṭhatvāt /",
    "GR14ss2_bhgu:328": " yad vā, yad yato",
    "GR14ss2_bhgu:329": " vaikuṇṭhāt paraṃ brahmākhyaṃ tattvaṃ paraṃ bhinnaṃ na bhavati / svarūpa-",
    "GR14ss2_bhgu:330": " śakti-viśeṣāviṣkāreṇa māyayānāvṛtaṃ tad eva tad-rūpam ity arthaḥ / agre tv",
    "GR14ss2_bhgu:331": " idaṃ vyaktīkariṣyate /",
    "GR14ss2_bhgu:332": " tādṛśatve hetuḥ vyapeteti sva-dṛṣṭeto ca /",
    "GR14ss2_bhgu:333": " avidyāsmitārāga-dveṣābhiniveśāḥ pañca kleśāḥ viimohas taiḥ vaicitryaṃ",
    "GR14ss2_bhgu:334": " sādhvasaṃ bhayaṃ vyapetāni saṅkleśādīni yatra tam /",
    "GR14ss2_bhgu:335": " svasya dṛṣṭaṃ darśanaṃ",
    "GR14ss2_bhgu:336": " tad vidyate yeṣāṃ tair ātmavidbhir api abhitaḥ sarvāṃśenaiva stutaṃ ślāghitam /",
    "GR14ss2_bhgu:337": " atha te munayo dṛṣṭvā nayanānanda-bhājanam /",
    "GR14ss2_bhgu:338": " vaikuṇṭhaṃ tad-adhiṣṭhānaṃ vikuṇṭhaṃ ca svayaṃ-prabham //",
    "GR14ss2_bhgu:339": " bhagavantaṃ parikramya praṇipatyānumānya ca /",
    "GR14ss2_bhgu:340": " pratijagmuḥ pramuditāḥ śaṃsanto vaiṣṇavīṃ śriyam // [BhP 3.16.27-8]",
    "GR14ss2_bhgu:341": " punas tādṛśatvam eva vyanakti,",
    "GR14ss2_bhgu:342": " pravartate iti /",
    "GR14ss2_bhgu:343": " yatra vaikuṇṭhe rajas tamaś ca",
    "GR14ss2_bhgu:344": " na pravartate /",
    "GR14ss2_bhgu:345": " tayor miśraṃ sahacaraṃ jaḍaṃ yat sattvaṃ na tad api / kintu",
    "GR14ss2_bhgu:346": " anyad eva / tac ca yā suṣṭhu sthāpayiṣyamāṇā māyātaḥ parā bhagavat-",
    "GR14ss2_bhgu:347": " svarūpa-śaktiḥ tasyāḥ vṛttitvena cid-rūpaṃ śuddha-sattvākhyaṃ sattvam iti",
    "GR14ss2_bhgu:348": " tadīya-prakaraṇa eva sthāpayiṣyate /",
    "GR14ss2_bhgu:349": " tad eva ca yatra pravartate ity arthaḥ /",
    "GR14ss2_bhgu:350": " tathā ca nārada-pañcarātre jitante-stotre -",
    "GR14ss2_bhgu:351": " lokaṃ vaikuṇṭha-nāmānaṃ",
    "GR14ss2_bhgu:352": " divya-ṣaḍ-guṇa-saṃyutam /",
    "GR14ss2_bhgu:353": " avaiṣṇavānām aprāpyaṃ",
    "GR14ss2_bhgu:354": " guṇa-traya-vivarjitam //",
    "GR14ss2_bhgu:355": " pādmottara-khaṇḍe tu vaikuṇḍha-nirūpaśo tasya sattvasyāprākṛtatvaṃ",
    "GR14ss2_bhgu:356": " sphuṭam evaṃ darśitam /",
    "GR14ss2_bhgu:357": " yataḥ prakṛti-vibhūti-varṇanānantaram -",
    "GR14ss2_bhgu:358": " evaṃ prākṛta-rūpāyā vibhūte rūpam uttamam /",
    "GR14ss2_bhgu:359": " tripād-vibhūti-rūpaṃ tu śṛṇu bhūdhara-nandini //",
    "GR14ss2_bhgu:360": " pradhāna-parama-vyomnor antare virajā nadī /",
    "GR14ss2_bhgu:361": " vedāṅgasvedajanita-toyaiḥ prasrāvitā śubhā //",
    "GR14ss2_bhgu:362": " tasyāḥ pāre para-vyomni tripād-bhūtaṃ sanātanam /",
    "GR14ss2_bhgu:363": " amṛtaṃ śāśvataṃ nityam anantaṃ paraṃ padam //",
    "GR14ss2_bhgu:364": " śuddha-sattva-mayaṃ divyam akṣaraṃ brahmaṇaḥ padam // ityādi //",
    "GR14ss2_bhgu:365": " prākṛta-guṇānāṃ parasparāvyabhicāritvaṃ tūktaṃ sāṅkhya-kaumudyāṃ -",
    "GR14ss2_bhgu:366": " anyonya-mithuna-vṛttaya iti /",
    "GR14ss2_bhgu:367": " taṭ-ṭīkāyāṃ ca anyonya-sahacarā avinābhāva-",
    "GR14ss2_bhgu:368": " vartina iti yāvat /",
    "GR14ss2_bhgu:369": " bhavati cātrāgamaḥ -",
    "GR14ss2_bhgu:370": " anyonya-mithunāḥ sarve",
    "GR14ss2_bhgu:371": " sarve sarvatra-gāminaḥ /",
    "GR14ss2_bhgu:372": " rajaso mithunaṃ sattvam //",
    "GR14ss2_bhgu:373": " ity ādy upakramya",
    "GR14ss2_bhgu:374": " naiṣām ādiś ca saṃyogo",
    "GR14ss2_bhgu:375": " viyogo copalabhyate // itīti //",
    "GR14ss2_bhgu:376": " tasmād atra rajaso'sad-bhāvād asṛjyatvaṃ tamaso'sad-bhāvād anāśyatvaṃ",
    "GR14ss2_bhgu:377": " prākṛta-sattvābhāvāc ca saccidānanda-rūpatvaṃ tasya darśitam /",
    "GR14ss2_bhgu:378": " tatra hetur",
    "GR14ss2_bhgu:379": " na ca kāla-vikramaḥ iti /",
    "GR14ss2_bhgu:380": " kāla-vikrameṇa hi prakṛti-kṣobhāt sattvādayaḥ",
    "GR14ss2_bhgu:381": " pṛthak kriyante /",
    "GR14ss2_bhgu:382": " tasmād yatrāsau ṣaḍ-bhāva-vikāra-hetuḥ kāla-vikrama eva",
    "GR14ss2_bhgu:383": " na pravartate tatra teṣām abhāvaḥ sutarām eveti bhāvaḥ /",
    "GR14ss2_bhgu:384": " kiṃ ca teṣāṃ mūlata",
    "GR14ss2_bhgu:385": " eva kuṭhāra ity āha na yatra māyeti /",
    "GR14ss2_bhgu:386": " māyātra jagat-sṛṣṭy-ādi-hetur",
    "GR14ss2_bhgu:387": " bhagavac-chaktir na tu kāpaṭya-mātram /",
    "GR14ss2_bhgu:388": " raja-ādi-niṣedhenaiva tad-vyudāsāt",
    "GR14ss2_bhgu:389": " / athavā yatra tayoḥ sambandhi sattvaṃ prākṛta-sattvaṃ yat tad api na",
    "GR14ss2_bhgu:390": " pravartate /",
    "GR14ss2_bhgu:391": " miśram apṛthag-bhūta-guṇa-trayaṃ pradhānaṃ ca / agre māyā-",
    "GR14ss2_bhgu:392": " pradhānayor bhedo vivecanīyaḥ /",
    "GR14ss2_bhgu:393": " kaimutyenoktam evārthaṃ draḍhayati /",
    "GR14ss2_bhgu:394": " kim utāpare iti /",
    "GR14ss2_bhgu:395": " tayor vimiśraṃ kiñcid",
    "GR14ss2_bhgu:396": " rajas-tamo-miśraṃ sattvaṃ ca neti vyākhyā tu piṣṭa-peṣaṇam eva / sāmānyato",
    "GR14ss2_bhgu:397": " rajas-tamo-niṣedhenaiva tat-pratipatteḥ /",
    "GR14ss2_bhgu:398": " vakṣyate ca tasya sattvasya prākṛtād",
    "GR14ss2_bhgu:399": " anytamatvaṃ dvādaśe śrī-nārāyaṇa-rṣiṃ prati mārkaṇḍeyena --",
    "GR14ss2_bhgu:400": " sattvaṃ rajas tama itīśa tavātma-bandho",
    "GR14ss2_bhgu:401": " māyāmayāḥ sthit-layodbhava-hetavo'sya /",
    "GR14ss2_bhgu:402": " līlādhṛtā yad api sattvamayī praśāntyai",
    "GR14ss2_bhgu:403": " nānye nṝṇāṃ vyasana-moha-bhiyaś ca yābhyām //",
    "GR14ss2_bhgu:404": " tasmāt taveha bhagavann atha tāvakānāṃ",
    "GR14ss2_bhgu:405": " śuklāṃ tanuṃ sva-dayitāṃ kuśalā bhajanti /",
    "GR14ss2_bhgu:406": " yat sātvatāḥ puruṣa-rūpam uśanti sattvaṃ",
    "GR14ss2_bhgu:407": " loko yato'bhayam utātma-sukhaṃ na cānyad // [BhP 12.8.39-40] iti //",
    "GR14ss2_bhgu:408": " anayor arthaḥ /",
    "GR14ss2_bhgu:409": " he īśa yad api sattvaṃ rajas tama iti tavaiva māyā-kṛtā līlāḥ",
    "GR14ss2_bhgu:410": " / kathambhūtāḥ - asya viśvasya sthityādi-hetavaḥ tathāpi yā sattvamayī saiva",
    "GR14ss2_bhgu:411": " praśāntyai prakṛṣṭa-sukhāya bhavati /",
    "GR14ss2_bhgu:412": " nānye rajas tamo-mayyau / na kevalaṃ",
    "GR14ss2_bhgu:413": " praśāntyabhāva-mātram anayoḥ /",
    "GR14ss2_bhgu:414": " kintv aniṣṭaṃ cety āha vyasaneti / he",
    "GR14ss2_bhgu:415": " bhagavan tasmāt tava śuklāṃ sattva-maya-līlādhiṣṭhātrīṃ tanuṃ śrī-viṣṇu-",
    "GR14ss2_bhgu:416": " rūpāṃ kuśalā nipuṇā bhajanti sevante na tv anyāṃ brahma-rudra-rūpāṃ te",
    "GR14ss2_bhgu:417": " bhajanti anusaranti /",
    "GR14ss2_bhgu:418": " na tu dakṣa-bhairavādi-rūpām /",
    "GR14ss2_bhgu:419": " kathambhūtāṃ svasya",
    "GR14ss2_bhgu:420": " tavāpi dayitāṃ loka-śānti-karatvāt /",
    "GR14ss2_bhgu:421": " nanu mama rūpam api sattvātmakam iti prasiddhaṃ /",
    "GR14ss2_bhgu:422": " tarhi kathaṃ tasyāpi",
    "GR14ss2_bhgu:423": " māyāmayatvam eva /",
    "GR14ss2_bhgu:424": " nahi nahīty āha sātvatāḥ śrī-bhāgavatā yat sattvaṃ",
    "GR14ss2_bhgu:425": " puruṣasya tava rūpaṃ prakāśam uśanti manyante yataś ca sattvāt loko",
    "GR14ss2_bhgu:426": " vaikuṇṭhākhyaḥ prakāśate tad abhayam ātma-sukhaṃ para-brahmānanda-",
    "GR14ss2_bhgu:427": " svarūpam evalakṣaṇa-svarūpa-śakti-vṛtti-viśeṣa ucyate /",
    "GR14ss2_bhgu:428": " sattvaṃ viśuddhaṃ vasudeva-śabditaṃ",
    "GR14ss2_bhgu:429": " yad īyate tatra pumān apāvṛtaḥ / [BhP 4.3.23]",
    "GR14ss2_bhgu:430": " ityādy udāhariṣyamāṇānusārāt /",
    "GR14ss2_bhgu:431": " agocaratve hetuḥ prakṛti-guṇaḥ /",
    "GR14ss2_bhgu:432": " sattvam ity",
    "GR14ss2_bhgu:433": " aśuddha-sattva-lakṣaṇa-prasiddhy-anusāreṇa tathābhūtaś cic-chakti-vṛtti-",
    "GR14ss2_bhgu:434": " viśeṣaḥ sattvam iti saṅgati-lābhāc ca /",
    "GR14ss2_bhgu:435": " tataś ca tasya svarūpa-śakti-vṛttitvena",
    "GR14ss2_bhgu:436": " svarūpātmataivety uktam tad abhayam ātma-sukham iti /",
    "GR14ss2_bhgu:437": " arthāntare",
    "GR14ss2_bhgu:438": " bhagavad-vigrahaṃ prati rūpaṃ yad etad [BhP 2.8.2] ityādau śuddha-sattva-",
    "GR14ss2_bhgu:439": " svarūpa-mātratva-pratijñābhaṅgaḥ /",
    "GR14ss2_bhgu:440": " abhayam ity ādau prāñjalatā-hāniś ca",
    "GR14ss2_bhgu:441": " bhavati / anyat padasyaikasyaiva rajas tamaś ceti dvir-āvṛttau pratipatti-",
    "GR14ss2_bhgu:442": " gauravaṃ cotpadyate /",
    "GR14ss2_bhgu:443": " pūrvam api nānye iti dvivacanenaiva parāmṛṣṭe /",
    "GR14ss2_bhgu:444": " tasmād asti prasiddhād anyat svarūpa-bhūtaṃ sattvam /",
    "GR14ss2_bhgu:445": " yad evaikādaśe yat kāya eṣa bhuvana-traya-sanniveśa [BhP 11.4.4] ityādau",
    "GR14ss2_bhgu:446": " jñānaṃ svata ity atra ṭīkā-kṛn-mataṃ yasya svarūpa-bhūtāt sattvāt tanu-",
    "GR14ss2_bhgu:447": " bhṛtāṃ jñānam ity anena /",
    "GR14ss2_bhgu:448": " tathā paro rajaḥ savitur jāta-vedā devasya bharga",
    "GR14ss2_bhgu:449": " [BhP 5.7.14] ity ādau śrī-bharata-jāpye tan-mataṃ paro rajaḥ rajasaḥ prakṛteḥ",
    "GR14ss2_bhgu:450": " paraṃ śuddha-sattvātmakam ity ādinā /",
    "GR14ss2_bhgu:451": " ataeva prākṛtāḥ sattvādayo guṇā",
    "GR14ss2_bhgu:452": " jīvasyaiva na tv īśasyeti śrūyate /",
    "GR14ss2_bhgu:453": " athaikādaśe sattvaṃ rajas tama iti guṇā",
    "GR14ss2_bhgu:454": " jīvasya naiva me [BhP 11.25.12] iti /",
    "GR14ss2_bhgu:455": " śrī-bhagavad-upaniṣatsu ca -",
    "GR14ss2_bhgu:456": " ye caiva sāttvikā bhāvā rājasās tāmasāś ca ye /",
    "GR14ss2_bhgu:457": " matta eveti tān viddhi na tv ahaṃ teṣu te mayi //",
    "GR14ss2_bhgu:458": " tribhir guṇa-mayair bhāvair ebhiḥ sarvam idaṃ jagat /",
    "GR14ss2_bhgu:459": " mohitaṃ nābhijānāti mām ebhyaḥ param avyayam //",
    "GR14ss2_bhgu:460": " daivī hy eṣā guṇa-mayī mama māyā duratyayā /",
    "GR14ss2_bhgu:461": " mām eva ye prapadyante māyām etāṃ taranti te // iti [Gītā 7.12-4]",
    "GR14ss2_bhgu:462": " yathā daśame -",
    "GR14ss2_bhgu:463": " harir hi nirguṇaḥ sākṣāt",
    "GR14ss2_bhgu:464": " puruṣaḥ prakṛteḥ paraḥ /",
    "GR14ss2_bhgu:465": " sa sarva-dṛg upadraṣṭā",
    "GR14ss2_bhgu:466": " taṃ bhajan nirguṇo bhavet // iti [BhP 10.88.5]",
    "GR14ss2_bhgu:467": " śrī-viṣṇu-purāṇe ca -",
    "GR14ss2_bhgu:468": " sattvādayo na santīśe",
    "GR14ss2_bhgu:469": " yatra ca prākṛtā guṇāḥ /",
    "GR14ss2_bhgu:470": " sa śuddhaḥ sarva-śuddhebhyaḥ",
    "GR14ss2_bhgu:471": " pumān ādyaḥ prasīdatu // iti [ViP 1.9.44]",
    "GR14ss2_bhgu:472": " atra prākṛtā iti viśiṣya aprākṛtās tv anye guṇās tasmin santy eveti vyañjitaṃ",
    "GR14ss2_bhgu:473": " tatraiva /",
    "GR14ss2_bhgu:474": " hlādinī sandhinī saṃvit",
    "GR14ss2_bhgu:475": " tvayy ekā sarva-saṃśraye /",
    "GR14ss2_bhgu:476": " hlāda-tāpa-karī miśrā",
    "GR14ss2_bhgu:477": " tvayi no guṇa-varjite // iti [ViP 1.12.69]",
    "GR14ss2_bhgu:478": " tathā ca daśame devendreṇoktam --",
    "GR14ss2_bhgu:479": " viśuddha-sattvaṃ tava dhāma śāntaṃ",
    "GR14ss2_bhgu:480": " tapomayaṃ dhvasta-rajas-tamaskam /",
    "GR14ss2_bhgu:481": " māyāmayo'yaṃ guṇa-saṃpravāho",
    "GR14ss2_bhgu:482": " na vidyate te'graṇānubandha // iti [BhP 10.27.4]",
    "GR14ss2_bhgu:483": " ayam arthaḥ /",
    "GR14ss2_bhgu:484": " dhāma svarūpa-bhūta-prakāśa-śaktiḥ /",
    "GR14ss2_bhgu:485": " viśuddhatvam āha",
    "GR14ss2_bhgu:486": " viśeṣaṇa-dvayena /",
    "GR14ss2_bhgu:487": " dhvasta-rajas-tamaskaṃ tapo-mayam iti ca /",
    "GR14ss2_bhgu:488": " tapo'tra jñānaṃ",
    "GR14ss2_bhgu:489": " sa tapo'tapyateti śruteḥ /",
    "GR14ss2_bhgu:490": " tapomayaṃ pracura-jñāna-svarūpam /",
    "GR14ss2_bhgu:491": " jāḍyāṃśenāpi",
    "GR14ss2_bhgu:492": " rahitam ity arthaḥ /",
    "GR14ss2_bhgu:493": " ātmā jñāna-mayaḥ śuddha itivat /",
    "GR14ss2_bhgu:494": " ataḥ prākṛta-sattvam",
    "GR14ss2_bhgu:495": " api vyāvṛttam /",
    "GR14ss2_bhgu:496": " ata eva māyāmayo'yaṃ sattvādi-guṇa-pravāhas te tava na",
    "GR14ss2_bhgu:497": " vidyate / yato'sāv ajñānenaivānubandha iti /",
    "GR14ss2_bhgu:498": " ataeva śrī-bhagavantaṃ prati brahmādīnāṃ sayuktikam --",
    "GR14ss2_bhgu:499": " sattvaṃ viśuddhaṃ śrayate bhavān sthitau",
    "GR14ss2_bhgu:500": " śarīriṇāṃ śreya-upāyanaṃ vapuḥ /",
    "GR14ss2_bhgu:501": " veda-kriyā-yoga-tapaḥ-samādhibhis",
    "GR14ss2_bhgu:502": " tavārhaṇaṃ yena janaḥ samīhate //",
    "GR14ss2_bhgu:503": " sattvaṃ na ced dhātar idaṃ nijaṃ bhaved",
    "GR14ss2_bhgu:504": " vijñānam ajñāna-bhidāpamārjanam /",
    "GR14ss2_bhgu:505": " guṇa-prakāśair anumīyate bhavān",
    "GR14ss2_bhgu:506": " prakāśate yasya ca yena vā guṇaḥ // [BhP 10.2.34-35]",
    "GR14ss2_bhgu:507": " ayam arthaḥ /",
    "GR14ss2_bhgu:508": " sattvaṃ tena prakāśamānatvāt tad-abhinnatayā rūpitaṃ vapur",
    "GR14ss2_bhgu:509": " bhavān śrayate prakaṭayati /",
    "GR14ss2_bhgu:510": " kathambhūtaṃ sattvaṃ viśuddham / anyasya",
    "GR14ss2_bhgu:511": " rajas-tamobhyām amiśrasyāpi prākṛtatvena jāḍyāṃśa-saṃvalitatvān na",
    "GR14ss2_bhgu:512": " viśeṣeṇa śuddhatvam /",
    "GR14ss2_bhgu:513": " etat tu svarūpa-śakty-ātmatvena tad-aṃśasyāpy",
    "GR14ss2_bhgu:514": " asparśād atīva śuddham ity arthaḥ /",
    "GR14ss2_bhgu:515": " kim arthaṃ śraye /",
    "GR14ss2_bhgu:516": " śarīriṇāṃ sthitau nija-",
    "GR14ss2_bhgu:517": " caraṇāravinde manaḥsthairyāya sarvatra bhakti-sukhād anasyaiva tvadīya-",
    "GR14ss2_bhgu:518": " mukhya-prayojanatvād iti bhāvaḥ /",
    "GR14ss2_bhgu:519": " bhakti-yoga-vidhānārtham iti [BhP 1.8.19]",
    "GR14ss2_bhgu:520": " śrī-kuntī-vākyāt /",
    "GR14ss2_bhgu:521": " kathambhūtaṃ vapuḥ śreyasāṃ sarveṣāṃ puruṣārthānām upāyanam āśrayam",
    "GR14ss2_bhgu:522": " / nityānanda-paramānanda-rūpam ity arthaḥ /",
    "GR14ss2_bhgu:523": " ato vapuṣas tava ca bheda-",
    "GR14ss2_bhgu:524": " nirdeśo'yam aupacārika eveti bhāvaḥ /",
    "GR14ss2_bhgu:525": " ataeva yena vapuṣā yad vapur",
    "GR14ss2_bhgu:526": " ālambanenaiva janas tavārhaṇaṃ pūjāṃ karoti /",
    "GR14ss2_bhgu:527": " kaiḥ sādhanaiḥ vedādibhis",
    "GR14ss2_bhgu:528": " tvad-ālambakair ity arthaḥ /",
    "GR14ss2_bhgu:529": " sādhāraṇais tv arpitair eva tvad-arhaṇa-",
    "GR14ss2_bhgu:530": " prāyatāsiddhāv api /",
    "GR14ss2_bhgu:531": " vapuṣo'napekṣatvāt /",
    "GR14ss2_bhgu:532": " tādṛśa-vapuḥ-prakāśa-hetutvena",
    "GR14ss2_bhgu:533": " svarūpātmakatvaṃ spaṣṭayanti /",
    "GR14ss2_bhgu:534": " he dhātaś ced yadi idaṃ sattvaṃ yat tava nijaṃ vijñānam anubhavaṃ tadātmikā",
    "GR14ss2_bhgu:535": " sva-prakāśatā-śaktir ity arthaḥ /",
    "GR14ss2_bhgu:536": " tan na bhavet /",
    "GR14ss2_bhgu:537": " tarhi tu ajñāna-bhidā sva-",
    "GR14ss2_bhgu:538": " prakāśasya tavānubhava-prakāra eva mārjanaṃ śuddhim avāpa /",
    "GR14ss2_bhgu:539": " saiva jagati",
    "GR14ss2_bhgu:540": " paryavasīyate na tu tavānubhava-leśo'pīty arthaḥ /",
    "GR14ss2_bhgu:541": " nanu prākṛta-sattva-guṇenaiṣa bhavatu kiṃ nijenety āha /",
    "GR14ss2_bhgu:542": " prākṛta-guṇa-",
    "GR14ss2_bhgu:543": " prakāśair bhavān kevalam anumīyate na tu sākṣātkriyata ity arthaḥ / athavā",
    "GR14ss2_bhgu:544": " tava vijñāna-rūpam ajñāna-bhidāyā apamārjanaṃ ca yan nijaṃ sattvaṃ tad yadi",
    "GR14ss2_bhgu:545": " na bhaven nāvirbhavati tadaiva prākṛta-sattvādi-guṇa-prakāśair bhavān",
    "GR14ss2_bhgu:546": " anumīyate tvan-nija-sattāvirbhāveṇa tu sākṣāt-kriyata evety arthaḥ / tad eva",
    "GR14ss2_bhgu:547": " spaṣṭayituṃ tatrānumāne dvaividhyam āhur yasya guṇaḥ prakāśata iti /",
    "GR14ss2_bhgu:548": " asvarūpa-bhūtasyaiva sattvādi-guṇasya tvad-avyabhicāri sambandhitva-mātreṇa",
    "GR14ss2_bhgu:549": " vā tvad eva prakāśyamānatā-mātreṇa vā tval-liṅgatvam ity arthaḥ / yathā",
    "GR14ss2_bhgu:550": " aruṇodayasya sūryodaya-sānnidhya-liṅgatvaṃ yathā vā dhūmasyāgni-",
    "GR14ss2_bhgu:551": " liṅgatvam iti tata ubhayathāpi tava sākṣātkāre tasya sādhakatamatvābhāvo",
    "GR14ss2_bhgu:552": " yukta iti bhāvaḥ /",
    "GR14ss2_bhgu:553": " tad evam aprākṛta-sattvasya tadīya-sva-prakāśatā-rūpatvaṃ yena",
    "GR14ss2_bhgu:554": " svaprakāśasya tava sākṣātkāro bhavatīti sthāpitam /",
    "GR14ss2_bhgu:555": " atra ye viśuddha-sattvaṃ",
    "GR14ss2_bhgu:556": " nāma prākṛtam eva rajas-tamaḥ-śūnyaṃ matvā tat-kāryaṃ bhagavad-",
    "GR14ss2_bhgu:557": " vigrahādikaṃ manyante te tu na kenāpy anugṛhītāḥ / rajaḥ-",
    "GR14ss2_bhgu:558": " sambandhābhāvena svataḥ praśānta-svabhāvasya sarvatrodāsīnatākṛti-hetos",
    "GR14ss2_bhgu:559": " tasya kṣobhāsambhavāt vidyāmayatvena yathāvasthita-vastu-prakāśitāmātra-",
    "GR14ss2_bhgu:560": " dharmatvāt,",
    "GR14ss2_bhgu:561": " tasya kalpanāntarāyogyatvāc ca /",
    "GR14ss2_bhgu:562": " tad uktam api agocarasya",
    "GR14ss2_bhgu:563": " gocaratve hetuḥ prakṛti-guṇaḥ sattvam /",
    "GR14ss2_bhgu:564": " gocarasya bahurūpatve rajaḥ /",
    "GR14ss2_bhgu:565": " bahurūpasya tirohitatve rajaḥ /",
    "GR14ss2_bhgu:566": " tathā parasparodāsīnatve sattvam /",
    "GR14ss2_bhgu:567": " upakāritve",
    "GR14ss2_bhgu:568": " rajaḥ / apakāritve tamaḥ /",
    "GR14ss2_bhgu:569": " gocaratvādīni sthit-sṛṣṭi-saṃhārāḥ udāsīnatvādīni",
    "GR14ss2_bhgu:570": " ceti /",
    "GR14ss2_bhgu:571": " atha rajo-leśe tatra mantavye viśuddha-padavaiyarthyam ity alaṃ tan-mata-",
    "GR14ss2_bhgu:572": " rajo-ghaṭa-praghaṭṭanayeti /",
    "GR14ss2_bhgu:573": " pādmottara-khaṇḍe tu vaikuṇṭha-nirūpaṇe",
    "GR14ss2_bhgu:574": " tasya sattvasyāprākṛtatvaṃ sphuṭam eva darśitam /",
    "GR14ss2_bhgu:575": " yata uktaṃ prakṛti-vibhūti-",
    "GR14ss2_bhgu:576": " varṇanānantaram /",
    "GR14ss2_bhgu:577": " evaṃ prākṛta-rūpāya vibhūter rūpam uttamam /",
    "GR14ss2_bhgu:578": " tripād-vibhūti-rūpaṃ tu śṛṇu bhūdhara-nandini //",
    "GR14ss2_bhgu:579": " pradhāna-parama-vyomnor antare virajā nadī /",
    "GR14ss2_bhgu:580": " vedāṅga-sveda-janita-toyaiḥ prasrāvitā śubhā //",
    "GR14ss2_bhgu:581": " tasyāḥ pāre para-vyomni tripād-bhūtaṃ sanātanam /",
    "GR14ss2_bhgu:582": " amṛtaṃ śāśvataṃ nityam anantaṃ paraṃ padam //",
    "GR14ss2_bhgu:583": " śuddha-sattva-mayaṃ divyam akṣaraṃ brahmaṇaḥ padam // ityādi /",
    "GR14ss2_bhgu:584": " tad etat samāptaṃ prāsaṅgikaṃ śuddha-sattva-vivecanam /",
    "GR14ss2_bhgu:585": " atha pravartate",
    "GR14ss2_bhgu:586": " ityādi prakṛtam eva padyaṃ vyākhyāyate /",
    "GR14ss2_bhgu:587": " nanu guṇādy-abhāvān nirviśeṣa evāsau loka ity āśaṅkya tatra viśeṣas tasyāḥ",
    "GR14ss2_bhgu:588": " śuddha-sattvātmikāyāḥ svarūpānatirikta-śakter eva vilāsa-rūpa iti dyotayaṃs",
    "GR14ss2_bhgu:589": " tam eva viśeṣaṃ darśayati harer iti /",
    "GR14ss2_bhgu:590": " surāḥ sattva-prabhavāḥ asurāḥ rajas-",
    "GR14ss2_bhgu:591": " tamaḥ-prabhavāḥ tair arcitāḥ /",
    "GR14ss2_bhgu:592": " tebhyo'rhattamā ity arthaḥ /",
    "GR14ss2_bhgu:593": " guṇātītatvād eveti",
    "GR14ss2_bhgu:594": " bhāvaḥ /",
    "GR14ss2_bhgu:595": " tān eva varṇayati śyāmāvadātā iti /",
    "GR14ss2_bhgu:596": " śyāmāś ca avadātā ujjvalāś ca te /",
    "GR14ss2_bhgu:597": " pītavastrāḥ supeśaso'tisukumārāḥ unmiṣanta iva prabhāvanto maṇipravekā",
    "GR14ss2_bhgu:598": " maṇy-uttamā yeṣu tāni niṣkāṇi padakāny ābharaṇāni yeṣāṃ te suvarcasas",
    "GR14ss2_bhgu:599": " tejasvinaḥ /",
    "GR14ss2_bhgu:600": " pravāleti [2.9.11] / ke'pi tebhyaḥ śrī-bhagavat-sārūpyaṃ labdhavadbhyo'nye",
    "GR14ss2_bhgu:601": " pravālādi-sama-varṇāḥ /",
    "GR14ss2_bhgu:602": " punar api lokaṃ varṇayati bhrājiṣṇubhir iti / śrīr",
    "GR14ss2_bhgu:603": " yatreti śrīḥ svarūpa-śaktiḥ rūpiṇī tat-preyasī-rūpā mānaṃ pūjāṃ vibhūtibhiḥ",
    "GR14ss2_bhgu:604": " rūpiṇī tat preyasī-rūpā mānaṃ pūjāṃ vibhūtibhiḥ sva-sakhī-rūpābhiḥ /",
    "GR14ss2_bhgu:605": " preṅkhamāndolanaṃ śritā vilāsena /",
    "GR14ss2_bhgu:606": " kusumākāro vasantas tad-anugā",
    "GR14ss2_bhgu:607": " bhramarās tair vividhaṃ gīyamānā /",
    "GR14ss2_bhgu:608": " svayaṃ priyasya hareḥ karma gāyantī",
    "GR14ss2_bhgu:609": " bhavati / dadarśeti tatra loka iti prāktanānāṃ yac-chabdānāṃ viśeṣyaṃ akhila-",
    "GR14ss2_bhgu:610": " sātvatāṃ sarveṣāṃ sātvatānāṃ yādava-vīrāṇāṃ patiḥ",
    "GR14ss2_bhgu:611": " śriyaḥ patir yajña-patiḥ prajāpatir",
    "GR14ss2_bhgu:612": " dhiyāṃ patir loka-patir dharāpatiḥ /",
    "GR14ss2_bhgu:613": " patir gatiś cāndhaka-vṛṣṇi-sātvatāṃ",
    "GR14ss2_bhgu:614": " prasīdatāṃ me bhagavan satāṃ patiḥ //",
    "GR14ss2_bhgu:615": " ity [BhP 2.4.20] etad vākya-saṃvāditvāt /",
    "GR14ss2_bhgu:616": " śrī-bhāgavata-mate śrī-kṛṣṇasyaiva",
    "GR14ss2_bhgu:617": " svayaṃ-bhagavattvena pratipādayiṣyamānatvāt /",
    "GR14ss2_bhgu:618": " tac caitad anantaraṃ brahmaṇe",
    "GR14ss2_bhgu:619": " catuḥślokī-rūpaṃ bhāgavataṃ śrī-bhagavatopadiṣṭam / tatra ca -",
    "GR14ss2_bhgu:620": " purā mayā proktam ajāya nābhye",
    "GR14ss2_bhgu:621": " padme niṣaṇṇāya mamādi-sarge /",
    "GR14ss2_bhgu:622": " jñānaṃ paraṃ man-mahimāvabhāsaṃ",
    "GR14ss2_bhgu:623": " yat sūrayo bhāgavataṃ vadanti //",
    "GR14ss2_bhgu:624": " iti tṛtīye [BhP 3.4.13] uddhavaṃ prati śrī-kṛṣṇa-vākyānusāreṇa //",
    "GR14ss2_bhgu:625": " yo brahmāṇaṃ vidadhāti pūrvaṃ",
    "GR14ss2_bhgu:626": " yo vai vedāṃś ca prahiṇoti tasmai /",
    "GR14ss2_bhgu:627": " taṃ ha devam ātma-buddhi-prakāśaṃ",
    "GR14ss2_bhgu:628": " mumukṣur vai śaraṇam amuṃ vrajet // iti [GTU 1.22]",
    "GR14ss2_bhgu:629": " śrī-gopāla-tāpany-anusāreṇa ca tasmai vopadeṣṭṛtva-śruteḥ //",
    "GR14ss2_bhgu:630": " tadu hovāca brahmasavanaṃ carato me dhyātaḥ stutaḥ parārdhānte",
    "GR14ss2_bhgu:631": " so'budhyata gopaveśo me puruṣaḥ purastādāvirbabhūveti śrīgopālatāpany-",
    "GR14ss2_bhgu:632": " anusāreṇaiva kvacit kalpe śrī-gopāla-rūpeṇa ca sṛṣṭyādāv ittham eva",
    "GR14ss2_bhgu:633": " brahmaṇe darśita-nija-rūpatāṃ tad-dhāmno mahā-vaikuṇṭhatvena śrī-kṛṣṇa-",
    "GR14ss2_bhgu:634": " sandarbhe sādhayiṣyamāṇatvāc ca dvārakāyāṃ prākaṭyāvasare śruta-",
    "GR14ss2_bhgu:635": " sunanda-nandādi-sāhacaryeṇa śrī-prabalādayo'pi jñeyāḥ /",
    "GR14ss2_bhgu:636": " yathoktaṃ prathame",
    "GR14ss2_bhgu:637": " sunanda-nanda-śīrṣaṇyā ye cānye sātvata-rṣabhā iti [BhP 1.14.32]/",
    "GR14ss2_bhgu:638": " bhṛtya-prasādeti [2.9.15] /",
    "GR14ss2_bhgu:639": " dṛg evāsava iva draṣṭṝṇāṃ madakarī yasya tam /",
    "GR14ss2_bhgu:640": " śriyā vakṣo-vāma-bhāge svarṇa-rekhākārayā /",
    "GR14ss2_bhgu:641": " adhyarhaṇīyeti catasraḥ",
    "GR14ss2_bhgu:642": " śaktayo dharmādyāḥ /",
    "GR14ss2_bhgu:643": " pādmottara-khaṇḍe yoga-pīṭhe ta eva kathitāḥ / na",
    "GR14ss2_bhgu:644": " bahiraṅgā adharmādyā iti / tathā hi,",
    "GR14ss2_bhgu:645": " dharma-jñāna tathaiśvarya-",
    "GR14ss2_bhgu:646": " vairāgyaiḥ pāda-vigrahaiḥ /",
    "GR14ss2_bhgu:647": " ṛg-yajuḥ-sāmātharvāṇa-",
    "GR14ss2_bhgu:648": " rūpair nityaṃ vṛtaṃ kramād // iti /",
    "GR14ss2_bhgu:649": " samastāntas tathā śabda-prayogas tv ārṣaḥ /",
    "GR14ss2_bhgu:650": " ṣoḍaśa-śaktayaś caṇḍādyāḥ /",
    "GR14ss2_bhgu:651": " tathā ca tatraiva - caṇḍādi-dvāra-pālais tu kumudādyaiḥ surakṣitā iti /",
    "GR14ss2_bhgu:652": " nagarīti pūrveṇānvayaḥ / te ca -",
    "GR14ss2_bhgu:653": " caṇḍa-pracaṇḍau prāg-dvāre yāmye bhadra-subhadrakau /",
    "GR14ss2_bhgu:654": " vāruṇyāṃ jaya-vijayau saumye dhātṛ-vidhātarau //",
    "GR14ss2_bhgu:655": " kumudaḥ kumudākṣaś ca puṇḍarīko'tha vāmanaḥ /",
    "GR14ss2_bhgu:656": " śaṅke karṇaḥ sarva-netraḥ sumukhaḥ supratiṣṭhitaḥ //",
    "GR14ss2_bhgu:657": " ete dikpatayaḥ proktāḥ puryām atra suśobhane // iti /",
    "GR14ss2_bhgu:658": " kumudādayas tu dvau dvāv āgneyādi-dik-pataya iti śeṣaḥ /",
    "GR14ss2_bhgu:659": " pañca-śaktayaḥ",
    "GR14ss2_bhgu:660": " kūrmādyāḥ / tathā ca tatraiva -",
    "GR14ss2_bhgu:661": " kūrmaś ca nāgarājaś ca vanateyas trayīśvaraḥ /",
    "GR14ss2_bhgu:662": " chandāṃsi sarva-mantrāś ca pīṭha-rūpatvam āsthitā // iti //",
    "GR14ss2_bhgu:663": " trayīśvara iti vainateya-viśeṣaṇam /",
    "GR14ss2_bhgu:664": " tasya chandomayatvāt /",
    "GR14ss2_bhgu:665": " yadyapy uttara-khaṇḍa-vacanaṃ tat parama-vyoma-paraṃ tathāpi tat-",
    "GR14ss2_bhgu:666": " sādṛśyāgamādi-prasiddheś ca śrī-kṛṣṇa-yoga-pīṭham api ca tadvaj jñeyam",
    "GR14ss2_bhgu:667": " / atra ṣoḍaśa-śaktayaḥ sākṣāt śrī-kṛṣṇa eva śrī-kṛṣṇa-sandarbhe purastād",
    "GR14ss2_bhgu:668": " udāhariṣyamāṇa-prabhāsa-khaṇḍa-vacanāt śrutālambinyādaya eva vā jñeyā",
    "GR14ss2_bhgu:669": " iti / svaiḥ svarūpa-bhūtair aiśvaryādibhir yuktam /",
    "GR14ss2_bhgu:670": " itaratra yogiṣu adhruvaiḥ",
    "GR14ss2_bhgu:671": " prāptair ity arthaḥ /",
    "GR14ss2_bhgu:672": " sva-svarūpa eva dhāmāni śrī-vaikuṇṭhe ramamāṇaṃ",
    "GR14ss2_bhgu:673": " ataeveśvaram /",
    "GR14ss2_bhgu:674": " katham api parādhīna-siddhatvābhāvāt /",
    "GR14ss2_bhgu:675": " tad-darśaneti [2.9.17] /",
    "GR14ss2_bhgu:676": " yat padāmbujaṃ pāramahaṃsyena pathādhigamyata iti",
    "GR14ss2_bhgu:677": " saccidānanda-ghanatvaṃ tasya vyanakti /",
    "GR14ss2_bhgu:678": " tvaṃ prīyamāṇam iti taṃ brahmāṇaṃ",
    "GR14ss2_bhgu:679": " bhagavān babhāṣe /",
    "GR14ss2_bhgu:680": " prajā-visarge kārye nijasya svāṃśa-bhūtasya puruṣasya",
    "GR14ss2_bhgu:681": " śāsane'rhaṇaṃ yogyam /",
    "GR14ss2_bhgu:682": " nanv asau puruṣa eva tam anugṛhṇātu śrī-bhagavatas tu parāvasthatvāt tena",
    "GR14ss2_bhgu:683": " prākṛta-sṛṣṭi-kartrā sambandho'pi na sambandha ity āśaṅkya tasya bhakta-",
    "GR14ss2_bhgu:684": " vātsalyātiśaya evāyam ity āha,",
    "GR14ss2_bhgu:685": " priyaṃ tasmin premavantam /",
    "GR14ss2_bhgu:686": " yataḥ so'pi priyaḥ prema-vaśaḥ /",
    "GR14ss2_bhgu:687": " tatrāpi prīyamāṇām iti prītamanā iti ca",
    "GR14ss2_bhgu:688": " viśeṣaṇaṃ tadānīṃ premollāsātiśaya-dyotakam /",
    "GR14ss2_bhgu:689": " taṃ prati bhagavac-cihna-",
    "GR14ss2_bhgu:690": " darśanena tasyāpi tatra prīty-atiśayaṃ vyañjayati īṣat-smita-rociṣā gireti kare",
    "GR14ss2_bhgu:691": " spṛśann iti ca /",
    "GR14ss2_bhgu:692": " asya śrī-kṛṣṇopāsakatvaṃ śrī-gopāla-tāpanī-vākyena",
    "GR14ss2_bhgu:693": " darśitam /",
    "GR14ss2_bhgu:694": " tathā ca brahma-saṃhitāyāṃ [5.22-5] -",
    "GR14ss2_bhgu:695": " tatra brahmābhavad bhūyaś caturvedī caturmukhaḥ /",
    "GR14ss2_bhgu:696": " sa jāto bhagavac-chaktyā tat-kālaṃ kila coditaḥ //",
    "GR14ss2_bhgu:697": " sisṛkṣāyāṃ matiṃ cakre pūrva-saṃskāra-saṃskṛtām /",
    "GR14ss2_bhgu:698": " dadarśa kevalaṃ dhvāntaṃ nānyat kim api sarvataḥ //",
    "GR14ss2_bhgu:699": " uvāca puratas tasmai tasya divyā sarasvatī /",
    "GR14ss2_bhgu:700": " kāmaḥ kṛṣṇāya govindāya gopī-jana ity api //",
    "GR14ss2_bhgu:701": " vallabhāya priyā vahner ayaṃ te dāsyati priyam /",
    "GR14ss2_bhgu:702": " tapa tvaṃ tapa etena tava siddhir bhaviṣyati //",
    "GR14ss2_bhgu:703": " atha tepe sa suciraṃ prīṇan govindam avyayam // ity ādi //",
    "GR14ss2_bhgu:704": " śrī-śukaḥ //8// [9]",
    "GR14ss2_bhgu:705": " atha sā bhagavattā ca nāropitā kintu svarūpa-bhūtaivety etam arthaṃ punar",
    "GR14ss2_bhgu:706": " viśeṣataḥ sthāpayituṃ prakaraṇāntaram ārabhyate /",
    "GR14ss2_bhgu:707": " tatra vastunas tasya",
    "GR14ss2_bhgu:708": " śaktitvam āha /",
    "GR14ss2_bhgu:709": " vedyaṃ vāstavam atra vastv ity asya viśeṣaṇābhyām eva",
    "GR14ss2_bhgu:710": " śivadaṃ tāpa-trayonmūlanam iti / [BhP 1.1.2]",
    "GR14ss2_bhgu:711": " śivaṃ paramānandaḥ tad-dānaṃ svarūpa-śaktyā /",
    "GR14ss2_bhgu:712": " tāpa-trayaṃ māyā-śakti-",
    "GR14ss2_bhgu:713": " kāryaṃ tad-unmūlanaṃ ca tayaiveta // śrī-vyāsaḥ //9// [10]",
    "GR14ss2_bhgu:714": " te ca māyā-śakti-svarūpa-śaktī paraspara-viruddhe tathā tayor vṛttayaś ca",
    "GR14ss2_bhgu:715": " sva-sva-gaṇa eva paraspara-viruddhā api bahvyaḥ /",
    "GR14ss2_bhgu:716": " tathāpi tāsām ekaṃ",
    "GR14ss2_bhgu:717": " nidhānaṃ tad evety āha /",
    "GR14ss2_bhgu:718": " yac-chaktayo vadatāṃ vādināṃ vai",
    "GR14ss2_bhgu:719": " vivāda-saṃvāda-bhuvo bhavanti /",
    "GR14ss2_bhgu:720": " kurvanti caiṣāṃ muhur ātma-mohaṃ",
    "GR14ss2_bhgu:721": " tasmai namo ænanta-guṇāya bhūmne // [BhP 6.4.26]",
    "GR14ss2_bhgu:722": " spaṣṭam // daksaḥ śrī-puruṣottamam //10// [11]",
    "GR14ss2_bhgu:723": " tathā -",
    "GR14ss2_bhgu:724": " yasmin viruddha-gatayo hy aniśaṃ patanti",
    "GR14ss2_bhgu:725": " vidyādayo vividha-śaktaya ānupūrvyāt /",
    "GR14ss2_bhgu:726": " tad brahma viśva-bhavam ekam anantam ādyam",
    "GR14ss2_bhgu:727": " ānanda-mātram avikāram ahaṃ prapadye // [BhP 4.9.16]",
    "GR14ss2_bhgu:728": " ānupūrvyā sva-sva-varge uttama-madhyama-kaniṣṭha-bhāvena vartamānā",
    "GR14ss2_bhgu:729": " vividha-śaktayaḥ prāyaḥ parasparaṃ viruddha-gatayo'pi yasmin yad āśritya",
    "GR14ss2_bhgu:730": " aniśaṃ patanti sva-sva-vyāpāraṃ kurvanti //",
    "GR14ss2_bhgu:731": " dhruvaḥ śrī-pṛśnigarbham //11// [12]",
    "GR14ss2_bhgu:732": " sargādi yo æsyānuruṇaddhi śaktibhir",
    "GR14ss2_bhgu:733": " dravya-kriyā-kāraka-cetanātmabhiḥ /",
    "GR14ss2_bhgu:734": " tasmai samunnaddha-niruddha-śaktaye",
    "GR14ss2_bhgu:735": " namaḥ parasmai puruṣāya vedhase // [BhP 4.17.18]",
    "GR14ss2_bhgu:736": " anuruṇaddhi karoti /",
    "GR14ss2_bhgu:737": " śrī-maitreyo viduram //12// [13]",
    "GR14ss2_bhgu:738": " tāsām acintyatvam āha /",
    "GR14ss2_bhgu:739": " ātmeśvaro'tarkya-sahasra-śaktir iti // [BhP 3.33.3]",
    "GR14ss2_bhgu:740": " spaṣṭam // uktaṃ cācintyatvaṃ śrutes tu śabda-mūlatvād ity [Vs 2.1.27] ādau",
    "GR14ss2_bhgu:741": " / ātmani caivaṃ vicitrāś ca hīty [?] ādau ca //",
    "GR14ss2_bhgu:742": " śrī-devahūtiḥ kapiladevam //13// [14]",
    "GR14ss2_bhgu:743": " śaktes tu svābhāvika-rūpatvam āha -",
    "GR14ss2_bhgu:744": " sattvaṃ rajas tama iti trivṛd ekam ādau",
    "GR14ss2_bhgu:745": " sūtraṃ mahān aham iti pravadanti jīvam /",
    "GR14ss2_bhgu:746": " jñāna-kriyārtha-phala-svarūpatayoru-śaktir",
    "GR14ss2_bhgu:747": " brahmaiva bhāti sad asac ca tayoḥ paraṃ yat // [BhP 11.3.38]",
    "GR14ss2_bhgu:748": " brahmaiva urū-śaktir anekātmaka-śaktimad bhāti /",
    "GR14ss2_bhgu:749": " eva-kāreṇa brahmaṇa eva",
    "GR14ss2_bhgu:750": " sā śaktir na tu kalpiteti svābhāvika-rūpatvaṃ śakter bodhayati /",
    "GR14ss2_bhgu:751": " tatra hetuḥ /",
    "GR14ss2_bhgu:752": " yad brahma yat sthūlaṃ kāryaṃ pṛthivyādi-rūpaṃ asat sūkṣmaṃ kāraṇaṃ",
    "GR14ss2_bhgu:753": " prakṛtyādi-rūpaṃ tayor bahiraṅga-vaibhavayoḥ paraṃ svarūpa-vaibhavaṃ śrī-",
    "GR14ss2_bhgu:754": " vaikuṇṭhādi-rūpaṃ taṭastha-vaibhavaṃ śuddha-jīva-rūpaṃ ca /",
    "GR14ss2_bhgu:755": " anyathā tat-",
    "GR14ss2_bhgu:756": " tad-bhāvāsiddhiḥ /",
    "GR14ss2_bhgu:757": " kiṃrūpatayā tat-tad-rūpam /",
    "GR14ss2_bhgu:758": " tatrāha jñāna-kriyārtha-phala-rūpatayā mahad-",
    "GR14ss2_bhgu:759": " ādi-lakṣaṇa-jñāna-śakti-rūpatvena,",
    "GR14ss2_bhgu:760": " sūtrādi-lakṣaṇa-kriyā-śakti-rūpatvena,",
    "GR14ss2_bhgu:761": " tan-mātrādi-lakṣaṇārtha-rūpatvena,",
    "GR14ss2_bhgu:762": " prakṛti-lakṣaṇa-tat-tat-sarvaikya-",
    "GR14ss2_bhgu:763": " rūpatvena sad-asad-rūpam /",
    "GR14ss2_bhgu:764": " phala-rūpatvena tayoḥ param /",
    "GR14ss2_bhgu:765": " tatra phalaṃ",
    "GR14ss2_bhgu:766": " puruṣārtha-svarūpaṃ sa-vaibhavaṃ bhagavad-ākhyaṃ cid-vastu tad-",
    "GR14ss2_bhgu:767": " anumatatvāt śuddha-jīvākhyaṃ cid-vastu ca /",
    "GR14ss2_bhgu:768": " etena jñāna-kriyādi-rūpeṇorū-",
    "GR14ss2_bhgu:769": " śaktitvaṃ vyañjitam /",
    "GR14ss2_bhgu:770": " śakteḥ svābhāvika-rūpatvaṃ sa-pramāṇaṃ spaṣṭayati /",
    "GR14ss2_bhgu:771": " ādau yad ekaṃ brahma tad eva sattvaṃ rajas tama iti tri-vṛt pradhānaṃ tataḥ",
    "GR14ss2_bhgu:772": " kriyā-śaktyā sūtraṃ jñāna-śaktyā mahān iti /",
    "GR14ss2_bhgu:773": " tato'ham ahaṅkāra iti / tad eva",
    "GR14ss2_bhgu:774": " ca jīvaṃ śuddha-svarūpaṃ jīvātmānaṃ tad-upalakṣaṇakaṃ vaikuṇṭhādi-",
    "GR14ss2_bhgu:775": " vaibhavaṃ ca pravadanti vedāḥ /",
    "GR14ss2_bhgu:776": " te ca - sadaiva saumyedam agra āsīd ity",
    "GR14ss2_bhgu:777": " ādyāḥ [ChāU 6.2.1] /",
    "GR14ss2_bhgu:778": " ādāv ekaṃ tatas tat tad-rūpam iti śakteḥ svābhāvikatvam āyātam",
    "GR14ss2_bhgu:779": " anyasyāsadbhāvenaupādhikatvāyogāt /",
    "GR14ss2_bhgu:780": " svarūpa-vaibhavasyāṅga-pratyaṅgavan",
    "GR14ss2_bhgu:781": " nitya-siddhatve'pi,",
    "GR14ss2_bhgu:782": " sūrya-sattayā tad-raśmi-paramāṇu-vṛndasyeva,",
    "GR14ss2_bhgu:783": " tat-sattayā",
    "GR14ss2_bhgu:784": " labdha-sattākatvāt tad-upādānatvaṃ tadādikatvaṃ ca syāt /",
    "GR14ss2_bhgu:785": " tasya bhāsā sarvam",
    "GR14ss2_bhgu:786": " idaṃ vibhātīti [Kaṭha 2.2.15] śruteḥ /",
    "GR14ss2_bhgu:787": " śakter acintyatvaṃ svābhāvikatvaṃ coktaṃ śrī-viṣṇu-purāṇe -",
    "GR14ss2_bhgu:788": " nirguṇasyāprameyasya",
    "GR14ss2_bhgu:789": " śuddhasyāpy amalātmanaḥ /",
    "GR14ss2_bhgu:790": " kathaṃ sargādi-kartādi-kartṛtvaṃ",
    "GR14ss2_bhgu:791": " brahmaṇo'bhyupagamyata // [ViP 1.3.1]",
    "GR14ss2_bhgu:792": " iti maitreya-praśnānantaraṃ śrī-parāśara uvāca ---",
    "GR14ss2_bhgu:793": " śaktayaḥ sarva-bhāvānām",
    "GR14ss2_bhgu:794": " acintya-jñāna-gocarāḥ /",
    "GR14ss2_bhgu:795": " yato'to brahmaṇas tās tu",
    "GR14ss2_bhgu:796": " sargādyā bhāva-śaktayaḥ /",
    "GR14ss2_bhgu:797": " bhavanti tapasāṃ śreṣṭha",
    "GR14ss2_bhgu:798": " pāvakasya yatoṣṇatā // [ViP 1.3.2]",
    "GR14ss2_bhgu:799": " atra śrīdhara-svāmi-ṭīkā ca -",
    "GR14ss2_bhgu:800": " tad evaṃ brahmaṇaḥ sṛṣṭy-ādi-kartṛtvam uktam /",
    "GR14ss2_bhgu:801": " tatra śaṅkate - nirguṇasyeti",
    "GR14ss2_bhgu:802": " / sattvādi-guṇa-rahitasya,",
    "GR14ss2_bhgu:803": " aprameyasya deśa-kālādy-aparicchinnasya śuddhasya",
    "GR14ss2_bhgu:804": " adehasya sahakāri-śūnyasyeti vā,",
    "GR14ss2_bhgu:805": " amalātmanaḥ puṇya-pāpa-saṃskāra-",
    "GR14ss2_bhgu:806": " śūnyasya, rāgādi-śūnyasyeti vā /",
    "GR14ss2_bhgu:807": " evambhūtasya brahmaṇaḥ kathaṃ sargādi-",
    "GR14ss2_bhgu:808": " kartṛtvam iṣyate,",
    "GR14ss2_bhgu:809": " etad-vilakṣaṇasyaiva loke ghaṭādiṣu kartṛtvādi-darśanād",
    "GR14ss2_bhgu:810": " ity arthaḥ / pariharati śaktaya iti sārdhena /",
    "GR14ss2_bhgu:811": " loke hi sarveṣāṃ bhāvānāṃ maṇi-",
    "GR14ss2_bhgu:812": " mantrādīnāṃ śaktayaḥ acintya-jñāna-gocarāḥ /",
    "GR14ss2_bhgu:813": " acintyaṃ tarkāsahaṃ yaj-",
    "GR14ss2_bhgu:814": " jñānaṃ kāryānyathānupapatti-pramāṇakaṃ tasya gocarāḥ santi /",
    "GR14ss2_bhgu:815": " yad vā - acintyā bhinnābhinnatvādi-vikalpaiś cintayitum aśakyāḥ kevalam",
    "GR14ss2_bhgu:816": " arthāpatti-jñāna-gocarāḥ santi /",
    "GR14ss2_bhgu:817": " yad evaṃ ato brahmaṇo'pi tās tathāvidhāḥ",
    "GR14ss2_bhgu:818": " śaktayaḥ sargādi-hetu-bhūtāḥ bhāva-śaktayaḥ svabhāva-siddhāḥ śaktayaḥ",
    "GR14ss2_bhgu:819": " santy eva / pāvakasya dāhakatvādi-śaktivat /",
    "GR14ss2_bhgu:820": " ato guṇādihīnasyāpy acintya-",
    "GR14ss2_bhgu:821": " śaktimattvād brahmaṇaḥ sargādi-kartṛtvaṃ ghaṭata ity arthaḥ / śrutiś ca -",
    "GR14ss2_bhgu:822": " na tasya kāryaṃ karaṇaṃ ca vidyate",
    "GR14ss2_bhgu:823": " na tat-samaś cābhyadhikaś ca dṛśyate /",
    "GR14ss2_bhgu:824": " parāsya śaktir vividhaiva śrūyate",
    "GR14ss2_bhgu:825": " svābhāvikī jñāna-bala-kriyā ca // [ŚvetU 6.8]",
    "GR14ss2_bhgu:826": " māyāṃ tu prakṛtiṃ vidyān",
    "GR14ss2_bhgu:827": " māyinaṃ tu maheśvaram // [ŚvetU 4.10]",
    "GR14ss2_bhgu:828": " yad vā evaṃ yojanā - sarveṣāṃ bhāvānāṃ pāvakasyoṣṇatā-śaktivad-acintya-",
    "GR14ss2_bhgu:829": " jñāna-gocarāḥ śaktayaḥ santy eva /",
    "GR14ss2_bhgu:830": " brahmaṇaḥ punas tāḥ svabhāva-bhūtāḥ",
    "GR14ss2_bhgu:831": " svarūpād abhinnāḥ śaktayaḥ /",
    "GR14ss2_bhgu:832": " parāsya śaktir vividhaiva śrūyate iti śruteḥ /",
    "GR14ss2_bhgu:833": " ato maṇi-mantrādibhir agnauṣṇyavan na kenacid vihantuṃ śakyante / ata eva",
    "GR14ss2_bhgu:834": " tasya niraṅkuśam aiśvaryam /",
    "GR14ss2_bhgu:835": " tathā ca śrutiḥ -",
    "GR14ss2_bhgu:836": " sa vā ayam asya sarvasya vaśī sarvasyeśānaḥ sarvasyādhipatir ity ādiḥ [BAU 4.4.22] /",
    "GR14ss2_bhgu:837": " yata evaṃ ato brahmaṇo hetoḥ sargādyā bhavanti nātra kācid anupapattiḥ ity",
    "GR14ss2_bhgu:838": " eṣā /",
    "GR14ss2_bhgu:839": " atra praśnaḥ so'yaṃ brahma khalu nirviśeṣam eveti pakṣam āśritya, parihāras",
    "GR14ss2_bhgu:840": " tu saviśeṣam eveti pakṣam āśritya kṛta iti jñeyam /",
    "GR14ss2_bhgu:841": " ata eva praśne",
    "GR14ss2_bhgu:842": " śuddhasyety api vyākhyātam /",
    "GR14ss2_bhgu:843": " śuddhatvaṃ hy atra kevalatvaṃ matam, tac ca",
    "GR14ss2_bhgu:844": " yuktaṃ, parihāre brahmaṇi śaktisthāpanāt /",
    "GR14ss2_bhgu:845": " pūrva-pakṣimate brahmaṇi śaktir",
    "GR14ss2_bhgu:846": " api nāstīti gamyate /",
    "GR14ss2_bhgu:847": " tataḥ praśna-vākye'py evam arthāntaraṃ jñeyam -",
    "GR14ss2_bhgu:848": " nirguṇasya prākṛtāprākṛta-guṇa-rahitasya,",
    "GR14ss2_bhgu:849": " ataeva pramāṇāgocarasya tata",
    "GR14ss2_bhgu:850": " evāmalātmano'pi śuddhasya,",
    "GR14ss2_bhgu:851": " na tu sphaṭikāder iva paracchāyayānyathā-",
    "GR14ss2_bhgu:852": " dṛṣṭasya / tad evaṃ nirviśeṣatām avalambya praśne siddhe /",
    "GR14ss2_bhgu:853": " parihāre tu",
    "GR14ss2_bhgu:854": " prathama-yojanāyāṃ nirviśeṣa-pakṣam anādṛtya brahmaṇi kartṛtva-pratipatty-",
    "GR14ss2_bhgu:855": " arthaṃ śaktayaḥ sādhitāḥ /",
    "GR14ss2_bhgu:856": " dvitīya-yojanāyāṃ tatra ca viśeṣa-pratipatty-arthaṃ",
    "GR14ss2_bhgu:857": " yathā jalādiṣu kadācid uṣṇatādikam āgantukaṃ syāt tathā brahmaṇi na syād",
    "GR14ss2_bhgu:858": " iti nirdhāritam /",
    "GR14ss2_bhgu:859": " na tat samaś cābhyadhikaś ca dṛśyate iti śruteḥ /",
    "GR14ss2_bhgu:860": " tathā maṇimantrādibhir iti vyatireka eva dṛṣṭānta ity ato brahma-śaktayas tu",
    "GR14ss2_bhgu:861": " nānyena parābhūtā ity etac ca darśitam /",
    "GR14ss2_bhgu:862": " kiṃ ca, brahma-padena sarvaṃ khalv",
    "GR14ss2_bhgu:863": " idaṃ brahmeti prasiddhiṃ vyajya sattvādi-guṇamaya-māyāyās tad-anyatve'pi,",
    "GR14ss2_bhgu:864": " nirguṇasyeti prākṛta-guṇair aspṛṣṭatvam aṅgīkṛtya teṣāṃ bahiraṅgatvaṃ",
    "GR14ss2_bhgu:865": " svīkṛtam /",
    "GR14ss2_bhgu:866": " tad etad eva māyāṃ ca prakṛtiṃ vidyād ity eṣā śrutiḥ svīcakāra / māyāṃ ca",
    "GR14ss2_bhgu:867": " tad apāśrayām itivan maheśvaratvān māyāyā bahiraṅgāyā āśraya iti tāṃ",
    "GR14ss2_bhgu:868": " parābhūya sthitam iti ca labhyate /",
    "GR14ss2_bhgu:869": " tasmāt pūrvavad atrāpi śakti-mātrasya",
    "GR14ss2_bhgu:870": " svābhāvikatvaṃ māyā-doṣāspṛṣṭatvaṃ ca sādhitam /",
    "GR14ss2_bhgu:871": " ataeva śrīgītopaniṣatsu ca -",
    "GR14ss2_bhgu:872": " jñeyaṃ yat tat pravakṣyāmi yaj jñātvā'mṛtam aśnute /",
    "GR14ss2_bhgu:873": " anādimat paraṃ brahma na sat tan nāsad ucyate //",
    "GR14ss2_bhgu:874": " sarvataḥ pāṇi-pādaṃ tad ity ādi / [Gītā 13.12-13]",
    "GR14ss2_bhgu:875": " atreyaṃ prakriyā - ekam eva tat parama-tattvaṃ svābhāvikācintya-śaktyā",
    "GR14ss2_bhgu:876": " sarvadaiva svarūpa-tad-rūpa-vaibhava-jīva-pradhāna-rūpeṇa",
    "GR14ss2_bhgu:877": " caturdhāvatiṣṭhate /",
    "GR14ss2_bhgu:878": " sūryāntar-maṇḍalastha-teja iva maṇḍala-tad-bahirgata-",
    "GR14ss2_bhgu:879": " raśmi-tat-praticchavi-rūpeṇa /",
    "GR14ss2_bhgu:880": " evam eva śrī-viṣṇu-purāṇe ---",
    "GR14ss2_bhgu:881": " eka-deśa-sthitasyāgner jyotsnā vistāriṇī yathā /",
    "GR14ss2_bhgu:882": " parasya brahmaṇaḥ śaktis tathedam akhilaṃ jagad // iti // [ViP 1.22.56]",
    "GR14ss2_bhgu:883": " yasya bhāsā sarvam idaṃ vibhātīti śruteḥ /",
    "GR14ss2_bhgu:884": " atra vyāpakatvādinā tat-tat-",
    "GR14ss2_bhgu:885": " samāveśādy-anupapattiś ca śakter acintyatvenaiva parāhatā / durghaṭa-",
    "GR14ss2_bhgu:886": " ghaṭatvaṃ hy acintyatvam /",
    "GR14ss2_bhgu:887": " śaktiś ca sā tridhā - antaraṅgā bahiraṅgā",
    "GR14ss2_bhgu:888": " taṭasthā ca /",
    "GR14ss2_bhgu:889": " tatrāntaraṅgayā svarūpa-śaktyākhyayā pūrṇenaiva svarūpeṇa",
    "GR14ss2_bhgu:890": " vaikuṇṭhādi-svarūpa-vaibhava-rūpeṇa ca tad avatiṣṭhate /",
    "GR14ss2_bhgu:891": " taṭasthayā raśmi-",
    "GR14ss2_bhgu:892": " sthānīya-cid-ekātma-śuddha-jīva-rūpeṇa,",
    "GR14ss2_bhgu:893": " bahiraṅgayā māyākhyayā",
    "GR14ss2_bhgu:894": " praticchavi-gata-varṇa-śāvalya-sthānīya-tadīya-bahiraṅga-vaibhava-jaḍātma-",
    "GR14ss2_bhgu:895": " pradhāna-rūpeṇa ceti caturdhvātvam /",
    "GR14ss2_bhgu:896": " ataeva tadātmakatvena jīvasyeva",
    "GR14ss2_bhgu:897": " taṭastha-śaktitvaṃ pradhānasya ca māyāntar-bhūtatvam abhipretya śakti-",
    "GR14ss2_bhgu:898": " trayaṃ śrī-viṣṇu-purāṇe gaṇitam -",
    "GR14ss2_bhgu:899": " viṣṇu-śaktiḥ parā proktā kṣetra-jñākhyā tathāparā /",
    "GR14ss2_bhgu:900": " avidyā-karma-saṃjñānyā tṛtīyā śaktir iṣyate // [ViP 6.7.61]",
    "GR14ss2_bhgu:901": " tayā tirohitatvāc ca śaktiḥ kṣetra-jña-saṃjñitā /",
    "GR14ss2_bhgu:902": " sarva-bhūteṣu bhūpāla tāratamyena vartate //[ViP 6.7.63] iti //",
    "GR14ss2_bhgu:903": " avidyā karma kāryaṃ yasyāḥ sā tat-saṃjñā māyety arthaḥ /",
    "GR14ss2_bhgu:904": " yadyapīyaṃ",
    "GR14ss2_bhgu:905": " bahiraṅgā tathāpy asyās taṭastha-śaktimayam api jīvam āvarituṃ",
    "GR14ss2_bhgu:906": " sāmarthyam astīty āha tayeti /",
    "GR14ss2_bhgu:907": " tāratamyena tat-kṛtāvaraṇasya brahmādi-",
    "GR14ss2_bhgu:908": " sthāvarānteṣu deheṣu laghu-guru-bhāvena vartate ity arthaḥ / tad uktam -",
    "GR14ss2_bhgu:909": " yathā sammohito jīva iti [BhP 1.7.5] /",
    "GR14ss2_bhgu:910": " yayaivācintya-māyayā jñeyam /",
    "GR14ss2_bhgu:911": " pradhānasya māyā-vyaṅgyatvaṃ cāgre darśayiṣyate /",
    "GR14ss2_bhgu:912": " atrāntaraṅgatva-",
    "GR14ss2_bhgu:913": " taṭasthatva-bahiraṅgatvādinaiva teṣām ekātmakānāṃ tat tat sāmyam, na tu",
    "GR14ss2_bhgu:914": " sarvātmaneti tat tat sthānīyatvam evoktam /",
    "GR14ss2_bhgu:915": " na tu tat-tad-rūpatvaṃ tatas tat",
    "GR14ss2_bhgu:916": " tad doṣā api nāvakāśaṃ labhante iti //",
    "GR14ss2_bhgu:917": " śrī-pippalāyano nimim //14// [15]",
    "GR14ss2_bhgu:918": " tad evaṃ sarvābhir militvā cid-acic-chaktir bhagavān / evam eva",
    "GR14ss2_bhgu:919": " parameśvaratvena stūyamānaṃ brahmāṇaṃ prati hiraṇyakaśipunāpy uktam -",
    "GR14ss2_bhgu:920": " cid-acic-chakti-yuktāyeti [BhP 7.3.34] /",
    "GR14ss2_bhgu:921": " cid-vastunaś cid-vastv-antarāśrayatvaṃ,",
    "GR14ss2_bhgu:922": " raśmy-ābhāsādi-jyotiṣo jyotir-",
    "GR14ss2_bhgu:923": " maṇḍalāśrayatvam iva /",
    "GR14ss2_bhgu:924": " tatra taṭasthākhyā jīva-śaktir yathāvasaraṃ",
    "GR14ss2_bhgu:925": " paramātma-sandarbhe vivaraṇīyā /",
    "GR14ss2_bhgu:926": " atha antaraṅgākhyā-vivaraṇāya bahiraṅgāpy uddiśyate ye cāparā parā ceti",
    "GR14ss2_bhgu:927": " / śrī-viṣṇu-purāṇe śrūyate -",
    "GR14ss2_bhgu:928": " sarva-bhūteṣu sarvātman yā śaktir aparā tava /",
    "GR14ss2_bhgu:929": " guṇāśrayā namas tasyai śāśvatāyai sureśvara //",
    "GR14ss2_bhgu:930": " yātīta-gocarā vācāṃ manasāṃ cāviśeṣaṇā /",
    "GR14ss2_bhgu:931": " jñāni-jñāna-paricchedyā vande tām īśvarīṃ parām // iti // [ViP 1.19.76-7]",
    "GR14ss2_bhgu:932": " saiṣā bahu-vṛttikaiva jñeyā,",
    "GR14ss2_bhgu:933": " parāsya śaktir bahudhaiva śrūyate iti śruteḥ //15// [16]",
    "GR14ss2_bhgu:934": " tatra bahiraṅgām āha -",
    "GR14ss2_bhgu:935": " ṛte'rthaṃ yat pratīyeta",
    "GR14ss2_bhgu:936": " na pratīyeta cātmani /",
    "GR14ss2_bhgu:937": " tad vidyād ātmano māyāṃ",
    "GR14ss2_bhgu:938": " yathābhāso yathā tamaḥ // [BhP 2.9.33]",
    "GR14ss2_bhgu:939": " arthaṃ paramārtha-bhūtaṃ māṃ vinā yat pratīyeta,",
    "GR14ss2_bhgu:940": " mat-pratītau tat-pratīty-",
    "GR14ss2_bhgu:941": " abhāvāt / matto bahir eva yasya pratītir ity arthaḥ /",
    "GR14ss2_bhgu:942": " yac cātmani na pratīyate,",
    "GR14ss2_bhgu:943": " yasya ca mad-āśrayatvaṃ vinā svataḥ pratītir nāstīty arthaḥ /",
    "GR14ss2_bhgu:944": " tathā lakṣaṇaṃ",
    "GR14ss2_bhgu:945": " vastu ātmano mama parameśvarasya māyāṃ jīva-māyā guṇa-māyeti dvy-",
    "GR14ss2_bhgu:946": " ātmikāṃ māyākhya-śaktiṃ vidyāt /",
    "GR14ss2_bhgu:947": " atra śuddha-jīvasyāpi cid-",
    "GR14ss2_bhgu:948": " rūpatvāviśeṣeṇa tadīya-raśmi-sthānīyatvena ca svāntaḥpāta eva vivakṣitaḥ",
    "GR14ss2_bhgu:949": " / tatrāsyā dvy-ātmikatvenābhidhānaṃ dṛṣṭānta-dvaividhyena labhyate / tatra",
    "GR14ss2_bhgu:950": " jīva-māyākhyasya prathamāṃśasya tādṛśatvaṃ dṛṣṭāntena spaṣṭayann",
    "GR14ss2_bhgu:951": " asambhāvanāṃ nirasyati yathābhāsa iti /",
    "GR14ss2_bhgu:952": " ābhāso jyotir-bimbasya svīya-",
    "GR14ss2_bhgu:953": " prakāśād vyavahita-pradeśe kathañcid ucchalita-praticchavi-viśeṣaḥ / sa yathā",
    "GR14ss2_bhgu:954": " tasmād bahir eva pratīyate,",
    "GR14ss2_bhgu:955": " na ca taṃ vinā tasya pratītis tathā sāpīty arthaḥ",
    "GR14ss2_bhgu:956": " / anena praticchavi-paryāyābhāsa-dharmatvena tasyām ābhāsākhyatvam api",
    "GR14ss2_bhgu:957": " dhvanitam / atas tat-kāryasyābhāsākhyatvaṃ kvacit ābhāsaś ca nirodhaś cety",
    "GR14ss2_bhgu:958": " ādau [BhP 2.10.7] / atra sa yathā kvacid atyantodbhaṭātmā svacākcikya-",
    "GR14ss2_bhgu:959": " cchaṭāpatitanetrāṇāṃ netra-prakāśam āvṛṇoti /",
    "GR14ss2_bhgu:960": " tam āvṛtya ca",
    "GR14ss2_bhgu:961": " svenātyantodbhaṭa-tejastvenaiva draṣṭṛ-netraṃ vyākulayan svopakaṇṭhe",
    "GR14ss2_bhgu:962": " varṇa-śāvalyam udgirati /",
    "GR14ss2_bhgu:963": " kadācit tad eva pṛthag-bhāvena nānākāratayā",
    "GR14ss2_bhgu:964": " pariṇamayati /",
    "GR14ss2_bhgu:965": " tatheyam api jīva-jñānam āvṛṇoti /",
    "GR14ss2_bhgu:966": " sattvādi-guṇa-sāmya-rūpāṃ",
    "GR14ss2_bhgu:967": " guṇa-māyākhyāṃ jaḍāṃ prakṛtim udgirati /",
    "GR14ss2_bhgu:968": " kadācit pṛthag-bhūtān sattvādi-",
    "GR14ss2_bhgu:969": " guṇān nānākāratayā pariṇamayati ceti jñeyam /",
    "GR14ss2_bhgu:970": " tad uktam - eka-deśa-",
    "GR14ss2_bhgu:971": " sthitasyāgner [ViP 1.22.56] ity ādi /",
    "GR14ss2_bhgu:972": " tathā cāyurveda-vidaḥ -",
    "GR14ss2_bhgu:973": " jagad-yoner anicchasya cid-ānandaika-rūpiṇaḥ /",
    "GR14ss2_bhgu:974": " puṃso'sti prakṛtir nityā praticchāyeva bhāsvataḥ //",
    "GR14ss2_bhgu:975": " acetanāpi caitanya-yogena paramātmanaḥ /",
    "GR14ss2_bhgu:976": " akarod viśvam akhilam anityaṃ nāṭakākṛtir // iti //",
    "GR14ss2_bhgu:977": " tad evaṃ nimittāṃśo jīva-māyā upādānāṃśo guṇa-māyety agre'pi",
    "GR14ss2_bhgu:978": " vivecanīyam /",
    "GR14ss2_bhgu:979": " athaivaṃ siddhaṃ guṇa-māyākhyaṃ dvitīyam apy aṃśaṃ",
    "GR14ss2_bhgu:980": " dṛṣṭāntena spaṣṭayati,",
    "GR14ss2_bhgu:981": " yathā tama iti /",
    "GR14ss2_bhgu:982": " tamaḥ-śabdenātra pūrvoktaṃ tamaḥ-",
    "GR14ss2_bhgu:983": " prāyaṃ varṇa-śāvalyam ucyate /",
    "GR14ss2_bhgu:984": " tad yathā tan mūla-jyotiṣy-asad api tad-",
    "GR14ss2_bhgu:985": " āśrayatvaṃ vinā na sambhavati tadvad iyam apīti /",
    "GR14ss2_bhgu:986": " athavā māyāmātra-",
    "GR14ss2_bhgu:987": " nirūpaṇa eva pṛthak dṛṣṭānta-dvayam /",
    "GR14ss2_bhgu:988": " tatrābhāsa-dṛṣṭānto vyākhyātaḥ /",
    "GR14ss2_bhgu:989": " tamo-dṛṣṭāntaś ca /",
    "GR14ss2_bhgu:990": " yathāndhakāre jyotiṣo'nyatraiva pratīyate,",
    "GR14ss2_bhgu:991": " jyotir vinā ca",
    "GR14ss2_bhgu:992": " na pratīyate jyotirātmanā cakṣuṣaiva tat pratīter na pṛṣṭhādineti tatheyam",
    "GR14ss2_bhgu:993": " apīty evaṃ jñeyam /",
    "GR14ss2_bhgu:994": " tataś cāṃśa-dvayaṃ tu pravṛtti-bhedenaivohyaṃ na tu",
    "GR14ss2_bhgu:995": " dṛṣṭānta-bhedena /",
    "GR14ss2_bhgu:996": " prāktana-dṛṣṭānta-dvedhābhiprāyeṇa tu pūrvasyā",
    "GR14ss2_bhgu:997": " ābhāsa-paryāya-cchāyā-śabdena kvacit prayogaḥ uttarasyās tamaḥ śabdenaiva",
    "GR14ss2_bhgu:998": " ceti / yathā sasarja chāyayāvidyāṃ pañca-parvāṇam agrataḥ [BhP 3.20.18] ity",
    "GR14ss2_bhgu:999": " atra / yathā ca kvāhaṃ tamo mahad aham [BhP 10.14.11] ity ādau /",
    "GR14ss2_bhgu:1000": " pūrvatrāvidyāvidyākhya-nimitta-śakti-vṛttikatvāj jīv-viṣayakatvena jīva-",
    "GR14ss2_bhgu:1001": " māyātvam /",
    "GR14ss2_bhgu:1002": " tathā sasarjety ādau chāyā-śaktiṃ māyām avalambya sṛṣṭyārambhe brahmā",
    "GR14ss2_bhgu:1003": " svayam avidyām āvirbhāvitavān ity arthaḥ /",
    "GR14ss2_bhgu:1004": " vidyāvidye mama tanū vddhy uddhava śarīriṇām /",
    "GR14ss2_bhgu:1005": " bandha-mokṣa-karī ādye māyayā me vinirmitte //",
    "GR14ss2_bhgu:1006": " [BhP 11.11.3] ity uktatvāt /",
    "GR14ss2_bhgu:1007": " anayor āvirbhāva-bhedaś ca śrūyate /",
    "GR14ss2_bhgu:1008": " tatra pūrvasyāḥ pādme śrī-kṛṣṇa-",
    "GR14ss2_bhgu:1009": " satyabhāmā-saṃvādīya-kārttika-māhātmye deva-gaṇa-kṛta-māyā-stutau -",
    "GR14ss2_bhgu:1010": " iti stutavantas te devās tejo-maṇḍala-saṃsthitam /",
    "GR14ss2_bhgu:1011": " dadṛśur gagane tatra tejo-vyāpta-dig-antaram //",
    "GR14ss2_bhgu:1012": " tan-madhyād bhāratīṃ sarve śuśruvur vyoma-cāriṇīm /",
    "GR14ss2_bhgu:1013": " aham eva tridhā bhinnā tiṣṭhāmi trividhair guṇaiḥ // ity ādi //",
    "GR14ss2_bhgu:1014": " uttarasyāḥ pādmottara-khaṇḍe asaṅkhyaṃ prakṛti-sthānaṃ niviḍa-dhvāntam",
    "GR14ss2_bhgu:1015": " avayayam iti //",
    "GR14ss2_bhgu:1016": " śrī-bhagavān brahmāṇam //16// [17]",
    "GR14ss2_bhgu:1017": " atha svarūpa-bhūtākhyām antaraṅgāṃ śaktiṃ sarvasyāpi pravṛtty-",
    "GR14ss2_bhgu:1018": " anyathānupapattyā tāvad āha dvābhyām -",
    "GR14ss2_bhgu:1019": " yan na spṛśanti na vidur mano-buddhīndriyāsavaḥ /",
    "GR14ss2_bhgu:1020": " antar bahiś ca vitataṃ vyomavat tan nato'smy aham // [BhP 6.16.23]",
    "GR14ss2_bhgu:1021": " dehendriya-prāṇa-mano-dhiyo'mī",
    "GR14ss2_bhgu:1022": " yad-aṃśa-biddhāḥ pracaranti karmasu /",
    "GR14ss2_bhgu:1023": " naivānyadā loham ivāprataptaṃ",
    "GR14ss2_bhgu:1024": " sthāneṣu tad-draṣṭr-upadeśam eti // [BhP 6.16.24]",
    "GR14ss2_bhgu:1025": " ṭīkā ca - yad brahma vyomavad vitatam api asavaḥ prāṇāḥ kriyāśaktya na",
    "GR14ss2_bhgu:1026": " spṛśanti, mana-ādīni ca jñāna-śaktyā na viduḥ,",
    "GR14ss2_bhgu:1027": " tad brahma nato'smi / teṣaṃ",
    "GR14ss2_bhgu:1028": " taj-jñāne hetum āha /",
    "GR14ss2_bhgu:1029": " dehendriyādayo'mī yad-aṃśa-biddhā yac-",
    "GR14ss2_bhgu:1030": " caitanyāṃśenāviṣṭāḥ santaḥ karmasu svasvaviṣayeṣu pracaranti / yathā",
    "GR14ss2_bhgu:1031": " aprāptaṃ lohaṃ na dahati /",
    "GR14ss2_bhgu:1032": " ato yathā loham agni-śaktyaiva dāhakaṃ sat agniṃ",
    "GR14ss2_bhgu:1033": " na dahati, evaṃ brahma-gata-jñāna-kriyā-śaktibhyāṃ pravartamānā dehādayas",
    "GR14ss2_bhgu:1034": " tan na spṛśanti na viduś ceti bhāvaḥ / ity eṣā /",
    "GR14ss2_bhgu:1035": " atrādvaita-śārīrake'pi sāṅkhyam ākṣipyoktam,",
    "GR14ss2_bhgu:1036": " yathā - atha punaḥ sākṣi-",
    "GR14ss2_bhgu:1037": " nimittam īkṣitṛtvaṃ pradhānasya kalpyeta yathāgni-nimittam ayaḥ-piṇḍāder",
    "GR14ss2_bhgu:1038": " dagdhṛtvaṃ,",
    "GR14ss2_bhgu:1039": " tathā sati yan nimittam īkṣitatṛtvaṃ pradhānasya, tad eva",
    "GR14ss2_bhgu:1040": " sarvajñaṃ mukhyaṃ jagataḥ kāraṇam iti [Śaṅkara-bhāṣya, 1.1.5] /",
    "GR14ss2_bhgu:1041": " śrutiś cātra -",
    "GR14ss2_bhgu:1042": " tam eva bhāntam anubhāti [KaṭhaU 2.2.15]",
    "GR14ss2_bhgu:1043": " ko hy evānyāt kaḥ prāṇyāt yad eṣa ākāśa ānando na syāt, cakṣuṣaś",
    "GR14ss2_bhgu:1044": " cakṣurūta śrotrasya śrotram ity ādyā / [TaittU 2.7]",
    "GR14ss2_bhgu:1045": " atha prakṛtasyāvaśiṣṭatā ṭīkā -jīvas tarhi daṣṭṛtvāj jānātu, nety āha",
    "GR14ss2_bhgu:1046": " sthāneṣu jāgrad-ādiṣu draṣṭr-apadeśaṃ draṣṭṛ-saṃjñāṃ tad evaiti prāpnoti",
    "GR14ss2_bhgu:1047": " / nānyo jīvo nāmāsti nānyo'to'sti draṣṭetyādi śruteḥ [BAU 3.17.23] / yad vā",
    "GR14ss2_bhgu:1048": " draṣṭr-apadeśaṃ draṣṭṛ-saṃjñaṃ jīvam api tadaiveti jānāti,",
    "GR14ss2_bhgu:1049": " na tu jīvas taj-",
    "GR14ss2_bhgu:1050": " jānātīty arthaḥ ity eṣā /",
    "GR14ss2_bhgu:1051": " tad uktam -",
    "GR14ss2_bhgu:1052": " tritayaṃ tatra yo veda sa ātmā svāśrayāśraya iti / [BhP 2.10.9]",
    "GR14ss2_bhgu:1053": " śrutau ca - jīvo nāmāto'nyaḥ svayaṃ siddho nāsti parantu tadātmaka evety",
    "GR14ss2_bhgu:1054": " arthaḥ / tathāto'nyo draṣṭā nāsti,",
    "GR14ss2_bhgu:1055": " sarva-draṣṭus tasyāparo draṣṭā nāstīty",
    "GR14ss2_bhgu:1056": " arthaḥ iti vyākhyeyam //",
    "GR14ss2_bhgu:1057": " śrī-nāradaś citraketum //17// [18]",
    "GR14ss2_bhgu:1058": " kiṃ ca -",
    "GR14ss2_bhgu:1059": " deho'savo'kṣā manavo bhūtamātrā",
    "GR14ss2_bhgu:1060": " nātmanam anyaṃ ca viduḥ paraṃ yat /",
    "GR14ss2_bhgu:1061": " sarvaṃ pumān veda guṇāṃś ca taj-jño",
    "GR14ss2_bhgu:1062": " na veda sarvajñam anantam īḍe // [BhP 6.4.25]",
    "GR14ss2_bhgu:1063": " dehaś cāsavaś ca prāṇā akṣāṇīndriyāṇi ca,",
    "GR14ss2_bhgu:1064": " manavo'ntaḥkaraṇāni, bhūtāni",
    "GR14ss2_bhgu:1065": " ca, mātrāś ca tan-mātrāṇi,",
    "GR14ss2_bhgu:1066": " ātmānaṃ sva-svarūpam,",
    "GR14ss2_bhgu:1067": " anyaṃ svasvaviṣaya-",
    "GR14ss2_bhgu:1068": " vargaṃ, tayoḥ paraṃ devatā-vargaṃ ca na viduḥ /",
    "GR14ss2_bhgu:1069": " pumān jīvas tu sarvam",
    "GR14ss2_bhgu:1070": " ātmānaṃ sva-svarūpaṃ,",
    "GR14ss2_bhgu:1071": " tad anyaṃ pramātāraṃ,",
    "GR14ss2_bhgu:1072": " tayoḥ padaṃ dehādy-artha-",
    "GR14ss2_bhgu:1073": " jātaṃ tad-adhiṣṭhātṛ-devatā-vargaṃ ca veda,",
    "GR14ss2_bhgu:1074": " tathā dehādi-mūla-bhūtān",
    "GR14ss2_bhgu:1075": " guṇāṃś ca sattvādīn veda /",
    "GR14ss2_bhgu:1076": " tat-taj-jño'py asau yaṃ sarvajñaṃ dehādijīvāntāśeṣa-jñātāraṃ na veda tam",
    "GR14ss2_bhgu:1077": " anantaṃ mahad-guṇatvād yam anantam āhur [BhP 1.18.19] iti /",
    "GR14ss2_bhgu:1078": " ataeva hi yatra",
    "GR14ss2_bhgu:1079": " hi dvaitam iva bhavati tad itara itaraṃ paśyatīty ārabhya [BAU 4.5.15]",
    "GR14ss2_bhgu:1080": " jīvasyetara-dṛṣṭatvam uktvā,",
    "GR14ss2_bhgu:1081": " yatra svasya sarvam ātmaivābhūt tat kena kaḥ",
    "GR14ss2_bhgu:1082": " paśyed ity ādinā tasya paramātma-draṣṭṛtvaṃ niṣidhya paramātmanas tu tat",
    "GR14ss2_bhgu:1083": " tat sarva-draṣṭṛtvaṃ sva-draṣṭṛtvam apy astīti,",
    "GR14ss2_bhgu:1084": " vijñātāram are kena",
    "GR14ss2_bhgu:1085": " vijānīyād ity [BAU 2.4.14] anenāha /",
    "GR14ss2_bhgu:1086": " ayam arthaḥ /",
    "GR14ss2_bhgu:1087": " yatra māyā-vaibhave dvaitam iva bhavati,",
    "GR14ss2_bhgu:1088": " tan mūlakatvāt tad",
    "GR14ss2_bhgu:1089": " ananyad api māyākhyācintya-śakti-hetukatayā jaḍa-malina-naśvaratvena tad-",
    "GR14ss2_bhgu:1090": " vilakṣaṇatayā samāditaṃ tataḥ svatantra-sattākam iva muhur jāyate, tat tatra",
    "GR14ss2_bhgu:1091": " itaro jīva itaraṃ padārthaṃ paśyati,",
    "GR14ss2_bhgu:1092": " tasya karaṇa-dṛśyayor mitho yogyatvād iti",
    "GR14ss2_bhgu:1093": " bhāvaḥ / yatra tu svarūpa-vaibhave tasya jīvasya raśmi-sthānīyasya maṇḍala-",
    "GR14ss2_bhgu:1094": " sthānīyo ya ātmā paramātmā,",
    "GR14ss2_bhgu:1095": " sa eva svarūpa-śaktyā sarvam abhūt,",
    "GR14ss2_bhgu:1096": " anāditaeva bhavann āste,",
    "GR14ss2_bhgu:1097": " na tu tat-praveśena,",
    "GR14ss2_bhgu:1098": " tat tatra itaraḥ sa jīvaḥ",
    "GR14ss2_bhgu:1099": " kenetareṇa karaṇa-bhūtena kaṃ padārthaṃ paśyet,",
    "GR14ss2_bhgu:1100": " na kenāpi kam api paśyed",
    "GR14ss2_bhgu:1101": " ity arthaḥ / na hi raśmayaḥ sva-śaktyā sūrya-maṇḍalāntargata-vaibhavaṃ",
    "GR14ss2_bhgu:1102": " prakāśayeyur na cārciṣo vahniṃ nirdaheyur iti bhāvaḥ /",
    "GR14ss2_bhgu:1103": " tad evaṃ sati yasya",
    "GR14ss2_bhgu:1104": " khalv evam anantaṃ svarūpa-vaibhavaṃ taṃ vijñātāraṃ sarvajñaṃ",
    "GR14ss2_bhgu:1105": " paramātmānaṃ kenetareṇa karaṇena vijānīyāt na kenāpīty arthaḥ / tad evaṃ",
    "GR14ss2_bhgu:1106": " jñāna-śaktau tatra siddhāyāṃ kriyecchā-śaktī ca lakṣyete // dakṣaḥ śrī-",
    "GR14ss2_bhgu:1107": " puruṣottamam //18// [19]",
    "GR14ss2_bhgu:1108": " vaśīkṛta-māyatvenāpi tām āha -",
    "GR14ss2_bhgu:1109": " sa tvaṃ hi nitya-vijitātma-guṇaḥ sva-dhāmnā",
    "GR14ss2_bhgu:1110": " kālo vaśī-kṛta-visṛjya-visarga-śaktiḥ / iti [BhP 7.9.22]",
    "GR14ss2_bhgu:1111": " sva-dhāmnā cic-chaktyā /",
    "GR14ss2_bhgu:1112": " yataḥ kālo māyā-prerakaḥ iti ṭīkā ca / ātmā tv",
    "GR14ss2_bhgu:1113": " atra jīvaḥ, tasya guṇāḥ sattvādayaḥ,",
    "GR14ss2_bhgu:1114": " sattvaṃ rajas tama iti guṇā jīvasya naiva me",
    "GR14ss2_bhgu:1115": " ity [BhP 11.25.12] uktatvāt //",
    "GR14ss2_bhgu:1116": " prahlādaḥ śrī-narasiṃham //19// [20]",
    "GR14ss2_bhgu:1117": " tathā ca -",
    "GR14ss2_bhgu:1118": " karoti viśva-sthiti-saṃyamodayaṃ",
    "GR14ss2_bhgu:1119": " yasyepsitaṃ nepsitam īkṣitur guṇaiḥ /",
    "GR14ss2_bhgu:1120": " māyā yathāyo bhramate tad-āśrayaṃ",
    "GR14ss2_bhgu:1121": " grāvṇo namas te guṇa-karma-sākṣiṇe // [BhP 5.18.38]",
    "GR14ss2_bhgu:1122": " ṭīkā ca - yasyekṣitur jīvārtham īpsitam /",
    "GR14ss2_bhgu:1123": " atyantānicchāyām īkṣaṇāyogāt",
    "GR14ss2_bhgu:1124": " / svārthaṃ tu nepsitam /",
    "GR14ss2_bhgu:1125": " viśva-sthity-ādi-sva-guṇair māyā karoti / tasyā",
    "GR14ss2_bhgu:1126": " jaḍatve'pīśvara-sannidhānāt pravṛtti-dṛṣṭāntenāha,",
    "GR14ss2_bhgu:1127": " yathāyo lohaṃ",
    "GR14ss2_bhgu:1128": " grāvṇo'yaskāntān nimittād bhramati /",
    "GR14ss2_bhgu:1129": " tad-āśrayaṃ tad-abhimukhaṃ sat /",
    "GR14ss2_bhgu:1130": " guṇānāṃ karmaṇāṃ ca jīvādṛṣṭānāṃ sākṣiṇaṃ tasmai namaḥ ity eṣā // bhūḥ",
    "GR14ss2_bhgu:1131": " śrī-varāha-devam //20// [21]",
    "GR14ss2_bhgu:1132": " atha māyā-śakti-śāvalye kaivalyānupapatteḥ kaivalye'py anubhavābhāve tad-",
    "GR14ss2_bhgu:1133": " ānandasyārthatānupapatteś cānyathānupapatti-pramāṇatas tām evāha -",
    "GR14ss2_bhgu:1134": " tvam ādyaḥ puruṣaḥ sākṣād",
    "GR14ss2_bhgu:1135": " īśvaraḥ prakṛteḥ paraḥ /",
    "GR14ss2_bhgu:1136": " māyāṃ vyudasya cic-chaktyā",
    "GR14ss2_bhgu:1137": " kaivalye sthita ātmani // [BhP 1.7.23]",
    "GR14ss2_bhgu:1138": " tvaṃ sākṣāt svayam evādyaḥ puruṣo bhagavān /",
    "GR14ss2_bhgu:1139": " tathā ya īśvaraḥ antaryāmy-",
    "GR14ss2_bhgu:1140": " ākhyaḥ puruṣaḥ so'pi tvam eva /",
    "GR14ss2_bhgu:1141": " tad evam ubhayasminn api prakāśe prakṛteḥ",
    "GR14ss2_bhgu:1142": " parastad-asaṅgī /",
    "GR14ss2_bhgu:1143": " nanu kathaṃ kevalānubhavānandasyāpi tad-anubhavitvaṃ yato bhagavatvam",
    "GR14ss2_bhgu:1144": " api lakṣyate,",
    "GR14ss2_bhgu:1145": " kathaṃ ceśvaratvāt prakṛty-adhiṣṭhātṛtve'pi tad-asaṅgitvam /",
    "GR14ss2_bhgu:1146": " tatrāha, māyāṃ vyudasyeti /",
    "GR14ss2_bhgu:1147": " avyabhicāriṇyā svarūpa-śaktyā tām ābhāsa-",
    "GR14ss2_bhgu:1148": " śaktiṃ dūre vidhāya tathaiva svarūpa-śaktyā kaivalye ---",
    "GR14ss2_bhgu:1149": " parāvarāṇāṃ parama āste kaivalya-saṃjñitaḥ /",
    "GR14ss2_bhgu:1150": " kevalānubhavānanda-sandoho nirupādhikaḥ // [BhP 11.9.18]",
    "GR14ss2_bhgu:1151": " ity ekādaśokta-rītyā kaivalyākhye kevalānubhavānande ātmani sva-svarūpe",
    "GR14ss2_bhgu:1152": " sthitaḥ anubhūta-svarūpa-sukha ity arthaḥ /",
    "GR14ss2_bhgu:1153": " tad uktaṃ ṣaṣṭhe devair api --",
    "GR14ss2_bhgu:1154": " svayam upalabdha-nija-sukhānubhavo bhavān iti [BhP 6.9.33] /",
    "GR14ss2_bhgu:1155": " sandoha-śabdena caikādaśe vaicitrī darśitā,",
    "GR14ss2_bhgu:1156": " sā ca śakti-vaicitryād eva",
    "GR14ss2_bhgu:1157": " bhavatīti / ataevam asty eva svarūpa-śaktiḥ /",
    "GR14ss2_bhgu:1158": " prakṛtir nāmātra māyāyās",
    "GR14ss2_bhgu:1159": " traiguṇyam /",
    "GR14ss2_bhgu:1160": " evam eva śakti-traya-vivṛtiḥ svāmibhir eva darśitā /",
    "GR14ss2_bhgu:1161": " tathā hi śrī-",
    "GR14ss2_bhgu:1162": " devahūti-vākye --",
    "GR14ss2_bhgu:1163": " paraṃ pradhānaṃ puruṣaṃ mahāntaṃ",
    "GR14ss2_bhgu:1164": " kālaṃ kaviṃ tri-vṛtaṃ loka-pālam /",
    "GR14ss2_bhgu:1165": " ātmānubhūtyānugata-prapañcaṃ",
    "GR14ss2_bhgu:1166": " svacchanda-śaktiṃ kapilaṃ prapadye // [BhP 3.24.33] ity atra /",
    "GR14ss2_bhgu:1167": " paraṃ parameśvaram /",
    "GR14ss2_bhgu:1168": " tatra hetuḥ svacchandāḥ śaktayo yasya / tā evāha,",
    "GR14ss2_bhgu:1169": " pradhānaṃ prakṛti-rūpaṃ,",
    "GR14ss2_bhgu:1170": " puruṣaṃ tad-adhiṣṭhātāraṃ,",
    "GR14ss2_bhgu:1171": " mahāntaṃ mahat-",
    "GR14ss2_bhgu:1172": " tattva-svarūpaṃ,",
    "GR14ss2_bhgu:1173": " kālaṃ teṣāṃ kṣobhakaṃ,",
    "GR14ss2_bhgu:1174": " trivṛtm ahaṅkāra-bhūtaṃ,",
    "GR14ss2_bhgu:1175": " lokātmakaṃ tat-pālātmakaṃ ca /",
    "GR14ss2_bhgu:1176": " tad evaṃ māyayā pradhānādi-rūpatām uktvā",
    "GR14ss2_bhgu:1177": " cic-chaktyā niṣprapañcatām āha /",
    "GR14ss2_bhgu:1178": " ātmānubhūtyā cic-chaktyānugataḥ svasmin",
    "GR14ss2_bhgu:1179": " līnaḥ prapañco yasya taṃ,",
    "GR14ss2_bhgu:1180": " kaviṃ sarvajñaṃ pradhānādyāvirbhāva-sākṣiṇam",
    "GR14ss2_bhgu:1181": " ity arthaḥ iti /",
    "GR14ss2_bhgu:1182": " atra puruṣasyāpi māyāntaḥpātitvaṃ tad-adhiṣṭhātṛtayopacaryata eva / vastutas",
    "GR14ss2_bhgu:1183": " tasya tu tasyāḥ paratvam /",
    "GR14ss2_bhgu:1184": " tathā śrī-kapila-deva-vākye --",
    "GR14ss2_bhgu:1185": " anādir ātmā puruṣo nirguṇaḥ prakṛteḥ paraḥ /",
    "GR14ss2_bhgu:1186": " pratyag-dhāmā svayaṃ-jyotir viśvaṃ yena samanvitam // [BhP 3.26.3] iti",
    "GR14ss2_bhgu:1187": " nāma-svarūpayor nirūpaṇena mahā-saṃhitāyām api viviktaṃ tat tri-śakti -",
    "GR14ss2_bhgu:1188": " śrīr bhūr durgeti yā bhinnā jīva-māyā mahātmanaḥ /",
    "GR14ss2_bhgu:1189": " ātma-māyā tad-icchā syāt guṇa-māyā jaḍātmikā // iti [?]",
    "GR14ss2_bhgu:1190": " asyārthaḥ / śrīr atra jagat-pālana-śaktiḥ,",
    "GR14ss2_bhgu:1191": " bhūs tat-sṛṣṭi-śaktiḥ, durgā tat-",
    "GR14ss2_bhgu:1192": " pralaya-śaktiḥ /",
    "GR14ss2_bhgu:1193": " tat-tad-rūpena yā bhedaṃ prāptā,",
    "GR14ss2_bhgu:1194": " sā jīva-viṣayā tac-chaktir",
    "GR14ss2_bhgu:1195": " jīva-māyety ucyate /",
    "GR14ss2_bhgu:1196": " pādme śrī-kṛṣṇa-satyabhāmā-saṃvāde -",
    "GR14ss2_bhgu:1197": " aham eva tridhā bhinnā tiṣṭhāmi trividhair guṇair ity etad-vākyānantaraṃ",
    "GR14ss2_bhgu:1198": " tataḥ sarve'pi te devāḥ śrutvā tad-vākya-coditāḥ /",
    "GR14ss2_bhgu:1199": " gaurīṃ lakṣmīṃ dharāṃ caiva praṇemur bhakti-tat-parāḥ // iti //",
    "GR14ss2_bhgu:1200": " ekādaśe ca -",
    "GR14ss2_bhgu:1201": " eṣā māyā bhagavataḥ sṛṣṭi-sthity-antakāriṇī /",
    "GR14ss2_bhgu:1202": " trivarṇā varṇitāsmābhiḥ kiṃ bhūyaḥ śrotum icchasi // iti // [BhP 11.3.16]",
    "GR14ss2_bhgu:1203": " ātma-māyā svarūpa-śaktiḥ /",
    "GR14ss2_bhgu:1204": " mīyate'nayeti māyā-śabdena śakti-mātram api",
    "GR14ss2_bhgu:1205": " bhaṇyate -",
    "GR14ss2_bhgu:1206": " tasyāṃ tamovan naihāraṃ khadyotārcir ivāhani /",
    "GR14ss2_bhgu:1207": " mahatītaramāyaiśyaṃ nihanty ātmani yuñjata // iti [BhP 10.13.45]",
    "GR14ss2_bhgu:1208": " brahma-vākyaṃ tathaiva saṅgacchate /",
    "GR14ss2_bhgu:1209": " śakti-mātrasya tāratamyaṃ hi tatra",
    "GR14ss2_bhgu:1210": " vivakṣitam /",
    "GR14ss2_bhgu:1211": " svalpā śaktiḥ khalv anṛtasya satyasya vā vyañjikā bhavatu nāma",
    "GR14ss2_bhgu:1212": " / parābhavāya kalpata eveti hi tatra gamyate /",
    "GR14ss2_bhgu:1213": " dṛṣṭāntābhyāṃ ca tathaiva",
    "GR14ss2_bhgu:1214": " prakaṭitaṃ tasyāṃ tamovad ityādibhyām /",
    "GR14ss2_bhgu:1215": " tathā yuddheṣa māyāmaya-",
    "GR14ss2_bhgu:1216": " śastrādinā bahavaś chinna-bhinnā jātā iti purāṇādiṣu śrūyate /",
    "GR14ss2_bhgu:1217": " tataḥ sā ca māyā mithyākalpikā ca bhavatīti gamyate /",
    "GR14ss2_bhgu:1218": " na hi maru-marīcikā-",
    "GR14ss2_bhgu:1219": " jalena kecid ārdrā bhavantīti /",
    "GR14ss2_bhgu:1220": " svarūpa-bhūtayā nitya-śaktyā māyākhyayā yutaḥ /",
    "GR14ss2_bhgu:1221": " ato māyāmayaṃ viṣṇuṃ pravadanti sanātanam //",
    "GR14ss2_bhgu:1222": " iti caturveda-śikhādyā śrutiś ca /",
    "GR14ss2_bhgu:1223": " tataś ca - ātma-māyā tad-icchā syāt ity atra jñāna-kriye api lakṣyete / māyā",
    "GR14ss2_bhgu:1224": " vayunaṃ jñanam iti nighaṇṭau ca paryāya-śabdāḥ /",
    "GR14ss2_bhgu:1225": " triguṇātmikātha jñānaṃ ca viṣṇu-śaktis tathaiva ca /",
    "GR14ss2_bhgu:1226": " māyā-śabdena bhaṇyate śabda-tattvārtha-vedibhiḥ //",
    "GR14ss2_bhgu:1227": " iti trikāṇḍa-śeṣe /",
    "GR14ss2_bhgu:1228": " māyā dambhe kṛpāyāṃ ceti viśva-prakāśe /",
    "GR14ss2_bhgu:1229": " vyākhyātaṃ ca ṭīkā-kṛdbhir",
    "GR14ss2_bhgu:1230": " ekādaśe kālo māyā-maye jīve ity atra [BhP 11.24.27] māyā-pravartake jñāna-",
    "GR14ss2_bhgu:1231": " maye vā iti / tṛtīye'pi āpuḥ parāṃ mudam ity ādau [BhP 3.15.26] yoga-māya-",
    "GR14ss2_bhgu:1232": " śabdena sanakādāv aṣṭāṅga-yoga-prabhāvaṃ vyākhyāya parameśvare tu cic-",
    "GR14ss2_bhgu:1233": " chakti-vilāso vyākhyātaḥ /",
    "GR14ss2_bhgu:1234": " tatas tribhedaivātma-māyeti siddham /",
    "GR14ss2_bhgu:1235": " yathā vā - tvam ādyaḥ puruṣaḥ [BhP",
    "GR14ss2_bhgu:1236": " 1.7.23] ity ādi-mūla-padām evam avatāryam /",
    "GR14ss2_bhgu:1237": " śrī-vaikuṇṭhe māyaṃ",
    "GR14ss2_bhgu:1238": " niṣedhann api sākṣāt tām evāha tvam ādya iti /",
    "GR14ss2_bhgu:1239": " kaivalye mokṣākhye śrī-",
    "GR14ss2_bhgu:1240": " vaikuṇṭha-lakṣaṇe ātmani svāṃśa eva sthitaḥ /",
    "GR14ss2_bhgu:1241": " kiṃ kṛtvā ? tatrāti-",
    "GR14ss2_bhgu:1242": " virājamānayā cic-chaktyā māyāṃ dūre sthitām api tiraskṛtyaiva / mataṃ",
    "GR14ss2_bhgu:1243": " caitammāyādikaṃ niṣedhatā śrī-śukadevena /",
    "GR14ss2_bhgu:1244": " pravartate yatra rajas tamas tayoḥ",
    "GR14ss2_bhgu:1245": " sattvaṃ ca miśraṃ na ca kāla-vikramaḥ /",
    "GR14ss2_bhgu:1246": " na yatra māyā kim utāpare harer",
    "GR14ss2_bhgu:1247": " anuvratā yatra surāsurārcitāḥ // [BhP 2.9.10] iti /",
    "GR14ss2_bhgu:1248": " moksaṃ paraṃ padaṃ liṅgam amṛtaṃ viṣṇu-mandiram /",
    "GR14ss2_bhgu:1249": " iti pādmottara-khaṇḍe",
    "GR14ss2_bhgu:1250": " viakuṇṭha-paryāya-śabdāḥ //",
    "GR14ss2_bhgu:1251": " arjunaḥ śrī-bhagavantam //21// [22]",
    "GR14ss2_bhgu:1252": " ata ūrdhvaṃ guṇādīnāṃ svarūpātmatā-nigamanāt svarūpa-śaktir eva punar",
    "GR14ss2_bhgu:1253": " api vivriyate yāvat sandarbha-samāptiḥ /",
    "GR14ss2_bhgu:1254": " [*ENDNOTE 3] tatra guṇānāṃ",
    "GR14ss2_bhgu:1255": " svarūpātmatām āhuḥ /",
    "GR14ss2_bhgu:1256": " sa yad ajayā tv ajām anuśayīta guṇāṃś ca juṣan",
    "GR14ss2_bhgu:1257": " bhajati sarūpatāṃ tad anu mṛtyum apeta-bhagaḥ /",
    "GR14ss2_bhgu:1258": " tvam uta jahāsi tām ahir iva tvacam ātta-bhago",
    "GR14ss2_bhgu:1259": " mahasi mahīyase'ṣṭa-guṇite'parimeya-bhagaḥ //[BhP 10.87.38]",
    "GR14ss2_bhgu:1260": " ṭīkā ca - sa tu jīvo yad yasmāt ajayā māyayā ajām avidyām anuśayīta",
    "GR14ss2_bhgu:1261": " āliṅget / tataś ca guṇāṃś ca dehendriyādīn juṣan sevamānaḥ ātmatayā",
    "GR14ss2_bhgu:1262": " adhyasyan / tad anu tad-anantaraṃ sarūpatāṃ tad-dharma-yogaṃ ca juṣan apeta-",
    "GR14ss2_bhgu:1263": " bhagaḥ pihitānandādi-guṇaḥ san mṛtyuṃ saṃsāraṃ bhajati prāpnoti / tvam uta",
    "GR14ss2_bhgu:1264": " tvaṃ tu jahāsi tāṃ māyām /",
    "GR14ss2_bhgu:1265": " nanu sā mayy evāsti kathaṃ tyāgas tatrāha ahir iva tvacam iti /",
    "GR14ss2_bhgu:1266": " ayaṃ bhāvaḥ -",
    "GR14ss2_bhgu:1267": " -yathā bhujaṅgaḥ svagatam api kañcukaṃ guṇa-buddhyā nābhimanyate tathā",
    "GR14ss2_bhgu:1268": " tvam ajāṃ māyāṃ /",
    "GR14ss2_bhgu:1269": " na hi nirantarāhlāda-saṃvit-kāmadhenu-vṛnda-pater ajayā",
    "GR14ss2_bhgu:1270": " kṛtyam iti tām upekṣase /",
    "GR14ss2_bhgu:1271": " kuta etat tad āha /",
    "GR14ss2_bhgu:1272": " ātma-bhaga-nitya-prāptaiśvaryaḥ /",
    "GR14ss2_bhgu:1273": " mahasi paramaiśvarye",
    "GR14ss2_bhgu:1274": " aṣṭa-guṇite aṇimādy-aṣṭa-vibhūtimati /",
    "GR14ss2_bhgu:1275": " mahīyase pūjyase virājase /",
    "GR14ss2_bhgu:1276": " kathambhūtaḥ ?",
    "GR14ss2_bhgu:1277": " aparimeya-bhagaḥ aparimeyaiśvaryaḥ /",
    "GR14ss2_bhgu:1278": " na tv anyeṣām iva",
    "GR14ss2_bhgu:1279": " deśa-kāla-paricchinnaṃ tavāṣṭa-guṇitam aiśvaryam /",
    "GR14ss2_bhgu:1280": " api tu paripūrṇa-",
    "GR14ss2_bhgu:1281": " svarūpānubandhitvād aparimitam ity arthaḥ / ity eṣā /",
    "GR14ss2_bhgu:1282": " tathā ca tatraiva pūrvam uktaṃ - tvam asi yad ātmanā samavaruddha-samasta-",
    "GR14ss2_bhgu:1283": " bhaga iti [BhP 10.87.14] / yad vā ahir iva tvacam ity atra tvak-śabdena",
    "GR14ss2_bhgu:1284": " parityaktā jīrṇa-tvag evocyate /",
    "GR14ss2_bhgu:1285": " sa yathā tāṃ jahātīti tat-samīpam api na",
    "GR14ss2_bhgu:1286": " vrajati, tathā tvam api māyā-samīpaṃ na yāsīty arthaḥ /",
    "GR14ss2_bhgu:1287": " anyatra ca -",
    "GR14ss2_bhgu:1288": " viśuddha-vijñāna-ghanaṃ sva-saṃsthayā",
    "GR14ss2_bhgu:1289": " samāpta-sarvārtham amogha-vāñchitam // iti [BhP 10.37.22] /",
    "GR14ss2_bhgu:1290": " tathoddhavaṃ prati śrī-bhagavad-vākyaṃ -",
    "GR14ss2_bhgu:1291": " siddhayo'ṣṭādaśa proktā dhāraṇā yoga-pāragaiḥ /",
    "GR14ss2_bhgu:1292": " tāsām aṣṭau mat-pradhānā daśaiva guṇa-hetavaḥ // [BhP 11.15.3] iti /",
    "GR14ss2_bhgu:1293": " agre ca - etā me siddhayaḥ saumya aṣṭāv autpattikā matāḥ / iti [BhP 11.15.5] /",
    "GR14ss2_bhgu:1294": " ataeva daitya-bālakān prati śrī-prahlāda-vākyam --",
    "GR14ss2_bhgu:1295": " kevalānubhavānanda-svarūpaḥ parameśvaraḥ /",
    "GR14ss2_bhgu:1296": " māyayāntarhitaiśvarya īyate guṇa-sargayā //[BhP 7.6.20]",
    "GR14ss2_bhgu:1297": " ṭīkā ca - nanu sa eva cet sarvatra tarhi sarvatra sarvajñatādy upalabhyate /",
    "GR14ss2_bhgu:1298": " tatrāha - guṇātmakaḥ sargo yasyās tayā māyayā antarhitam aiśvaryaṃ yena",
    "GR14ss2_bhgu:1299": " ity eṣā /",
    "GR14ss2_bhgu:1300": " atra bhagavad aiśvaryasya māyayāntarhitatvena guṇa-sargayeti māyāyā",
    "GR14ss2_bhgu:1301": " viśeṣaṇa-vinyāsena ca tad-atītatvaṃ bodhayati svarūpavat /",
    "GR14ss2_bhgu:1302": " ataḥ parameśvara",
    "GR14ss2_bhgu:1303": " iti viśeṣaṇam api tat-sahayogena pūrvam eva dattam iti jñeyam / śrutayaś -",
    "GR14ss2_bhgu:1304": " ajām ekāṃ lohita-śukla-kṛṣṇāṃ",
    "GR14ss2_bhgu:1305": " vahvīḥ prajāḥ sṛjamānāṃ sarūpāḥ /",
    "GR14ss2_bhgu:1306": " ajo hy eko juṣamāṇo'nuśete",
    "GR14ss2_bhgu:1307": " jahāty enāṃ bhukta-bhogām ajo'nyaḥ // [ŚvetU 4.5]",
    "GR14ss2_bhgu:1308": " yad-ātmako bhagavāṃs tad-ātmikā vyaktiḥ /",
    "GR14ss2_bhgu:1309": " kim ātmako bhagavān ?",
    "GR14ss2_bhgu:1310": " jñānātmaka aiśvaryātmakaḥ śakty-ātmakaś ca /",
    "GR14ss2_bhgu:1311": " daivātma-śaktiṃ sva-guṇair",
    "GR14ss2_bhgu:1312": " nigūḍhām ity ādyāḥ [ŚvetU 1.3] /",
    "GR14ss2_bhgu:1313": " atra sva-guṇair iti yātītagocarā vācām ity",
    "GR14ss2_bhgu:1314": " uktaiḥ svīya-svabhāvair ity arthaḥ //",
    "GR14ss2_bhgu:1315": " śrutayaḥ śrī-bhagavantam //22// [23]",
    "GR14ss2_bhgu:1316": " māṃ bhajanti guṇāḥ sarve",
    "GR14ss2_bhgu:1317": " nirguṇaṃ nirapekṣakam /",
    "GR14ss2_bhgu:1318": " suhṛdaṃ priyam ātmānaṃ",
    "GR14ss2_bhgu:1319": " sāmyāsaṅgādayo'guṇāḥ // [BhP 11.13.40]",
    "GR14ss2_bhgu:1320": " ṭīkā ca - kathambhūtāḥ ?",
    "GR14ss2_bhgu:1321": " aguṇāḥ, guṇa-pariṇāma-rūpā na bhavanti kintu",
    "GR14ss2_bhgu:1322": " nityā ity arthaḥ / ity eṣā /",
    "GR14ss2_bhgu:1323": " tathā ca nārada-pañcarātre jitaṃ te stotre -",
    "GR14ss2_bhgu:1324": " namaḥ sarva-guṇātīta-ṣaḍ-guṇāyādi-vedhase / iti /",
    "GR14ss2_bhgu:1325": " yad uktaṃ brahma-tarke -",
    "GR14ss2_bhgu:1326": " guṇaiḥ sva-rūpa-bhūtais tu guṇy asau harir īśvaraḥ /",
    "GR14ss2_bhgu:1327": " na viṣṇor na ca muktānāṃ kvāpi bhinno guṇo mataḥ //",
    "GR14ss2_bhgu:1328": " kālikā-purāṇe devī-kṛta-viṣṇu-stave -",
    "GR14ss2_bhgu:1329": " yasya brahmādayo devā munayaś ca tapa-dhanāḥ /",
    "GR14ss2_bhgu:1330": " na vivṛṇvanti rūpāṇi varṇanīyaḥ kathaṃ sa me //",
    "GR14ss2_bhgu:1331": " striyā mayā te kiṃ jñeyā nirguṇasya guṇāḥ prabho /",
    "GR14ss2_bhgu:1332": " naiva jānanti yad rūpaṃ sendrā api surāsurāḥ // iti //",
    "GR14ss2_bhgu:1333": " śrī-haṃsa-devaḥ sanakādīn //23// [24]",
    "GR14ss2_bhgu:1334": " anyatra śrī-haṃsa-vākya-sthitādi-grahaṇa-kroḍī-kṛtān tān bahūn eva satyaṃ",
    "GR14ss2_bhgu:1335": " śaucam ity ādibhir gaṇayitvāha -",
    "GR14ss2_bhgu:1336": " ete cānye ca bhagavan",
    "GR14ss2_bhgu:1337": " nityā yatra mahā-guṇāḥ /",
    "GR14ss2_bhgu:1338": " prārthyā mahattvam icchadbhir",
    "GR14ss2_bhgu:1339": " na viyanti sma karhicit // [BhP 1.16.26]",
    "GR14ss2_bhgu:1340": " ṭīkā ca - ete ekonacatvāriṃśat /",
    "GR14ss2_bhgu:1341": " anye ca brahmaṇyatva-śaraṇyatvādayo",
    "GR14ss2_bhgu:1342": " mahānto guṇā yasmin nityāḥ sahajā na viyanti na kṣīyante sma / ity eṣā /",
    "GR14ss2_bhgu:1343": " atra śrī-viṣṇu-purāṇam -",
    "GR14ss2_bhgu:1344": " kalā-muhūrtādi-mayaś ca kālo",
    "GR14ss2_bhgu:1345": " na yad-vibhūteḥ pariṇāma-hetuḥ // iti [ViP 4.1.84] /",
    "GR14ss2_bhgu:1346": " śrī-pṛthivī śrī-dharmam //24/ [25]",
    "GR14ss2_bhgu:1347": " ata eva āha -",
    "GR14ss2_bhgu:1348": " namas tubhyaṃ bhagavate",
    "GR14ss2_bhgu:1349": " brahmaṇe paramātmane /",
    "GR14ss2_bhgu:1350": " na yatra śrūyate māyā",
    "GR14ss2_bhgu:1351": " loka-sṛṣṭi-vikalpanā // [BhP 10.28.6]",
    "GR14ss2_bhgu:1352": " yatra bhagavad-āditvena tridhaiva sphurati svarūpe māyā na śrūyate / tasya",
    "GR14ss2_bhgu:1353": " tathā tathā sphūrtir māyayā na bhavatīty arthaḥ /",
    "GR14ss2_bhgu:1354": " tatra hetuḥ - loka-sṛṣṭāv",
    "GR14ss2_bhgu:1355": " eva vikalpituṃ sṛṣṭi-sthiti-saṃhārair vividham īśituṃ śīlaṃ yasyāḥ sā / ataeva",
    "GR14ss2_bhgu:1356": " bhūgola-praśne hetutvena rājñāpy uktam --",
    "GR14ss2_bhgu:1357": " bhagavato guṇamaye sthūla-rūpa āveśitaṃ mano hy aguṇe'pi sūkṣmatama",
    "GR14ss2_bhgu:1358": " ātma-jyotiṣi pare brahmaṇi bhagavati vāsudevākhye kṣamam āveśitum iti",
    "GR14ss2_bhgu:1359": " [BhP 5.16.3] /",
    "GR14ss2_bhgu:1360": " varuṇaḥ śrī-bhagavantam //25// [26]",
    "GR14ss2_bhgu:1361": " tathā -",
    "GR14ss2_bhgu:1362": " tasmai namo bhagavate vāsudevāya dhīmahi /",
    "GR14ss2_bhgu:1363": " yan-māyayā durjayayā māṃ vadanti jagad-gurum //",
    "GR14ss2_bhgu:1364": " vilajjamānayā yasya sthātum īkṣā-pathe'muyā /",
    "GR14ss2_bhgu:1365": " vimohitā vikatthante mamāham iti durdhiyaḥ // [BhP 2.5.12-13]",
    "GR14ss2_bhgu:1366": " tama-ādimayatvena svasya sadoṣatvāt,",
    "GR14ss2_bhgu:1367": " saccidānanda-ghanatvena yasya",
    "GR14ss2_bhgu:1368": " nirdoṣasya netra-gocare vilajjamānayā amuṣā māyayā vimohitā asmad-ādayo",
    "GR14ss2_bhgu:1369": " durdhiyaḥ // śrī-brahmā śrī-nāradam //26// [27]",
    "GR14ss2_bhgu:1370": " tad evam aiśvaryādi-ṣaṭkasya svarūpa-bhūtatvam uktvā,",
    "GR14ss2_bhgu:1371": " śrī-vigrahasya",
    "GR14ss2_bhgu:1372": " pūrṇa-svarūpa-bhūtatvaṃ vaktuṃ prakaraṇam ārabhyate /",
    "GR14ss2_bhgu:1373": " tatra tasya tādṛśatva-",
    "GR14ss2_bhgu:1374": " sacivaṃ nityatvaṃ tāvat pūrva-darśita-tādṛśa-vaikuṇṭhādhiṣṭhātṛtvena",
    "GR14ss2_bhgu:1375": " siddham eva /",
    "GR14ss2_bhgu:1376": " prapañcāvatīrṇatve'py āha tribhiḥ -",
    "GR14ss2_bhgu:1377": " naṣṭe loke dvi-parārdhāvasāne",
    "GR14ss2_bhgu:1378": " mahā-bhūteṣv ādi-bhūtaṃ gateṣu /",
    "GR14ss2_bhgu:1379": " vyakte'vyaktaṃ kāla-vegena yāte",
    "GR14ss2_bhgu:1380": " bhavān ekaḥ śiṣyate'śeṣa-saṃjñaḥ // [BhP 10.3.25]",
    "GR14ss2_bhgu:1381": " ataḥ śeṣa-saṃjñaḥ /",
    "GR14ss2_bhgu:1382": " tatra yuktiḥ -",
    "GR14ss2_bhgu:1383": " yo'yaṃ kālas tasya te'vyakta-bandho",
    "GR14ss2_bhgu:1384": " ceṣṭām āhuś ceṣṭate yena viśvam /",
    "GR14ss2_bhgu:1385": " nimeṣādir vatsarānto mahīyāṃs",
    "GR14ss2_bhgu:1386": " taṃ tveśānaṃ kṣema-dhāma prapadye // [BhP 10.3.26]",
    "GR14ss2_bhgu:1387": " he avyakta-bandho sānnidhya-mātreṇa prakṛti-pravartaka ceṣṭā",
    "GR14ss2_bhgu:1388": " nimeṣonmeṣa-rūpām /",
    "GR14ss2_bhgu:1389": " śrutiś ca - sarve nimeṣā jajñire vidyutaḥ",
    "GR14ss2_bhgu:1390": " puruṣādadhīti [Mahā-nārāyaṇaU 1.8] /",
    "GR14ss2_bhgu:1391": " sarve nimeṣādayaḥ kālāvayavāḥ",
    "GR14ss2_bhgu:1392": " viśeṣeṇa dyotate vidyut /",
    "GR14ss2_bhgu:1393": " puruṣaḥ paramātmeti śruti-padārthaḥ / sarvatra",
    "GR14ss2_bhgu:1394": " sṛṣṭi-saṃhārayor nimittaṃ kāla eva,",
    "GR14ss2_bhgu:1395": " tasya tu tad-aṅga-ceṣṭā-rūpatvāt tau",
    "GR14ss2_bhgu:1396": " tatra na sambhavata eveti bhāvaḥ /",
    "GR14ss2_bhgu:1397": " tatra hetv-antaraṃ kṣema-dhāmeti / tvā",
    "GR14ss2_bhgu:1398": " tvām /",
    "GR14ss2_bhgu:1399": " atra svābhīṣṭāt tasmād āvirbhāvād eva kaṃsa-bhayaṃ kaimutyena vāritavatī",
    "GR14ss2_bhgu:1400": " / tathaiva spaṣṭaṃ punar āha --",
    "GR14ss2_bhgu:1401": " martyo mṛtyu-vyāla-bhītaḥ palāyan",
    "GR14ss2_bhgu:1402": " lokān sarvān nirbhayaṃ nādhyagacchat /",
    "GR14ss2_bhgu:1403": " tvat-padābjaṃ prāpya yadṛcchayādya",
    "GR14ss2_bhgu:1404": " svasthaḥ śete mṛtyur asmād apaiti // [BhP 10.3.27]",
    "GR14ss2_bhgu:1405": " lokān prāpya nirbhayaṃ bhayābhāvam /",
    "GR14ss2_bhgu:1406": " tvat-pādābjaṃ tu prāpyety",
    "GR14ss2_bhgu:1407": " ubhayatrāpy anvayaḥ /",
    "GR14ss2_bhgu:1408": " atra tvat-pādābjam iti śrī-vigraham eva tathāpi",
    "GR14ss2_bhgu:1409": " vispaṣṭaṃ sādhitavatī /",
    "GR14ss2_bhgu:1410": " ataevāmṛta-vapur iti sahasra-nāma-stotre / mṛtaṃ",
    "GR14ss2_bhgu:1411": " maraṇaṃ tad-rahitaṃ vapur asyety amṛta-vapur iti śaṅkara-bhāṣye'pi / ādyeti",
    "GR14ss2_bhgu:1412": " janmābhāvo'pi darśitaḥ,",
    "GR14ss2_bhgu:1413": " sajanmani sarvatra sāditvaasyaiva siddheḥ / tad uktam",
    "GR14ss2_bhgu:1414": " - prādurāsīd yathā prācyāṃ diśīndur iva puṣkalaḥ / iti / [BhP 10.3.8]",
    "GR14ss2_bhgu:1415": " śrutiś cātra - sa brahmaṇā sṛjati sa rudreṇa vilāpayati so'nutpattir alaya eva",
    "GR14ss2_bhgu:1416": " hariḥ paraḥ paramānanda iti mahopaniṣadi[*ENDNOTE 4] //",
    "GR14ss2_bhgu:1417": " śrīdevakī-devī śrī-bhagavantam //27// [28]",
    "GR14ss2_bhgu:1418": " tathā utpatti-sthiti-layety-ādi-padye - yad rūpaṃ dhruvam akṛtam iti / [BhP 5.25.9]",
    "GR14ss2_bhgu:1419": " yasya śrī-saṅkarṣaṇasya rūpaṃ dhruvam anantaṃ akṛtaṃ cānādi / ataeva",
    "GR14ss2_bhgu:1420": " varṣādhipopāsanā-varṇane bhavenāpi tad-rūpam adhikṛtyoktam --",
    "GR14ss2_bhgu:1421": " na yasya māyā-guṇa-citta-vṛttibhir",
    "GR14ss2_bhgu:1422": " nirīkṣato hy aṇv api dṛṣṭir ajyate / iti [BhP 5.17.19]",
    "GR14ss2_bhgu:1423": " yat tu tatra tad eva rūpam adhikṛtya śrī-śukena - yā vai kalā bhagavatas",
    "GR14ss2_bhgu:1424": " tāmasīti [BhP 5.25.1] / tathā bhavānīnāthair iti gadye [BhP 5.17.16] tāmasīṃ",
    "GR14ss2_bhgu:1425": " mūrtim ity uktam,",
    "GR14ss2_bhgu:1426": " tan nijāṃśa-śiva-dvārā tamo-guṇopakārakatvena jñeyam",
    "GR14ss2_bhgu:1427": " / utpatti-sthiti-layety-ādi-padyānantaraṃ śrī-śukenaiva śrī-nārada-vākyam",
    "GR14ss2_bhgu:1428": " anuktam -- mūrtiṃ na puru-kṛpayā babhāra sattvaṃ saṃśuddhaṃ sadasad idaṃ",
    "GR14ss2_bhgu:1429": " vibhāti yatra /",
    "GR14ss2_bhgu:1430": " [BhP 5.25.10] /",
    "GR14ss2_bhgu:1431": " tasmān nityam eva sarvaṃ bhagavad-rūpam /",
    "GR14ss2_bhgu:1432": " tathā ca pādmottara-khaṇḍe tat-stutiḥ - anādi-nidhanānanta-vapuṣe viśva-",
    "GR14ss2_bhgu:1433": " rūpiṇe / iti /",
    "GR14ss2_bhgu:1434": " yad atra skāndādau kvacid bhrāmakam asti tat tu tat tat purāṇānāṃ tāmasa-",
    "GR14ss2_bhgu:1435": " kalpa-kathāmayatvāt tat-tat-kalpeṣu ca bhagavatā sva-mahimāvaraṇād",
    "GR14ss2_bhgu:1436": " yuktam eva tad iti /",
    "GR14ss2_bhgu:1437": " śrī-bhāgavatenāpi - evaṃ vadanti rājarṣe [BhP 10.77.30]",
    "GR14ss2_bhgu:1438": " ity ādinā tādṛśaṃ mataṃ na matam /",
    "GR14ss2_bhgu:1439": " tad idaṃ tu śrī-kṛṣṇa-sandarbhe viśiṣya",
    "GR14ss2_bhgu:1440": " sthāpayiṣyāmaḥ /",
    "GR14ss2_bhgu:1441": " sva-mataṃ tu - satyaṃ śaucaṃ dayā kṣāntir ity ādinā [BhP",
    "GR14ss2_bhgu:1442": " 1.16.27] śrī-pṛthivī-vākyena kānti-maha-ojo-balānām api svābhāvikatvam",
    "GR14ss2_bhgu:1443": " avyabhicāritvaṃ darśayatā darśitam /",
    "GR14ss2_bhgu:1444": " naṣṭe loka[*ENDNOTE 5] ity ādinā",
    "GR14ss2_bhgu:1445": " [BhP 10.3.25] śrī-devakī-vākyena ca /",
    "GR14ss2_bhgu:1446": " tasmāt sādhūktaṃ yad rūpaṃ dhruvam",
    "GR14ss2_bhgu:1447": " akṛtam iti // śrī-śukaḥ //28// [29]",
    "GR14ss2_bhgu:1448": " vibhutvam āha -",
    "GR14ss2_bhgu:1449": " na cāntar na bahir yasya na pūrvaṃ nāpi cāparam /",
    "GR14ss2_bhgu:1450": " pūrvāparaṃ bahiś cāntar jagato yo jagac ca yaḥ //",
    "GR14ss2_bhgu:1451": " taṃ matvātmajam avyaktaṃ martya-liṅgam adhokṣajam /",
    "GR14ss2_bhgu:1452": " gopikolūkhale dāmnā babandha prākṛtaṃ yathā // [BhP 10.9.13-14]",
    "GR14ss2_bhgu:1453": " ṭīkā ca - bandhanaṃ hi bahiḥ-parītena dāmnā antarāvṛtasya bhavati / tathā",
    "GR14ss2_bhgu:1454": " pūrvāpara-vibhāgavato vastunaḥ pūrvato dāma dhṛtvā parataḥ pariveṣṭanena",
    "GR14ss2_bhgu:1455": " bhavati / na tv etad astīty āha na cāntar iti /",
    "GR14ss2_bhgu:1456": " kiṃ ca vyāpakena vyāpyasya",
    "GR14ss2_bhgu:1457": " bandho bhavati /",
    "GR14ss2_bhgu:1458": " tac cātra viparītam ity āha pūrvāparam iti / kiṃ ca tad-",
    "GR14ss2_bhgu:1459": " vyatiriktasya cābhāvān na bandha ity āha - jagac ca yaḥ iti / taṃ martya-",
    "GR14ss2_bhgu:1460": " liṅgam adhokṣajam ātmajaṃ matvā babandheti / ity eṣā //",
    "GR14ss2_bhgu:1461": " jagac ca ya ity atra yasya kāraṇasya vyatirekeṇa kāryasya jagato vyatirekaḥ",
    "GR14ss2_bhgu:1462": " syād iti / tad ananyasya jagatas tac-chaktyeva śaktes tad-aṃśāṃśa-rūpayā rajjvā",
    "GR14ss2_bhgu:1463": " kathaṃ bandhaḥ syāt /",
    "GR14ss2_bhgu:1464": " na hi vahnim arciṣo daheyur iti bhāvaḥ /",
    "GR14ss2_bhgu:1465": " taṃ martya-liṅgam ity ādau /",
    "GR14ss2_bhgu:1466": " ṭīkā-kṛtām ayam abhiprāyaḥ / nanu sarva-",
    "GR14ss2_bhgu:1467": " vyāpakaṃ kathaṃ babandha,",
    "GR14ss2_bhgu:1468": " na hi brahmāṇḍa-golakādikam api kaścid",
    "GR14ss2_bhgu:1469": " badhnāti / tatrāha martya-liṅgaṃ manuṣya-vigraham /",
    "GR14ss2_bhgu:1470": " tarhi kathaṃ",
    "GR14ss2_bhgu:1471": " vyāpakatvam ?",
    "GR14ss2_bhgu:1472": " tatrāha, adhokṣajam adhaḥ kṛtam indriyajaṃ jñānaṃ yena taṃ",
    "GR14ss2_bhgu:1473": " sarvendriya-jñānāgocaraṃ pratyakṣādi-pramāṇair acintya-svarūpam ity arthaḥ",
    "GR14ss2_bhgu:1474": " / tasmāt tad-ākāratve'pi tasmin vibhutvam asty eveti bhāvaḥ /",
    "GR14ss2_bhgu:1475": " adhokṣajatvād",
    "GR14ss2_bhgu:1476": " evāvyaktatvam api vyākhyātam iti tan noddhṛtam /",
    "GR14ss2_bhgu:1477": " nanu manuṣya-vigrahatve'py aparityakta-vibhutvaṃ kathaṃ mātur nāsphurat",
    "GR14ss2_bhgu:1478": " ? tatrāha - ātmajaṃ matveti /",
    "GR14ss2_bhgu:1479": " vatsalādy-abhidha-prema-rasa-viśeṣasya",
    "GR14ss2_bhgu:1480": " svabhāvo'yam /",
    "GR14ss2_bhgu:1481": " yad asau svānanda-pūreṇa tasya tādṛśatvaṃ praty anubhava-",
    "GR14ss2_bhgu:1482": " paddhatim āvṛṇotīty arthaḥ /",
    "GR14ss2_bhgu:1483": " itthaṃ cātad-vīrya-kovidatvaṃ tasyā",
    "GR14ss2_bhgu:1484": " māhātmyam eva taṃ rajjubhir baddham api kartus tasya prema-",
    "GR14ss2_bhgu:1485": " rasasyānubhāva-rūpatvāt /",
    "GR14ss2_bhgu:1486": " tad uktam -- nemaṃ viriñco na bhava ity ādi [BhP",
    "GR14ss2_bhgu:1487": " 10.9.20] / prākṛtaṃ yathā ity anena adhokṣajam ity anena ca, vastuno",
    "GR14ss2_bhgu:1488": " vyāpakatvaṃ māyayā tu martya-liṅgatvam ity api parihṛtam /",
    "GR14ss2_bhgu:1489": " yad dhi tarka-gocaro bhavati,",
    "GR14ss2_bhgu:1490": " tatraiva kadācid asambhava-rīti-darśanena",
    "GR14ss2_bhgu:1491": " sābhyupagamyate,",
    "GR14ss2_bhgu:1492": " yat tu svata eva tad-atītaṃ,",
    "GR14ss2_bhgu:1493": " tatra tat-svīkṛtir atīva-",
    "GR14ss2_bhgu:1494": " mūrkhatā / yathā bāḍava-nāmno vahner jala-nidhi-madhya eva",
    "GR14ss2_bhgu:1495": " dedīpyamānatāyām aindrajālikattā-svīkaraṇam /",
    "GR14ss2_bhgu:1496": " śrutiś ca - arvāg devā asya",
    "GR14ss2_bhgu:1497": " visarjanenātha ko veda yata ābabhūvety ādyā /",
    "GR14ss2_bhgu:1498": " kiṃ ca yad gataṃ bandhanaṃ tasya śrī-vigrahasyaiva vyāpakatvaṃ vivakṣitaṃ",
    "GR14ss2_bhgu:1499": " yattadoḥ [?] sāmānādhikaraṇyāt tasyās tatrākovidatvopapādanatvāc ca / tatra",
    "GR14ss2_bhgu:1500": " vigrahatvaṃ paricchinnāyām eva sambhavati /",
    "GR14ss2_bhgu:1501": " kara-caraṇādy-ākāra-sanniveśāt",
    "GR14ss2_bhgu:1502": " / tasmād asyaiva tasmin paricchinnatvaṃ vibhutvaṃ ca yugapad eva / mūla-",
    "GR14ss2_bhgu:1503": " siddhānta eva paraspara-virodhi-śakti-śata-nidhānatvaṃ tasya darśitam /",
    "GR14ss2_bhgu:1504": " dṛśyate'pi loke tridoṣaghna-mahauṣadhīnāṃ tādṛśatvam /",
    "GR14ss2_bhgu:1505": " tathaiva vibhutvam uktaṃ brahma-saṃhitāyāṃ -",
    "GR14ss2_bhgu:1506": " panthās tu koṭi-śata-vatsara-saṃpragamyo",
    "GR14ss2_bhgu:1507": " vāyor athāpi manaso muni-puṅgavānām /",
    "GR14ss2_bhgu:1508": " so'py asti yat-prapada-sīmny avicintya-tattve",
    "GR14ss2_bhgu:1509": " govindam ādi-puruṣaṃ tam ahaṃ bhajāmi // iti [BrahmaS 5.40] //",
    "GR14ss2_bhgu:1510": " śrutiś ca madhva-bhāṣya-pramāṇitā - asthūlo'naṇur amadhyamo",
    "GR14ss2_bhgu:1511": " madhyamo'vyāpako vyāpako harir ādir anādir aviśvo viśvaḥ saguṇo nirguṇa",
    "GR14ss2_bhgu:1512": " iti /",
    "GR14ss2_bhgu:1513": " tathaiva nṛsiṃha-tāpanī ca - turīyam aturīyam ātmānam anātmānam ugram",
    "GR14ss2_bhgu:1514": " anugram vīram avīraṃ mahāntam amahāntaṃ viṣṇum aviṣṇuṃ jvalantam",
    "GR14ss2_bhgu:1515": " ajvalantaṃ sarvato-mukham asarvato-mukham ity [NTU 2.3] ādikā /",
    "GR14ss2_bhgu:1516": " brahma-purāṇe -",
    "GR14ss2_bhgu:1517": " asthūlo'nurūpo'sāv aviśvo viśva eva ca /",
    "GR14ss2_bhgu:1518": " viruddha-dharma-rūpe'sāv aiśvaryāt puruṣottama // iti //",
    "GR14ss2_bhgu:1519": " tathaiva dṛṣṭaṃ śrī-viṣṇu-dharme -",
    "GR14ss2_bhgu:1520": " paramāṇv-anta-paryanta-",
    "GR14ss2_bhgu:1521": " sahasrāṃśāṇu-mūrtaye /",
    "GR14ss2_bhgu:1522": " jaṭharāntāyutāṃśānta-",
    "GR14ss2_bhgu:1523": " sthita-brahmāṇḍa-dhāriṇe // iti //",
    "GR14ss2_bhgu:1524": " ataḥ śrī-gītopaniṣadaś ca -",
    "GR14ss2_bhgu:1525": " mayā tatam idaṃ sarvaṃ",
    "GR14ss2_bhgu:1526": " jagad avyakta-mūrtinā /",
    "GR14ss2_bhgu:1527": " mat-sthāni sarva-bhūtāni",
    "GR14ss2_bhgu:1528": " na cāhaṃ teṣv avasthitaḥ //",
    "GR14ss2_bhgu:1529": " na ca mat-sthāni bhūtāni",
    "GR14ss2_bhgu:1530": " paśya me yogam aiśvaram /",
    "GR14ss2_bhgu:1531": " bhūta-bhṛn na ca bhūta-stho",
    "GR14ss2_bhgu:1532": " mamātmā bhūta-bhāvanaḥ // iti / [Gītā 9.4-5]",
    "GR14ss2_bhgu:1533": " avyakta-mūrtineti tādṛśa-rūpatvād buddhi-vaibhavāgocara-svabhāva-",
    "GR14ss2_bhgu:1534": " vigraheṇety arthaḥ // śrī-śukaḥ //29// [30]",
    "GR14ss2_bhgu:1535": " tad evaṃ paricchinnasyaiva tad-ākārasya vibhutvaṃ punar-vidvad-",
    "GR14ss2_bhgu:1536": " anubhvaenokta-nyāyena darśayitum prakaraṇam ārabhyate /",
    "GR14ss2_bhgu:1537": " tatraikādaśa-",
    "GR14ss2_bhgu:1538": " padyāny āha -",
    "GR14ss2_bhgu:1539": " kvāhaṃ tamo-mahad-ahaṃ-kha-carāgni-vār-bhū-",
    "GR14ss2_bhgu:1540": " saṃveṣṭitāṇḍa-ghaṭa-sapta-vitasti-kāyaḥ /",
    "GR14ss2_bhgu:1541": " kvedṛg-vidhāvigaṇitāṇḍa-parāṇu-caryā-",
    "GR14ss2_bhgu:1542": " vātādhva-roma-vivarasya ca te mahitvam // [BhP 10.14.11]",
    "GR14ss2_bhgu:1543": " spaṣṭam // [31]",
    "GR14ss2_bhgu:1544": " utkṣepaṇaṃ garbha-gatasya pādayoḥ",
    "GR14ss2_bhgu:1545": " kiṃ kalpate mātur adhokṣajāgame /",
    "GR14ss2_bhgu:1546": " kim āstināsti-vyapadeśa-bhūṣitaṃ",
    "GR14ss2_bhgu:1547": " tavāsti kukṣeḥ kiyad apy anantaḥ // [BhP 10.14.12]",
    "GR14ss2_bhgu:1548": " ataḥ sarvasya tava kukṣi-gatatvena mamāpi tathātvān mātṛvad aparādhaḥ",
    "GR14ss2_bhgu:1549": " soḍhavya iti bhāvaḥ / [32]",
    "GR14ss2_bhgu:1550": " kiṃ ca viśeṣatas tu tvatto yaj janma prasiddham ity āha -",
    "GR14ss2_bhgu:1551": " jagat-trayāntodadhi-samplavode",
    "GR14ss2_bhgu:1552": " nārāyaṇasyodara-nābhi-nālāt /",
    "GR14ss2_bhgu:1553": " vinirgato'jas tv iti vāṅ na vai mṛṣā",
    "GR14ss2_bhgu:1554": " kintv īśvara tvan na vinirgato'smi // [BhP 10.14.13]",
    "GR14ss2_bhgu:1555": " tathāpi tvat tvattaḥ kiṃ tu notpanno'smi ha api tu tvatta evotpanno'smīty",
    "GR14ss2_bhgu:1556": " arthaḥ / [33]",
    "GR14ss2_bhgu:1557": " nanu yady ahaṃ pralayodadhi-śāyī nārāyaṇaḥ syāṃ,",
    "GR14ss2_bhgu:1558": " tarhi mattas tvam",
    "GR14ss2_bhgu:1559": " utpanno'sīty api ghaṭate /",
    "GR14ss2_bhgu:1560": " tat tv anyathaivety āśaṅkyāha -",
    "GR14ss2_bhgu:1561": " nārāyaṇas tvaṃ na hi sarva-dehinām",
    "GR14ss2_bhgu:1562": " ātmāsy adhīśākhila-loka-sākṣī /",
    "GR14ss2_bhgu:1563": " nārāyaṇo'ṅgaṃ nara-bhū-jalāyanāt",
    "GR14ss2_bhgu:1564": " tac cāpi satyaṃ na tavaiva māyā // [BhP 10.14.14]",
    "GR14ss2_bhgu:1565": " he adhīśa īśasya sarvāntaryāmiṇo nārāyaṇasyāpy upari vartamāna, he",
    "GR14ss2_bhgu:1566": " bhagavann ity arthaḥ /",
    "GR14ss2_bhgu:1567": " hi niścitaṃ sa nārāyaṇas tvaṃ,",
    "GR14ss2_bhgu:1568": " nāsi,",
    "GR14ss2_bhgu:1569": " kintu nārāyaṇo'sau",
    "GR14ss2_bhgu:1570": " tavivāṅgam aṃśaḥ /",
    "GR14ss2_bhgu:1571": " yadyapy evam athāpi mama tad-aṅgotpannatvād aṅginas",
    "GR14ss2_bhgu:1572": " tvatta evotpattir iti bhāvaḥ /",
    "GR14ss2_bhgu:1573": " katham asau nārāyaṇa ucyate /",
    "GR14ss2_bhgu:1574": " kathaṃ vā mama",
    "GR14ss2_bhgu:1575": " tasmād vailakṣaṇyam ? tatraha -",
    "GR14ss2_bhgu:1576": " yo'sau dehinām ātmā antaryāmi-puruṣaḥ /",
    "GR14ss2_bhgu:1577": " ataeva nārasya jīva-samūhasya",
    "GR14ss2_bhgu:1578": " ayam āśrayo yatreti tasya nārāyaṇatvaṃ,",
    "GR14ss2_bhgu:1579": " sāksād bhagavatas tava tu tad",
    "GR14ss2_bhgu:1580": " antaryāmitāyām apy audāsīnyam iti bhāvaḥ /",
    "GR14ss2_bhgu:1581": " kiṃ ca, akhila-loka-sākṣī,",
    "GR14ss2_bhgu:1582": " yasmāt akhilaṃ lokaṃ sākṣāt paśyati, tasmāt /",
    "GR14ss2_bhgu:1583": " nāram ayate jānātīti",
    "GR14ss2_bhgu:1584": " nārāyaṇo'sau,",
    "GR14ss2_bhgu:1585": " tvaṃ punas tenāṃśenaiva tad-draṣṭā,",
    "GR14ss2_bhgu:1586": " na tu sākṣād iti tasmād",
    "GR14ss2_bhgu:1587": " vilakṣaṇa ity arthaḥ /",
    "GR14ss2_bhgu:1588": " tarhi sa nārāyaṇas tvaṃ na bhavasīti mamāpy anyathā",
    "GR14ss2_bhgu:1589": " nārāyaṇatvam astīti bhavatābhipretaṃ, tat katham ?",
    "GR14ss2_bhgu:1590": " ity asyottaraṃ tenaiva",
    "GR14ss2_bhgu:1591": " sambodhanena vyañjayati, adhīśeti /",
    "GR14ss2_bhgu:1592": " īśaḥ pravartakaḥ /",
    "GR14ss2_bhgu:1593": " tataś ca nārasya ayanaṃ pravṛttir yasmāt sa nārāyaṇaḥ / tato'py",
    "GR14ss2_bhgu:1594": " adhikaiśvaryād adhīśas tvam api nārāyaṇaḥ /",
    "GR14ss2_bhgu:1595": " yathā maṇḍaleśvaro'pi nṛpatis",
    "GR14ss2_bhgu:1596": " teṣām adhipo'pi nṛpatir iti /",
    "GR14ss2_bhgu:1597": " śrī-kṛṣṇasyaiva sākṣāt svayaṃ bhagavattvena",
    "GR14ss2_bhgu:1598": " tasmād api paratvam /",
    "GR14ss2_bhgu:1599": " kṛṣṇa-sandarbhe prabandhena darśayiṣyate /",
    "GR14ss2_bhgu:1600": " nanu, narāj jātāni tattvāni nārāṇīti vidur budhāḥ /",
    "GR14ss2_bhgu:1601": " tasya tāny ayanaṃ pūrvaṃ",
    "GR14ss2_bhgu:1602": " tena nārāyaṇaḥ smṛtaḥ iti / tathā,",
    "GR14ss2_bhgu:1603": " āpo nārā iti proktā āpo vai nara-sūnavaḥ /",
    "GR14ss2_bhgu:1604": " ayanaṃ tasya tāḥ pūrvaṃ tena nārāyaṇaḥ smṛtaḥ //",
    "GR14ss2_bhgu:1605": " iti tasyāpi nārāyaṇatva-manmathāprasiddham ity āśaṅkyāha - nara-bhū-",
    "GR14ss2_bhgu:1606": " jalāyanāt tac cāpīti /",
    "GR14ss2_bhgu:1607": " narād udbhūtaye'rthās tathā narāj jātaṃ yaj jalaṃ, tad-",
    "GR14ss2_bhgu:1608": " ayanāt yac ca tac cāpi nārāyaṇatvaṃ bhavati tarhi kathaṃ prasiddhi-",
    "GR14ss2_bhgu:1609": " parityāgenānyathā nirvakṣīty ata āha satyaṃ neti /",
    "GR14ss2_bhgu:1610": " tat pralayodadhi-jalādy-",
    "GR14ss2_bhgu:1611": " āśrayatvaṃ satyaṃ na,",
    "GR14ss2_bhgu:1612": " kintu tathā jñānaṃ tavaiva māyety arthaḥ / māyātra",
    "GR14ss2_bhgu:1613": " pratāraṇa-śaktiḥ,",
    "GR14ss2_bhgu:1614": " māyā dambhe kṛpāyāṃ ceti viśva-prakāśāt /",
    "GR14ss2_bhgu:1615": " durvitarka-",
    "GR14ss2_bhgu:1616": " svarūpa-śaktyaiva paricchinnāparicchinnāyās tvan-mūrter jalādibhir",
    "GR14ss2_bhgu:1617": " aparicchedād iti bhāvaḥ /",
    "GR14ss2_bhgu:1618": " śloka-catuṣṭaye'smin yasya nārāyaṇasyāntataṃ mad-ādikaṃ sarvam eva jagat,",
    "GR14ss2_bhgu:1619": " so'pi tavāntarbhūta iti tātparyam /",
    "GR14ss2_bhgu:1620": " nārāyaṇasya tādṛśatve mantra-varṇaḥ -",
    "GR14ss2_bhgu:1621": " yac ca kiñcij jagat sarvaṃ dṛśyate śrūyate'pi vā /",
    "GR14ss2_bhgu:1622": " antar bahiś ca tat sarvaṃ vyāpya nārāyaṇaḥ sthitaḥ // iti // [34]",
    "GR14ss2_bhgu:1623": " tan-mūrter jalādibhir aparicchede svānubhavaṃ pramāṇayati ---",
    "GR14ss2_bhgu:1624": " tac cej jala-sthaṃ tava saj-jagad-vapuḥ",
    "GR14ss2_bhgu:1625": " kiṃ me na dṛṣṭaṃ bhagavaṃs tadaiva /",
    "GR14ss2_bhgu:1626": " kiṃ vā sudṛṣṭaṃ hṛdi me tadaiva",
    "GR14ss2_bhgu:1627": " kiṃ no sapady eva punar vyadarśi // [BhP 10.14.15]",
    "GR14ss2_bhgu:1628": " jagad-āśraya-bhūtaṃ nārāyaṇābhidhaṃ tava tad-vapuḥ jalastham evety evaṃ",
    "GR14ss2_bhgu:1629": " yadi sat satyaṃ syāt tarhi tadaiva kamala-nāla-mārgeṇāntaḥ praviśya",
    "GR14ss2_bhgu:1630": " saṃvatsara-śataṃ vicinvatāpi mayā he bhagavann acintyaiśvarya tat kim iti na",
    "GR14ss2_bhgu:1631": " dṛṣṭam /",
    "GR14ss2_bhgu:1632": " yadi ca tad-vapur māyā-mātraṃ,",
    "GR14ss2_bhgu:1633": " māyā syāc chāmbarī-buddhyor iti",
    "GR14ss2_bhgu:1634": " trikāṇḍa-śeṣa-rītyā mithyābhivyañjaka-kalā-viśeṣa-darśita-mātraṃ syāt tarhi",
    "GR14ss2_bhgu:1635": " kiṃ vā rūḍha-samādhi-yoga-virūḍha-bodhena mayā hṛdi tadaiva suṣṭhu",
    "GR14ss2_bhgu:1636": " saccidānanda-ghanatvena dṛṣṭaṃ,",
    "GR14ss2_bhgu:1637": " samādhy-anantaraṃ kiṃ vā punaḥ sapady",
    "GR14ss2_bhgu:1638": " eva no vyadarśi na dṛṣṭam /",
    "GR14ss2_bhgu:1639": " atas tvan-mūrter māyāmayatvaṃ deśa-viśeṣa-",
    "GR14ss2_bhgu:1640": " kṛta-paricchedaś ca satyo na bhavatīty arthaḥ /",
    "GR14ss2_bhgu:1641": " etad-vyākhyāna-nidānaṃ",
    "GR14ss2_bhgu:1642": " tṛtīya-skandhetihāso draṣṭavyaḥ / [35]",
    "GR14ss2_bhgu:1643": " atra tac cāpi satyam ity atra,",
    "GR14ss2_bhgu:1644": " tac cāpi aṅgaṃ satyam eva, na tu virāḍ",
    "GR14ss2_bhgu:1645": " avanmāyeti tac cej jalastham ity atra ca,",
    "GR14ss2_bhgu:1646": " taj-jalasthaṃ sad-rūpaṃ tava vapur yadi",
    "GR14ss2_bhgu:1647": " jagat syāt, prapañcāntaḥpāti syāt iti vyākurvanti /",
    "GR14ss2_bhgu:1648": " tasmād evaṃ",
    "GR14ss2_bhgu:1649": " nārāyaṇāṅgakasya bhagvad-vigrahasya viśvo'pi prapañco'ntarbhūta iti svayaṃ",
    "GR14ss2_bhgu:1650": " bhagavatā darśitam /",
    "GR14ss2_bhgu:1651": " śrīmatyā jananyaivānubhūtam ity āha --",
    "GR14ss2_bhgu:1652": " atraiva māyādhamanāvatāre",
    "GR14ss2_bhgu:1653": " hy asya prapañcasya bahiḥ-sphuṭasya /",
    "GR14ss2_bhgu:1654": " kṛtsnasya cāntar jaṭhare jananyā",
    "GR14ss2_bhgu:1655": " māyātvam eva prakaṭīkṛtaṃ te // [BhP 10.14.16]",
    "GR14ss2_bhgu:1656": " atraiva tāvat śrī-kṛṣṇākhye māyopaśamane'vatāre prādurbhāve, bahiś",
    "GR14ss2_bhgu:1657": " cāntar-jaṭhare ca sphuṭasya dṛṣṭasya kṛtsnasya jagataḥ sambandhe pūrvoktaṃ",
    "GR14ss2_bhgu:1658": " yan māyātvam,",
    "GR14ss2_bhgu:1659": " parpañcakṛtatvatparicchedyatvasya mithyātvam /",
    "GR14ss2_bhgu:1660": " taj-jananyā",
    "GR14ss2_bhgu:1661": " jananyai te tvayā prakaṭīkṛtaṃ darśitam /",
    "GR14ss2_bhgu:1662": " tasmād bhavān jagad-antaḥstha eva,",
    "GR14ss2_bhgu:1663": " jagat tu bhava-bahir-bhūtam ity evaṃ māyā-dharmaḥ /",
    "GR14ss2_bhgu:1664": " vastutas tu durvitarka-",
    "GR14ss2_bhgu:1665": " svarūpa-śaktyā madhyamatve'pi vyāpako'sīti bhāvaḥ / [36]",
    "GR14ss2_bhgu:1666": " māyā-dharmeneti yad bhavatā kṛpayā dṛṣṭa-pramāṇe'pi śrī-vigrahe sarvo'pi",
    "GR14ss2_bhgu:1667": " prapañco'ntarbhūta iti darśitaṃ tat satyam eveti dyotanārthaṃ bhagavaty apy",
    "GR14ss2_bhgu:1668": " anyathā pratīti-nirasanārthaṃ ca pūrvam evārtham upapādayati --",
    "GR14ss2_bhgu:1669": " yasya kukṣāv idaṃ sarvaṃ",
    "GR14ss2_bhgu:1670": " sātmaṃ bhāti yathā tathā /",
    "GR14ss2_bhgu:1671": " tat tvayy apīha tat sarvaṃ",
    "GR14ss2_bhgu:1672": " kim idaṃ māyayā vinā // [BhP 10.14.17]",
    "GR14ss2_bhgu:1673": " yasya tava kukṣau sarvam idaṃ sātmaṃ tvat-sahitaṃ yathā bhāti,",
    "GR14ss2_bhgu:1674": " tat sarvam iha",
    "GR14ss2_bhgu:1675": " bahir api tathaiva tvayi bhāti ity anvayaḥ /",
    "GR14ss2_bhgu:1676": " ayam arthaḥ - svasya vraje'ntarbhūtatā-darśanenaiva samaṃ vrajasya svasminn",
    "GR14ss2_bhgu:1677": " antarbhūtatāṃ darśayan tac cāntar bahir darśanaṃ kiṃ svapna etad uta",
    "GR14ss2_bhgu:1678": " devamāyā ity ādau [BhP 10.8.40] śrī-jananyā eva vicāre svāpnikatva-",
    "GR14ss2_bhgu:1679": " māyolatva-bimba-pratibimbatvānāmayogyatvād ekam evety abhijñāpayan, kiṃ",
    "GR14ss2_bhgu:1680": " svapna ity ādāv eva yaḥ kaścana autpattika ātmayoga ity [BhP 10.8.40] anena",
    "GR14ss2_bhgu:1681": " carama-pakṣāvasitayā durvitarka-svarūpa-śaktyaiva madhyama-parimāṇa-",
    "GR14ss2_bhgu:1682": " viśeṣa eva sarva-vyāpako'smīti svayam eva bhavān jananīṃ prati yugapad",
    "GR14ss2_bhgu:1683": " ubhayātmakaṃ nija-dharma-viśeṣaṃ darśitavān /",
    "GR14ss2_bhgu:1684": " ataeva dvitīye gṛhṇīta yad",
    "GR14ss2_bhgu:1685": " yad upabandham amuṣya mātā ity ādau [BhP 2.7.30] pratibodhitāsīd ity",
    "GR14ss2_bhgu:1686": " uktam / tasmāt tava kukṣau sarvam idaṃ yathā bhāti,",
    "GR14ss2_bhgu:1687": " iha bahir api tathā, tad-",
    "GR14ss2_bhgu:1688": " antarbhūto'pi tad-vyāpako'sīti prakāreṇaiva tava māyayā sva-",
    "GR14ss2_bhgu:1689": " yāthārthyāvaraṇa-śaktyā vinā kiṃ sambhavati ?",
    "GR14ss2_bhgu:1690": " naiva sambhavatīty arthaḥ / [37]",
    "GR14ss2_bhgu:1691": " mayāpy evam evānubhūtam ity āha --",
    "GR14ss2_bhgu:1692": " adyaiva tvad ṛte'sya kiṃ mama na te māyātvam ādarśitam",
    "GR14ss2_bhgu:1693": " eko'si prathamaṃ tato vraja-suhṛd-vatsāḥ samastā api /",
    "GR14ss2_bhgu:1694": " tāvanto'si caturbhujās tad akhilaiḥ sākaṃ mayopāsitās",
    "GR14ss2_bhgu:1695": " tāvanty eva jaganty abhūs tad amitaṃ brahmādvayaṃ śiṣyate // [BhP 10.14.18]",
    "GR14ss2_bhgu:1696": " adyaiva te tvayā kim asya viśvasya tvad-ṛte tvatto bahir māyātvaṃ māyayaiva",
    "GR14ss2_bhgu:1697": " sphuraṇaṃ bhavatīti mama māṃ prati na darśitam ?",
    "GR14ss2_bhgu:1698": " api tu darśitam eva / etan",
    "GR14ss2_bhgu:1699": " narākāra-rūpāt tvatto bhair evedaṃ jagad iti yan mugdhānāṃ bhāti / tan-",
    "GR14ss2_bhgu:1700": " māyayivety arthaḥ /",
    "GR14ss2_bhgu:1701": " katham etad ākāra-rūpasya mama tādṛśatvam ? tatrāha,",
    "GR14ss2_bhgu:1702": " eko'si iti / vraja-suhṛdādi-rūpaṃ yad yasmād āvirbhūtaṃ tat tad akhilam",
    "GR14ss2_bhgu:1703": " adhunā tirodhāna-samaye yena punar anena śrī-vigraha-rūpeṇāvaśiṣyate / tad",
    "GR14ss2_bhgu:1704": " dvayaṃ brahmaivety arthaḥ /",
    "GR14ss2_bhgu:1705": " aśeṣa-prāpañcika-vastūnāṃ prādurbhāva-sthiti-",
    "GR14ss2_bhgu:1706": " tirobhāva-darśanena tal-lakṣaṇākrāntatvād iti bhāvaḥ /",
    "GR14ss2_bhgu:1707": " tataś cāsya brahmatve",
    "GR14ss2_bhgu:1708": " siddhe vyāpakatvam api sidhyatīti tātparyam / [38]",
    "GR14ss2_bhgu:1709": " nanu, sṛṣṭy-ādau brahma-viṣṇu-maheśvarā bhinnā eva kāraṇa-bhūtās tathā",
    "GR14ss2_bhgu:1710": " sthitau kecid anye'vatārāś ca,",
    "GR14ss2_bhgu:1711": " tat kathaṃ mamaivaṃ sarva-kāraṇatvam ucyate",
    "GR14ss2_bhgu:1712": " / tatrāha --",
    "GR14ss2_bhgu:1713": " ajānatāṃ tvat-padavīm anātmany",
    "GR14ss2_bhgu:1714": " ātmātmanā bhāsi vitatya māyām /",
    "GR14ss2_bhgu:1715": " sṛṣṭāv ivāhaṃ jagato vidhāna iva",
    "GR14ss2_bhgu:1716": " tvam eṣo'nta iva trinetraḥ // [BhP 10.14.19]",
    "GR14ss2_bhgu:1717": " tvam ity asya bhāsīty anenānvayaḥ /",
    "GR14ss2_bhgu:1718": " kartṛ-kriyayor anvayasyaiva",
    "GR14ss2_bhgu:1719": " prāthamikatvāt /",
    "GR14ss2_bhgu:1720": " kartrā cātra tvam ity eva madhama-puruṣeṇa yujyate /",
    "GR14ss2_bhgu:1721": " tasmād atra naiva śabdaḥ sambadhyate kintv eṣa ity atraiva /",
    "GR14ss2_bhgu:1722": " tataś ca śrī-",
    "GR14ss2_bhgu:1723": " vigraho'muḥ vācyaḥ /",
    "GR14ss2_bhgu:1724": " svayaṃ bhagavattvenāsya guṇāvatāratvābhāvāt / adyaiva",
    "GR14ss2_bhgu:1725": " tvad-ṛte'syety anenāvyvavahita-vacanena viruddhatvāc ca /",
    "GR14ss2_bhgu:1726": " tasmād ayam arthaḥ - tvat-padavīṃ tava tathābhūtaṃ svarūpam ajānatām",
    "GR14ss2_bhgu:1727": " ajānataḥ prati /",
    "GR14ss2_bhgu:1728": " ātmā tat tad aṃśisvarūpas tvam eva /",
    "GR14ss2_bhgu:1729": " ātmanā tat-tad-aṃśena,",
    "GR14ss2_bhgu:1730": " māyāṃ sṛṣṭy-ādi-nimitta-śaktim /",
    "GR14ss2_bhgu:1731": " anātmani jaḍa-rūpe mahad-ādy-upādāne",
    "GR14ss2_bhgu:1732": " pradhāne / vitatya pravarty,",
    "GR14ss2_bhgu:1733": " tat-tat-kārya-bhedena bhinna iva bhāsīty arthaḥ",
    "GR14ss2_bhgu:1734": " / ante tri-netra iveti /",
    "GR14ss2_bhgu:1735": " vastutas tvam eva tat-tad-rūpeṇa vartase, mūḍhās tu",
    "GR14ss2_bhgu:1736": " tvattas tān pṛthak paśyantīti bhāvaḥ /",
    "GR14ss2_bhgu:1737": " yato dvitīye brahma-vākyam -",
    "GR14ss2_bhgu:1738": " sṛjāmi tan-niyukto'haṃ haro harati tad-vaśaḥ /",
    "GR14ss2_bhgu:1739": " viśvaṃ puruṣa-rūpeṇa paripāti tri-śakti-dhṛk // iti [BhP 2.6.30] [39]",
    "GR14ss2_bhgu:1740": " ato bhagavat-svarūpaikatvena na brahmādivad viṣṇur iveti nirdiṣṭam / evaṃ",
    "GR14ss2_bhgu:1741": " yathā guṇāvatārās tathānye'py avatārā ity āha --",
    "GR14ss2_bhgu:1742": " sureṣv ṛṣiṣv īśa tathaiva nṛṣv api",
    "GR14ss2_bhgu:1743": " tiryakṣu yādaḥsv api te'janasya /",
    "GR14ss2_bhgu:1744": " janmāyatāṃ durmada-nigrahāya",
    "GR14ss2_bhgu:1745": " vidhātaḥ yad anugrahāya ca // [BhP 10.14.20]",
    "GR14ss2_bhgu:1746": " ajanasya janmety anena prādurbhāva-mātraṃ janmeti bodhayati / nanu",
    "GR14ss2_bhgu:1747": " brahman kim atra vicāritaṃ bhavatā,",
    "GR14ss2_bhgu:1748": " yad ekasyā eva mama mūrter vyāpakatve",
    "GR14ss2_bhgu:1749": " satya-nyāsāṃ darśana-sthānaṃ na sambhavatīti /",
    "GR14ss2_bhgu:1750": " tathā jaḍa-vastūnāṃ",
    "GR14ss2_bhgu:1751": " ghaṭādīnām eva prākaṭya-prakāro loke dṛṣṭaḥ /",
    "GR14ss2_bhgu:1752": " kathaṃ tad itara-",
    "GR14ss2_bhgu:1753": " svabhāvānāṃ cid-vastūnāṃ mama śrī-mūrtyādīnām iti /",
    "GR14ss2_bhgu:1754": " yathā yāvatyo",
    "GR14ss2_bhgu:1755": " vibhūtayo mama bhavatā dṛṣṭās tāvatībhir eva bhavān vismito, nāparāḥ",
    "GR14ss2_bhgu:1756": " santīti sambhāvayann iva tat-parimitatām adhigatavān astīti / tathā ye",
    "GR14ss2_bhgu:1757": " mamāṃśāḥ pūrvaṃ bālavatsādi-rūpās ta eva caturbhujā abhavann iti kasyāpi",
    "GR14ss2_bhgu:1758": " rūpasya kadācid udbhavaḥ kasyāpi kadācid iti / [40]",
    "GR14ss2_bhgu:1759": " kiṃ ca, satya-jñānānantānandaikarasa-mūrtitvāt yugapad eva sarvam api tat-",
    "GR14ss2_bhgu:1760": " tad-rūpaṃ vartata eva,",
    "GR14ss2_bhgu:1761": " kintu yūyaṃ sarvadā sarvaṃ na paśyatheti tatra ca",
    "GR14ss2_bhgu:1762": " yaugapadyaṃ katham iti tatrāha --",
    "GR14ss2_bhgu:1763": " ko vetti bhūman bhagavan parātman",
    "GR14ss2_bhgu:1764": " yogeśvarotīr bhavatas trilokyām /",
    "GR14ss2_bhgu:1765": " kva vā kathaṃ vā kati vā kadeti",
    "GR14ss2_bhgu:1766": " vistārayan krīḍasi yoga-māyām // [BhP 10.14.21]",
    "GR14ss2_bhgu:1767": " kva vā kathaṃ vā kati vā kadā vā yoga-māyāṃ dustarkāṃ cic-chaktiṃ",
    "GR14ss2_bhgu:1768": " vistārayan tathā tathā pravartayan krīḍasīti bhavata ūtīr līlās trilokyāṃ ko",
    "GR14ss2_bhgu:1769": " vetti? na ko'pīty arthaḥ /",
    "GR14ss2_bhgu:1770": " yasyāmataṃ tasya mataṃ mataṃ yasya na veda sa iti",
    "GR14ss2_bhgu:1771": " [KenaU 2.3] bhāvaḥ / atra durjñeyatā-puraskṛtenaiva sambodhana-catuṣṭayena",
    "GR14ss2_bhgu:1772": " caturṣu yuktim āha /",
    "GR14ss2_bhgu:1773": " he bhūman kroḍīkṛtānanta-mūrtyātmaka-śrī-mūrte /",
    "GR14ss2_bhgu:1774": " ayaṃ bhāvaḥ - ekam api mukhyaṃ bhagavad-rūpaṃ yugapad ananta-",
    "GR14ss2_bhgu:1775": " rūpātmakaṃ bhavati /",
    "GR14ss2_bhgu:1776": " tathaivākrūreṇa stutaṃ bahu-mūrty-eka-mūrtikam iti",
    "GR14ss2_bhgu:1777": " [BhP 10.40.7] / tathā śrutiḥ - ekaṃ santaṃ bahudhā dṛśyamānam iti /",
    "GR14ss2_bhgu:1778": " tato yadā yādṛśaṃ yeṣām upāsanāphalodaya-bhūmikāvasthānaṃ, tadā",
    "GR14ss2_bhgu:1779": " tathaiva te paśyanti /",
    "GR14ss2_bhgu:1780": " tathā ca - prajñāntara-pṛthaktvavad dṛṣṭiś ca tad uktim",
    "GR14ss2_bhgu:1781": " ity atra brahma-sūtre [Vs 3.3.50] madhva-bhāṣyam - upāsanābhedād darśana-",
    "GR14ss2_bhgu:1782": " bheda iti dṛṣṭāntaś ca /",
    "GR14ss2_bhgu:1783": " yathaikam eva paṭṭavastra-viśeṣa-picchāvayava-",
    "GR14ss2_bhgu:1784": " viśeṣādi-dravyaṃ nānā-varṇamaya-pradhānaika-varṇam api kutaścit sthāna-",
    "GR14ss2_bhgu:1785": " viśeṣād datta-cakṣuṣo janasya kenāpi varṇa-viśeṣeṇa pratibhātīti /",
    "GR14ss2_bhgu:1786": " atrākhaṇḍa-paṭṭa-vastra-viśeṣādi-sthānīyaṃ nija-pradhāna-bhāsāntar-",
    "GR14ss2_bhgu:1787": " bhāvita-tat-tad-rūpāntaraṃ śrī-kṛṣṇa-rūpaṃ,",
    "GR14ss2_bhgu:1788": " tat-tad-varṇa-cchavi-sthānīyāni",
    "GR14ss2_bhgu:1789": " rūpāntarāṇīti jñeyam /",
    "GR14ss2_bhgu:1790": " yathā śrī-nārada-pañcarātre -",
    "GR14ss2_bhgu:1791": " maṇir yathā vibhāgena nīla-pītādibhir yutaḥ /",
    "GR14ss2_bhgu:1792": " rūpa-bhedam avāpnoti dhyāna-bhedāt tathā vibhuḥ // iti",
    "GR14ss2_bhgu:1793": " maṇir atra vaiduryaṃ nīla-pītādayas tad-guṇāḥ /",
    "GR14ss2_bhgu:1794": " tad evaṃ kvety aya yuktir",
    "GR14ss2_bhgu:1795": " uktā / evam eva śrī-vāmanāvatāram upalakṣya śrī-śuka-vākyam -",
    "GR14ss2_bhgu:1796": " yat tad vapur bhāti vibhūṣaṇāyudhair",
    "GR14ss2_bhgu:1797": " avyakta-cid-vyaktamm adhārayad dhariḥ /",
    "GR14ss2_bhgu:1798": " babhūva tenaiva sa vāmano baṭuḥ",
    "GR14ss2_bhgu:1799": " saṃpaśyator divya-gatir yathā naṭaḥ // [BhP 8.18.12]",
    "GR14ss2_bhgu:1800": " arthaś cāyam - yad vapuḥ śarīraṃ na kenāpi vyajyate yā cit pūrṇānandas tat-",
    "GR14ss2_bhgu:1801": " svarūpam eva yad vibhūṣaṇāyudhair bhāti /",
    "GR14ss2_bhgu:1802": " tad vapus tadā prapañce'pi",
    "GR14ss2_bhgu:1803": " vyaktaṃ yathā syāt tathā adhārayat sthāpitavān /",
    "GR14ss2_bhgu:1804": " punaś ca tenaiva vapuṣā",
    "GR14ss2_bhgu:1805": " vāmano baṭur babhūva hariḥ /",
    "GR14ss2_bhgu:1806": " eva-kāreṇa pariṇāma-veṣāntara-yogādikaṃ",
    "GR14ss2_bhgu:1807": " niṣiddham / kadā ?",
    "GR14ss2_bhgu:1808": " pitroḥ sampaśyatoḥ /",
    "GR14ss2_bhgu:1809": " tenaiva vapuṣā tad-bhāve hetuḥ /",
    "GR14ss2_bhgu:1810": " divyāḥ param acintyāḥ yad gataṃ bhavac ca bhaviṣyac ca ity ādi śruteḥ /",
    "GR14ss2_bhgu:1811": " svasminn eva nitya-sthitān nānā-saṃsthānāṃ prakāśanā-prakāśana-rūpā",
    "GR14ss2_bhgu:1812": " gatayaś ceṣṭā yasya saḥ /",
    "GR14ss2_bhgu:1813": " tatrālaksita-svadharma-mātrollāsāṃśe dṛṣṭānta-leśaḥ,",
    "GR14ss2_bhgu:1814": " yathā naṭa iti / naṭo'pi",
    "GR14ss2_bhgu:1815": " kaścid āścaryatamaḥ divyā parama-vismāpikā gatir hastaka-rūpā ceṣṭā yasya",
    "GR14ss2_bhgu:1816": " tathābhūtaḥ san /",
    "GR14ss2_bhgu:1817": " tenaiva rūpeṇa vaiṣamyādikam anurīkṛtyāpi nānākāratāṃ",
    "GR14ss2_bhgu:1818": " yathā darśayati /",
    "GR14ss2_bhgu:1819": " svargyo naṭo vā divya-gatiḥ /",
    "GR14ss2_bhgu:1820": " tataś ca tat-tad-anukaraṇaṃ",
    "GR14ss2_bhgu:1821": " tasyātyanta-tad-ākāram eva bhavati /",
    "GR14ss2_bhgu:1822": " atra parameśvaraṃ vinā anyasya",
    "GR14ss2_bhgu:1823": " sarvāṃśe tādṛśatvābhāvāt na ca dṛṣṭānte khaṇḍatva-doṣaḥ prapañcanīyaḥ",
    "GR14ss2_bhgu:1824": " / yathā bhakṣita-kīṭa-pariṇāma-lālā-jāta-tantu-sādhano'py ūrṇa-nābhaḥ",
    "GR14ss2_bhgu:1825": " parameśvarasya jagat-sṛṣṭāv ananya-sādhakatve dṛṣṭāntaḥ śrūyate, yathorṇa-",
    "GR14ss2_bhgu:1826": " nābhir hṛdayād ity ādi [BhP 11.9.21] tadvat /",
    "GR14ss2_bhgu:1827": " tad evaṃ śrī-brahmaṇāpi sarva-rūpa-sad-bhāvābhirpāyeṇaivoktam -",
    "GR14ss2_bhgu:1828": " tvaṃ bhakti-yoga-paribhāvita-hṛt-saroja",
    "GR14ss2_bhgu:1829": " āsse śrutekṣita-patho nanu nātha puṃsām /",
    "GR14ss2_bhgu:1830": " yad yad-dhiyā ta urugāya vibhāvayanti",
    "GR14ss2_bhgu:1831": " tat tad vapuḥ praṇayase sad-anugrahāya // iti [BhP 3.9.11]",
    "GR14ss2_bhgu:1832": " praṇayase prakarṣeṇa nayasi prakaṭayasi /",
    "GR14ss2_bhgu:1833": " śruteksita-patha ity anena",
    "GR14ss2_bhgu:1834": " kalpanāyā nirastatvāt /",
    "GR14ss2_bhgu:1835": " sarva-rūpatve'pi bhaktānabhirucita-rūpatve'pavādaḥ",
    "GR14ss2_bhgu:1836": " śrī-kardama-vākyena -",
    "GR14ss2_bhgu:1837": " tāny eva te'bhirūpāṇi rūpāṇi bhagavaṃs tava /",
    "GR14ss2_bhgu:1838": " yāni yāni ca rocante sva-janānām arūpiṇaḥ // [BhP 3.24.30]",
    "GR14ss2_bhgu:1839": " yāni yāni ca tvadīya-svabhaktebhyo rocante tāni nānyeva tava rūpāṇi te tava",
    "GR14ss2_bhgu:1840": " abhirūpāṇi yogyāni,",
    "GR14ss2_bhgu:1841": " nānyānīty arthaḥ /",
    "GR14ss2_bhgu:1842": " anyāni ca, yādṛśaṃ rantidevāya",
    "GR14ss2_bhgu:1843": " kutsita-rūpaṃ prapañcitaṃ tādṛśāni jñeyāni /",
    "GR14ss2_bhgu:1844": " tādṛśasya ca māyikatveam eva",
    "GR14ss2_bhgu:1845": " hi tatroktam -",
    "GR14ss2_bhgu:1846": " tasya tribhuvanādhīśāḥ phaladāḥ phalam icchatām /",
    "GR14ss2_bhgu:1847": " ātmānaṃ darśayāñcakrur māyā viṣṇu-vinirmitā // iti [BhP 9.21.15]",
    "GR14ss2_bhgu:1848": " ṭīkā ca - tribhuvanādhīśāḥ brahmādayaḥ māyās tadīya-dhairya-",
    "GR14ss2_bhgu:1849": " parīkṣārthaṃ prathamaṃ māyayā vṛṣalādi-rūpeṇa pratītāḥ santa ity arthaḥ",
    "GR14ss2_bhgu:1850": " / ity eṣā /",
    "GR14ss2_bhgu:1851": " anabhirūpatve hetuḥ /",
    "GR14ss2_bhgu:1852": " arūpiṇa iti /",
    "GR14ss2_bhgu:1853": " prākṛta-rūpa-rahitasyeti / ṭīkā ca -",
    "GR14ss2_bhgu:1854": " aprākṛtatvena kutsitatvāsambhavād iti bhāvaḥ /",
    "GR14ss2_bhgu:1855": " atha prakṛta-pakṣasya kathaṃ vety āditraya-yuktaye'vaśiṣṭaṃ sambodhana-",
    "GR14ss2_bhgu:1856": " trayaṃ vyākhyāyate /",
    "GR14ss2_bhgu:1857": " he bhagavann acintya-śakte/",
    "GR14ss2_bhgu:1858": " acintyasya bhagavan-mūrty-",
    "GR14ss2_bhgu:1859": " ādyāvirbhāvasyānyathā-nupapatter acintyā svarūpa-śaktir eva kāraṇam iti",
    "GR14ss2_bhgu:1860": " bhāvaḥ / iyaṃ kathaṃ vety asya yuktiḥ /",
    "GR14ss2_bhgu:1861": " tathā he paramātman/ pareṣāṃ",
    "GR14ss2_bhgu:1862": " pratyekam apy ananta-śaktīnāṃ puruṣādy-avatārāṇām ātmann avatārin /",
    "GR14ss2_bhgu:1863": " tvayi tu tāsāṃ sutarām anantatvāt /",
    "GR14ss2_bhgu:1864": " tad-āvirbhāva-vibhūtayaḥ kati vā vāṅ-",
    "GR14ss2_bhgu:1865": " manaso'gocaratvam āpayerann iti bhāvaḥ /",
    "GR14ss2_bhgu:1866": " iyaṃ kati vety asya yuktiḥ / tathā",
    "GR14ss2_bhgu:1867": " he yogeśvara/",
    "GR14ss2_bhgu:1868": " ekasminn api rūpe nānā-rūpa-yojanā-lakṣaṇāyā yoga-",
    "GR14ss2_bhgu:1869": " nāmnyāḥ svarūpa-śaktes tayā vā īśana-śīla /",
    "GR14ss2_bhgu:1870": " ayaṃ bhāvaḥ - yathā tava",
    "GR14ss2_bhgu:1871": " pradhānaṃ rūpaṃ antarbhūtānanta-rūpaṃ tathā tavāṃśa-rūpaṃ ca / tataś ca",
    "GR14ss2_bhgu:1872": " yadā tava yatrāṃśe tat-tad-upāsanā-phalasya yasya rūpasya prakāśanecchā",
    "GR14ss2_bhgu:1873": " tadaiva tatra tad-rūpaṃ prakāśase iti /",
    "GR14ss2_bhgu:1874": " iyaṃ kadety asya yuktiḥ / [41]",
    "GR14ss2_bhgu:1875": " tasmāt tat tat sarvam api tasmin śrī-kṛṣṇa-rūpe'ntarbhūtam ity evam atrāpi",
    "GR14ss2_bhgu:1876": " tātparyam upasaṃharati /",
    "GR14ss2_bhgu:1877": " tasmād idaṃ jagad aśeṣam asat-svarūpaṃ",
    "GR14ss2_bhgu:1878": " svapnābham asta-dhiṣaṇaṃ puru-duḥkha-duḥkham /",
    "GR14ss2_bhgu:1879": " tvayy eva nitya-sukha-bodha-tanāv anante",
    "GR14ss2_bhgu:1880": " māyāta udyad api yat sad ivāvabhāti // [BhP 10.14.22]",
    "GR14ss2_bhgu:1881": " yasmād evaṃ prapañcāprapañca-vastūnāṃ sarveṣām api tattva-vigraho'si",
    "GR14ss2_bhgu:1882": " tasmād eva nitya-sukha-bodhana-laksaṇā yā tanus tat-svarūpe'nante tvayy eva",
    "GR14ss2_bhgu:1883": " śeṣam idaṃ jagad avabhātīty anvayaḥ /",
    "GR14ss2_bhgu:1884": " kathambhūtaṃ sat udyad api yat",
    "GR14ss2_bhgu:1885": " muhur ubhava-tirobhavac ca /",
    "GR14ss2_bhgu:1886": " yady asmin muhur jāyate līyate ca tat tasminn",
    "GR14ss2_bhgu:1887": " evāvabhāti bhuvi tad-vikāre iveti bhāvaḥ /",
    "GR14ss2_bhgu:1888": " tarhi kiṃ mama vikāritvaṃ nety",
    "GR14ss2_bhgu:1889": " āha / māyāto māyayā tvadīyācintya-śakti-viśeṣeṇa vikārāditasyaiva śrutes",
    "GR14ss2_bhgu:1890": " tu śabda-mūlatvād ity [Vs. 2.1.17] ādau pariṇāma-svīkārāt /",
    "GR14ss2_bhgu:1891": " muhur udbhava-",
    "GR14ss2_bhgu:1892": " tirobhavatvād eva svapnābhaṃ tat-tulyaṃ na tv ajñāna-mātra-kalpitatvād api",
    "GR14ss2_bhgu:1893": " vaidharmyāc ca na svapnādivad iti [Vs. 2.2.29] nyāyena tathā avidyā-vṛttika-",
    "GR14ss2_bhgu:1894": " māyā-kāryatvāc ca asta-dhiṣaṇaṃ jīva-paramātma-jñāna-lopa-kartṛ /",
    "GR14ss2_bhgu:1895": " ubhayasmād api hetoḥ puru-duḥkha-duḥkhaṃ tadīya-sukhābhāsasyāpi",
    "GR14ss2_bhgu:1896": " vastuno duḥkha-rūpatvād vinā tvat-sattayā asat-svarūpaṃ śaśa-viṣāṇa-tulyaṃ",
    "GR14ss2_bhgu:1897": " tad evaṃ bhūtam api sad ivānaśvaram ivābhāti mugdhānām iti śeṣaḥ /",
    "GR14ss2_bhgu:1898": " upalakṣaṇaṃ caitad vyavahāra-jñānamaya-mahad-ādyātmakatvāt",
    "GR14ss2_bhgu:1899": " jñānodbodhakam iva svargādyātmakatvāt mukham iva ca /",
    "GR14ss2_bhgu:1900": " tad evam anyasya",
    "GR14ss2_bhgu:1901": " tat-paricchedyatvāt svarūpa-śaktyaiva paricchinnam aparicchinnaṃ ca tavedaṃ",
    "GR14ss2_bhgu:1902": " vapur iti prakaraṇārthaḥ // 10/ 14//",
    "GR14ss2_bhgu:1903": " brahmā śrī-bhagavantam //41// [42]",
    "GR14ss2_bhgu:1904": " tad itthaṃ madhyamākāra eva sarvādhāratvād vibhutvaṃ sādhitam /",
    "GR14ss2_bhgu:1905": " sarvagatatvād api sādhyate -",
    "GR14ss2_bhgu:1906": " citraṃ bataitad ekena",
    "GR14ss2_bhgu:1907": " vapuṣā yugapat pṛthak /",
    "GR14ss2_bhgu:1908": " gṛheṣu dvy-aṣṭa-sāhasraṃ",
    "GR14ss2_bhgu:1909": " striya eka udāvahat // [BhP 10.69.2]",
    "GR14ss2_bhgu:1910": " etad bata aho citraṃ kiṃ tat /",
    "GR14ss2_bhgu:1911": " eka eva śrī-kṛṣṇo dvyaṣṭa-sāhasraṃ strīr yad",
    "GR14ss2_bhgu:1912": " udāvahat pariṇītavān /",
    "GR14ss2_bhgu:1913": " nanu kim atrāścaryaṃ tatrāha /",
    "GR14ss2_bhgu:1914": " gṛheṣv iti tat-",
    "GR14ss2_bhgu:1915": " saṅkhyeṣu sarveṣv iti śeṣaḥ /",
    "GR14ss2_bhgu:1916": " bhavatu tato'pi kiṃ tatrāha /",
    "GR14ss2_bhgu:1917": " pṛthak pṛthag eva",
    "GR14ss2_bhgu:1918": " sthitvā pāṇi-grahaṇādi-vivāha-vidhiṃ kṛtavān /",
    "GR14ss2_bhgu:1919": " nanu kramaśa udvāhe",
    "GR14ss2_bhgu:1920": " nāsambhavam etat tatrāha yugapad iti /",
    "GR14ss2_bhgu:1921": " nanu yogeśvaro'pi yugapan nānā-",
    "GR14ss2_bhgu:1922": " vapūṃṣi vidhāya tad vidhātuṃ śaknoti kim atra yogeśvarārādhya-caraṇānāṃ",
    "GR14ss2_bhgu:1923": " yuṣmākam api citraṃ tatrāha /",
    "GR14ss2_bhgu:1924": " ekena vapuṣā iti /",
    "GR14ss2_bhgu:1925": " tarhi katham aneka-bāhv-",
    "GR14ss2_bhgu:1926": " ādikena vyāpakenaikena vapuṣā tat kṛtavān / maivam /",
    "GR14ss2_bhgu:1927": " āsāṃ muhūrta ekasmin",
    "GR14ss2_bhgu:1928": " nānāgāreṣu yoṣitām /",
    "GR14ss2_bhgu:1929": " savidhaṃ jagṛhe pāṇin",
    "GR14ss2_bhgu:1930": " anurūpaḥ svamāyayā // [BhP 3.3.8]",
    "GR14ss2_bhgu:1931": " iti śrīmad-uddhava-vākyādau tat tad anurūpatā-prasiddheḥ /",
    "GR14ss2_bhgu:1932": " ity abhipretya",
    "GR14ss2_bhgu:1933": " pūrvakeṇaika-padopanyāsena pariharati pṛthag iti /",
    "GR14ss2_bhgu:1934": " ekena narākāreṇa vapuṣā",
    "GR14ss2_bhgu:1935": " pṛthak-pṛthaktvena dṛśyamānas tathā vihitavān /",
    "GR14ss2_bhgu:1936": " tasmād ekam eva nara-",
    "GR14ss2_bhgu:1937": " vapur yato yugapat sarvadeśaṃ sarva-kriyāṃ ca vyāpnoti tasmān mahad-",
    "GR14ss2_bhgu:1938": " āścaryam iti vākyārthaḥ /",
    "GR14ss2_bhgu:1939": " ittham eva pañcame lokādhiṣṭhātuḥ śrī-bhagavad-vigrahasya teṣām ity ādi",
    "GR14ss2_bhgu:1940": " gadyopadiṣṭasya tādṛśatvaṃ vyākhyātaṃ śrī-svāmi-caraṇaiḥ /",
    "GR14ss2_bhgu:1941": " mahā-vibhūteḥ",
    "GR14ss2_bhgu:1942": " pāramaiśvaryasya patitvād ekayaiva mūrtyā samantād āsta iti /",
    "GR14ss2_bhgu:1943": " atho muhūrta ekasmin",
    "GR14ss2_bhgu:1944": " nānāgāreṣu tāḥ striyaḥ /",
    "GR14ss2_bhgu:1945": " yathopayeme bhagavān",
    "GR14ss2_bhgu:1946": " tāvad-rūpa-dharo ævyayaḥ // ity [BhP 10.59.42]",
    "GR14ss2_bhgu:1947": " atrāpy atas tāvad-rūpatvaṃ nāma yugapat tāvat-pradeśa-prakāśatvam eveti",
    "GR14ss2_bhgu:1948": " vyākhyeyam /",
    "GR14ss2_bhgu:1949": " na tu nārāyaṇādivad bhinnākāratvam / yathoktam -",
    "GR14ss2_bhgu:1950": " anekatra prakaṭatā-",
    "GR14ss2_bhgu:1951": " rūpasyaikasya yaikadā /",
    "GR14ss2_bhgu:1952": " sarvathā tat svarūpaiva",
    "GR14ss2_bhgu:1953": " sa prakāśa itīryate // iti [LBhāg 1.1.21][*ENDNOTE 6]",
    "GR14ss2_bhgu:1954": " eṣa evānyatrākārasya prakāśasya ca bhedo jñeyaḥ //",
    "GR14ss2_bhgu:1955": " śrīnāradaḥ //42// [43]",
    "GR14ss2_bhgu:1956": " tathaivāha /",
    "GR14ss2_bhgu:1957": " ity ācarantaṃ sad-dharmān",
    "GR14ss2_bhgu:1958": " pāvanān gṛha-medhinām /",
    "GR14ss2_bhgu:1959": " tam eva sarva-gṛheṣu",
    "GR14ss2_bhgu:1960": " santam ekaṃ dadarśa ha // [BhP 10.69.25]",
    "GR14ss2_bhgu:1961": " sarva-gṛheṣu tame eva na tu tasyāṃśān /",
    "GR14ss2_bhgu:1962": " ekam eva santaṃ na tu kāya-vyūhena",
    "GR14ss2_bhgu:1963": " bahu-rūpam / ekaṃ santaṃ bahudhā dṛśyamānam iti śruteḥ /",
    "GR14ss2_bhgu:1964": " na cāntar na",
    "GR14ss2_bhgu:1965": " bahir yasyety ādinā [BhP 10.9.11] vibhutva-siddheś ca ha sphuṭam eva dadarśa",
    "GR14ss2_bhgu:1966": " bhagavad-datta-śaktyā sākṣād evānubhūtavān,",
    "GR14ss2_bhgu:1967": " na tu kevalam anumitavān",
    "GR14ss2_bhgu:1968": " nārada iti śeṣaḥ / [44]",
    "GR14ss2_bhgu:1969": " ataeva -",
    "GR14ss2_bhgu:1970": " kṛṣṇasyānanta-vīryasya",
    "GR14ss2_bhgu:1971": " yoga-māyā-mahodayam /",
    "GR14ss2_bhgu:1972": " muhur dṛṣṭvā ṛṣir abhūd",
    "GR14ss2_bhgu:1973": " vismito jāta-kautukaḥ // [BhP 10.69.25]",
    "GR14ss2_bhgu:1974": " tatra ca yogamāyā durghaṭa-ghaṭanī cic-chaktiḥ / tṛtīye [BhP 3.16.37]",
    "GR14ss2_bhgu:1975": " sanakādīnāṃ vaikuṇṭha-gamane yogamāyā-śabdena parameśvare tu",
    "GR14ss2_bhgu:1976": " prayujyamānena cic-chaktir ucyate iti svāmibhir api vyākhyātam asti / jāta-",
    "GR14ss2_bhgu:1977": " kautuko munir muhur dṛṣṭvā vismito'bhūt /",
    "GR14ss2_bhgu:1978": " kāya-vyūhas tāvat tādṛśeṣv api",
    "GR14ss2_bhgu:1979": " bahuṣv eva sambhavati /",
    "GR14ss2_bhgu:1980": " taṃ vināpi madhyamākāre'pi tasmin sarva-",
    "GR14ss2_bhgu:1981": " vyāpakatva apūrvam iti tasyāpi vismayaṃ hetur nānyatheti spaṣṭam eva",
    "GR14ss2_bhgu:1982": " yathoktaṃ jñeyam /",
    "GR14ss2_bhgu:1983": " anena sarvataḥ pāṇi-pādaṃ tad iti tādṛśyāṃ śrī-mūrtyām",
    "GR14ss2_bhgu:1984": " eva vyākhyātaṃ bhavati /",
    "GR14ss2_bhgu:1985": " ataeva na sthānato'pi parasyobhaya-liṅgaṃ sarvatra",
    "GR14ss2_bhgu:1986": " hi [Vs. 3.2.11] iti sūtraṃ tattva-vādibhir evaṃ yojitam /",
    "GR14ss2_bhgu:1987": " sthānāpekṣayāpi",
    "GR14ss2_bhgu:1988": " paramātmano na bhinnaṃ rūpaṃ hi yasmāt tad-rūpatvaṃ sarvatraiva / sarva-",
    "GR14ss2_bhgu:1989": " bhūteṣv evam eva brahma ity ācakṣata iti śruteḥ /",
    "GR14ss2_bhgu:1990": " eka eva paro viṣṇuḥ sarvatrāpi na saṃśayaḥ /",
    "GR14ss2_bhgu:1991": " aiśvaryād rūpam ekaṃ ca sūryavad badhudheyate //",
    "GR14ss2_bhgu:1992": " iti mātsyāt /",
    "GR14ss2_bhgu:1993": " pratidṛśam iva naikadhārkam ekaṃ",
    "GR14ss2_bhgu:1994": " samadhigato'smi vidhūta-bheda-mohaḥ //",
    "GR14ss2_bhgu:1995": " iti [BhP 1.9.42] bhāgavatāc ceti /",
    "GR14ss2_bhgu:1996": " evaṃ na bhedād iti cen na pratyekam atad-vacanād ity [Vs. 3.2.12] etasya api",
    "GR14ss2_bhgu:1997": " caivam ekam ity [Vs. 3.2.13] etasya ca sūtrasya vyākhyānaṃ tad-bhāṣye dṛśyam",
    "GR14ss2_bhgu:1998": " tam imam aham ajaṃ śarīra-bhājāṃ",
    "GR14ss2_bhgu:1999": " hṛdi hṛdi dhiṣṭhitam ātma-kalpitānām /",
    "GR14ss2_bhgu:2000": " pratidṛśam iva naikadhārkam ekaṃ",
    "GR14ss2_bhgu:2001": " samadhi-gato 'smi vidhūta-bheda-mohaḥ // [BhP 1.9.42]",
    "GR14ss2_bhgu:2002": " tam imam agrata evopaviṣṭaṃ śrī-kṛṣṇaṃ vyaṣṭy-antaryāmi-rūpeṇa",
    "GR14ss2_bhgu:2003": " nijāṃśena śarīra-bhājāṃ hṛdi hṛdi dhiṣṭhitam /",
    "GR14ss2_bhgu:2004": " kecit sva-dehāntar-hṛdayāvakāśe",
    "GR14ss2_bhgu:2005": " prādeśa-mātraṃ puruṣaṃ vasantam //",
    "GR14ss2_bhgu:2006": " [BhP 2.2.8] ity-ukta-diśā tat-tad-rūpeṇa",
    "GR14ss2_bhgu:2007": " bhinna-mūrti-baddha-santam api ekam abhinna-mūrtim eva samadhi-gato'smi",
    "GR14ss2_bhgu:2008": " / ayaṃ paramānanda-vigraha eva vyāpakaḥ /",
    "GR14ss2_bhgu:2009": " svāntar-bhūtena nijākāra-",
    "GR14ss2_bhgu:2010": " viśeṣaṇāntaryāmitayā tatra tatra sphuratīti vijñānavān asmi / yato'haṃ",
    "GR14ss2_bhgu:2011": " vidhūta-bheda-mohaḥ /",
    "GR14ss2_bhgu:2012": " asyaiva kṛpayā durīkṛto bheda-mohaḥ / bhagavad-",
    "GR14ss2_bhgu:2013": " vigrahasya vyāpakatvāsambhāvanā-janita-tan-nānātva-vijñāna-lakṣaṇo moho",
    "GR14ss2_bhgu:2014": " yasya tathābhūto'ham /",
    "GR14ss2_bhgu:2015": " teṣu vyāpakatve hetur ātma-kalpitānām ātmany eva",
    "GR14ss2_bhgu:2016": " paramāśraye prāduṣkṛtānām avalokanaṃ prati yathaika evārko vṛkṣa-",
    "GR14ss2_bhgu:2017": " kuḍyādy-upari-gatatvena tatrāpi kutracid avyavadhānaṃ sampūrṇatvena",
    "GR14ss2_bhgu:2018": " savyavadhānas tv asampūrṇatvenānekadhā dṛśyate tathety arthaḥ /",
    "GR14ss2_bhgu:2019": " dṛṣṭānto'yam ekasyaiva tatra tatrodaya ity etan mātrāṃśe /",
    "GR14ss2_bhgu:2020": " vastutas tu śrī-",
    "GR14ss2_bhgu:2021": " bhagavad-vigraho'cintya-śaktyā tathā bhāsate /",
    "GR14ss2_bhgu:2022": " sūryas tu dūrasya",
    "GR14ss2_bhgu:2023": " vistīrṇātmanāsvabhāveneti viśeṣaḥ /",
    "GR14ss2_bhgu:2024": " athavā taṃ pūrva-varṇita-svarūpam",
    "GR14ss2_bhgu:2025": " imam agrata evopaviṣṭaṃ śarīra-bhājāṃ hṛdi hṛdi santam api",
    "GR14ss2_bhgu:2026": " samadhigato'smi /",
    "GR14ss2_bhgu:2027": " yadyapy antaryāmirūpam etasmād rūpād anyākāraṃ",
    "GR14ss2_bhgu:2028": " tathāpy etad rūpam evādhunā tatra tatra paśyāmi /",
    "GR14ss2_bhgu:2029": " sarvato mahā-",
    "GR14ss2_bhgu:2030": " prabhāvasyaitasya rūpasyādeśa-bhede'py abheda-bodhanāya jñeyaḥ / na tu",
    "GR14ss2_bhgu:2031": " pūrṇāpūrṇatva-vivakṣāyai /",
    "GR14ss2_bhgu:2032": " amīlita-dṛg-vyadhārayad iti kṛṣṇa evaṃ",
    "GR14ss2_bhgu:2033": " bhagavati mano-vāk-kāya-vṛttibhir ity upakramopa-saṃhārādibhir atra śrī-",
    "GR14ss2_bhgu:2034": " vigraha eva prastūyate /",
    "GR14ss2_bhgu:2035": " tato nedaṃ padyaṃ brahma-paraṃ vyākhyeyam / tad",
    "GR14ss2_bhgu:2036": " evaṃ paricchinnatvāparicchinna-tvayor yugapat-sthiter acaraṃ caram eva cety",
    "GR14ss2_bhgu:2037": " etad apy atra susaṅgacchate /",
    "GR14ss2_bhgu:2038": " ato vibhutve'pi līlayā yāthāthyaṃ siddhyati //",
    "GR14ss2_bhgu:2039": " bhīṣmaḥ śrī-bhagavantam //45// [46]",
    "GR14ss2_bhgu:2040": " evaṃ tasya nityatva-vibhutve sādhite /",
    "GR14ss2_bhgu:2041": " tathaiva vyākhyātaṃ śrī-svāmibhir",
    "GR14ss2_bhgu:2042": " aṣṭamasya ṣaṣṭhe /",
    "GR14ss2_bhgu:2043": " anāvirāvirāseyaṃ nābhūtābhūd iti bruvan /",
    "GR14ss2_bhgu:2044": " brahmābhipraiti nityatva-vibhutve bhagavat-tanor iti /",
    "GR14ss2_bhgu:2045": " tathā hi śloka-dvayaṃ",
    "GR14ss2_bhgu:2046": " taṭ-ṭīkā ca --",
    "GR14ss2_bhgu:2047": " ajāta-janma-sthiti-saṃyamāyā-",
    "GR14ss2_bhgu:2048": " guṇāya nirvāṇa-sukhārṇavāya /",
    "GR14ss2_bhgu:2049": " aṇor aṇimne 'parigaṇya-dhāmne",
    "GR14ss2_bhgu:2050": " mahānubhāvāya namo namas te //",
    "GR14ss2_bhgu:2051": " rūpaṃ tavaitat puruṣarṣabhejyaṃ",
    "GR14ss2_bhgu:2052": " śreyo 'rthibhir vaidika-tāntrikeṇa /",
    "GR14ss2_bhgu:2053": " yogena dhātaḥ saha nas tri-lokān",
    "GR14ss2_bhgu:2054": " paśyāmy amuṣminn u ha viśva-mūrtau // [BhP 8.6.8-9] itīdam /",
    "GR14ss2_bhgu:2055": " śrī-mūrter ayaṃ āvirbhāva eva natvasmad_adi-vaj janmādi tadāstīty āha -",
    "GR14ss2_bhgu:2056": " na jātā janmādayo yasya /",
    "GR14ss2_bhgu:2057": " kutaḥ ? aguṇāya ato nirvāṇa-sukhasyārṇavāya",
    "GR14ss2_bhgu:2058": " apī̀ara-mokṣa-sukha-rūpāyety arthaḥ /",
    "GR14ss2_bhgu:2059": " tathāpi aṇor aṇimna atisūkṣmāya",
    "GR14ss2_bhgu:2060": " durjñātatvāt /",
    "GR14ss2_bhgu:2061": " vastutas tu aparigaṇyam iyattātītaṃ dhāma mūrtir yasya tasmai",
    "GR14ss2_bhgu:2062": " / na caitad asambhāvitam /",
    "GR14ss2_bhgu:2063": " yato mahān acintyo'nubhāvo yasya / tan-mūrteḥ",
    "GR14ss2_bhgu:2064": " sanātanatvam aparimeyatvaṃ copapādayatti rūpam iti /",
    "GR14ss2_bhgu:2065": " he puruṣarṣabha/",
    "GR14ss2_bhgu:2066": " he dhātaḥ /",
    "GR14ss2_bhgu:2067": " etat tava rūpaṃ vaidekena tāntrikeṇa ca",
    "GR14ss2_bhgu:2068": " upāyena śreyobhiḥ sadā ijyaṃ pūjyaṃ ato nedam apūrvaṃ jātam iti bhāvaḥ /",
    "GR14ss2_bhgu:2069": " nanu yūyaṃ devāḥ pūjyatvena prasiddhāḥ satyaṃ sarve'py atraivāntarbhūtā ity",
    "GR14ss2_bhgu:2070": " āha / u aho ha sphuṭam amuṣmiṃs tvayi no'smāṃs trilokāṃś ca saha paśyāmi",
    "GR14ss2_bhgu:2071": " / tatra hetuḥ /",
    "GR14ss2_bhgu:2072": " viśvaṃ mūrtau yasya atas tavaitad rūpaṃ paricchinnam api na",
    "GR14ss2_bhgu:2073": " bhavatīty arthaḥ / ity eṣā /",
    "GR14ss2_bhgu:2074": " atra nirvāṇa-sukhārṇavāyeti arṇavatva-rūpakeṇa nirvāṇa-sukha-mātratvaṃ",
    "GR14ss2_bhgu:2075": " nirasya tato'py adhika-sahāsukhatvam darśitam /",
    "GR14ss2_bhgu:2076": " tad uktaṃ śrī-dhruvena --",
    "GR14ss2_bhgu:2077": " yā nirvṛtis tanu-bhṛtāṃ tava pāda-padma-",
    "GR14ss2_bhgu:2078": " dhyānād bhavaj-jana-kathā-śravaṇena vā syāt /",
    "GR14ss2_bhgu:2079": " sā brahmaṇi sva-mahimany api nātha mā bhūt",
    "GR14ss2_bhgu:2080": " kiṃ tv antakāsi-lulitāt patatāṃ vimānāt // iti [BhP 4.9.10]",
    "GR14ss2_bhgu:2081": " tathā aṇor aṇimne iti procya aparimeya-dhāmna ity ukter acintya-śaktitva-",
    "GR14ss2_bhgu:2082": " rūpeṇa mahānubhāvatvena sarva-pariṇāmādhāratvaṃ tava darśitam iti jñeyam // [47]",
    "GR14ss2_bhgu:2083": " atha sthūla-sūkṣmātiriktatām āha dvābhyām /",
    "GR14ss2_bhgu:2084": " sa vai na devāsura-martya-tiryaṅ",
    "GR14ss2_bhgu:2085": " na strī na ṣaṇḍho na pumān na jantuḥ",
    "GR14ss2_bhgu:2086": " nāyaṃ guṇaḥ karma na san na cāsan",
    "GR14ss2_bhgu:2087": " niṣedha-śeṣo jayatād aśeṣaḥ // [BhP 8.6.24]",
    "GR14ss2_bhgu:2088": " evaṃ gajendram upavarṇita-nirviśeṣaṃ",
    "GR14ss2_bhgu:2089": " brahmādayo vividha-liṅga-bhidābhimānāḥ",
    "GR14ss2_bhgu:2090": " naite yadopasasṛpur nikhilātmakatvāt",
    "GR14ss2_bhgu:2091": " tatrākhilāmara-mayo harir āvirāsīt // [BhP 8.6.30]",
    "GR14ss2_bhgu:2092": " yasya brahmādayo devā[*ENDNOTE 7] ity ādi prāktana-padya-dvayena",
    "GR14ss2_bhgu:2093": " yasmāt sarva-kāraṇa-kāraṇatvaṃ vyañjitaṃ tasmād devādīnāṃ madhye ko'pi",
    "GR14ss2_bhgu:2094": " na bhavati / vailakṣaṇyaṃ sāttvikatva-bhautikatvādi-hīnataiva strītva-",
    "GR14ss2_bhgu:2095": " puruṣatva-hīnatā ca prākṛta-tat-tad-dharma-rāhityam /",
    "GR14ss2_bhgu:2096": " ataeva na ṣaṇḍa ity",
    "GR14ss2_bhgu:2097": " uktam / tasmān na ko'pi jantuḥ /",
    "GR14ss2_bhgu:2098": " kāraṇa-bhūtaḥ sattvādir guṇaḥ puṇya-pāpa-",
    "GR14ss2_bhgu:2099": " lakṣaṇaṃ karma ca nety āha /",
    "GR14ss2_bhgu:2100": " nāyaṃ guṇaḥ karmeti /",
    "GR14ss2_bhgu:2101": " tayor api pravartakatvād",
    "GR14ss2_bhgu:2102": " iti bhāvaḥ / kiṃ bahunā,",
    "GR14ss2_bhgu:2103": " yad atra sat sthūlam asat sūkṣmaṃ tad ekam api na",
    "GR14ss2_bhgu:2104": " bhvati sva-prakāśa-rūpatvād iti bhāvaḥ /",
    "GR14ss2_bhgu:2105": " kintu sarvasya niṣedhe'vadhitvena",
    "GR14ss2_bhgu:2106": " śiṣyata iti śeṣaḥ /",
    "GR14ss2_bhgu:2107": " māyayā tat-tad-aśeṣātmakaś ca /",
    "GR14ss2_bhgu:2108": " jayatāt mad-",
    "GR14ss2_bhgu:2109": " vimokṣaṇāyāvirbhavatv iti /",
    "GR14ss2_bhgu:2110": " ṭīkā ca - evam upavarṇitaṃ nirviśeṣaṃ devādi-rūpaṃ vinā paraṃ tattvaṃ yena",
    "GR14ss2_bhgu:2111": " taṃ gajendram /",
    "GR14ss2_bhgu:2112": " vividha-liṅga-bhidābhimānāḥ /",
    "GR14ss2_bhgu:2113": " vividhā cāsau liṅga-bhidā",
    "GR14ss2_bhgu:2114": " devādi-rūpa-bhedaś ca tasyābhimāno yeṣām ataeva te brahmādayo yadā",
    "GR14ss2_bhgu:2115": " nopajagmus tatra tadā nikhilātmakatvāt nikhilānāṃ teṣāṃ paramātma-sukha-",
    "GR14ss2_bhgu:2116": " rūpatvāt tad-vilakṣaṇo māyayā aśeṣātmakatvād akhilāmaramayo harir",
    "GR14ss2_bhgu:2117": " āvirāsīd iti /",
    "GR14ss2_bhgu:2118": " evam āvirbhāvaṃ prārthayamāne śrī-gajendre yad rūpeṇāvirbhūtaṃ tat khalu",
    "GR14ss2_bhgu:2119": " tādṛśam eva bhavitum arhatīti sādhūktaṃ sthūla-sūkṣma-vastv-atiriktas tava",
    "GR14ss2_bhgu:2120": " śrī-vigraha iti /",
    "GR14ss2_bhgu:2121": " anyathā tv apāṇi-pāda-rūpatvenaiva tac cetasyāvirbhūya tad",
    "GR14ss2_bhgu:2122": " vidadhyāt / tad uktaṃ svecchāmayasyeti /",
    "GR14ss2_bhgu:2123": " śloka-dvayam idaṃ",
    "GR14ss2_bhgu:2124": " ślokāntaravyavahitam apy arthenāvyavahitatvād yugalatayopadadhre //",
    "GR14ss2_bhgu:2125": " prathamaṃ gajendraḥ śrī-harim,",
    "GR14ss2_bhgu:2126": " dvitīyaṃ śrī-śukaḥ //47// [48]",
    "GR14ss2_bhgu:2127": " atha pratyag-rūpatatvam apy āha -",
    "GR14ss2_bhgu:2128": " sa tvaṃ kathaṃ mama vibho'kṣa-pathaḥ",
    "GR14ss2_bhgu:2129": " parātmā yogeśvaraiḥ śruti-dṛśāmala-hṛdi-bhāvyaḥ /",
    "GR14ss2_bhgu:2130": " sākṣād adhokṣaja uru-vyavasanāndha-buddheḥ",
    "GR14ss2_bhgu:2131": " syān me'nudṛśya iha yasya bhavāpavargaḥ // [BhP 10.64.18]",
    "GR14ss2_bhgu:2132": " ṭīkā ca - he vibho sa tvaṃ mamākṣa-pathaḥ locana-gocaraḥ etac citram ity",
    "GR14ss2_bhgu:2133": " arthaḥ / kim atrāścaryaṃ tad āha para ātmā ataeva yogeśvarair api śruti-dṛśā",
    "GR14ss2_bhgu:2134": " amala-hṛdi vibhāvyaś cintyaḥ /",
    "GR14ss2_bhgu:2135": " yato'dhokṣajaḥ akṣajam aindriyakaṃ jñānaṃ",
    "GR14ss2_bhgu:2136": " tad adhaḥ arvāg eva yasya saḥ /",
    "GR14ss2_bhgu:2137": " yasya hi bhavāpavargo bhavet tasya bhavān",
    "GR14ss2_bhgu:2138": " anudṛśyaḥ syāt uru-vyasanena kṛkalāsa-bhava-duḥkhena andha-buddhes tu",
    "GR14ss2_bhgu:2139": " mama etac citram ity arthaḥ / ity eṣā /",
    "GR14ss2_bhgu:2140": " darśana-kāraṇaṃ tūktaṃ nārāyaṇādhyātme -",
    "GR14ss2_bhgu:2141": " nityāvyakto'pi bhagavān īkṣyate nija-śaktitaḥ /",
    "GR14ss2_bhgu:2142": " tām ṛte paramātmānaṃ kaḥ paśyetāmṛtaṃ prabhum // iti /",
    "GR14ss2_bhgu:2143": " tādṛśa-śakter apy ullāse tat-kṛpaiva kāraṇam /",
    "GR14ss2_bhgu:2144": " tad uktaṃ śrutau --",
    "GR14ss2_bhgu:2145": " na cakṣuṣā paśyati rūpam asya",
    "GR14ss2_bhgu:2146": " yam evaiṣa vṛṇute tena labhyas",
    "GR14ss2_bhgu:2147": " tasyaiṣa ātmā vivṛṇute tanuṃ svām // [KaṭhaU 1.2.23]",
    "GR14ss2_bhgu:2148": " na sandṛśe tiṣṭhati rūpam asya /",
    "GR14ss2_bhgu:2149": " ity ādikaṃ ca kutracit /",
    "GR14ss2_bhgu:2150": " evam eva mokṣa-",
    "GR14ss2_bhgu:2151": " dharme nārāyaṇīye nāradaṃ prati śrī-śvetadvīpa-patinoktam -",
    "GR14ss2_bhgu:2152": " etat tvayā na vijñeyaṃ rūpavān iti dṛśyate /",
    "GR14ss2_bhgu:2153": " icchan muhūrtān naśyeyam īśo'haṃ jagato guruḥ //",
    "GR14ss2_bhgu:2154": " māyā hy eṣā mayā sṛṣṭā yan māṃ paśyasi nārada /",
    "GR14ss2_bhgu:2155": " sarvabhūtaguṇair yuktaṃ naivaṃ tvaṃ jñātum arhasi // [MBh 12.306.42-43]",
    "GR14ss2_bhgu:2156": " yathā'nyo rūpavān iti hetor dṛśyate tathāyam apīty etat tvayā na jñeyam /",
    "GR14ss2_bhgu:2157": " tataś ca svaya rūpitve'py adṛśyatvam uktvā nija-rūpasyāprākṛtatvam eva",
    "GR14ss2_bhgu:2158": " darśitam / tad-darśane ca parama-kṛpā-mayy akuṇḍhā mamecchaiva kāraṇam",
    "GR14ss2_bhgu:2159": " ity āha / i",
    "GR14ss2_bhgu:2160": " icchann iti /",
    "GR14ss2_bhgu:2161": " naśyeyam adṛśyatām āpadyeyam /",
    "GR14ss2_bhgu:2162": " tatra svātantryaṃ jagad-",
    "GR14ss2_bhgu:2163": " vilakṣaṇatvaṃ ca hetum āha - īśa ity ādi /",
    "GR14ss2_bhgu:2164": " tathāpi māṃ sarva-bhūta-gaṇair",
    "GR14ss2_bhgu:2165": " yuktaṃ yat paśyasi tad yuktatvena yat pratyeṣi eṣā māyā mayaiva sṛṣṭā",
    "GR14ss2_bhgu:2166": " mama māyayaiva tathā bhānam ity arthaḥ /",
    "GR14ss2_bhgu:2167": " tasmin naivam ity ādi / mayātra",
    "GR14ss2_bhgu:2168": " pratāraṇa-śaktiḥ /",
    "GR14ss2_bhgu:2169": " tathā hi tatraiva śrī-bhāṣya-vacanam /",
    "GR14ss2_bhgu:2170": " prītas tato'sya bhagavān deva-devaḥ sanātanaḥ /",
    "GR14ss2_bhgu:2171": " sākṣāt taṃ darśayāmāsa dṛśyo nānyena kenacid // iti / [MBh 12.323.11]",
    "GR14ss2_bhgu:2172": " tam uparicaraṃ vasuṃ prati svātmānam iti śeṣaḥ /",
    "GR14ss2_bhgu:2173": " tad-agre ca vasv-ādi-",
    "GR14ss2_bhgu:2174": " vākyam /",
    "GR14ss2_bhgu:2175": " na śakyaḥ sa tvayā draṣṭum asmābhir vā bṛhaspate /",
    "GR14ss2_bhgu:2176": " yasya prasādaṃ kurute sa vai taṃ draṣṭum arhati // iti / [MBh 12.323.18]",
    "GR14ss2_bhgu:2177": " tad evaṃ śrutāv apy adṛśyatvādayo dharmāḥ śrī-vigrahasyaivoktāḥ /",
    "GR14ss2_bhgu:2178": " śrutyantaraṃ ca na cakṣuṣā paśyati rūpam asya / iti //",
    "GR14ss2_bhgu:2179": " nṛpaḥ śrī-bhagavantam //48// [49]",
    "GR14ss2_bhgu:2180": " ataeva prākṛtāni rūpādīni niṣidhya anyāni sampratipādyante /",
    "GR14ss2_bhgu:2181": " na vidyate yasya ca janma karma vā",
    "GR14ss2_bhgu:2182": " na nāma-rūpe guṇa-doṣa eva vā",
    "GR14ss2_bhgu:2183": " tathāpi lokāpyaya-sambhavāya yaḥ",
    "GR14ss2_bhgu:2184": " sva-māyayā tāny anukālam ṛcchati // [BhP 8.3.8]",
    "GR14ss2_bhgu:2185": " ayam arthaḥ /",
    "GR14ss2_bhgu:2186": " avasthāntara-prāptir vikāraḥ /",
    "GR14ss2_bhgu:2187": " tatra prathama-vikāro janmeti",
    "GR14ss2_bhgu:2188": " / apūrṇasya nija-pūrty-arthā ceṣṭā karmeti /",
    "GR14ss2_bhgu:2189": " manogrāhyasya vastuno",
    "GR14ss2_bhgu:2190": " vyavahārārthaṃ kenāpi saṅketitaḥ śabdo nāmeti /",
    "GR14ss2_bhgu:2191": " cakṣuṣā grāhyo guṇo",
    "GR14ss2_bhgu:2192": " rūpam iti / sattvādi-prākṛta-guṇa-nidāno dravyasyotkarṣa-hetur-dharma-",
    "GR14ss2_bhgu:2193": " viśeṣo guṇa iti prakṛtije loke dṛśyate /",
    "GR14ss2_bhgu:2194": " yasya ca sarvadā svarūpasthatvāt",
    "GR14ss2_bhgu:2195": " pūrṇatvāt manaso'py agocaratvāt svaprakāśatvāt prakṛty-atītvāt tāni na",
    "GR14ss2_bhgu:2196": " vidyante /",
    "GR14ss2_bhgu:2197": " tathāpi yas tāni ṛcchati prāpnoti tasmai nama ity [BhP 8.3.9] uttara-",
    "GR14ss2_bhgu:2198": " ślokenānvayaḥ /",
    "GR14ss2_bhgu:2199": " ataeva śrutyāpi - niṣkalaṃ niṣkriyaṃ śāntam ity ādau [ŚvetU",
    "GR14ss2_bhgu:2200": " 6.19], aśabdam asparśam arūpam avyayam ity ādau [KaṭhaU 1.3.15] ca tan",
    "GR14ss2_bhgu:2201": " niṣidhyāpi sarva-karmā sarva-kāmaḥ sarva-gandhaḥ sarva-rasa ity [ChāU",
    "GR14ss2_bhgu:2202": " 3.14.4] ādau vidhīyate /",
    "GR14ss2_bhgu:2203": " guṇa-doṣa iti aparamārthatvād guṇa eva doṣa ity",
    "GR14ss2_bhgu:2204": " arthaḥ / tato rūḍha-doṣas tu sarvathā na sambhavaty eveti vakṣyate / tathā ca",
    "GR14ss2_bhgu:2205": " kaurme -",
    "GR14ss2_bhgu:2206": " aiśvarya-yogād bhagavān viruddhārtho'bhidhīyate /",
    "GR14ss2_bhgu:2207": " tathāpi doṣāḥ parame naivāhāryaḥ kathañcana /",
    "GR14ss2_bhgu:2208": " guṇā viruddhā api tu samāhāryāś ca sarvataḥ // iti /",
    "GR14ss2_bhgu:2209": " ayam ātmāpahata-pāpmā /",
    "GR14ss2_bhgu:2210": " ity ādyāḥ [ChāU 8.7.1] śrutayaś ca /",
    "GR14ss2_bhgu:2211": " etaṃ saṃyad vāma ity āvakṣate etaṃ sarvāṇi vāmāni nayati eṣa u eva",
    "GR14ss2_bhgu:2212": " bhāmaṇīḥ eṣa sarveṣu vedeṣu bhātīty [Chā 4.15.2] ādyā ca /",
    "GR14ss2_bhgu:2213": " ataeva sarva-",
    "GR14ss2_bhgu:2214": " gandha ity ādau gandhādi-śabdena saugandhyādikam evocyate / yadā tu",
    "GR14ss2_bhgu:2215": " ṛcchatinānvayas tu guṇasya doṣatvena rūpakam avivakṣitaṃ śruti-viruddhatvāt",
    "GR14ss2_bhgu:2216": " paramārthatvena pratipādayiṣyamāṇatvāc ca /",
    "GR14ss2_bhgu:2217": " nanv ekatra teṣāṃ janmādīnāṃ bhāvābhāvayor virodha ity āśaṅkya tad-",
    "GR14ss2_bhgu:2218": " virodhe hetum āha sva-māyayā iti /",
    "GR14ss2_bhgu:2219": " anyathānupapatti-pramitā dustarkyā",
    "GR14ss2_bhgu:2220": " svarūpa-śaktir eva tatra hetuḥ /",
    "GR14ss2_bhgu:2221": " ataeva svarūpa-bhūtatvena tebhyaḥ",
    "GR14ss2_bhgu:2222": " prākṛtebhyo vilakṣaṇatvāt tāny api na vidyanta iti ca vaktuṃ śakyata iti",
    "GR14ss2_bhgu:2223": " bhāvaḥ / yathā śāṅkara-śārīrarake samākarṣād ity [Vs. 1.4.15] atra nāma-",
    "GR14ss2_bhgu:2224": " rūpa-vyākṛta-vastu-viṣayaḥ svacchandaḥ prāyeṇa prasiddha iti tad-",
    "GR14ss2_bhgu:2225": " vyakaraṇābhāvāpekṣayā prāg-utpatteḥ sad eva brahma-śrutāv asad ity ucyate",
    "GR14ss2_bhgu:2226": " ity uktam tathaiva jñeyam /",
    "GR14ss2_bhgu:2227": " ataeva śrī-viṣṇu-purāṇe - guṇāṃś ca doṣāṃś ca mune vyatīta ity [ViP 6.5.83]",
    "GR14ss2_bhgu:2228": " uktvā punar āha samasta-kalyāṇa-guṇātmako hīti [ViP 6.5.84] / tathā",
    "GR14ss2_bhgu:2229": " jñāna-śakti-balaiśvarya-vīrya-tejāṃsy aśeṣataḥ /",
    "GR14ss2_bhgu:2230": " bhagavac-chabda-vācyāni vinā heyair guṇādibhiḥ // iti [ViP 6.5.79]",
    "GR14ss2_bhgu:2231": " pādmottara-khaṇḍe ca -",
    "GR14ss2_bhgu:2232": " yo'sau nirguṇa ity uktaḥ śāstreṣu jagad-īśvaraḥ /",
    "GR14ss2_bhgu:2233": " prākṛtair heya-saṃyuktair guṇair hīnatvam ucyate // iti /",
    "GR14ss2_bhgu:2234": " na ca sva-māyayety anyathārthaṃ mantavyam /",
    "GR14ss2_bhgu:2235": " viśuddha-vijñāna-ghanaṃ sva-saṃsthayā",
    "GR14ss2_bhgu:2236": " samāpta-sarvārtha-mayī vāñchitam /",
    "GR14ss2_bhgu:2237": " sva-tejasā nitya-nivṛtta-māyā-",
    "GR14ss2_bhgu:2238": " guṇa-pravāhaṃ bhagavantam īmahi //",
    "GR14ss2_bhgu:2239": " iti [?][*ENDNOTE 8] śrī-nārada-",
    "GR14ss2_bhgu:2240": " vākyāt /",
    "GR14ss2_bhgu:2241": " sva-sukha-nibhṛtedyādi[*ENDNOTE 9] /",
    "GR14ss2_bhgu:2242": " vaktṛ-hṛdaya-virodhāc ca / tataḥ",
    "GR14ss2_bhgu:2243": " sarvathā cic-chaktyā ity arthaḥ /",
    "GR14ss2_bhgu:2244": " ataḥ svāmibhir api yoga-māyā-śabdena cic-",
    "GR14ss2_bhgu:2245": " chaktir vyākhyātā /",
    "GR14ss2_bhgu:2246": " nanu prāpnoti kadācitkatvam apy avagamyate,",
    "GR14ss2_bhgu:2247": " tatrāha - anukālaṃ nityam eva",
    "GR14ss2_bhgu:2248": " prāpnoti, kadācid api na tyajatīty arthaḥ /",
    "GR14ss2_bhgu:2249": " svarūpa-śakti-prakāśitvasya ca",
    "GR14ss2_bhgu:2250": " mitho hetumattā jñeyā /",
    "GR14ss2_bhgu:2251": " nanu kathaṃ janma-karmaṇor nityatvam ? te hi kriye /",
    "GR14ss2_bhgu:2252": " kriyātvaṃ ca prati-",
    "GR14ss2_bhgu:2253": " nijāṃśam apy ārambha-parisamāptibhyām eva sidhyatīti te vinā sva-svarūpa-",
    "GR14ss2_bhgu:2254": " hāny-āpattiḥ /",
    "GR14ss2_bhgu:2255": " naiṣa doṣaḥ /",
    "GR14ss2_bhgu:2256": " śrī-bhagavati sadivākārānantyāt",
    "GR14ss2_bhgu:2257": " prakāśānantyāt janma-karma-lakṣaṇa-līlānantyād ananta-prapañcānanta-",
    "GR14ss2_bhgu:2258": " vaikuṇṭha-gata-tat-tal-līlā-sthāna-tat-tal-līlā-parikarāṇāṃ vyakti-prakāśayor",
    "GR14ss2_bhgu:2259": " ānantyāc ca /",
    "GR14ss2_bhgu:2260": " yata evaṃ satyor api tat-tad-ākāra-prakāśa-gatayos tad-ārambha-",
    "GR14ss2_bhgu:2261": " samāptyor ekatrikatra te janma-karmaṇor aṃśā yāvat samāpyante na",
    "GR14ss2_bhgu:2262": " samāpyante vā tāvad evānyatrāpy ārabdhā bhavatīty evaṃ śrī-bhagavati",
    "GR14ss2_bhgu:2263": " vicchedābhāvān nitye eva tatra te janma-karmaṇī vartete /",
    "GR14ss2_bhgu:2264": " tatra te kvacit",
    "GR14ss2_bhgu:2265": " kiñcid vilakṣaṇatvenārabhyete te kvacid aikarūpyeṇa ceti jñeyam / viśeṣaṇa-",
    "GR14ss2_bhgu:2266": " bhedād viśeṣaṇaikyāc ca /",
    "GR14ss2_bhgu:2267": " eka evākāraḥ prakāśa-bhedena pṛthak kriyāspadaṃ",
    "GR14ss2_bhgu:2268": " bhavatīti / citraṃ bataitad ekena vapuṣā ity ādau pratipāditam /",
    "GR14ss2_bhgu:2269": " tataḥ kriyā-bhedāt tat-tat-kriyātmakeṣu prakāśa-bhedeṣv abhimāna-bhedaś",
    "GR14ss2_bhgu:2270": " ca gamyate / tathā sati ekatraikatra līlā-krama-janita-rasodbodhaś ca jāyate /",
    "GR14ss2_bhgu:2271": " nanu kathaṃ te eva janma-karmaṇī vartete ity uktaṃ pṛthag-ārabdhatvād anye",
    "GR14ss2_bhgu:2272": " eva te / ucyate /",
    "GR14ss2_bhgu:2273": " kāla-bhedenoditānām api samāna-rūpāṇāṃ kriyāṇām",
    "GR14ss2_bhgu:2274": " ekatvam / yathā śaṅkara-śārīrake /",
    "GR14ss2_bhgu:2275": " dvir-go-śabdobhayam uccarito na tu dvau",
    "GR14ss2_bhgu:2276": " go-śabdāv iti /",
    "GR14ss2_bhgu:2277": " tathaiva dviḥ pākaḥ kṛto'nena na tu dvidhā pākaḥ kṛto'neneti",
    "GR14ss2_bhgu:2278": " pratītyā bhaviṣyati /",
    "GR14ss2_bhgu:2279": " tato janma-karmaṇor api nityatā yuktaiva /",
    "GR14ss2_bhgu:2280": " ataevāgamādāv api bhūta-pūrva-līlopāsana-vidhānaṃ yuktam /",
    "GR14ss2_bhgu:2281": " tathā coktam",
    "GR14ss2_bhgu:2282": " madhva-bhāṣye - paramātma-sambandhitvena nityatvāt trivikramatvādiṣv apy",
    "GR14ss2_bhgu:2283": " upasaṃhāryatvaṃ yujyate iti /",
    "GR14ss2_bhgu:2284": " anumataṃ caitat śrutyā yad gataṃ bhavac ca",
    "GR14ss2_bhgu:2285": " bhaviṣyac cety anayaiva /",
    "GR14ss2_bhgu:2286": " upasaṃhāryatvam upāsanāyām upādeyatvam ity",
    "GR14ss2_bhgu:2287": " arthaḥ / tatra tasya janmanaḥ prākṛtāt tasmād vilakṣaṇatvaṃ prākṛta-",
    "GR14ss2_bhgu:2288": " janmānukaraṇenāvirbhāva-mātratvaṃ kvacit tad-ananukaraṇena vā /",
    "GR14ss2_bhgu:2289": " ajāyamānā bahudhā vijāyata iti śruteḥ /",
    "GR14ss2_bhgu:2290": " tad yathā --",
    "GR14ss2_bhgu:2291": " devakyāṃ deva-rūpiṇyāṃ viṣṇuḥ sarva-guhāśayaḥ /",
    "GR14ss2_bhgu:2292": " āvirāsīd yathā prācyāṃ diśīndur iva puṣkalaḥ // iti [BhP 10.3.8]",
    "GR14ss2_bhgu:2293": " tathā ca -",
    "GR14ss2_bhgu:2294": " satyaṃ vidhātuṃ nija-bhṛtya-bhāṣitaṃ",
    "GR14ss2_bhgu:2295": " vyāptitvaṃ ca bhūteṣv akhileṣu cātmanaḥ /",
    "GR14ss2_bhgu:2296": " adṛśyatāty-adbhūta-rūpam udvahan",
    "GR14ss2_bhgu:2297": " stambhe sabhāyāṃ na mṛgaṃ na mānuṣam // iti [BhP 7.8.17]",
    "GR14ss2_bhgu:2298": " kārdamaṃ vīryam āpanna ity atra [BhP 3.24.6] śrī-kapila-devāvatāra-",
    "GR14ss2_bhgu:2299": " prasaṅge kardamasya bhakti-sāmarthya-vaśībhūta ity eva vyākhyeyam /",
    "GR14ss2_bhgu:2300": " vīrya-śabda-nyāsas tu prasiddhaṃ putratvam api śliṣṭaṃ bhavatīty evam",
    "GR14ss2_bhgu:2301": " arthaḥ / tathā karmaṇo vailakṣaṇyaṃ svarūpānanda-vilāsa-mātratvam / tad",
    "GR14ss2_bhgu:2302": " yathā lokavat tu līlā-kaivalyam iti [Vs 2.1.33] /",
    "GR14ss2_bhgu:2303": " vyākhyātaṃ ca tattva-vādibhiḥ",
    "GR14ss2_bhgu:2304": " / yathā loke mattasya sukhodrekād eva nṛtyādi-līlā na tu prayojanāpekṣayā",
    "GR14ss2_bhgu:2305": " evam eveśvarasya /",
    "GR14ss2_bhgu:2306": " nārāyaṇa-saṃhitāyāṃ ca -",
    "GR14ss2_bhgu:2307": " sṛṣṭyādikaṃ harir naiva prayojanam apekṣya tu /",
    "GR14ss2_bhgu:2308": " kurute kevalānandād yathā mattasya nartanam //",
    "GR14ss2_bhgu:2309": " pūrṇānandasya tasyeha prayojana-matiḥ kutaḥ /",
    "GR14ss2_bhgu:2310": " muktā avyāpta-kāmāḥ syuḥ kim utāsy akhilātmanaḥ // iti /",
    "GR14ss2_bhgu:2311": " na conmatta-dṛṣṭāntenāsarvajñatva prasañjayitavyam /",
    "GR14ss2_bhgu:2312": " svarūpānandodrekeṇa",
    "GR14ss2_bhgu:2313": " sva-prayojanam ananusandhāyaiva līlāyate ity etad aṃśenaiva svīkārāt /",
    "GR14ss2_bhgu:2314": " ucchvāsa-praśvāsa-dṛṣṭānte'pi suṣpty-ādau tad-doṣāpātāt / tasmāt",
    "GR14ss2_bhgu:2315": " svarūpānanda-svābhāvikyena tal-līlā /",
    "GR14ss2_bhgu:2316": " śrutiś ca - devasyaiva svabhāvo'yam",
    "GR14ss2_bhgu:2317": " āpta-kāmasya kā spṛhā / iti /",
    "GR14ss2_bhgu:2318": " atra prākṛta-sṛṣṭy-ādi-gatasya sākṣād-bhagavac-ceṣṭātmakasya vīkṣaṇādi-",
    "GR14ss2_bhgu:2319": " karmaṇo vastutas tu tathā-vidhatve vaikuṇṭhādi-gatasya kaimutyam",
    "GR14ss2_bhgu:2320": " evāpatitam /",
    "GR14ss2_bhgu:2321": " yathoktaṃ nāga-patnībhiḥ avyākṛta-vihārāya iti [BhP 10.16.47]",
    "GR14ss2_bhgu:2322": " / ataeva śrī-śukādīnām api tal-līlā-śravaṇe rāgataḥ pravṛttir yujyate /",
    "GR14ss2_bhgu:2323": " ataś ca --",
    "GR14ss2_bhgu:2324": " evaṃ ca janmāni karmāṇi hy akartur ajanasya ca /",
    "GR14ss2_bhgu:2325": " varṇayanti sma kavayo veda-guhyāni hṛt-pateḥ // iti [BhP 1.3.35]",
    "GR14ss2_bhgu:2326": " atra janma-guhyādhyāya-padye'py evam eva vyākhyeyam /",
    "GR14ss2_bhgu:2327": " yatreme sad-asad-",
    "GR14ss2_bhgu:2328": " rūpe [BhP 1.3.33-4] ity ādibhyām avyavahita-padyābhyāṃ yathā svarūpa-",
    "GR14ss2_bhgu:2329": " samyag-jñānenaiva kṛtasyāvidyākṛtātmādhyāsa-sad-asad-rūpa-niṣedhasya",
    "GR14ss2_bhgu:2330": " hetor brahma-darśanaṃ bhavati /",
    "GR14ss2_bhgu:2331": " yathā ca - māyoparatāv eva svarūpa-",
    "GR14ss2_bhgu:2332": " sampattir bhavati ity uktam /",
    "GR14ss2_bhgu:2333": " evam eva kavaya ātmārāmā hṛt-pateḥ",
    "GR14ss2_bhgu:2334": " paramātmano janmāni karmāṇi ca varṇayanti /",
    "GR14ss2_bhgu:2335": " tat-tat-pratiṣedhe tad-uparatau",
    "GR14ss2_bhgu:2336": " caiva satyāṃ taj-janma-karmānubhava-sampattī bhavata ity arthaḥ / sampattir",
    "GR14ss2_bhgu:2337": " atra sākṣād darśanam /",
    "GR14ss2_bhgu:2338": " tasmāt svarūpānandātiśayita-bhagavad-ānanda-",
    "GR14ss2_bhgu:2339": " vilāsa-rūpāṇy eva tānīti bhāvaḥ /",
    "GR14ss2_bhgu:2340": " ataeva prākṛta-vailakṣaṇyād akartur",
    "GR14ss2_bhgu:2341": " ajanasya ity uktam /",
    "GR14ss2_bhgu:2342": " ataeva veda-guhyāny api tānīti /",
    "GR14ss2_bhgu:2343": " yathā akrūra-stutau",
    "GR14ss2_bhgu:2344": " tvayoditaḥ [BhP 10.48.23-24] ity ādi dvayaṃ ṭīkāyām evettham utthāpitam /",
    "GR14ss2_bhgu:2345": " nanu tarhi mamāvatārās tac-caritāni ca śukti-rajata-vad avidyā-kalpitāny eva",
    "GR14ss2_bhgu:2346": " kim ? nahi nahi iyaṃ tu tava līlety āha dvayena tvayodita itīti /",
    "GR14ss2_bhgu:2347": " tathaiva ca bhagavat-svarūpa-sāmyenoktaṃ vaiṣṇave -",
    "GR14ss2_bhgu:2348": " nāma-karma-svarūpāṇi na pariccheda-gocare /",
    "GR14ss2_bhgu:2349": " yasyākhila-pramāṇānaṃ sa viṣṇur garbhagas tava // iti / [ViP 5.2.19]",
    "GR14ss2_bhgu:2350": " rūpa-karmeti vā pāṭhāntaram[*ENDNOTE 10] /",
    "GR14ss2_bhgu:2351": " ittham evābhipretaṃ śrī-",
    "GR14ss2_bhgu:2352": " gītopaniṣadbhiḥ -",
    "GR14ss2_bhgu:2353": " janma-karma ca me divyam evaṃ yo vetti tattvataḥ / iti / [Gītā 4.9]",
    "GR14ss2_bhgu:2354": " tathā nāmno vailakṣaṇyaṃ vāṅ-manasāgocara-guṇāvalambitvena svataḥ-",
    "GR14ss2_bhgu:2355": " siddhatvam /",
    "GR14ss2_bhgu:2356": " tad yathā vāsudevādhyātme - aprasiddhes tad-guṇānām",
    "GR14ss2_bhgu:2357": " anāmāsau prakīrtitaḥ iti /",
    "GR14ss2_bhgu:2358": " brāhme - anāmā so'prasiddhatvād arūpo bhūta-",
    "GR14ss2_bhgu:2359": " varjanāt iti /",
    "GR14ss2_bhgu:2360": " na yatra nātha vidyante nāma-jātyādi-kalpanāḥ /",
    "GR14ss2_bhgu:2361": " tad brahma paramaṃ nityam avikāri bhavān aja //",
    "GR14ss2_bhgu:2362": " na kalpanāmṛte'rthasya sarvasyādhigamo yathaḥ /",
    "GR14ss2_bhgu:2363": " tataḥ kṛṣṇācyutānanta-viṣṇu-nāmabhir īḍyase // iti // [ViP 5.18.53-54]",
    "GR14ss2_bhgu:2364": " etad-vaiṣṇava-vacanānantaram api na viruddham /",
    "GR14ss2_bhgu:2365": " tathā hi /",
    "GR14ss2_bhgu:2366": " atrāpātataḥ",
    "GR14ss2_bhgu:2367": " pratītārthatāyāṃ kalpanā-śabdo vyarthaḥ syāt /",
    "GR14ss2_bhgu:2368": " nāma-jāty-ādayo na vidyante",
    "GR14ss2_bhgu:2369": " / ity anenaiva vivakṣitārtha-siddheḥ /",
    "GR14ss2_bhgu:2370": " svayam eva brahmājādi-śabdānāṃ",
    "GR14ss2_bhgu:2371": " paramārtha-pratipādaka-nāmatayā svīkṛtaś ca /",
    "GR14ss2_bhgu:2372": " ajām ekāṃ lohita-śukla-",
    "GR14ss2_bhgu:2373": " kṛṣṇām [ŚvetU 4.5] ity ādiṣv ajāyamānatva-lakṣaṇa-jātiś ca dṛśyata eva /",
    "GR14ss2_bhgu:2374": " tathā nāmādi-kalpanā na vidyante ity uktā svayaṃ kṛṣṇādi-nāma-kalpanoktir",
    "GR14ss2_bhgu:2375": " viruddhā syāt kalpanayā vā katham īḍayatā syāt kalpanāyā aniyatatvāc ca",
    "GR14ss2_bhgu:2376": " kathaṃ kṛṣṇādinām aniyatyam ucyate /",
    "GR14ss2_bhgu:2377": " tasmān nāma-karma-svarūpāṇīty",
    "GR14ss2_bhgu:2378": " anusārāc cāyam arthaḥ /",
    "GR14ss2_bhgu:2379": " yathā yatra nāma-jāty-ādīnāṃ nāmani kṛṣṇādīni",
    "GR14ss2_bhgu:2380": " jātayo devatva-manuṣyatva-kṣatriyatvādi-līlāḥ tadādīnāṃ kalpanā na",
    "GR14ss2_bhgu:2381": " vidyante /",
    "GR14ss2_bhgu:2382": " kintu sva-saṃsthayā samāpta-sarvārtham ity ukta-diśā svarūpa-siddha-nitya-",
    "GR14ss2_bhgu:2383": " śakti-vilāsa-rūpāṇy eva tānīty arthaḥ /",
    "GR14ss2_bhgu:2384": " tataś ca yato yasmāt sarvasyāpi",
    "GR14ss2_bhgu:2385": " dṛṣṭasya vastunaḥ kalpanāṃ nāmādi-racanāmṛte adhigamo vyavahārika-",
    "GR14ss2_bhgu:2386": " bodho na bhavati /",
    "GR14ss2_bhgu:2387": " tatas tasmād eva hetoḥ kalpanā-mayaṃ nāma tan-nāminaṃ",
    "GR14ss2_bhgu:2388": " cārtha sarvam avajñāya nikhila-pramāṇa-paricchedāgocaratvena vedātmatayā",
    "GR14ss2_bhgu:2389": " svataḥ-siddhaiḥ kṛṣṇādi-nāmopalakṣaṇaiḥ prasiddhair eva nāmabhiḥ svataḥ-",
    "GR14ss2_bhgu:2390": " siddhas tvam eveḍyase munibhir vedaiś ca ślāghyase /",
    "GR14ss2_bhgu:2391": " na tu kalpanāmayair",
    "GR14ss2_bhgu:2392": " anyais tvam api ślāghyase tādṛśa-mahimabhis tair eva tava mahimā",
    "GR14ss2_bhgu:2393": " vyaktībhavatīti /",
    "GR14ss2_bhgu:2394": " yad vā /",
    "GR14ss2_bhgu:2395": " tair eveḍyase vyakta-māhātmīkriyasa iti /",
    "GR14ss2_bhgu:2396": " atra yaiḥ śāstre'tiprasiddhaiḥ śrī-bhagavān eva jhaṭiti pratīto bhavati / yeṣāṃ",
    "GR14ss2_bhgu:2397": " ca sāṅketyādāv api tādṛśa-prabhāvaḥ śrūyate /",
    "GR14ss2_bhgu:2398": " teṣāṃ svataḥ siddhatvam",
    "GR14ss2_bhgu:2399": " anyeṣāṃ kalpanāmayatvaṃ jñeyam /",
    "GR14ss2_bhgu:2400": " athavā he nātha/",
    "GR14ss2_bhgu:2401": " yatra nāma-jātyādīnāṃ",
    "GR14ss2_bhgu:2402": " kalpanā na vidyante tat kavala-viśeṣa-rūpaṃ paramaṃ brahma bhavān /",
    "GR14ss2_bhgu:2403": " tat-tat-kalpanāyā aviṣayatve hetuḥ /",
    "GR14ss2_bhgu:2404": " viśeṣeṇa karoti līlāyata iti vikāri tathā",
    "GR14ss2_bhgu:2405": " na bhavatīty avikāri iti /",
    "GR14ss2_bhgu:2406": " tad-rūpeṇa na jāyate na prakaṭībhavatīti he ajeti /",
    "GR14ss2_bhgu:2407": " tataḥ kim avalambya tatra nāma-jāty-ādi-kalpanāḥ kriyantām iti bhāvaḥ / tat-",
    "GR14ss2_bhgu:2408": " tat-kalpanāṃ vinā ca sarvasyāpy arthasya vastu-mātrasyādhigama-mātraṃ na",
    "GR14ss2_bhgu:2409": " bhavet / kim uta tādṛśa-brahma-svarūpasya bhavataḥ /",
    "GR14ss2_bhgu:2410": " kalpanāmaya-nāma-",
    "GR14ss2_bhgu:2411": " jāty-ādayas tu na kasyāpi svarūpa-dharmā bhavanti yata evaṃ tataḥ",
    "GR14ss2_bhgu:2412": " sāṅketyādinā bhāvitair api bhavadvat-sarva-puruṣārtha-pradais tat-tad-",
    "GR14ss2_bhgu:2413": " viśeṣa-pratipādakaiḥ kṛṣṇādi-nāmabhir eva tvam īḍyase nitya-siddha-śruti-",
    "GR14ss2_bhgu:2414": " purāṇādibhiḥ ślāghyase na tu nirviśeṣatā-pratipādakair nitarāṃ",
    "GR14ss2_bhgu:2415": " kalpanāmayair ity arthaḥ /",
    "GR14ss2_bhgu:2416": " kintu kṛṣṇādīnāṃ caturṇāṃ nāmnāṃ upalaksaṇatvam eva jñeyam /",
    "GR14ss2_bhgu:2417": " nārāyaṇādi-nāmnām api sāṅketyādau tathā prabhāva-śravaṇāt / varṇa eva",
    "GR14ss2_bhgu:2418": " tu śabda iti bhagavān upavarṣa ity anena tasya ca nityatvād ity anena ca",
    "GR14ss2_bhgu:2419": " nyāyena varṇatayaiva nityatvam asya veda-sāra-varṇātmaka-nāmnaḥ sidhyati",
    "GR14ss2_bhgu:2420": " / tathaiva gopāla-tāpanī-śrutau nāma-mayāṣṭadaśākṣara-prasaṅge brahma-",
    "GR14ss2_bhgu:2421": " vākyam - teṣv akṣareṣu bhaviṣyaj-jagad-rūpaṃ prakāśayann [GTU 1.26] iti",
    "GR14ss2_bhgu:2422": " / atrāvatāra-kāla-jāta-śabdādimaya-jagat-kāraṇatvena tad-vailakṣaṇyāt",
    "GR14ss2_bhgu:2423": " svataḥ-siddhatvaṃ tathā bhagavat-svarūpābhinnatvaṃ ca tad-vailakṣaṇyaṃ",
    "GR14ss2_bhgu:2424": " nāmnaḥ / tad yathā śrutau -",
    "GR14ss2_bhgu:2425": " oṃ āsya jānanto nāma cid viviktan mahas te viṣṇo sumatiṃ bhajāmahe / oṃ tat",
    "GR14ss2_bhgu:2426": " sad ity ādi /",
    "GR14ss2_bhgu:2427": " ayam arthaḥ /",
    "GR14ss2_bhgu:2428": " he viṣṇo/",
    "GR14ss2_bhgu:2429": " te tava nāma cit cit-svarūpam ataeva mahaḥ sva-",
    "GR14ss2_bhgu:2430": " prakāśa-rūpam /",
    "GR14ss2_bhgu:2431": " tasmād asya nāmnaḥ ā īṣad api jānantaḥ na tu samyag",
    "GR14ss2_bhgu:2432": " uccāra-māhātmyādi-puraskāreṇa /",
    "GR14ss2_bhgu:2433": " tathāpi vivaktan bruvāṇāḥ kevalaṃ tad-",
    "GR14ss2_bhgu:2434": " akṣarābhyāsa-mātraṃ kurvāṇāḥ sumatiṃ tad-viṣayāṃ vidyāṃ bhajāmahe",
    "GR14ss2_bhgu:2435": " prāpnumaḥ / yatas tad eva praṇava-vyañjitaṃ vastu sat svataḥ-siddham iti /",
    "GR14ss2_bhgu:2436": " ataeva bhaya-dveṣādau śrī-mūrteḥ sphūrter iva sāṅketyādāv apy asya",
    "GR14ss2_bhgu:2437": " muktidatvaṃ śrūyate /",
    "GR14ss2_bhgu:2438": " tathā coktaṃ pādme -",
    "GR14ss2_bhgu:2439": " apy anya-cittaḥ kruddho vā yaḥ sadā kīrtayed dharim /",
    "GR14ss2_bhgu:2440": " so'pi bandha-ksayān muktiṃ labhec cedi-patir yathā // iti /",
    "GR14ss2_bhgu:2441": " tathā śrī-bhagavata iva tasya nāmnaḥ sakṛd api sākṣātkāraḥ saṃsāra-",
    "GR14ss2_bhgu:2442": " dhvaṃsako bhavati /",
    "GR14ss2_bhgu:2443": " yathā skānde -",
    "GR14ss2_bhgu:2444": " sakṛd uccāritaṃ yena harir ity akṣara-dvayam /",
    "GR14ss2_bhgu:2445": " baddhaḥ parikaras tena mokṣāya gamanaṃ prati //",
    "GR14ss2_bhgu:2446": " iti śrutau ca praṇavam uddiśya /",
    "GR14ss2_bhgu:2447": " om ity etat brahmaṇo nediṣṭaṃ nāma",
    "GR14ss2_bhgu:2448": " yasmād uccāryamāṇa eva saṃsāra-bhayāt tārayati tasmād ucyate tāra ity ādi",
    "GR14ss2_bhgu:2449": " bahutaram / na cāsyārtha-vādatvaṃ cintyam /",
    "GR14ss2_bhgu:2450": " tathārthavādo harināmni kalpanam iti padma-purāṇānusāreṇāparādhāpātāt",
    "GR14ss2_bhgu:2451": " / yasya tu gṛhīta-nāmno'pi punaḥ saṃsāras tasya nānuvrajati yo mohād",
    "GR14ss2_bhgu:2452": " vrajantaṃ parameśvaram /",
    "GR14ss2_bhgu:2453": " jñānāgni-dagdha-karmāpi sa bhaved brahma-",
    "GR14ss2_bhgu:2454": " rākṣasa iti śrī-viṣṇu-bhakti-candrodayādi-pramāṇita-purāṇa-vacanavan",
    "GR14ss2_bhgu:2455": " mahad aparādha-tad-artha-vāda-kalpanādikaṃ pratibandhakaṃ jñeyam /",
    "GR14ss2_bhgu:2456": " ataevānanda-rūpatvam asya mahad-dhṛdaya-sākṣikaṃ pratibandhakaṃ jñeyam /",
    "GR14ss2_bhgu:2457": " ataevānanda-rūpatvam asya mhad-dhṛdaya-sākṣikaṃ yathā śrī-vigrahasya /",
    "GR14ss2_bhgu:2458": " tad uktaṃ śrī-śaunakena -",
    "GR14ss2_bhgu:2459": " tad aśma-sāraṃ hṛdayaṃ batedaṃ",
    "GR14ss2_bhgu:2460": " yad gṛhyamāṇair hari-nāma-dheyaiḥ /",
    "GR14ss2_bhgu:2461": " na vikriyetātha yadā vikāro",
    "GR14ss2_bhgu:2462": " netre jalaṃ gātra-ruheṣu harṣaḥ // [BhP 2.3.24]",
    "GR14ss2_bhgu:2463": " ataeva prabhāsa-purāṇe kaṇṭhoktyā kathitair hetubhiḥ sakala-veda-phalatvena",
    "GR14ss2_bhgu:2464": " ca bhagavat-svarūpatvam eva pratipāditam /",
    "GR14ss2_bhgu:2465": " madhura-madhuram etan maṅgalaṃ maṅgalānāṃ",
    "GR14ss2_bhgu:2466": " sakala-nigama-vallī-sat-phalaṃ cit-svarūpam /",
    "GR14ss2_bhgu:2467": " sakṛd api parigītaṃ śraddhayā helayā vā",
    "GR14ss2_bhgu:2468": " bhṛgu-vara nara-mātraṃ tārayet kṛṣṇa-nāma // iti //",
    "GR14ss2_bhgu:2469": " tasmād bhagavat-svarūpam eva nāma /",
    "GR14ss2_bhgu:2470": " spaṣṭaṃ coktaṃ śrī-nārada-",
    "GR14ss2_bhgu:2471": " pañcarātre'ṣṭādaśākṣaram uddiśya -",
    "GR14ss2_bhgu:2472": " vyaktaṃ hi bhagavān eva sākṣān-nārāyaṇaḥ svayam /",
    "GR14ss2_bhgu:2473": " aṣṭākṣara-svarūpena mukheṣu parivartate // iti /",
    "GR14ss2_bhgu:2474": " māṇḍukyopaniṣatsu ca praṇavam uddiśya - oṃ ity etad akṣaram idaṃ sarvaṃ",
    "GR14ss2_bhgu:2475": " [MāṇḍU 1] / oṃkāra evedaṃ sarvam [ChāU 2.23.3] /",
    "GR14ss2_bhgu:2476": " praṇavo hy aparaṃ brahma praṇavaś ca paraṃ smṛtam /",
    "GR14ss2_bhgu:2477": " apūrvo'nantaro'bāhyo'naparaḥ praṇavo'vyayaḥ //",
    "GR14ss2_bhgu:2478": " sarvasya praṇavo hy ādir madhyam antas tathaiva ca /",
    "GR14ss2_bhgu:2479": " evaṃ hi praṇavaṃ jñātvā vyaśnute tad-anantaram //",
    "GR14ss2_bhgu:2480": " praṇavaṃ hīśvaraṃ vidyāt sarvasya hṛdaye sthitam /",
    "GR14ss2_bhgu:2481": " sarva-vyāpinam oṅkāraṃ matvā dhīro na śocati //",
    "GR14ss2_bhgu:2482": " amātro'nanta-mātraś ca dvaitasyopaśamaḥ śivaḥ /",
    "GR14ss2_bhgu:2483": " oṅkāro vidito yena sa munir netaro janaḥ //",
    "GR14ss2_bhgu:2484": " iti [Māṇḍūkya-kārikā 26-29]",
    "GR14ss2_bhgu:2485": " na tu parameśvarasyaiva tat-tad-yogyatāsmabhavād varṇa-mātrasya tathoktiḥ",
    "GR14ss2_bhgu:2486": " stuti-rūpaiveti mantavyam /",
    "GR14ss2_bhgu:2487": " avatārāntaravat parameśvarasyaiva varṇa-",
    "GR14ss2_bhgu:2488": " rūpeṇāvatāro'yam iti asminn arthe tenaiva śruti-balenāṅgīkṛte tad-abhedena",
    "GR14ss2_bhgu:2489": " tat-sambhavāt /",
    "GR14ss2_bhgu:2490": " tasmān nāma-nāminor abheda eva /",
    "GR14ss2_bhgu:2491": " tad uktaṃ pādme -",
    "GR14ss2_bhgu:2492": " nāma cintāmaṇiḥ kṛṣṇaś caitanya-rasa-vigrahaḥ /",
    "GR14ss2_bhgu:2493": " pūrṇaḥ śuddho nitya-mukto 'bhinnatvān nāma-nāminoḥ // iti //",
    "GR14ss2_bhgu:2494": " asyārthaḥ - nāmaiva cintāmaṇiḥ sarvārtha-dātṛtvāt /",
    "GR14ss2_bhgu:2495": " na kevalaṃ tādṛśam eva",
    "GR14ss2_bhgu:2496": " api tu caitanyādi-lakṣaṇo yaḥ kṛṣṇaḥ sa eva sākṣāt /",
    "GR14ss2_bhgu:2497": " tatra hetur abhinnatvād",
    "GR14ss2_bhgu:2498": " itīti / nanu, tathāvidhaṃ nāmādikaṃ kathaṃ puruṣendriya-janyaṃ bhavati / na,",
    "GR14ss2_bhgu:2499": " veda-mātrasya bhagavativa puruṣendriyādiṣv āvirbhāvanāt / yathoktam",
    "GR14ss2_bhgu:2500": " ekādaśe svayaṃ śrī-bhagavatā - śabda-brahma sudurbodham ity [BhP 11.21.36]",
    "GR14ss2_bhgu:2501": " ārabhya,",
    "GR14ss2_bhgu:2502": " mayopabṛṃhitaṃ bhūmnā brahmaṇānanta-śaktinā /",
    "GR14ss2_bhgu:2503": " bhūteṣu ghoṣa-rūpeṇa viśeṣa-pūrṇeva lakṣyate // [BhP 11.21.37] iti //",
    "GR14ss2_bhgu:2504": " dvādaśasya ṣaṣṭhe vedavyasana-prasaṅge kṣīṇāyuṣaḥ ity ādau [BhP 12.6.47]",
    "GR14ss2_bhgu:2505": " / ṭīkā ca - tarhi puruṣa-buddhi-prabhavatvān nādaraṇīyaṃ syād ity",
    "GR14ss2_bhgu:2506": " āśaṅkyāha hṛdi-sthācyuta-coditā iti /",
    "GR14ss2_bhgu:2507": " kasmai yena vibhāsito'yam ity ādau [BhP 12.13.19] tad-rūpeṇety ādivat / etat",
    "GR14ss2_bhgu:2508": " sarvam abhipretya garbha-stutāv uktam -",
    "GR14ss2_bhgu:2509": " na nāma-rūpe guṇa-janma-karmabhir",
    "GR14ss2_bhgu:2510": " nirūpitavye tava tasya sākṣiṇaḥ /",
    "GR14ss2_bhgu:2511": " mano-vacobhyām anumeya-vartmano",
    "GR14ss2_bhgu:2512": " deva kriyāyāṃ pratiyanty athāpi hi // [BhP 10.2.36] iti //",
    "GR14ss2_bhgu:2513": " tathā-rūpasyāpi vailakṣaṇyaṃ sva-prakāśatā-lakṣaṇa-svarūpa-",
    "GR14ss2_bhgu:2514": " śaktyaivāvirbhāvitvam /",
    "GR14ss2_bhgu:2515": " tac ca pūrva-darśitam /",
    "GR14ss2_bhgu:2516": " ataeva dvitīye,",
    "GR14ss2_bhgu:2517": " ātma-tattva-viśuddhy-arthaṃ yad āha bhagavān ṛtam /",
    "GR14ss2_bhgu:2518": " brahmaṇe darśayan rūpam avyalīka-vratād ṛtaḥ // ity [BhP 2.9.4] atra /",
    "GR14ss2_bhgu:2519": " ṭīkā ca - yac coktam aṣṭamādhyaye parameśvarasyāpi deha-",
    "GR14ss2_bhgu:2520": " sambandhāviśeṣāt kathaṃ tad-bhaktyā mokṣaḥ syād iti /",
    "GR14ss2_bhgu:2521": " āsīd yad udarāt",
    "GR14ss2_bhgu:2522": " padmam ity ādinā [BhP 2.8.8] tatrāha ātma-tattva-viśuddhy-artham iti /",
    "GR14ss2_bhgu:2523": " ātmano jīvasya tattva-viśuddhy-arthaṃ tattva-jñānārthaṃ tad bhaved eva / kiṃ",
    "GR14ss2_bhgu:2524": " tad yat tap-ādinā sva-bhajanaṃ bhagavān brahmaṇa āha /",
    "GR14ss2_bhgu:2525": " kiṃ kurvan, ṛtaṃ",
    "GR14ss2_bhgu:2526": " satyaṃ cid-ghanaṃ rūpaṃ darśayan /",
    "GR14ss2_bhgu:2527": " darśane hetur avyalīkena tapasādṛtaḥ",
    "GR14ss2_bhgu:2528": " sevitaḥ san /",
    "GR14ss2_bhgu:2529": " ayaṃ bhāvaḥ /",
    "GR14ss2_bhgu:2530": " jīvasyāvidyayā mithābhūta-deha-sambandhaḥ /",
    "GR14ss2_bhgu:2531": " īśvarasya tu yogamāyayā cid-ghana-vigrahāvirbhāva iti mahān viśeṣaḥ / atas",
    "GR14ss2_bhgu:2532": " tad bhajane mksopapattir iti / ity eṣā //",
    "GR14ss2_bhgu:2533": " ataeva, sa tvaṃ triloka-sthitaye [BhP 10.3.17-18][*ENDNOTE 11] ity ādi-dvaye",
    "GR14ss2_bhgu:2534": " śrīmad-ānaka-dundubhināpi samāhitam /",
    "GR14ss2_bhgu:2535": " atra hy ayam arthaḥ - sa",
    "GR14ss2_bhgu:2536": " prapañcasya sṛṣṭi-sthiti-pralaya-kartā tvaṃ triloka-sthitaye yadā tasya sthitam",
    "GR14ss2_bhgu:2537": " icchasi / tadā sva-māyayā svāśritayā māyā-śaktyā kṛtvā ātmanaḥ śuklaṃ",
    "GR14ss2_bhgu:2538": " varṇaṃ svena sṛṣṭāṃ dharma-parāṃ viprādi-jātiṃ bibharṣi pālayasi / atra",
    "GR14ss2_bhgu:2539": " sattvamayy eva svamāyā jñeyā niṣkṛṣṭatvād upayuktatvāc ca /",
    "GR14ss2_bhgu:2540": " atha yadā sargam icchasi tadā rajasā rajomayyā svamāyayā kṛtvā upabṛṃhitaṃ",
    "GR14ss2_bhgu:2541": " raktam kāminaṃ viprādi-varṇaṃ bibharṣi /",
    "GR14ss2_bhgu:2542": " yadā ca janātyayam icchasi tadā",
    "GR14ss2_bhgu:2543": " tamo-mayyā kṛtvā kṛṣṇaṃ malinaṃ pāpa-rataṃ taṃ bibharṣi /",
    "GR14ss2_bhgu:2544": " athavā yadā sthitim icchasi tadātmanaḥ śrī-viṣṇu-rūpasya śuklaṃ śuddhaṃ",
    "GR14ss2_bhgu:2545": " guṇa-saṅkara-rahitam ity arthaḥ /",
    "GR14ss2_bhgu:2546": " śiva-brahma-vat tasya tat-saṅgābhāvāt /",
    "GR14ss2_bhgu:2547": " tathaiva siddhāntitaṃ śrī-śukadevena - śivaḥ śakti-yutaḥ śaśvat triliṅgo",
    "GR14ss2_bhgu:2548": " guṇa-saṃvṛtaḥ [BhP 10.88.3] ity ādau,",
    "GR14ss2_bhgu:2549": " harir hi nirguṇaḥ sākṣāt puruṣaḥ",
    "GR14ss2_bhgu:2550": " prakṛteḥ paraḥ [BhP 10.88.5] ity ādi / ataeva --",
    "GR14ss2_bhgu:2551": " candrikā-viśada-smeraiḥ",
    "GR14ss2_bhgu:2552": " sāruṇāpāṅga-vīkṣitaiḥ /",
    "GR14ss2_bhgu:2553": " svakārthānām iva rajaḥ-",
    "GR14ss2_bhgu:2554": " sattvābhyāṃ sraṣṃṛ-pālakāḥ // [BhP 10.13.50] iti /",
    "GR14ss2_bhgu:2555": " atra sāttvikatva-rāja-sattve utprekṣite eva,",
    "GR14ss2_bhgu:2556": " na tu vastutayā nirūpite / varṇaṃ",
    "GR14ss2_bhgu:2557": " rūpaṃ, na tu kānti-mātram /",
    "GR14ss2_bhgu:2558": " guṇa-mayatva-svīkāre'pi tat tad guṇa-",
    "GR14ss2_bhgu:2559": " vyañjakākārasyāpy apekṣyatvāt na tu śvetaṃ varṇam iti vyākhyeyaṃ / śrī-",
    "GR14ss2_bhgu:2560": " viṣṇu-rūpasya pālanārthaṃ guṇāvatārasya paramātma-sandarbhe kṣīroda-",
    "GR14ss2_bhgu:2561": " śāyitvena sthāpayiṣyamāṇasya tatra śyāmatvenāti-prasiddheḥ / janātyaya-",
    "GR14ss2_bhgu:2562": " heto rudrasya śvetatāti-prasiddhyā tad-vaiparītya-pātāt /",
    "GR14ss2_bhgu:2563": " tathaiva hi gobhilokta-sandhyopāsanāyām - ato'tra brahmaṇo na śoṇavarṇatve",
    "GR14ss2_bhgu:2564": " tātparyam / na ca tat-tad-guṇānāṃ tat-tad-varṇa-niyamaḥ /",
    "GR14ss2_bhgu:2565": " paramatāmasānāṃ",
    "GR14ss2_bhgu:2566": " bakādīnāṃ śyāmatva-śravaṇāt /",
    "GR14ss2_bhgu:2567": " sva-māyayā bhakteṣu kṛpayā bibharṣi jagati",
    "GR14ss2_bhgu:2568": " dhārayasi prakaṭayasīty arthaḥ /",
    "GR14ss2_bhgu:2569": " raktaṃ rajomayatvena sisṛksādi-rāga-",
    "GR14ss2_bhgu:2570": " bahulam / kṛṣṇaṃ tamomayatvena svarūpa-prakāśa-rahitam ity arthaḥ /",
    "GR14ss2_bhgu:2571": " pārthivād dāruṇo dhūmas",
    "GR14ss2_bhgu:2572": " tasmād agnis trayīmayaḥ /",
    "GR14ss2_bhgu:2573": " tamasas tu rajas tasmāt",
    "GR14ss2_bhgu:2574": " sattvaṃ yad brahma-darśanam // [BhP 1.2.24] ity ukteḥ /",
    "GR14ss2_bhgu:2575": " nanu, katham anyārthena vākyena loka-bhrāmakaṃ varṇayasi,",
    "GR14ss2_bhgu:2576": " yataḥ samprati",
    "GR14ss2_bhgu:2577": " janātyayaārthaṃ kṛṣṇo'yaṃ varṇo mayā tamasā gṛhīta ity artho'py āyāti tad",
    "GR14ss2_bhgu:2578": " etad āśaṅkya pariharann āha tvam asya iti [BhP 10.3.21][*ENDNOTE 12]",
    "GR14ss2_bhgu:2579": " / nirvyūhyamānā itas tataś cālyamānāḥ /",
    "GR14ss2_bhgu:2580": " ayaṃ bhāvaḥ - āstāṃ tāvad brahma-",
    "GR14ss2_bhgu:2581": " ghanatva-śuddha-sattva-mayatva-bodhakaṃ pramāṇāntaraṃ,",
    "GR14ss2_bhgu:2582": " guṇānurūpa-",
    "GR14ss2_bhgu:2583": " rūpāṅgīkāre'pi yathā pralayasya duḥkha-mātra-hetutvāt suṣupti-rūpatvāc ca",
    "GR14ss2_bhgu:2584": " tatra tad-arthāvasaro bhavati tathāsya tu kālasya tva-kṛta-rakṣayā jagat-sukha-",
    "GR14ss2_bhgu:2585": " hetutvāt tamomayāsura-vināśa-yogyatvāt teṣām asurāṇām api hanana-",
    "GR14ss2_bhgu:2586": " vyājena sarva-guṇātīta-mokṣātmaka-prasāda-lābhāt tad-arthāvasaro na",
    "GR14ss2_bhgu:2587": " bhavati, saindhava-mānavetivat /",
    "GR14ss2_bhgu:2588": " tathaivoktam -",
    "GR14ss2_bhgu:2589": " jaya-kāle tu sattvasya devarṣīn rajaso'surān /",
    "GR14ss2_bhgu:2590": " tamaso yakṣa-rakṣāṃsi tat-kālānuguṇo'bhajat // iti [BhP 7.1.8]",
    "GR14ss2_bhgu:2591": " tasmān na tamaḥ-kṛto'yaṃ varṇa iti rajaḥ-sattvābhyāṃ rakta-śuklāv eva",
    "GR14ss2_bhgu:2592": " bhavata iti pūrva-pakṣi-matam /",
    "GR14ss2_bhgu:2593": " tataś ca pāriśeṣya-pramāṇena svarūpa-śakti-",
    "GR14ss2_bhgu:2594": " vyañjitatvam evātrāpi paryavasyati iti bhāvaḥ /",
    "GR14ss2_bhgu:2595": " tathaiva tam evārthaṃ śrī-",
    "GR14ss2_bhgu:2596": " devakī-devy api sambhrameṇa prāg eva vivṛtavatī - rūpaṃ yat tat prāhurà",
    "GR14ss2_bhgu:2597": " avyaktam ādyām iti [BhP 10.3.24] /",
    "GR14ss2_bhgu:2598": " atha prakṛtam anusarāmaḥ /",
    "GR14ss2_bhgu:2599": " tathā guṇasya vailakṣaṇyam ātmārāmāṇām apy",
    "GR14ss2_bhgu:2600": " ākarṣaṇa-liṅga-gamyād bhūtarūpatvam /",
    "GR14ss2_bhgu:2601": " tad yathā śrī-sūtoktau -",
    "GR14ss2_bhgu:2602": " ātmārāmāś ca munaya [BhP 1.7.10] ity ādau /",
    "GR14ss2_bhgu:2603": " harer guṇākṣipta-matir [BhP",
    "GR14ss2_bhgu:2604": " 1.7.11] ity ādi ca / ataevoktaṃ viṣṇudharmottare -",
    "GR14ss2_bhgu:2605": " guṇāḥ sarve'pi yujyante hy aiśvaryāt puruṣottame /",
    "GR14ss2_bhgu:2606": " doṣāḥ kathañcin naivātra yujyante paramo hi saḥ //",
    "GR14ss2_bhgu:2607": " guṇa-doṣau māyayaiva kecid āhur apaṇḍitāḥ /",
    "GR14ss2_bhgu:2608": " na tatra māyā māyī vā tadīyau tau kuto hy ataḥ //",
    "GR14ss2_bhgu:2609": " tasmān na māyayā sarvaṃ sarvam aiśvarya-sambhavam /",
    "GR14ss2_bhgu:2610": " amāyo hīśvaro yasmāt tasmāt taṃ paramaṃ viduḥ // iti //",
    "GR14ss2_bhgu:2611": " atha na vidyate ity asya prakṛta-ślokasya vyākhyātāvaśeṣaḥ / tad evaṃ",
    "GR14ss2_bhgu:2612": " svarūpa-śakti-vilāsa-rūpatvena teṣāṃ prākṛtād vailakṣaṇyaṃ sādhitam / tatra",
    "GR14ss2_bhgu:2613": " āśaṅkate /",
    "GR14ss2_bhgu:2614": " nanu bhavantu svasvarūpa-bhūtāny eva tāni tathāpi svarupasyaiva pūrṇatvāt",
    "GR14ss2_bhgu:2615": " tat-tat-prāptau kiṃ prayojanaṃ tatrāha lokāpyaya-sambhavāya /",
    "GR14ss2_bhgu:2616": " loko bhakta-",
    "GR14ss2_bhgu:2617": " janaḥ tasyāpyayaḥ saṃsāra-dhvaṃsas tat-pūrvakaḥ sambhavo bhakti-sukha-",
    "GR14ss2_bhgu:2618": " prāptiḥ / bhū prāptau tad artham etad apy upalakṣaṇaṃ nitya-pārṣadānām",
    "GR14ss2_bhgu:2619": " api bhakti-sukhotkarṣārtham /",
    "GR14ss2_bhgu:2620": " tad uktaṃ śrīmad-arjunena prathame -",
    "GR14ss2_bhgu:2621": " tathāyaṃ cāvatāras te bhuvo bhāra-jihīrṣayā /",
    "GR14ss2_bhgu:2622": " svānāṃ cānanya-bhāvānām anudhyānāya cāsakṛt // iti [BhP 1.7.25] /",
    "GR14ss2_bhgu:2623": " asyārthaḥ -- yathānye puruṣādayo'vatārās tathāyaṃ cāvatāraḥ sākṣād-",
    "GR14ss2_bhgu:2624": " bhagavataḥ śrī-kṛṣṇākhyasya tavaiva prākaṭyaṃ,",
    "GR14ss2_bhgu:2625": " parama-bhaktāyā bhuvo",
    "GR14ss2_bhgu:2626": " bhāra-jihīrṣayā jāto'pi /",
    "GR14ss2_bhgu:2627": " anyeṣāṃ svānāṃ bhaktānām asakṛc ca muhur apy",
    "GR14ss2_bhgu:2628": " anudhyānāya nija-bhajana-saukhyāya bhavati /",
    "GR14ss2_bhgu:2629": " nanu tarhi bhakta-saukhyam eva prayojanaṃ jātam iti pūrṇānandasya tasyeha",
    "GR14ss2_bhgu:2630": " prayojana-matiḥ kuta ity etat katham upapadyeta /",
    "GR14ss2_bhgu:2631": " tatrāha - ananyabhāvānām",
    "GR14ss2_bhgu:2632": " iti / anyathā sarva-jña-śiromaṇer nirdoṣasya tasya tan-mātrāpekṣakānāṃ",
    "GR14ss2_bhgu:2633": " teṣām upekṣāyām akāruṇya-doṣaḥ prayujyeta iti bhāvaḥ /",
    "GR14ss2_bhgu:2634": " ātmārāme'pi",
    "GR14ss2_bhgu:2635": " kāruṇya-guṇāvakāśo guṇā viruddhā api tu samākhāryāś ca sarvata iti",
    "GR14ss2_bhgu:2636": " smaraṇāt vicitra-guṇa-nidhāne śrī-bhagavaty eva sambhavati /",
    "GR14ss2_bhgu:2637": " tato'nyatra tu",
    "GR14ss2_bhgu:2638": " sañcarita-tad-guṇāṃśe tadīya eva yaḥ pratipadam eva sāścaryaṃ śruty-ādibhir",
    "GR14ss2_bhgu:2639": " uccair gīyate /",
    "GR14ss2_bhgu:2640": " yaś cāviriñcim āpāmara-janam ākarṣann eva vartate / tad",
    "GR14ss2_bhgu:2641": " uktaṃ svayam eva -",
    "GR14ss2_bhgu:2642": " bhajato'pi na vai kecid bhajanty abhajataḥ kutaḥ /",
    "GR14ss2_bhgu:2643": " ātmārāmā hy āpta-kāmā akṛta-jñā gurudruhaḥ //",
    "GR14ss2_bhgu:2644": " nāhaṃ tu sakhyo bhajato'pi jantūn",
    "GR14ss2_bhgu:2645": " bhajāmy amīṣām anuvṛtti-vṛttaye // ity ādi [BhP 10.32.19-20] /",
    "GR14ss2_bhgu:2646": " tasmāt parama-samarthasya tasya kṛpā-lakṣaṇaṃ bhakta-jana-sukha-",
    "GR14ss2_bhgu:2647": " prayojanakatvaṃ nāma ko'pi svarūpānanda-vilāsa-bhūta-paramāścarya-",
    "GR14ss2_bhgu:2648": " svabhāva-viśeṣa iti mūla-padye'py anukālam ṛcchatīty anenaiva [BhP 8.3.8]",
    "GR14ss2_bhgu:2649": " darśitam / ataḥ prayojanāntara-matitvaṃ tu tasmin nāsty eva / tat-",
    "GR14ss2_bhgu:2650": " prayojanatvaṃ ca tasya parama-samarthasyānanda-vilāsa eveti dik / yathoktam -",
    "GR14ss2_bhgu:2651": " kṛpālor asamarthasya duḥkhāyaiva kṛpālutā /",
    "GR14ss2_bhgu:2652": " samarthasya tu tasyaiva sukhāyaiva kṛpālutā // iti //",
    "GR14ss2_bhgu:2653": " gajendraḥ śrī-harim // 49 // [50]",
    "GR14ss2_bhgu:2654": " tasmād apāṇi-pāda-śruter api yad ananta-svaprakāśānanda-vigraha eva",
    "GR14ss2_bhgu:2655": " bhagavati tātparyaṃ nānyatreti pratipādayanti /",
    "GR14ss2_bhgu:2656": " tvam akaraṇaḥ svarāḍ akhila-kāraka-śakti-dharas",
    "GR14ss2_bhgu:2657": " tava balim udvahanti samadantyajayānimiṣāḥ /",
    "GR14ss2_bhgu:2658": " varṣa-bhujo'khila-ksitipater iva viśva-sṛjo vidadhati",
    "GR14ss2_bhgu:2659": " yatra ye tv adhikṛtā bhavataś cakitāḥ // [BhP 10.87.28]",
    "GR14ss2_bhgu:2660": " ayam arthaḥ /",
    "GR14ss2_bhgu:2661": " atra karaṇaṃ nāma vāsyādivat kartṛ-śakti-preritatayā",
    "GR14ss2_bhgu:2662": " kāryakaraṃ kartur bhinnatamaṃ kevala-karaṇatvāpannam eva vastv aṅgīkṛtaṃ,",
    "GR14ss2_bhgu:2663": " na tu svarūpatvāpannam api yat tad api /",
    "GR14ss2_bhgu:2664": " yathā dahanādau tac-chaktyādikam",
    "GR14ss2_bhgu:2665": " / gauṇārthatvāt svarāṭ-pada-niruktau sveneti tṛtīyānta-padasya svarūpa-",
    "GR14ss2_bhgu:2666": " śaktāv eva paryavasānāc ca /",
    "GR14ss2_bhgu:2667": " tato jīvasya cid-rūpatvāt pāṇyādīnāṃ svato",
    "GR14ss2_bhgu:2668": " jaḍatvāt tad-adhīna-śaktīnāṃ teṣāṃ bhinnatamānāṃ karaṇatvaṃ",
    "GR14ss2_bhgu:2669": " mukhyārtham eva /",
    "GR14ss2_bhgu:2670": " tato'sau tad-āsaktatvāt sakaraṇaḥ tvaṃ tu tad-antaryāmī",
    "GR14ss2_bhgu:2671": " tad-anāsaktatvāt tad-anapekṣo yataḥ svarāṭ svarūpa-śaktyaiva rājase iti /",
    "GR14ss2_bhgu:2672": " tathā pralaya-kālāvasāne /",
    "GR14ss2_bhgu:2673": " striya urugendra-bhoga-bhuja-daṇḍa-viṣakta-dhiyo",
    "GR14ss2_bhgu:2674": " vayam api te samāḥ samadṛśo'ṅghri-saroja-sudhāḥ // [BhP 10.87.23]",
    "GR14ss2_bhgu:2675": " iti vidvad-gaṇa-gurubhir asmābhir api nijālambanatvena varṇyamāna-parama-",
    "GR14ss2_bhgu:2676": " divya-karaṇa-gaṇa-vicitro'py asau akaraṇa eva /",
    "GR14ss2_bhgu:2677": " kutaḥ svarāṭ svena svarūpa-",
    "GR14ss2_bhgu:2678": " śakti-viśeṣa-siddha-prādurbhāva-viśeṣeṣeṇa svarūpeṇaiva tat-tat-karaṇatayā",
    "GR14ss2_bhgu:2679": " rājase / teṣāṃ svarūpa-bhūtatvena mukhya-karaṇatvāyogād iti bhāvaḥ /",
    "GR14ss2_bhgu:2680": " anyathaupādhika-vastu-dvārā tavāpi prakāśe kathaṃ nāma svarāṭtvaṃ",
    "GR14ss2_bhgu:2681": " sidhyed iti ca /",
    "GR14ss2_bhgu:2682": " ānanda-mātram ajaraṃ purāṇam ekaṃ santaṃ bahudhā dṛśyamānaṃ neha",
    "GR14ss2_bhgu:2683": " nānāsti kiñcana ity ādi śruteḥ [BAU 4.4.19] /",
    "GR14ss2_bhgu:2684": " ānanda-mātra-kara-pāda-",
    "GR14ss2_bhgu:2685": " mukhodarādir ity ādi smṛteś [NārPañc] ca /",
    "GR14ss2_bhgu:2686": " nanu, mayi tathābhūta-svarūpa-śaktīnām astitāyāṃ kiṃ pramāṇam / tatrāhur",
    "GR14ss2_bhgu:2687": " akhila-kāraka-śakti-dhara iti /",
    "GR14ss2_bhgu:2688": " akhilebhyaḥ prāṇibhyaḥ kārakāṇi karaṇāni",
    "GR14ss2_bhgu:2689": " cakuṣur-ādi-golakāni teṣu śaktīś cendriyāṇi dharasi dadāsīti tathā / sarveṣu",
    "GR14ss2_bhgu:2690": " teṣu tat-tad-dhāraṇāt /",
    "GR14ss2_bhgu:2691": " tās tu tvayi svataḥ-siddhā avyayāḥ pūrṇā eva santīti",
    "GR14ss2_bhgu:2692": " bhāvaḥ / tathā ca śrutiḥ - prāṇasya prāṇam uta cakṣuṣaś cakṣur iti ādyā",
    "GR14ss2_bhgu:2693": " [KenaU 1.2] / svābhāvikī jñāna-bala-kriyā ca ity ādyā ca [ŚvetU 6.8] /",
    "GR14ss2_bhgu:2694": " tad uktam ekādaśe -",
    "GR14ss2_bhgu:2695": " yasyendriyas tanu-bhṛtām ubhayendriyāṇi",
    "GR14ss2_bhgu:2696": " jñānaṃ svataḥ śvasanato balabhoja īhā // iti [BhP 11.4.4]",
    "GR14ss2_bhgu:2697": " ataeva vikaraṇatvān neti cet tad uktam ity [Vs 2.1.32] atra sūtrakāro'pi tad",
    "GR14ss2_bhgu:2698": " uktam ity anena śrutes tu śabda-mūlatvād ity [Vs. 2.1.27] ukta-rītyaiva śruty-",
    "GR14ss2_bhgu:2699": " eka-gamyaṃ tarkātītaṃ tasya vikaraṇatvaṃ sakaraṇatvaṃ ca sādhitavān / śrutiś",
    "GR14ss2_bhgu:2700": " ca - na tasya kāryaṃ karaṇaṃ ca vidyate ity [ŚvetU 6.8] ādyā /",
    "GR14ss2_bhgu:2701": " athavā, akhila-kāraka-śakti-dharo'pi tvam asāv akaraṇa evety anvayaḥ / kutaḥ",
    "GR14ss2_bhgu:2702": " ? svarāḍ ity ādi /",
    "GR14ss2_bhgu:2703": " ataḥ sarvato vilakṣaṇa-mahimatvād animiṣā devā",
    "GR14ss2_bhgu:2704": " indrādayas tat-pūjyā viśva-sṛjo brahmādayo'pi tava tubhyaṃ balim upahāraṃ",
    "GR14ss2_bhgu:2705": " tad uccaiḥ śirobhir vahanti /",
    "GR14ss2_bhgu:2706": " ajayā teṣām adhikāriṇyā māyayāpi sahitāḥ /",
    "GR14ss2_bhgu:2707": " sāpi ābhāsa-śakti-rūpā svarūpānanda-śakti-mayāya tubhyam ātma-sampad-",
    "GR14ss2_bhgu:2708": " udbhāvārthaṃ balim haratīty arthaḥ /",
    "GR14ss2_bhgu:2709": " samadanti ca mauṣyair dattaṃ havya-",
    "GR14ss2_bhgu:2710": " kavy-ādi-lakṣaṇaṃ baliṃ bhakṣayanti ca /",
    "GR14ss2_bhgu:2711": " atra dṛṣṭāntaḥ varṣa-bhuja iti /",
    "GR14ss2_bhgu:2712": " varṣaṃ khaṇḍa-maṇḍalam /",
    "GR14ss2_bhgu:2713": " kathaṃ balim udvahanti ?",
    "GR14ss2_bhgu:2714": " tad āhuḥ vidadhatīti /",
    "GR14ss2_bhgu:2715": " tva-ājñā-pālanam eva bali-",
    "GR14ss2_bhgu:2716": " haraṇam ity arthaḥ /",
    "GR14ss2_bhgu:2717": " bhīṣāsmād vātaḥ pavate bhīsodeti sūryaḥ bhīṣāsmād",
    "GR14ss2_bhgu:2718": " agniś cendraś ca mṛtyur dhāvati pañcamaḥ iti [Kaṭha 2.3.3] śruteḥ /",
    "GR14ss2_bhgu:2719": " athavā, nanu mama pāṇy-ādi-karaṇānāṃ svarūpa-bhūtatve yukti kathayaty ata",
    "GR14ss2_bhgu:2720": " āhuḥ animiṣāḥ karaṇādhiṣṭhātṛ-devās tava balim udvanatīti / ājñāna-",
    "GR14ss2_bhgu:2721": " devatvād viśva-sṛjaḥ viśveṣāṃ sṛṣṭi-hetavaḥ /",
    "GR14ss2_bhgu:2722": " anye tat-tad-adhiṣṭhātṛ-",
    "GR14ss2_bhgu:2723": " devatāśrayād eva karaṇair viṣayaṃ prakāśayituṃ śaknuvanti / tvaṃ punas",
    "GR14ss2_bhgu:2724": " teṣām apy āśraya iti tvat-karaṇānāṃ svaprakāśatāpatteḥ svarūpa-bhūtatvam",
    "GR14ss2_bhgu:2725": " eveti /",
    "GR14ss2_bhgu:2726": " athāpy āstāṃ mahā-śaktir māyaivāśraya ity ata āhuḥ ajayeti /",
    "GR14ss2_bhgu:2727": " nanu jīvā api",
    "GR14ss2_bhgu:2728": " nijendriyādhiṣṭhātātṝṇām āśrayā bhavanti /",
    "GR14ss2_bhgu:2729": " tatrāhuḥ vidadhatīti / viṣaya-",
    "GR14ss2_bhgu:2730": " bhoga-dvāreeṣv indriyeṣu bhavatā viśva-patinā dattādhikārāṇāṃ devānām",
    "GR14ss2_bhgu:2731": " evādhikāryāḥ katipaya-grāma-bhaumikā iva jīvā iti na teṣām āśrayāḥ /",
    "GR14ss2_bhgu:2732": " kintu bhavān eva teṣām adhikārakatvād āśraya iti bhāvaḥ //",
    "GR14ss2_bhgu:2733": " 10/87// śrutayaḥ śrī-bhagavantam //50// [51]",
    "GR14ss2_bhgu:2734": " tasmād vilakṣaṇa-pāṇi-pādāditvenaivāpāṇi-pādāditvam / yathāha -",
    "GR14ss2_bhgu:2735": " tvak-śmaśru-roma-nakha-keśa-pinaddham antar",
    "GR14ss2_bhgu:2736": " māṃsāsthi-rakta-kṛmi-viṭ-kapha-pitta-vātam /",
    "GR14ss2_bhgu:2737": " jīvac-chavaṃ bhajati kāntam ati-vimūḍhā",
    "GR14ss2_bhgu:2738": " yā te padābja-makarandam ajighratī strī // [BhP 10.60.45]",
    "GR14ss2_bhgu:2739": " atha śrī-bhagavati keśādīnāṃ śrūyamāṇānām ānanda-svarūpatvam anyeṣāṃ",
    "GR14ss2_bhgu:2740": " tv abhāva eveti vailakṣaṇyaṃ spaṣṭam eva /",
    "GR14ss2_bhgu:2741": " ataeva hi hiraṇyakaśipuṃ prati",
    "GR14ss2_bhgu:2742": " tan-māraka-jana-niṣedha-lakṣaṇa-brahma-vara-dānam api saṅgacchate /",
    "GR14ss2_bhgu:2743": " vyasubhir vāsumadbhir vā surāsura-mahoragair iti [BhP 7.3.37] / na caitat",
    "GR14ss2_bhgu:2744": " karaṇasya niṣedha-paraṃ,",
    "GR14ss2_bhgu:2745": " kintu kartur eva /",
    "GR14ss2_bhgu:2746": " kartṛ-prakaraṇāt aprāṇibhiḥ",
    "GR14ss2_bhgu:2747": " prāṇibhir vety uktes tasyaiva prāptatvāt /",
    "GR14ss2_bhgu:2748": " hantur jīvad[*ENDNOTE 13]-",
    "GR14ss2_bhgu:2749": " deha-sāmye'pi saprāṇa-bhāgān niṣkrāntasya kartanīya[*ENDNOTE 14]-",
    "GR14ss2_bhgu:2750": " nakhāgra-bhāgasya tyakta-prāṇatvāc ca /",
    "GR14ss2_bhgu:2751": " tasmād asmākam aprāṇo hy amanāḥ śubhra iti /",
    "GR14ss2_bhgu:2752": " asya mahato bhūtasya",
    "GR14ss2_bhgu:2753": " niḥśvasitam etad iti [BAU 2.4.10] ca śrutir nāsaṅgateti /",
    "GR14ss2_bhgu:2754": " ataeva vārāhe -",
    "GR14ss2_bhgu:2755": " na yasya prākṛtā mūrtir medomajjāsthi-sambhavā /",
    "GR14ss2_bhgu:2756": " na yogitvādīśvaratvāt satya-rūpo'cyuto vibhur // iti //",
    "GR14ss2_bhgu:2757": " tac cāprākṛta-mūrtitvaṃ tasya mahāyogitvād icchā-kṛtam iti na, kintv",
    "GR14ss2_bhgu:2758": " īśvaratvān nityam evety arthaḥ /",
    "GR14ss2_bhgu:2759": " tathā ca prayogaḥ /",
    "GR14ss2_bhgu:2760": " īśvaraḥ sa-vigrahaḥ",
    "GR14ss2_bhgu:2761": " jñānecchā-prayatnavat kartṛtvāt kulālādivat /",
    "GR14ss2_bhgu:2762": " sa ca vigraho nityaḥ īśvara-",
    "GR14ss2_bhgu:2763": " kararṇatvāt taj-jñānādivad iti /",
    "GR14ss2_bhgu:2764": " ataeva vilakṣaṇatvam api /",
    "GR14ss2_bhgu:2765": " jīvacchavam iti",
    "GR14ss2_bhgu:2766": " caitanyayogena jīvantam svatas tu śavam /",
    "GR14ss2_bhgu:2767": " tataḥ śrī-bhagavad-vigrahas tu cid",
    "GR14ss2_bhgu:2768": " eka-rasatvāt sadā jīvann eveti vailakṣaṇyaṃ yuktaṃ nityānanda-cid-rūpatvād",
    "GR14ss2_bhgu:2769": " bhajanīyatvaṃ ca yuktam iti bhāvaḥ //",
    "GR14ss2_bhgu:2770": " // 10.60 // śrī-rukmiṇī śrī-bhagavantam //51// [52]",
    "GR14ss2_bhgu:2771": " nāma-rūpitva-vidhiniṣedha-śrutibhir vivadamānānāṃ vivādāvasare tad eva",
    "GR14ss2_bhgu:2772": " hy apapādayati /",
    "GR14ss2_bhgu:2773": " astīti nāstīti ca vastu-niṣṭhayor",
    "GR14ss2_bhgu:2774": " eka-sthayor bhinna-viruddha-dharmaṇoḥ",
    "GR14ss2_bhgu:2775": " avekṣitaṃ kiñcana yoga-sāṅkhyayoḥ",
    "GR14ss2_bhgu:2776": " samaṃ paraṃ hy anukūlaṃ bṛhat tat // [BhP 6.4.32]",
    "GR14ss2_bhgu:2777": " astīti yogaḥ sthūlopāsanā-śāstraṃ,",
    "GR14ss2_bhgu:2778": " tatra hi yad-bhagavato nāma-rūpitvaṃ",
    "GR14ss2_bhgu:2779": " śrūyate tad-dṛṣṭa-kalpanā-lāghavāt ghaṭa-paṭādi-lakṣaṇākhila-nāma-",
    "GR14ss2_bhgu:2780": " dheyatvaṃ pātāla-pādādikatvaṃ ceti vidhīyate /",
    "GR14ss2_bhgu:2781": " nāstīti sāṅkhyaṃ jñāna-",
    "GR14ss2_bhgu:2782": " śāstraṃ tatra hi niṣedha-śrutibhis tasya nāma-rūpitvaṃ yan niṣidhyate tat",
    "GR14ss2_bhgu:2783": " prāpañcika-nāma-rūpitvasya kalpitatvāt sarvathaiva nāstīti niścīyate / tad",
    "GR14ss2_bhgu:2784": " uktam ubhaya-matasyaiva prāk /",
    "GR14ss2_bhgu:2785": " sa sarva-nāmā sa ca viśva-rūpaḥ ity ādinā",
    "GR14ss2_bhgu:2786": " yad yan niruktaṃ vacasā nirūpitam ity ādinā ca [BhP 6.4.28-29] /",
    "GR14ss2_bhgu:2787": " astīti nāstīti ca vastuni niṣṭhā yayoḥ /",
    "GR14ss2_bhgu:2788": " tam eva vivādaṃ sphuṭayati, bhinnau",
    "GR14ss2_bhgu:2789": " astīti nāstīty evambhūtau viruddhau dharmau yayos tayoḥ /",
    "GR14ss2_bhgu:2790": " nanv āstām anayor bhinna-viṣayatvaṃ netyāha ekasthayoḥ samāna-viṣayoḥ /",
    "GR14ss2_bhgu:2791": " tad evaṃ vivāde sati yat kiñcit samaṃ samañjasatvenaiva avekṣitaṃ pratītaṃ",
    "GR14ss2_bhgu:2792": " vastu tad dvayor api bṛhan mahad anukūlaṃ bhavati /",
    "GR14ss2_bhgu:2793": " kiṃ tat samañjasaṃ ? yat",
    "GR14ss2_bhgu:2794": " paraṃ nāma-rūpād atyanta-tad-abhāvāc ca vilakṣaṇaṃ kim api nāma-rūpa-",
    "GR14ss2_bhgu:2795": " lakṣaṇam eva vastv ity arthaḥ /",
    "GR14ss2_bhgu:2796": " etad uktaṃ bhavati /",
    "GR14ss2_bhgu:2797": " ekasminn eva vastuni nāma-rūpitva-vidhi-niṣedhābhyāṃ",
    "GR14ss2_bhgu:2798": " parasparaṃ śrutayaḥ parāhatārthāḥ syuḥ /",
    "GR14ss2_bhgu:2799": " atra tu paratvenobhayatrāpi",
    "GR14ss2_bhgu:2800": " prāktana-yuktyā samañjasam aprākṛta-nāma-rūpitvam eva vidhi-niṣedha-",
    "GR14ss2_bhgu:2801": " śruti-tātparyenopasthāpyata iti tat-tan-mataṃ vivāda-mātram /",
    "GR14ss2_bhgu:2802": " ittham evātra śrī-dhruveṇa nirvivādatvam uktam --",
    "GR14ss2_bhgu:2803": " tiryaṅ-naga-dvija-sarīsṛpa-deva-daitya-",
    "GR14ss2_bhgu:2804": " martyādibhiḥ paricitaṃ sad-asad-viśeṣam",
    "GR14ss2_bhgu:2805": " rūpaṃ sthaviṣṭham aja te mahad-ādy-anekaṃ",
    "GR14ss2_bhgu:2806": " nātaḥ paraṃ parama vedmi na yatra vādaḥ // iti [BhP 4.9.13] /",
    "GR14ss2_bhgu:2807": " atra rūpa-śabdasyaivobhayatra viśeṣyatvena /",
    "GR14ss2_bhgu:2808": " bhūpa rūpam arūpaṃ ca paraṃ",
    "GR14ss2_bhgu:2809": " cāparam eva ca iti [ViP 6.7.47] vaiṣṇava-vākyānusāreṇa ca / ataḥ paraṃ",
    "GR14ss2_bhgu:2810": " caturbhujāditva-lakṣaṇaṃ rūpaṃ vapur ity arthaḥ /",
    "GR14ss2_bhgu:2811": " tac cāgre darśayiṣyate / [52]",
    "GR14ss2_bhgu:2812": " tan na vedmi etat paryantaṃ kālaṃ nājñāsiṣam ity arthaḥ /",
    "GR14ss2_bhgu:2813": " tad eva vyanakti /",
    "GR14ss2_bhgu:2814": " yo 'nugrahārthaṃ bhajatāṃ pāda-mūlam",
    "GR14ss2_bhgu:2815": " anāma-rūpo bhagavān anantaḥ /",
    "GR14ss2_bhgu:2816": " nāmāni rūpāṇi ca janma-karmabhir",
    "GR14ss2_bhgu:2817": " bheje sa mahyaṃ paramaḥ prasīdatu // [BhP 6.4.33]",
    "GR14ss2_bhgu:2818": " yo nāma-rūpa-rahita eva nāmāni rūpāṇi ca bheje prakaṭitavān / janma-",
    "GR14ss2_bhgu:2819": " karmabhiḥ saha tāni ca prakaṭitavān ity arthaḥ /",
    "GR14ss2_bhgu:2820": " vyatireke doṣam āha ananta",
    "GR14ss2_bhgu:2821": " iti / yadi tasmin nāma-rūpitvādikaṃ nāsti tarhi tac-chaktimattvaṃ prati",
    "GR14ss2_bhgu:2822": " sāntatvam eva prasajyeteti /",
    "GR14ss2_bhgu:2823": " tad uktaṃ pracetobhiḥ -- na hy antas tvad-",
    "GR14ss2_bhgu:2824": " vibhūtīnāṃ so 'nanta iti gīyase iti [BhP 4.30.31] /",
    "GR14ss2_bhgu:2825": " tat-tat-prakāśane hetuḥ /",
    "GR14ss2_bhgu:2826": " bhagavān bhagātmaka-śaktimān /",
    "GR14ss2_bhgu:2827": " tasyāḥ śakter māyātvam niṣedhati",
    "GR14ss2_bhgu:2828": " paramaḥ / parākhya-śakti-rūpā mā lakṣmīr yasmin /",
    "GR14ss2_bhgu:2829": " anyathā paramatva-",
    "GR14ss2_bhgu:2830": " vyāghātaḥ syād iti bhāvaḥ /",
    "GR14ss2_bhgu:2831": " tasmān na māyayā sarvaṃ sarvam aiśvarya-sambhavam /",
    "GR14ss2_bhgu:2832": " amāyo hīśvaro yasmāt tasmāt taṃ paramaṃ viduḥ // ity ukteḥ /",
    "GR14ss2_bhgu:2833": " nanu, sarva-nāma-viśva-rūpatve tad-rāhitye ca santy eva tat-tad-upāsakāḥ",
    "GR14ss2_bhgu:2834": " pramāṇam / atra tu ke syur ity āśaṅkyāha - pāda-mūlaṃ bhajatām",
    "GR14ss2_bhgu:2835": " anugrahārtham iti /",
    "GR14ss2_bhgu:2836": " yoga-sāṅkhyayos tat tattvaṃ na samyak prakāśate, kintu",
    "GR14ss2_bhgu:2837": " bhaktāv eva /",
    "GR14ss2_bhgu:2838": " bhaktir evainaṃ darśayati ity ādi śruteḥ /",
    "GR14ss2_bhgu:2839": " tasmād yuktaṃ tayor",
    "GR14ss2_bhgu:2840": " vivāda-mātratvam iti bhāvaḥ /",
    "GR14ss2_bhgu:2841": " ataeva vakṣyate'nantaram eva --",
    "GR14ss2_bhgu:2842": " iti saṃstuvatas tasya sa tasminn agha-marṣaṇe /",
    "GR14ss2_bhgu:2843": " prādurāsīt kuru-śreṣṭha bhagavān bhakta-vatsalaḥ //",
    "GR14ss2_bhgu:2844": " kṛta-pādaḥ suparṇāṃsa ity ādeḥ [BhP 6.4.35-6]",
    "GR14ss2_bhgu:2845": " pāda-mūlaṃ bhajatām ity anena tān prati rūpa-prākaṭyāt pūrvam api rūpam",
    "GR14ss2_bhgu:2846": " asty eveti vyañjitam /",
    "GR14ss2_bhgu:2847": " caraṇaṃ pavitraṃ vitataṃ purāṇam ity ādi śruteḥ / bheja",
    "GR14ss2_bhgu:2848": " ity atīta-nirdeśaḥ prāmāṇya-dārḍhyāyānāditvaṃ bodhayati /",
    "GR14ss2_bhgu:2849": " ananta-padasya",
    "GR14ss2_bhgu:2850": " ca nāmāni rūpāṇi cānantāny eveti bhāvaḥ /",
    "GR14ss2_bhgu:2851": " atra prākṛta-nāma-rūpa-rahito'pi",
    "GR14ss2_bhgu:2852": " iti ṭīkā ca //",
    "GR14ss2_bhgu:2853": " // 6.4 // dakṣaḥ śrī-puruṣottamam //52// [53]",
    "GR14ss2_bhgu:2854": " tad evaṃ nityatvād vibhutvāt sarvāśrayatvāt sthūla-s”kṣmāprākṛta-vastv-",
    "GR14ss2_bhgu:2855": " atiriktatvāt pratya-rūpatvāt sva-prakāśatvāt sarva-śruti-samanvaya-siddhatvāt",
    "GR14ss2_bhgu:2856": " tad-rūpaṃ parama-tattva-rūpam eveti siddham /",
    "GR14ss2_bhgu:2857": " tathaiva hi param-",
    "GR14ss2_bhgu:2858": " vaiduṣyeṇānubhūtaṃ spaṣṭam evāha tribhiḥ -",
    "GR14ss2_bhgu:2859": " rūpaṃ yad etad avabodha-rasodayena",
    "GR14ss2_bhgu:2860": " śaśvan-nivṛtta-tamasaḥ sad-anugrahāya /",
    "GR14ss2_bhgu:2861": " ādau gṛhītam avatāra-śataika-bījaṃ",
    "GR14ss2_bhgu:2862": " yan-nābhi-padma-bhavanād aham āvirāsam //",
    "GR14ss2_bhgu:2863": " nātaḥ paraṃ parama yad bhavataḥ svarūpam",
    "GR14ss2_bhgu:2864": " ānanda-mātram avikalpam aviddha-varcaḥ /",
    "GR14ss2_bhgu:2865": " paśyāmi viśva-sṛjam ekam aviśvam ātman",
    "GR14ss2_bhgu:2866": " bhūtendriyātmaka-madas ta upāśrito 'smi //",
    "GR14ss2_bhgu:2867": " tad vā idaṃ bhuvana-maṅgala maṅgalāya",
    "GR14ss2_bhgu:2868": " dhyāne sma no darśitaṃ ta upāsakānām /",
    "GR14ss2_bhgu:2869": " tasmai namo bhagavate 'nuvidhema tubhyaṃ",
    "GR14ss2_bhgu:2870": " yo 'nādṛto naraka-bhāgbhir asat-prasaṅgaiḥ //[BhP 3.9.2-4]",
    "GR14ss2_bhgu:2871": " ṭīkā ca - nanu tvam api samyak na jānāsi yat tvayā dṛṣṭaṃ rūpam etad api",
    "GR14ss2_bhgu:2872": " guṇātmakam eva nirguṇaṃ brahmaiva tu satyaṃ tatrāha rūpam iti dvābhyām",
    "GR14ss2_bhgu:2873": " / avabodha-rasodayena śaśvan nibhṛtam tamo yasmāt tasya tava yad etad",
    "GR14ss2_bhgu:2874": " rūpaṃ tvayaiva svātantryeṇa satām upāsakānām anugrahāya gṛhītam",
    "GR14ss2_bhgu:2875": " āviṣkṛtam / avatāra-śatasya śuddha-sattvātmakasya yad ekaṃ bījaṃ mūlam,",
    "GR14ss2_bhgu:2876": " tat-prakāśanārthaṃ guṇāvatāra-bījatvaṃ darśayati yan mābhātīti / he parama",
    "GR14ss2_bhgu:2877": " abiddha-varcaḥ anāvṛta-prakāśam avikalpaṃ nirbhedam ataevānanda-mātram",
    "GR14ss2_bhgu:2878": " / evambhūtaṃ yad bhavataḥ svarūpaṃ tat ato rūpāt paraṃ bhinnaṃ na paśyāmi",
    "GR14ss2_bhgu:2879": " kintu idam eva tat /",
    "GR14ss2_bhgu:2880": " ataḥ kāraṇāt te tava ada idaṃ rūpam āśrito'smi /",
    "GR14ss2_bhgu:2881": " yogyatvād apīty āha ekam upāsyeṣu mukhyaṃ yad viśva-sṛjam / ataeva",
    "GR14ss2_bhgu:2882": " aviśvaṃ viśvasmād anyat /",
    "GR14ss2_bhgu:2883": " kiṃ ca, bh”tendriyātmakaṃ bhūtānām indriyāṇāṃ",
    "GR14ss2_bhgu:2884": " cātmānaṃ kāraṇam ity arthaḥ /",
    "GR14ss2_bhgu:2885": " nanv evam api sopādhikam etad arvācīnam evety āśaṅkyāha tad evedaṃ he",
    "GR14ss2_bhgu:2886": " bhuvana-maṅgala yatas te tvayā asmākam upāsakānāṃ maṅgalāya dhyāne",
    "GR14ss2_bhgu:2887": " darśitam / na hy avyakta-vartmābhiniveśita-cittānām asmākaṃ sopādhikaṃ",
    "GR14ss2_bhgu:2888": " darśanaṃ yuktam iti bhāvaḥ /",
    "GR14ss2_bhgu:2889": " atas tubhyaṃ namo'nuvidhema anuvṛttyā",
    "GR14ss2_bhgu:2890": " karavāma / tarhi kim iti kecin māṃ nādriyante,",
    "GR14ss2_bhgu:2891": " tatrāha yo'nādṛta iti / asat-",
    "GR14ss2_bhgu:2892": " prasaṅgair nirīśvara-kutarka-niṣṭhaiḥ / ity eṣā //",
    "GR14ss2_bhgu:2893": " atra kalpitam apy arthāntaraṃ yasya vidvad-guṇa-gurutvān na sambhavaty",
    "GR14ss2_bhgu:2894": " eveti vyañjitam /",
    "GR14ss2_bhgu:2895": " na hy avyakta-vartmeti /",
    "GR14ss2_bhgu:2896": " uktaṃ caitat stutitaḥ prāk avyakta-",
    "GR14ss2_bhgu:2897": " vartmābhiniveśitātmā [BhP 3.8.33] iti /",
    "GR14ss2_bhgu:2898": " māṃ nādriyante iti vigraharūpaṃ mām",
    "GR14ss2_bhgu:2899": " ity evārthaḥ /",
    "GR14ss2_bhgu:2900": " vigrahyaiva para-brahmatvena sthāpitatvāt /",
    "GR14ss2_bhgu:2901": " ataeva ye vigraham",
    "GR14ss2_bhgu:2902": " etādṛśatayā na manyante te vidvad anubhava-viruddha-matayo neśvaram api",
    "GR14ss2_bhgu:2903": " manyanta ity ata āha nirīśvara iti / yata eva --",
    "GR14ss2_bhgu:2904": " ye tu tvadīya-caraṇāmbuja-koṣa-gandhaṃ",
    "GR14ss2_bhgu:2905": " jighranti karṇa-vivaraiḥ śruti-vāta-nītam /",
    "GR14ss2_bhgu:2906": " bhaktyā gṛhīta-caraṇaḥ parayā ca teṣāṃ",
    "GR14ss2_bhgu:2907": " nāpaiṣi nātha hṛdayāmbu-ruhāt sva-puṃsām // [BhP 3.9.5]",
    "GR14ss2_bhgu:2908": " ity anantara-padye tu-śabdena yo'nādṛta ity-ādy-uktebhyo bahirmukha-",
    "GR14ss2_bhgu:2909": " janebhyo vilakṣaṇatvena nirdiṣṭānāṃ tādṛśa-śrī-bhagavad-rūpa-niṣṭhānām",
    "GR14ss2_bhgu:2910": " eva śruti-vāta-nītam iti śabdena pramāṇena bhaktyā gṛhīta-caraṇa ity",
    "GR14ss2_bhgu:2911": " anubhavena ca prāśastyam uktam // 3.9 //",
    "GR14ss2_bhgu:2912": " brahmā śrī-nārāyaṇam //53// [54]",
    "GR14ss2_bhgu:2913": " āveśāvatāratayā pratītasya śrī-ṛṣabhadevasyāpi vigraha evaṃ yojyate, yathā -",
    "GR14ss2_bhgu:2914": " idaṃ śarīraṃ mama durvibhāvyaṃ",
    "GR14ss2_bhgu:2915": " sattvaṃ hi me hṛdayaṃ yatra dharmaḥ /",
    "GR14ss2_bhgu:2916": " pṛṣṭhe kṛto me yad adharma ārād",
    "GR14ss2_bhgu:2917": " ato hi mām ṛṣabhaṃ prāhur āryāḥ // [BhP 5.5.19]",
    "GR14ss2_bhgu:2918": " idaṃ manuṣyākāra-śarīraṃ hi niścitaṃ durvibhāvyaṃ durvitarkyaṃ yat tattvaṃ",
    "GR14ss2_bhgu:2919": " tad eva / yatraiva dharmo bhāgavata-lakṣaṇas tatraiva me hṛdayaṃ manaḥ / yad",
    "GR14ss2_bhgu:2920": " yasmāt tad-viparītādi-lakṣaṇo'dharmo mayā pṛṣṭhe kṛtaḥ /",
    "GR14ss2_bhgu:2921": " tataḥ parāṅ-",
    "GR14ss2_bhgu:2922": " mukho'ham ity arthaḥ /",
    "GR14ss2_bhgu:2923": " ataeva vaktur asya ṛṣabhadevasya ca sarvāntima-līlāpi",
    "GR14ss2_bhgu:2924": " vyājenāntardhānam eva prākṛta-loka-pratīty-anusāreṇaiva tu tathā varṇitam",
    "GR14ss2_bhgu:2925": " / ātmārāmatā-rīti-darśanārtham /",
    "GR14ss2_bhgu:2926": " tad uktam -- yogināṃ sāmparāya-vidhim",
    "GR14ss2_bhgu:2927": " anuśikṣayan iti [BhP 5.6.6] /",
    "GR14ss2_bhgu:2928": " ataḥ svakalevaraṃ jihāsur ity atra kaevara-",
    "GR14ss2_bhgu:2929": " śabdasya prapañca evārthaḥ /",
    "GR14ss2_bhgu:2930": " upāsanā-śāstre tasya tathā prasiddheḥ /",
    "GR14ss2_bhgu:2931": " tathā -- atha samīra-vega-vidhūta-veṇu-vikarṣaṇa-jātogra-dāvānalas tad",
    "GR14ss2_bhgu:2932": " vanam ālelihānaḥ saha tena dadāha ity [BhP 5.6.8] asya vāstavārthe tu tena",
    "GR14ss2_bhgu:2933": " saheti kartṛ-sāhāyye tṛtīyā /",
    "GR14ss2_bhgu:2934": " gauṇa-mukhya-nyāyena kartary eva prāthamika-",
    "GR14ss2_bhgu:2935": " pravṛtteḥ / tataś ca dāvānalas tad-vana-vartitarvādi-jīvānāṃ sthūlaṃ dehaṃ",
    "GR14ss2_bhgu:2936": " dadāha, ṛṣabhadevas tu sūkṣmaṃ deham iti tasya sarv=moksadatvam",
    "GR14ss2_bhgu:2937": " anusandheyam /",
    "GR14ss2_bhgu:2938": " sa yaiḥ spṛṣṭo 'bhidṛṣṭo vā saṃviṣṭo 'nugato 'pi vā /",
    "GR14ss2_bhgu:2939": " kosalās te yayuḥ sthānaṃ yatra gacchanti yoginaḥ // [BhP 9.11.22] itivat /",
    "GR14ss2_bhgu:2940": " tato'nala-sādharmyaṃ varṇayitvā tadvad antardhānam eva tasyeti ca vyañjitam",
    "GR14ss2_bhgu:2941": " / ataeva ṛṣabha-devāvirbhāvas tṛtīyo'dhyāya ity evoktaṃ na tu taj-janmeti //",
    "GR14ss2_bhgu:2942": " 5/5// śrī-ṛṣabhadevaḥ sva-putrān //54// [55]",
    "GR14ss2_bhgu:2943": " tad evaṃ ṛṣabhasyāpi vigrahe tādṛśatā cet kim uta svayaṃ bhagavata ity āha -",
    "GR14ss2_bhgu:2944": " muni-gaṇa-nṛpa-varya-saṅkule 'ntaḥ-",
    "GR14ss2_bhgu:2945": " sadasi yudhiṣṭhira-rājasūya eṣām /",
    "GR14ss2_bhgu:2946": " arhaṇam upapeda īkṣaṇīyo",
    "GR14ss2_bhgu:2947": " mama dṛśi-gocara eṣa āvir ātmā // [BhP 1.9.41]",
    "GR14ss2_bhgu:2948": " ṭīkā ca - eṣa jagatām ātmā mama dṛśi-gocaro dṛṣṭi-pathaḥ sann āviḥ",
    "GR14ss2_bhgu:2949": " prakaṭo vartate /",
    "GR14ss2_bhgu:2950": " aho bhāgyam iti bhāvaḥ ity eṣā // 1/ 9//",
    "GR14ss2_bhgu:2951": " śrī-bhīṣmaḥ śrī-",
    "GR14ss2_bhgu:2952": " bhagavantam //55// [56]",
    "GR14ss2_bhgu:2953": " tathaiva ca -- rūpaṃ yat tad ity ādau sa tvaṃ sākṣād viṣṇur adhyātma-dīpaḥ",
    "GR14ss2_bhgu:2954": " [BhP 10.3.24] iti /[*ENDNOTE 15]",
    "GR14ss2_bhgu:2955": " yat tat kim api rūpaṃ vastu prāhur vedāḥ /",
    "GR14ss2_bhgu:2956": " kiṃ tad vastu,",
    "GR14ss2_bhgu:2957": " tad āha avyaktam",
    "GR14ss2_bhgu:2958": " ity ādi / evambhūtaṃ kim api kārya-kalpaṃ vastu yat sa eva sākṣād aiṣi-",
    "GR14ss2_bhgu:2959": " gocaras tvaṃ viṣṇur iti /",
    "GR14ss2_bhgu:2960": " tathā ca pādme nirmāṇa-khaṇḍe śrī-bhagavantaṃ",
    "GR14ss2_bhgu:2961": " prati śrī-veda-vyāsa-vākyam ---",
    "GR14ss2_bhgu:2962": " tvām ahaṃ draṣṭum icchāmi cakṣurbhyāṃ madhusūdana /",
    "GR14ss2_bhgu:2963": " yat tat satyaṃ paraṃ brahma jagad-yoniṃ jagat-patim /",
    "GR14ss2_bhgu:2964": " vadanti veda-śirasaś cākṣuṣaṃ nātha me'stu tad // iti /",
    "GR14ss2_bhgu:2965": " tatra hetuḥ adhyātma-dīpaḥ dehi tat-kāraṇa-kārya-saṅgha-",
    "GR14ss2_bhgu:2966": " prakāśakatvenāvabhāsana ity arthaḥ /",
    "GR14ss2_bhgu:2967": " evambhūtasya na tava bhaya-śaṅketi",
    "GR14ss2_bhgu:2968": " bhāvaḥ / ity eṣa prakaraṇānurūpaḥ śrī-svāmi-darśita-bhāvārtho'pi śrī-",
    "GR14ss2_bhgu:2969": " vigraha-para eva /",
    "GR14ss2_bhgu:2970": " anyatra bhaya-sambhāvanānutpatteḥ //",
    "GR14ss2_bhgu:2971": " 10.3 śrī-devakī śrībhagavantam //56// [57]",
    "GR14ss2_bhgu:2972": " atas tad-aṃśānām api tādṛśatvam āha -",
    "GR14ss2_bhgu:2973": " satya-jñānānantānanda-",
    "GR14ss2_bhgu:2974": " mātraika-rasa-mūrtayaḥ /",
    "GR14ss2_bhgu:2975": " aspṛṣṭa-bhūri-māhātmyā",
    "GR14ss2_bhgu:2976": " api hy upaniṣad-dṛśām // [BhP 10.13.54]",
    "GR14ss2_bhgu:2977": " ṭīkā ca - sarveṣāṃ mūrtimattve'py aviśeṣam āha satya-jñāneti / satyāś ca",
    "GR14ss2_bhgu:2978": " jñāna-rūpāś ca anantāś ca ānanda-rūpāś ca /",
    "GR14ss2_bhgu:2979": " tatrāpi tad-eka-mātrā vijātīya-",
    "GR14ss2_bhgu:2980": " sambheda-rahitāḥ /",
    "GR14ss2_bhgu:2981": " tatrāpi ca eka-rasāḥ sadaikarūpā mūrtayo yeṣāṃ te / yad",
    "GR14ss2_bhgu:2982": " vā satya-jñānādi-mātraika-rasaṃ yad brahma tad eva mūrtir yeṣām iti / ataeva",
    "GR14ss2_bhgu:2983": " upaniṣat ātma-jñānaṃ saiva dṛk cakṣur yeṣāṃ teṣām api hi niścitam /",
    "GR14ss2_bhgu:2984": " aspṛṣṭa-bhūr-māhātmyāḥ na spṛṣṭaṃ sparśa-yogyaṃ bhūri-māhātmyaṃ",
    "GR14ss2_bhgu:2985": " yeṣāṃ te tathā-bhūtāḥ sarve vyadṛśyanteti / ity eṣā /",
    "GR14ss2_bhgu:2986": " atra mātra-padaṃ tad-varṇādīnāṃ svarūpāntaraṅga-dharmatvaṃ bodhayati /",
    "GR14ss2_bhgu:2987": " na hy atrāparasminn arthe mūrti-śabdaḥ kevalātma-para iti svāminaḥ śrī-",
    "GR14ss2_bhgu:2988": " śuka-devasya vā matam,",
    "GR14ss2_bhgu:2989": " lakṣaṇāyāḥ kaṣṭa-kalpanāmayatvāt /",
    "GR14ss2_bhgu:2990": " aspṛṣṭety atra",
    "GR14ss2_bhgu:2991": " aspṛṣṭeti bhūri-māhātmyeti apīti upaniṣad-dṛg iti pada-catuṣṭayasyaiva",
    "GR14ss2_bhgu:2992": " vyastasya samastasya ca svārasya-bhaṅga-prasaṅgāt ukta-prakārānurodhāt",
    "GR14ss2_bhgu:2993": " te'cakṣatākṣa-viṣayaṃ sva-samādhi-bhāgyam ity ady-udāhariṣyamāṇānusārāt",
    "GR14ss2_bhgu:2994": " [BhP 3.15.38] sva-sukhety ādi [BhP 12.12.68] śrī-śuka-hṛdaya-virodhāc ca /",
    "GR14ss2_bhgu:2995": " ataeva viśuddha-vijñāna-ghanaṃ [BhP 10.37.20] viśuddha-jñāna-mūrtaye [BhP",
    "GR14ss2_bhgu:2996": " 10.27.21] tvayy eva nitya-sukha-bodha-tanāv [BhP 10.14.22] ity ādi vākyāni ca",
    "GR14ss2_bhgu:2997": " na lākṣaṇikatayā kadarthanīyāni /",
    "GR14ss2_bhgu:2998": " tathaiva ānanda-mūrtim upaguhya dṛśātma-labdham ity ādau [BhP 10.41.25]",
    "GR14ss2_bhgu:2999": " dorbhyāṃ stanāntaragataṃ parirabhya kāntam",
    "GR14ss2_bhgu:3000": " ānanda-mūrtim ajahād atidīrghatāpam /",
    "GR14ss2_bhgu:3001": " ity ādau [BhP 10.48.6] ca",
    "GR14ss2_bhgu:3002": " darśanāliṅganābyām anyārthatvaṃ vyavacchidyate /",
    "GR14ss2_bhgu:3003": " uktaṃ ca mahāvārāhe --",
    "GR14ss2_bhgu:3004": " sarve nityāḥ śāśvatāś ca dehās tasya parātmanaḥ /",
    "GR14ss2_bhgu:3005": " heyopādeya-rahitā naiva prakṛtijāḥ kvacit //",
    "GR14ss2_bhgu:3006": " paramānanda-sandohā jñāna-mātrāś ca sarvataḥ /",
    "GR14ss2_bhgu:3007": " deha-dehi-bhidā cātra neśvare vidyate kvacit // iti //",
    "GR14ss2_bhgu:3008": " 10.13 // śrī-śukaḥ //57// [58]",
    "GR14ss2_bhgu:3009": " ittham evābhipretyāha --",
    "GR14ss2_bhgu:3010": " kṛṣṇam enam avehi tvam ātmānam akhilātmanām /",
    "GR14ss2_bhgu:3011": " jagad-dhitāya so'py atra dehīvābhāti māyayā // [BhP 10.14.55]",
    "GR14ss2_bhgu:3012": " enaṃ naumīḍya te'bhra-vapuṣe ity [BhP 10.14.1] ādi-varṇita-rūpam avehi mat-",
    "GR14ss2_bhgu:3013": " prasāda-labdha-vidvattayaivānubhavo na tu tarkādīnāṃ vicārayety arthaḥ /",
    "GR14ss2_bhgu:3014": " evambhūto'pi māyayā kṛpayā jagad-dhitāya sarvasyāpi svātmānaṃ prati",
    "GR14ss2_bhgu:3015": " cittākarṣaṇāya dehīva jīva ivābhāti krīḍati /",
    "GR14ss2_bhgu:3016": " iva-śabdena śrī-kṛṣṇas tu",
    "GR14ss2_bhgu:3017": " jīvavat pṛthag-dehaṃ praviṣṭavān iti gamyate /",
    "GR14ss2_bhgu:3018": " ataeva śrī-vigrahasya parama-",
    "GR14ss2_bhgu:3019": " puruṣārtha-lakṣaṇatvam uktaṃ śrī-dhruveṇa -",
    "GR14ss2_bhgu:3020": " satyāśiṣo hi bhagavaṃs tava pāda-padmam",
    "GR14ss2_bhgu:3021": " āśīs tathānubhajataḥ puruṣārtha-mūrteḥ [BhP 4.9.17] ity atra /",
    "GR14ss2_bhgu:3022": " ṭīkā ca - he bhagavan puruṣārthaḥ paramānandaḥ sa eva mūrtir yasya tasy",
    "GR14ss2_bhgu:3023": " atava pāda-padmam āśiṣo rājyādeḥ sakāśāt satyā /",
    "GR14ss2_bhgu:3024": " āśīḥ paramārtha-phalaṃ",
    "GR14ss2_bhgu:3025": " hi niścitaṃ kasya tena prakāreṇa tvam eva puruṣārtha ity evaṃ niṣkāmatayā",
    "GR14ss2_bhgu:3026": " anubhjataḥ / ity eṣā //",
    "GR14ss2_bhgu:3027": " 10.14 // śrī-śukaḥ //58// [59]",
    "GR14ss2_bhgu:3028": " ataḥ śabda-pratipādyaṃ yad brahma tac chrī-vigraha evety upasaṃhāra-yogyaṃ",
    "GR14ss2_bhgu:3029": " vākyam āha -",
    "GR14ss2_bhgu:3030": " tāvat prasanno bhagavān",
    "GR14ss2_bhgu:3031": " puṣkarākṣaḥ kṛte yuge /",
    "GR14ss2_bhgu:3032": " darśayām āsa taṃ kṣattaḥ",
    "GR14ss2_bhgu:3033": " śābdaṃ brahma dadhad vapuḥ // [BhP 3.21.7]",
    "GR14ss2_bhgu:3034": " tad vapur dadhat prakāśayann asau śuklākhyo bhagavān kṛte yuge vartate /",
    "GR14ss2_bhgu:3035": " tad eva śabda-pratipādyaṃ brahma parama-tattvaṃ taṃ kardamaṃ prati",
    "GR14ss2_bhgu:3036": " darśayāmāsety arthaḥ //",
    "GR14ss2_bhgu:3037": " // 3.21 // śrī-maitreyaḥ //59// [60]",
    "GR14ss2_bhgu:3038": " tad evaṃ siddhe bhagavatas tādṛśe vailakṣaṇye dṛśyatvāt ghaṭavad ity ādya-",
    "GR14ss2_bhgu:3039": " sad-anumānaṃ na sambhavati kālātyayopadiṣṭatvāt /",
    "GR14ss2_bhgu:3040": " tad etad abhipretya",
    "GR14ss2_bhgu:3041": " tasmin satyatā-puraskṛtaṃ ṣaḍ-bhāva-vikārādya-bhāvaṃ sthāpayan pūrṇa-",
    "GR14ss2_bhgu:3042": " svarūpatvam abhupagacchati /",
    "GR14ss2_bhgu:3043": " ekas tvam ātmā puruṣaḥ purāṇaḥ",
    "GR14ss2_bhgu:3044": " satyaḥ svayaṃ jyotir ananta ādyaḥ /",
    "GR14ss2_bhgu:3045": " nityo'kṣaro'jasra-sukho nirañjanaḥ",
    "GR14ss2_bhgu:3046": " pūrṇo'dvayo mukta upādhito'mṛtaḥ // [BhP 10.14.20]",
    "GR14ss2_bhgu:3047": " naumīḍya te [BhP 10.14.1] ity ādinā stutyatvena pratijñā-rūpo'yam abhra-",
    "GR14ss2_bhgu:3048": " vapur-ādi-lakṣaṇatvam eka eva sarveṣām ātmā paramāśrayaḥ / tad uktam -",
    "GR14ss2_bhgu:3049": " eko'si prathamam iti [BhP 10.14.18] iti ca /",
    "GR14ss2_bhgu:3050": " kṛṣṇam enam avehi tvam ātmānam",
    "GR14ss2_bhgu:3051": " akhilātmanām iti ca [BhP 10.14.55] /",
    "GR14ss2_bhgu:3052": " yatas tvam ātmā tata eva satyaḥ /",
    "GR14ss2_bhgu:3053": " paramāśrayasya satyatām abalambyaivānyeṣāṃ satyatvāt tvayy eva satyatvasya",
    "GR14ss2_bhgu:3054": " mukhyā viśrāntir iti bhāvaḥ /",
    "GR14ss2_bhgu:3055": " tad uktam - satya-vrataṃ satya-param ity ādi",
    "GR14ss2_bhgu:3056": " [BhP 10.2.26] /",
    "GR14ss2_bhgu:3057": " satye pratiṣṭhitaḥ kṛṣṇaḥ satyam atra pratiṣṭhitam /",
    "GR14ss2_bhgu:3058": " satyāt satyaṃ ca govindas tasmāt satyo hi nāmataḥ //",
    "GR14ss2_bhgu:3059": " ity udyama-parvaṇi [MBh",
    "GR14ss2_bhgu:3060": " 5.68.12] ca /",
    "GR14ss2_bhgu:3061": " na ca tvayi janmādayo vikārāḥ santīty āha ādyaḥ kāraṇam / eko'si",
    "GR14ss2_bhgu:3062": " prathamam ity ādau [BhP 10.14.18] tādṛśatva-dṛṣṭeḥ /",
    "GR14ss2_bhgu:3063": " ato na janma, kintu",
    "GR14ss2_bhgu:3064": " pratyakṣatvaṃ harer janma na vikāraḥ kathañcana iti pādma-rītikam eva /",
    "GR14ss2_bhgu:3065": " ataeva skānde --",
    "GR14ss2_bhgu:3066": " avijñāya paraṃ deham ānandātmānam avyayam /",
    "GR14ss2_bhgu:3067": " āropayanti janimat pañca-bhūtātmakaṃ jaḍam // iti //",
    "GR14ss2_bhgu:3068": " ādyatve hetuḥ /",
    "GR14ss2_bhgu:3069": " puruṣaḥ puruṣākāra eva san purāṇaḥ purāpi navaḥ kāryāt",
    "GR14ss2_bhgu:3070": " pūrvam api vartamāna ity arthaḥ /",
    "GR14ss2_bhgu:3071": " śrutiś ca -- ātmaivedam agra āsīt puruṣa-",
    "GR14ss2_bhgu:3072": " vidha [AitU 1.1.1] iti /",
    "GR14ss2_bhgu:3073": " ataeva janmāntarāstitva-lakṣaṇaṃ vikāraṃ vārayati",
    "GR14ss2_bhgu:3074": " nityaḥ sanātana-mūrtiḥ /",
    "GR14ss2_bhgu:3075": " tathā pūrvavan madhyamākāratve'pi pūrṇa iti",
    "GR14ss2_bhgu:3076": " vṛddhim / ajasra-sukho nityam eva sukha-rūpa iti pariṇāmam / sukhasya",
    "GR14ss2_bhgu:3077": " puṃstvaṃ chāndasaṃ vijñānam ānandaṃ brahma [BAU 3.9.28] ity atrānandasya",
    "GR14ss2_bhgu:3078": " napuṃsakatvavat /",
    "GR14ss2_bhgu:3079": " tathā akṣara ity apakṣayam /",
    "GR14ss2_bhgu:3080": " amṛta iti vināśam /",
    "GR14ss2_bhgu:3081": " pūrṇatve hetuḥ / ananta",
    "GR14ss2_bhgu:3082": " advaya iti deśa-kāla-pariccheda-rahitaḥ /",
    "GR14ss2_bhgu:3083": " vastu-pariccheda-rahito'pi / anyasya",
    "GR14ss2_bhgu:3084": " tac-chaktitvāt taṃ vinānavasthānāt /",
    "GR14ss2_bhgu:3085": " atrāmṛtatvopapādanāya caturvidha-",
    "GR14ss2_bhgu:3086": " kriyā-phalatvaṃ ca vārayati /",
    "GR14ss2_bhgu:3087": " tatrotpattir ādya ity anenaiva nirākṛtā / śiṣṭa-",
    "GR14ss2_bhgu:3088": " trayaṃ svayaṃjyotir nirañjana upādhito mukta iti pada-trayeṇa / tatra ca",
    "GR14ss2_bhgu:3089": " prāptiḥ kriyayā jñānena vā bhavet /",
    "GR14ss2_bhgu:3090": " kriyayā prāptir ātma-padenaiva nirākṛtā,",
    "GR14ss2_bhgu:3091": " sarva-pratyag-rūpatvāt /",
    "GR14ss2_bhgu:3092": " tathā jñānataḥ prāptiṃ vārayati /",
    "GR14ss2_bhgu:3093": " svayaṃjyotir iti / tad",
    "GR14ss2_bhgu:3094": " uktaṃ brahmāṇaṃ prati śrī-bhagavatā manīṣitānubhāvo'yaṃ mama",
    "GR14ss2_bhgu:3095": " lokāvalokanam iti [BhP 2.9.22] /",
    "GR14ss2_bhgu:3096": " ṭīkā ca - etac ca mat-kṛpayaiva tvayā prāptam ity āha /",
    "GR14ss2_bhgu:3097": " manīṣitam icchā,",
    "GR14ss2_bhgu:3098": " tubhyaṃ dātavyam iti yā mamecchā tasyā anubhāvo'yam /",
    "GR14ss2_bhgu:3099": " ko'sau? tam āha -",
    "GR14ss2_bhgu:3100": " mama lokasyāvalokanaṃ yat /",
    "GR14ss2_bhgu:3101": " ity eṣā /",
    "GR14ss2_bhgu:3102": " tad uktam - nityāvyakto'pi bhagavān",
    "GR14ss2_bhgu:3103": " īkṣyate nija-śaktitaḥ / iti /[*ENDNOTE 16]",
    "GR14ss2_bhgu:3104": " nanu, śrī-bhagavatoddhavaṃ prati vāsudevo bhagavatām ity ādikaṃ [BhP",
    "GR14ss2_bhgu:3105": " 11.16.29] vibhūti-madhye gaṇayitvā sarvānte manovikārā evaite [BhP 11.16.41]",
    "GR14ss2_bhgu:3106": " ity uktam / satyam /",
    "GR14ss2_bhgu:3107": " tad-gaṇanaṃ prācurya-vivakṣayā kṣatriṇo gacchantītivat",
    "GR14ss2_bhgu:3108": " / tatraiva hi -",
    "GR14ss2_bhgu:3109": " pṛthivī vāyur ākāśa āpo jyotir ahaṃ mahān /",
    "GR14ss2_bhgu:3110": " vikāraḥ puruṣo'vyaktaṃ rajaḥ sattvaṃ tamaḥ param // ity atra [BhP 11.16.37]",
    "GR14ss2_bhgu:3111": " para-śabdena brahmāpi tan-madhye gaṇitam asti /",
    "GR14ss2_bhgu:3112": " tad evaṃ prāptir niṣiddhā",
    "GR14ss2_bhgu:3113": " / atha vikṛtir api tuṣāpākaraṇenāvadhātena vrīhīṇām ivopādhyapākareṇena",
    "GR14ss2_bhgu:3114": " bhavet / tac cāsaṅgatvān na sambhaved ity āha mukta upādhita iti / tad uktam",
    "GR14ss2_bhgu:3115": " -viśuddha-jñāna-mūrtaye [BhP 10.27.21] viśuddha-vijñāna-ghanaṃ [BhP",
    "GR14ss2_bhgu:3116": " 10.37.20] ity ādau ca / tasmān mama niśita-śarair vibhidyamāna-tvaci",
    "GR14ss2_bhgu:3117": " ityādikaṃ tu [BhP 1.9.34] māyika-līlā-varṇanam eva /",
    "GR14ss2_bhgu:3118": " evaṃ vadanti rājarṣe ṛṣayaḥ kecanānvitāḥ /",
    "GR14ss2_bhgu:3119": " yat sva-vāco virudhyeta na nūnaṃ te samaranty anu // ity ādi [BhP 10.77.30]",
    "GR14ss2_bhgu:3120": " nyāyena vāstavatva-virodhāt /",
    "GR14ss2_bhgu:3121": " tathā hi skānde -",
    "GR14ss2_bhgu:3122": " asaṅgaś cāvyayo'bhedyo'nigrāhyo'śoṣya eva ca /",
    "GR14ss2_bhgu:3123": " viddho'sṛg-ācito baddha iti viṣṇuḥ pradṛśyate //",
    "GR14ss2_bhgu:3124": " asurān mohayan devaḥ krīḍaty eṣa sureṣv api /",
    "GR14ss2_bhgu:3125": " manuṣyān madhyayā dṛṣṭyā na mukteṣu kadācana // iti //",
    "GR14ss2_bhgu:3126": " śrī-bhīṣmasya yuddha-samaye daityāviṣṭatvāt tathā bhānaṃ yuktam eveti",
    "GR14ss2_bhgu:3127": " / kintv adhunā duḥsvapna-duḥkhasyeva tasya nivedanaṃ kṛtam iti jñeyam /",
    "GR14ss2_bhgu:3128": " saṃskāro'pi kim atiśayādhānena malāpākāreṇa vā /",
    "GR14ss2_bhgu:3129": " tatrātiśayādhānaṃ",
    "GR14ss2_bhgu:3130": " pūrṇatvenaiva nirākṛtam /",
    "GR14ss2_bhgu:3131": " malāpakaraṇaṃ vārayati nirañjanaḥ nirmalaḥ",
    "GR14ss2_bhgu:3132": " viśuddha-jñāna-mūrtir ity arthaḥ //",
    "GR14ss2_bhgu:3133": " 10.14 // śrī-brahmā //60// [61]",
    "GR14ss2_bhgu:3134": " tad evaṃ pūrvaṃ tad-aiśvaryādīnāṃ svarūpa-bhūtatvaṃ sādhitaṃ tac ca teṣāṃ",
    "GR14ss2_bhgu:3135": " svarūpāntaraṅga-dharmatvād yuktam /",
    "GR14ss2_bhgu:3136": " yathā jyotir antaraṅga-dharmānāṃ",
    "GR14ss2_bhgu:3137": " tadīya-śuklādi-guṇānāṃ jyotir-bhūtatvam eva,",
    "GR14ss2_bhgu:3138": " na tama ādirūpatvaṃ tadvat /",
    "GR14ss2_bhgu:3139": " atha śrī-vigrahasya pūrṇa-svarūpa-lakṣaṇatvaṃ tadvat /",
    "GR14ss2_bhgu:3140": " atha śrī-vigrahasya",
    "GR14ss2_bhgu:3141": " pūrṇa-svarūpa-lakṣaṇatvaṃ sādhitaṃ,",
    "GR14ss2_bhgu:3142": " tac ca yuktam,",
    "GR14ss2_bhgu:3143": " sarva-śakti-yukta-parama-",
    "GR14ss2_bhgu:3144": " vastv-eka-rūpatvāt tasya /",
    "GR14ss2_bhgu:3145": " tatra yo nijāntaraṅga-nitya-dharmaḥ śrī-",
    "GR14ss2_bhgu:3146": " vigrahatāgamas tat tat saṃsthāna-lakṣaṇas tad viśiṣṭaṃ paramānanda-",
    "GR14ss2_bhgu:3147": " lakṣaṇaṃ vastv eva śrī-vigrahaḥ /",
    "GR14ss2_bhgu:3148": " sa eva cāntaraṅga-dharmāntarāṇāṃ,",
    "GR14ss2_bhgu:3149": " aiśvaryādīnām api nityāśrayatvāt svayaṃ bhagavān,",
    "GR14ss2_bhgu:3150": " yathā śuddha-khaṇḍa-",
    "GR14ss2_bhgu:3151": " laḍḍukam / yato yathā laḍḍukatāgamaka-saṃsthāna-viśiṣṭa-khaṇḍam eva",
    "GR14ss2_bhgu:3152": " laḍḍukaṃ tad eva khaṇḍa-svābhāvika-saugandhyādimac ceti lokaiḥ pratīyate",
    "GR14ss2_bhgu:3153": " prayujyate ca tathā rūpaṃ yad etat [BhP 3.9.2] ity ādiṣu paraṃ tattvam eva śrī-",
    "GR14ss2_bhgu:3154": " vigrahaḥ sa eva ca bhagavān iti vidvadbhiḥ pratīyate prayujyate caiveti /",
    "GR14ss2_bhgu:3155": " tad evaṃ śrī-vigrahasya pūrṇa-svarūpatvaṃ sādhayitvā,",
    "GR14ss2_bhgu:3156": " to-poṣaṇārthaṃ",
    "GR14ss2_bhgu:3157": " prakaraṇāntaram ārabhyate /",
    "GR14ss2_bhgu:3158": " yāvat pārṣada-nirūpaṇam /",
    "GR14ss2_bhgu:3159": " tatra paricchadānāṃ",
    "GR14ss2_bhgu:3160": " tat-svarūpa-bhūtatve tad-aṅga-sahitatayaivāvirbhāva-darśana-rūpaṃ liṅgam",
    "GR14ss2_bhgu:3161": " āha dvayena --",
    "GR14ss2_bhgu:3162": " tam adbhutaṃ bālakam ambujekṣaṇaṃ",
    "GR14ss2_bhgu:3163": " catur-bhujaṃ śaṅkha-gadādy-udāyudham / ity ādi // [BhP 10.3.9]",
    "GR14ss2_bhgu:3164": " spaṣṭam // 10.3 / śrī-śukaḥ //61// [62]",
    "GR14ss2_bhgu:3165": " evam abhiprāyeṇaivedam āha -",
    "GR14ss2_bhgu:3166": " yathaikātmyānubhāvānāṃ",
    "GR14ss2_bhgu:3167": " vikalpa-rahitaḥ svayam /",
    "GR14ss2_bhgu:3168": " bhūṣaṇāyudha-liṅgākhyā",
    "GR14ss2_bhgu:3169": " dhatte śaktīḥ sva-māyayā //",
    "GR14ss2_bhgu:3170": " tenaiva satya-mānena",
    "GR14ss2_bhgu:3171": " sarva-jño bhagavān hariḥ /",
    "GR14ss2_bhgu:3172": " pātu sarvaiḥ svarūpair naḥ",
    "GR14ss2_bhgu:3173": " sadā sarvatra sarva-gaḥ // [BhP 6.8.32-33]",
    "GR14ss2_bhgu:3174": " aikāsmyānubhāvānāṃ kevala-parama-svarūpa-dṛṣṭi-parāṇāṃ vikalpa-rahitaḥ",
    "GR14ss2_bhgu:3175": " paramānandaika-rasa-parama-svarūpatayā sphurann api, yathā yena",
    "GR14ss2_bhgu:3176": " prakāreṇa, sveṣu sva-svāmitayā bhajatsy yā mayā kṛpā tayā hetunā / svayaṃ",
    "GR14ss2_bhgu:3177": " vicitra-śakti-mayena svarūpeṇaiva kāraṇa-bhūtena bhūṣaṇādy-ākhyāḥ śaktīḥ",
    "GR14ss2_bhgu:3178": " śakti-mayāvirbhāvāt dhatte gocarayati /",
    "GR14ss2_bhgu:3179": " tenaiva vidvad-anubhava-lakṣaṇena",
    "GR14ss2_bhgu:3180": " satya-pramāṇena /",
    "GR14ss2_bhgu:3181": " tenaiva vidvad-anubhava-lakṣaṇena satya-pramāṇena tad",
    "GR14ss2_bhgu:3182": " yadi satyaṃ syāt tadety arthaḥ /",
    "GR14ss2_bhgu:3183": " tair eva bhūṣaṇādi-lakṣaṇaiḥ sarvaḥ svarūpair",
    "GR14ss2_bhgu:3184": " vicitra-svarūpāvirbhāvair naḥ pātu /",
    "GR14ss2_bhgu:3185": " ataeva śrī-viṣṇu-dharme bali-kṛta-cakra-",
    "GR14ss2_bhgu:3186": " stave",
    "GR14ss2_bhgu:3187": " yasya rūpam anirdeśyam api yogibhir uttamair ity ādi /",
    "GR14ss2_bhgu:3188": " tad-anantaraṃ ca -",
    "GR14ss2_bhgu:3189": " bhramatas tasya cakrasya nābhi-madhye mahī-pate /",
    "GR14ss2_bhgu:3190": " trailokyam akhilaṃ daityo dṛṣṭavān bhūr bhuvādikam // iti //",
    "GR14ss2_bhgu:3191": " tad evam eva navame śrīmad-ambarīṣeṇāpi cakram idaṃ stutam asti / liṅgāni",
    "GR14ss2_bhgu:3192": " garuḍākāra-dhvajādīni /",
    "GR14ss2_bhgu:3193": " anena yat kvacid ākasmikatvam iva śrūyate / tad api",
    "GR14ss2_bhgu:3194": " śrī-bhagavad-āvirbhāvavaj-jñeyam /",
    "GR14ss2_bhgu:3195": " atra tṛtīye caityasya tattvam amalaṃ",
    "GR14ss2_bhgu:3196": " maṇim asya kaṇṭhe ity [BhP 3.28.28] api sahāyam /",
    "GR14ss2_bhgu:3197": " ato dvādaśe'pi kaustubha-",
    "GR14ss2_bhgu:3198": " vyapadeśena svātma-jyotir vibharty ajaḥ ity [BhP 12.11.10] ādikaṃ virāḍ",
    "GR14ss2_bhgu:3199": " gatatvenopāsanārtham abheda-dṛṣṭyā darśitam eva yathā-sambhavaṃ sākṣāc",
    "GR14ss2_bhgu:3200": " chrīvigrahatvenāpy anusandheyam /",
    "GR14ss2_bhgu:3201": " tathā hi viṣṇu-purāṇe --",
    "GR14ss2_bhgu:3202": " ātmānam asya jagato nirlepam aguṇāmalam /",
    "GR14ss2_bhgu:3203": " bibharti kaustubha-maṇi-svarūpaṃ bhagavān harir // iti [ViP 1.22.68] //",
    "GR14ss2_bhgu:3204": " // 6.8 // viśva-rūpo mahendram //62// [63]",
    "GR14ss2_bhgu:3205": " atha śrī-vaikuṇṭha-lokasyāpi tādṛśatvaṃ tasmai sva-lokaṃ bhagavān",
    "GR14ss2_bhgu:3206": " sabhājitaḥ ity atra [BhP 2.9.9][*ENDNOTE 17] sādhitam eva / punar api",
    "GR14ss2_bhgu:3207": " durdhiyāṃ pratīty-arthaṃ sādhyate /",
    "GR14ss2_bhgu:3208": " yataḥ sa karmādibhir na prāpyate",
    "GR14ss2_bhgu:3209": " prapañcitātītatvena śrūyate,",
    "GR14ss2_bhgu:3210": " taṃ labdhavatām askhalana-guṇa-sātmyena",
    "GR14ss2_bhgu:3211": " stūyate nairguṇyāvasthāyām eva labhyate /",
    "GR14ss2_bhgu:3212": " laukika-bhagavannike tasyāpi tad-",
    "GR14ss2_bhgu:3213": " āveśāt / nairguṇyam atidiśyata ity ataḥ sa tu tad-rūpatayā sutarām eva",
    "GR14ss2_bhgu:3214": " gamyate / sākṣād eva prakṛteḥ paratanaḥ śrūyate nityatayodghoṣyate mokṣa-",
    "GR14ss2_bhgu:3215": " sukham api tiraskurvantyā bhaktyaiva labhyate saccidānanda-",
    "GR14ss2_bhgu:3216": " ghanatvenābhidhīyata iti /",
    "GR14ss2_bhgu:3217": " tatra karmādibhir aprāpyatvam / yathā -",
    "GR14ss2_bhgu:3218": " devānām eka āsīt svar-bhūtānāṃ ca bhuvaḥ padam /",
    "GR14ss2_bhgu:3219": " martyādīnāṃ ca bhūrlokaḥ siddhānāṃ tritayāt param //",
    "GR14ss2_bhgu:3220": " adho'surāṇāṃ nāgānāṃ bhūmer eko'sṛjata prabhuḥ /",
    "GR14ss2_bhgu:3221": " trilokyāṃ gatayaḥ sarvāḥ karmaṇāṃ triguṇātmanām //",
    "GR14ss2_bhgu:3222": " yogasya tapasaś caiva nyāsasya gatayo'malāḥ /",
    "GR14ss2_bhgu:3223": " mahar-janas-tapaḥ-satyaṃ bhakti-yogasya mad-gatiḥ // [BhP 11.24.12-14]",
    "GR14ss2_bhgu:3224": " siddhānāṃ yogādibhiḥ tritayāt paraṃ mahar-lokādi /",
    "GR14ss2_bhgu:3225": " bhūmer adhaś cātalādi",
    "GR14ss2_bhgu:3226": " / trilokyāṃ pātālādika-bhūr-bhuvaḥ-svaś ceti /",
    "GR14ss2_bhgu:3227": " karmaṇāṃ gārhasthya-",
    "GR14ss2_bhgu:3228": " dharmāṇāṃ tapo vānaprasthena brahmacaryaṃ ca / tatra",
    "GR14ss2_bhgu:3229": " brahmacaryeṇopakurvāṇa-naiṣṭhika-bhedena kramān mahar-janaś ca",
    "GR14ss2_bhgu:3230": " vānasthena tapaḥ nyāsena satyaṃ yoga-tāratamyena tu sarvam iti jñeyam /",
    "GR14ss2_bhgu:3231": " mad-gatiḥ śrī-vaikuṇṭha-lokaḥ bhakti-yoga-prāpyatvena vakṣyamāṇaḥ yan",
    "GR14ss2_bhgu:3232": " na vrajanti [BhP 3.15.23] ity ādi-vākya-sāhāyyāt loka-prakaraṇāc ca / uktaṃ",
    "GR14ss2_bhgu:3233": " ca tṛtīye devān prati brahmaṇaiva tat[*ENDNOTE 18] saṅkulaṃ hari-padān",
    "GR14ss2_bhgu:3234": " atimātra-dṛṣṭair ity ādi [BhP 3.15.20] /",
    "GR14ss2_bhgu:3235": " ṭīkā ca - tāvan mātreṇa dṛṣṭaiḥ",
    "GR14ss2_bhgu:3236": " bhaktānāṃ vimānaiḥ na tu karmādi-prāpyaiḥ / ity eṣā /",
    "GR14ss2_bhgu:3237": " evam eva śrutiś ca parīkṣya lokān karma-citān brāhmaṇo nirvedam āyān",
    "GR14ss2_bhgu:3238": " nāstyakṛtaḥ kṛtena[*ENDNOTE 19] [MuṇḍU 1.2.12] iti /",
    "GR14ss2_bhgu:3239": " atrāpy akṛta ity asya",
    "GR14ss2_bhgu:3240": " viśeṣyaṃ... loka ity eva,",
    "GR14ss2_bhgu:3241": " tat-prasakteḥ /",
    "GR14ss2_bhgu:3242": " īśvaraḥ sarva-bhūtānām ity ādau",
    "GR14ss2_bhgu:3243": " [Gītā 18.61] -",
    "GR14ss2_bhgu:3244": " tam eva śaraṇaṃ gaccha sarva-bhāvena bhārata /",
    "GR14ss2_bhgu:3245": " tat-prasādāt parāṃ śāntiṃ sthānaṃ prāpsyasi śāśvatam // iti [Gītā 18.62] śrī-",
    "GR14ss2_bhgu:3246": " bhagavad-upaniṣatsu /",
    "GR14ss2_bhgu:3247": " // 11.14 // śrī-bhagavān //63// [64]",
    "GR14ss2_bhgu:3248": " prapañcātītatvam --",
    "GR14ss2_bhgu:3249": " sva-dharma-niṣṭhaḥ śata-janmabhiḥ pumān",
    "GR14ss2_bhgu:3250": " viriñcatām eti tataḥ paraṃ hi mām /",
    "GR14ss2_bhgu:3251": " avyākṛtaṃ bhāgavato 'tha vaiṣṇavaṃ",
    "GR14ss2_bhgu:3252": " padaṃ yathāhaṃ vibudhāḥ kalātyaye // [BhP 4.14.39]",
    "GR14ss2_bhgu:3253": " tato,pi puṇyātiśayena mām eti bhāgavatas tu atha dehānte avyākṛtaṃ, nāma-",
    "GR14ss2_bhgu:3254": " rūpe vyākaravāṇīti śruti-prasiddha-vyākaraṇāviṣayaṃ prapañcātītaṃ",
    "GR14ss2_bhgu:3255": " vaiṣṇavaṃ padaṃ vaikuṇṭham eti /",
    "GR14ss2_bhgu:3256": " yathāhaṃ rudro bhūtvādhikārikatayā",
    "GR14ss2_bhgu:3257": " vartamānaḥ vibudhā devāś cādhikārikāḥ kalātyaye adhikārānte liṅga-",
    "GR14ss2_bhgu:3258": " bhaṅge saty eṣyantīti yāvad adhikāram avasthitir ādhikārikāṇām iti nyāyena //",
    "GR14ss2_bhgu:3259": " // 4.24 // śrī-rudraḥ pracetasam //64// [65]",
    "GR14ss2_bhgu:3260": " tato'skhalanam /",
    "GR14ss2_bhgu:3261": " atho vibhūtiṃ mama māyāvinas tām",
    "GR14ss2_bhgu:3262": " aiśvaryam aṣṭāṅgam anupravṛttam /",
    "GR14ss2_bhgu:3263": " śriyaṃ bhāgavatīṃ vāspṛhayanti bhadrāṃ",
    "GR14ss2_bhgu:3264": " parasya me te 'śnuvate tu loke //",
    "GR14ss2_bhgu:3265": " na karhicin mat-parāḥ śānta-rūpe",
    "GR14ss2_bhgu:3266": " naṅkṣyanti no me 'nimiṣo leḍhi hetiḥ /",
    "GR14ss2_bhgu:3267": " yeṣām ahaṃ priya ātmā sutaś ca",
    "GR14ss2_bhgu:3268": " sakhā guruḥ suhṛdo daivam iṣṭam // [BhP 3.25.36-37]",
    "GR14ss2_bhgu:3269": " atho'vidyā-nivṛtty-anantaraṃ mama māyayā bhakta-viṣayaka-kṛpayācitāṃ tad-",
    "GR14ss2_bhgu:3270": " arthaṃ prakaṭitāṃ vibhūtiṃ bhoga-sampattim /",
    "GR14ss2_bhgu:3271": " tathā bhāgavatīṃ śriyaṃ",
    "GR14ss2_bhgu:3272": " sākṣād-bhagavat-sambandhinīṃ sārṣṭi-saṃjñāṃ sampattim api aspṛhayanti,",
    "GR14ss2_bhgu:3273": " bhakti-sukha-mātrābhilāṣeṇa yady api tebhyo na spṛhayantīty arthaḥ / tathāpi",
    "GR14ss2_bhgu:3274": " tu me mama loke vaikuṇṭhākhye aśnuvate prāpnuvanty eveti sva-vātsala-",
    "GR14ss2_bhgu:3275": " viśeṣo darśitaḥ /",
    "GR14ss2_bhgu:3276": " yathā sudāma-mālākāra-vare,",
    "GR14ss2_bhgu:3277": " so'pi vavre'calāṃ bhaktiṃ tasminn evākhilātmani /",
    "GR14ss2_bhgu:3278": " tad-bhakteṣu ca sauhārdaṃ bhūteṣu ca dayāṃ parām /",
    "GR14ss2_bhgu:3279": " iti tasmai varān dattvā śriyaś cānvaya-vardhinīm // iti [BhP 10.41.52]",
    "GR14ss2_bhgu:3280": " atas teṣāṃ tatrānāsaktiś ca dyotitā /",
    "GR14ss2_bhgu:3281": " avidyānantaram iti mama kṛpayācitām",
    "GR14ss2_bhgu:3282": " iti ca teṣām anartha-rūpatvaṃ khaṇḍitam /",
    "GR14ss2_bhgu:3283": " kiṃ vā māyayācitāṃ brahma-",
    "GR14ss2_bhgu:3284": " lokādi-gatāṃ sampattim apīti teṣāṃ sarva-vaśīkāritvam eva darśitaṃ, na tu",
    "GR14ss2_bhgu:3285": " tad-bhogaḥ / tasyātitucchatvena teṣv anarhatvāt /",
    "GR14ss2_bhgu:3286": " śrutiś cātra tad yatheha",
    "GR14ss2_bhgu:3287": " karma-jito lokaḥ kṣīyate evam evāmutra puṇya-jito lokaḥ kṣīyate [ChāU",
    "GR14ss2_bhgu:3288": " 8.1.6] ity anantaraṃ atha ya ihātmānamanuvidya vrajanty etāṃś ca satya-",
    "GR14ss2_bhgu:3289": " kāmāṃs teṣāṃ sarveṣu lokeṣu kāmacāro bhavati iti /",
    "GR14ss2_bhgu:3290": " nanv evaṃ tarhi lokatvāviśeṣāt svargādivat bhoktṛ-bhogyānāṃ kadācid",
    "GR14ss2_bhgu:3291": " vināśaḥ syāt /",
    "GR14ss2_bhgu:3292": " tatrāha - śānta-rūpe śāntam avikṛtaṃ rūpaṃ yasya tasmin",
    "GR14ss2_bhgu:3293": " vaikuṇṭhe mat-parās tad-vāsino lokāḥ kadācid api na naṅkṣyanti bhogya-",
    "GR14ss2_bhgu:3294": " hīnā na bhavanti /",
    "GR14ss2_bhgu:3295": " animiṣo me hetiḥ madīyaṃ kāla-cakraṃ no leḍhi, tān na",
    "GR14ss2_bhgu:3296": " grasate / na sa punar āvartate iti śruteḥ [ChāU 8.15.1] /",
    "GR14ss2_bhgu:3297": " ābrahma-bhuvanāl lokāḥ",
    "GR14ss2_bhgu:3298": " punar āvartino 'rjuna /",
    "GR14ss2_bhgu:3299": " mām upetya tu kaunteya",
    "GR14ss2_bhgu:3300": " punar janma na vidyate //",
    "GR14ss2_bhgu:3301": " [Gītā 8.16] iti śrī-gītopaniṣadbhyaḥ /",
    "GR14ss2_bhgu:3302": " sahasra-nāma-bhāṣye'py uktam - param utkṛṣṭam ayanaṃ sthānaṃ punar",
    "GR14ss2_bhgu:3303": " āvṛtti-śaṅkā-rahitam iti parāyaṇaḥ /",
    "GR14ss2_bhgu:3304": " puṃliṅga-pakṣe bahu-vrīhir iti / na",
    "GR14ss2_bhgu:3305": " kevalam etāvat teṣāṃ māhātmyam ity āha yeṣām iti /",
    "GR14ss2_bhgu:3306": " yeṣāṃ māṃ vinā na",
    "GR14ss2_bhgu:3307": " kaścid aparaḥ prema-bhājanam astīty arthaḥ /",
    "GR14ss2_bhgu:3308": " yad vā - golokādikam",
    "GR14ss2_bhgu:3309": " apekṣyaivam uktam /",
    "GR14ss2_bhgu:3310": " tatra hi tathābhāvā evaṃ śrī-gopā nityā vidyante /",
    "GR14ss2_bhgu:3311": " athavā taṃ lokaṃ kīdṛg-bhāvā avidyānantaraṃ prāpnuvantīti /",
    "GR14ss2_bhgu:3312": " tatrāha yeṣām",
    "GR14ss2_bhgu:3313": " iti / ye kecit pādmottara-khaṇḍe darśita-muni-gaṇa-savāsanāḥ ātmā",
    "GR14ss2_bhgu:3314": " brahmaivāyaṃ sākṣād iti māṃ bhāvayanti,",
    "GR14ss2_bhgu:3315": " evam anye ca ye ye, ta eva",
    "GR14ss2_bhgu:3316": " prāpunvantīty arthaḥ /",
    "GR14ss2_bhgu:3317": " suhṛda iti bahutvaṃ saudṛdasya nānā-bhedāpekṣayā",
    "GR14ss2_bhgu:3318": " / evaṃ caturthe śrī-nārada-vākye -",
    "GR14ss2_bhgu:3319": " śāntāḥ sama-dṛśaḥ śuddhāḥ sarva-bhūtānurañjanāḥ /",
    "GR14ss2_bhgu:3320": " yānty añjasācyuta-padam acyuta-priya-bāndhavāḥ // iti [BhP 4.12.37] //",
    "GR14ss2_bhgu:3321": " // 3.25 // śrī-kapilaḥ //65// [66]",
    "GR14ss2_bhgu:3322": " prapañcātītatvaṃ tato'skhalanaṃ ca yugapad āha -",
    "GR14ss2_bhgu:3323": " ātapatraṃ tu vaikuṇṭhaṃ dvijā dhāmākutobhayam / iti [BhP 12.11.19]",
    "GR14ss2_bhgu:3324": " prapañca-rūpasyaiveti prakaraṇāt /",
    "GR14ss2_bhgu:3325": " dvijā iti sambodhanam //",
    "GR14ss2_bhgu:3326": " // 12.11 // śrī-sutaḥ // 66 // [67]",
    "GR14ss2_bhgu:3327": " sattve pralīnāḥ svar yānti narāḥ lokaṃ rajolayāḥ /",
    "GR14ss2_bhgu:3328": " tamolayās tu nirayaṃ yānti mām eva nirguṇāḥ // [BhP 11.25.22]",
    "GR14ss2_bhgu:3329": " loka-prasakter mallokam iti vaktavye tat-prāptir nāma mat-prāptir eveti",
    "GR14ss2_bhgu:3330": " svābhedam abhipretyāha mām eveti // 11.25 //",
    "GR14ss2_bhgu:3331": " śrī-bhagavān // 67 // [68]",
    "GR14ss2_bhgu:3332": " sutarāṃ nairguṇyāśrayatvam /",
    "GR14ss2_bhgu:3333": " vanaṃ tu sāttviko vāso grāmo rājasa ucyate /",
    "GR14ss2_bhgu:3334": " tāmasaṃ dyūta-sadanaṃ man-niketaṃ tu nirguṇam // [BhP 11.25.25]",
    "GR14ss2_bhgu:3335": " tad-āveśenaivāsyāpi nirguṇatva-vyapadeśa iti bhāvaḥ //",
    "GR14ss2_bhgu:3336": " // 11.25 // sa eva //68// [69]",
    "GR14ss2_bhgu:3337": " prakṛteḥ paratvam -",
    "GR14ss2_bhgu:3338": " tato vaikuṇṭham agamad bhāsvaraṃ tamasaḥ param /",
    "GR14ss2_bhgu:3339": " yatra nārāyaṇaḥ sākṣān nyāsināṃ paramā gatiḥ //",
    "GR14ss2_bhgu:3340": " śāntānāṃ nyasta-daṇḍānāṃ yato nāvartate gataḥ // [BhP 10.88.25-26]",
    "GR14ss2_bhgu:3341": " agamat jagāma śiva iti śeṣaḥ //",
    "GR14ss2_bhgu:3342": " // 10.88 // śrī-śukaḥ //69// [70]",
    "GR14ss2_bhgu:3343": " nityatvam --",
    "GR14ss2_bhgu:3344": " grīvāyāṃ janaloko 'sya",
    "GR14ss2_bhgu:3345": " tapolokaḥ stana-dvayāt",
    "GR14ss2_bhgu:3346": " mūrdhabhiḥ satyalokas tu",
    "GR14ss2_bhgu:3347": " brahmalokaḥ sanātanaḥ [BhP 2.5.39]",
    "GR14ss2_bhgu:3348": " ṭīkā ca - brahma-lokaḥ vaikuṇṭhākhyaḥ sanātano nityaḥ / na tu",
    "GR14ss2_bhgu:3349": " sṛjāprapañcāntarvarti ity eṣa /",
    "GR14ss2_bhgu:3350": " brahma-bhūto loko brahma-lokaḥ //",
    "GR14ss2_bhgu:3351": " // 2.5 // śrī-brahmā śrī-nāradam //70// [71]",
    "GR14ss2_bhgu:3352": " mokṣa-sukha-tiraskāri-bhakty-eka-labhyatvam -",
    "GR14ss2_bhgu:3353": " yan na vrajanty agha-bhido racanānuvādāc",
    "GR14ss2_bhgu:3354": " chṛṇvanti ye'nya-viṣayāḥ kukathā mati-ghnīḥ /",
    "GR14ss2_bhgu:3355": " yās tu śrutā hata-bhagair nṛbhir ātta-sārās",
    "GR14ss2_bhgu:3356": " tāṃs tān kṣipanty aśaraṇeṣu tamaḥsu hanta // [BhP 3.15.23]",
    "GR14ss2_bhgu:3357": " yac ca vrajanty animiṣām ṛṣabhānuvṛttyā",
    "GR14ss2_bhgu:3358": " dūre yamā hy upari naḥ spṛhaṇīya-śīlāḥ /",
    "GR14ss2_bhgu:3359": " bhartur mithaḥ suyaśasaḥ kathanānurāga-",
    "GR14ss2_bhgu:3360": " vaiklavya-bāṣpa-kalayā pulakī-kṛtāṅgāḥ // [BhP 3.15.25]",
    "GR14ss2_bhgu:3361": " yad vaikuṇṭhaṃ yac ca no'smākam upari-sthitaṃ naḥ spṛhaṇīya-śīlā iti vā",
    "GR14ss2_bhgu:3362": " dūre yamo yeṣāṃ te siddhatvena dūrīkṛta-yama-niyamāḥ santo vā vrajantīti",
    "GR14ss2_bhgu:3363": " / bhartur mithaḥ suyaśasaḥ ity anena tathāvidhāyā bhakter mokṣa-sukha-",
    "GR14ss2_bhgu:3364": " tiraskāritva-prasiddhiḥ sūcitā /",
    "GR14ss2_bhgu:3365": " nātyantikaṃ vigaṇayanty apīty ādau ye'ṅga",
    "GR14ss2_bhgu:3366": " tvad-aṅghri-śaraṇā bhavataḥ kathāyāṃ kīrtanya-tīrtha-yaśasaḥ kuśalā",
    "GR14ss2_bhgu:3367": " rasajñā [BhP 3.15.48] iti sanakādy-ukteḥ /",
    "GR14ss2_bhgu:3368": " // 3.15 // śrī-brahmā devān // 71 // [72]",
    "GR14ss2_bhgu:3369": " sac-cid-ānanda-rūpatvam /",
    "GR14ss2_bhgu:3370": " evam etān mayādiṣṭā",
    "GR14ss2_bhgu:3371": " nanu tiṣṭhanti me pathaḥ /",
    "GR14ss2_bhgu:3372": " kṣemaṃ vindanti mat-sthānaṃ",
    "GR14ss2_bhgu:3373": " tad brahma paramaṃ viduḥ // [BhP 11.20.37]",
    "GR14ss2_bhgu:3374": " me pathaḥ jñāna-karma-bhakti-lakṣaṇān mat-prāpty-upāyān, jñāna-",
    "GR14ss2_bhgu:3375": " karmaṇor api bhakteṣu bhakteḥ prathamataḥ kvacit kadācit kiñcit sāhāyya-",
    "GR14ss2_bhgu:3376": " kāritvāt / kṣemaṃ mad-bhakti-maṅgala-mayaṃ yat sthānaṃ paramaṃ brahmeti",
    "GR14ss2_bhgu:3377": " vidur jānanti ittham evodāhariṣyate ca iti sañcintya bhagavān mahā-kāruṇiko",
    "GR14ss2_bhgu:3378": " vibhuḥ /",
    "GR14ss2_bhgu:3379": " darśayāmāsa lokaṃ svaṃ gopānāṃ tamasaḥ param /",
    "GR14ss2_bhgu:3380": " satyaṃ jñānam anantaṃ yad brahma-jyotiḥ sanātanam /",
    "GR14ss2_bhgu:3381": " yad dhi paśyanti munayo guṇāpāyo samāhitā // [BhP 10.28.14-15] iti /",
    "GR14ss2_bhgu:3382": " ubhayatrāpi cakārādy-adhyāhārādinā tv arthāntaraṃ kaṣṭhaṃ bhavati / tair",
    "GR14ss2_bhgu:3383": " eva ca tamasaḥ prakṛteḥ param iti vaikuṇṭhasyāpi viśeṣaṇatvena vyākhyātam",
    "GR14ss2_bhgu:3384": " iti //",
    "GR14ss2_bhgu:3385": " // 11.20 // śrī-bhagavān //72// [73]",
    "GR14ss2_bhgu:3386": " tathaiva --",
    "GR14ss2_bhgu:3387": " na yatra kālo 'nimiṣāṃ paraḥ prabhuḥ",
    "GR14ss2_bhgu:3388": " kuto nu devā jagatāṃ ya īśire /",
    "GR14ss2_bhgu:3389": " na yatra sattvaṃ na rajas tamaś ca",
    "GR14ss2_bhgu:3390": " na vai vikāro na mahān pradhānam //",
    "GR14ss2_bhgu:3391": " paraṃ padaṃ vaiṣṇavam āmananti tad",
    "GR14ss2_bhgu:3392": " yan neti netīty atad utsisṛkṣavaḥ /",
    "GR14ss2_bhgu:3393": " visṛjya daurātmyam ananya-sauhṛdā",
    "GR14ss2_bhgu:3394": " hṛdopaguhyārha-padaṃ pade pade // [BhP 2.2.17-18]",
    "GR14ss2_bhgu:3395": " atat cid-vyatiriktaṃ,",
    "GR14ss2_bhgu:3396": " neti netīty evam utsraṣṭum icchavo daurātmyaṃ",
    "GR14ss2_bhgu:3397": " bhagavad-ātmanor abheda-dṛṣṭiṃ visṛjya,",
    "GR14ss2_bhgu:3398": " arhasya śrī-bhagavataḥ, padaṃ",
    "GR14ss2_bhgu:3399": " caraṇāravindaṃ,",
    "GR14ss2_bhgu:3400": " pade pade pratikṣaṇaṃ hṛdā upaguhya āśliṣya, nānyasmin",
    "GR14ss2_bhgu:3401": " sauhṛdaṃ yeṣāṃ tathābhūtāḥ santo yad āmananti jānanti,",
    "GR14ss2_bhgu:3402": " tad vaiṣṇavaṃ padaṃ",
    "GR14ss2_bhgu:3403": " śrī-vaikuṇṭham iti brahma-svarūpam eva tad iti tātparyam /",
    "GR14ss2_bhgu:3404": " anena prema-",
    "GR14ss2_bhgu:3405": " lakṣaṇa-sādhana-liṅgena nirākāra-rūpam arthāntaraṃ nirastam / atra",
    "GR14ss2_bhgu:3406": " nirākāra-parāyaṇasyāpi muktā-phala-ṭīkā-kṛto daivābhivyañjitā gīr yathā -",
    "GR14ss2_bhgu:3407": " tat paraṃ padaṃ vaiṣṇavam āmananti /",
    "GR14ss2_bhgu:3408": " adhikṛtādhiṣṭhita-rājādhiṣṭhitatvavat",
    "GR14ss2_bhgu:3409": " / brahmādi-padānām api /",
    "GR14ss2_bhgu:3410": " viṣṇunādhiṣṭhitatvāt param ity uktam /",
    "GR14ss2_bhgu:3411": " viṣṇunaivādhiṣṭhitam ity artha iti /",
    "GR14ss2_bhgu:3412": " ataeva śrutāv api tasya sva-mahimaika-",
    "GR14ss2_bhgu:3413": " pratiṣṭhitatvaṃ sa bhagavaḥ kasmin pratiṣṭhita iti sve mahimni iti [ChāU",
    "GR14ss2_bhgu:3414": " 7.24.1]/ ataevoktaṃ ka itthā veda yatra sa iti //",
    "GR14ss2_bhgu:3415": " // 2.2 // śrī-śukaḥ //73// [74]",
    "GR14ss2_bhgu:3416": " ka itthetyādi-śruter arthatvenāpi spaṣṭam āha -",
    "GR14ss2_bhgu:3417": " svaṃ lokaṃ na vidus te vai",
    "GR14ss2_bhgu:3418": " yatra devo janārdanaḥ /",
    "GR14ss2_bhgu:3419": " āhur dhūmra-dhiyo vedaṃ",
    "GR14ss2_bhgu:3420": " sakarmakam atad-vidaḥ // [BhP 4.29.48]",
    "GR14ss2_bhgu:3421": " ye dhūmra-dhiyo vedaṃ sakarmakaṃ karma-mātra-pratipādakam āhus te",
    "GR14ss2_bhgu:3422": " janārdanasya svaṃ svarūpaṃ lokaṃ na viduḥ kintu svargādikam eva viduḥ /",
    "GR14ss2_bhgu:3423": " yatra loke // 4.29 // śrī-nāradaḥ prācīna-barhiṣam //74// [75]",
    "GR14ss2_bhgu:3424": " evaṃ ca --",
    "GR14ss2_bhgu:3425": " oṃ namas te 'stu bhagavan ity ādi gadye paramahaṃsa-parivrājakaiḥ",
    "GR14ss2_bhgu:3426": " parameṇātma-yoga-samādhinā paribhāvita-parisphuṭa-pāramahaṃsya-",
    "GR14ss2_bhgu:3427": " dharmeṇodghāṭita-tamaḥ-kapāṭa-dvāre citte 'pāvṛta ātma-loke svayam",
    "GR14ss2_bhgu:3428": " upalabdha-nija-sukhānubhavo bhavān // [BhP 6.9.33]",
    "GR14ss2_bhgu:3429": " tamaḥ prakṛtir ajñānaṃ vā /",
    "GR14ss2_bhgu:3430": " ātmaloke sva-svarūpe loke /",
    "GR14ss2_bhgu:3431": " eṣa ātma-loka eṣa",
    "GR14ss2_bhgu:3432": " brahma-loka iti /",
    "GR14ss2_bhgu:3433": " divye brahma-pure hy eṣa paramātmā pratiṣṭhita ity-ādi-",
    "GR14ss2_bhgu:3434": " śrutau[*ENDNOTE 20] // yat tat sūkṣmaṃ paramaṃ veditavyaṃ nityaṃ padaṃ",
    "GR14ss2_bhgu:3435": " vaibhavam āmananti /",
    "GR14ss2_bhgu:3436": " etal lokā na vidur loka-sāraṃ vidanti tat kavayo yoga-niṣṭhā iti pippalāda-",
    "GR14ss2_bhgu:3437": " śākhāyām / pareṇa nākaṃ nihitaṃ guhāyāṃ bibhrājate yad yatayo viśanti iti",
    "GR14ss2_bhgu:3438": " parasyām /",
    "GR14ss2_bhgu:3439": " tad vā etat paraṃ dhāma mantra-rājādhyāpakasya yatra na duḥkhādi na sūryo",
    "GR14ss2_bhgu:3440": " bhāti yatra na mṛtyuḥ praviśati yatra na doṣas tad ānandaṃ śāśvataṃ śāntaṃ",
    "GR14ss2_bhgu:3441": " sadā-śivaṃ brahmādi-vanditaṃ yogi-dhyeyaṃ yatra gatvā na nivartante",
    "GR14ss2_bhgu:3442": " yoginaḥ[*ENDNOTE 21] tad etad ṛcābhyuktaṃ tad viṣṇoḥ paramaṃ padaṃ",
    "GR14ss2_bhgu:3443": " sadā paśyanti sūrayaḥ divīva cakṣur ātatam /",
    "GR14ss2_bhgu:3444": " tad-viprāso vipanyavo",
    "GR14ss2_bhgu:3445": " jāgṛvāṃsaḥ samindhate /",
    "GR14ss2_bhgu:3446": " viṣṇor yat paramaṃ padam iti śrī-nṛsiṃha-tāpanyām",
    "GR14ss2_bhgu:3447": " [5.10] / na tv iyam api brahma-puratve naiva vyākhyeyā,",
    "GR14ss2_bhgu:3448": " vanditatvena yatra",
    "GR14ss2_bhgu:3449": " gatvety anena ca tad-anaṅgīkarot /",
    "GR14ss2_bhgu:3450": " yataḥ śrī-viṣṇu-purāṇe ca śrī-viṣṇu-lokam uddiśya ṛg iyam anusmṛtā, yathā @-",
    "GR14ss2_bhgu:3451": " ūrdhvottaram ṛṣibhyas tu dhruvo yatra vyavasthitaḥ //",
    "GR14ss2_bhgu:3452": " nirdhūta-doṣa-paṅkānāṃ yatīnāṃ saṃyatātmanām /",
    "GR14ss2_bhgu:3453": " sthānaṃ tat paramaṃ vipra puṇya-pāpa-parikṣaye //",
    "GR14ss2_bhgu:3454": " apuṇya-puṇyoparame kṣīṇāśoṣāpti-hetavaḥ /",
    "GR14ss2_bhgu:3455": " yatra gatvā na śocanti tad viṣṇoḥ paramaṃ padam //",
    "GR14ss2_bhgu:3456": " dharmaṃ dhruvādyās tiṣṭhanti yatra te loka-sākṣiṇaḥ /",
    "GR14ss2_bhgu:3457": " tat-sārṣṭyotpanna-yogeddhas tad-viṣṇoḥ paramaṃ padam //",
    "GR14ss2_bhgu:3458": " yatraitad otaṃ protaṃ ca yad bhūtaṃ sacarācaram /",
    "GR14ss2_bhgu:3459": " bhāvyaṃ ca viśvaṃ maitreya tad-viṣṇoḥ paramaṃ padam // [ViP 2.8.98-102]",
    "GR14ss2_bhgu:3460": " tāpanī-śrutau[*ENDNOTE 22] ca yatra na vāyur vātī ity ādikaṃ prākṛta",
    "GR14ss2_bhgu:3461": " tat-tan-mātra-niṣedhātmakaṃ tatrāpi tat-tac-chravaṇāt /",
    "GR14ss2_bhgu:3462": " yat tu mātuḥ",
    "GR14ss2_bhgu:3463": " sapatnyā vāg-vāṇair hṛdi biddhas tu tān smaran /",
    "GR14ss2_bhgu:3464": " naicchan mukti-pater",
    "GR14ss2_bhgu:3465": " muktiṃ paścāt tāpam upeyivān iti [BhP 4.9.29] / tathā --",
    "GR14ss2_bhgu:3466": " aho bata mamānātmyaṃ",
    "GR14ss2_bhgu:3467": " manda-bhāgyasya paśyata /",
    "GR14ss2_bhgu:3468": " bhava-cchidaḥ pāda-mūlaṃ",
    "GR14ss2_bhgu:3469": " gatvā yāce yad antavat //",
    "GR14ss2_bhgu:3470": " iti [BhP 4.9.31] śrī-dhruvasyāpūrṇaṃmanyatā śrūyate /",
    "GR14ss2_bhgu:3471": " tad-uccapada-kāmanayaiva tat prārthitavatā tena labdha-manorathātīta-",
    "GR14ss2_bhgu:3472": " vareṇāpi sva-saṅkalpam eva tiraskartum uktam iti ghaṭate /",
    "GR14ss2_bhgu:3473": " tatra hy evoktaṃ",
    "GR14ss2_bhgu:3474": " śrī-vidureṇa -- sudurlabhaṃ yat paramaṃ padaṃ harer [BhP 4.9.28] iti / svayaṃ",
    "GR14ss2_bhgu:3475": " śrī-dhruva-priyeṇa --",
    "GR14ss2_bhgu:3476": " tato gantāsi mat-sthānaṃ",
    "GR14ss2_bhgu:3477": " sarva-loka-namaskṛtam /",
    "GR14ss2_bhgu:3478": " upariṣṭād ṛṣibhyas tvaṃ",
    "GR14ss2_bhgu:3479": " yato nāvartate gataḥ // iti [BhP 4.9.25]",
    "GR14ss2_bhgu:3480": " śrī-pārṣadābhyām api -- ātiṣṭha jagatāṃ vandyaṃ tad viṣṇoḥ paramaṃ",
    "GR14ss2_bhgu:3481": " padam iti [BhP 4.12.26] / śrī-sutena ca - dhruvasya vaikuṇṭha-",
    "GR14ss2_bhgu:3482": " padādhirohaṇam iti [BhP 4.10.1] /",
    "GR14ss2_bhgu:3483": " pañcame jyotiś-cakra-varṇane ca - viṣṇor yat",
    "GR14ss2_bhgu:3484": " paramaṃ padaṃ pradakṣiṇaṃ prakrāmanti iti [BhP 5.22.17] / yad viṣṇoḥ",
    "GR14ss2_bhgu:3485": " paramaṃ padam abhivadantīti ca [BhP 5.23.1] /",
    "GR14ss2_bhgu:3486": " prapañcāntargatatve'pi tad",
    "GR14ss2_bhgu:3487": " dharmam uktatvaṃ vikārāvarti ca tathā hi sthitim āha iti nyāyena / ato'smin",
    "GR14ss2_bhgu:3488": " loke prāpañcikasya bahir-aṃśasyaiva pralayo jñeyaḥ /",
    "GR14ss2_bhgu:3489": " tasya tu tadānīm",
    "GR14ss2_bhgu:3490": " antardhānam eva /",
    "GR14ss2_bhgu:3491": " etad ālambyaiva hiraṇyakaśipunoktam - kim anyaiḥ kāla-",
    "GR14ss2_bhgu:3492": " nirdhūtaiḥ kalpānte vaiṣṇavādibhir iti [BhP 7.3.11] /",
    "GR14ss2_bhgu:3493": " ato'dyāpi ye tathā vadanti",
    "GR14ss2_bhgu:3494": " te'pi tat-tulyā iti bhāvaḥ /",
    "GR14ss2_bhgu:3495": " atha śrī-mahāvaikuṇṭhasya tādṛśatvaṃ tu sutarām eva /",
    "GR14ss2_bhgu:3496": " yathā nānā-śruti-",
    "GR14ss2_bhgu:3497": " pathotthāpanena pādmottara-khaṇḍe'pi[*ENDNOTE 23] prakṛty-antargata-",
    "GR14ss2_bhgu:3498": " vibhūti-varṇanāntaraṃ tādṛśatvam abhivyañjitaṃ śrī-śivena --",
    "GR14ss2_bhgu:3499": " evaṃ prākṛta-rūpāyā vibhūte rūpam uttamam /",
    "GR14ss2_bhgu:3500": " tripād-vibhūti-rūpaṃ tu śṛṇu bhūdhara-nandini //",
    "GR14ss2_bhgu:3501": " pradhāna-parama-vyomnor antare virajā nadī /",
    "GR14ss2_bhgu:3502": " vedāṅgasveda-janita-toyaiḥ prasrāvitā śubhā //",
    "GR14ss2_bhgu:3503": " tasyāḥ pāre para-vyoma tripād-bhutaṃ sanātanam /",
    "GR14ss2_bhgu:3504": " amṛtaṃ śāśvataṃ nityam anantaṃ paramaṃ padam //",
    "GR14ss2_bhgu:3505": " śuddha-sattva-mayaṃ divyam akṣaraṃ brahmaṇaḥ padam /",
    "GR14ss2_bhgu:3506": " aneka-koṭi-sūryāgni-tulya-varcasam avyayam //",
    "GR14ss2_bhgu:3507": " sarva-vedamayaṃ śubhraṃ sarva-pralaya-varjitam /",
    "GR14ss2_bhgu:3508": " hiraṇmayaṃ mokṣapadaṃ brahmānanda-sukhāhvayam //",
    "GR14ss2_bhgu:3509": " samānādhikya-rahitam ādy-anta-rahitaṃ śubham //",
    "GR14ss2_bhgu:3510": " tejasāty-adbhutaṃ ramyaṃ nityam ānanda-sāgaram /",
    "GR14ss2_bhgu:3511": " evam ādi-guṇopetaṃ tad viṣṇoḥ paramaṃ padam //",
    "GR14ss2_bhgu:3512": " na tad bhāsayate sūryo na śaśāṅko na pāvakaḥ /",
    "GR14ss2_bhgu:3513": " yad gatvā na nivartante tad dhāma paramaṃ hareḥ //",
    "GR14ss2_bhgu:3514": " tad viṣṇoḥ paramaṃ dhāma śāśvataṃ nityam acyutam /",
    "GR14ss2_bhgu:3515": " na hi varṇayituṃ śakyaṃ kalpa-koṭi-śatair api // (PadmaP 6.227.57-",
    "GR14ss2_bhgu:3516": " hareḥ padaṃ varṇayituṃ na śakyaṃ",
    "GR14ss2_bhgu:3517": " mayā ca dhātrā ca munīndra-varyaiḥ /",
    "GR14ss2_bhgu:3518": " yasmin pade acyuta īśvaro yaḥ",
    "GR14ss2_bhgu:3519": " so aṅga veda yadi vā na veda //",
    "GR14ss2_bhgu:3520": " yad akṣaraṃ veda-guhyaṃ yasmin devā adhi viśve niṣeduḥ /",
    "GR14ss2_bhgu:3521": " yas taṃ na veda kim ṛcā kariṣyati ya u tad vidus ta ime samāsate //",
    "GR14ss2_bhgu:3522": " tad viṣṇoḥ paramaṃ padaṃ sadā paśyanti sūrayaḥ /",
    "GR14ss2_bhgu:3523": " akṣaraṃ śāśvataṃ nityaṃ divīva cakṣur ātatam //",
    "GR14ss2_bhgu:3524": " ā praveṣṭum aśakyaṃ tad brahma-rudrādi-daivataiḥ /",
    "GR14ss2_bhgu:3525": " jñānena śāstra-mārgeṇa vīkṣyate yogi-puṅgavaiḥ //",
    "GR14ss2_bhgu:3526": " ahaṃ brahmā ca devāś ca na jānanti maharṣayaḥ /",
    "GR14ss2_bhgu:3527": " sarvopaniṣadām arthaṃ dṛṣṭvā vakṣyāmi suvrate //",
    "GR14ss2_bhgu:3528": " viṣṇoḥ pade parame tu madhya utsaḥ śubhāhvayaḥ /",
    "GR14ss2_bhgu:3529": " yatra gāvo bhūri-śṛṅgā āsate sva-sukhaṃ prajāḥ //",
    "GR14ss2_bhgu:3530": " atrāhi tat paraṃ dhāma gīyamānasya śārṅgiṇaḥ /",
    "GR14ss2_bhgu:3531": " tad bhāti paramaṃ dhāma gobhir geyaiḥ śubhāhvayaiḥ //",
    "GR14ss2_bhgu:3532": " āditya-varṇaṃ tamasaḥ parastāt jyotir uttamam /",
    "GR14ss2_bhgu:3533": " ādhāro brahmaṇo lokaḥ śuddhaḥ sa ha sanātanaḥ //",
    "GR14ss2_bhgu:3534": " sāmānyāviyute dūre ante'smin śāśvate pade /",
    "GR14ss2_bhgu:3535": " tasthajur jāgaruke'smin yuvānau śrī-sanātanau //",
    "GR14ss2_bhgu:3536": " yataḥ svasārā yuvatī bhūlīle viṣṇu-vallabhe /",
    "GR14ss2_bhgu:3537": " atra pūrve ye ca sādhyā viśva-devāḥ sanātanāḥ //",
    "GR14ss2_bhgu:3538": " te ha nākaṃ mahimānaḥ sacantaḥ śubha-darśanāḥ /",
    "GR14ss2_bhgu:3539": " tat-padaṃ jñānino viprā jātṛvāṃsaḥ samindhate //",
    "GR14ss2_bhgu:3540": " tad viṣṇoḥ paramaṃ padaṃ mokṣa ity abhidhīyate /",
    "GR14ss2_bhgu:3541": " tasmin bandha-vinirmuktāḥ prāpyante sva-mukhaṃ padam //",
    "GR14ss2_bhgu:3542": " yaṃ prāpya na nivartante tasmān moksa udāhṛtaḥ /",
    "GR14ss2_bhgu:3543": " mokṣaḥ paraṃ padaṃ liṅgam amṛtaṃ viṣṇu-mandiram //",
    "GR14ss2_bhgu:3544": " akṣaraṃ paramaṃ dhāma vaikuṇṭhaṃ śāśvataṃ param /",
    "GR14ss2_bhgu:3545": " nityaṃ ca parama-vyoma sarvotkṛṣṭaṃ sanātanam //",
    "GR14ss2_bhgu:3546": " paryāya-vācakany asya paraṃ dhāmno'cyutasya hi /",
    "GR14ss2_bhgu:3547": " tasya tripād-vibhūtes tu rūpaṃ vakṣyāmi vistarāt // ity ādi //",
    "GR14ss2_bhgu:3548": " etad rīitika-śrutayo vaidikeṣu prāyaḥ prasiddhā iti nodahriyante / śrī-nārada-",
    "GR14ss2_bhgu:3549": " pañcarātre ca śrī-brahma-nārada-saṃvāde jitaṃ te stotre ca -",
    "GR14ss2_bhgu:3550": " lokaṃ vaikuṇṭha-nāmānaṃ divya-ṣaḍ-guṇa-saṃyutam /",
    "GR14ss2_bhgu:3551": " avaiṣṇavānām aprāpyaṃ guṇa-traya-vivarjitam //",
    "GR14ss2_bhgu:3552": " nitya-siddheḥ samākīrṇaṃ tan-mayaiḥ pāñca-kālikaiḥ /",
    "GR14ss2_bhgu:3553": " sabhā-prāsāda-jaktaṃ vanaiś copavanaiḥ śubham //",
    "GR14ss2_bhgu:3554": " vāpī-kūpa-taḍāgaiś ca vṛkṣa-ṣaṇḍaiḥ sumaṇḍitam /",
    "GR14ss2_bhgu:3555": " aprākṛtaṃ surair vandyam ayutārka-sama-prabham // iti //",
    "GR14ss2_bhgu:3556": " brahmāṇḍa-purāṇe -",
    "GR14ss2_bhgu:3557": " tam ananta-guṇāvāsaṃ mahat-tejo durāsadam /",
    "GR14ss2_bhgu:3558": " apratyakṣaṃ nirupamaṃ parānandam atīndriyam // iti //",
    "GR14ss2_bhgu:3559": " itihāsa-samuccaye mudgalopakhyāne --",
    "GR14ss2_bhgu:3560": " brahmaṇaḥ sadanād ūrdhvaṃ tad viṣṇoḥ paramaṃ padam /",
    "GR14ss2_bhgu:3561": " śuddhaṃ sanātanaṃ jyotiḥ paraṃ brahmeti yad viduḥ //",
    "GR14ss2_bhgu:3562": " nirmamā nirahaṅkārā nirdvandvā ye jitendriyāḥ /",
    "GR14ss2_bhgu:3563": " dhyāna-yoga-parāś caiva tatra gacchanti sādhavaḥ //",
    "GR14ss2_bhgu:3564": " ye'rcayanti hariṃ viṣṇuṃ kṛṣṇaṃ jiṣṇuṃ sanātanam /",
    "GR14ss2_bhgu:3565": " nārāyaṇam ajaṃ devaṃ viṣvaksenaṃ caturbhujam //",
    "GR14ss2_bhgu:3566": " dhyāyanti puruṣaṃ divyam acyutaṃ ca smaranti ye /",
    "GR14ss2_bhgu:3567": " labhante te'cyuta-sthānaṃ śrutir eṣā sanātanī // iti //",
    "GR14ss2_bhgu:3568": " skānde śrī-sanat-kumāra-mārkaṇḍeya-saṃvāde -",
    "GR14ss2_bhgu:3569": " yo viṣṇu-bhakto viprendra śuddha-cakrādi-cihnitaḥ /",
    "GR14ss2_bhgu:3570": " sa yāti viṣṇu-lokaṃ vai dāha-pralaya-varjitam // iti /",
    "GR14ss2_bhgu:3571": " atra pada-dhāmādi-śabdena sthāna-vācakena svarūpaṃ tv arūḍhena yadi",
    "GR14ss2_bhgu:3572": " kaścit kathañcit svarūpam eva vācayati /",
    "GR14ss2_bhgu:3573": " tarhy anyatra tat-prasaṅge",
    "GR14ss2_bhgu:3574": " te'bhigacchanti mat-sthānaṃ yad brahma paramaṃ vidur ity ādau sākṣād eva",
    "GR14ss2_bhgu:3575": " sthāna-śabda-nigadena tan nirasanīyam /",
    "GR14ss2_bhgu:3576": " yadi tatrāpi cakārādy-adhyāhārādi-",
    "GR14ss2_bhgu:3577": " dainyena pūrva-darśitetihāsa-samuccayasya paraṃ brahmeti yad vidur iti",
    "GR14ss2_bhgu:3578": " viśeṣaṇa-viruddhaṃ vākya-bhedam evāṅgīkaroti tarhi svamate tatra tatrokta-",
    "GR14ss2_bhgu:3579": " loka-śabdaḥ sahāyīkartavyaḥ /",
    "GR14ss2_bhgu:3580": " tataś ca pada-dhāma-sthāna-loka-rūpāṇāṃ teṣāṃ śabdānāṃ ekatra vastuni",
    "GR14ss2_bhgu:3581": " prayogāt parasparam anyārthaṃ dūrīkurvantas te kaṃ vā na bodhayanti svam",
    "GR14ss2_bhgu:3582": " arthaṃ, yathā bhagavān harir viṣṇur ayam iti /",
    "GR14ss2_bhgu:3583": " atha hanta tatrāpi cet,",
    "GR14ss2_bhgu:3584": " svarūpa-mātra-vācakatāṃ bhikṣate tarhi sphuṭam eva",
    "GR14ss2_bhgu:3585": " pādma-vaiṣṇavādi-vacanaiḥ vipakṣo hrepaṇīyaḥ /",
    "GR14ss2_bhgu:3586": " karmādy-aprāpyatvādi-",
    "GR14ss2_bhgu:3587": " pratipādaka-vākyāni tu viśeṣato vetra-pāṇi-rūpāṇi santy eveti vaktavyam /",
    "GR14ss2_bhgu:3588": " tasmāt oṃ namas te [BhP 6.9.33] ity ādi-padyam api sādhv eva vyākhyātam //",
    "GR14ss2_bhgu:3589": " // 6.9 // devāḥ śrī-harim //75// [76]",
    "GR14ss2_bhgu:3590": " tad etc chrī-vaikuṇṭha-svarūpaṃ nirūpitam /",
    "GR14ss2_bhgu:3591": " tac ca yathā śrī-bhagavān eva",
    "GR14ss2_bhgu:3592": " kvacit pūrṇatvena kvacid aṃśatvena ca vartate tathaiveti /",
    "GR14ss2_bhgu:3593": " bahavas tasyāpi",
    "GR14ss2_bhgu:3594": " bhedāḥ pādmottara-khaṇḍādau draṣṭavyāḥ /",
    "GR14ss2_bhgu:3595": " yeṣu śrī-matsya-devādīnām",
    "GR14ss2_bhgu:3596": " api padāni vakṣyante /",
    "GR14ss2_bhgu:3597": " tad eva sūcayati -",
    "GR14ss2_bhgu:3598": " evaṃ hiraṇyākṣam asahya-vikramaṃ",
    "GR14ss2_bhgu:3599": " sa sādayitvā harir ādi-sūkaraḥ /",
    "GR14ss2_bhgu:3600": " jagāma lokaṃ svam akhaṇḍitotsavaṃ",
    "GR14ss2_bhgu:3601": " samīḍitaḥ puṣkara-viṣṭarādibhiḥ // [BhP 3.19.28]",
    "GR14ss2_bhgu:3602": " sādayitvā hatvā /",
    "GR14ss2_bhgu:3603": " pavitrāropa-prasaṅge caivam āha bodhāyanaḥ -",
    "GR14ss2_bhgu:3604": " evaṃ yaḥ kurute vidvān varṣe varṣe na saṃśayaḥ /",
    "GR14ss2_bhgu:3605": " sa yāti paramaṃ sthānaṃ yatra devo nṛkeśarī // iti /",
    "GR14ss2_bhgu:3606": " vāyu-purāṇe tu śiva-puram api tadvat śrūyate, yathā -",
    "GR14ss2_bhgu:3607": " antaughasya samantāt tu sanniviṣṭo ghanodadhiḥ /",
    "GR14ss2_bhgu:3608": " samantād yena toyena dhāryamānaḥ sa tiṣṭhati //",
    "GR14ss2_bhgu:3609": " bāhyato ghana-toyasya tiryag ūrdhvaṃ ca maṇḍalam /",
    "GR14ss2_bhgu:3610": " dhārayamāṇaṃ samantāt tu tiṣṭhate ghana-tejasā //",
    "GR14ss2_bhgu:3611": " ayoguḍanibho vahniḥ samantāt maṇḍalākṛtiḥ /",
    "GR14ss2_bhgu:3612": " samantād ghana-vātena dhāryamāṇaḥ sa tiṣṭhati //",
    "GR14ss2_bhgu:3613": " bhūtādiś ca tathākāśaṃ bhūtādiṃ ca tathā mahān /",
    "GR14ss2_bhgu:3614": " mahān vyāpto hy anantena avyaktena tu dhāryate //",
    "GR14ss2_bhgu:3615": " anantam aparivyaktam anādi-nidhanaṃ ca tat /",
    "GR14ss2_bhgu:3616": " tama eva nirālokam amaryādam adeśikam //",
    "GR14ss2_bhgu:3617": " tamaso'nte ca vikhyātam ākāśānte ca bhāsvaram /",
    "GR14ss2_bhgu:3618": " yaryāntāyām atas tasya śivasyāyatanaṃ mahat /",
    "GR14ss2_bhgu:3619": " tridaśānām agamyaṃ tu sthānaṃ divyam iti śrutir // iti //",
    "GR14ss2_bhgu:3620": " // 3.19 // śrī-maitreyaḥ //76// [77]",
    "GR14ss2_bhgu:3621": " evaṃ ca yathā śrī-bhagavad-vapur-āvirbhavati loke tathaiva kvacit kasyacit tat",
    "GR14ss2_bhgu:3622": " padasyāvirbhāvaḥ śrūyate -",
    "GR14ss2_bhgu:3623": " patnī vikuṇṭhā śubhrasya vaikuṇṭhaiḥ sura-sattamaiḥ /",
    "GR14ss2_bhgu:3624": " tayoḥ sva-kalayā jajñe vaikuṇṭho bhagavān svayam //",
    "GR14ss2_bhgu:3625": " vaikuṇṭhaḥ kalpito yena loko loka-namaskṛtaḥ /",
    "GR14ss2_bhgu:3626": " ramayā prārthyamānena devyā tat-priya-kāmyayā // [BhP 5.8.45]",
    "GR14ss2_bhgu:3627": " yathā bhagavata āvirbhāva-mātraṃ janmeti bhaṇyate / tathaiva",
    "GR14ss2_bhgu:3628": " vaikuṇṭhasyāpi kalpanam āvirbhāvanam eva na tu prākṛtavat kṛtrimatvam",
    "GR14ss2_bhgu:3629": " / ubhayatrāpi nityatvād ity abhiprāyeṇa tat-sāmyenāha,",
    "GR14ss2_bhgu:3630": " jajña iti / śrī-",
    "GR14ss2_bhgu:3631": " vikuṇṭhāsutasyaivedaṃ vaikuṇṭham /",
    "GR14ss2_bhgu:3632": " mūla-vaikuṇṭhaṃ tu sṛṣṭeḥ prāk śrī-",
    "GR14ss2_bhgu:3633": " brahmaṇā dṛṣṭam iti dvitīye prasiddham eva /",
    "GR14ss2_bhgu:3634": " sa tan-niketaṃ parimṛśya śūnyam apaśyamānaḥ kupito nanāda ity [BhP",
    "GR14ss2_bhgu:3635": " 8.19.11] uktam / tat-sthānaṃ tu svargādi-gatam eva jñeyam //",
    "GR14ss2_bhgu:3636": " // 8.5 // śrī-śukaḥ //77// [78]",
    "GR14ss2_bhgu:3637": " dehendriyāsu-hīnānāṃ",
    "GR14ss2_bhgu:3638": " vaikuṇṭha-pura-vāsinām / [BhP 7.1.34]",
    "GR14ss2_bhgu:3639": " janma-hetu-bhūtaiḥ prākṛtair dehendriyāsubhir hīnānāṃ śuddha-sattva-maya-",
    "GR14ss2_bhgu:3640": " dehānām ity arthaḥ //",
    "GR14ss2_bhgu:3641": " // 7.1 // yudhiṣṭhiraḥ śrī-nāradam // 78 // [79]",
    "GR14ss2_bhgu:3642": " tathā -",
    "GR14ss2_bhgu:3643": " ātma-tulyaiḥ ṣoḍaśabhir",
    "GR14ss2_bhgu:3644": " vinā śrīvatsa-kaustubhau /",
    "GR14ss2_bhgu:3645": " paryupāsitam unnidra-",
    "GR14ss2_bhgu:3646": " śarad-amburuhekṣaṇam // [BhP 6.9.29]",
    "GR14ss2_bhgu:3647": " ṣoḍaśabhiḥ śrī-sunandādibhiḥ // 6.9 // śrī-śukaḥ // [80]",
    "GR14ss2_bhgu:3648": " ataeva kālātītās te parama-bhaktānām api param-puruṣārtha-sāmīpyāś cety",
    "GR14ss2_bhgu:3649": " āha / tasmād amūs tanu-bhṛtām aham āśiṣo jña āyuḥ śriyaṃ vibhavam",
    "GR14ss2_bhgu:3650": " aindriyam āviriñcyāt /",
    "GR14ss2_bhgu:3651": " necchāmi te vilulitān uruvikrameṇa",
    "GR14ss2_bhgu:3652": " kālātmanopanaya māṃ nija-bhṛtya-pārśvam // [BhP 7.9.24]",
    "GR14ss2_bhgu:3653": " spaṣṭam // 7.9 // prahlādaḥ śrī-nṛsiṃham // 80 // [81]",
    "GR14ss2_bhgu:3654": " tathā ca pādmottara-khaṇḍe -",
    "GR14ss2_bhgu:3655": " tripād-vibhūter lokās tu asaṅkhyāḥ parikīrtitāḥ /",
    "GR14ss2_bhgu:3656": " śuddha-sattva-mayāḥ sarve brahmānanda-sukhāhvayāḥ //",
    "GR14ss2_bhgu:3657": " sarve nityā nirvikārā heya-rāga-vivarjitāḥ /",
    "GR14ss2_bhgu:3658": " sarve hiraṇmayāḥ śuddhāḥ koṭi-sūrya-sama-prabhāḥ //",
    "GR14ss2_bhgu:3659": " sarve vedamayā divyāḥ kāma-krodhādi-varjitāḥ /",
    "GR14ss2_bhgu:3660": " nārāyaṇa-padāmbhoja-bhakty-eka-rasa-sevinaḥ //",
    "GR14ss2_bhgu:3661": " nirantaraṃ sāma-gāna-paripūrṇa-sukhaṃ śritāḥ /",
    "GR14ss2_bhgu:3662": " sarve pañcopaniṣada-svarūpayā veda-varcasaḥ // ity ādi //",
    "GR14ss2_bhgu:3663": " atra tripād-vibhuti-śabdena prapañcātīta-loko'bhidhīyate pāda-vibhūti-",
    "GR14ss2_bhgu:3664": " śabdena tu prapañca iti /",
    "GR14ss2_bhgu:3665": " yathoktaṃ tatraiva -",
    "GR14ss2_bhgu:3666": " tripād-vyāptiḥ paraṃ dhāmni pādo'syehābhavat punaḥ /",
    "GR14ss2_bhgu:3667": " tripād-vibhūter nityaṃ syāt anityaṃ pādam aiśvaram //",
    "GR14ss2_bhgu:3668": " nityaṃ tad-rūpam īśasya paraṃ dhāmni sthitaṃ śubham /",
    "GR14ss2_bhgu:3669": " acyutaṃ śāśvataṃ divyaṃ sadā yauvanam āśritam //",
    "GR14ss2_bhgu:3670": " nityaṃ sambhogam īśvaryā śriyā bhūmyā ca saṃvṛttam // iti //",
    "GR14ss2_bhgu:3671": " ataeva tad-anusāreṇa dvitīya-skandho'py evaṃ yojanīyaḥ / tatra --",
    "GR14ss2_bhgu:3672": " so 'mṛtasyābhayasyeśo",
    "GR14ss2_bhgu:3673": " martyam annaṃ yad atyagāt /",
    "GR14ss2_bhgu:3674": " mahimaiṣa tato brahman",
    "GR14ss2_bhgu:3675": " puruṣasya duratyayaḥ // [BhP 2.6.17]",
    "GR14ss2_bhgu:3676": " amṛtādi-dvayaṃ tat-tṛtīyatvea vakṣyamāṇasya kṣemasyāpy upalakṣaṇam /",
    "GR14ss2_bhgu:3677": " śrutau ca - utāmṛtatvasyeśāna ity atrāmṛtatvaṃ tad yugalopalakṣam / atra",
    "GR14ss2_bhgu:3678": " dharmi-pradhāna-nirdeśaḥ,",
    "GR14ss2_bhgu:3679": " śrutau tu tatra dharma-mātra-nirdeśasyāpi",
    "GR14ss2_bhgu:3680": " tatraiva tātparyam /",
    "GR14ss2_bhgu:3681": " tatrāmṛtaṃ -sva-dṛṣṭavadbhir puruṣair abhiṣṭutam iti /",
    "GR14ss2_bhgu:3682": " paraṃ na yat-param [BhP 2.9.9] ity ādy uktānusāreṇa paramānandaḥ /",
    "GR14ss2_bhgu:3683": " ataeva amṛta viṣṇu-mandiram iti tat-paryāyaḥ /",
    "GR14ss2_bhgu:3684": " abhayaṃ -- na ca kāla-vikrama",
    "GR14ss2_bhgu:3685": " [BhP 2.9.10] ity ādi bhaya-mātrābhāvaḥ /",
    "GR14ss2_bhgu:3686": " ataeva dvijā dhāmākutobhayam",
    "GR14ss2_bhgu:3687": " [BhP 12.11.19] ity uktam / kṣemaṃ na yatra māyā [BhP 2.9.10] ity ādy",
    "GR14ss2_bhgu:3688": " uktānusāreṇa bhagavad-bahirmukhatākara-guṇa-sambandhābhāvād",
    "GR14ss2_bhgu:3689": " bhagavad-bhajana-maṅgalāśrayatvaṃ jñeyam /",
    "GR14ss2_bhgu:3690": " tathā ca nāradīye -",
    "GR14ss2_bhgu:3691": " sarva-maṅgala-mūrdhanyā pūrṇānanda-mayī sadā /",
    "GR14ss2_bhgu:3692": " dvijendra tava mayy astu bhaktir avyabhicāriṇī // iti //",
    "GR14ss2_bhgu:3693": " ateva kṣemaṃ vindanti mat-sthānam [BhP 11.20.37] ity uktam /",
    "GR14ss2_bhgu:3694": " tatra tat-tac-chabdena lakṣaṇāmaya-kaṣṭa-kalpanayā jana-lokādi-vācyatāṃ",
    "GR14ss2_bhgu:3695": " niṣedhan hetuṃ nyasyati martyaṃ brahmaṇo'pi bhayaṃ matto dviparārdha-",
    "GR14ss2_bhgu:3696": " parāyuṣa [BhP 11.10.30] ity ādi nyāyena maraṇa-dharmakam /",
    "GR14ss2_bhgu:3697": " annaṃ karmādi-",
    "GR14ss2_bhgu:3698": " phalaṃ trilokyādikaṃ yasmād atyagāt atikramyaiva tatra virājata iti / eṣaḥ -",
    "GR14ss2_bhgu:3699": " amṛtādyaiśvarya-rūpaḥ /",
    "GR14ss2_bhgu:3700": " duratyayaḥ - brahmacaryādibhiḥ kenacin manasāpy",
    "GR14ss2_bhgu:3701": " avaroddhum aśakyaḥ / [82]",
    "GR14ss2_bhgu:3702": " tad evam amartyam aiśvaryaṃ tripāt,",
    "GR14ss2_bhgu:3703": " martyam ekapāt iti tasya catuṣpād-",
    "GR14ss2_bhgu:3704": " aiśvaryaṃ punar vivṛṇoti //",
    "GR14ss2_bhgu:3705": " pādeṣu sarva-bhūtāni",
    "GR14ss2_bhgu:3706": " puṃsaḥ sthiti-pado viduḥ /",
    "GR14ss2_bhgu:3707": " amṛtaṃ kṣemam abhayaṃ",
    "GR14ss2_bhgu:3708": " tri-mūrdhno 'dhāyi mūrdhasu // [BhP 2.6.18]",
    "GR14ss2_bhgu:3709": " tiṣṭhanty atra sarva-bhūtānīti sthitayo martādyaiśvaryāṇi tāni pādā",
    "GR14ss2_bhgu:3710": " ivādhiṣṭhāna-bhūtāni yasya tasya sthit-padaḥ pādeṣu caturṣv eva aiśvarya-",
    "GR14ss2_bhgu:3711": " bhāgeṣu sarva-bhūtāni pārṣada-paryantāni /",
    "GR14ss2_bhgu:3712": " pādān darśayati / trayāṇāṃ",
    "GR14ss2_bhgu:3713": " sāttvikādi-padarthānāṃ mūrdhaiva mūrdhā pravṛttiḥ tasya trayāṇāṃ",
    "GR14ss2_bhgu:3714": " mūrdhasu tad upari virājamāneṣu śrī-vaikuṇṭha-lokeṣu amṛtaṃ kṣemam",
    "GR14ss2_bhgu:3715": " abhayaṃ cādhāyi nityaṃ dhṛtam eva tiṣṭhatīty arthaḥ /",
    "GR14ss2_bhgu:3716": " tataḥ pūrvasya martyānna-mātrātmakatvād ekapāttvam,",
    "GR14ss2_bhgu:3717": " uttarasyāmṛtādi-",
    "GR14ss2_bhgu:3718": " trayātmakatvāt tripāttvam iti bhāvaḥ /",
    "GR14ss2_bhgu:3719": " tad anena pādo'sya viśvā bhūtāni",
    "GR14ss2_bhgu:3720": " tripādasyāmṛtaṃ divi ity asyārtho darśitaḥ /",
    "GR14ss2_bhgu:3721": " asya pādas tathāsyaiva diśi",
    "GR14ss2_bhgu:3722": " vaikuṇṭhe yad amṛtādy-ātmakaṃ tripāt tac ca viśvā bhūtānīty arthaḥ /",
    "GR14ss2_bhgu:3723": " atrādhiṣṭhānādhiṣṭheyayor aikyoktiḥ / [83]",
    "GR14ss2_bhgu:3724": " atha catuṣpāttve ca trilokī-vyavasthāvat pakṣāntaraṃ darśayati /",
    "GR14ss2_bhgu:3725": " pādās trayo bahiś cāsann",
    "GR14ss2_bhgu:3726": " aprajānāṃ ya āśramāḥ /",
    "GR14ss2_bhgu:3727": " antas tri-lokyās tv aparo",
    "GR14ss2_bhgu:3728": " gṛha-medho 'bṛhad-vrataḥ // [BhP 2.6.19]",
    "GR14ss2_bhgu:3729": " ca-śabdaḥ ukta-samuccayārthaḥ /",
    "GR14ss2_bhgu:3730": " prapañcād bahiḥ pādās traya āsann eva",
    "GR14ss2_bhgu:3731": " prapañcātmakasya caturtha-pādasyaiva vibhāga-vipakṣāyāṃ tu trilokyā bahiś",
    "GR14ss2_bhgu:3732": " cānye pādās traya āsann ity evaṃ mantro'pi hi tathaiva punaḥ śabdaḥ / te ke?",
    "GR14ss2_bhgu:3733": " aprajānāṃ brahmacāri-vanastha-yatīnām āśramāḥ prāpyā ye lokāḥ / [84]",
    "GR14ss2_bhgu:3734": " ataeva dharma-traya-prāpyatvāt caturṇām api tripāttvam /",
    "GR14ss2_bhgu:3735": " aparas tu caturthaḥ",
    "GR14ss2_bhgu:3736": " pādas trilokyā antar iti gṛhamedhas tat-prāpyaḥ ataevobhayathāpi puruṣaś",
    "GR14ss2_bhgu:3737": " catuṣpād ity āha /",
    "GR14ss2_bhgu:3738": " sṛtī vicakrame viśvam",
    "GR14ss2_bhgu:3739": " sāśanānaśane ubhe /",
    "GR14ss2_bhgu:3740": " yad avidyā ca vidyā ca",
    "GR14ss2_bhgu:3741": " puruṣas tūbhayāśrayaḥ // [BhP 2.6.20]",
    "GR14ss2_bhgu:3742": " viṣvaṅ sarva-vyāpī /",
    "GR14ss2_bhgu:3743": " puruṣaḥ puruṣottamaḥ /",
    "GR14ss2_bhgu:3744": " ete sṛtī te prapañcāprapañca-",
    "GR14ss2_bhgu:3745": " lakṣaṇe jīvasya gatī /",
    "GR14ss2_bhgu:3746": " vicakrame - ākramya sthitaḥ /",
    "GR14ss2_bhgu:3747": " kathambhūte ?",
    "GR14ss2_bhgu:3748": " sāśanānaśane karmādi-phala-bhoga-tad-atikrama-yukte /",
    "GR14ss2_bhgu:3749": " tasyaiva etad-",
    "GR14ss2_bhgu:3750": " ākramaṇe hetuḥ /",
    "GR14ss2_bhgu:3751": " yat yayoḥ sṛtyoḥ avidyā māyaikatra vidyā cic-chaktir",
    "GR14ss2_bhgu:3752": " anyatrāśraya ity arthaḥ /",
    "GR14ss2_bhgu:3753": " puruṣottamas tu tayor dvayor apy āśrayaḥ /",
    "GR14ss2_bhgu:3754": " vakṣyate ca - yasmād daṇḍaṃ virāḍ jajñe [BhP 2.6.21] ity ādinā / tasmāt",
    "GR14ss2_bhgu:3755": " sarvaiśvaryeṇaikadeśaiśvaryeṇa ca catuṣpāttvam iti bhāvaḥ //",
    "GR14ss2_bhgu:3756": " // 2.6 // śrī-brahmā śrī-nāradam // 84 // [85]",
    "GR14ss2_bhgu:3757": " evaṃ śāntaraṅga-vaibhavasya bhagavataḥ svarūpa-bhūtayaiva śaktyā",
    "GR14ss2_bhgu:3758": " prakāśamānatvāt svarūpa-bhūtatvam /",
    "GR14ss2_bhgu:3759": " sā ca śakti-viśiṣṭasyaiva svarūpatvāt",
    "GR14ss2_bhgu:3760": " svarūpāntaḥpāte'pi bheda-lakṣaṇāṃ vṛttiṃ bhajantī tatra prakāśa-viśeṣaṃ",
    "GR14ss2_bhgu:3761": " vaicitrī-vṛndaṃ ca prakaṭayati /",
    "GR14ss2_bhgu:3762": " tatra tatra tādṛśatve bhramopāsanāsiddha-",
    "GR14ss2_bhgu:3763": " gurava evāsmākaṃ pramāṇam /",
    "GR14ss2_bhgu:3764": " tad etad āha caturdaśabhiḥ --",
    "GR14ss2_bhgu:3765": " evaṃ tadaiva bhagavān aravinda-nābhaḥ",
    "GR14ss2_bhgu:3766": " svānāṃ vibudhya sad-atikramam ārya-hṛdyaḥ /",
    "GR14ss2_bhgu:3767": " tasmin yayau paramahaṃsa-mahā-munīnām",
    "GR14ss2_bhgu:3768": " anveṣaṇīya-caraṇau calayan saha-śrīḥ // [BhP 3.15.37]",
    "GR14ss2_bhgu:3769": " taṃ tv āgataṃ pratihṛtaupayikaṃ sva-pumbhis",
    "GR14ss2_bhgu:3770": " te ñcakṣatākṣa-viṣayaṃ sva-samādhi-bhāgyam /",
    "GR14ss2_bhgu:3771": " haṃsa-śriyor vyajanayoḥ śiva-vāyu-lolac-",
    "GR14ss2_bhgu:3772": " chubhrātapatra-śaśi-kesara-śīkarāmbum // [BhP 3.15.38]",
    "GR14ss2_bhgu:3773": " kṛtsna-prasāda-sumukhaṃ spṛhaṇīya-dhāma",
    "GR14ss2_bhgu:3774": " snehāvaloka-kalayā hṛdi saṃspṛśantam /",
    "GR14ss2_bhgu:3775": " śyāme pṛthāv urasi śobhitayā śriyā svaś-",
    "GR14ss2_bhgu:3776": " cūḍāmaṇiṃ subhagayantam ivātma-dhiṣṇyam // [BhP 3.15.39]",
    "GR14ss2_bhgu:3777": " pītāṃśuke pṛthu-nitambini visphurantyā",
    "GR14ss2_bhgu:3778": " kāñcyālibhir virutayā vana-mālayā ca /",
    "GR14ss2_bhgu:3779": " valgu-prakoṣṭha-valayaṃ vinatā-sutāṃse",
    "GR14ss2_bhgu:3780": " vinyasta-hastam itareṇa dhunānam abjam // [BhP 3.15.40]",
    "GR14ss2_bhgu:3781": " vidyut-kṣipan-makara-kuṇḍala-maṇḍanārha-",
    "GR14ss2_bhgu:3782": " gaṇḍa-sthalonnasa-mukhaṃ maṇimat-kirīṭam /",
    "GR14ss2_bhgu:3783": " dor-daṇḍa-ṣaṇḍa-vivare haratā parārdhya-",
    "GR14ss2_bhgu:3784": " hāreṇa kandhara-gatena ca kaustubhena // [BhP 3.15.41]",
    "GR14ss2_bhgu:3785": " atropasṛṣṭam iti cotsmitam indirāyāḥ",
    "GR14ss2_bhgu:3786": " svānāṃ dhiyā viracitaṃ bahu-sauṣṭhavāḍhyam /",
    "GR14ss2_bhgu:3787": " mahyaṃ bhavasya bhavatāṃ ca bhajantam aṅgaṃ",
    "GR14ss2_bhgu:3788": " nemur nirīkṣya na vitṛpta-dṛśo mudā kaiḥ // [BhP 3.15.42]",
    "GR14ss2_bhgu:3789": " tasyāravinda-nayanasya padāravinda-",
    "GR14ss2_bhgu:3790": " kiñjalka-miśra-tulasī-makaranda-vāyuḥ /",
    "GR14ss2_bhgu:3791": " antar-gataḥ sva-vivareṇa cakāra teṣāṃ",
    "GR14ss2_bhgu:3792": " saṅkṣobham akṣara-juṣām api citta-tanvoḥ // [BhP 3.15.43]",
    "GR14ss2_bhgu:3793": " te vā amuṣya vadanāsita-padma-kośam",
    "GR14ss2_bhgu:3794": " udvīkṣya sundaratarādhara-kunda-hāsam /",
    "GR14ss2_bhgu:3795": " labdhāśiṣaḥ punar avekṣya tadīyam aṅghri-",
    "GR14ss2_bhgu:3796": " dvandvaṃ nakhāruṇa-maṇi-śrayaṇaṃ nidadhyuḥ // [BhP 3.15.44]",
    "GR14ss2_bhgu:3797": " puṃsāṃ gatiṃ mṛgayatām iha yoga-mārgair",
    "GR14ss2_bhgu:3798": " dhyānāspadaṃ bahu-mataṃ nayanābhirāmam /",
    "GR14ss2_bhgu:3799": " pauṃsaṃ vapur darśayānam ananya-siddhair",
    "GR14ss2_bhgu:3800": " autpattikaiḥ samagṛṇan yutam aṣṭa-bhogaiḥ // [BhP 3.15.45]",
    "GR14ss2_bhgu:3801": " śrī-kumārā ūcuḥ",
    "GR14ss2_bhgu:3802": " yo 'ntarhito hṛdi gato 'pi durātmanāṃ tvaṃ",
    "GR14ss2_bhgu:3803": " so 'dyaiva no nayana-mūlam ananta rāddhaḥ /",
    "GR14ss2_bhgu:3804": " yarhy eva karṇa-vivareṇa guhāṃ gato naḥ",
    "GR14ss2_bhgu:3805": " pitrānuvarṇita-rahā bhavad-udbhavena // [BhP 3.15.46]",
    "GR14ss2_bhgu:3806": " taṃ tvāṃ vidāma bhagavan param ātma-tattvaṃ",
    "GR14ss2_bhgu:3807": " sattvena samprati ratiṃ racayantam eṣām /",
    "GR14ss2_bhgu:3808": " yat te 'nutāpa-viditair dṛḍha-bhakti-yogair",
    "GR14ss2_bhgu:3809": " udgranthayo hṛdi vidur munayo virāgāḥ // [BhP 3.15.47]",
    "GR14ss2_bhgu:3810": " nātyantikaṃ vigaṇayanty api te prasādaṃ",
    "GR14ss2_bhgu:3811": " kimv anyad arpita-bhayaṃ bhruva unnayais te /",
    "GR14ss2_bhgu:3812": " ye 'ṅga tvad-aṅghri-śaraṇā bhavataḥ kathāyāḥ",
    "GR14ss2_bhgu:3813": " kīrtanya-tīrtha-yaśasaḥ kuśalā rasa-jñāḥ // [BhP 3.15.48]",
    "GR14ss2_bhgu:3814": " kāmaṃ bhavaḥ sva-vṛjinair nirayeṣu naḥ stāc",
    "GR14ss2_bhgu:3815": " ceto 'livad yadi nu te padayo rameta /",
    "GR14ss2_bhgu:3816": " vācaś ca nas tulasivad yadi te 'ṅghri-śobhāḥ",
    "GR14ss2_bhgu:3817": " pūryeta te guṇa-gaṇair yadi karṇa-randhraḥ // [BhP 3.15.49]",
    "GR14ss2_bhgu:3818": " prāduścakartha yad idaṃ puruhūta rūpaṃ",
    "GR14ss2_bhgu:3819": " teneśa nirvṛtim avāpur alaṃ dṛśo naḥ /",
    "GR14ss2_bhgu:3820": " tasmā idaṃ bhagavate nama id vidhema",
    "GR14ss2_bhgu:3821": " yo 'nātmanāṃ durudayo bhagavān pratītaḥ // [BhP 3.15.50]",
    "GR14ss2_bhgu:3822": " atha krameṇa vyākhyāyate /",
    "GR14ss2_bhgu:3823": " evaṃ tadaiveti / ṭīkā ca -",
    "GR14ss2_bhgu:3824": " evaṃ svānāṃ mahatsu atikramam apatarādhaṃ tat-kṣaṇam eva vibudhya,",
    "GR14ss2_bhgu:3825": " tasmin yatra te sanakādayas tābhyāṃ jaya-vijayābhyāṃ ruddhāḥ / taṃ deśaṃ",
    "GR14ss2_bhgu:3826": " yayau / āryāṇāṃ hṛdyaḥ manojñaḥ /",
    "GR14ss2_bhgu:3827": " caraṇau calayann iti /",
    "GR14ss2_bhgu:3828": " ayaṃ bhāvaḥ - mac-",
    "GR14ss2_bhgu:3829": " caraṇa-darśan-pratighātajaṃ krodhaṃ tau darśayan śamayiṣyāmīti tvarā-",
    "GR14ss2_bhgu:3830": " vyājena padbhyām eva yayau /",
    "GR14ss2_bhgu:3831": " śrī-sāhityaṃ ca niṣkāmān api vibhūtibhiḥ",
    "GR14ss2_bhgu:3832": " pūrayitvā kṣamāpayitum iti / ity eṣā /",
    "GR14ss2_bhgu:3833": " atra teṣām ātmārāmāṇām apy ānanda-dānārthaṃ caraṇa-darśanena tasya",
    "GR14ss2_bhgu:3834": " saccidānanda-ghanatvaṃ /",
    "GR14ss2_bhgu:3835": " śrī-sāhityena tac-chakti-vilāsasyāpi",
    "GR14ss2_bhgu:3836": " svarūpānitaratvaṃ vivakṣitam /",
    "GR14ss2_bhgu:3837": " svānām iti bahu-vacanaṃ dvayor apy",
    "GR14ss2_bhgu:3838": " aparādhaḥ sarveṣv eva parivāreṣv āpatatīty apekṣayā tayor bahumānād vā",
    "GR14ss2_bhgu:3839": " / sva-śabdena munīnāṃ na tādṛśaṃ tad-ātmīyatvam iti vivakṣitam /",
    "GR14ss2_bhgu:3840": " tatra tair dṛṣṭaṃ devam anuvarṇayati pañcabhiḥ /",
    "GR14ss2_bhgu:3841": " taṃ tv āgatam iti / te",
    "GR14ss2_bhgu:3842": " sanakādayaḥ sva-samadhinā bhāgyaṃ bhajanīyaṃ phalaṃ yad brahma tad",
    "GR14ss2_bhgu:3843": " evākṣa-viṣayaṃ /",
    "GR14ss2_bhgu:3844": " yad vā sva-samādheḥ svaysa hṛdi brahmākāreṇa para-tattva-",
    "GR14ss2_bhgu:3845": " sphūrter bhāgyaṃ phala-rūpaṃ /",
    "GR14ss2_bhgu:3846": " yato'kṣa-viṣayaṃ tadīya-sva-prakāśakatā-",
    "GR14ss2_bhgu:3847": " śakti-saṃskṛta-nikhila-dhīndriya-sphuritatvena samprati vispaṣṭam",
    "GR14ss2_bhgu:3848": " evānubhūya-mānam /",
    "GR14ss2_bhgu:3849": " anena pūrvavat tasya śabda-sparśa-rūpa-rasa-",
    "GR14ss2_bhgu:3850": " gandhākhyānāṃ sarveṣām eva dharmāṇāṃ sac-cid-ānanda-ghanātmatvaṃ",
    "GR14ss2_bhgu:3851": " sādhitam / tathā nityam eva tathāvidha-satatoditvara-mādhurī-",
    "GR14ss2_bhgu:3852": " vaicitryānubhava-pūrvakaṃ parama-premānanda-sandohena sevamānais",
    "GR14ss2_bhgu:3853": " tasyātmīyaiḥ puruṣair ānīta sevopavika [?",
    "GR14ss2_bhgu:3854": " ] -nānā-vastubhiḥ sevyamānaṃ",
    "GR14ss2_bhgu:3855": " bhagavantaṃ kathañcit kvacit kadācid eva tadānīṃ kenāpi samādhija-",
    "GR14ss2_bhgu:3856": " bhāgyodayena kevalam apaśyann iti teṣāṃ parama-viduṣāṃ",
    "GR14ss2_bhgu:3857": " spṛhāspadāvastheṣu śrī-vaikuṇṭha-puruṣeṣu kasyā api bhagavad-ānanda-",
    "GR14ss2_bhgu:3858": " śakter vilāsa-mayatvaṃ darśitam /",
    "GR14ss2_bhgu:3859": " atha teṣāṃ bhagavad-rater uddīpanatvena citta-kṣobhakatvāt tat-",
    "GR14ss2_bhgu:3860": " paricchadādīnām api tādṛśatvam āha haṃseti sārdhais tribhiḥ / keśarā",
    "GR14ss2_bhgu:3861": " muktā-maya-pralambāḥ /",
    "GR14ss2_bhgu:3862": " kṛtsna-prasādeti /",
    "GR14ss2_bhgu:3863": " kṛtsnasya dvāra-pāla-muni-",
    "GR14ss2_bhgu:3864": " vṛndasya prasāde sumukham iti spṛhaṇīyānāṃ guṇānāṃ dhāma sthānam iti",
    "GR14ss2_bhgu:3865": " / tat-tad-guṇānāṃ tādṛśatvaṃ darśitam /",
    "GR14ss2_bhgu:3866": " snehāvaloketi vilāsasya / svaḥ sukha-",
    "GR14ss2_bhgu:3867": " bhoga-sthānāni nityānantānanda-rūpitvāt /",
    "GR14ss2_bhgu:3868": " teṣāṃ cūḍāmaṇim ātma-dhiṣṇyaṃ",
    "GR14ss2_bhgu:3869": " sva-svarūpaṃ sthānaṃ śrī-vaikuṇṭhaṃ /",
    "GR14ss2_bhgu:3870": " tādṛśatve'py urasi śobhitayā śriyā",
    "GR14ss2_bhgu:3871": " kṛtvā subhagayantam iva tatra bhūṣaṇa-viśeṣaṃ nidadhānam iva / iveti",
    "GR14ss2_bhgu:3872": " vākyālaṅkāre /",
    "GR14ss2_bhgu:3873": " anena śrīvaikuṇṭhasya /",
    "GR14ss2_bhgu:3874": " uktaṃ ca tad-viśva-gurv ityādau āpuḥ parāṃ mudam ity ādi [BhP 3.16.26] /",
    "GR14ss2_bhgu:3875": " vakṣyate ca --",
    "GR14ss2_bhgu:3876": " atha te munayo dṛṣṭvā",
    "GR14ss2_bhgu:3877": " nayanānanda-bhājanam /",
    "GR14ss2_bhgu:3878": " vaikuṇṭhaṃ tad-adhiṣṭhānaṃ",
    "GR14ss2_bhgu:3879": " vikuṇṭhaṃ ca svayaṃ-prabham // [BhP 3.16.27]",
    "GR14ss2_bhgu:3880": " bhagavantaṃ parikramya",
    "GR14ss2_bhgu:3881": " praṇipatyānumānya ca /",
    "GR14ss2_bhgu:3882": " pratijagmuḥ pramuditāḥ",
    "GR14ss2_bhgu:3883": " śaṃsanto vaiṣṇavīṃ śriyam // [BhP 3.16.28]",
    "GR14ss2_bhgu:3884": " pītāṃśuke iti /",
    "GR14ss2_bhgu:3885": " kāñcyā vanamālayā cety atretthmabhūta-lakṣaṇe tṛtīyā /",
    "GR14ss2_bhgu:3886": " vidyud iti / haratā manohareṇa /",
    "GR14ss2_bhgu:3887": " tad evaṃ paricchadādīnām api tādṛśatvaṃ varṇayitvā punas tasyaivāti-mano-",
    "GR14ss2_bhgu:3888": " haratvam āha avopasṛṣṭam iti[*ENDNOTE 25] /",
    "GR14ss2_bhgu:3889": " indirāyā utsmitaṃ garvaḥ",
    "GR14ss2_bhgu:3890": " ava bhagavati upasṛṣṭaṃ /",
    "GR14ss2_bhgu:3891": " asya kāntasya nityena lābhena nityam evādhikam",
    "GR14ss2_bhgu:3892": " āvirbhāvitam iti tadīyānāṃ dhiyā vitarkitam /",
    "GR14ss2_bhgu:3893": " atra hetuḥ - bahu-",
    "GR14ss2_bhgu:3894": " sauṣṭhavāḍhyam ananta-svarūpa-guṇa-sampadbhir yuktam /",
    "GR14ss2_bhgu:3895": " nanv evambhūtasya lakṣmyā api rahasyamahānidhirūpasya parama-vastunaḥ",
    "GR14ss2_bhgu:3896": " kathaṃ prakāśaḥ smabhavatīty ata āha mahyam iti /",
    "GR14ss2_bhgu:3897": " madādīnāṃ bhaktānāṃ",
    "GR14ss2_bhgu:3898": " kṛte aṅgaṃ bhajantaṃ mūrtiṃ prakaṭayantam asmad-viṣayakam aṅgīkāraṃ",
    "GR14ss2_bhgu:3899": " bhajantam ity arthaḥ /",
    "GR14ss2_bhgu:3900": " ullaṅghita-trividha-sīma-samātiśāyi-",
    "GR14ss2_bhgu:3901": " sambhāvanaṃ tava parivraḍhima-svabhāvam",
    "GR14ss2_bhgu:3902": " māyā-balena bhavatāpi niguhyamānaṃ",
    "GR14ss2_bhgu:3903": " paśyanti kecid aniśaṃ tvad-ananya-bhāvāḥ //",
    "GR14ss2_bhgu:3904": " [Stotra-ratna, 13] itivat /",
    "GR14ss2_bhgu:3905": " bhaktir evainaṃ nayati bhaktir evainaṃ darśayatīty ādi śruteḥ /",
    "GR14ss2_bhgu:3906": " tathābhūtaṃ",
    "GR14ss2_bhgu:3907": " tam acakṣateti /",
    "GR14ss2_bhgu:3908": " nirīkṣya ca mudā kaiḥ śirobhir nemuḥ /",
    "GR14ss2_bhgu:3909": " na viśeṣeṇa tṛptā",
    "GR14ss2_bhgu:3910": " dṛśo netrāṇi yeṣāṃ te /",
    "GR14ss2_bhgu:3911": " tasyeti [3.15.43]/ ṭīkā ca - svarūpānandād api teṣāṃ bhajanānandādhikyam",
    "GR14ss2_bhgu:3912": " ity āha / tasya padāravinda-kiñjalkaiḥ keśarair miśrā yā tulasī tasyā",
    "GR14ss2_bhgu:3913": " makarandena yukto yo vāyuḥ,",
    "GR14ss2_bhgu:3914": " sva-vivareṇa nāsā-cchidreṇa,",
    "GR14ss2_bhgu:3915": " akṣara-juṣāṃ",
    "GR14ss2_bhgu:3916": " brahmānanda-sevinām api,",
    "GR14ss2_bhgu:3917": " saṃkṣobhaṃ citte'tiharṣaṃ tanau romāñcam / ity",
    "GR14ss2_bhgu:3918": " eṣā //",
    "GR14ss2_bhgu:3919": " atra padayor aravinda-kiñjalka-miśrā yā tulasīti vyākhyeyam / aravinda-",
    "GR14ss2_bhgu:3920": " tulasyau ca tadānīṃ vana-mālā-sthite eva jñeye /",
    "GR14ss2_bhgu:3921": " astu tāvad-bhagavad-ātma-",
    "GR14ss2_bhgu:3922": " bhūtānāṃ teṣām aṅgopāṅgānāṃ teṣu kṣobha-kāritvaṃ tat-samandhi-",
    "GR14ss2_bhgu:3923": " samandhino vāyor apīti bhāvaḥ /",
    "GR14ss2_bhgu:3924": " harṣa-kāritaṃ sambhramam āha dvābhyām /",
    "GR14ss2_bhgu:3925": " te vā [3.15.44] iti / te vai kila,",
    "GR14ss2_bhgu:3926": " vadanam eva asita-padma-koṣaḥ īṣad-vikasitaṃ nīlāmbujaṃ taṃ ut ūrdhvaṃ",
    "GR14ss2_bhgu:3927": " vīkṣya labdha-manorathāḥ santaḥ,",
    "GR14ss2_bhgu:3928": " nayā evāruṇa-maṇayaḥ teṣāṃ śrayaṇam",
    "GR14ss2_bhgu:3929": " āśraya-bhūtaṃ aṅghri-dvandvaṃ punar avekṣya adho-dṛṣṭyā vīkṣya punaḥ",
    "GR14ss2_bhgu:3930": " punar evaṃ vīkṣya yugapat sarvāṅga-lāvaṇya-grahaṇāśakteḥ paścān",
    "GR14ss2_bhgu:3931": " nidadhuś cintayāmāsuḥ,",
    "GR14ss2_bhgu:3932": " yugapad eva katham idam idaṃ sarvaṃ paśyemety-",
    "GR14ss2_bhgu:3933": " utkaṇṭhābhiḥ sthāyibhāva-poṣakaṃ cintākhyaṃ bhāvam āpur ity arthaḥ /",
    "GR14ss2_bhgu:3934": " puṃsām iti / bahu-mataṃ brahmaṇo'pi dhana-prakāśatvād atyādarāspadam /",
    "GR14ss2_bhgu:3935": " pauṃsnaṃ [?] vapur darśayānam iti /",
    "GR14ss2_bhgu:3936": " puruṣasya garbhoda-śāyino guṇāvatāra-",
    "GR14ss2_bhgu:3937": " rūpaṃ śrī-viṣṇv-ākhyaṃ yad vapus tad abhinnatayā svaṃ vapur darśayantaṃ,",
    "GR14ss2_bhgu:3938": " na tu brahmādivad anyathātvenety arthaḥ /",
    "GR14ss2_bhgu:3939": " ananyena svenaiva siddhai`svarūpa-",
    "GR14ss2_bhgu:3940": " bhūtair ity arthaḥ /",
    "GR14ss2_bhgu:3941": " ataevotpattikaiḥ tadvad evānādi-siddhair ity arthaḥ /",
    "GR14ss2_bhgu:3942": " aṇimādy-aṣṭaiśvarya-yutaṃ viśiṣṭaṃ na tūpalakṣitam /",
    "GR14ss2_bhgu:3943": " anena tteṣāṃ stuty-",
    "GR14ss2_bhgu:3944": " āspada-viśeṣaṇatvena aiśvaryopalakṣita-samasta-bhagānāṃ tādṛśatvaṃ",
    "GR14ss2_bhgu:3945": " vyañjitam / samagṛṇan samyag astuvann iti /",
    "GR14ss2_bhgu:3946": " atha śrī-bhagavatas tādṛśa-bhāva-vyañjinīṃ nijām uktiṃ teṣām eva sva-",
    "GR14ss2_bhgu:3947": " hārdābhivyakti-kareṇa stuti-vākyena pramāṇayati,",
    "GR14ss2_bhgu:3948": " śrī-kumārā ūcur iti /",
    "GR14ss2_bhgu:3949": " stutim āha ya iti pañcabhiḥ /",
    "GR14ss2_bhgu:3950": " atrākṣara-juṣām api [BhP 3.15.43] ity anusṛtya",
    "GR14ss2_bhgu:3951": " vyākhyāyate /",
    "GR14ss2_bhgu:3952": " nityaṃ brama-rūpeṇa prakāśase na tac citram / idānīṃ tu",
    "GR14ss2_bhgu:3953": " viśuddha-sattva-laksaṇena svarūpa-śakti-vṛtti-viśeṣeṇa prakāśitayā ghana-",
    "GR14ss2_bhgu:3954": " prakāśa-para-tattvaika-rūpayā mūrtyā pratyakṣo'si,",
    "GR14ss2_bhgu:3955": " aho bhāgyam asmākam",
    "GR14ss2_bhgu:3956": " ity āhuḥ /",
    "GR14ss2_bhgu:3957": " he ananta yas tvaṃ hṛd-gato'pi durātmanām antarhito na sphurasi, sa",
    "GR14ss2_bhgu:3958": " no'smākam antarhito na bhavasi,",
    "GR14ss2_bhgu:3959": " nayana-mūlaṃ tvayaiva rāddhaḥ prāpto'si /",
    "GR14ss2_bhgu:3960": " tathā ca - api saṃrādhane pratyakṣānumānābhyāṃ ity asya viṣaya-vākyam",
    "GR14ss2_bhgu:3961": " parāñci yāni vyatṛṇat svayambhūs tasmāt parāṅ paśyasi nāntarātman /",
    "GR14ss2_bhgu:3962": " kaścid dhīraḥ pratyag-ātmānam aikṣad āvṛtta-cakṣur amṛtatvam icchann iti",
    "GR14ss2_bhgu:3963": " / antardhānābhāve hetuḥ bhavad-udbhavena brahmaṇā tenāsmat-pitrā yarhi",
    "GR14ss2_bhgu:3964": " yadaivānuvarṇita-rahā uddiṣṭa-brahmākhya-rahasyaḥ,",
    "GR14ss2_bhgu:3965": " tadaiva naḥ karma-",
    "GR14ss2_bhgu:3966": " mārgeṇa tad-rūpatayā guhāḥ buddhiṃ gato'smīti /",
    "GR14ss2_bhgu:3967": " nanu, pitropadiṣṭaṃ bhavatām adṛśyam ātma-tattvākhyaṃ rahaḥ,",
    "GR14ss2_bhgu:3968": " ahaṃ tv anya",
    "GR14ss2_bhgu:3969": " eva syāṃ dṛśyatvāt /",
    "GR14ss2_bhgu:3970": " naivam /",
    "GR14ss2_bhgu:3971": " asmat praty abhijñayā bheda-nirāsād ity āhuḥ",
    "GR14ss2_bhgu:3972": " taṃ tvām iti /",
    "GR14ss2_bhgu:3973": " he bhagavan paraṃ kevalam ātma-tattvaṃ brahma-svarūpaṃ tvāṃ",
    "GR14ss2_bhgu:3974": " vidāma vidmaḥ pratyabhijānīmaḥ /",
    "GR14ss2_bhgu:3975": " kena pratyabhijānītha?",
    "GR14ss2_bhgu:3976": " samprati adhunā",
    "GR14ss2_bhgu:3977": " sattvena, asmāsv etad-rūpāvirbhāvena /",
    "GR14ss2_bhgu:3978": " etāvantaṃ kālaṃ na jñātavanto vayaṃ,",
    "GR14ss2_bhgu:3979": " adhunā tu sākṣād-anubhavena niścitavantaḥ sma ity arthaḥ /",
    "GR14ss2_bhgu:3980": " tvaṃ śuddha-",
    "GR14ss2_bhgu:3981": " citta-vṛttau brahmavat netre'py asmākaṃ sphurasi,",
    "GR14ss2_bhgu:3982": " na tu dṛśyatveneti bhāvaḥ",
    "GR14ss2_bhgu:3983": " / na kevalaṃ pratyabhijñā-mātram ity āhuḥ /",
    "GR14ss2_bhgu:3984": " eṣām asmākaṃ ratiṃ racayantam",
    "GR14ss2_bhgu:3985": " anyathā ratir api tvayy asmākaṃ nodbhaved iti bhāvaḥ /",
    "GR14ss2_bhgu:3986": " nirahaṃ-mānāditvenānyeṣām apy ātmārāmāṇām anyato raty-abhāvam eva",
    "GR14ss2_bhgu:3987": " dyotayantas tad-ātma-tattvam āhuḥ tatraiva sādhana-vaśiṣṭyāt kim api",
    "GR14ss2_bhgu:3988": " vaiśiṣṭyaṃ cāhuḥ /",
    "GR14ss2_bhgu:3989": " yat tvad-rūpatvenāvirbhavad-ātma-tattvaṃ te'nutāpaḥ",
    "GR14ss2_bhgu:3990": " kṛpā, tenaiva viditair dṛḍha-bhakti-yogair viduḥ /",
    "GR14ss2_bhgu:3991": " yad vā anutāpo dainyaṃ tena",
    "GR14ss2_bhgu:3992": " viditais te tava dṛḍha-bhakti-yogaiḥ /",
    "GR14ss2_bhgu:3993": " kīdṛśāḥ ? udgranthayo nirahaṃ-mānāḥ",
    "GR14ss2_bhgu:3994": " / ataeva virāgāḥ /",
    "GR14ss2_bhgu:3995": " tad evaṃ pitrānuvarṇita-rahā ity atra rahaḥ-śabdaś catuḥ-",
    "GR14ss2_bhgu:3996": " ślokī-rītyā prema-bhakter eva vācaka iti vyañjitam /",
    "GR14ss2_bhgu:3997": " atha pūrvam abheda-matayo'pi samprati svarūpānanda-śakti-vilāsair vicitrita-",
    "GR14ss2_bhgu:3998": " matayo bhūyo'pi bhedātmikāṃ bhaktim eva prārthayituṃ bhaktānāṃ",
    "GR14ss2_bhgu:3999": " sukhātiśayam āhuḥ,",
    "GR14ss2_bhgu:4000": " nātyantikam iti /",
    "GR14ss2_bhgu:4001": " ātyantikaṃ mokṣa-lakṣaṇaṃ prasādam",
    "GR14ss2_bhgu:4002": " api, kim utānyad indrādi-padam /",
    "GR14ss2_bhgu:4003": " idānīṃ svāparādhaṃ dyotayanto bhaktiṃ prārthayante kāmam iti / he",
    "GR14ss2_bhgu:4004": " bhagavanm, ataḥ pūrvam asmākaṃ vṛjinaṃ nābhavat /",
    "GR14ss2_bhgu:4005": " idānīṃ tu sarvāṇy api",
    "GR14ss2_bhgu:4006": " jātāni yatas tvad-bhaktau śaptau /",
    "GR14ss2_bhgu:4007": " atas tair vṛjinair nirayeṣu kāmaṃ",
    "GR14ss2_bhgu:4008": " no'smākaṃ bhavo janma syāt /",
    "GR14ss2_bhgu:4009": " anena tad-adhigama uttara-pūrvārdhayor",
    "GR14ss2_bhgu:4010": " aśleṣa-vināśau tad-vyapadeśād iti nyāyenāsambhava-tad-bhāvānāṃ brahma-",
    "GR14ss2_bhgu:4011": " jñāninām api sveṣāṃ bahu-naraka-kāri-vṛjināpāta-kṣamāpaṇena tayor",
    "GR14ss2_bhgu:4012": " itthambhūta-guṇo harir itivat sarvādbhuta-mahattamatvaṃ sūcitam / aho nirayā",
    "GR14ss2_bhgu:4013": " api bhaveyur eva,",
    "GR14ss2_bhgu:4014": " na tāvatāpi paryāptaṃ,",
    "GR14ss2_bhgu:4015": " tebhyaś ca nāsmākam api bhayam",
    "GR14ss2_bhgu:4016": " / atra tu mūlaṃ duṣphalaṃ bhagavat-parāṅ-mukhī-bhāva eva,",
    "GR14ss2_bhgu:4017": " sa tv asmākaṃ",
    "GR14ss2_bhgu:4018": " mābhūd iti sakāku prārthayante /",
    "GR14ss2_bhgu:4019": " nu vitarke /",
    "GR14ss2_bhgu:4020": " yadi tu naś cetas te padayo",
    "GR14ss2_bhgu:4021": " rameta, tatrāpy alirad eva kevala-tan-mādhuryāsvādāpekṣayā, na tu",
    "GR14ss2_bhgu:4022": " brahmātmānubhavāpekṣayā,",
    "GR14ss2_bhgu:4023": " evaṃ vācaś cety ādi /",
    "GR14ss2_bhgu:4024": " atra bhatāparādhasya",
    "GR14ss2_bhgu:4025": " bhagavatā kṣamā tad-icchā-mātra-kṛta-tat-krodha-jananāt teṣām",
    "GR14ss2_bhgu:4026": " aparādhābhāsatveneti jñeyam /",
    "GR14ss2_bhgu:4027": " śloka-dvaye'smin kaivalyān narako'pi tvad-bhakti-mātraṃ kāmayamānānām",
    "GR14ss2_bhgu:4028": " asmākaṃ tad-avirodhatvāt śreyān iti svārasya-labdhaṃ,",
    "GR14ss2_bhgu:4029": " tathāpītthaṃ",
    "GR14ss2_bhgu:4030": " kṛtārthatvam asmākam aticitram ity āhuḥ prādur iti /",
    "GR14ss2_bhgu:4031": " anātmanām ātmanas",
    "GR14ss2_bhgu:4032": " tava ekānta-bhakti-rahitānām aprakaṭo'pi it itthaṃ yaḥ pratīto'si, tasmai",
    "GR14ss2_bhgu:4033": " tubhyaṃ nama idaṃ vidhemeti /",
    "GR14ss2_bhgu:4034": " tatraitad uktaṃ bhavati /",
    "GR14ss2_bhgu:4035": " ete brahma-vidyā-",
    "GR14ss2_bhgu:4036": " siddhānāṃ parāvara-gurūṇām api guravaḥ /",
    "GR14ss2_bhgu:4037": " ataeva paramahaṃsa-mahā-",
    "GR14ss2_bhgu:4038": " munīnām ity uktam /",
    "GR14ss2_bhgu:4039": " taṃ tvām ahaṃ jñāna-ghanaṃ svabhāva-",
    "GR14ss2_bhgu:4040": " pradhvasta-māyā-guṇa-bheda-mohaiḥ /",
    "GR14ss2_bhgu:4041": " sanandanādyair hṛdi saṃvibhāvyam[*ENDNOTE 26] [BhP 9.8.23]",
    "GR14ss2_bhgu:4042": " iti śrīmad-aṃśumad-vākyādau ihātma-tattvaṃ samyag jagāda munayo yad",
    "GR14ss2_bhgu:4043": " acakṣatātmann iti [BhP 2.7.5] brahma-vākyādau,",
    "GR14ss2_bhgu:4044": " tasmai mṛdita-kaṣāyāya",
    "GR14ss2_bhgu:4045": " tamasaḥ pāraṃ darśayati bhagavān sanat-kumāra ity ādi śrutau ca tathā",
    "GR14ss2_bhgu:4046": " prasiddham /",
    "GR14ss2_bhgu:4047": " āsan nānubhavasyaiva tu siddhasyāṇimādibhir vighno'pi",
    "GR14ss2_bhgu:4048": " sambhāvyaḥ /",
    "GR14ss2_bhgu:4049": " na tu siddhānubhavasya,",
    "GR14ss2_bhgu:4050": " taṃ saprapañcam adhirūḍha-samādhi-",
    "GR14ss2_bhgu:4051": " yogaḥ svāpnaṃ punar na bhajate pratibuddha-vastur iti [BhP 3.28.38] śrī-",
    "GR14ss2_bhgu:4052": " kapila-deva-vākyāt /",
    "GR14ss2_bhgu:4053": " ateva teṣāṃ pradhvasta-māyā-guṇa-bheda-mohānāṃ krodhādikam api",
    "GR14ss2_bhgu:4054": " durghaṭa-ghaṭanā-kāriṇyā śrī-bhagavad-icchayaiva jātam iti tair api",
    "GR14ss2_bhgu:4055": " vyākhyātam /",
    "GR14ss2_bhgu:4056": " tad evaṃ teṣāṃ satata-brahmānanda-magnatvaṃ siddham / tad",
    "GR14ss2_bhgu:4057": " uktam - akṣara-juṣām apīti [BhP 3.15.43],",
    "GR14ss2_bhgu:4058": " yo'ntarhita [BhP 3.15.46] ity ādi ca",
    "GR14ss2_bhgu:4059": " / śrūyate cānyatra brahma-juṣām avikṣipta-cittatvam /",
    "GR14ss2_bhgu:4060": " yathā saptame śrī-",
    "GR14ss2_bhgu:4061": " nārada-vākyam -",
    "GR14ss2_bhgu:4062": " kāmādibhir anābiddhaṃ praśāntākhila-vṛttir yat /",
    "GR14ss2_bhgu:4063": " cittaṃ brahma-sukha-spṛṣṭaṃ naivottiṣṭheta karhicit // iti [BhP 7.15.35]",
    "GR14ss2_bhgu:4064": " tathāpi teṣāṃ bhagavad-ānandākṛṣṭa-cittatvam ucyate /",
    "GR14ss2_bhgu:4065": " evam anyeṣām apy",
    "GR14ss2_bhgu:4066": " ātmārāmāṇāṃ tādṛśatvaṃ śrūyate /",
    "GR14ss2_bhgu:4067": " sva-sukha-nibhṛta-cetās tad-vyudas tāny",
    "GR14ss2_bhgu:4068": " abhāvo'py ajita-rucira-līlākṛṣṭa-sāraḥ [BhP 12.12.68] ity ādiṣu /",
    "GR14ss2_bhgu:4069": " atha loka-saṅgrahārthair veṣā teṣāṃ bhakti-prakriyā prācīna-saṃskāra-vaśā",
    "GR14ss2_bhgu:4070": " vā ? naivam / ubhayatrāpi vāso yathā parikṛtaṃ madirā-madāndha [BhP",
    "GR14ss2_bhgu:4071": " 3.28.37] itivat tatrāveśāsambhavāt /",
    "GR14ss2_bhgu:4072": " dṛśyate tv anyatrānāveśaḥ mānasā me",
    "GR14ss2_bhgu:4073": " sutā yuṣmat-pūrvajāḥ sanakādayaḥ /",
    "GR14ss2_bhgu:4074": " cerur vihāyasā lokān lokeṣu vigata-",
    "GR14ss2_bhgu:4075": " spṛhā [BhP 3.15.12] ity abhidhānāt /",
    "GR14ss2_bhgu:4076": " bhagavati tv āveśaḥ paramahaṃsa-",
    "GR14ss2_bhgu:4077": " mahāmunīnām anveṣaṇīya-caraṇau [BhP 3.15.37] ity atra",
    "GR14ss2_bhgu:4078": " yādṛcchikatāvirodhy-anveṣaṇīyatvābhidhānāt /",
    "GR14ss2_bhgu:4079": " pañcame tu, asaṅga-niśita-",
    "GR14ss2_bhgu:4080": " jñānānala-vidhūtāśeṣa-malānāṃ bhavat-svabhāva-nāmātmarāmāṇāṃ",
    "GR14ss2_bhgu:4081": " munīnām anavarata-pariguṇita-guṇa-gaṇa [BhP 5.3.11] ity atra gadye tad-eka-",
    "GR14ss2_bhgu:4082": " niṣṭhatvam apy uktam /",
    "GR14ss2_bhgu:4083": " ajita-rucira-līlākṛṣṭa-sāra ity [BhP 12.12.69] atraiva",
    "GR14ss2_bhgu:4084": " ca / atrāpi teneśa nivṛttim avāpur alaṃ dṛśo na [BhP 3.15.50] ity ādau",
    "GR14ss2_bhgu:4085": " sukhadatvam api sākṣād evoktam /",
    "GR14ss2_bhgu:4086": " atra pūrvokta-hetoś ca stutau",
    "GR14ss2_bhgu:4087": " pratutopālambha-prasaṅgāc ca snehāvaloka-kalayā hṛdi saṃspṛśantam iti [BhP",
    "GR14ss2_bhgu:4088": " 3.15.39] sākṣād ukteś ca dṛśām eva sukhaṃ jātam ity anāsaktir eva vyañjitety",
    "GR14ss2_bhgu:4089": " api na vyākhyeyam /",
    "GR14ss2_bhgu:4090": " tasmād ātmārāmāṇāṃ ramaṇāspadatvād brahmākhyam ātma-vastv eva śrī-",
    "GR14ss2_bhgu:4091": " bhagavān / tatrāpi cakāra teṣāṃ saṃkṣobham akṣara-juṣām api citta-tanvor",
    "GR14ss2_bhgu:4092": " iti [BhP 3.15.43] śravaṇāt tato'pi ghana-prakāśaḥ /",
    "GR14ss2_bhgu:4093": " tat tad vicitra-śrī-bhagavad-",
    "GR14ss2_bhgu:4094": " aṅgopāṅgādy-abhiniveśa-darśanānanda-vaicitrī copalabhyate, sā",
    "GR14ss2_bhgu:4095": " cānyathānupapattyā svarūpa-śakti-vilāsa-rūpaiveti /",
    "GR14ss2_bhgu:4096": " nanu, bhavatu teṣām ānandādhikyāt tasminnirviśeṣa-svarūpānandasyaiva",
    "GR14ss2_bhgu:4097": " ghana-prakāśatā,",
    "GR14ss2_bhgu:4098": " upādhi-vaiśiṣṭyāt /",
    "GR14ss2_bhgu:4099": " yataḥ, viśuddha-sattvāṃśa-bhāvitāyāṃ",
    "GR14ss2_bhgu:4100": " citta-vṛttau yad brahma sphurati /",
    "GR14ss2_bhgu:4101": " tad eva ghanībhūtākhaṇḍa-viśuddha-sattva-",
    "GR14ss2_bhgu:4102": " maye bhagavati sphurat-tad-adhyastatayā tadaikyam āpannāyāṃ tasyāṃ",
    "GR14ss2_bhgu:4103": " viśeṣata eva sphurati /",
    "GR14ss2_bhgu:4104": " ataeva śrī-vigrahādi-para-brahmaṇor abheda-vākyam",
    "GR14ss2_bhgu:4105": " api tad atyanta-tādātmyāpekṣayaiva /",
    "GR14ss2_bhgu:4106": " ataeva tatra tatropādhāv eka eva",
    "GR14ss2_bhgu:4107": " nirbheda-paramānandaḥ samupalabhyate,",
    "GR14ss2_bhgu:4108": " na tu viśeṣākāra-gandho'pi, tat tad",
    "GR14ss2_bhgu:4109": " upādher apekṣaṇaṃ tu pratipada-tad-ānanda-samādhi-kautuka-nibandhanaṃ",
    "GR14ss2_bhgu:4110": " tasmāt katham anena pramāṇena tat-tad-upādhīnām api para-tattvākāratvaṃ",
    "GR14ss2_bhgu:4111": " sādhyate iti /",
    "GR14ss2_bhgu:4112": " ucyate - bhavan-mate tāvat śuddha-citta-vṛttau para-brahma",
    "GR14ss2_bhgu:4113": " sphurati samyag eva sphurati /",
    "GR14ss2_bhgu:4114": " bhedāṃśa-leśa-parityāgenaiva brahma-",
    "GR14ss2_bhgu:4115": " vidyātvāṅgīkārāt /",
    "GR14ss2_bhgu:4116": " asamyag-jñānasya tattvānaṅgīkārāt tena",
    "GR14ss2_bhgu:4117": " kaivalyāsambhavāc ca /",
    "GR14ss2_bhgu:4118": " ato na śrī-vigrahādāv adhikāvirbhāvāṅgīkāro",
    "GR14ss2_bhgu:4119": " yujyate /",
    "GR14ss2_bhgu:4120": " kiṃ ca, śuddha-sattva-mayā vigrahādi-lakṣaṇopādhaya iti vadatas tava",
    "GR14ss2_bhgu:4121": " ko'bhiprāyaḥ ?",
    "GR14ss2_bhgu:4122": " kiṃ tat pariṇāmās te tat-pracurā vā ?",
    "GR14ss2_bhgu:4123": " nādyaḥ, rajo'sad-",
    "GR14ss2_bhgu:4124": " bhāvena pariṇāmāsambhava iti hy uktam /",
    "GR14ss2_bhgu:4125": " na cāntyaḥ, yeṣu vigrahādiṣu tat-",
    "GR14ss2_bhgu:4126": " prācuryaṃ te miśra-sattvasya kārya-bhūtā ity arthāpattau sattvaṃ viśuddhaṃ",
    "GR14ss2_bhgu:4127": " śrayate bhavān sthitau [BhP 10.2.34] ity ādi-vacana-jāte viśuddha-pada-",
    "GR14ss2_bhgu:4128": " vaiyarthyam iti coktam eva /",
    "GR14ss2_bhgu:4129": " astu vā vimiśratvaṃ tathāpi tādṛśe brahma-",
    "GR14ss2_bhgu:4130": " sphuraṇa-yogyataiva na sambhavet kiṃ punar viśeṣaṇety uddeśya-vismṛtiś ca",
    "GR14ss2_bhgu:4131": " syāt / athākhaṇḍa-viśuddha-sattvāśrayatvena te'pi tad-rūpatayaivocyante /",
    "GR14ss2_bhgu:4132": " tataś ca teṣv anubhūtākhaṇḍa-śuddha-sattve tasmin brahmānubhavantīti cet,",
    "GR14ss2_bhgu:4133": " tat ayuktaṃ kalpanā-gauravāt,",
    "GR14ss2_bhgu:4134": " te'cakṣatākṣa-viṣayaṃ sva-samādhi-bhāgyam",
    "GR14ss2_bhgu:4135": " iti [BhP 3.15.38] sākṣād eva gocarī-kṛtatvena uktatayā paramparā-dṛṣṭatva-",
    "GR14ss2_bhgu:4136": " pratighātāc ca /",
    "GR14ss2_bhgu:4137": " tasya śuddha-sattvasya prākṛtatvaṃ tu niṣiddham eva / tasmān",
    "GR14ss2_bhgu:4138": " na te prākṛta-sattva-pariṇāmā na vā tat-pracurāḥ,",
    "GR14ss2_bhgu:4139": " kintu sva-prakāśattā-",
    "GR14ss2_bhgu:4140": " lakṣaṇa-śuddha-sattva-prakāśitā iti prāktanam evoktaṃ vyaktam / ataeva",
    "GR14ss2_bhgu:4141": " teṣām upādhitva-nirākṛtes tat-tad-anubhavānanda-vaicitrī ca sampadyate /",
    "GR14ss2_bhgu:4142": " tathaiva tam evam evambhūtam acakṣateti tat-tad-viṣaya-saundarya-varṇananṃ",
    "GR14ss2_bhgu:4143": " prastutopakāritvāt sārthakaṃ syāt /",
    "GR14ss2_bhgu:4144": " akhaṇḍa-śuddha-sattva-maya-",
    "GR14ss2_bhgu:4145": " mātreṇaivābhipreta-siddheḥ /",
    "GR14ss2_bhgu:4146": " ataeva nirīkṣya ca na vitṛpta-dṛśa [BhP 3.15.42]",
    "GR14ss2_bhgu:4147": " iti dṛk-sambandhi -tvad-rūpa-kṛtaivātṛptir uktā /",
    "GR14ss2_bhgu:4148": " tathaiva ca śabdenaivākṣara-jayitvaṃ padāravinda-parimalātmaka-vāyu-",
    "GR14ss2_bhgu:4149": " lakṣaṇasyatad-viśeṣasyadarśitam /",
    "GR14ss2_bhgu:4150": " anyathobhayatrāpi brahmānandasyaiva",
    "GR14ss2_bhgu:4151": " nirviśeṣatayopalabhyamānatve vidyājuṣām apītyupādhi-pradhānam evocyate",
    "GR14ss2_bhgu:4152": " / upādhi-yugalasyaiva mithaḥ spardhitva-prāpteḥ /",
    "GR14ss2_bhgu:4153": " anenākṣarānubhava-",
    "GR14ss2_bhgu:4154": " mukha-jayitva-kathanena vaiśiṣṭhādīnaṃ putra-śokādikam iva tad-",
    "GR14ss2_bhgu:4155": " āveśābhāsa evāyam ity api nirastam /",
    "GR14ss2_bhgu:4156": " ata evam evoktaṃ śrī-svāmibhirapi",
    "GR14ss2_bhgu:4157": " svarūpānandād api teṣāṃ bhajanānandādhikyam āheti /",
    "GR14ss2_bhgu:4158": " tasmād asti",
    "GR14ss2_bhgu:4159": " vaicitryam /",
    "GR14ss2_bhgu:4160": " iti /",
    "GR14ss2_bhgu:4161": " ataeva tair api vicitratayaiva prārthitaṃ ceto'livad yadi nu te",
    "GR14ss2_bhgu:4162": " padayo rameta [BhP 3.15.49] ity ādau /",
    "GR14ss2_bhgu:4163": " akka cen madhu vindeta kim arthaṃ",
    "GR14ss2_bhgu:4164": " parvataṃ vrajet iti nyāyena tad-upādhy-antarānveṣaṇa-vaiyarthyāt teṣām",
    "GR14ss2_bhgu:4165": " atad-anveṣaṇa-kautukābhāvāc ca /",
    "GR14ss2_bhgu:4166": " kiṃ ca, na teṣām abhedātmako'nubhavo vā dṛśyate,",
    "GR14ss2_bhgu:4167": " pratyuta nemur nirīkṣya",
    "GR14ss2_bhgu:4168": " na vitṛpta-dṛśo mudā kaiḥ [BhP 3.15.42],",
    "GR14ss2_bhgu:4169": " kāmaṃ bhavaḥ sva-vṛjinair nirayeṣu",
    "GR14ss2_bhgu:4170": " naḥ stād ity ādau [BhP 3.15.49],",
    "GR14ss2_bhgu:4171": " tat-pratiyogi-namaskārādy-upalakṣita-",
    "GR14ss2_bhgu:4172": " bhedātmaka-bhakti-sukham eva dṛśyate /",
    "GR14ss2_bhgu:4173": " tasmān māyikopādhi-nihīnatvād-",
    "GR14ss2_bhgu:4174": " dheyāṃśatayā pratibhātatvāc ca na taj-jātīyaṃ sukham anya-jātīyaṃ kartuṃ",
    "GR14ss2_bhgu:4175": " śaknotīti santy evānyathānupapatti-siddhāyāḥsvarūpa-śakter eva vilāsāḥ /",
    "GR14ss2_bhgu:4176": " api ca - astu tāvaj jīvan-mukta-daśāyāṃ tan-mate vidyopādhi-",
    "GR14ss2_bhgu:4177": " pratiphalitasyaiva sato brahmaṇaḥ sakāśāt śrī-bhagavato ghana-prakāśato",
    "GR14ss2_bhgu:4178": " sarvopādhi-vinirmukta-mukti-daśāyām api sākṣāt tādṛśatāsty eveti",
    "GR14ss2_bhgu:4179": " suvyaktaṃ nātyantikaṃ vigaṇayanty api te prasādam [BhP 3.15.48] ity ādau",
    "GR14ss2_bhgu:4180": " tasmān nopādhitāramya-cintā /",
    "GR14ss2_bhgu:4181": " bhavataḥ kathāyā [BhP 3.15.48] ity anena",
    "GR14ss2_bhgu:4182": " nirupādhi-brahma-bhūtād upari ca vaicitrī sphuṭam evāsau svīkṛtā / tasmāt",
    "GR14ss2_bhgu:4183": " sāntaraṅga-vaibhavasya bhagavataḥ sukhaika-rūpatvaṃ,",
    "GR14ss2_bhgu:4184": " tad-rūpatve'pi",
    "GR14ss2_bhgu:4185": " brahmato'pi ghana-prakāśatvaṃ,",
    "GR14ss2_bhgu:4186": " svarūpa-śakit-vilāsa-vaicitrī ceti vidvad-",
    "GR14ss2_bhgu:4187": " anubhava-pramāṇena nirṇītam /",
    "GR14ss2_bhgu:4188": " tatra, muktā api līlayā vigrahaṃ kṛtvā",
    "GR14ss2_bhgu:4189": " bhajanta iti /",
    "GR14ss2_bhgu:4190": " yaṃ sarve devā āmananti mumukṣavo brahma-vādinaś cety atra",
    "GR14ss2_bhgu:4191": " śrutāv advaita-vāda-guravo'pi /",
    "GR14ss2_bhgu:4192": " kṛṣṇo muktair ijyate vīta-mohair iti bhārate /",
    "GR14ss2_bhgu:4193": " brahma-bhūtaḥ prasannātmā",
    "GR14ss2_bhgu:4194": " na śocati na kāṅkṣati /",
    "GR14ss2_bhgu:4195": " samaḥ sarveṣu bhūteṣu",
    "GR14ss2_bhgu:4196": " mad-bhaktiṃ labhate parām //",
    "GR14ss2_bhgu:4197": " iti [Gītā 18.54] śrī-bhagavad-gītopaniṣatsu /",
    "GR14ss2_bhgu:4198": " muktānām api bhaktir hi nityānanda-svarūpiṇīti bhārata-tātparye pramāṇitā",
    "GR14ss2_bhgu:4199": " śrutiś ca / tathā āprāyaṇāt tatrāpi hi dṛṣṭam ity atra ca madhva-bhāṣya-",
    "GR14ss2_bhgu:4200": " pramāṇitā sauparṇa-śrutiḥ /",
    "GR14ss2_bhgu:4201": " sarvadainam upāsīta yāvan muktim uktā hy",
    "GR14ss2_bhgu:4202": " enam upāsata iti /",
    "GR14ss2_bhgu:4203": " ateva śrī-prahlāda-bali-prabhṛti-mahābhāgavata-",
    "GR14ss2_bhgu:4204": " sambandham abhipretya śrī-viṣṇu-purāṇe[*ENDNOTE 27]'py uktaṃ pātāle",
    "GR14ss2_bhgu:4205": " tasya na prītir vimuktasyāpi jāyate iti /",
    "GR14ss2_bhgu:4206": " // 3.15 // śrī-brahmā devān //85// [86]",
    "GR14ss2_bhgu:4207": " ataeva śeṣa-puruṣārtha-svarūpa evāsāv iti sphuṭam evāhur gadyena --",
    "GR14ss2_bhgu:4208": " athānayāpi na bhavata ijyayoru-bhāra-bharayā samucitam artham",
    "GR14ss2_bhgu:4209": " ihopalabhāmahe /",
    "GR14ss2_bhgu:4210": " ātmana evānusavanam añjasāvyatirekeṇa",
    "GR14ss2_bhgu:4211": " bobhūyamānāśeṣa-puruṣārtha-svarūpasya // [BhP 5.3.7-8]",
    "GR14ss2_bhgu:4212": " ṭīkā ca - ātmanaḥ svata evānusaraṇaṃ sarvadā añjasā sākṣād vobhūyamānā",
    "GR14ss2_bhgu:4213": " atiśayena bhavanto ye aśeṣāḥ puruṣārthās te svarūpaṃ yasya paramānandasya",
    "GR14ss2_bhgu:4214": " ity eṣā / śrutiś ca -sarva-kāmaḥ sarva-gandhaḥ sarva-rasaḥ ity ādau //",
    "GR14ss2_bhgu:4215": " // 5.3 // ṛtvig-ādayaḥ śrī-yajña-puruṣam //86// [87]",
    "GR14ss2_bhgu:4216": " tad evaṃ brahmaṇo'pi yat śrī-bhagavati prakāśa-samyaktvaṃ tat pūrvam eva",
    "GR14ss2_bhgu:4217": " vidvad-anubhava-vacana-pracayena siddham api viśeṣato vicāryate / tatraikam",
    "GR14ss2_bhgu:4218": " eva tattvaṃ dvidhā śabdyata iti na vastuno bheda upapadyate /",
    "GR14ss2_bhgu:4219": " āvirbhāvasyāpi",
    "GR14ss2_bhgu:4220": " bheda-darśanāt na ca saṃjñā-mātrasya,",
    "GR14ss2_bhgu:4221": " kintusva-sva-darśana-yogyatā-bhedena",
    "GR14ss2_bhgu:4222": " dvividho'dhikārī dvidhā dṛṣṭaṃ tad upāsta iti /",
    "GR14ss2_bhgu:4223": " tatrāpy ekasya darśanasya",
    "GR14ss2_bhgu:4224": " vāstavatvam anyasya bhramajatvam iti na mantavyam ubhayor api",
    "GR14ss2_bhgu:4225": " yāthārthyena darśitatvāt /",
    "GR14ss2_bhgu:4226": " na caikasya vastunaḥ śaktyā",
    "GR14ss2_bhgu:4227": " vikriaymāṇāṃśakatvād aṃśato bhedaḥ /",
    "GR14ss2_bhgu:4228": " vikṛtatva-niedhāt tayoḥ / tasmād",
    "GR14ss2_bhgu:4229": " dṛṣṭer asamyak-samyaktva [?",
    "GR14ss2_bhgu:4230": " ] saty api samyaktve tad-ananusandhānād vā",
    "GR14ss2_bhgu:4231": " ekasminn adhikāriṇy eka-deśena sphurad ekabhedaḥ parasminn akhaṇḍatayā",
    "GR14ss2_bhgu:4232": " dvitīyo bhedaḥ /",
    "GR14ss2_bhgu:4233": " evaṃ sati yatra viśeṣaṃ vinaiva vastunaḥ sphūrtiḥ, sā dṛṣṭir",
    "GR14ss2_bhgu:4234": " asampūrṇā, yathā brahmākāreṇa,",
    "GR14ss2_bhgu:4235": " yatra svarūpa-bhūta-nānā-vaicitrī-",
    "GR14ss2_bhgu:4236": " viśeṣavad-ākāreṇa,",
    "GR14ss2_bhgu:4237": " sā sampūrṇā,",
    "GR14ss2_bhgu:4238": " yathā śrī-bhagavad-ākāreṇeti labhyate / ta",
    "GR14ss2_bhgu:4239": " etad abhipretya prathamaṃ dṛṣṭi-tāratamyena tad-abhivyakti-tāratamyaṃ tan-",
    "GR14ss2_bhgu:4240": " mahā-purāṇāvirbhāva-kāraṇābhyāṃ pratipādyate ṣaḍbhiḥ /",
    "GR14ss2_bhgu:4241": " śrī-nārada uvāca -",
    "GR14ss2_bhgu:4242": " jijñāsitam adhītaṃ ca",
    "GR14ss2_bhgu:4243": " brahma yat tat sanātanam /",
    "GR14ss2_bhgu:4244": " tathāpi śocasy ātmānam",
    "GR14ss2_bhgu:4245": " akṛtārtha iva prabho // [BhP 1.5.4]",
    "GR14ss2_bhgu:4246": " śrī-vyāsa uvāca --",
    "GR14ss2_bhgu:4247": " asty eva me sarvam idaṃ tvayoktaṃ",
    "GR14ss2_bhgu:4248": " tathāpi nātmā parituṣyate me /",
    "GR14ss2_bhgu:4249": " tan-mūlam avyaktam agādha-bodhaṃ",
    "GR14ss2_bhgu:4250": " pṛcchāmahe tvātma-bhavātma-bhūtam // [BhP 1.5.5]",
    "GR14ss2_bhgu:4251": " sa vai bhavān veda samasta-guhyam",
    "GR14ss2_bhgu:4252": " upāsito yat puruṣaḥ purāṇaḥ /",
    "GR14ss2_bhgu:4253": " parāvareśo manasaiva viśvaṃ",
    "GR14ss2_bhgu:4254": " sṛjaty avaty atti guṇair asaṅgaḥ // [BhP 1.5.6]",
    "GR14ss2_bhgu:4255": " śrī-nārada uvāca --",
    "GR14ss2_bhgu:4256": " bhavatānudita-prāyaṃ",
    "GR14ss2_bhgu:4257": " yaśo bhagavato 'malam /",
    "GR14ss2_bhgu:4258": " yenaivāsau na tuṣyeta",
    "GR14ss2_bhgu:4259": " manye tad darśanaṃ khilam // [BhP 1.5.8]",
    "GR14ss2_bhgu:4260": " naiṣkarmyam apy acyuta-bhāva-varjitaṃ",
    "GR14ss2_bhgu:4261": " na śobhate jñānam alaṃ nirañjanam /",
    "GR14ss2_bhgu:4262": " kutaḥ punaḥ śaśvad abhadram īśvare",
    "GR14ss2_bhgu:4263": " na cārpitaṃ karma yad apy akāraṇam // [BhP 1.5.12]",
    "GR14ss2_bhgu:4264": " oṃ namo bhagavate tubhyaṃ",
    "GR14ss2_bhgu:4265": " vāsudevāya dhīmahi /",
    "GR14ss2_bhgu:4266": " pradyumnāyāniruddhāya",
    "GR14ss2_bhgu:4267": " namaḥ saṅkarṣaṇāya ca // [BhP 1.5.37]",
    "GR14ss2_bhgu:4268": " iti mūrty-abhidhānena",
    "GR14ss2_bhgu:4269": " mantra-mūrtim amūrtikam /",
    "GR14ss2_bhgu:4270": " yajate yajña-puruṣaṃ",
    "GR14ss2_bhgu:4271": " sa samyag darśanaḥ pumān // [BhP 1.5.38]",
    "GR14ss2_bhgu:4272": " ślokā amī bahubhiḥ saṃmiśrā apy avistaratvāya jhaṭity artha-pratyayasya ca",
    "GR14ss2_bhgu:4273": " saṃkṣipyaiva samuddhatāḥ /",
    "GR14ss2_bhgu:4274": " krameṇārthā yathā jijñāsitam iti / ṭīkā ca - yat",
    "GR14ss2_bhgu:4275": " sanātanaṃ nityaṃ paraṃ brahma,",
    "GR14ss2_bhgu:4276": " tac ca tvayā jijñāsitaṃ vicāritam, adhītam",
    "GR14ss2_bhgu:4277": " adhigataṃ prāptaṃ cety arthaḥ /",
    "GR14ss2_bhgu:4278": " tathāpi śocasi tat kim artham iti śeṣaḥ / ity",
    "GR14ss2_bhgu:4279": " eṣā /",
    "GR14ss2_bhgu:4280": " tvam iti tvam arka iva trilokīṃ paryaṭan tathā vaiṣṇava-yoga-balāṃśena ca",
    "GR14ss2_bhgu:4281": " prāṇa-vāyur iva sarva-prāṇinām antaścaraḥ san ātmanāṃ sarveṣām eva",
    "GR14ss2_bhgu:4282": " sākṣī bahir antar vṛttijñaḥ /",
    "GR14ss2_bhgu:4283": " ataḥ pare brahmaṇi dharmato yogena niṣṭātasya",
    "GR14ss2_bhgu:4284": " / tad uktaṃ yājñavalkyena",
    "GR14ss2_bhgu:4285": " ijyācāra-dayāhiṃsā-",
    "GR14ss2_bhgu:4286": " dāna-svādhyāya-karmaṇām /",
    "GR14ss2_bhgu:4287": " ayaṃ paramo lābho yad",
    "GR14ss2_bhgu:4288": " yogenātma-darśanam // iti /",
    "GR14ss2_bhgu:4289": " avare ca brahmaṇi vedākhye vrataiḥ svādhyāya-niyamair niṣṇātasyāpi me",
    "GR14ss2_bhgu:4290": " alama atyarthaṃ yan nyūnaṃ tat svayam eva vicakṣva vitarkaya / bhavateti /",
    "GR14ss2_bhgu:4291": " bhagavad-yaśo-varṇanopalakṣaṇaṃ bhajanaṃ vinā yenaiva rukṣa-brahma-",
    "GR14ss2_bhgu:4292": " jñānena asau bhagavān tu tuṣyeta,",
    "GR14ss2_bhgu:4293": " tad eva darśanaṃ jñānaṃ khilaṃ nyūnaṃ",
    "GR14ss2_bhgu:4294": " manye tad eva spaṣṭayati /",
    "GR14ss2_bhgu:4295": " naiṣkarmyam iti /",
    "GR14ss2_bhgu:4296": " ṭīkā ca - niṣkarma brahmaved ekākāratvān niṣkarmatā-rūpaṃ naiṣkarmyam",
    "GR14ss2_bhgu:4297": " ajyate'nenety añjanam upādhiḥ tan nivartakaṃ nirañjanam /",
    "GR14ss2_bhgu:4298": " evambhūtam api",
    "GR14ss2_bhgu:4299": " jñānam acyute bhāvo bhaktis tad-varjitaṃ cet alam atyarthaṃ na śobhate",
    "GR14ss2_bhgu:4300": " samyag-aparokṣatvāya na kalpata ity arthaḥ /",
    "GR14ss2_bhgu:4301": " tadā śāśvat sādhana-kāle phala-",
    "GR14ss2_bhgu:4302": " kāle ca abhadraṃ duḥkha-svarūpaṃ yat kāmyaṃ karma,",
    "GR14ss2_bhgu:4303": " yad apy akāraṇam",
    "GR14ss2_bhgu:4304": " akāmyaṃ tac ceti cakārasyānvayaḥ /",
    "GR14ss2_bhgu:4305": " tad api karma īśvare nārpitaṃ cet kutaḥ",
    "GR14ss2_bhgu:4306": " punaḥ śobhate ?",
    "GR14ss2_bhgu:4307": " bahirmukhatvena sattva-śodhakatvābhāvāt / ity eṣā /",
    "GR14ss2_bhgu:4308": " yad vā nirañjanam iti nirūpādhikam apīty arthaḥ /",
    "GR14ss2_bhgu:4309": " paramādaraṇīyatvād eva",
    "GR14ss2_bhgu:4310": " dvādaśānte śrī-sūtenāpi punaḥ kṛtam idaṃ padyam /",
    "GR14ss2_bhgu:4311": " tasmād uktir eva samyag-darśana-hetur ity upasaṃharati dvābhyām nama iti",
    "GR14ss2_bhgu:4312": " / mantra-mūrtiṃ mantrokta-mūrtiṃ,",
    "GR14ss2_bhgu:4313": " mantro'pi mūrtir yasyeti vā / amūrtikaṃ",
    "GR14ss2_bhgu:4314": " mantrokta-vyatirikta-mūrti-śūnyaṃ,",
    "GR14ss2_bhgu:4315": " prākṛta-mūrti-rahitaṃ vā, mūrti-",
    "GR14ss2_bhgu:4316": " svarūpayor ekatvāt prākṛtavan na vidyate pṛthaktvena mūrtir yasya",
    "GR14ss2_bhgu:4317": " tathābhūtaṃ vā /",
    "GR14ss2_bhgu:4318": " sa pumān samyag-darśanaḥ sākṣāc-chrī-bhagavataḥ sākṣāt-",
    "GR14ss2_bhgu:4319": " kartṛtvād iti bhāvaḥ //",
    "GR14ss2_bhgu:4320": " // 1.5 // śrī-sutaḥ //87// [88]",
    "GR14ss2_bhgu:4321": " tad evaṃ dṛṣṭitāratamyadvārā tad-abhivyaktatāratamyena śrī-bhagavata",
    "GR14ss2_bhgu:4322": " utkarṣa uktaḥ /",
    "GR14ss2_bhgu:4323": " atha liṅgāntarair api darśyate /",
    "GR14ss2_bhgu:4324": " tatrātmarāma-janākarṣa-",
    "GR14ss2_bhgu:4325": " liṅgena guṇotkarṣa-viśeṣeṇa tasyaiva pūrṇatām āha /",
    "GR14ss2_bhgu:4326": " ātmārāmāś ca munayo",
    "GR14ss2_bhgu:4327": " nirgranthā apy urukrame /",
    "GR14ss2_bhgu:4328": " kurvanty ahaitukīṃ bhaktim",
    "GR14ss2_bhgu:4329": " ittham-bhūta-guṇo hariḥ // [BhP 1.7.10]",
    "GR14ss2_bhgu:4330": " ṭīkā ca - nirgranthā granthebhyo nirgatāḥ /",
    "GR14ss2_bhgu:4331": " tad uktaṃ gītāsu -",
    "GR14ss2_bhgu:4332": " yadā te moha-kalilaṃ buddhir vyatitariṣyati /",
    "GR14ss2_bhgu:4333": " tadā gantāsi nirvedaṃ śrotavyasya śrutasya ca // [Gītā 2.52] iti /",
    "GR14ss2_bhgu:4334": " yad vā granthir eva granthaḥ nirvṛtta-hṛdaya-granthaya ity arthaḥ / nanu",
    "GR14ss2_bhgu:4335": " muktānāṃ kiṃ bhaktyetyādi-sarvākṣepa-parihārārtham āha itthambhūta-",
    "GR14ss2_bhgu:4336": " guṇaḥ / ity eṣā //",
    "GR14ss2_bhgu:4337": " // 1.7 // śrī-sūtaḥ //88// [89]",
    "GR14ss2_bhgu:4338": " ārohabhūmikākrameṇāpi tasyaivādhikyam āha --",
    "GR14ss2_bhgu:4339": " mano brahmaṇi yuñjāno",
    "GR14ss2_bhgu:4340": " yat tat sad asataḥ param /",
    "GR14ss2_bhgu:4341": " guṇāvabhāse viguṇa",
    "GR14ss2_bhgu:4342": " eka-bhaktyānubhāvite // [BhP 3.24.42]",
    "GR14ss2_bhgu:4343": " nirahaṅkṛtir nirmamaś ca",
    "GR14ss2_bhgu:4344": " nirdvandvaḥ sama-dṛk sva-dṛk /",
    "GR14ss2_bhgu:4345": " pratyak-praśānta-dhīr dhīraḥ",
    "GR14ss2_bhgu:4346": " praśāntormir ivodadhiḥ // [BhP 3.24.43]",
    "GR14ss2_bhgu:4347": " vāsudeve bhagavati",
    "GR14ss2_bhgu:4348": " sarva-jñe pratyag-ātmani /",
    "GR14ss2_bhgu:4349": " pareṇa bhakti-bhāvena",
    "GR14ss2_bhgu:4350": " labdhātmā mukta-bandhanaḥ // [BhP 3.24.44]",
    "GR14ss2_bhgu:4351": " ātmānaṃ sarva-bhūteṣu",
    "GR14ss2_bhgu:4352": " bhagavantam avasthitam /",
    "GR14ss2_bhgu:4353": " apaśyat sarva-bhūtāni",
    "GR14ss2_bhgu:4354": " bhagavaty api cātmani // [BhP 3.24.45]",
    "GR14ss2_bhgu:4355": " icchā-dveṣa-vihīnena",
    "GR14ss2_bhgu:4356": " sarvatra sama-cetasā /",
    "GR14ss2_bhgu:4357": " bhagavad-bhakti-yuktena",
    "GR14ss2_bhgu:4358": " prāptā bhāgavatī gatiḥ // [BhP 3.24.46]",
    "GR14ss2_bhgu:4359": " eka-bhaktyā avyabhicāriṇyā sādhana-lakṣaṇayā bhaktyā,",
    "GR14ss2_bhgu:4360": " anubhāvite",
    "GR14ss2_bhgu:4361": " nirantaram aparokṣīkṛte,",
    "GR14ss2_bhgu:4362": " tāṃ vinā kasyacid apy arthasyāsiddheḥ /",
    "GR14ss2_bhgu:4363": " nirahaṅkṛtitvād eva nirmamaḥ /",
    "GR14ss2_bhgu:4364": " tad-dvayābhāvād eva mana-ādīnām apy",
    "GR14ss2_bhgu:4365": " abhāvaḥ sidhyati /",
    "GR14ss2_bhgu:4366": " samadṛk bhedāgrāhakaḥ /",
    "GR14ss2_bhgu:4367": " svadṛk svasvarūpābhedena",
    "GR14ss2_bhgu:4368": " brahmaiva paśyan /",
    "GR14ss2_bhgu:4369": " pratyak antarmukhī praśāntā vikṣepa-rahitā dhīr jñānaṃ",
    "GR14ss2_bhgu:4370": " yasya saḥ /",
    "GR14ss2_bhgu:4371": " tad evaṃ brahma-jñāna-miśra-bhakti-sādhana-vaśena brahmānubhave jāte'pi",
    "GR14ss2_bhgu:4372": " bhakti-saṃskāra-balena labdha-premādes tad-ūrdhvam api śrī-bhagavad-",
    "GR14ss2_bhgu:4373": " anubhavam āha /",
    "GR14ss2_bhgu:4374": " vāsudeva iti /",
    "GR14ss2_bhgu:4375": " pratyag-ātmani sarveṣām āśraya-bhūte pareṇa",
    "GR14ss2_bhgu:4376": " prema-lakṣaṇena bhakti-bhāvena tat-sattayaiva labdhā ātmānas tadīyātmakā",
    "GR14ss2_bhgu:4377": " ahaṅkārādayo yeneti /",
    "GR14ss2_bhgu:4378": " brahma-jñānena prākṛtāhaṅkārādi-layānantaram",
    "GR14ss2_bhgu:4379": " āvirbhūtān premānandātmaka-śuddha-sattva-mayān labdhavān ity arthaḥ /",
    "GR14ss2_bhgu:4380": " nanu ta eva pratyāvartantāṃ kiṃ vā pūrvavad amī api bandha-hetavo",
    "GR14ss2_bhgu:4381": " bhavantu / nety āha,",
    "GR14ss2_bhgu:4382": " mukta-bandhanaḥ /",
    "GR14ss2_bhgu:4383": " anāvṛttiḥ śabdād iti nyāyāt bhakty-",
    "GR14ss2_bhgu:4384": " atiśayena labdhātmatvam eva pratipādayati,",
    "GR14ss2_bhgu:4385": " ātmānam iti / ātmātra",
    "GR14ss2_bhgu:4386": " paramātmā, sarvathā tasya bhagavān evāsphurad iti vākyārthaḥ / tataḥ",
    "GR14ss2_bhgu:4387": " sākṣād eva tat-prāptim āha,",
    "GR14ss2_bhgu:4388": " icchā-dveṣeti /",
    "GR14ss2_bhgu:4389": " tad evaṃ tena bhāgavatī gatiḥ",
    "GR14ss2_bhgu:4390": " prāptā / heyatvād anyatrecchā-dveṣa-vihīnena tasmād eva hetoḥ sarvatra",
    "GR14ss2_bhgu:4391": " sama-cetasā / tad uktam --",
    "GR14ss2_bhgu:4392": " nārāyaṇa-parāḥ sarve",
    "GR14ss2_bhgu:4393": " na kutaścana bibhyati /",
    "GR14ss2_bhgu:4394": " svargāpavarga-narakeṣv",
    "GR14ss2_bhgu:4395": " api tulyārtha-darśinaḥ // [BhP 6.17.28]",
    "GR14ss2_bhgu:4396": " yad vā, mayā lakṣmyā saha vartate iti sama iti sahasra-nāma-bhāṣyāt",
    "GR14ss2_bhgu:4397": " bhagavac-cetaseti prāpto bhāgavatīṃ gatim iti pāṭhe,",
    "GR14ss2_bhgu:4398": " sa kardama eva tāṃ",
    "GR14ss2_bhgu:4399": " gatiṃ prāptaḥ /",
    "GR14ss2_bhgu:4400": " atra bhagavad-bhakti-yogenety eva viśeṣyam iti /",
    "GR14ss2_bhgu:4401": " evam evoktaṃ",
    "GR14ss2_bhgu:4402": " śrī-bhagavad-gītopaniṣatsu --",
    "GR14ss2_bhgu:4403": " buddhyā viśuddhayā yukto",
    "GR14ss2_bhgu:4404": " dhṛtyātmānaṃ niyamya ca /",
    "GR14ss2_bhgu:4405": " śabdādīn viṣayāṃs tyaktvā",
    "GR14ss2_bhgu:4406": " rāgadveṣau vyudasya ca // [Gītā 18.51]",
    "GR14ss2_bhgu:4407": " viviktasevī laghvāśī",
    "GR14ss2_bhgu:4408": " yata-vāk-kāya-mānasaḥ /",
    "GR14ss2_bhgu:4409": " dhyāna-yoga-paro nityaṃ",
    "GR14ss2_bhgu:4410": " vairāgyaṃ samupāśritaḥ // [Gītā 18.52]",
    "GR14ss2_bhgu:4411": " ahaṃkāraṃ balaṃ darpaṃ",
    "GR14ss2_bhgu:4412": " kāmaṃ krodhaṃ parigraham /",
    "GR14ss2_bhgu:4413": " vimucya nirmamaḥ śānto",
    "GR14ss2_bhgu:4414": " brahma-bhūyāya kalpate // [Gītā 18.53]",
    "GR14ss2_bhgu:4415": " brahma-bhūtaḥ prasannātmā",
    "GR14ss2_bhgu:4416": " na śocati na kāṅkṣati /",
    "GR14ss2_bhgu:4417": " samaḥ sarveṣu bhūteṣu",
    "GR14ss2_bhgu:4418": " mad-bhaktiṃ labhate parām // [Gītā 18.54]",
    "GR14ss2_bhgu:4419": " bhaktyā mām abhijānāti",
    "GR14ss2_bhgu:4420": " yāvān yaś cāsmi tattvataḥ /",
    "GR14ss2_bhgu:4421": " tato māṃ tattvato jñātvā",
    "GR14ss2_bhgu:4422": " viśate tad-anantaram // [Gītā 18.55] iti /",
    "GR14ss2_bhgu:4423": " atra viṃśatir milanārthaḥ,",
    "GR14ss2_bhgu:4424": " yathā duryodhanaṃ parityajya yudhiṣṭhiraṃ",
    "GR14ss2_bhgu:4425": " praviṣṭavān ayaṃ rājeti /",
    "GR14ss2_bhgu:4426": " śrī-daśame'pi śrī-gopair brahma-sampatty-",
    "GR14ss2_bhgu:4427": " anantaram eva vaikuṇṭho dṛṣṭa iti śrī-svāmibhir eva ca vyākhyātam //",
    "GR14ss2_bhgu:4428": " // 3.24 // śrī-maitreyaḥ //89// [90]",
    "GR14ss2_bhgu:4429": " tathā",
    "GR14ss2_bhgu:4430": " tasmāj jñānena sahitaṃ",
    "GR14ss2_bhgu:4431": " jñātvā svātmānam uddhava /",
    "GR14ss2_bhgu:4432": " jñāna-vijñāna-sampanno",
    "GR14ss2_bhgu:4433": " bhaja māṃ bhakti-bhāvitaḥ // [BhP 11.13.5]",
    "GR14ss2_bhgu:4434": " svātmānaṃ jīva-svarūpam /",
    "GR14ss2_bhgu:4435": " jñānaṃ vijñānaṃ ca bāhyam /",
    "GR14ss2_bhgu:4436": " kiṃ bahunā atra",
    "GR14ss2_bhgu:4437": " śrī-catuḥsana-śukādaya evodāharaṇam iti //",
    "GR14ss2_bhgu:4438": " // 11.13 // śrī-bhagavān //90// [91]",
    "GR14ss2_bhgu:4439": " śrī-bhagavatā śabda-brahma-maya-kambu-spṛṣṭa-kapolaḥ tat-prakāśita-",
    "GR14ss2_bhgu:4440": " yathārtha-nigado dhruvo bālako'pi tathā vivṛtavān ity evam ānanda-",
    "GR14ss2_bhgu:4441": " camatkāra-viśeṣa-śravaṇād api tasyaiva pūrṇatvam āha /",
    "GR14ss2_bhgu:4442": " yā nirvṛtis tanu-bhṛtāṃ tava pāda-padma-",
    "GR14ss2_bhgu:4443": " dhyānād bhavaj-jana-kathā-śravaṇena vā syāt",
    "GR14ss2_bhgu:4444": " sā brahmaṇi sva-mahimany api nātha mā bhūt",
    "GR14ss2_bhgu:4445": " kiṃ tv antakāsi-lulitāt patatāṃ vimānāt // [BhP 4.9.10]",
    "GR14ss2_bhgu:4446": " sva-mahimani asādhāraṇa-māhātmye'pi mābhūt na bhavatīty arthaḥ /",
    "GR14ss2_bhgu:4447": " antakāsiḥ kālaḥ //",
    "GR14ss2_bhgu:4448": " // 4.9 // dhruvaḥ śrī-dhruvapriyam // 91 // [92]",
    "GR14ss2_bhgu:4449": " parama-siddhi-rūpād brahmaṇi layād api tad-bhajanasya garīyastvena tasyaiva",
    "GR14ss2_bhgu:4450": " garīyastvam upadiśati /",
    "GR14ss2_bhgu:4451": " animittā bhāgavati",
    "GR14ss2_bhgu:4452": " bhaktiḥ siddher garīyasī // [BhP 3.25.3]",
    "GR14ss2_bhgu:4453": " siddher mukter api ṭīkā ca /",
    "GR14ss2_bhgu:4454": " siddher jñānāt mukter veti śrī-bhagavan-nāma-",
    "GR14ss2_bhgu:4455": " kaumudī /",
    "GR14ss2_bhgu:4456": " // 3.25 // śrī-kapila-devaḥ // 92 // [93]",
    "GR14ss2_bhgu:4457": " tad evaṃ śrī-bhagavān evākhaṇḍaṃ tattvaṃ sādhaka-viśeṣāṇāṃ tādṛśa-",
    "GR14ss2_bhgu:4458": " yogyatvābhāvāt sāmānyākārodayatvena tad asamyak sphūrtir eva brahmeti",
    "GR14ss2_bhgu:4459": " sākṣād eva vakti dvābhyām -",
    "GR14ss2_bhgu:4460": " jñāna-yogaś ca man-niṣṭho",
    "GR14ss2_bhgu:4461": " nairguṇyo bhakti-lakṣaṇaḥ /",
    "GR14ss2_bhgu:4462": " dvayor apy eka evārtho",
    "GR14ss2_bhgu:4463": " bhagavac-chabda-lakṣaṇaḥ // [BhP 3.32.32]",
    "GR14ss2_bhgu:4464": " yathendriyaiḥ pṛthag-dvārair",
    "GR14ss2_bhgu:4465": " artho bahu-guṇāśrayaḥ /",
    "GR14ss2_bhgu:4466": " eko nāneyate tadvad",
    "GR14ss2_bhgu:4467": " bhagavān śāstra-vartmabhiḥ // [BhP 3.32.33]",
    "GR14ss2_bhgu:4468": " ṭīkā ca - anena ca jñāna-yogena bhagavān eva prāpyaḥ yathā bhakti-",
    "GR14ss2_bhgu:4469": " yogenety āha /",
    "GR14ss2_bhgu:4470": " nairguṇyo jñāna-yogaś ca man-niṣṭho bhakti-lakṣaṇaś ca yo",
    "GR14ss2_bhgu:4471": " yogaḥ tayor dvayor apy eka evārthaḥ prayojanam /",
    "GR14ss2_bhgu:4472": " ko'sau ? bhagavac-chabdo",
    "GR14ss2_bhgu:4473": " lakṣaṇaṃ jñāpako yasya /",
    "GR14ss2_bhgu:4474": " tad uktaṃ gītāsu - te prāpnuvanti mām eva sarva-",
    "GR14ss2_bhgu:4475": " bhūta-hite ratāḥ [Gītā 12.4] iti /",
    "GR14ss2_bhgu:4476": " nanu jñāna-yogasya lābhaḥ phalaṃ śāstreṇāvagamyate /",
    "GR14ss2_bhgu:4477": " bhakti-yogasya tu",
    "GR14ss2_bhgu:4478": " bhajanīyeśvara-prāptiḥ /",
    "GR14ss2_bhgu:4479": " kutas tayor ekārthatvam ity āśaṅkya",
    "GR14ss2_bhgu:4480": " dṛṣṭāntenopapādayati /",
    "GR14ss2_bhgu:4481": " yathā bahūnāṃ rūpa-rasādīnāṃ guṇānām āśrayaḥ",
    "GR14ss2_bhgu:4482": " kṣīrādir eka evārtho mārga-bheda-pravṛttair indriayr nānā pratīyate /",
    "GR14ss2_bhgu:4483": " cakṣuṣā śukla iti rasanena madhur aiti sparśena śīta ity ādi tathā bhagavān",
    "GR14ss2_bhgu:4484": " eka eva tat-tad-rūpeṇaāvagamyate / ity eṣā /",
    "GR14ss2_bhgu:4485": " atra bhagavān evāṅgitvena nigaditaḥ /",
    "GR14ss2_bhgu:4486": " ataḥ sarvāṃśa-pratyāyakatvād bhakti-",
    "GR14ss2_bhgu:4487": " yogaś ca manaḥ-sthānīyo jñeyaḥ //",
    "GR14ss2_bhgu:4488": " // 3.32 // śrī-kapila-devaḥ // 93 // [94]",
    "GR14ss2_bhgu:4489": " ataeva tad-aṃśatvenaiva brahma śrūyate /",
    "GR14ss2_bhgu:4490": " ahaṃ vai sarva-bhūtāni",
    "GR14ss2_bhgu:4491": " bhūtātmā bhūta-bhāvanaḥ /",
    "GR14ss2_bhgu:4492": " śabda-brahma paraṃ brahma",
    "GR14ss2_bhgu:4493": " mamobhe śāśvatī tanū // [BhP 6.16.51]",
    "GR14ss2_bhgu:4494": " ṭīkā ca - sarva-bhūtāny aham eva /",
    "GR14ss2_bhgu:4495": " bhūtānām ātmā bhoktāpy aham eva /",
    "GR14ss2_bhgu:4496": " bhoktṛ-bhogyātmakaṃ viśvaṃ mad-vyatiriktaṃ nāstīty arthaḥ /",
    "GR14ss2_bhgu:4497": " yato'haṃ bhūta-",
    "GR14ss2_bhgu:4498": " bhāvanaḥ bhūtānāṃ prakāśakaḥ kāraṇaṃ ca /",
    "GR14ss2_bhgu:4499": " nanu śabda-brahma prakāśakṃ",
    "GR14ss2_bhgu:4500": " para-brahma kāraṇaṃ prakāśakaṃ ca satyaṃ te ubhe mamaiva rūpe ity āha,",
    "GR14ss2_bhgu:4501": " śabda-brahmeti /",
    "GR14ss2_bhgu:4502": " śāśvatī śāśvatyau / ity eṣā //",
    "GR14ss2_bhgu:4503": " atra śabda-brahmaṇaḥ sāhacaryāt para-brahmaṇo'py aṃśatvam evāyāti /",
    "GR14ss2_bhgu:4504": " // 6.16 // śrī-saṅkarṣaṇaś citra-ketum // 94 // [95]",
    "GR14ss2_bhgu:4505": " ato bhagavato'samyak-prakāśatvād vibhūti-nirviśeṣam eva tad ity apy āha --",
    "GR14ss2_bhgu:4506": " madīyaṃ mahimānaṃ ca",
    "GR14ss2_bhgu:4507": " parabrahmeti śabditam /",
    "GR14ss2_bhgu:4508": " vetsyasy anugṛhītaṃ me",
    "GR14ss2_bhgu:4509": " sampraśnair vivṛtaṃ hṛdi // [BhP 8.24.38]",
    "GR14ss2_bhgu:4510": " // 8.24 // śrī-matsya-devaḥ satyavratam // 95 // [96]",
    "GR14ss2_bhgu:4511": " tathā ca vibhūti-prasaṅga eva -",
    "GR14ss2_bhgu:4512": " pṛthivī vāyur ākāśa",
    "GR14ss2_bhgu:4513": " āpo jyotir ahaṃ mahān /",
    "GR14ss2_bhgu:4514": " vikāraḥ puruṣo'vyaktaṃ",
    "GR14ss2_bhgu:4515": " rajaḥ sattvaṃ tamaḥ param // [BhP 11.16.37]",
    "GR14ss2_bhgu:4516": " ṭīkā ca - paraṃ brahma ca ity eṣā //",
    "GR14ss2_bhgu:4517": " ataeva śrī-vaiṣṇava-sāmpradāyikaiḥ śrīmadbhir bālamandarācārya-",
    "GR14ss2_bhgu:4518": " mahānubhava-caraṇair apy uktam -",
    "GR14ss2_bhgu:4519": " yad aṇḍa-maṇḍāntara-gocaraṃ ca",
    "GR14ss2_bhgu:4520": " yad daśottarāṇy avaraṇāni yāni ca /",
    "GR14ss2_bhgu:4521": " guṇāḥ pradhānaṃ puruṣaḥ paraṃ padaṃ",
    "GR14ss2_bhgu:4522": " parātparaṃ brahma te vibhūtayaḥ // iti //",
    "GR14ss2_bhgu:4523": " // 11.16 // śrī-bhagavān //96// [97]",
    "GR14ss2_bhgu:4524": " ato brahma-rūpe prakāśe tad vaiśiṣṭyānupalambhanāt tat-prabhāvatva-",
    "GR14ss2_bhgu:4525": " lakṣaṇam api tasya vyapadiśyate /",
    "GR14ss2_bhgu:4526": " rūpaṃ yat tat prāhur avyaktam ādyaṃ",
    "GR14ss2_bhgu:4527": " brahma-jyotir [BhP 10.3.24][*ENDNOTE 28] ityādi /",
    "GR14ss2_bhgu:4528": " brahmaiva jyotiḥ prabhā yasya tathābhūtaṃ rūpaṃ śrī-vigraham /",
    "GR14ss2_bhgu:4529": " tathā coktaṃ",
    "GR14ss2_bhgu:4530": " brahma-saṃhitāyāṃ -",
    "GR14ss2_bhgu:4531": " yasya prabhā prabhavato jaga-aṇḍa-koṭi-",
    "GR14ss2_bhgu:4532": " koṭiṣv aśeṣa-vasudhādi-vibhūti-bhinnam /",
    "GR14ss2_bhgu:4533": " tad brahma niṣkalam anantam aśeṣa-bhūtaṃ",
    "GR14ss2_bhgu:4534": " govindam ādi-puruṣaṃ tam ahaṃ bhajāmi // [BrahmaS 5.40] iti //",
    "GR14ss2_bhgu:4535": " // 10.3 // śrī-devakī śrī-bhagavantam // 97 // [98]",
    "GR14ss2_bhgu:4536": " ato brahmaṇaḥ paratvena śrī-bhagavantaṃ kaṇṭhauktyaivāha /",
    "GR14ss2_bhgu:4537": " yaḥ paraṃ rahasaḥ sākṣāt",
    "GR14ss2_bhgu:4538": " triguṇāj jīva-saṃjñitāt /",
    "GR14ss2_bhgu:4539": " bhagavantaṃ vāsudevaṃ",
    "GR14ss2_bhgu:4540": " prapannaḥ sa priyo hi me // [BhP 4.24.28]",
    "GR14ss2_bhgu:4541": " raho brahma tasmād api paraṃ tataḥ sutarāṃ triguṇāt pradhānāj jīva-",
    "GR14ss2_bhgu:4542": " saṃjñitāt jīvātmanaḥ paraṃ bhagavantaṃ yaḥ sākṣāt śravaṇādinaiva na tu",
    "GR14ss2_bhgu:4543": " karmārpaṇādinā prapanna ity anvayaḥ /",
    "GR14ss2_bhgu:4544": " tathā ca viṣṇu-dharme naraka-",
    "GR14ss2_bhgu:4545": " dvādaśī-vrate śrī-viṣṇu-stavaḥ -",
    "GR14ss2_bhgu:4546": " ākāśādiṣu śabdādau śrotrādau mahad-ādiṣu /",
    "GR14ss2_bhgu:4547": " prakṛtau puruṣe caiva brahmaṇy api ca sa prabhuḥ //",
    "GR14ss2_bhgu:4548": " yenaika eva sarvātmā vāsudevo vyavasthitaḥ /",
    "GR14ss2_bhgu:4549": " tena satyena me pāpaṃ narakārti-pradaṃ kṣayam //",
    "GR14ss2_bhgu:4550": " prayātu sukṛtasyāstu mamānudivasaṃ jaya // iti //",
    "GR14ss2_bhgu:4551": " atra prakaraṇānurūpeṇa sarvātma-śabdena cānyathā samādhānaṃ parāhatam",
    "GR14ss2_bhgu:4552": " / tathā ca tatrocaraṃ kṣatra-bandhūpākhyāne -",
    "GR14ss2_bhgu:4553": " yan-mayaṃ paramaṃ brahma tad-avyaktaṃ ca yan-mayam /",
    "GR14ss2_bhgu:4554": " yan-mayaṃ vyaktam apy etad bhaviṣyāmi hi tan-mayaḥ // iti //",
    "GR14ss2_bhgu:4555": " tatraiva māsarkṣa-pūjā-prasaṅge tataḥ paratvaṃ sphuṭam evoktaṃ --",
    "GR14ss2_bhgu:4556": " yathācyutas tvaṃ parataḥ parasmāt",
    "GR14ss2_bhgu:4557": " sa brahma-bhūtāt paramaḥ parātman /",
    "GR14ss2_bhgu:4558": " tathācyuta tvaṃ vāñchitaṃ tan",
    "GR14ss2_bhgu:4559": " mamāpadaṃ cāpaharāprameya // iti //",
    "GR14ss2_bhgu:4560": " śrī-viṣṇu-purāṇe ca - sa brahma-pāraḥ para-pāra-bhūta iti /",
    "GR14ss2_bhgu:4561": " akṣarāt tataḥ",
    "GR14ss2_bhgu:4562": " parataḥ para iti śruteḥ //",
    "GR14ss2_bhgu:4563": " // 4.24 // śrī-rudraḥ pracetasam // 98 // [99]",
    "GR14ss2_bhgu:4564": " tad evam evābhiprāyeṇa sa vā eṣa puruṣo'nna-rasa-maya ity ādāv [TaittU 2.1]",
    "GR14ss2_bhgu:4565": " antaraṅgāntaraṅgaikaikātma-kathanānte idaṃ pucchaṃ pratiṣṭhā pṛthivī",
    "GR14ss2_bhgu:4566": " pucchaṃ pratiṣṭhā mahaḥ pucchaṃ pratiṣṭhā brahma pucchaṃ pratiṣṭheti",
    "GR14ss2_bhgu:4567": " [TaittU 2.1] śruty-uktāyāḥ pañcamyā api pratiṣṭhāyā upari /",
    "GR14ss2_bhgu:4568": " śrī-gītopaniṣado yathā --brahmaṇo hi pratiṣṭhāham [Gītā 14.27] ity atra",
    "GR14ss2_bhgu:4569": " brahma-śabda-sannihita-pratiṣṭhā-śabdena sā śrutiḥ smaryate /",
    "GR14ss2_bhgu:4570": " tataś caivam",
    "GR14ss2_bhgu:4571": " eva vyākhyeyam / hi-śabdaḥ,",
    "GR14ss2_bhgu:4572": " māṃ ca yo 'vyabhicāreṇa",
    "GR14ss2_bhgu:4573": " bhakti-yogena sevate /",
    "GR14ss2_bhgu:4574": " sa guṇān samatītyaitān",
    "GR14ss2_bhgu:4575": " brahma-bhūyāya kalpate // [Gītā 14.26]",
    "GR14ss2_bhgu:4576": " ity asya nirantara-prācīna-vacanasya hetutayā vivakṣayā /",
    "GR14ss2_bhgu:4577": " ato guṇātīta-",
    "GR14ss2_bhgu:4578": " brahmaṇaḥ prakṛtārthatvāt prācīnārtha-hetu-vacane'sminn upacāreṇa tac-",
    "GR14ss2_bhgu:4579": " chabdasya brahma-śakti-rūpaṃ hiraṇyagarbha-rūpaṃ vā arthāntaram ayuktaṃ",
    "GR14ss2_bhgu:4580": " kintv evam eva yuktaṃ yathā /",
    "GR14ss2_bhgu:4581": " nanu tvad-bhaktyā kathaṃ nirguṇa-brahma-dharma-prāptiḥ / sā tu tad-",
    "GR14ss2_bhgu:4582": " ekānubhavena tatrāha brahmaṇo hīti /",
    "GR14ss2_bhgu:4583": " hi yasmāt brahma-pucchaṃ pratiṣṭheti",
    "GR14ss2_bhgu:4584": " parama-pratiṣṭhatvena śrutau yat prasiddhaṃ tac ca tasyām eva śrutau",
    "GR14ss2_bhgu:4585": " ānanda-mayāṅgatvena darśitaṃ tasya pucchatva-rūpita-brahmaṇaḥ / ānanda-",
    "GR14ss2_bhgu:4586": " mayo'bhyāsād iti sūtrakāra-sammata-para-brahma-bhāva ānandamayākhyaḥ",
    "GR14ss2_bhgu:4587": " pracura-prakāśo ravir itivat pracuraś cānanda-rūpaḥ śrī-bhagavān ahaṃ",
    "GR14ss2_bhgu:4588": " pratiṣṭhā te /",
    "GR14ss2_bhgu:4589": " yadyapi brahmaṇo mama ca na bhinna-vastutvaṃ tathāpi śrī-bhagavad-",
    "GR14ss2_bhgu:4590": " rūpeṇaivod iva mayi pratiṣṭhātvasya parā kāṣṭhety arthaḥ /",
    "GR14ss2_bhgu:4591": " svarūpa-śakti-",
    "GR14ss2_bhgu:4592": " prakāśenaiva svarūpa-prakāśasyāpy ādhikyārhatvāt /",
    "GR14ss2_bhgu:4593": " nirviśeṣa-brahma-",
    "GR14ss2_bhgu:4594": " prakāśasyāpy upari śrī-bhagavat-prakāśa-śravaṇāt /",
    "GR14ss2_bhgu:4595": " ata ekasyāpi vastunas",
    "GR14ss2_bhgu:4596": " tathā tathā prakāśa-bhedo rajanī-khaṇḍino jyotiṣo mārtaṇḍa-maṇḍala-gata-",
    "GR14ss2_bhgu:4597": " gabhasti-bhedavad utprekṣyaḥ /",
    "GR14ss2_bhgu:4598": " ato brahma-prakāśasyāpi mad-adhīnatvāt kaivalya-kāmanayā kṛtena mad-",
    "GR14ss2_bhgu:4599": " bhajanena brahmaṇi nīyamāno brahma-dharmam api prāpnotīty arthaḥ / atra",
    "GR14ss2_bhgu:4600": " śrī-viṣṇu-purāṇam api sampravadate - śubhāśrayaḥ sa cittasya savargasya",
    "GR14ss2_bhgu:4601": " tathātmanaḥ iti [ViP 6.7.76] /",
    "GR14ss2_bhgu:4602": " vyākhyātaṃ ca tatrāpi svāmibhiḥ /",
    "GR14ss2_bhgu:4603": " savargasyātmanaḥ para-brahmaṇo'py āśrayaḥ pratiṣṭhā /",
    "GR14ss2_bhgu:4604": " tad uktaṃ bhagavatā brahmaṇo hi pratiṣṭhāham iti /",
    "GR14ss2_bhgu:4605": " atra ca tair vyākhyātam",
    "GR14ss2_bhgu:4606": " / brahmaṇo'haṃ pratiṣṭhā ghanībhūtaṃ brahmaivāham /",
    "GR14ss2_bhgu:4607": " yathā ghanībhūta-",
    "GR14ss2_bhgu:4608": " prakāśa eva sūrya-maṇḍalaṃ tadvad ity arthaḥ / iti /",
    "GR14ss2_bhgu:4609": " atra cvi-pratyayas tu tat-tad-upāsaka-hṛdi tat-prakāśasyābhūtatvaṃ brahmaṇa",
    "GR14ss2_bhgu:4610": " upacaryate itīttham eva /",
    "GR14ss2_bhgu:4611": " atraiva pratiṣṭhā pratimeti ṭīkā matsara-kalpitā /",
    "GR14ss2_bhgu:4612": " na hi tat-kṛtā asambandhatvāt /",
    "GR14ss2_bhgu:4613": " na hi nirākārasya brahmaṇaḥ pratimā",
    "GR14ss2_bhgu:4614": " sambhavati /",
    "GR14ss2_bhgu:4615": " na ca tat-prakāśasya pratimā sūryaḥ /",
    "GR14ss2_bhgu:4616": " na cāmṛtasyāvyayasyety",
    "GR14ss2_bhgu:4617": " ādy-anantara-pāda-trayoktānāṃ mokṣādīnāṃ pratimātvaṃ ghaṭate / na vā",
    "GR14ss2_bhgu:4618": " śruti-śailī-viṣṇu-purāṇayoḥ saṃvāditāsti /",
    "GR14ss2_bhgu:4619": " tasmān na ādaraṇīyā yadi",
    "GR14ss2_bhgu:4620": " vādaraṇīyā tadā tac-chabdenāpy āśraya eva vācanīyaḥ /",
    "GR14ss2_bhgu:4621": " pratilakṣīkṛtya",
    "GR14ss2_bhgu:4622": " nātiparimitaṃ bhavati yatreti tad etat sarvam abhipretyāhuḥ /",
    "GR14ss2_bhgu:4623": " dṛtaya iva śvasanty asu-bhṛto yadi te'nuvidhā",
    "GR14ss2_bhgu:4624": " mahad-aham-ādayo'ṇḍam asṛjan yad anugrahataḥ /",
    "GR14ss2_bhgu:4625": " puruṣa-vidho'nvayo'tra caramo'nnamayādiṣu",
    "GR14ss2_bhgu:4626": " yaḥ sad-asataḥ paraṃ tvam atha yad eṣv avaśeṣa-mṛtam // [BhP 10.87.17]",
    "GR14ss2_bhgu:4627": " asubhṛto jīvā dṛtaya iva śvasad-ābhāsā api yadi te tavānuvidhā bhaktā",
    "GR14ss2_bhgu:4628": " bhavanti tadā śvasanti prāṇanti /",
    "GR14ss2_bhgu:4629": " teṣu tad-bhaktānām eva jīvānāṃ jīvanaṃ",
    "GR14ss2_bhgu:4630": " manyāmahe iti bhāvaḥ /",
    "GR14ss2_bhgu:4631": " kathaṃ yasya tava anugrahataḥ samaṣṭi-vyaṣṭi-",
    "GR14ss2_bhgu:4632": " rūpam akhaṇḍaṃ dehaṃ mahad-aham-ādayo'sṛjan ataḥ svayam eva tathāvidhāt",
    "GR14ss2_bhgu:4633": " tvattaḥ parāṅ-mukhānām anyeṣāṃ dṛti-tulyatvaṃ yuktam eveti bhāvaḥ /",
    "GR14ss2_bhgu:4634": " anugraham eva darśayanti atra mahad-aham-ādiṣu anvayaḥ praviṣṭas tvam",
    "GR14ss2_bhgu:4635": " iti /",
    "GR14ss2_bhgu:4636": " kathaṃ mad-ādeśa-mātreṇa teṣāṃ tathā sāmarthyaṃ syāt /",
    "GR14ss2_bhgu:4637": " tatrāhuḥ yad",
    "GR14ss2_bhgu:4638": " yasmāt sata ānanda-mayākhya-brahmaṇo'vayavasya priyāder asatas tad-",
    "GR14ss2_bhgu:4639": " anyasmād annamyādeś ca yat paraṃ puccha-bhūtaṃ sarva-pratiṣṭhā brahma",
    "GR14ss2_bhgu:4640": " tat khalu tvaṃ tatrāpi eṣu pratiṣṭhā-vākyeṣu avaśeṣaṃ vākya-śeṣatvena",
    "GR14ss2_bhgu:4641": " sthitaṃ brahmaṇo hi pratiṣṭhāham ity ādāv anyatra prasiddham /",
    "GR14ss2_bhgu:4642": " ātma-tattva-",
    "GR14ss2_bhgu:4643": " viśuddhy-arthyaṃ yad āha bhagavān ṛtam ity ādau ṛtatvenāpi prasiddhaṃ śrī-",
    "GR14ss2_bhgu:4644": " bhagavad-rūpam eva tvam ato'nnamayādiṣu puruṣa-vidhaḥ puruṣākāro yaś",
    "GR14ss2_bhgu:4645": " caramaḥ priya-moda-pramodānanda-brahmaṇām avayavī ānanda-mayaḥ sa",
    "GR14ss2_bhgu:4646": " tvam iti /",
    "GR14ss2_bhgu:4647": " tasmān mūla-paramānanda-rūpatvāt tavaiva praveśena teṣāṃ tathā",
    "GR14ss2_bhgu:4648": " sāmarthyaṃ yuktam eveti bhāvaḥ /",
    "GR14ss2_bhgu:4649": " ko hy evānyāt kaḥ prāṇyād yad eṣa ākāśa",
    "GR14ss2_bhgu:4650": " ānando na syād iti [TaittU 2.7.1] śruteḥ /",
    "GR14ss2_bhgu:4651": " prakaraṇ'sminn etad uktaṃ bhavati",
    "GR14ss2_bhgu:4652": " / yadyapy ekas-svarūpe'pi vastuni svagata-nānā-viśeṣo vidyate tathāpi tādṛśa-",
    "GR14ss2_bhgu:4653": " śakti-yuktāyā eva dṛṣṭes tat tat sarva-viśeṣa-grahaṇe nimittatā dṛśyate na tv",
    "GR14ss2_bhgu:4654": " anyasyāḥ / yathā māṃsa-mayī dṛṣṭiḥ sūrya-maṇḍalaṃ prakāśa-mātratvena",
    "GR14ss2_bhgu:4655": " gṛhṇāti, divyā tu prakāśa-mātra-svarūpatve'pi tad-antargata-divya-sabhādikaṃ",
    "GR14ss2_bhgu:4656": " gṛhṇāti / evam atra bhakter eva samyaktvena tayaiva samyak tattvaṃ dṛśyate",
    "GR14ss2_bhgu:4657": " / tac ca brahmeti tasya asamyag-rūptavam /",
    "GR14ss2_bhgu:4658": " tatra ca sāmānyatvenaiva grahaṇe",
    "GR14ss2_bhgu:4659": " kāraṇasya jñānasya tad-antarīṇāvāntara-bheda-paryālocaneṣv asāmārthyād",
    "GR14ss2_bhgu:4660": " bahir evāvasthitena tena bhāgavata-paramahaṃsa-vṛndānubhavāsiddha-nānā-",
    "GR14ss2_bhgu:4661": " prakāśa-vicitre'pi sva-prakāśaḥ /",
    "GR14ss2_bhgu:4662": " lakṣaṇa-para-tattve prakāśa-sāmānya-",
    "GR14ss2_bhgu:4663": " mātraṃ yad gṛhyate tat tasya pramā-rūpatvenaivotprekṣyate /",
    "GR14ss2_bhgu:4664": " tataś cātmatvam",
    "GR14ss2_bhgu:4665": " aṃśatvaṃ vibhūtitvaṃ ca vyapadiśyate tasya /",
    "GR14ss2_bhgu:4666": " tasmād akhaṇḍa-tattva-rūpo",
    "GR14ss2_bhgu:4667": " bhagavān sāmānya-kāra-sphūrti-lakṣaṇatvena sva-prabhākārasya",
    "GR14ss2_bhgu:4668": " brahmaṇo'py āśraya iti yuktam eva /",
    "GR14ss2_bhgu:4669": " ataeva yasya pṛthivī śarīraṃ yasya ātmā śarīraṃ yasyāvyaktaṃ śarīraṃ",
    "GR14ss2_bhgu:4670": " yasyākṣaraṃ śarīram eṣa sarva-bhūtāntarātmā apahata-pāpmā divyo deva",
    "GR14ss2_bhgu:4671": " eko nārāyaṇa ity etac chruty-antaraṃ cākṣara-śabdoktasya brahmaṇo'py",
    "GR14ss2_bhgu:4672": " ātmatvena nārāyaṇaṃ bodhayati /",
    "GR14ss2_bhgu:4673": " uktātmādi-śabda-pāriśeṣya-pramāṇena cakāra teṣāṃ saṅkṣobham akṣara-",
    "GR14ss2_bhgu:4674": " juṣām apīti prayoga-dṛṣṭyā cātra hy akṣara-śabdena brahmaiva vācyam /",
    "GR14ss2_bhgu:4675": " tathā śrī-bhagavatā sāṅkhya-kathane /",
    "GR14ss2_bhgu:4676": " kālo māyā-maye jīve [BhP 11.24.27]",
    "GR14ss2_bhgu:4677": " ity ādau mahā-pralaye sarvāvaśiṣṭatvena brahmopadiśya tadāpi tasya",
    "GR14ss2_bhgu:4678": " draṣṭṛtvaṃ svasminn uktam /",
    "GR14ss2_bhgu:4679": " eṣa sāṅkhya-vidhiḥ proktaḥ",
    "GR14ss2_bhgu:4680": " saṃśaya-granthi-bhedanaḥ /",
    "GR14ss2_bhgu:4681": " pratilomānulomābhyāṃ",
    "GR14ss2_bhgu:4682": " parāvara-dṛśā mayā // [BhP 11.24.29]",
    "GR14ss2_bhgu:4683": " ity atra parāvara-dṛśety anena so'yaṃ cātra vivekaḥ /",
    "GR14ss2_bhgu:4684": " sāṅkhyaṃ khyānaṃ tac-",
    "GR14ss2_bhgu:4685": " chāstraṃ khalu svarūpa-bhūta-tad-viśeṣam anusandhāya yat tat svarūpa-",
    "GR14ss2_bhgu:4686": " mātraṃ tadānīm avaśiṣṭaṃ vadati tad eva ca brahmākhyaṃ tad eva ca",
    "GR14ss2_bhgu:4687": " prapañcāvacchinna-carama-pradeśe prapañca-layād vaikuṇṭha iva svarūpa-",
    "GR14ss2_bhgu:4688": " bhūta-viśeṣa-prakāśād avaiśiṣyamānatvena vaktuṃ yujyate /",
    "GR14ss2_bhgu:4689": " tac ca sva-viśeṣya-mātraṃ svarūpa-śakti-viśiṣṭena vaikuṇṭha-sthena śrī-",
    "GR14ss2_bhgu:4690": " bhagavatā pṛthag iva tatrānubhūyata iti /",
    "GR14ss2_bhgu:4691": " tad evaṃ nirviśeṣatvena sparśa-rūpa-",
    "GR14ss2_bhgu:4692": " rahitasyāpi tasya bhagavat-prabhā-rūpatvam anutprekṣya tad-abhinnatvena",
    "GR14ss2_bhgu:4693": " brahmatvaṃ vyapadiṣṭam /",
    "GR14ss2_bhgu:4694": " tataḥ svarūpādi-mādhurī-dhāritayā saviśeṣasya",
    "GR14ss2_bhgu:4695": " sākṣād bhagavad-aṅga-jyotiṣaḥ sutarām eva tat sidhyati /",
    "GR14ss2_bhgu:4696": " yathoktaṃ śrī-",
    "GR14ss2_bhgu:4697": " harivaṃśe mahā-kāla-purākhyāne śrīmad-arjunaṃ prati svayaṃ bhagavatā /",
    "GR14ss2_bhgu:4698": " brahma-tejo-mayaṃ divyaṃ mahad yad dṛṣṭavān asi /",
    "GR14ss2_bhgu:4699": " ahaṃ sa bharata-śreṣṭha mat-tejas tat sanātanam //",
    "GR14ss2_bhgu:4700": " prakṛtiḥ sā mama parā vyaktāvyaktā sanātanī /",
    "GR14ss2_bhgu:4701": " tāṃ praviśya bhavantīha muktā yoga-vid-uttamāḥ //",
    "GR14ss2_bhgu:4702": " sā sāṅkhyānāṃ gatiḥ pārtha yogināṃ ca tapasvinām /",
    "GR14ss2_bhgu:4703": " tat paraṃ[*ENDNOTE 29] paramaṃ brahma sarvaṃ vibhajate jagat //",
    "GR14ss2_bhgu:4704": " mām eva[*ENDNOTE 30] tad ghanaṃ tejo jñātum arhasi bhārata // iti // [HV 2.114.9-12]",
    "GR14ss2_bhgu:4705": " prakṛtir iti tat-prabhātvena svarūpa-śaktitvam api tasya nirdiṣṭam / evaṃ",
    "GR14ss2_bhgu:4706": " pūrvodāhṛta-kaustubha-bhaviṣyaka-viṣṇu-purāṇa-vākyam apy etad",
    "GR14ss2_bhgu:4707": " upodvalakatvena draṣṭavyam /",
    "GR14ss2_bhgu:4708": " tasmād dṛtaya ivety api sādhv eva vyākhyātam /",
    "GR14ss2_bhgu:4709": " // 10.87 // śrutayaḥ śrī-bhagavantam // 99 // [100]",
    "GR14ss2_bhgu:4710": " tataś ca yasmin parama-bṛhati sāmānyākāra-sattāyās ta-aṅga-jyotiṣo'pi",
    "GR14ss2_bhgu:4711": " bṛhatvena brahmatvaṃ tasminn eva mukhyā tac-chabda-pravṛttiḥ / tathā ca",
    "GR14ss2_bhgu:4712": " brāhme -",
    "GR14ss2_bhgu:4713": " ananto bhagavān brahma ānandetyādibhiḥ padaiḥ /",
    "GR14ss2_bhgu:4714": " procyate viṣṇur evaikaḥ pareṣām upacārataḥ // iti /",
    "GR14ss2_bhgu:4715": " yathā pādme -",
    "GR14ss2_bhgu:4716": " pṛthag vaktuṃ guṇās tasya na śakyante'mitatvataḥ /",
    "GR14ss2_bhgu:4717": " yato'to brahma-śabdena sarveṣāṃ grahaṇaṃ bhavet //",
    "GR14ss2_bhgu:4718": " etasmād brahma-śabdo'sau viṣṇor eva viśeṣaṇam /",
    "GR14ss2_bhgu:4719": " amito hi guṇo yasmān nānyeṣāṃ tam ṛte vibhum // iti /",
    "GR14ss2_bhgu:4720": " atra nirgolito'yaṃ mahā-prakaraṇārthaḥ /",
    "GR14ss2_bhgu:4721": " yad advayaṃ jñānaṃ tad eva tattvam",
    "GR14ss2_bhgu:4722": " iti tattvavido do [?] vadanti /",
    "GR14ss2_bhgu:4723": " tac ca vaiśiṣṭyaṃ vinaivopalabhyamānaṃ brahmeti",
    "GR14ss2_bhgu:4724": " śabdyate vaiśiṣṭyena saha tu śrī-bhagavān iti /",
    "GR14ss2_bhgu:4725": " sa ca bhagavān pūrvādita-",
    "GR14ss2_bhgu:4726": " lakṣaṇa-śrī-mūrtyātyātmaka eva na tu amūrtaḥ /",
    "GR14ss2_bhgu:4727": " atha, bhūpa mūrtam amūrtaṃ ca paraṃ cāparam eva ca iti [ViP 6.7.47] viṣṇu-",
    "GR14ss2_bhgu:4728": " purāṇa-padye[*ENDNOTE 31] tasya caturvidhatvam aṅgīkurvadbhir yady",
    "GR14ss2_bhgu:4729": " amūrtatvam api pṛthag aṅgīkartavyaṃ tadā brahmatvavat tad-upāsaka-dṛṣṭi-",
    "GR14ss2_bhgu:4730": " yogayatānurūpam evāstu /",
    "GR14ss2_bhgu:4731": " tathā hi yasya samīcīnā bhaktir asti tasya para-",
    "GR14ss2_bhgu:4732": " mūrtyā śyāmasundara-caturbhujādi-rūpatayā prādurbhavati /",
    "GR14ss2_bhgu:4733": " yasyārvācīnopāsanā-rūpā tasyāpara-mūrtyā pātāla-pādādi-kalpanā-mayy",
    "GR14ss2_bhgu:4734": " eva / yasya ca rukṣaṃ jñānaṃ tasya pareṇa brahma-lakṣaṇa-mūrtatvena / yasya",
    "GR14ss2_bhgu:4735": " jñāna-pracurā bhaktis tasya tv apareṇeśvara-laksaṇa-mūrtatveneti /",
    "GR14ss2_bhgu:4736": " atrāparatvaṃ parama-mūrtyāvirbhāvānanatara-sopānatvena na brahmavad",
    "GR14ss2_bhgu:4737": " atīva mūrtatvānapekṣyam ity evam /",
    "GR14ss2_bhgu:4738": " na tv aśreṣṭhatva-vivakṣayeti jñeyam",
    "GR14ss2_bhgu:4739": " / para-mūrtāpekṣayā paratvaṃ vā /",
    "GR14ss2_bhgu:4740": " tatraiva tad viśva-rūpaṃ vairūpyam anyad",
    "GR14ss2_bhgu:4741": " dharer mahad iti viśvādhiṣṭhānatvena nityatva-vibhūtve /",
    "GR14ss2_bhgu:4742": " mūrtaṃ bhagavato",
    "GR14ss2_bhgu:4743": " rūpaṃ sarvāpāśraya-niḥspṛham iti [ViP 6.7.78] nirupādhitvam / cintayed",
    "GR14ss2_bhgu:4744": " brahma-",
    "GR14ss2_bhgu:4745": " bhūtaṃ tam iti [ViP 6.7.83] parataḥ lakṣaṇatvam /",
    "GR14ss2_bhgu:4746": " tribhāva-bhāvanātīta [ViP 6.7.76] iti tatra prasiddha-karma-maya-jñāna-",
    "GR14ss2_bhgu:4747": " karma-samuccaya-maya-kevala-jñāna-maya-bhāvanā-trayātītatvena para-",
    "GR14ss2_bhgu:4748": " tattva-lakṣaṇatve'pi bhaktyaikāvirbhāvitayā samyak prakāśatvaṃ mūrtasyaiva",
    "GR14ss2_bhgu:4749": " vyañjitam / ataeva śubhāśrayaḥ sa cittasya",
    "GR14ss2_bhgu:4750": " sarvagasyācalātmanaḥ[*ENDNOTE 32] [ViP 6.7.76] ity uktam /",
    "GR14ss2_bhgu:4751": " tataś ca tasyāḥ śrī-mūrter api sakāśāt tad-ante pratyāhāroktiḥ kevalā",
    "GR14ss2_bhgu:4752": " bhedopāsakaṃ prati vayvasthāpitā bhavatīty apy anusandheyam / atra tad-",
    "GR14ss2_bhgu:4753": " viśva-rūpa-vairūpyam ity [ViP 6.7.70] etat padyaṃ mūrta-param eva jñeyam /",
    "GR14ss2_bhgu:4754": " samasta-śakti-rūpāṇi",
    "GR14ss2_bhgu:4755": " yat karoti nareśvaraḥ /",
    "GR14ss2_bhgu:4756": " deva-tiryaṅ-manuṣyākhyā",
    "GR14ss2_bhgu:4757": " ceṣṭāvanti svalīlayā //",
    "GR14ss2_bhgu:4758": " [*ENDNOTE 33] [ViP 6.7.71] ity anantara-vākya-balāt /",
    "GR14ss2_bhgu:4759": " prathamasya tṛtīye - yasyāmbhasi śayānasya yoga-nidrāṃ vitanvataḥ [BhP",
    "GR14ss2_bhgu:4760": " 1.3.2] ity-ady-ukta-laksaṇasya mūrtasyaiva tat-tad-avatāritvaṃ darśitam, etan",
    "GR14ss2_bhgu:4761": " nānāvatārāṇāṃ nidhānaṃ bījam avyayam iti [BhP 1.3.5] /",
    "GR14ss2_bhgu:4762": " tad-viśva-rūpa-",
    "GR14ss2_bhgu:4763": " vairūpyam iti [ViP 6.7.70] paṭhadbhiḥ śrī-rāmānuja-caraṇair api mūrta-",
    "GR14ss2_bhgu:4764": " paratvenaiva vyākhyātam /",
    "GR14ss2_bhgu:4765": " viśva-rūpād vairūpyaṃ vailaksaṇyaṃ yatra tad-",
    "GR14ss2_bhgu:4766": " viśva-lakṣaṇaṃ mūrtaṃ svarūpam iti /",
    "GR14ss2_bhgu:4767": " tad evaṃ tasya vastunaḥ śrī-mūrty-ātmakatva eva siddhe yat sarvataḥ pāṇi-",
    "GR14ss2_bhgu:4768": " pādādi-lakṣaṇā mūrtiḥ śrūyate sāpi pūrvokti-lakṣaṇāyāḥ śrī-mūrter na",
    "GR14ss2_bhgu:4769": " pṛthag iti vibhutva-prakaraṇānte vyañjitam eva / yat tu",
    "GR14ss2_bhgu:4770": " bṛhac-charīro'bhivimāna-rūpo",
    "GR14ss2_bhgu:4771": " yuvā kumāratvam upeyivān hariḥ /",
    "GR14ss2_bhgu:4772": " reme śriyā'sau jagatāṃ jananyā",
    "GR14ss2_bhgu:4773": " sva-jyotsnayā candra ivāmṛtāṃśuḥ //",
    "GR14ss2_bhgu:4774": " iti pādmottara-khaṇḍa-vacanam /",
    "GR14ss2_bhgu:4775": " atra para-brahma-svarūpa-śarīraḥ sarvato-bhāvena vigata-parimāṇo'pi nityaṃ",
    "GR14ss2_bhgu:4776": " kaiśorākāram eva prāptaḥ san śriyā saha reme ity arthaḥ /",
    "GR14ss2_bhgu:4777": " upeyivān ity uktāv",
    "GR14ss2_bhgu:4778": " api nityatvam apahata-pāpmetivat /",
    "GR14ss2_bhgu:4779": " tatraiva tadīya-tac-chrī-mūrty-",
    "GR14ss2_bhgu:4780": " adhiṣṭhātṛka-tripād-vibhūter api praghaṭṭakena vākya-samūhakena parama-",
    "GR14ss2_bhgu:4781": " nityatā-pratipādanāt /",
    "GR14ss2_bhgu:4782": " tathā coktaṃ tatraiva -",
    "GR14ss2_bhgu:4783": " acyutaṃ śāśvataṃ divyaṃ",
    "GR14ss2_bhgu:4784": " sadā yauvanam āśritam /",
    "GR14ss2_bhgu:4785": " nityaṃ sambhogam īśvaryā",
    "GR14ss2_bhgu:4786": " śriyā bhūmyā ca saṃvṛtam // iti //",
    "GR14ss2_bhgu:4787": " tasmāt śrī-bhagavān yathokta-lakṣaṇa eva /",
    "GR14ss2_bhgu:4788": " sa eva vadantīty asya",
    "GR14ss2_bhgu:4789": " mukhyārtha-bhūtaṃ mūlaṃ tattvam iti paryavasānam /",
    "GR14ss2_bhgu:4790": " tad uktaṃ mokṣa-",
    "GR14ss2_bhgu:4791": " dharme śrī-nārāyaṇopākhyāne -",
    "GR14ss2_bhgu:4792": " tattvaṃ jijñāsamānānāṃ",
    "GR14ss2_bhgu:4793": " hetubhiḥ sarvato-mukhaiḥ /",
    "GR14ss2_bhgu:4794": " tattvam eko mahā-yogī",
    "GR14ss2_bhgu:4795": " harir nārāyaṇaḥ prabhuḥ // iti [MBh 12.335.83] /",
    "GR14ss2_bhgu:4796": " nārāyaṇopaniṣadi ca - nārāyaṇaḥ paraṃ brahma tattvaṃ nārāyaṇaḥ param iti",
    "GR14ss2_bhgu:4797": " [MNU 13.4] / atra śrī-rāmānujodāhṛtāḥ śrutayaś ca - yasya pṛthivī śarīram",
    "GR14ss2_bhgu:4798": " ity ārabhya eṣa sarva-bhūtāntarātmā divyo deva eko nārāyaṇa ity ādyā",
    "GR14ss2_bhgu:4799": " bahvyaḥ / iha śrī-bhagavad-aṃśa-bhūtānāṃ puruṣādīnāṃ parama-tattva-",
    "GR14ss2_bhgu:4800": " vigrahatā-sādhanaṃ vākya-jātam api tasyāṃśinas tad-rūpa-vigrahatvaṃ",
    "GR14ss2_bhgu:4801": " kaimutyenābhivyanaktīti pūrvatra cottaratra granthe tathodāharaṇāni /",
    "GR14ss2_bhgu:4802": " viṣṇu-purāṇe tu sākṣāt śrī-bhagavantam adhikṛtya tathodāharaṇam -",
    "GR14ss2_bhgu:4803": " dve rūpe brahmaṇas tasya",
    "GR14ss2_bhgu:4804": " mūrtaṃ cāmūrtam eva ca /",
    "GR14ss2_bhgu:4805": " kṣarākṣara-svarūpe te",
    "GR14ss2_bhgu:4806": " sarva-bhūteṣv avasthite /",
    "GR14ss2_bhgu:4807": " akṣaraṃ tat paraṃ brahma",
    "GR14ss2_bhgu:4808": " kṣaraṃ sarvam idaṃ jagat // [ViP 1.22.55]",
    "GR14ss2_bhgu:4809": " ity uktvā jagan-madhye brahma-viṣṇv-īśa-rūpāṇi ca paṭhitvā punar uktam -",
    "GR14ss2_bhgu:4810": " tad etad akṣaraṃ nityaṃ",
    "GR14ss2_bhgu:4811": " jagan-muni-varākhilam /",
    "GR14ss2_bhgu:4812": " āvirbhāva-tirobhāva-",
    "GR14ss2_bhgu:4813": " janma-nāśa-vikalpanāt // iti [ViP 1.22.60]",
    "GR14ss2_bhgu:4814": " tad etad akṣarākhyaṃ para-brahma nityam akhilaṃ jagat tu",
    "GR14ss2_bhgu:4815": " āvirbhāvādibhedavad ity arthaḥ /",
    "GR14ss2_bhgu:4816": " tatrāvirbhāva-tirobhāvādikatvenaiva",
    "GR14ss2_bhgu:4817": " pūrveṣāṃ brahmādīnāṃ tad-antaḥpāta-vyapadeśo na vastuta ity arthaḥ /",
    "GR14ss2_bhgu:4818": " atha sadā sva-dhāmni virājamānatvena kṣara-rūpato mūrtatvādinā",
    "GR14ss2_bhgu:4819": " cākṣarato'pi vilakṣaṇaṃ tṛtīyaṃ rūpaṃ bhagavataḥ paramaṃ svarūpam iti punar",
    "GR14ss2_bhgu:4820": " ucyate /",
    "GR14ss2_bhgu:4821": " sarva-śakti-mayo viṣṇuḥ",
    "GR14ss2_bhgu:4822": " svarūpaṃ brahmaṇo'param /",
    "GR14ss2_bhgu:4823": " mūrtaṃ tad yogibhiḥ pūrvaṃ",
    "GR14ss2_bhgu:4824": " yogārambheṣu cintyate //[ViP 1.22.61]",
    "GR14ss2_bhgu:4825": " sa paraḥ sarva-śaktīnāṃ",
    "GR14ss2_bhgu:4826": " brahmaṇaḥ samanantaram /",
    "GR14ss2_bhgu:4827": " mūrtaṃ brahma mahā-bhāga",
    "GR14ss2_bhgu:4828": " sarva-brahma-mayo hariḥ // [ViP 1.22.63]",
    "GR14ss2_bhgu:4829": " tatra sarvam idaṃ protam",
    "GR14ss2_bhgu:4830": " otaṃ caivākhilaṃ jagat // [ViP 1.22.64] iti /",
    "GR14ss2_bhgu:4831": " brahma-sākṣāt-kārāt pūrvaṃ yogibhiś cintyate /",
    "GR14ss2_bhgu:4832": " tathā brahmaṇaḥ",
    "GR14ss2_bhgu:4833": " samanantaram upāsanānukrameṇa yathāgre'kṣarād anantaraṃ tad uktam,",
    "GR14ss2_bhgu:4834": " yathā - brahma-bhūtaḥ prasannātmety [Gītā 18.55] ādyānusāreṇa",
    "GR14ss2_bhgu:4835": " brahma[va]sākṣātkārānantarāvirbhāvī ca sa ity arthaḥ /",
    "GR14ss2_bhgu:4836": " yataḥ sarvāsāṃ",
    "GR14ss2_bhgu:4837": " śaktīnāṃ svarūpa-bhūtādīnāṃ paramāśrayaḥ /",
    "GR14ss2_bhgu:4838": " ataeva sarva-brahma-",
    "GR14ss2_bhgu:4839": " mayo'khaṇḍa-brahma-svarūpaś ca /",
    "GR14ss2_bhgu:4840": " akṣarākhyasya pūrvasya śakti-hīnatvena",
    "GR14ss2_bhgu:4841": " khaṇḍatvāt /",
    "GR14ss2_bhgu:4842": " yad vā ataeva sarva-veda-vedya ity arthaḥ /",
    "GR14ss2_bhgu:4843": " tata eva ca tatra",
    "GR14ss2_bhgu:4844": " sarvam ity ādīti / evaṃ -",
    "GR14ss2_bhgu:4845": " yasmāt kṣaram atīto 'ham",
    "GR14ss2_bhgu:4846": " akṣarād api cottamaḥ /",
    "GR14ss2_bhgu:4847": " ato 'smi loke vede ca",
    "GR14ss2_bhgu:4848": " prathitaḥ puruṣottamaḥ //",
    "GR14ss2_bhgu:4849": " ity ādi [Gītā 15.18] śrī-gītopaniṣad api yojyā /",
    "GR14ss2_bhgu:4850": " atra yadyapi kūṭastho'kṣara ucyate ity [Gītā 15.16] akṣara-śabdena śuddha-",
    "GR14ss2_bhgu:4851": " jīva eva prastūyate tathāpi para-brahma eva ca lakṣaṇam /",
    "GR14ss2_bhgu:4852": " akṣaraṃ paramaṃ",
    "GR14ss2_bhgu:4853": " brahma [Gītā 8.3] iti tac ca tatra pūrvoktam iti /",
    "GR14ss2_bhgu:4854": " anayoś cinmātra-",
    "GR14ss2_bhgu:4855": " vastutvenaikārthatvād iti tad etad abhipretya mallānām aśanir nṝṇāṃ",
    "GR14ss2_bhgu:4856": " naravara ity ādau mūrtasyaiva svayaṃ bhagavata eva lakṣaṇatvaṃ [tal-",
    "GR14ss2_bhgu:4857": " lakṣyatvaṃ] sākṣād evāha tattvaṃ paraṃ yoginām [BhP 10.43.17] iti /",
    "GR14ss2_bhgu:4858": " yogināṃ catuḥsanādīnām iti //",
    "GR14ss2_bhgu:4859": " // 10.43 // śrī-śukaḥ // 100 // [101]",
    "GR14ss2_bhgu:4860": " ataeva śrīmad-bhāgavatasya nigama-kalpa-taru-parama-phala-bhūtasya",
    "GR14ss2_bhgu:4861": " śraiṣṭhye saty api tathābhūtasyāpi bhagavad-ākhya-parama-tattvasyotkarṣa-",
    "GR14ss2_bhgu:4862": " vidyā-rūpatvād eva parama-śraiṣṭhyam āha --",
    "GR14ss2_bhgu:4863": " dharmaḥ projjhita-kaitavo 'tra paramo nirmatsarāṇāṃ satāṃ",
    "GR14ss2_bhgu:4864": " vedyaṃ vāstavam atra vastu śivadaṃ tāpa-trayonmūlanam /",
    "GR14ss2_bhgu:4865": " śrīmad-bhāgavate mahā-muni-kṛte kiṃ vā parair īśvaraḥ",
    "GR14ss2_bhgu:4866": " sadyo hṛdy avarudhyate 'tra kṛtibhiḥ śuśrūṣubhis tat-kṣaṇāt // [BhP 1.1.2]",
    "GR14ss2_bhgu:4867": " atra yas tāvad dharmo nirūpyate sa khalu sa vai puṃsāṃ paro dharmo yato",
    "GR14ss2_bhgu:4868": " bhaktir adhokṣaje ity [BhP 1.2.6] ādikayā",
    "GR14ss2_bhgu:4869": " ataḥ pumbhir dvija-śreṣṭhā",
    "GR14ss2_bhgu:4870": " varṇāśrama-vibhāgaśaḥ /",
    "GR14ss2_bhgu:4871": " svānuṣṭhitasya dharmasya",
    "GR14ss2_bhgu:4872": " saṃsiddhir hari-toṣaṇam // [BhP 1.2.13]",
    "GR14ss2_bhgu:4873": " ity antayā rītyā bhagavat-santoṣaṇaika-tātparyeṇa śuddha-bhakty-",
    "GR14ss2_bhgu:4874": " utpādakatayā nirūpaṇāt parama eva /",
    "GR14ss2_bhgu:4875": " yataḥ so'pi tad-eka-tātparyatvāt",
    "GR14ss2_bhgu:4876": " prakarṣeṇa ujjhitaṃ kaitavaṃ phalābhisandhi-laksaṇaṃ kapaṭaṃ yasmin",
    "GR14ss2_bhgu:4877": " tathābhūtaḥ /",
    "GR14ss2_bhgu:4878": " pra-śabdena sālokyādi-sarva-prakāra-mokṣābhisandhir api",
    "GR14ss2_bhgu:4879": " nirastaḥ / yata evāsau tad-eka-tātparyatvena nirmatsarāṇāṃ phala-",
    "GR14ss2_bhgu:4880": " kāmukasyaiva parotkarṣāsahanaṃ matsaraḥ tad-rahitānām eva tad-",
    "GR14ss2_bhgu:4881": " upalakṣaṇatvena paśv-ālambhane,",
    "GR14ss2_bhgu:4882": " dayālūnām eva ca satāṃ sva-dharma-",
    "GR14ss2_bhgu:4883": " parāṇāṃ vidhīyate iti evam īdṛśa-spaṣṭam anuktavataḥ karma-śāstrād",
    "GR14ss2_bhgu:4884": " upāsanā-śāstrāc cāsya tat-tat-pratipādakāṃśe śraiṣṭhyam uktam /",
    "GR14ss2_bhgu:4885": " ubhayatraiva dharmotpatteḥ /",
    "GR14ss2_bhgu:4886": " tad evaṃ sati sākṣāt kīrtanādi-rūpasya vārtā ti",
    "GR14ss2_bhgu:4887": " dūrata eva āstām iti bhāvaḥ /",
    "GR14ss2_bhgu:4888": " atha jñāna-kāṇḍa-śākhebhyo'py asya pūrvavat śraiṣṭhyam āha vedyam iti /",
    "GR14ss2_bhgu:4889": " bhagavad-bhakti-nirapekṣa-prāyeṣu teṣu pratipāditam api śreyaḥ-sṛtiṃ",
    "GR14ss2_bhgu:4890": " bhaktim udasya [BhP 10.14.4] ity-ādi-nyāyena vedyaṃ niśceyaṃ bhavatīty",
    "GR14ss2_bhgu:4891": " atraiva vedyam ity arthaḥ /",
    "GR14ss2_bhgu:4892": " tāpa-trayam unmūlayati tan-mūla-bhūtāvidyā-paryantaṃ khaṇḍayatīti tathā",
    "GR14ss2_bhgu:4893": " śivaṃ paramānandaṃ dadāty anubhāvayatīti tathā /",
    "GR14ss2_bhgu:4894": " anyatra muktāv",
    "GR14ss2_bhgu:4895": " anubhavāmanane hy apuruṣārthatvāpātaḥ syāt iti tan-mananād atra tu",
    "GR14ss2_bhgu:4896": " vaiśiṣṭyam iti /",
    "GR14ss2_bhgu:4897": " na cāsya tat-tad-durlabha-vastu-sādhanatve tādṛśa-nirūpaṇa-",
    "GR14ss2_bhgu:4898": " sauṣṭhavam eva kāraṇam /",
    "GR14ss2_bhgu:4899": " api tu svarūpam apīty āha śrīmad-bhāgavata iti /",
    "GR14ss2_bhgu:4900": " śrīmad-bhāgavatatvaṃ",
    "GR14ss2_bhgu:4901": " bhagavat-pratipādakatvaṃ śrīmattvaṃ śrī-bhagavan-nāmāder iva tādṛśa-",
    "GR14ss2_bhgu:4902": " svabhāvika-śaktimattvam /",
    "GR14ss2_bhgu:4903": " nitya-yoge matup /",
    "GR14ss2_bhgu:4904": " ataeva samastatayaiva nirdiśya",
    "GR14ss2_bhgu:4905": " nīlotpalādivattvan-nāmatvam eva bodhitam /",
    "GR14ss2_bhgu:4906": " anyathā tv avimṛṣṭa-",
    "GR14ss2_bhgu:4907": " vidheyāṃśa-doṣaḥ syāt /",
    "GR14ss2_bhgu:4908": " ata uktaṃ śrī-gāruḍe - grantho'ṣṭādaśa-sāhasraḥ śrīmad-bhāgavatābhidhaḥ",
    "GR14ss2_bhgu:4909": " / iti ṭīkākṛdbhir api śrī-bhāgavatābhidhaḥ sura-tarur iti /",
    "GR14ss2_bhgu:4910": " ataḥ kvacit kevala-bhāgavatākhyatvaṃ tu satya-bhāmā bhāmā itivat / tādṛśa-",
    "GR14ss2_bhgu:4911": " prabhāvatve kāraṇaṃ parama-śreṣṭha-kartṛtvam apy āha /",
    "GR14ss2_bhgu:4912": " mahāmuniḥ śrī-",
    "GR14ss2_bhgu:4913": " bhagavān tasyaiva parama-vicāra-pāraṅgata-mahā-prabhāva-gaṇa-",
    "GR14ss2_bhgu:4914": " śiromaṇitvāc ca /",
    "GR14ss2_bhgu:4915": " sa munir bhūtvā samacintayad iti śruteḥ /",
    "GR14ss2_bhgu:4916": " tena prathamaṃ",
    "GR14ss2_bhgu:4917": " catuḥ-ślokī-rūpeṇa saṅkṣepataḥ prakāśite kasmai yena vibhāṣito'yam ity",
    "GR14ss2_bhgu:4918": " [BhP 12.13.19][*ENDNOTE 34] ādy-anusārena sampūrṇa eva prakāśite /",
    "GR14ss2_bhgu:4919": " tad evaṃ śraiṣṭhya-jātam anyatrāpi prāyaḥ sambhavatu nāma sarva-jñāna-",
    "GR14ss2_bhgu:4920": " śāstra-parama-jñeya-puruṣārtha-śiromaṇi-śrī-bhagavat-sākṣātkāras tatraiva",
    "GR14ss2_bhgu:4921": " sulabha iti vadan sarvordha-prabhāvam āha kiṃ veti /",
    "GR14ss2_bhgu:4922": " paraiḥ śāstrais tad-ukta-",
    "GR14ss2_bhgu:4923": " sādhanair vā īśvaro bhagavān hṛdi kiṃ vā sadya evāvarudhyate sthirīkriyate",
    "GR14ss2_bhgu:4924": " / vā-śabdaḥ kaṭākṣe /",
    "GR14ss2_bhgu:4925": " kintu vilambena kathañcid eva /",
    "GR14ss2_bhgu:4926": " atra tu śuśrūṣubhiḥ",
    "GR14ss2_bhgu:4927": " śrotum icchadbhir eva tat-kṣaṇād avarudhyate /",
    "GR14ss2_bhgu:4928": " nanu idame eva tarhi sarve kim iti na śṛṇvanti tatrāha kṛtibhir iti sukṛtibhir",
    "GR14ss2_bhgu:4929": " ity arthaḥ / śravaṇecchā tu tādṛśa-sukṛtiṃ vinā notpadyata iti bhāvaḥ / athavā",
    "GR14ss2_bhgu:4930": " aparair mokṣa-paryanta-kāmanā-rahiteśvarārādhana-lakṣaṇa-dharma-",
    "GR14ss2_bhgu:4931": " brahma-sākṣātkārādibhir uktair anuktair vā sādhyais tair atra kiṃ vā kiyad",
    "GR14ss2_bhgu:4932": " vā māhātmyam upapannam ity arthaḥ /",
    "GR14ss2_bhgu:4933": " yato ya īśvaraḥ kṛtibhiḥ kathañcit tat-",
    "GR14ss2_bhgu:4934": " tat-sādhanānukrama-labdhayā bhaktyā kṛtārthaiḥ sadyas tad-eka-kṣaṇam eva",
    "GR14ss2_bhgu:4935": " vyāpya hṛdi sthirīkraiyate sa evātra śrotum icchadbhir eva tat-kṣaṇam",
    "GR14ss2_bhgu:4936": " ārabhya sarvadaiveti /",
    "GR14ss2_bhgu:4937": " tasmād atra kāṇḍa-traya-rahasyasya pravyakta-",
    "GR14ss2_bhgu:4938": " praitpādanāder viśeṣata īśvarākarṣi-vidyā-rūpatvāc ca idam eva sarva-",
    "GR14ss2_bhgu:4939": " śāstrebhyaḥ śreṣṭham /",
    "GR14ss2_bhgu:4940": " ataevātra iti padasya trir-uktiḥ kṛtā / sā hi",
    "GR14ss2_bhgu:4941": " nirdhāraṇārtheti /",
    "GR14ss2_bhgu:4942": " ato nityam etad eva sarvair eva śrotavyam iti bhāvaḥ //",
    "GR14ss2_bhgu:4943": " // 1.1 // veda-vyāsaṃ śrī-śukam // 101 // [102]",
    "GR14ss2_bhgu:4944": " tad evaṃ śrī-śuka-hṛdayam api saṅgamitaṃ syāt /",
    "GR14ss2_bhgu:4945": " ataś catuḥślokī-prasaṅge'pi",
    "GR14ss2_bhgu:4946": " śrī-bhagavān evārthaḥ /",
    "GR14ss2_bhgu:4947": " sa hi sva-jñānādy-upadeśena svam evopadideśa /",
    "GR14ss2_bhgu:4948": " tatra parama-bhāgavatāya brahmaṇe śrīmad-bhāgavatākhyaṃ nijaṃ śāstram",
    "GR14ss2_bhgu:4949": " upadeṣṭuṃ tat-pratipādyatamaṃ vastu-catuṣṭayaṃ pratijānīte /",
    "GR14ss2_bhgu:4950": " jñānaṃ parama-guhyaṃ me",
    "GR14ss2_bhgu:4951": " yad vijñāna-samanvitam /",
    "GR14ss2_bhgu:4952": " sarahasyaṃ tad-aṅgaṃ ca",
    "GR14ss2_bhgu:4953": " gṛhāṇa gaditaṃ mayā // [BhP 2.9.30]",
    "GR14ss2_bhgu:4954": " me mama bhagavato jñānaṃ śabda-dvārā yāthārthya-nirdhāraṇaṃ mayā",
    "GR14ss2_bhgu:4955": " gaditaṃ sat gṛhāṇa ity anyo na jānātīti bhāvaḥ /",
    "GR14ss2_bhgu:4956": " yataḥ parama-guhyaṃ hy",
    "GR14ss2_bhgu:4957": " ajñānād api rahasyatamaṃ muktānām api siddhānām [BhP 6.14.5] ity ādeḥ",
    "GR14ss2_bhgu:4958": " / tac ca vijñānena tad-anubhāvenāpi yuktaṃ gṛhāṇa /",
    "GR14ss2_bhgu:4959": " na caitāvad eva / kiṃ ca",
    "GR14ss2_bhgu:4960": " sarahasyaṃ tatrāpi rahasyaṃ yat kim apy asti tenāpi sahitam /",
    "GR14ss2_bhgu:4961": " tac ca prema-",
    "GR14ss2_bhgu:4962": " bhakti-rūpam ity agre vyañjayiṣyate /",
    "GR14ss2_bhgu:4963": " tathā tad-aṅgaṃ ca gṛhāṇa / tac ca sati",
    "GR14ss2_bhgu:4964": " tv aparādhākhya-vighne na jhaṭiti /",
    "GR14ss2_bhgu:4965": " vijñāna-rahasye prakaṭayet /",
    "GR14ss2_bhgu:4966": " tasmāt tasya",
    "GR14ss2_bhgu:4967": " jñānasya sahāyaṃ ca gṛhāṇety arthaḥ /",
    "GR14ss2_bhgu:4968": " tac ca śravaṇādi-bhakti-rūpam ity agre",
    "GR14ss2_bhgu:4969": " vyañjayiṣyate /",
    "GR14ss2_bhgu:4970": " yad vā sa-rahasyam iti tad-aṅgasyaiva viśeṣaṇaṃ jñeyam /",
    "GR14ss2_bhgu:4971": " hṛder iva mithaḥ saṃvardhakayor ekatrāvasthānāt // [103]",
    "GR14ss2_bhgu:4972": " atra sādhyayor vijñāna-rahasyayor āvirbhāvārtham āśiṣaṃ dadāti -",
    "GR14ss2_bhgu:4973": " yāvān ahaṃ yathā-bhāvo",
    "GR14ss2_bhgu:4974": " yad-rūpa-guṇa-karmakaḥ",
    "GR14ss2_bhgu:4975": " tathaiva tattva-vijñānam",
    "GR14ss2_bhgu:4976": " astu te mad-anugrahāt [BhP 2.9.31]",
    "GR14ss2_bhgu:4977": " yāvān svarūpato yat-parimāṇako'ham /",
    "GR14ss2_bhgu:4978": " yathā bhāvaḥ sattā yasyeti / yal-",
    "GR14ss2_bhgu:4979": " lakṣaṇo'ham ity arthaḥ /",
    "GR14ss2_bhgu:4980": " yāni svarūpāntaraṅgāni rūpāṇi śyāmatva-catur-",
    "GR14ss2_bhgu:4981": " bhujatvādīni guṇā bhakta-vātsalyādyāḥ karmāṇi tat-tal-līlā yasya sa yad-",
    "GR14ss2_bhgu:4982": " rūpa-guṇa-karmako'ham /",
    "GR14ss2_bhgu:4983": " tathaiva tena tena sarva-prakāreṇaiva tattva-",
    "GR14ss2_bhgu:4984": " vijñānaṃ yāthārthyānubhavo mad-anugrahāt te tavāstu bhavatād iti / etena",
    "GR14ss2_bhgu:4985": " catuḥśloky-arthasya nirviśeṣatvaṃ svayam eva parāstam /",
    "GR14ss2_bhgu:4986": " vakṣyate ca",
    "GR14ss2_bhgu:4987": " catuḥślokīm evoddiśatā śrī-bhagavatā svayam uddhavaṃ prati / purā",
    "GR14ss2_bhgu:4988": " mayetyādau jñānaṃ paraṃ man-mahimāvabhāsam iti [BhP 3.4.13] / tatra",
    "GR14ss2_bhgu:4989": " vijñāna-padena rūpādīnām api svarūpa-bhūtatvaṃ vyaktam /",
    "GR14ss2_bhgu:4990": " atrra vijñānāśīḥ",
    "GR14ss2_bhgu:4991": " spaṣṭā / rahasyāśīś ca paramānandātmaka-tat-tad-",
    "GR14ss2_bhgu:4992": " yāthārthyānubhavenāvaśyaṃ premodayāt // [104]",
    "GR14ss2_bhgu:4993": " tad eva upadeśya-catuṣṭayaṃ catuḥślokyā nirūpayan prathamaṃ jñāna-",
    "GR14ss2_bhgu:4994": " vijñānārthaṃ sva-lakṣaṇaṃ pratipādayati dvābhyām /",
    "GR14ss2_bhgu:4995": " tatra jñānārtham āha -",
    "GR14ss2_bhgu:4996": " aham evāsam evāgre",
    "GR14ss2_bhgu:4997": " nānyad yat sad-asat param /",
    "GR14ss2_bhgu:4998": " paścād ahaṃ yad etac ca",
    "GR14ss2_bhgu:4999": " yo 'vaśiṣyeta so 'smy aham // [BhP 2.9.32]",
    "GR14ss2_bhgu:5000": " atrāhaṃ-śabdena tad vaktā mūrta evocyate na tu nirviśeṣaṃ brahma tad-",
    "GR14ss2_bhgu:5001": " aviṣayatvāt /",
    "GR14ss2_bhgu:5002": " ātma-jñāna-tātparyake tu tattvam asītivat tvam evātyeva vaturm",
    "GR14ss2_bhgu:5003": " upayuktavāt /",
    "GR14ss2_bhgu:5004": " tataś cāyam arthaḥ - samprati bhavantaṃ prati prādurbhavann",
    "GR14ss2_bhgu:5005": " asau parama-manohara-śrī-vigraho'ham evāgre mahā-paralaya-kāle'py āsam",
    "GR14ss2_bhgu:5006": " eva / vāsudevo vā idam agra āsīn na brahmā na ca śaṅkaraḥ /",
    "GR14ss2_bhgu:5007": " eko nārāyaṇa",
    "GR14ss2_bhgu:5008": " āsīn na brahmā neśāna ity ādi śrutibhyaḥ /",
    "GR14ss2_bhgu:5009": " bhagavān eka āsedam agra",
    "GR14ss2_bhgu:5010": " ātmātmanāṃ vibhur ity [BhP 3.5.23] ādi tṛtīyāt /",
    "GR14ss2_bhgu:5011": " ato vaikuṇṭha-tāt-pārṣad-",
    "GR14ss2_bhgu:5012": " ādīnām api tad-upāṅgatvād ahaṃ-padenaiva grahaṇaṃ rājāsau prayātītivat",
    "GR14ss2_bhgu:5013": " / tatas teṣāṃ ca tadvad eva sthitir bodhyate /",
    "GR14ss2_bhgu:5014": " tathā ca rāja-praśnaḥ - sa cātra",
    "GR14ss2_bhgu:5015": " sa cāpi yatra puruṣo",
    "GR14ss2_bhgu:5016": " viśva-sthity-udbhavāpyayaḥ /",
    "GR14ss2_bhgu:5017": " muktātma-māyāṃ māyeśaḥ",
    "GR14ss2_bhgu:5018": " śete sarva-guhāśayaḥ // [BhP 2.8.10] iti /",
    "GR14ss2_bhgu:5019": " śrī-vidura-praśnaś ca -",
    "GR14ss2_bhgu:5020": " tattvānāṃ bhagavaṃs teṣāṃ",
    "GR14ss2_bhgu:5021": " katidhā prati-saṅkramaḥ /",
    "GR14ss2_bhgu:5022": " tatremaṃ ka upāsīran",
    "GR14ss2_bhgu:5023": " ka u svid anuśerata // iti [BhP 3.7.37] /",
    "GR14ss2_bhgu:5024": " kāśīkhaṇḍe'py uktaṃ śrī-dhruva-carite -",
    "GR14ss2_bhgu:5025": " na cyavante hi mad-bhaktā",
    "GR14ss2_bhgu:5026": " mahatyāṃ pralayāpadi /",
    "GR14ss2_bhgu:5027": " ato'cyuto'khile loke",
    "GR14ss2_bhgu:5028": " sa ekaḥ sarvago'vyayaḥ // iti /",
    "GR14ss2_bhgu:5029": " aham evety eva-kāreṇakart-antarasyārūpatvādikasya ca vyāvṛttiḥ / āsam eveti",
    "GR14ss2_bhgu:5030": " tatrāsambhāvanāyā nivṛttiḥ /",
    "GR14ss2_bhgu:5031": " tad uktaṃ yad-rūpa-guṇa-karmaka [BhP 2.9.32]",
    "GR14ss2_bhgu:5032": " iti / ataeva / yad vā āsam eveti brahmādi-bahirjana-jñāna-gocara-sṛṣṭy-ādi-",
    "GR14ss2_bhgu:5033": " lakṣaṇa-kriyāntarasyaiva vyāvṛttiḥ /",
    "GR14ss2_bhgu:5034": " na tu svāntaraṅga-līlāyā api /",
    "GR14ss2_bhgu:5035": " yathādhunāsau rājā kāryaṃ na kiñcit karotīty ukte rājya-sambandhi-kāryam",
    "GR14ss2_bhgu:5036": " eva niṣidhyate na tu śayana-bhojanādikam apīti tadvat /",
    "GR14ss2_bhgu:5037": " yad vā asa gati-",
    "GR14ss2_bhgu:5038": " dīpty-ādāneṣv ity asmāt āsaṃ sāmprataṃ bhavatā dṛśyamānair viśeṣair ebhir",
    "GR14ss2_bhgu:5039": " agre'pri virājamāna evātiṣṭham iti nirākāratvādikasyaiva viśeṣato vyāvṛttiḥ /",
    "GR14ss2_bhgu:5040": " tad uktam anena ślokena sākāra-nirākāra-viṣṇu-lakṣaṇa-kāriṇyām muktā-",
    "GR14ss2_bhgu:5041": " phala-ṭīkāyām api /",
    "GR14ss2_bhgu:5042": " nāpi sākāreṣv avyāptiḥ /",
    "GR14ss2_bhgu:5043": " teṣām ākārātirohitatvād iti",
    "GR14ss2_bhgu:5044": " / aitareyaka-śrutiś [?",
    "GR14ss2_bhgu:5045": " ] ca ātmaivedam agra āsīt puruṣa-vidha [BAU 4.1.1] iti",
    "GR14ss2_bhgu:5046": " / etena prakṛtīkṣaṇato'pi prāg-bhāvāt puruṣād apy uttamatvena bhagavaj-",
    "GR14ss2_bhgu:5047": " jñānam eva kathitam /",
    "GR14ss2_bhgu:5048": " nanu kvacin nirviśeṣam eva brahma āsīd iti śrūyate tatrāha - nānyad yat sad-",
    "GR14ss2_bhgu:5049": " asat-param iti /",
    "GR14ss2_bhgu:5050": " sat kāryam asat kāraṇaṃ tayoḥ paraṃ yat brahma tan na",
    "GR14ss2_bhgu:5051": " matto'nyat / kvacid adhikāriṇi śāstre vā svarūpa-bhūta-viśeṣa-vyutpatty-",
    "GR14ss2_bhgu:5052": " asamarthe so'yam aham eva nirviśeṣatayā pratibhātīty arthaḥ /",
    "GR14ss2_bhgu:5053": " yadā tadānīṃ",
    "GR14ss2_bhgu:5054": " prapañce viśeṣābhāvān nirviśeṣa-cin-mātrākāreṇa vikuṇṭhe tu sa-viśeṣa-",
    "GR14ss2_bhgu:5055": " bhagavad-rūpeṇeti śāstra-dvaya-vyavasthā /",
    "GR14ss2_bhgu:5056": " etena ca brahmaṇo hi",
    "GR14ss2_bhgu:5057": " pratiṣṭhāham ity atroktaṃ bhagavaj-jñānam eva pratipāditam / ataevāsya",
    "GR14ss2_bhgu:5058": " parama-guhyatvam uktam /",
    "GR14ss2_bhgu:5059": " nanu sṛṣṭer anantaraṃ nopalabhyase /",
    "GR14ss2_bhgu:5060": " tatrāha paścāt sṛṣṭer anantaram apy",
    "GR14ss2_bhgu:5061": " aham evāsmy eva vaikuṇṭheṣu bhagavad-ādyākāreṇa prapañceṣv antaryāmy-",
    "GR14ss2_bhgu:5062": " ākāreṇeti śeṣaḥ /",
    "GR14ss2_bhgu:5063": " etena sṛṣṭi-sthiti-pralaya-hetur asyety ādi pratipāditaṃ",
    "GR14ss2_bhgu:5064": " bhagavaj-jñānam evopadiṣṭam /",
    "GR14ss2_bhgu:5065": " nanu sarvatra ghaṭa-paṭākārā ye dṛśyante te tu tad-rūpāṇi na bhavantīti",
    "GR14ss2_bhgu:5066": " tavāpūrṇatva-prasaktiḥ syād ity āśaṅkyāha /",
    "GR14ss2_bhgu:5067": " yad etad viśvaṃ tad apy aham",
    "GR14ss2_bhgu:5068": " eva mad-ananyatvān mad-ātmakam evety arthaḥ /",
    "GR14ss2_bhgu:5069": " anena so'yaṃ te'bhihitas tāta",
    "GR14ss2_bhgu:5070": " bhagavān viśva-bhāvanaḥ /",
    "GR14ss2_bhgu:5071": " samāsena harer nānyad anyasmāt sad-asac ca yad",
    "GR14ss2_bhgu:5072": " ity ādy uktaṃ bhagavaj-jñānam evopadiṣṭam /",
    "GR14ss2_bhgu:5073": " tathā pralaye yo'vaśiṣyate",
    "GR14ss2_bhgu:5074": " so'ham evāsmy eva /",
    "GR14ss2_bhgu:5075": " etena bhavān ekaḥ śiṣyate śeṣa-saṃjña ity uktaṃ",
    "GR14ss2_bhgu:5076": " bhagavaj-jñānam evopadiṣṭam /",
    "GR14ss2_bhgu:5077": " tathā pūrvaṃ svānugraha-prakāśyatvena",
    "GR14ss2_bhgu:5078": " pratijñātaṃ yāvat tvaṃ sarva-kāla-deśāparikcchedyatva-jñāpanāyopadiṣṭam",
    "GR14ss2_bhgu:5079": " / evaṃ nānyad yat sad-asat-param ity anena brahmaṇo hi pratiṣṭhāham iti",
    "GR14ss2_bhgu:5080": " jñāpanayā yathā-bhāvatvam /",
    "GR14ss2_bhgu:5081": " sarvākārāvayava-bhagavad-ākāra-nirdeśena",
    "GR14ss2_bhgu:5082": " vilakṣaṇānanta-rūpatva-jñāpanayā yad-rūpatvam /",
    "GR14ss2_bhgu:5083": " sarvāśrayāti-nirdeśena",
    "GR14ss2_bhgu:5084": " vilakṣaṇānanta-guṇatva-jñāpanayā yad-guṇatvam /",
    "GR14ss2_bhgu:5085": " sṛṣṭi-sthiti-",
    "GR14ss2_bhgu:5086": " pralayopalakṣita-vividha-kriyāśrayatva-kathanena laukikānanta-karmatva-",
    "GR14ss2_bhgu:5087": " jñāpanayā yat-karmatvaṃ ca / [105]",
    "GR14ss2_bhgu:5088": " atha tādṛśa-rūpādi-viśiṣṭasyātmano vyatireka-mukhena vijñānārthaṃ māyā-",
    "GR14ss2_bhgu:5089": " laksaṇam āha ṛte 'rtham [BhP 2.9.33] ity ādi /",
    "GR14ss2_bhgu:5090": " pūrvaṃ vyākhyātam eva[*ENDNOTE 35] /",
    "GR14ss2_bhgu:5091": " saṅkṣepaś cāyam arthaḥ /",
    "GR14ss2_bhgu:5092": " parama-puruṣārtha-bhūtaṃ mām ṛte mad-darśanād anyatraiva yat pratīyate",
    "GR14ss2_bhgu:5093": " yac cātmani na pratīyeta māṃ vinā svataḥ pratītir api yasya nāstīty arthaḥ tad",
    "GR14ss2_bhgu:5094": " vastu ātmano mama parameśvarasya māyāṃ vidyāt /",
    "GR14ss2_bhgu:5095": " atra dṛṣṭāntaḥ /",
    "GR14ss2_bhgu:5096": " yathā''bhāsaḥ pratibimba-raśmiḥ /",
    "GR14ss2_bhgu:5097": " yathā ca tamas timiram iti /",
    "GR14ss2_bhgu:5098": " tatrābhāsasya",
    "GR14ss2_bhgu:5099": " tādṛśatvaṃ spaṣṭam eva /",
    "GR14ss2_bhgu:5100": " tamaso'pi jyotir darśanād anyatraiva pratīter jyotir",
    "GR14ss2_bhgu:5101": " ātmakaṃ cakṣur vinā cāpratītir iti /",
    "GR14ss2_bhgu:5102": " vidyād iti prathama-puruṣa-",
    "GR14ss2_bhgu:5103": " nirdeśasyāyaṃ bhāvaḥ /",
    "GR14ss2_bhgu:5104": " anyān praty eva khalv ayam upadeśaḥ / tvaṃ tu mad-",
    "GR14ss2_bhgu:5105": " datta-śaktyā sākṣād evānubhavann asīti /",
    "GR14ss2_bhgu:5106": " evaṃ māyika-dṛṣṭim atītyaiva",
    "GR14ss2_bhgu:5107": " rūpādi-viśiṣṭaṃ mām anubhaved iti /",
    "GR14ss2_bhgu:5108": " vyatireka-mukhenānubhāvanasyāyaṃ",
    "GR14ss2_bhgu:5109": " bhāvaḥ / śabdena nirdhāritasyāpi sat-svarūpāder",
    "GR14ss2_bhgu:5110": " māyākāryāveśenaivānubhavo na bhavati /",
    "GR14ss2_bhgu:5111": " atas tad-arthaṃ māyā-tyajanam eva",
    "GR14ss2_bhgu:5112": " kartavyam iti /",
    "GR14ss2_bhgu:5113": " etena tad-avinābhāvāt premāpy anubhāvita iti gamyate / [106]",
    "GR14ss2_bhgu:5114": " atha tasyaiva premno rahasyatvaṃ bodhayati --",
    "GR14ss2_bhgu:5115": " yathā mahānti bhūtāni",
    "GR14ss2_bhgu:5116": " bhūteṣūccāvaceṣv anu",
    "GR14ss2_bhgu:5117": " praviṣṭāny apraviṣṭāni",
    "GR14ss2_bhgu:5118": " tathā teṣu na teṣv aham [BhP 2.9.34]",
    "GR14ss2_bhgu:5119": " yathā mahābhūtāni bhūteṣv apraviṣṭāni bahiḥ-sthitāny api anupraviṣṭāny",
    "GR14ss2_bhgu:5120": " antaḥ-sthitāni bhānti /",
    "GR14ss2_bhgu:5121": " tathā lokātīta-vaikuṇṭha-sthitatvenāpraviṣṭo'py ahaṃ",
    "GR14ss2_bhgu:5122": " teṣu tat-tad-guṇa-vikhyāteṣu na teṣu praṇata-janeṣu praviṣṭo hṛdi sthito'haṃ",
    "GR14ss2_bhgu:5123": " bhāmi / atra mahābhūtānām aṃśa-bhedena praveśāpraveśau tasya tu",
    "GR14ss2_bhgu:5124": " prakāśa-bhedeneti bhede'pi praveśāpraveśa-mātra-sāmyena dṛṣṭāntaḥ / tad",
    "GR14ss2_bhgu:5125": " evaṃ teṣāṃ tādṛg-ātma-vaśakāriṇī prema-bhaktir nāma rahasyam iti sūcitam /",
    "GR14ss2_bhgu:5126": " tathā ca brahma-saṃhitāyām --",
    "GR14ss2_bhgu:5127": " ānanda-cinmaya-rasa-pratibhāvitābhis",
    "GR14ss2_bhgu:5128": " tābhir ya eva nija-rūpatayā kalābhiḥ /",
    "GR14ss2_bhgu:5129": " goloka eva nivasaty akhilātma-bhūto",
    "GR14ss2_bhgu:5130": " govindam ādi-puruṣaṃ tam ahaṃ bhajāmi // [BrahmaS 5.29]",
    "GR14ss2_bhgu:5131": " premāñjana-cchurita-bhakti-vilocanena",
    "GR14ss2_bhgu:5132": " santaḥ sadaiva hṛdayeṣu vilokayanti /",
    "GR14ss2_bhgu:5133": " yaṃ śyāmasundaram acintya-guṇa-svarūpaṃ",
    "GR14ss2_bhgu:5134": " govindam ādi-puruṣaṃ tam ahaṃ bhajāmi // [BrahmaS 5.30]",
    "GR14ss2_bhgu:5135": " acintya-guṇa-svarūpam api premākhyaṃ yad añjanaṃ tena cchuritavat uccaiḥ",
    "GR14ss2_bhgu:5136": " prakāśamānaṃ bhakti-rūpaṃ vilocanaṃ tena ity arthaḥ /",
    "GR14ss2_bhgu:5137": " ye bhajanti tu māṃ bhaktyā",
    "GR14ss2_bhgu:5138": " mayi te teṣu cāpy aham /",
    "GR14ss2_bhgu:5139": " iti [Gītā 9.29] gītopaniṣadaś ca /",
    "GR14ss2_bhgu:5140": " yad vā teṣu yathā tāni bahiḥ-sthitāni cāntaḥ-sthitāni ca bhānti tadvat",
    "GR14ss2_bhgu:5141": " bhakteṣu aham antarmanovṛttiṣu bahir-indriya-vṛttiṣu ca sphurāmīti ca /",
    "GR14ss2_bhgu:5142": " bhakteṣu sarvathā'nanya-vṛttitāhetur nāma kim api sva-prakāśaṃ",
    "GR14ss2_bhgu:5143": " premākhyam ānandātmakaṃ vastu mama rahasyam iti vyañjitam / tathaiva",
    "GR14ss2_bhgu:5144": " śrī-brahmaṇoktam --",
    "GR14ss2_bhgu:5145": " na bhāratī me 'ṅga mṛṣopalakṣyate",
    "GR14ss2_bhgu:5146": " na vai kvacin me manaso mṛṣā gatiḥ /",
    "GR14ss2_bhgu:5147": " na me hṛṣīkāṇi patanty asat-pathe",
    "GR14ss2_bhgu:5148": " yan me hṛdautkaṇṭhyavatā dhṛto hariḥ // [BhP 2.6.34] iti /",
    "GR14ss2_bhgu:5149": " yadyapi vyākhyāntarānusāreṇāyam artho'palapanīyaḥ syāt tathāpy asminn",
    "GR14ss2_bhgu:5150": " evārthe tātparyaṃ pratijñā-catuṣṭaya-sādhanāyopakrāntatvāt tad-anuktrama-",
    "GR14ss2_bhgu:5151": " gatatvāc ca /",
    "GR14ss2_bhgu:5152": " kiṃ tasminn arthe na teṣu iti chinna-padam api vyarthaṃ syād",
    "GR14ss2_bhgu:5153": " dṛṣṭāntasyaiva kriyābhyām anvayopapatteḥ /",
    "GR14ss2_bhgu:5154": " api ca rahasyaṃ nāma hy etad",
    "GR14ss2_bhgu:5155": " eva yat parama-durlabhaṃ vastu duṣṭodāsīna-jana-dṛṣṭi-nivāraṇārthaṃ",
    "GR14ss2_bhgu:5156": " sādhāraṇa-vastv-antareṇācchādyate /",
    "GR14ss2_bhgu:5157": " yathā cintāmaṇiḥ sampuṭādinā / ataeva",
    "GR14ss2_bhgu:5158": " parokṣa-vādā ṛṣayaḥ parokṣaṃ ca mama priyam iti [BhP 11.21.35] śrī-",
    "GR14ss2_bhgu:5159": " bhagavad-vākyaṃ ca /",
    "GR14ss2_bhgu:5160": " tad evaṃ parokṣaṃ kriyate yad adeyaṃ virala-pracāraṃ",
    "GR14ss2_bhgu:5161": " mahad-vastu bhavati /",
    "GR14ss2_bhgu:5162": " asyaivādeyatvaṃ virala-vicāratvaṃ mahattvaṃ ca / muktiṃ",
    "GR14ss2_bhgu:5163": " dadāti karhicit sma na bhakti-yogam ity [BhP 5.6.18] ādiṣu bahutra vyaktam /",
    "GR14ss2_bhgu:5164": " idaṃ bhāgavataṃ nāma",
    "GR14ss2_bhgu:5165": " yan me bhagavatoditam /",
    "GR14ss2_bhgu:5166": " saṅgraho 'yaṃ vibhūtīnāṃ",
    "GR14ss2_bhgu:5167": " tvam etad vipulī kuru // [BhP 2.7.51]",
    "GR14ss2_bhgu:5168": " yathā harau bhagavati",
    "GR14ss2_bhgu:5169": " nṛṇāṃ bhaktir bhaviṣyati /",
    "GR14ss2_bhgu:5170": " sarvātmany akhilādhāre",
    "GR14ss2_bhgu:5171": " iti saṅkalpya varṇaya // [BhP 2.7.52]",
    "GR14ss2_bhgu:5172": " tasmāt sādhu vyākhyātaṃ svāmi-caraṇair api rahasyaṃ bhaktir iti // [107]",
    "GR14ss2_bhgu:5173": " atha kathaṃ tathābhūtaṃ rahasyam udayetety apekṣāyāṃ krama-prāptaṃ tad-",
    "GR14ss2_bhgu:5174": " aṅga-bhūtaṃ tadīya-sādhanam upadiśati /",
    "GR14ss2_bhgu:5175": " etāvad eva jijñāsyaṃ",
    "GR14ss2_bhgu:5176": " tattva-jijñāsunātmanaḥ /",
    "GR14ss2_bhgu:5177": " anvaya-vyatirekābhyāṃ",
    "GR14ss2_bhgu:5178": " yat syāt sarvatra sarvadā // [BhP 2.9.35]",
    "GR14ss2_bhgu:5179": " ātmano mama bhagavatas tattva-jijñāsunā prema-rūpaṃ rahasyam",
    "GR14ss2_bhgu:5180": " anubhavitum icchunā etāvad eva jijñāsyaṃ śrī-guru-caraṇebhyaḥ śikṣaṇīyam",
    "GR14ss2_bhgu:5181": " / kiṃ tat ? sad ekam eva anvaya-vyatirekābhyāṃ vidhi-niṣedhābhyāṃ sadā",
    "GR14ss2_bhgu:5182": " sarvatra syād upapadyate / yathā -",
    "GR14ss2_bhgu:5183": " na hy ato'nyaḥ śivaḥ panthā",
    "GR14ss2_bhgu:5184": " viśataḥ saṃsṛtāv iha /",
    "GR14ss2_bhgu:5185": " vāsudeve bhagavati",
    "GR14ss2_bhgu:5186": " bhakti-yogo yathā bhavet // [BhP 2.2.33]",
    "GR14ss2_bhgu:5187": " iti vyatirekeṇopakramya tad-upasaṃhāre -",
    "GR14ss2_bhgu:5188": " tasmāt sarvātmanā rājan",
    "GR14ss2_bhgu:5189": " hariḥ sarvatra sarvadā /",
    "GR14ss2_bhgu:5190": " śrotavyaḥ kīrtitavyaś ca",
    "GR14ss2_bhgu:5191": " smartavyo bhagavān nṝṇām // [BhP 2.2.36]",
    "GR14ss2_bhgu:5192": " ity anvayena sarvadety uktam /",
    "GR14ss2_bhgu:5193": " tasmāt sva-jñāna-vijñāna-rahasya-tad-aṅgānām upadeśena catuḥślokyām api",
    "GR14ss2_bhgu:5194": " svayaṃ śrī-bhagavac-chabdena dadarśa tatrākhila-sātvatāṃ patim [BhP 2.9.15]",
    "GR14ss2_bhgu:5195": " ity atra tāpanī-śruty-anukūlitaṃ śrī-kṛṣṇa-liṅgatvena ca asya vaktuḥ śrī-",
    "GR14ss2_bhgu:5196": " bhagavattvam eva sphuṭam /",
    "GR14ss2_bhgu:5197": " na jātu tad-aṃśa-bhūta-nārāyaṇākhya-",
    "GR14ss2_bhgu:5198": " garbhodaśāyi puruṣatvam /",
    "GR14ss2_bhgu:5199": " ataevāsya mahāpurāṇasyāpi śrī-bhāgavatam ity eva vyākhyā /",
    "GR14ss2_bhgu:5200": " tathaivoktam -",
    "GR14ss2_bhgu:5201": " - kasmai kena vibhāṣito'yam atulo jñāna-pradīpaḥ purā ity ādau tac",
    "GR14ss2_bhgu:5202": " chuddhaṃ vimalaṃ viśokam amṛtaṃ satyaṃ paraṃ dhīmahi ity [BhP 12.13.19]",
    "GR14ss2_bhgu:5203": " atra para-śabdena bhagac-vaktṛtvam /",
    "GR14ss2_bhgu:5204": " ādyo'vatāraḥ puruṣaḥ parasyeti dvitīye",
    "GR14ss2_bhgu:5205": " bhedābhidhānāt /",
    "GR14ss2_bhgu:5206": " ata idaṃ bhagavatā pūrvaṃ brahmaṇe nābhi-paṅkaje /",
    "GR14ss2_bhgu:5207": " sthitāya bhava-bhītāya kāruṇyāt samprakāśitam ity atrāpi bhagavac-chabda-",
    "GR14ss2_bhgu:5208": " prayogaḥ / śrī-nārāyaṇa-nābhi-paṅkaje sthitaṃ brahmāṇaṃ prati svayaṃ śrī-",
    "GR14ss2_bhgu:5209": " bhagavatā tatraiva vyāpi-mahā-vaikuṇṭhaṃ prakāśyedaṃ purāṇaṃ prakāśitam",
    "GR14ss2_bhgu:5210": " ity arthaḥ / anugataṃ caitat dvitīya-skandhetihāsasyeti /",
    "GR14ss2_bhgu:5211": " // 2.9 // śrī-bhagavān brahmāṇam // 102-107 // [108]",
    "GR14ss2_bhgu:5212": " tad etat sarva-śāstrāṇāṃ samanvayas tasminn eva bhagavati /",
    "GR14ss2_bhgu:5213": " tathā ca sarvaiś",
    "GR14ss2_bhgu:5214": " ca vedaiḥ paramo hi devo jijñāsyo nānyo vedaiḥ prasidhyet /",
    "GR14ss2_bhgu:5215": " tasmād enaṃ",
    "GR14ss2_bhgu:5216": " sarva-vedān adhītya vicārya ca jñātum icchen mumukṣur iti caturveda-",
    "GR14ss2_bhgu:5217": " śikhāyām / yaṃ sarva-devā ānamanti mumukṣavo brahmavādinaś ceti śrī-",
    "GR14ss2_bhgu:5218": " nṛsiṃha-tāpanyām [NTU 2.4.10] /",
    "GR14ss2_bhgu:5219": " na vedavin manute taṃ bṛhantaṃ sarvānubhūtam ātmānaṃ sāmparāye / tvaṃ",
    "GR14ss2_bhgu:5220": " tv aupaniṣadaṃ puruṣaṃ pṛcchāmīty [BAU 3.9.27] ādir anyatra / vedaiś ca",
    "GR14ss2_bhgu:5221": " sarvair aham eva vedyo vedānta-kṛd veda-vid eva cāham iti [Gītā 15.15] śrī-",
    "GR14ss2_bhgu:5222": " gītopaniṣatsu /",
    "GR14ss2_bhgu:5223": " siddhānte punar eka eva bhagavān viṣṇuḥ samastāgama-",
    "GR14ss2_bhgu:5224": " vyāpāreṣu vivecana-vyatikaraṃ nīteṣu niścīyata iti pādme / sarva-",
    "GR14ss2_bhgu:5225": " nāmābhidheyaś ca sarva-vedeḍitaś ca sa iti skānde /",
    "GR14ss2_bhgu:5226": " natāḥ sma sarva-jagatāṃ",
    "GR14ss2_bhgu:5227": " vacasāṃ pratiṣṭhā yatra śāśvatī iti [ViP 1.14.23] vaiṣṇave /",
    "GR14ss2_bhgu:5228": " sarva-vedān setihāsān",
    "GR14ss2_bhgu:5229": " sa-purāṇān sa-yuktikān /",
    "GR14ss2_bhgu:5230": " sa-pañcarātrān vijñāya",
    "GR14ss2_bhgu:5231": " viṣṇur jñeyo na cānyathā //",
    "GR14ss2_bhgu:5232": " iti brahma-tarke /",
    "GR14ss2_bhgu:5233": " tad evaṃ sarva-veda-samanvayaṃ svasmin śrī-bhagavaty eva svayam āha -",
    "GR14ss2_bhgu:5234": " māṃ vidhatte 'bhidhatte māṃ",
    "GR14ss2_bhgu:5235": " vikalpyāpohyate hy aham / [BhP 11.21.42]",
    "GR14ss2_bhgu:5236": " // 11.21 // śrī-bhagavān // 108 // [109]",
    "GR14ss2_bhgu:5237": " tad evaṃ bhagavata eva sarva-vedārthatvaṃ darśitam /",
    "GR14ss2_bhgu:5238": " tatra rājñaḥ praśnaḥ /",
    "GR14ss2_bhgu:5239": " śrī-viṣṇu-rāta uvāca -",
    "GR14ss2_bhgu:5240": " brahman brahmaṇy anirdeśye",
    "GR14ss2_bhgu:5241": " nirguṇe guṇa-vṛttayaḥ /",
    "GR14ss2_bhgu:5242": " kathaṃ caranti śrutayaḥ",
    "GR14ss2_bhgu:5243": " sākṣāt sad-asataḥ pare // [BhP 10.87.1]",
    "GR14ss2_bhgu:5244": " asyārthaḥ / śrutayas tāvac chabda-mātrasya sādhāraṇyād guṇeṣu sattvādiṣu",
    "GR14ss2_bhgu:5245": " vṛttir yāsāṃ tādṛśo dṛśyante /",
    "GR14ss2_bhgu:5246": " brahma tu nirguṇaṃ sattvādi-guṇātītaṃ tasmād",
    "GR14ss2_bhgu:5247": " evānirdeśyam /",
    "GR14ss2_bhgu:5248": " tat-tad-guṇa-kārya-bhūta-jāti-guṇa-kriyākhyānanāṃ",
    "GR14ss2_bhgu:5249": " guṇāntarāṇām abhāvāspadatvāt tādṛśa-dravyasyāpy aprasiddhatvād",
    "GR14ss2_bhgu:5250": " anirdeśyaṃ sattvādi kāryaṃ bhūtābhyāṃ sad-asadbhyāṃ kārya-kāraṇābhyāṃ",
    "GR14ss2_bhgu:5251": " param iti tena tenāsambandhaṃ cety arthaḥ /",
    "GR14ss2_bhgu:5252": " tathā ca sati yathā ḍittha-vāci",
    "GR14ss2_bhgu:5253": " kasmiṃścid advitīye dravye tac-chabdasya mukhyā vṛttiḥ pravartate / yathā ca",
    "GR14ss2_bhgu:5254": " siṃho devadatta ity atra gauṇyā vṛttyā śaurya-guṇa-yukte devadatte siṃha-",
    "GR14ss2_bhgu:5255": " śabdaḥ pravartate /",
    "GR14ss2_bhgu:5256": " yathā ca gaṅgāyāṃ ghoṣa ity atra-lakṣaṇayā vṛttyā",
    "GR14ss2_bhgu:5257": " gaṅgā-śabdas tasminn ity asambandhe taṭe pravartate /",
    "GR14ss2_bhgu:5258": " tathā tat-tad-",
    "GR14ss2_bhgu:5259": " bhāvāspade brahmaṇi tayā tayā vṛttyā śrutayaḥ kathaṃ pravarteran /",
    "GR14ss2_bhgu:5260": " śrutīnāṃ ca śāstra-yonitvād iti [Vs 1.1.3] nyāyena tat-pratipādakatāyām",
    "GR14ss2_bhgu:5261": " ananyānāṃ tatra pravṛttir avaśyaṃ vaktavyā /",
    "GR14ss2_bhgu:5262": " tasmāt tasmiṃs tāḥ sākṣād-",
    "GR14ss2_bhgu:5263": " rūpatayā mukhyayā vṛttyā kena prakāreṇa caranti /",
    "GR14ss2_bhgu:5264": " taṃ prakāraṃ viśeṣaḥ",
    "GR14ss2_bhgu:5265": " kṛpayāpi svayam upadiśeti /",
    "GR14ss2_bhgu:5266": " anyathā padārthatvāyogād apadārthasya ca",
    "GR14ss2_bhgu:5267": " vācyārthatvāyogān na śruti-gocaratvaṃ brahmaṇaḥ syād iti sthite kutastarāṃ",
    "GR14ss2_bhgu:5268": " tad upari cara-sphūrter bhagavatas tad-gocaratvaṃ tat katham evaṃ",
    "GR14ss2_bhgu:5269": " svabhaktayor ity ādau svatāṃ svataḥ pramāṇa-bhūtānāṃ vedānāṃ mārgaṃ",
    "GR14ss2_bhgu:5270": " bhagavat-paratvam ādiśyety uktam iti / [110]",
    "GR14ss2_bhgu:5271": " atra śrī-śukadevena dattam uttaram āha -",
    "GR14ss2_bhgu:5272": " ṛṣir uvāca -",
    "GR14ss2_bhgu:5273": " buddhīndriya-manaḥ-prāṇān",
    "GR14ss2_bhgu:5274": " janānām asṛjat prabhuḥ /",
    "GR14ss2_bhgu:5275": " mātrārthaṃ ca bhavārthaṃ ca",
    "GR14ss2_bhgu:5276": " ātmane'kalpanāya ca // [BhP 10.87.2]",
    "GR14ss2_bhgu:5277": " buddhyādīn upādhīn janānām anuśāyināṃ jīvānāṃ mātrādy-arthaṃ",
    "GR14ss2_bhgu:5278": " prabhuḥ parameśvaro'sṛjata na tu janāḥ svāvidyayāsṛjann iti vivarta-vādaḥ",
    "GR14ss2_bhgu:5279": " parihṛtaḥ / mīyanta iti māyā viṣayāḥ tad-artham /",
    "GR14ss2_bhgu:5280": " bhavārthaṃ bhavaḥ janma-",
    "GR14ss2_bhgu:5281": " lakṣaṇaṃ karma tat-prabhṛti-karma-karaṇārtham ity arthaḥ / ātmane",
    "GR14ss2_bhgu:5282": " lokāntara-gāmine ātmanas tat-tal-loka-bhogāyety arthaḥ /",
    "GR14ss2_bhgu:5283": " akalpanāya",
    "GR14ss2_bhgu:5284": " kalpanā-nivṛttaye muktaye ity arthaḥ /",
    "GR14ss2_bhgu:5285": " artha-dharma-kāma-mokṣārtham iti",
    "GR14ss2_bhgu:5286": " krameṇa pada-catuṣṭayasyārthaḥ /",
    "GR14ss2_bhgu:5287": " mokṣo'py atra cin-mātratayāvasthiti-rūpaḥ",
    "GR14ss2_bhgu:5288": " / yathāvarṇa-vidhānam apavargaś ca bhavati,",
    "GR14ss2_bhgu:5289": " yo'sau bhagavatīty ādinā",
    "GR14ss2_bhgu:5290": " ananya-nimitta-bhakti-yoga-lakṣaṇo nānā-gati-nimittāvidyā-granthi-randhana-",
    "GR14ss2_bhgu:5291": " dvāreṇety [BhP 5.19.20] antena pañcamokta-gadyena tathā niruktatvāt sādhya-",
    "GR14ss2_bhgu:5292": " bhakti-prādurbhāva-lakṣaṇaṃ ceti dvividho jñeyaḥ /",
    "GR14ss2_bhgu:5293": " ubhayatrāpi kalpanā-",
    "GR14ss2_bhgu:5294": " rūpāvidyāyā nivṛtteḥ /",
    "GR14ss2_bhgu:5295": " etad uktaṃ bhavati /",
    "GR14ss2_bhgu:5296": " yasmāt svayam īśvaras tat-tad-",
    "GR14ss2_bhgu:5297": " arthaṃ tat-tat-sādhakatvena dṛśyamānānāṃ buddhyādīn sṛṣṭavān tasmāt tat-",
    "GR14ss2_bhgu:5298": " tat-sampādana-śakti-nidhāna-yogyatayā teṣu kṛtavān iti labhyate / tatra",
    "GR14ss2_bhgu:5299": " trivarga-sampādikāḥ śaktayaḥ kalpanātmikā māyā-vṛtty-avidyā-śakter aṃśāḥ",
    "GR14ss2_bhgu:5300": " bahirmukha-karmātmakatvāt svarūpānyathā-bhāva-saṃsāritva-hetutvāc ca /",
    "GR14ss2_bhgu:5301": " evaṃ ca yāvaj-jīvānāṃ bhagavad-bahirmukhatā tāvat kevalaṃ",
    "GR14ss2_bhgu:5302": " kalpanātmikānām avidyā-śaktīnāṃ prakāśāt tat-pradhānā buddhy-ādayaḥ",
    "GR14ss2_bhgu:5303": " sa-guṇā eveti nirguṇaṃ sāksān na kurvata ity evaṃ satyam eva / yadā tu tad-",
    "GR14ss2_bhgu:5304": " antarmukhatā tadā teṣu cic-chakteḥ prādurbhāvāt taṃ sākṣāt kurvata eva iti",
    "GR14ss2_bhgu:5305": " sthitam / buddhyādimayatvād vacaso'pi tathā vyavahāraḥ sidhyati / tad",
    "GR14ss2_bhgu:5306": " atraivābhedena siddhāntitam ante /",
    "GR14ss2_bhgu:5307": " tad etad varṇitaṃ rājan",
    "GR14ss2_bhgu:5308": " yo naḥ praśnaḥ kṛtas tvayā /",
    "GR14ss2_bhgu:5309": " yathā brahmaṇya-nirdeśye",
    "GR14ss2_bhgu:5310": " nariguṇye'pi manaś caret //",
    "GR14ss2_bhgu:5311": " ity atra mana iti /",
    "GR14ss2_bhgu:5312": " tatra buddhy-ādau cic-chaktis tadīyāprākṛta-paramānanda-svarūpa-tādṛśa-",
    "GR14ss2_bhgu:5313": " guṇādau svayaṃ prakāśamayī vacasi ca tattan-nirdeśa-mayīti jñeyā /",
    "GR14ss2_bhgu:5314": " ato'prākṛta-tādṛśa-svarūpādyālambanena śrutayaś carantīti siddhānta-",
    "GR14ss2_bhgu:5315": " siddhaye / tad evaṃ pauruṣasyāpi vacaso bhagavac-caritraṃ siddham /",
    "GR14ss2_bhgu:5316": " yathoktam -yasmin prati ślokam abaddhavaty [BhP 1.5.11] apīti /",
    "GR14ss2_bhgu:5317": " tathā ca sati",
    "GR14ss2_bhgu:5318": " tathāvidha-vaca-ādīnām ekāśrayasya sākṣād-bhagavan-",
    "GR14ss2_bhgu:5319": " niśvāsāvirbhāvino'pauruṣeyasya tac-cāritvaṃ kim uta /",
    "GR14ss2_bhgu:5320": " tasmāt sākṣāt caranty",
    "GR14ss2_bhgu:5321": " eva śrutayaḥ /",
    "GR14ss2_bhgu:5322": " vakṣyate ca - kvacid ajayātmanā ca carato'nucaren",
    "GR14ss2_bhgu:5323": " nigama[*ENDNOTE 36] iti / tathā ca praṇavam uddiśyoktaṃ dvādaśe --",
    "GR14ss2_bhgu:5324": " svadhāmno brahmaṇaḥ sākṣād",
    "GR14ss2_bhgu:5325": " vācakaḥ paramātmanaḥ /",
    "GR14ss2_bhgu:5326": " sa-sarva-mantropaniṣad",
    "GR14ss2_bhgu:5327": " veda-bījaṃ sanātanam // [BhP 12.6.41] iti /",
    "GR14ss2_bhgu:5328": " śrutau ca - om ity etad brahmaṇo nediṣṭhaṃ nāmeti nediṣṭhaṃ lakṣaṇādi-",
    "GR14ss2_bhgu:5329": " vyavadhānaṃ vinety arthaḥ /",
    "GR14ss2_bhgu:5330": " ataeva kena ca prakaṭiṇa sākṣāc caranti sa",
    "GR14ss2_bhgu:5331": " kathyatām ity evaṃ rājābhiprāyaḥ /",
    "GR14ss2_bhgu:5332": " atra śabdo nirdeśyatve doṣas tv agre",
    "GR14ss2_bhgu:5333": " dyupataya ity [BhP 10.87.41] atra parihāryaḥ /",
    "GR14ss2_bhgu:5334": " atha śrutiṣv api yāḥ kāścit trivarga-paratvena bahirmukhāḥ pratīyante tāsām",
    "GR14ss2_bhgu:5335": " apy antarmukhatāyām eva paryavasānam /",
    "GR14ss2_bhgu:5336": " tathā hi parameśvarasya satata-",
    "GR14ss2_bhgu:5337": " paramārtha-bahirmukhatā-parāhata-jīva-nikāya-viṣaya-kṛpā-vilāsa-",
    "GR14ss2_bhgu:5338": " paryavasāyi-niḥśvāsa-rūpāḥ śrutayaḥ prathamataḥ sva-viṣayakaṃ viśvāsaṃ",
    "GR14ss2_bhgu:5339": " janayitum adṛṣṭavastvanabhijñānasatatadṛṣṭam aihikam evārtham",
    "GR14ss2_bhgu:5340": " īhamānāṃs tān prati tat-sampādakaṃ putreṣṭyādikaṃ vidadhati /",
    "GR14ss2_bhgu:5341": " tataś ca tena",
    "GR14ss2_bhgu:5342": " jāta-viśvāsānaihikasyātyantam asthiratve pradarśya divyānanda-camatkāra-",
    "GR14ss2_bhgu:5343": " vicitrasya pāralaukika-svargādi-lakṣaṇa-tat-tat-kāmasya janake'gniṣṭomādau",
    "GR14ss2_bhgu:5344": " pravartayanti /",
    "GR14ss2_bhgu:5345": " tatas teṣāṃ nirantara-tad-abhyāsād dharma eva ruciṃ janayanti /",
    "GR14ss2_bhgu:5346": " atha labdha-dharma-rucīnāṃ śuddhāntaḥ-karaṇānāṃ tad-artaha-vicāra-",
    "GR14ss2_bhgu:5347": " parāṇāṃ jagad apy anityam iti jñānavatāṃ saṃsāra-bhaya-dīnānāṃ",
    "GR14ss2_bhgu:5348": " nirvāṇānandābhilāṣaṃ sampādayanti /",
    "GR14ss2_bhgu:5349": " nirvāṇānandaś ca para-",
    "GR14ss2_bhgu:5350": " tattvāvirbhāva-rūpa eveti /",
    "GR14ss2_bhgu:5351": " tad uktam śrī-sūtena --",
    "GR14ss2_bhgu:5352": " dharmasya hy āpavargyasya",
    "GR14ss2_bhgu:5353": " nārtho 'rthāyopakalpate /",
    "GR14ss2_bhgu:5354": " nārthasya dharmaikāntasya",
    "GR14ss2_bhgu:5355": " kāmo lābhāya hi smṛtaḥ // [BhP 1.2.9]",
    "GR14ss2_bhgu:5356": " kāmasya nendriya-prītir",
    "GR14ss2_bhgu:5357": " lābho jīveta yāvatā /",
    "GR14ss2_bhgu:5358": " jīvasya tattva-jijñāsā",
    "GR14ss2_bhgu:5359": " nārtho yaś ceha karmabhiḥ // [BhP 1.2.10] iti /",
    "GR14ss2_bhgu:5360": " tataś ca yathā buddhyādayo'ntarmukhatā-tāratamyena cic-chaktyāvirbhāvāt",
    "GR14ss2_bhgu:5361": " pare tattve tāratamyena caranti,",
    "GR14ss2_bhgu:5362": " tathā śruti-lakṣaṇaṃ vacanam api cic-chakti-",
    "GR14ss2_bhgu:5363": " prakāśānukrameṇa traiguṇya-viṣayatvam atikramya kevala-nairguṇya-",
    "GR14ss2_bhgu:5364": " viṣayam eva sat tasmin nirguṇe tattve samyag eva carituṃ śaknoti / aguṇa-",
    "GR14ss2_bhgu:5365": " vṛttitvena yogyatvāt /",
    "GR14ss2_bhgu:5366": " tad uktaṃ dvādaśe praṇavam upalakṣya -",
    "GR14ss2_bhgu:5367": " tato'bhūt trivṛd oṅkāro",
    "GR14ss2_bhgu:5368": " yo'vyakta-prabhavaḥ svarāṭ /",
    "GR14ss2_bhgu:5369": " yat tal liṅgaṃ bhagavato",
    "GR14ss2_bhgu:5370": " brahmaṇaḥ paramātmanaḥ // [BhP 12.6.39] iti //",
    "GR14ss2_bhgu:5371": " tatra tat tattvaṃ dvidhā sphurati bhagavad-rūpeṇa brahma-rūpeṇa ceti / cic-",
    "GR14ss2_bhgu:5372": " chaktir api dvidhā tadīya-svayaṃ-prakāśādi-maya-bhakti-rūpeṇa tan-maya-",
    "GR14ss2_bhgu:5373": " jñāna-rūpeṇa ca /",
    "GR14ss2_bhgu:5374": " tato bhakti-maya-śrutayo bhagavati caranti jñāna-maya-",
    "GR14ss2_bhgu:5375": " śrutayo brahmaṇīti sāmānyataḥ siddhāntitam / [111]",
    "GR14ss2_bhgu:5376": " atha tatra viśeṣaṃ vaktuṃ tadīya evetihāsa upakṣipyate /",
    "GR14ss2_bhgu:5377": " śrī-sanandana uvāca -",
    "GR14ss2_bhgu:5378": " sva-sṛṣṭam idam āpīya",
    "GR14ss2_bhgu:5379": " śayānaṃ saha śaktibhiḥ /",
    "GR14ss2_bhgu:5380": " tad ante bodhayāñcakrus",
    "GR14ss2_bhgu:5381": " tal-liṅgaiḥ śrutayaḥ param // [BhP 10.87.12]",
    "GR14ss2_bhgu:5382": " svayaṃ nirmitam idaṃ viśvaṃ laya-samaye āpīya saṃhṛtya śaktibhiḥ saha",
    "GR14ss2_bhgu:5383": " śayānaṃ prakṛtiṃ puruṣaṃ tad-aṃśāṃśaś cātma-sātkṛtya tat-kāryaṃ prati",
    "GR14ss2_bhgu:5384": " nimīlitākṣaṃ paraṃ bhagavantaṃ tad-ante pralaya-kālāvasāna-prāye tal-liṅgais",
    "GR14ss2_bhgu:5385": " tat-pratipādakair vākyaiḥ śrutayaḥ prabodhayāñcakruḥ prātaḥ prabodhanaḥ",
    "GR14ss2_bhgu:5386": " stuti-bhaṅgyā tuṣṭuvur ity arthaḥ /",
    "GR14ss2_bhgu:5387": " asya bhagavattvam eva gamyate na tu",
    "GR14ss2_bhgu:5388": " puruṣa",
    "GR14ss2_bhgu:5389": " tvaṃ bhagavān eka āsedam",
    "GR14ss2_bhgu:5390": " agra ātmātmatāṃ vibhuḥ /",
    "GR14ss2_bhgu:5391": " ātmecchānugatāvātmo",
    "GR14ss2_bhgu:5392": " nānām aty upalakṣaṇaḥ // [BhP 3.5.23]",
    "GR14ss2_bhgu:5393": " iti tṛtīya-skandha-prakaraṇe tadānīṃ puruṣasya tad-antarbhāva-śravaṇāt / [112]",
    "GR14ss2_bhgu:5394": " pūrva-padyārthe dṛṣṭāntaḥ /",
    "GR14ss2_bhgu:5395": " yathā śayānaṃ samrājaṃ",
    "GR14ss2_bhgu:5396": " vandinas tat-parākramaiḥ /",
    "GR14ss2_bhgu:5397": " pratyūṣe'bhyetya suślokair",
    "GR14ss2_bhgu:5398": " badhiyanty anujīvinaḥ // [BhP 10.87.13]",
    "GR14ss2_bhgu:5399": " tasya samrājaḥ parākramo ya etair na tu nirviśeṣatva-vyañjakaiḥ śobhanaiḥ",
    "GR14ss2_bhgu:5400": " ślokaiḥ / yathā śayānaṃ samrājam ity asyāyam abhiprāyaḥ /",
    "GR14ss2_bhgu:5401": " yathā rātrau",
    "GR14ss2_bhgu:5402": " samrāṭ mahiṣibhiḥ krīḍann api bahiḥkāryaṃ parityajyāntargṛhādau",
    "GR14ss2_bhgu:5403": " sthitatvāt taj-janaiḥ śayāna evocyate /",
    "GR14ss2_bhgu:5404": " vandibhiś ca tat-prabhāvamaya-śloka-",
    "GR14ss2_bhgu:5405": " kṛta-prabodhana-bhaṅgyā stūyate tathāyaṃ bhagavān tadānīṃ jagat-",
    "GR14ss2_bhgu:5406": " kāryākṛta-dṛṣṭir nigūḍhaṃ nija-dhāmni nija-parikaraiḥ krīḍann apīti /",
    "GR14ss2_bhgu:5407": " anujīvina ity anena te yathā tan-marmajñās tathā na apīti sūcitam / [113]",
    "GR14ss2_bhgu:5408": " tatra prathamato jñānādi-guṇa-sevitena samyag-darśana-kāraṇena bhakti-",
    "GR14ss2_bhgu:5409": " yogenānubhūyamānaṃ bhagavad-ākāram akhaṇḍam eva tattvaṃ sva-",
    "GR14ss2_bhgu:5410": " pratipādyatvena darśayantyo brahma-svarūpam api tathātvena",
    "GR14ss2_bhgu:5411": " kroḍīkurvantyaḥ śrutayaḥ ūcuḥ /",
    "GR14ss2_bhgu:5412": " jaya jaya jahy ajām ajita doṣa-gṛbhīta-guṇāṃ",
    "GR14ss2_bhgu:5413": " tvam asi yad ātmanā samavaruddha-samasta-bhagaḥ /",
    "GR14ss2_bhgu:5414": " aga-jagad-okasām akhila-śakty-avabodhaka te",
    "GR14ss2_bhgu:5415": " kvacid ajayātmanā ca carato 'nucaren nigamaḥ // [BhP 10.87.14]",
    "GR14ss2_bhgu:5416": " boh ajita jaya jaya nijotkarṣam āviṣkuru /",
    "GR14ss2_bhgu:5417": " ādare vīpsā /",
    "GR14ss2_bhgu:5418": " atrājiteti",
    "GR14ss2_bhgu:5419": " sambodhanenedaṃ labhyate /",
    "GR14ss2_bhgu:5420": " nāma-vyāharaṇaṃ viṣṇor yatas tad-viṣayā matir",
    "GR14ss2_bhgu:5421": " iti [BhP 6.2.10] nyāyena nāmnā bhagavān asau sākṣād abhimukhīkriyata iti",
    "GR14ss2_bhgu:5422": " liṅgād eva tac-chrī-vigrahavat tad api tat-svarūpa-bhūtam eva bhavati / tad",
    "GR14ss2_bhgu:5423": " vijānīye tad-abhimukhī-karaṇārhatvāt /",
    "GR14ss2_bhgu:5424": " ataeva bhaya-dveṣādau śrī-mūrteḥ",
    "GR14ss2_bhgu:5425": " sphūrter iva sāṅgety-ādāv apy asya prabhāvaḥ śrūyate /",
    "GR14ss2_bhgu:5426": " viśeṣataś cātra śruti-",
    "GR14ss2_bhgu:5427": " vidvad0anubhaāv api pūrvam eva pramāṇīkṛtau /",
    "GR14ss2_bhgu:5428": " tasmāt yat tvaṃ śrī-",
    "GR14ss2_bhgu:5429": " vigraha-rūpeṇa cakṣur ādāv udayate tad eva nāma-rūpeṇa vāg-ādāv iti",
    "GR14ss2_bhgu:5430": " sthitam / tasmān nāma-nāminoḥ svarūpābhedena tat-sākṣāt-kāre tat-sākṣāt-",
    "GR14ss2_bhgu:5431": " kāra evety ataḥ kiṃ vaktavyam anyatrānyavad bhagavati śrutayo'pi jātyādi-",
    "GR14ss2_bhgu:5432": " kṛta-saṃjñā-saṃjñi-saṅketādi-rītyā rūḍhyādi-vṛttibhiś carantīti /",
    "GR14ss2_bhgu:5433": " yāsāṃ śruty-",
    "GR14ss2_bhgu:5434": " abhidhānāṃ vallīnāṃ sākṣāt tathābhūtāni nāmāny eva phalānīti /",
    "GR14ss2_bhgu:5435": " utkarṣam āviṣkurv ity anena itthaṃ sarvotkṛṣṭatā-guṇa-yogena mukhyayaiva",
    "GR14ss2_bhgu:5436": " vṛttyā śrutayas tasmiṃś carantīti darśitam /",
    "GR14ss2_bhgu:5437": " śrutayaś ca na te mahi tvām anv",
    "GR14ss2_bhgu:5438": " aśnuvanti [?], na tat samaś cābhyadhikaś ca dṛśyate [ŚvetU 6.8] ity ādyāḥ /",
    "GR14ss2_bhgu:5439": " atra śrutayo jaya jayeti sva-bhaktyāviṣkārāt bhaktim eva tat-prakāśe hetuṃ",
    "GR14ss2_bhgu:5440": " gamayanti / kena vyāpāreṇotkarṣam āviṣkara-vāṇīty āśaṅkya māyā-",
    "GR14ss2_bhgu:5441": " nirasana-dvārā sva-bhakti-dānenety āhuḥ /",
    "GR14ss2_bhgu:5442": " ajāṃ māyāṃ jahi /",
    "GR14ss2_bhgu:5443": " nanu māyā nāma vidyāvidyā-vṛttikā śaktiḥ / tarhi tad-",
    "GR14ss2_bhgu:5444": " dhanane vidyāyā api hatiḥ syād ity atra āha doṣa-gṛbhīta-guṇāṃ jīvānām",
    "GR14ss2_bhgu:5445": " ātma-vismṛti-hetāv avidyā-lakṣaṇe doṣe eva gṛbhīto gṛhītas tat-smṛti-hetor",
    "GR14ss2_bhgu:5446": " vidyā-lakṣaṇo guṇo yayā tām /",
    "GR14ss2_bhgu:5447": " svayam eva svāveśenāvidyā-lakṣaṇaṃ doṣam",
    "GR14ss2_bhgu:5448": " utpādya kvacid eva kadācid eva kathañcid eva kañcid eva jīvaṃ tyajatīti tasyās",
    "GR14ss2_bhgu:5449": " tyāgātmaka-vidyākhya-guṇe'pi doṣa eva /",
    "GR14ss2_bhgu:5450": " tasmāt tāṃ nirmūlāṃ vidhāya",
    "GR14ss2_bhgu:5451": " jīvebhyo nija-caraṇāravinda-viṣayāṃ bhaktim eva diśeti tātparyam /",
    "GR14ss2_bhgu:5452": " ato māyā-ghātaka-yogya-śaktitvena tad-atītatvaṃ vyapadiśya sac-cid-ānanda-",
    "GR14ss2_bhgu:5453": " ghanatvaṃ bhagavato vyañjayantyo'tan-nirasana-mukhena tātparya-vṛttyā",
    "GR14ss2_bhgu:5454": " śrutayaś carantīti vyañjitam /",
    "GR14ss2_bhgu:5455": " śrutayaś ca - māyāṃ tu prakṛtiṃ vidyān",
    "GR14ss2_bhgu:5456": " mayinaṃ tu maheśvaram [Śvet 4.10][*ENDNOTE 37] iti /",
    "GR14ss2_bhgu:5457": " ajām ekām iti /",
    "GR14ss2_bhgu:5458": " sarvasyādhipatiḥ sarvasyeśānaḥ [BAU 4.4.22] sa vā eṣa neti",
    "GR14ss2_bhgu:5459": " netīty[*ENDNOTE 38] ādyāḥ /",
    "GR14ss2_bhgu:5460": " nanu māyā-nāśaṃ samprārthya mama tad-upādhikam aiśvaryādikam api",
    "GR14ss2_bhgu:5461": " nāśayitum icchathety atra samādhatte tvam iti /",
    "GR14ss2_bhgu:5462": " yad yasmāt tvam ātmanā",
    "GR14ss2_bhgu:5463": " svarūpeṇaiva samavaruddha-samasta-bhaga-prāpta-tripād-vibhūty-ākhya-",
    "GR14ss2_bhgu:5464": " sarvaiśvaryādir asi /",
    "GR14ss2_bhgu:5465": " tasmāt tava tucchayā tad-upādhikaiśvaryādibhir vā kim",
    "GR14ss2_bhgu:5466": " ity arthaḥ /",
    "GR14ss2_bhgu:5467": " tathā ca sa yad ajayā tv ajām ity atra padye ṭīkā - nahi nirantarāhlādi-saṃvit-",
    "GR14ss2_bhgu:5468": " kāma-dhenu-vṛnda-pater ajayā kṛtyam iti /",
    "GR14ss2_bhgu:5469": " tathā na hy anyeṣām iva deśa-",
    "GR14ss2_bhgu:5470": " kālādi-paricchinnaṃ tavāṣṭa-guṇitam aiśvaryam api tu paripūrṇa-",
    "GR14ss2_bhgu:5471": " svarūpānubandhitvād aparimitam ity arthaḥ / ity eṣā /",
    "GR14ss2_bhgu:5472": " atrātma-śabdena svarūpa-mātra-vācakena tathā bhaga-śabdena svarūpa-",
    "GR14ss2_bhgu:5473": " bhūta-guṇa-vācakenedaṃ dhvanyate /",
    "GR14ss2_bhgu:5474": " svarūpādi-śabdā īśvarādi-śabdāś ca",
    "GR14ss2_bhgu:5475": " svarūpa-mātrāvalambanayā svarūpa-bhūta-guṇāvalambanayāpi rūḍhyā",
    "GR14ss2_bhgu:5476": " nirdeṣṭuṃ śaknuvantīti /",
    "GR14ss2_bhgu:5477": " śrutayaś ca - yad-ātmako bhagavān tad-ātmikā",
    "GR14ss2_bhgu:5478": " vyaktiḥ ity [?",
    "GR14ss2_bhgu:5479": " ] ādyāḥ parāsya śaktir vividhaiva śr”yate ity [ŚvetU 6.8] ādikāś ca /",
    "GR14ss2_bhgu:5480": " sā ca svarūpa-śaktiḥ sarvair evāvagamyata ity āhuḥ agāni sthāvarāṇi jaganti",
    "GR14ss2_bhgu:5481": " jaṅgamāni okāṃsi śarīrāṇi yeṣāṃ teṣāṃ sarveṣām eva jīvānāṃ yā akhilāḥ",
    "GR14ss2_bhgu:5482": " śaktayas tāsām avadhaketi sambodhanam /",
    "GR14ss2_bhgu:5483": " teṣu vicitra-śakti-laharī-ratnākara",
    "GR14ss2_bhgu:5484": " ity anumīyata ity arthaḥ /",
    "GR14ss2_bhgu:5485": " yad vā / nanu māyā-hananena tad-upādher jīvasya tu śakti-hāniḥ syāt",
    "GR14ss2_bhgu:5486": " tatrāhuḥ ageti /",
    "GR14ss2_bhgu:5487": " atha pūrvavad eva /",
    "GR14ss2_bhgu:5488": " tataḥ svarūpa-śaktyaiva pratyuta teṣāṃ",
    "GR14ss2_bhgu:5489": " sukhaika-pradā pūrṇā śaktir bhaviṣyatīti bhāvaḥ /",
    "GR14ss2_bhgu:5490": " atretthaṃ taṭastha-",
    "GR14ss2_bhgu:5491": " lakṣaṇena śrutayaś carantīty uktam /",
    "GR14ss2_bhgu:5492": " śrutayaś ca ko hy evānyād [Taitti 2.7]",
    "GR14ss2_bhgu:5493": " ity ādikāḥ prāṇasya prāṇam ity ādikāḥ /",
    "GR14ss2_bhgu:5494": " tam eva bhāntam [KaṭhaU 2.2.15]",
    "GR14ss2_bhgu:5495": " ity ādikāḥ / dehānte devas tārakaṃ brahma vyācaṣṭe [NTU",
    "GR14ss2_bhgu:5496": " 1.7][*ENDNOTE 39] iti / yasya deve parā bhaktir [ŚvetU 6.23] ity ādyāś ca /",
    "GR14ss2_bhgu:5497": " nanu viśeṣato bhavatyaḥ kathaṃ jānanti yad ajayā mama kṛtyaṃ nāsti tathā",
    "GR14ss2_bhgu:5498": " sac-cid-ānanda-ghana eva svarūpa-śaktyā samavaruddha-samasta-bhaga iti",
    "GR14ss2_bhgu:5499": " tatrāhuḥ kvacid iti /",
    "GR14ss2_bhgu:5500": " kvacit kadācit sṛṣṭyādi-samaye puruṣa-rūpeṇa ajayā",
    "GR14ss2_bhgu:5501": " māyayā carataḥ krīḍataḥ nityaṃ ca svarūpa-śaktyāviṣkṛta-svarūpa-bhūta-",
    "GR14ss2_bhgu:5502": " bhagena satya-jñānānandaika-rasenātmanā caratas tavāsmal-lakṣaṇo nigamaḥ",
    "GR14ss2_bhgu:5503": " śabda-rūpeṇa devatā-rūpeṇa ca anucaret sevate /",
    "GR14ss2_bhgu:5504": " tasmād vayaṃ sat sarvaṃ",
    "GR14ss2_bhgu:5505": " jānīma ity arthaḥ /",
    "GR14ss2_bhgu:5506": " karmaṇi ṣaṣṭhī /",
    "GR14ss2_bhgu:5507": " etad uktaṃ bhavati /",
    "GR14ss2_bhgu:5508": " atra dvividho vedas traiguṇya-viṣayo nistraiguṇya-viṣayaś",
    "GR14ss2_bhgu:5509": " ca / tatra traiguṇya-viṣayas trividhaḥ /",
    "GR14ss2_bhgu:5510": " prathama-prakāras tāvat tad-",
    "GR14ss2_bhgu:5511": " avalambana-tāṭasthyena tal-lakṣakaḥ /",
    "GR14ss2_bhgu:5512": " yathā yato vā imāni bhūtānīty ādiḥ",
    "GR14ss2_bhgu:5513": " / dvitīya-prakāraś ca triguṇamaya-tad-īśitavyādi-varṇanādi-dvārā tan-",
    "GR14ss2_bhgu:5514": " mahimādi-darśakaḥ /",
    "GR14ss2_bhgu:5515": " yathā indro yato'vasitasya rājety ādiḥ /",
    "GR14ss2_bhgu:5516": " tṛtīya-prakāraś",
    "GR14ss2_bhgu:5517": " ca traiguṇya-nirāsena parama-vastūddeśakaḥ /",
    "GR14ss2_bhgu:5518": " so'py ayaṃ dvividhaḥ / niṣedha-",
    "GR14ss2_bhgu:5519": " dvārā sāmānādhikaraṇya-dvārā ca /",
    "GR14ss2_bhgu:5520": " tatra pūrva-dvārā asthūlam anaṇu neti",
    "GR14ss2_bhgu:5521": " netīty [BAU 3.7.8] ādiḥ /",
    "GR14ss2_bhgu:5522": " uttara-dvārā sarvaṃ khalv idaṃ brahma tattvam asīty",
    "GR14ss2_bhgu:5523": " ādiḥ / pūrva-vākye /",
    "GR14ss2_bhgu:5524": " taj-jātatvād iti hetoḥ sarvasyaiva brahmatvaṃ nirdiśya",
    "GR14ss2_bhgu:5525": " tatrāviṣkṛtaḥ sad idam iti pratīti-paramāśrayo yo'ṃśaḥ sa eva śuddhaṃ",
    "GR14ss2_bhgu:5526": " brahmety uddiśyate /",
    "GR14ss2_bhgu:5527": " uttara-vākye tvaṃ-padārthasya tadvac cid-ākāra-tac-",
    "GR14ss2_bhgu:5528": " chakti-rūpatvena tat-padārthaikyaṃ yad upapādyate tenāpi tat-padārtho",
    "GR14ss2_bhgu:5529": " brahmaivoddiśyate /",
    "GR14ss2_bhgu:5530": " tat-padārtha-jñānaṃ vinā tvaṃ-padārtha-jñāna-mātram",
    "GR14ss2_bhgu:5531": " akiñcit-karam iti tat-padopanyāsaḥ /",
    "GR14ss2_bhgu:5532": " traiguṇyātikramas tūbhayatrāpi / atra",
    "GR14ss2_bhgu:5533": " traiguṇya-nirāsena tad-uddeśena yatra tadīya-dharmāḥ spaṣṭam eva gamyate",
    "GR14ss2_bhgu:5534": " tatra bhagavat-paratvaṃ yatra tv aspaṣṭaṃ tatra brahma-paratvam ity",
    "GR14ss2_bhgu:5535": " avagantavyam /",
    "GR14ss2_bhgu:5536": " vyākhyātas traiguṇya-viṣayaḥ /",
    "GR14ss2_bhgu:5537": " tad etad ajayā carato'nucare",
    "GR14ss2_bhgu:5538": " vyākhyātam /",
    "GR14ss2_bhgu:5539": " atha nistraiguṇyo'pi dvividhaḥ /",
    "GR14ss2_bhgu:5540": " brahma-paro bhagavat-paraś ca / yathā",
    "GR14ss2_bhgu:5541": " ānando brahmetyādi /",
    "GR14ss2_bhgu:5542": " na tasya kāryaṃ karaṇaṃ ca vidyate",
    "GR14ss2_bhgu:5543": " na tat-samaś cābhyadhikaś ca dṛśyate /",
    "GR14ss2_bhgu:5544": " parāsya śaktir vividhaiva śrūyate",
    "GR14ss2_bhgu:5545": " svābhāvikī jñāna-bala-kriyā ca //",
    "GR14ss2_bhgu:5546": " [ŚvetU 6.8] ityādiś ca /",
    "GR14ss2_bhgu:5547": " tad etad ātmanā carato'nucare iti vyākhyātam /",
    "GR14ss2_bhgu:5548": " ataḥ śrutes tac cāritvaṃ",
    "GR14ss2_bhgu:5549": " siddham / sākṣāc cāritvaṃ ca nistraiguṇyānāṃ svata eva anyeṣāṃ tu tad-eka-",
    "GR14ss2_bhgu:5550": " vākyatayā jñeyam /",
    "GR14ss2_bhgu:5551": " māyā-nirasanārtham eva tat-tad-guṇānuvādaḥ kriyate",
    "GR14ss2_bhgu:5552": " paścād akhaṇḍam eva tāṃ nirasya sākṣād-bhagavat-svarūpa-guṇādikaṃ",
    "GR14ss2_bhgu:5553": " nirdiśyate iti tad eka-vākyatā-dyotanayā sa eṣa eva siddhānto'sminn",
    "GR14ss2_bhgu:5554": " upakrama-vākye samuddiṣṭaḥ /",
    "GR14ss2_bhgu:5555": " tathopasaṃhāre ca śrutayas tvayi hi phalanty",
    "GR14ss2_bhgu:5556": " atan-nirasanena bhavan-nidhanā [BhP 10.87.41] iti /",
    "GR14ss2_bhgu:5557": " śrutayaś ca madhva-",
    "GR14ss2_bhgu:5558": " bhāṣya-pramāṇitāḥ na cakṣur na śrotraṃ na tarko na smṛtir vedo hy evainaṃ",
    "GR14ss2_bhgu:5559": " vedayati ity ādyā /",
    "GR14ss2_bhgu:5560": " aupaniṣadaḥ puruṣa ity [BAU 3.9.26] ādyāś ca / [114]",
    "GR14ss2_bhgu:5561": " atha viśeṣato brahmaṇy api yathā caranti brahmaṇi carantīnām api yathā",
    "GR14ss2_bhgu:5562": " bhagavaty eva paryavasānaṃ tathaivoddiśanti /",
    "GR14ss2_bhgu:5563": " bṛhad-upalabdham etad avayanty avaśeṣatayā",
    "GR14ss2_bhgu:5564": " yata udayāstamayau vikṛte divāvikṛtāt /",
    "GR14ss2_bhgu:5565": " ata ṛṣayo dadhus tvayi mano-vacanācaritaṃ",
    "GR14ss2_bhgu:5566": " katham ayathā bhavanti bhuvi datta-padāni nṝṇām // [BhP 10.87.15]",
    "GR14ss2_bhgu:5567": " etat sarvaṃ bṛhad-brahmaivopalabdham avagatam /",
    "GR14ss2_bhgu:5568": " tat kathaṃ vikṛte viśvasmāt",
    "GR14ss2_bhgu:5569": " sakāśād avaśiṣyamāṇatvena sarvaṃ ghaṭādi-dravyaṃ mṛd evopalabdhā dṛṣṭā",
    "GR14ss2_bhgu:5570": " tathā bṛhad apīty arthaḥ /",
    "GR14ss2_bhgu:5571": " tatra hetuḥ /",
    "GR14ss2_bhgu:5572": " yato bṛhataḥ sakāśād vikṛter udayās",
    "GR14ss2_bhgu:5573": " tamayau avayanti manyante śrutayaḥ yato vā imānīty ādyāḥ /",
    "GR14ss2_bhgu:5574": " tasmān mṛta-",
    "GR14ss2_bhgu:5575": " sāmyaṃ tasya yujyata iti bhāvaḥ /",
    "GR14ss2_bhgu:5576": " tarhi kathaṃ tad-vikāri tvam api nety āhuḥ",
    "GR14ss2_bhgu:5577": " / avikṛtāt / śrutes tu śabda-mūlatvād iti nyāyenācintya-śaktyā tathāpy",
    "GR14ss2_bhgu:5578": " avikṛtam eva yat tasmād ity arthaḥ /",
    "GR14ss2_bhgu:5579": " yadyapy atrāpi sa-śaktikam eva bṛhad",
    "GR14ss2_bhgu:5580": " upapadyate tathāpy āviṣkṛta-bhagavattvenānupādānāt brahmaivopapāditaṃ",
    "GR14ss2_bhgu:5581": " bhavati / sarvathā śakti-parityāge tad-upapādānāt sāmarthyāt tucchatvāpātāc",
    "GR14ss2_bhgu:5582": " ca / tasmād atra brahmaivodāhṛtam /",
    "GR14ss2_bhgu:5583": " ataeva mṛn-mātra-dṛṣṭāntena",
    "GR14ss2_bhgu:5584": " kartṛtvādikam api tatra nopasthāpitam /",
    "GR14ss2_bhgu:5585": " tad etad brahma-pratipādanam api",
    "GR14ss2_bhgu:5586": " śrī-bhagavaty eva paryavasyatīty āhuḥ /",
    "GR14ss2_bhgu:5587": " ata iti /",
    "GR14ss2_bhgu:5588": " ato brahma-pratipādanād api",
    "GR14ss2_bhgu:5589": " ṛṣayo vedās tvayi śrī-bhagavaty eva manasa ācaritaṃ tātparyaṃ",
    "GR14ss2_bhgu:5590": " vacanasyācaritam abhidhānaṃ ca dadhur dhṛtavantaḥ /",
    "GR14ss2_bhgu:5591": " dvayor eka-vastutvād",
    "GR14ss2_bhgu:5592": " bhagādīnām āviṣkārānāviṣkāra-darśana-mātreṇa bheda-kalpanāc ca",
    "GR14ss2_bhgu:5593": " tatrārthāntra-nyāsaḥ /",
    "GR14ss2_bhgu:5594": " nṝṇāṃ bhū-carāṇāṃ samyag-darśinām asamyag",
    "GR14ss2_bhgu:5595": " darśināṃ vā bhuvi dattāni nikṣiptāni padāni katham ayathā bhavanti bhuvaṃ",
    "GR14ss2_bhgu:5596": " na prāpnuvanti api tu tatraiva paryavasyanti /",
    "GR14ss2_bhgu:5597": " tasmād yathā katham api",
    "GR14ss2_bhgu:5598": " pratipādayantu phalitaṃ tu tvayy eva bhavatīti bhāvaḥ / tad uktaṃ -",
    "GR14ss2_bhgu:5599": " jñāna-yogaś ca man-niṣṭho",
    "GR14ss2_bhgu:5600": " nairguṇyo bhakti-lakṣaṇaḥ /",
    "GR14ss2_bhgu:5601": " dvayor apy eka evārtho",
    "GR14ss2_bhgu:5602": " bhagavac-chabda-lakṣaṇaḥ // iti / [BhP 3.32.32]",
    "GR14ss2_bhgu:5603": " atra śrutayaś madhva-bhāṣya-pramāṇitāḥ - hanta tam eva puruṣaṃ sarvāṇi",
    "GR14ss2_bhgu:5604": " nāmāny abhivadanti yathā nadyaḥ syandamānāḥ samudrāyaṇāḥ samudram",
    "GR14ss2_bhgu:5605": " abhiniviśanti evam evaitāni nāmāni sarvāṇi puruṣam abhiviśantīti / [115]",
    "GR14ss2_bhgu:5606": " tad evaṃ bhagavattvena brahmatvena na tvam eva tātparyābhidhānābhyāṃ",
    "GR14ss2_bhgu:5607": " sarva-nigama-gocara ity uktam /",
    "GR14ss2_bhgu:5608": " tac ca yathārtham eva na tu kālpanikam ity",
    "GR14ss2_bhgu:5609": " āhuḥ /",
    "GR14ss2_bhgu:5610": " iti tava sūrayas try-adhipate'khila-loka-mala-",
    "GR14ss2_bhgu:5611": " kṣapaṇa-kathāmṛtām avagāhya tapāṃsi jahuḥ /",
    "GR14ss2_bhgu:5612": " kim uta punaḥ sva-dhāma-vidhutāśaya-kāla-guṇāḥ",
    "GR14ss2_bhgu:5613": " parama bhajanti ye padam ajasra-sukhānubhavam // [BhP 10.87.16]",
    "GR14ss2_bhgu:5614": " bhos tryadhipate trayāṇāṃ brahmādīnāṃ patis tat-tad-avatārī nārāyaṇākhyaḥ",
    "GR14ss2_bhgu:5615": " puruṣas tasyāpy uparicara-svarūpatvād adhipatir bhagavān / tato he",
    "GR14ss2_bhgu:5616": " sarveśvareśvara yasmāt tvayy eva vedānāṃ tātparyam abhidhānaṃ ca",
    "GR14ss2_bhgu:5617": " paryavasitam iti ato hetor eva sūrayo vivekinaḥ paramparātvat-",
    "GR14ss2_bhgu:5618": " pratipādanamayaṃ veda-bhāgam api parityajya kevalaṃ tavākhila-lokam",
    "GR14ss2_bhgu:5619": " alakṣapaṇa-kathāmṛtābdhiṃ sakala-vṛjina-nirasana-hetukīrti-sudhā-sindhum",
    "GR14ss2_bhgu:5620": " avagāhya śraddhayā niṣevya tapaḥ-prādhānyena tāpakatvena vā tapāṃsi",
    "GR14ss2_bhgu:5621": " karmāṇi tāni jahus tyaktavantaḥ /",
    "GR14ss2_bhgu:5622": " teṣāṃ sādhakānām api yadi tatraivaṃ tadā",
    "GR14ss2_bhgu:5623": " kim uta vaktavyaṃ svadhāma-vidhutāśaya-kāla-guṇāḥ śuddhātma-svarūpa-",
    "GR14ss2_bhgu:5624": " sphuraṇena nirjitam antaḥkaraṇaṃ jarādi-hetuḥ kāla-prabhāvaḥ sattvādayo",
    "GR14ss2_bhgu:5625": " guṇāś ca yais te ye punaḥ tavājasra-sukhānubhava-svarūpaṃ padaṃ",
    "GR14ss2_bhgu:5626": " brahmākhyaṃ tattvaṃ bhajanti te tam avagāhya tāni jahur iti / kiṃ tarhi",
    "GR14ss2_bhgu:5627": " brahma-mātrānubhva-niṣṭhām api jahur ity arthaḥ /",
    "GR14ss2_bhgu:5628": " etad uktaṃ bhavati / atra",
    "GR14ss2_bhgu:5629": " tāvat trividhā janā mugdhā vivekinaḥ kṛtārthāś ca iti /",
    "GR14ss2_bhgu:5630": " tatra sarvān evādhikṛtya vedānām akalpanāmayatvenaiva bhagavan-",
    "GR14ss2_bhgu:5631": " nirdeśakatā dṛśyate /",
    "GR14ss2_bhgu:5632": " tathā hi yadi tathātvenaiva sā na dṛśyeta tadā vastutas",
    "GR14ss2_bhgu:5633": " tat-sambandhābhāvād akhila-lokam alakṣa-paṇatvena pada-padārtha-jñāna-",
    "GR14ss2_bhgu:5634": " hīnānāṃ mugdhānām api yat pāpa-hāritvaṃ vedāntar-vartinyā bhagavat-",
    "GR14ss2_bhgu:5635": " kathāyāḥ prasiddhaṃ tan na syāt /",
    "GR14ss2_bhgu:5636": " aspṛṣṭānala-loha-dāhakatāvat / kiṃ ca",
    "GR14ss2_bhgu:5637": " tasyāḥ kalpanāmayatve sati vivekinas tu na tatra praverteran bandhyāyāḥ",
    "GR14ss2_bhgu:5638": " suprajastva-guṇa-śravaṇavat /",
    "GR14ss2_bhgu:5639": " pravartantāṃ vā tad-āveśena sva-dharmaṃ punar",
    "GR14ss2_bhgu:5640": " na tyajeyuḥ /",
    "GR14ss2_bhgu:5641": " rājayaśaso gaṅgātva-śravaṇena tīrthāntara-sevanavat / api ca",
    "GR14ss2_bhgu:5642": " tathā sati ye punar ātmārāmatvena parama-kṛtārthās te tad-anādareṇa tat-",
    "GR14ss2_bhgu:5643": " kathāṃ naivāvagāheran /",
    "GR14ss2_bhgu:5644": " amṛta-sarasīm avagāḍhā āropita-tad-adhika-guṇaka-",
    "GR14ss2_bhgu:5645": " nadīvat / śrūyate ca tasyās tat-tad-guṇakatvam /",
    "GR14ss2_bhgu:5646": " yathā vaiṣṇave - hanti",
    "GR14ss2_bhgu:5647": " kaluṣaṃ śrotraṃ sa yāto harir [ViP ?",
    "GR14ss2_bhgu:5648": " .?.?] ity ādau /",
    "GR14ss2_bhgu:5649": " atraiva tvad-agavamī na",
    "GR14ss2_bhgu:5650": " vettīty ādau /",
    "GR14ss2_bhgu:5651": " prathame harer guṇākṣipta-matir ity [BhP 1.7.11] ādau / tasmād",
    "GR14ss2_bhgu:5652": " guṇānāṃ guṇādi-pratipādaka-vedānāṃ ca bhagavato sambandhaḥ svābhāvika",
    "GR14ss2_bhgu:5653": " eva sarvatheti siddham /",
    "GR14ss2_bhgu:5654": " atra śrutayaḥ - om āsya jānanta ity ādyāḥ / yathā",
    "GR14ss2_bhgu:5655": " puṣkara-palāśam āpo na śliṣyanti evam evaṃvidaṃ pāpaṃ karma na śliṣyati",
    "GR14ss2_bhgu:5656": " / na karmaṇā lipyate pāpakena tat-sukṛta-duṣkṛte vidhunute /",
    "GR14ss2_bhgu:5657": " evaṃ vāva na",
    "GR14ss2_bhgu:5658": " tapati kim ahaṃ sādhu karavaṃ kim ahaṃ nākaravam ity ādyā muktā hy enam",
    "GR14ss2_bhgu:5659": " upāsata ity ādyāś ca /",
    "GR14ss2_bhgu:5660": " evam anye'pi ślokā upāsanādi-vākyānāṃ bhagavat-",
    "GR14ss2_bhgu:5661": " paratādarśakā yathāyathaṃ yojayitavyā ity abhipretya noddhiyante /",
    "GR14ss2_bhgu:5662": " nanu tarhi bhavan-mate śabda-nirdeśyatve prākṛtatvam eva tatrāpatati / kiṃ",
    "GR14ss2_bhgu:5663": " ca śrutibhir api yato vāco nivartante aprāpya manasā saha /",
    "GR14ss2_bhgu:5664": " avacanenaiva",
    "GR14ss2_bhgu:5665": " provāca / yad-vācānabhyuditaṃ yena vāg abhyudyate yat śrotraṃ na śṛṇoti",
    "GR14ss2_bhgu:5666": " yena śrotram idaṃ śrutam ity ādau śabda-nirdeśyatvam eva tasya niṣidhyata",
    "GR14ss2_bhgu:5667": " ity āśaṅkāyām ucyate /",
    "GR14ss2_bhgu:5668": " yathā sākṣān nirdeśyatve doṣas tathā lakṣyatve'pi",
    "GR14ss2_bhgu:5669": " kathaṃ na syāt /",
    "GR14ss2_bhgu:5670": " ubhayatrāpi śabda-vṛtti-viṣayatvenāviśeṣāt /",
    "GR14ss2_bhgu:5671": " kiṃ ca na tasya",
    "GR14ss2_bhgu:5672": " prākṛtavat sākṣān nirdeśyatvaṃ kintv anirdeśyatvenaiva tathā nirdeśyatvam",
    "GR14ss2_bhgu:5673": " iti siddhāntyate / [116]",
    "GR14ss2_bhgu:5674": " tathaiva tāsāṃ mahāvākyopasaṃhāraḥ -",
    "GR14ss2_bhgu:5675": " dyupatayaḥ eva te na yayur antam anantatayā",
    "GR14ss2_bhgu:5676": " tvam api yad-antarānta-nicayā nanu sāvaraṇāḥ /",
    "GR14ss2_bhgu:5677": " kha eva rajāṃsi vānti vayasā saha yac chrutayas",
    "GR14ss2_bhgu:5678": " tvayi hi phalanty atan-nirasanena bhavan-nidhanāḥ // [BhP 10.87.41]",
    "GR14ss2_bhgu:5679": " atra svarūpa-guṇayor dvayor api dvidhaivānirdeśyatvam /",
    "GR14ss2_bhgu:5680": " ānantyena idam",
    "GR14ss2_bhgu:5681": " ittaṃ tad iti nirdeśāsambhavena ca /",
    "GR14ss2_bhgu:5682": " tatra prathamam ānantyam āhuḥ / he",
    "GR14ss2_bhgu:5683": " bhagavan te tava antam etāvat tvaṃ dyupatayaḥ svargādi-loka-patayo",
    "GR14ss2_bhgu:5684": " brahmādayo'pi na yayur na viduḥ /",
    "GR14ss2_bhgu:5685": " tat kutaḥ /",
    "GR14ss2_bhgu:5686": " anantatayā /",
    "GR14ss2_bhgu:5687": " yad antava tat kim",
    "GR14ss2_bhgu:5688": " api na bhavasīti /",
    "GR14ss2_bhgu:5689": " āsatāṃ te yasmāt tvam ai ātmano'ntaṃ na yāsi /",
    "GR14ss2_bhgu:5690": " kutas tarhi",
    "GR14ss2_bhgu:5691": " sarvajñatā sarva-śaktitā vā tatrāpy āhuḥ /",
    "GR14ss2_bhgu:5692": " anantatayeti antābhāvenaiva / nahi",
    "GR14ss2_bhgu:5693": " śaśa-viṣāṇājñānaṃ sārvajñyaṃ tad-aprāptir vā śakti-vaibhavaṃ vihanti /",
    "GR14ss2_bhgu:5694": " śrutiś ca - yo'syādhyakṣaḥ parame vyoman /",
    "GR14ss2_bhgu:5695": " so'ṅga veda yadi vā na vedeti",
    "GR14ss2_bhgu:5696": " [Ṛgveda 10.130.18] /",
    "GR14ss2_bhgu:5697": " anantatvam evāhuḥ yad antar iti yasya tavāntarā madhye /",
    "GR14ss2_bhgu:5698": " nanu aho sāvaraṇā",
    "GR14ss2_bhgu:5699": " uttarottara-daśa-guṇa-saptāvaraṇa-yuktā aṇḍa-nicayā vānti paribhramanti",
    "GR14ss2_bhgu:5700": " vayasā kāla-cakreṇa khe rajāṃsi iva saha ekadaiva na tu paryāyeṇa / anena",
    "GR14ss2_bhgu:5701": " brahmāṇḍānām anantānāṃ tatra bhramaṇāt svarūpa-gatam ānantyaṃ teṣāṃ",
    "GR14ss2_bhgu:5702": " vicitra-guṇānām āśrayatvāt guṇa-gataṃ ca jñeyam /",
    "GR14ss2_bhgu:5703": " śrutayaś ca - yad ūrdhvaṃ",
    "GR14ss2_bhgu:5704": " gārgi divaḥ yad arvāk pṛthivyā yad antaraṃ dyāv āpṛthivī ime yad bhūtaṃ",
    "GR14ss2_bhgu:5705": " bhavac ca bhaviṣyac cety [BAU 3.7.3] ādyāḥ /",
    "GR14ss2_bhgu:5706": " viṣṇor nu kaṃ vīryāṇi pravocaṃ",
    "GR14ss2_bhgu:5707": " yaṃ pārthivāni vimame rajāṃsi ity ādyāś ca /",
    "GR14ss2_bhgu:5708": " hi yasmād evam ataḥ śrutayaś tvayi paryavasyanti /",
    "GR14ss2_bhgu:5709": " ataḥ śrutāv api",
    "GR14ss2_bhgu:5710": " prājāpatyānandataḥ śata-guṇānandatvam abhidhāya punar yato vāca ity",
    "GR14ss2_bhgu:5711": " ādinā anantatvena vāg-atīta-saṅkhyānandatvaṃ brahmaṇa uktam / yad uktam @-",
    "GR14ss2_bhgu:5712": " na tad īdṛg iti jñeyaṃ",
    "GR14ss2_bhgu:5713": " na vācyaṃ na ca tarkyate /",
    "GR14ss2_bhgu:5714": " paśyanto'pi na jānanti",
    "GR14ss2_bhgu:5715": " mero rūpaṃ vipaścitaḥ // iti //",
    "GR14ss2_bhgu:5716": " ato'trānirdeśyatvenaiva nirdeśyatvam /",
    "GR14ss2_bhgu:5717": " yat tu satyaṃ jñānam ity ādau",
    "GR14ss2_bhgu:5718": " svarūpasya sākṣād eva nirdeśaḥ /",
    "GR14ss2_bhgu:5719": " svābhāvikī jñāna-bala-kriyā cety ādau",
    "GR14ss2_bhgu:5720": " guṇasya ca śrūyate tatra ca tathaiva ity āhuḥ /",
    "GR14ss2_bhgu:5721": " atan-nirasanena bhavan-nidhanā",
    "GR14ss2_bhgu:5722": " iti / atat prākṛtaṃ yad vastu tan nirasyaiva bhavat-paryavasānāt /",
    "GR14ss2_bhgu:5723": " ayam arthaḥ",
    "GR14ss2_bhgu:5724": " / buddhir jñānam asaṃmoham ity ādinā hrīr dhīr bhīr etat sarvaṃ mana",
    "GR14ss2_bhgu:5725": " evetyādinā ca yat prākṛtaṃ jñānādikam abhidhīyate tat sarvaṃ brahma na",
    "GR14ss2_bhgu:5726": " bhavati iti neti netītyādinā na tasya kāryaṃ karaṇaṃ ca vidyate ity ādinā ca",
    "GR14ss2_bhgu:5727": " niṣidhyate /",
    "GR14ss2_bhgu:5728": " atha ca satya-jñānādi-vākyena svābhāvikī jñāna-bala-kriyā cety ādi vākyena",
    "GR14ss2_bhgu:5729": " ca tad abhidhīyate /",
    "GR14ss2_bhgu:5730": " na tasmāt prākṛtād anyad eva taj-jñānādi iti teṣāṃ",
    "GR14ss2_bhgu:5731": " jñānādi-śabdānām atan-nirasanenaiva tvai paryavasānam iti / tataś ca",
    "GR14ss2_bhgu:5732": " buddhy-agocara-vastutvād anirdeśyatvaṃ tathāpi tad-rūpaṃ kiñcid asti iti",
    "GR14ss2_bhgu:5733": " uddiśyamānatvād anirdeśyatvaṃ ca /",
    "GR14ss2_bhgu:5734": " tathā parokṣa-jñāne ca daśamas tvam asītivad vākya-mātreṇaiva tasya",
    "GR14ss2_bhgu:5735": " svaprakāśa-rūpasyāpi vastuno viśuddha-citte suprakāśa-darśanāt śruti-",
    "GR14ss2_bhgu:5736": " śabdasya svaprakāśatā-śaktimayatvam evāvasīyate /",
    "GR14ss2_bhgu:5737": " śabda-brahma paraṃ",
    "GR14ss2_bhgu:5738": " brahma mamobhe śāśvatī tanū iti [BhP 6.16.51][*ENDNOTE 40] / vedasya",
    "GR14ss2_bhgu:5739": " ceśvarātmatvāt [BhP 11.3.44] iti /",
    "GR14ss2_bhgu:5740": " vedo nārāyaṇaḥ sākṣāt svayambhūr iti",
    "GR14ss2_bhgu:5741": " śuśruma iti [BhP 6.1.40] /",
    "GR14ss2_bhgu:5742": " kiṃ vā parair īśvaraḥ sadyo hṛdy avarudhyate'tra",
    "GR14ss2_bhgu:5743": " kṛtibhiḥ śuśrūṣubhis tat kṣaṇād iti [BhP 1.1.2] /",
    "GR14ss2_bhgu:5744": " ataevaupaniṣadaḥ puruṣaḥ",
    "GR14ss2_bhgu:5745": " ity atropaniṣan-mātra-gamyatvaṃ śrutir bodhayati /",
    "GR14ss2_bhgu:5746": " cāksuṣaṃ rūpam itivat /",
    "GR14ss2_bhgu:5747": " tataś ca śrutimayyā svaprakāśatāśaktyā prākṛta-tat-tad-vastu-jātaṃ tama iva",
    "GR14ss2_bhgu:5748": " nirasya svayaṃ prakāśate /",
    "GR14ss2_bhgu:5749": " tasmān na tatrāpi nirdeśyatvam / nahi svena",
    "GR14ss2_bhgu:5750": " prakāśena raviḥ prakāśyo bhavati yathā tena ghaṭa iti vaktuṃ yujyate",
    "GR14ss2_bhgu:5751": " svābhinnatvāt /",
    "GR14ss2_bhgu:5752": " yadi ca śakti-śaktimator bheda-pakṣaḥ svīkriyate tadā",
    "GR14ss2_bhgu:5753": " nirdeśyatvam apīty atrānirdeśyatvenaiva nirdeśyatvaṃ siddham /",
    "GR14ss2_bhgu:5754": " ataevoktaṃ",
    "GR14ss2_bhgu:5755": " gāruḍe -",
    "GR14ss2_bhgu:5756": " aprasiddher avācyaṃ tad",
    "GR14ss2_bhgu:5757": " vācyaṃ sarvāgamoktitaḥ /",
    "GR14ss2_bhgu:5758": " atarkyaṃ tarkyam ajñeyaṃ",
    "GR14ss2_bhgu:5759": " jñeyam evaṃ paraṃ smṛtam // iti /",
    "GR14ss2_bhgu:5760": " śrutau ca - anyad eva tadvad itād atho [ity ādayo?",
    "GR14ss2_bhgu:5761": " ] aviditād adhīti / idam",
    "GR14ss2_bhgu:5762": " abhipretyoktaṃ śrī-parāśareṇāpi /",
    "GR14ss2_bhgu:5763": " yasmin brahmaṇi sarva-śakti-nilaye mānāni no mānināṃ",
    "GR14ss2_bhgu:5764": " niṣṭhāyai prabhavanti hanti kaluṣaṃ śrotraṃ sa yāto harir // iti / [ViP 6.8.59]",
    "GR14ss2_bhgu:5765": " nanv āviṣkṛta-śakter bhagavad-ākhyasya brahmaṇaḥ sva-prakāśatā-śakti-",
    "GR14ss2_bhgu:5766": " svarūpatvaṃ vedasya smabhavati /",
    "GR14ss2_bhgu:5767": " tataś cānāviṣkṛta-śakter brahmaṇaḥ",
    "GR14ss2_bhgu:5768": " prakāśas tasmāt katham iti /",
    "GR14ss2_bhgu:5769": " ucyate - asman-mate tasyāpi prakāśo bhagavac-",
    "GR14ss2_bhgu:5770": " chaktyaiva / tad uktam -",
    "GR14ss2_bhgu:5771": " madīyaṃ mahimānaṃ ca",
    "GR14ss2_bhgu:5772": " para-brahmeti śabditam /",
    "GR14ss2_bhgu:5773": " vetsyasy anugṛhītaṃ me",
    "GR14ss2_bhgu:5774": " sampraśnair vivṛtaṃ hṛdi // iti / [BhP 8.24.38][*ENDNOTE 41]",
    "GR14ss2_bhgu:5775": " na caite na para-prakāśyatvam āpatati /",
    "GR14ss2_bhgu:5776": " brahma-bhagavator abhinna-vastutvāt",
    "GR14ss2_bhgu:5777": " / atra laukika-śabdenāpi yaḥ kaścit tad-upadeśaḥ sa tu tad-anugates tayā",
    "GR14ss2_bhgu:5778": " śrutyaivānugṛhītatayā sambhavatīty uktam /",
    "GR14ss2_bhgu:5779": " atas tad-anuśīlanāvasare tad-",
    "GR14ss2_bhgu:5780": " bhakty-anubhāva-rūpasya tac-chabdasya tu sutarāṃ tat-svarūpa-śakti-vilāsa-",
    "GR14ss2_bhgu:5781": " mayatvāt na tatra niṣedhaḥ /",
    "GR14ss2_bhgu:5782": " kiṃ tarhi mano-vilāsamayasyaiveti sarvam",
    "GR14ss2_bhgu:5783": " anavadyam / ataeva suparṇa-śrutau - prakṛtiś ca prākṛtaṃ ca yan na jighranti",
    "GR14ss2_bhgu:5784": " jighranti, yan na paśyanti paśyanti,",
    "GR14ss2_bhgu:5785": " yan na śṛṇvanti śṛṇvanti,",
    "GR14ss2_bhgu:5786": " yan jānanti",
    "GR14ss2_bhgu:5787": " jānanti ca iti /",
    "GR14ss2_bhgu:5788": " // 10.87 // śrutayaḥ śrī-bhagavantam // 109-116 // [117]",
    "GR14ss2_bhgu:5789": " athaikam eva svarūpaṃ śaktitvena śaktimattvena ca virājatīti /",
    "GR14ss2_bhgu:5790": " yasya śakteḥ",
    "GR14ss2_bhgu:5791": " svarūpa-bhūtatvaṃ nirūpitaṃ tac-chakti-mattā-prādhānyena virājamānaṃ",
    "GR14ss2_bhgu:5792": " bhagavat-saṃjñām āpnoti tac ca vyākhyātam /",
    "GR14ss2_bhgu:5793": " tad eva ca śaktitva-",
    "GR14ss2_bhgu:5794": " prādhānyena virājamānaṃ lakṣmī-saṃjñām āpnotīti darśayituṃ tasyāḥ sva-",
    "GR14ss2_bhgu:5795": " vṛtti-bhedenānantāyāḥ kiyanto bhedā darśyante / yathā -",
    "GR14ss2_bhgu:5796": " śriyā puṣṭyā girā kāntyā",
    "GR14ss2_bhgu:5797": " kīrtyā tuṣṭyelayor jayā /",
    "GR14ss2_bhgu:5798": " vidyayāvidyayā śaktyā",
    "GR14ss2_bhgu:5799": " māyayā ca niṣevitam // [BhP 10.39.55]",
    "GR14ss2_bhgu:5800": " śaktir mahā-lakṣmī-rūpā svarūpa-bhūtā /",
    "GR14ss2_bhgu:5801": " śakti-śabdasya prathama-pravṛtty-",
    "GR14ss2_bhgu:5802": " āśraya-rūpā bhagavad-antaraṅga-mahā-śaktiḥ /",
    "GR14ss2_bhgu:5803": " māyā ca bahiraṅgā śaktiḥ",
    "GR14ss2_bhgu:5804": " / śry-ādayas tu tayor eva vṛtti-rūpayā ceti sarvatra jñeyam /",
    "GR14ss2_bhgu:5805": " tatra pūrvasyāḥ",
    "GR14ss2_bhgu:5806": " bhedaḥ / śrīr bhāgavatī sampat /",
    "GR14ss2_bhgu:5807": " na tv iyaṃ mahā-lakṣmī-rūpā tasyā mūla-",
    "GR14ss2_bhgu:5808": " śaktitvāt / tad agre vivaraṇīyam /",
    "GR14ss2_bhgu:5809": " uttarasyāḥ bhedaḥ /",
    "GR14ss2_bhgu:5810": " śrīr jāgatī sampat /",
    "GR14ss2_bhgu:5811": " imām evādhikṛtya na śrīr viraktam api māṃ vijahātītyādi-vākyam / yata",
    "GR14ss2_bhgu:5812": " uktaṃ caturtha-śeṣe śrī-nāradena /",
    "GR14ss2_bhgu:5813": " śriyam anucaratīṃ tad-arthinaś ca",
    "GR14ss2_bhgu:5814": " dvipada-patīn vibudhāṃś ca yaḥ sva-pūrṇaḥ /",
    "GR14ss2_bhgu:5815": " na bhajati nija-bhṛtya-varga-tantraḥ",
    "GR14ss2_bhgu:5816": " katham amum udvisṛjet pumān rasajñaḥ // [BhP 4.31.22] iti /",
    "GR14ss2_bhgu:5817": " tatra tad-arthi-dvipada-patyādi-saha-bhāva upajīvyaḥ /",
    "GR14ss2_bhgu:5818": " tathā durvāsasaḥ śāpa-",
    "GR14ss2_bhgu:5819": " naṣṭāyās trailokya-lakṣmyā āvirbhāvaṃ sākṣād-bhagavat-preyasī-rūpā",
    "GR14ss2_bhgu:5820": " svayaṃ kṣīrodād āvirbhūya dṛṣṭyā kṛtavatīti śrūyate /",
    "GR14ss2_bhgu:5821": " evam aparāpi / tatra",
    "GR14ss2_bhgu:5822": " ilā bhūs tad upalakṣaṇatvena līlā api /",
    "GR14ss2_bhgu:5823": " tatra ca pūrvasyā bhedo vidyā",
    "GR14ss2_bhgu:5824": " tattvāvabodha-kāraṇaṃ saṃvid-ākhyāyās tad-vṛtter vṛtti-viśeṣaḥ / uttarasyā",
    "GR14ss2_bhgu:5825": " bhedas tasyā eva vidyāyāḥ prakāśa-dvāram /",
    "GR14ss2_bhgu:5826": " avidyā-lakṣaṇo bhedaḥ",
    "GR14ss2_bhgu:5827": " pūrvasyā bhagavati vibhutvādi-vimṛti-hetur mātṛ-bhāvādimaya-premānanda-",
    "GR14ss2_bhgu:5828": " vṛtti-viśeṣaḥ /",
    "GR14ss2_bhgu:5829": " ataeva gopī-jana-vidyā-kalā-preraka iti tāpanyāṃ śrutau /",
    "GR14ss2_bhgu:5830": " yathāvasaram etad api vivaraṇīyam /",
    "GR14ss2_bhgu:5831": " uttarasyāḥ sa bhedaḥ saṃsāriṇaṃ sva-svarūpa-vismṛtyādi-hetur āvaraṇātmaka-",
    "GR14ss2_bhgu:5832": " vṛtti-viśeṣaḥ ca-kārāt pūrvasyāḥ /",
    "GR14ss2_bhgu:5833": " sandhinī saṃvit hlādinī bhakty-ādhāra-",
    "GR14ss2_bhgu:5834": " śakti-mūrti-vimalā-jayā-yogā prahvīśānānugrahādayaś ca jñeyāḥ / atra",
    "GR14ss2_bhgu:5835": " sandhiny eva satyā jayaivotkarṣiṇī yogaiva yogamāyā saṃvid eva jñānājñāna-",
    "GR14ss2_bhgu:5836": " śaktiḥ śuddha-sattvaṃ ceti jñeyam /",
    "GR14ss2_bhgu:5837": " prahvī vicitrānanta-sāmarthya-hetuḥ /",
    "GR14ss2_bhgu:5838": " īśānā sarvādhikāritā-śakti-hetur iti bhedaḥ /",
    "GR14ss2_bhgu:5839": " evam uttarasyāś ca",
    "GR14ss2_bhgu:5840": " yathāyatham anyā jñeyāḥ /",
    "GR14ss2_bhgu:5841": " tad evam apy atra māyā-vṛttayo na vivriyante /",
    "GR14ss2_bhgu:5842": " bahiraṅga-sevitvāt /",
    "GR14ss2_bhgu:5843": " mūle tu sevāṃśabhatapuruṣasya vidūra-",
    "GR14ss2_bhgu:5844": " vartitayiavāśrityatvāt /",
    "GR14ss2_bhgu:5845": " tathā ca daśamasya sapta-triṃśe nāradena bhagavān",
    "GR14ss2_bhgu:5846": " śrī-kṛṣṇa evāstāvi -",
    "GR14ss2_bhgu:5847": " viśuddha-vijñāna-ghanaṃ sva-saṃsthayā",
    "GR14ss2_bhgu:5848": " samāpta-sarvārtham amogha-vāñchitam /",
    "GR14ss2_bhgu:5849": " sva-tejasā nitya-nivṛtta-māyā-",
    "GR14ss2_bhgu:5850": " guṇa-pravāhaṃ bhagavantam īmahi //",
    "GR14ss2_bhgu:5851": " tvām īśvaraṃ svāśrayam ātma-māyayā",
    "GR14ss2_bhgu:5852": " vinirmitāśeṣa-viśeṣa-kalpanam /",
    "GR14ss2_bhgu:5853": " krīḍārtham adyātta-manuṣya-vigrahaṃ",
    "GR14ss2_bhgu:5854": " nato'smi dhuryaṃ yadu-vṛṣṇi-sātvatām // iti / [BhP 10.37.23-24]",
    "GR14ss2_bhgu:5855": " anayor arthaḥ /",
    "GR14ss2_bhgu:5856": " viśuddhaṃ yad vijñānaṃ parama-tattvaṃ tad eva ghanaḥ śrī-",
    "GR14ss2_bhgu:5857": " vigraho yasya /",
    "GR14ss2_bhgu:5858": " sva-saṃsthayā svarūpa-kāreṇa svarūpa-śaktyaiva vā samyag",
    "GR14ss2_bhgu:5859": " āptā ivāptā nitya-siddhāḥ pūrṇā vā sarve arthā aiśvaryādayo yatra / ataeva",
    "GR14ss2_bhgu:5860": " na vidyate atitucchatvāt moghe vṛthābhūte jagat-kārye vāñchitaṃ vāñchā",
    "GR14ss2_bhgu:5861": " yasya / kvacid avāñchitasyāpi sambandho dṛśyate ity āśaṅkyāha / svatejasā",
    "GR14ss2_bhgu:5862": " svarūpa-śakti-prabhāveṇa nityam eva nivṛtto dūrībhūtayā śaktyā yuktam /",
    "GR14ss2_bhgu:5863": " guṇamayyā virahitam iti /",
    "GR14ss2_bhgu:5864": " taṃ bhagavantaṃ śaraṇaṃ vrajema /",
    "GR14ss2_bhgu:5865": " tathā tvāṃ śrī-kṛṣṇākhyaṃ bhagavantam eva svāṃśeneśvaram antaryāmi-",
    "GR14ss2_bhgu:5866": " puruṣam api santaṃ nato'smi /",
    "GR14ss2_bhgu:5867": " kathmabhūtam īśvaraṃ svarūpa-śaktyā",
    "GR14ss2_bhgu:5868": " svāśrayam api ātma-māyayā ātmātra jīvātmā tad-viṣayayā māyayā /",
    "GR14ss2_bhgu:5869": " vinirmittā aśeṣa-viśeṣākārā kalpanā yena /",
    "GR14ss2_bhgu:5870": " yad vā ātmamāyayā svarūpa-",
    "GR14ss2_bhgu:5871": " śaktyā svāgram vinirmitā aśeṣa-viśeṣā yayā tathābhūtā kalpanā māyā-",
    "GR14ss2_bhgu:5872": " śaktir yasya kīdṛśaṃ tvām /",
    "GR14ss2_bhgu:5873": " samprati tva-āvirbhāva-samaye tasyāpīśvarasya",
    "GR14ss2_bhgu:5874": " tvayi bhagavaty eva praveśāt /",
    "GR14ss2_bhgu:5875": " yugapad-vicitra-tat-tac-chakti-prakāśena yā",
    "GR14ss2_bhgu:5876": " krīḍā tad-artham abhyāttaḥ abhi bhaktābhimukhyena āttaḥ ānītaḥ prakaṭito",
    "GR14ss2_bhgu:5877": " manuṣyākāro narākṛtiḥ paraṃ brahmeti smaraṇāt tad-rūpo bhagavad-ākhyo",
    "GR14ss2_bhgu:5878": " vigraho yena /",
    "GR14ss2_bhgu:5879": " tam eva punar viśinaṣṭi /",
    "GR14ss2_bhgu:5880": " yadu-vṛṣṭi-sātvatāṃ dhuryam / teṣāṃ",
    "GR14ss2_bhgu:5881": " nitya-parikarāṇāṃ prema-bhāravaham iti /",
    "GR14ss2_bhgu:5882": " athavā mūla-padye śaktyeti",
    "GR14ss2_bhgu:5883": " sarvatraiva viśeṣya-padam /",
    "GR14ss2_bhgu:5884": " śrīr mūla-rūpā /",
    "GR14ss2_bhgu:5885": " puṣṭyādayas tad-aṃśāḥ / vidyā",
    "GR14ss2_bhgu:5886": " jñānam / ā samīcīnā vidyā bhaktiḥ /",
    "GR14ss2_bhgu:5887": " rāja-vidyā rāja-guhyam ity ādy ukteḥ",
    "GR14ss2_bhgu:5888": " / māyā bahiraṅgā /",
    "GR14ss2_bhgu:5889": " tad-vṛttayaḥ śry-ādayas tu pṛthak jñeyāḥ /",
    "GR14ss2_bhgu:5890": " śiṣṭaṃ samam /",
    "GR14ss2_bhgu:5891": " tataś cātra śuddha-bhagavat-prakaraṇe svarūpa-śakti-vṛttiṣv eva gaṇanāyāṃ",
    "GR14ss2_bhgu:5892": " paryavasitāsu vivecanīyam idam /",
    "GR14ss2_bhgu:5893": " prathamaṃ tāvad ekasyaiva tattvasya",
    "GR14ss2_bhgu:5894": " saccidānandatvāc chaktir apy ekā tridhā bhidyate /",
    "GR14ss2_bhgu:5895": " tad uktaṃ viṣṇu-purāṇe",
    "GR14ss2_bhgu:5896": " śrī-dhruveṇa[*ENDNOTE 42] --",
    "GR14ss2_bhgu:5897": " hlādinī sandhinī saṃvit",
    "GR14ss2_bhgu:5898": " tvayy ekā sarva-saṃsthitau /",
    "GR14ss2_bhgu:5899": " hlāda-tāpa-karī miśrā",
    "GR14ss2_bhgu:5900": " tvayi no guṇa-varjite // iti [ViP 1.12.68]",
    "GR14ss2_bhgu:5901": " vyākhyātaṃ ca svāmibhiḥ /",
    "GR14ss2_bhgu:5902": " hlādinī āhlāda-karī sandhinī santatā saṃvid",
    "GR14ss2_bhgu:5903": " vidyā-śaktiḥ /",
    "GR14ss2_bhgu:5904": " ekā mukhyā avyabhicāriṇī svarūpa-bhūteti yāvat / sā sarva-",
    "GR14ss2_bhgu:5905": " saṃsthitau sarvasya samyak sthitir yasmāt tasmin sarvādhiṣṭhāna-bhūte tvayy",
    "GR14ss2_bhgu:5906": " eva na tu jīveṣu ca sā guṇamayī trividhā sā tvayi nāsti /",
    "GR14ss2_bhgu:5907": " tām evāha hlāda-",
    "GR14ss2_bhgu:5908": " tāpa-karī miśrā iti /",
    "GR14ss2_bhgu:5909": " hlāda-karī manaḥ-prasādotthā sāttvikī / tāpakarī",
    "GR14ss2_bhgu:5910": " viṣaya-viyogādiṣu tāpa-karī tāmasī /",
    "GR14ss2_bhgu:5911": " tad-ubhaya-miśrā viṣaya-janyā rājasī",
    "GR14ss2_bhgu:5912": " / tatra hetuḥ sattvādi-guṇa-varjite /",
    "GR14ss2_bhgu:5913": " tad uktaṃ sarvajña-sūktau -",
    "GR14ss2_bhgu:5914": " hlādinyā saṃvid-āśliṣṭaḥ",
    "GR14ss2_bhgu:5915": " sac-cid-ānanda īśvaraḥ /",
    "GR14ss2_bhgu:5916": " svāvidyā-saṃvṛto jīvaḥ",
    "GR14ss2_bhgu:5917": " saṅkleśa-nikarākaraḥ //",
    "GR14ss2_bhgu:5918": " iti [Bhāvārtha-dīpikā 1.7.6]",
    "GR14ss2_bhgu:5919": " atra kramād utkarṣeṇa sandhinī-saṃvid-dhlādinyā jñeyāḥ /",
    "GR14ss2_bhgu:5920": " tatra ca sati",
    "GR14ss2_bhgu:5921": " ghaṭānāṃ ghaṭatvam iva sarveṣāṃ satāṃ vastūnāṃ pratīter nimittam iti kvacit",
    "GR14ss2_bhgu:5922": " sattā-svarūpatvena āmnāto'py asau bhagavān sad eva somyedam agra āsīd ity",
    "GR14ss2_bhgu:5923": " atra sad-rūpatvena vyāpadiśyamānā mayā sattāṃ dadhāti dhārayati ca sā",
    "GR14ss2_bhgu:5924": " sarva-deśa-kāla-dravyādi-prāptikarī sandhinī /",
    "GR14ss2_bhgu:5925": " tathā saṃvid-rūpo'pi yayā",
    "GR14ss2_bhgu:5926": " saṃvetti saṃvedayati ca sā saṃvit /",
    "GR14ss2_bhgu:5927": " tathā hlāda-rūpo'pi yayā saṃvid utkaṭa-",
    "GR14ss2_bhgu:5928": " rūpayā taṃ hlādaṃ saṃvetti saṃvedayati ca sā hlādinīti vivecanīyam /",
    "GR14ss2_bhgu:5929": " tad evaṃ tasyā mūla-śaktes try-ātmakatvena siddhe yena sva-prakāśatā-",
    "GR14ss2_bhgu:5930": " lakṣaṇena tad-vṛtti-viśeṣeṇa svarūpaṃ svayaṃ svarūpa-śaktir vā viśiṣṭam",
    "GR14ss2_bhgu:5931": " āvirbhavati tad viśuddha-sattvam /",
    "GR14ss2_bhgu:5932": " tac cānya-nirapekṣayas tat-prakāśa iti",
    "GR14ss2_bhgu:5933": " jñāpana-jñāna-vṛttikatvāt saṃvid eva /",
    "GR14ss2_bhgu:5934": " asya māyayā sparśābhāvāt",
    "GR14ss2_bhgu:5935": " viśuddhatvam /[*ENDNOTE 43]",
    "GR14ss2_bhgu:5936": " uktaṃ ca tasya sattvasya prākṛtād anyataratvaṃ dvādaśe śrī-nārāyaṇarṣiṃ",
    "GR14ss2_bhgu:5937": " prati mārkaṇḍeyena /",
    "GR14ss2_bhgu:5938": " sattvaṃ rajas tama itīśa tavātmabandho",
    "GR14ss2_bhgu:5939": " māyāmayāḥ sthiti-layodbhava-hetavo'sya /",
    "GR14ss2_bhgu:5940": " līlādhṛtā yad api sattva-mayī praśāntyai",
    "GR14ss2_bhgu:5941": " nānye nṝṇāṃ vyasana-moha-bhiyaś ca yābhyām // [BhP 12.8.39]",
    "GR14ss2_bhgu:5942": " tasmāt taveha bhagavann atha tāvakānāṃ",
    "GR14ss2_bhgu:5943": " śuklāṃ tanuṃ sva-dayitāṃ kuśalā bhajanti /",
    "GR14ss2_bhgu:5944": " yat sātvatāḥ puruṣa-rūpam uśanti sattvaṃ",
    "GR14ss2_bhgu:5945": " loko yato'bhayam utātma-sukhaṃ na cānyad // [BhP 12.8.40] [*ENDNOTE 44]",
    "GR14ss2_bhgu:5946": " anayor arthaḥ /",
    "GR14ss2_bhgu:5947": " he īśa yad api sattvaṃ rajas tama iti tavaiva māyā-kṛtā līlāḥ",
    "GR14ss2_bhgu:5948": " / kathambhūtāḥ - asya viśvasya sthityādi-hetavaḥ tathāpi yā sattvamayī saiva",
    "GR14ss2_bhgu:5949": " praśāntyai prakṛṣṭa-sukhāya bhavati /",
    "GR14ss2_bhgu:5950": " nānye rajas tamo-mayyau / na kevalaṃ",
    "GR14ss2_bhgu:5951": " praśāntyabhāva-mātram anayoḥ /",
    "GR14ss2_bhgu:5952": " bhajane[*ENDNOTE 45] kintv aniṣṭaṃ",
    "GR14ss2_bhgu:5953": " cety āha vyasaneti /",
    "GR14ss2_bhgu:5954": " he bhagavan tasmāt tava śuklāṃ sattva-maya-",
    "GR14ss2_bhgu:5955": " līlādhiṣṭhātrīṃ tanuṃ śrī-viṣṇu-rūpāṃ te kuśalā nipuṇā bhajanti sevante /",
    "GR14ss2_bhgu:5956": " na tv anyāṃ brahma-rudra-rūpān /",
    "GR14ss2_bhgu:5957": " tathā tāvakānāṃ jīvānāṃ madhye śuklāṃ sattvaika-niṣṭhāṃa tanuṃ",
    "GR14ss2_bhgu:5958": " bhagavad-bhakta-lakṣaṇa-svāyambhuva-manvādi-rūpāṃa[*ENDNOTE 46]",
    "GR14ss2_bhgu:5959": " ye bhajanti anusaranti /",
    "GR14ss2_bhgu:5960": " na tu dakṣa-bhairavādi-rūpām /",
    "GR14ss2_bhgu:5961": " kathambhūtāṃ svasya",
    "GR14ss2_bhgu:5962": " tavāpi dayitāṃ loka-śānti-karatvāt /",
    "GR14ss2_bhgu:5963": " nanu mama svarūpam api sattvātmakam iti prasiddhaṃ /",
    "GR14ss2_bhgu:5964": " tarhi kathaṃ tasyāpi",
    "GR14ss2_bhgu:5965": " māyāmayatvam eva /",
    "GR14ss2_bhgu:5966": " nahi nahīty āha sātvatāḥ śrī-bhāgavatā yat sattvaṃ",
    "GR14ss2_bhgu:5967": " puruṣasya tava rūpaṃ prakāśam uśanti manyante /",
    "GR14ss2_bhgu:5968": " yataś ca sattvāt loko",
    "GR14ss2_bhgu:5969": " vaikuṇṭhākhyaḥ prakāśate /",
    "GR14ss2_bhgu:5970": " tad abhayam ātma-sukhaṃ para-brahmānanda-",
    "GR14ss2_bhgu:5971": " svarūpam evab na tv anyat prakṛtijaṃ sattvaṃ tad iti /",
    "GR14ss2_bhgu:5972": " atra sattva-śabdena sva-",
    "GR14ss2_bhgu:5973": " prakāśatāb-lakṣaṇa-svarūpa-śakti-vṛtti-viśeṣa ucyate /",
    "GR14ss2_bhgu:5974": " sattvaṃ viśuddhaṃ vasudeva-śabditaṃ",
    "GR14ss2_bhgu:5975": " yad īyate tatra pumān apāvṛtaḥ / [BhP 4.3.21]",
    "GR14ss2_bhgu:5976": " iti śrī-śiva-vākyānusārātc /",
    "GR14ss2_bhgu:5977": " agocarasya gocaratve hetuḥ prakṛti-guṇaḥ /",
    "GR14ss2_bhgu:5978": " sattvam ity aśuddha-sattva-lakṣaṇa-prasiddhy-anusāreṇa tathābhūtaś cic-",
    "GR14ss2_bhgu:5979": " chakti-viśeṣaḥ sattvam iti saṅgati-lābhāc ca /",
    "GR14ss2_bhgu:5980": " tataś ca tasya svarūpa-śakti-",
    "GR14ss2_bhgu:5981": " vṛttitvena svarūpātmataivety uktam /",
    "GR14ss2_bhgu:5982": " tad abhayam ātma-sukham iti dśakti-",
    "GR14ss2_bhgu:5983": " prādhānya-vivakṣayoktaṃ loko yata itid /",
    "GR14ss2_bhgu:5984": " arthāntare bhagavad-vigrahaṃ prati",
    "GR14ss2_bhgu:5985": " rūpaṃ yad etad [BhP 2.8.2] ityādau śuddha-svarūpa-mātratva-pratijñā-",
    "GR14ss2_bhgu:5986": " bhaṅgaḥ / abhayam ity ādau prāñjalatā-hāniś ca bhavati / anyat",
    "GR14ss2_bhgu:5987": " padasyaikasyaiva rajas tamaś ceti dvir-āvṛttau pratipatti-gaurava utpadyate /",
    "GR14ss2_bhgu:5988": " pūrvam api nānya iti dvi-vacanenaiva he parāmṛṣṭe /",
    "GR14ss2_bhgu:5989": " tasmād asti prasiddhād",
    "GR14ss2_bhgu:5990": " anyat svarūpa-bhūtaṃ sattvam /",
    "GR14ss2_bhgu:5991": " yad evaikādaśe yat kāya eṣa bhuvana-traya-sanniveśa [BhP 11.4.4] ityādau",
    "GR14ss2_bhgu:5992": " jñānaṃ svata ity atra ṭīkā-kṛn-mataṃ yasya svarūpa-bhūtāt sattvāt tanu-",
    "GR14ss2_bhgu:5993": " bhṛtāṃ jñānam ity anena yathā brahmaṇaḥ stavānte etat suhṛdbhiś caritam ity",
    "GR14ss2_bhgu:5994": " atra vyaktetaraṃ vyaktāj jaḍa-prapañcād itarat śuddha-sattvātmakam ity ādinā /",
    "GR14ss2_bhgu:5995": " tathā paro rajaḥ savitur jāta-vedā devasya bharga [BhP 5.7.14] ity ādau śrī-",
    "GR14ss2_bhgu:5996": " bharata-jāpye tan-matam /",
    "GR14ss2_bhgu:5997": " paro rajaḥ rajasaḥ prakṛteḥ paraṃ śuddha-",
    "GR14ss2_bhgu:5998": " sattvātmakam ity ādinā /",
    "GR14ss2_bhgu:5999": " ataeva prākṛtāḥ sattvādayo guṇā jīvasyaiva na tv",
    "GR14ss2_bhgu:6000": " īśasyeti śrūyate /",
    "GR14ss2_bhgu:6001": " yathaikādaśe sattvaṃ rajas tama iti guṇā jivasya naiva me",
    "GR14ss2_bhgu:6002": " / [11.25.12] iti / śrī-bhagavad-upaniṣatsu ca -",
    "GR14ss2_bhgu:6003": " ye caiva sāttvikā bhāvā",
    "GR14ss2_bhgu:6004": " rājasās tāmasāś ca ye /",
    "GR14ss2_bhgu:6005": " matta eveti tān viddhi",
    "GR14ss2_bhgu:6006": " na tv ahaṃ teṣu te mayi //",
    "GR14ss2_bhgu:6007": " tribhir guṇamayair bhāvair",
    "GR14ss2_bhgu:6008": " ebhiḥ sarvam idaṃ jagat /",
    "GR14ss2_bhgu:6009": " mohitaṃ nābhijānāti",
    "GR14ss2_bhgu:6010": " mām ebhyaḥ param avyayam //",
    "GR14ss2_bhgu:6011": " daivī hy eṣā guṇamayī",
    "GR14ss2_bhgu:6012": " mama māyā duratyayā /",
    "GR14ss2_bhgu:6013": " mām eva ye prapadyante",
    "GR14ss2_bhgu:6014": " māyām etāṃ taranti te // [Gītā 7.12-14]",
    "GR14ss2_bhgu:6015": " yathā daśame -",
    "GR14ss2_bhgu:6016": " harir hi nirguṇaḥ sākṣāt",
    "GR14ss2_bhgu:6017": " puruṣaḥ prakṛteḥ paraḥ /",
    "GR14ss2_bhgu:6018": " sa sarva-dṛg upadraṣṭā taṃ",
    "GR14ss2_bhgu:6019": " bhajan nirguṇo bhavet // [BhP 10.88.4]",
    "GR14ss2_bhgu:6020": " śrī-viṣṇu-purāṇe -",
    "GR14ss2_bhgu:6021": " sattvādayo na santīśe",
    "GR14ss2_bhgu:6022": " yatra ca prākṛtā guṇāḥ /",
    "GR14ss2_bhgu:6023": " sa śuddhaḥ sarva-śuddhebhyaḥ",
    "GR14ss2_bhgu:6024": " pumān ādyaḥ prasīdatu // iti / [ViP 1.9.44]",
    "GR14ss2_bhgu:6025": " tathā ca daśame devendreṇoktam --",
    "GR14ss2_bhgu:6026": " viśuddha-sattvaṃ tava dhāma śāntaṃ",
    "GR14ss2_bhgu:6027": " tapomayaṃ dhvasta-rajas-tamaskam /",
    "GR14ss2_bhgu:6028": " māyāmayo'yaṃ guṇa-saṃpravāho",
    "GR14ss2_bhgu:6029": " na vidyate te'graṇānubandhaḥ // iti [BhP 10.27.4]",
    "GR14ss2_bhgu:6030": " ayam arthaḥ /",
    "GR14ss2_bhgu:6031": " dhāma svarūpa-bhūta-prakāśa-śaktiḥ /",
    "GR14ss2_bhgu:6032": " viśuddhatvam āha",
    "GR14ss2_bhgu:6033": " viśeṣaṇa-dvayena /",
    "GR14ss2_bhgu:6034": " dhvasta-rajas-tamaskaṃ tapo-mayam iti ca /",
    "GR14ss2_bhgu:6035": " tapo'tra jñānaṃ",
    "GR14ss2_bhgu:6036": " sa tapo'tapyata iti śruteḥ /",
    "GR14ss2_bhgu:6037": " tapomayaṃ pracura-jñāna-svarūpam jāḍyāṃśenāpi",
    "GR14ss2_bhgu:6038": " rahitam ity arthaḥ /",
    "GR14ss2_bhgu:6039": " ātmā jñāna-mayaḥ śuddha itivat /",
    "GR14ss2_bhgu:6040": " dhṛtaḥ[*ENDNOTE 47] prākṛta-sattvam api vyāvṛttam / ata eva",
    "GR14ss2_bhgu:6041": " māyāmayo'yaṃ sattvādi-guṇa-pravāhas te tava na vidyate / yato'sāv",
    "GR14ss2_bhgu:6042": " ajñānenaivānubandha iti /",
    "GR14ss2_bhgu:6043": " ataeva śrī-bhagavantaṃ prati brahmādīnāṃ sayuktikaṃ vākyam /",
    "GR14ss2_bhgu:6044": " sattvaṃ viśuddhaṃ śrayate bhavān sthitau",
    "GR14ss2_bhgu:6045": " śarīriṇāṃ śreya-upāyanaṃ vapuḥ /",
    "GR14ss2_bhgu:6046": " veda-kriyā-yoga-tapaḥ-samādhibhis",
    "GR14ss2_bhgu:6047": " tavārhaṇaṃ yena janaḥ samīhate // [BhP 10.2.34]",
    "GR14ss2_bhgu:6048": " sattvaṃ na ced dhātar idaṃ nijaṃ bhaved",
    "GR14ss2_bhgu:6049": " vijñānam ajñāna-bhidāpamārjanam /",
    "GR14ss2_bhgu:6050": " guṇa-prakāśair anumīyate bhavān",
    "GR14ss2_bhgu:6051": " prakāśate yasya ca yena vā guṇaḥ // [BhP 10.2.35]",
    "GR14ss2_bhgu:6052": " ayam arthaḥ /",
    "GR14ss2_bhgu:6053": " sattvaṃ tena prakāśamānatvāt tad-abhinnatayā rūpitaṃ vapur",
    "GR14ss2_bhgu:6054": " bhavān śrayate prakaṭayati /",
    "GR14ss2_bhgu:6055": " kathambhūtaṃ sattvaṃ viśuddham / anyasya",
    "GR14ss2_bhgu:6056": " rajas-tamobhyām amiśrasyāpi[*ENDNOTE 48] prākṛtatvena jāḍyāṃśa-",
    "GR14ss2_bhgu:6057": " saṃvalitatvān na viśeṣeṇa śuddhatvam /",
    "GR14ss2_bhgu:6058": " etat tu svarūpa-śakty-ātma[ka]tvena",
    "GR14ss2_bhgu:6059": " tad-aṃśasyāpy asparśād atīva śuddha[tva]m ity arthaḥ /",
    "GR14ss2_bhgu:6060": " kim arthaṃ śrayate /",
    "GR14ss2_bhgu:6061": " śarīriṇāṃ sthitau nija-caraṇāravinde manaḥsthairyāya",
    "GR14ss2_bhgu:6062": " sarvatra [bhakteṣu] bhakti-sukha-dānasyaiva tvadīya-mukhya-prayojanatvād",
    "GR14ss2_bhgu:6063": " iti bhāvaḥ / bhakti-yoga-vidhānārtham iti [BhP 1.8.19] śrī-kuntī-vākyāt /",
    "GR14ss2_bhgu:6064": " kathambhūtaṃ vapuḥ śreyasāṃ sarveṣāṃ puruṣārthānām upāyanam āśrayam",
    "GR14ss2_bhgu:6065": " / nityānanta-paramānanda-rūpam ity arthaḥ /",
    "GR14ss2_bhgu:6066": " ato vapuṣas tava ca bheda-",
    "GR14ss2_bhgu:6067": " nirdeśo'yam[*ENDNOTE 49] aupacārika eveti bhāvaḥ /",
    "GR14ss2_bhgu:6068": " ataeva yena vapuṣā",
    "GR14ss2_bhgu:6069": " yad vapur ālambanenaiva janas tavārhaṇaṃ pūjāṃ karoti /",
    "GR14ss2_bhgu:6070": " kaiḥ sādhanaiḥ",
    "GR14ss2_bhgu:6071": " vedādibhis tvad-ālambanakair ity arthaḥ /",
    "GR14ss2_bhgu:6072": " sādhāraṇais tv arpitair eva tvad-",
    "GR14ss2_bhgu:6073": " arhaṇa-prāyatā-siddhāv api /",
    "GR14ss2_bhgu:6074": " vapuṣo'napekṣatvāt / tādṛśae-",
    "GR14ss2_bhgu:6075": " vapuṣo'napekṣyatvāt tādṛśae[*ENDNOTE 50]-vapuḥ-prakāśa-hetutvena",
    "GR14ss2_bhgu:6076": " svarūpātmakatvaṃ spaṣṭayanti /",
    "GR14ss2_bhgu:6077": " he dhātaś ced yadi idaṃ sattvaṃ yat tava nijaṃ vijñānam anubhavaṃ[ḥ]",
    "GR14ss2_bhgu:6078": " tadātmikā sva-prakāśatā-śaktir ity arthaḥ /",
    "GR14ss2_bhgu:6079": " tan na bhavet /",
    "GR14ss2_bhgu:6080": " tarhi tv ajñāna-",
    "GR14ss2_bhgu:6081": " bhidā sva-prakāśasya tavānubhavaf-prakāra eva mārjanaṃ śuddhim avāpa /",
    "GR14ss2_bhgu:6082": " saiva jagati paryavasīyate na tu tavānubhavaf[*ENDNOTE 51]-leśo'pīty",
    "GR14ss2_bhgu:6083": " arthaḥ /",
    "GR14ss2_bhgu:6084": " nanu prākṛta-sattva-guṇenaiva gmamānubhavog[*ENDNOTE 52] bhavatu",
    "GR14ss2_bhgu:6085": " kiṃ nija-hgrahaṇh[*ENDNOTE 53]ena tatrāha /",
    "GR14ss2_bhgu:6086": " prākṛta-guṇa-prakāśair",
    "GR14ss2_bhgu:6087": " bhavān kevalam anumīyate na tu sākṣātkriyata ity arthaḥ /",
    "GR14ss2_bhgu:6088": " athavā tava",
    "GR14ss2_bhgu:6089": " vijñāna-rūpam ajñāna-bhidāyā apamarjanaṃ ca yan nijaṃ sattvaṃ tad yadi na",
    "GR14ss2_bhgu:6090": " bhaven nāvirbhavati tadaiva prākṛta-sattvādi-guṇa-prakāśair bhavān",
    "GR14ss2_bhgu:6091": " anumīyate / t[v]an-nija-sattāvirbhāveṇa tu sākṣāt-kriyata evety arthaḥ / tad",
    "GR14ss2_bhgu:6092": " eva spaṣṭayituṃ tatrānumāne dvaividhyam āhur yasya guṇaḥ prakāśata iyena",
    "GR14ss2_bhgu:6093": " vā guṇaḥ prakāśatai[*ENDNOTE 54] iti /",
    "GR14ss2_bhgu:6094": " asvarūpa-bhūtasyaiva [prākṛta-",
    "GR14ss2_bhgu:6095": " ]sattvādi-guṇasya tvad-avyabhicāri-sambandhitva-mātreṇa vā tvad-eka-",
    "GR14ss2_bhgu:6096": " prakāśyamānatā-mātreṇa vā tval-liṅgatvam ity arthaḥ /",
    "GR14ss2_bhgu:6097": " yathā aruṇodayasya",
    "GR14ss2_bhgu:6098": " sūryodaya-sānnidhya-liṅgatvaṃ yathā vā dhūmasyāgni-liṅgatvam iti / tata",
    "GR14ss2_bhgu:6099": " ubhayathāpi tava sākṣātkāre tasya sādhakatamatvābhāvo yukta iti bhāvaḥ /",
    "GR14ss2_bhgu:6100": " tad evam aprākṛta-sattvasya tadīya-sva-prakāśatā-rūpatvaṃ yena",
    "GR14ss2_bhgu:6101": " svaprakāśasya tava sākṣātkāro bhavatīti sthāpitam /",
    "GR14ss2_bhgu:6102": " atra ye viśuddha-sattvaṃ",
    "GR14ss2_bhgu:6103": " nāma prākṛtam eva rajas-tamaḥ-śūnyaṃ matvā tat-kāryaṃ bhagavad-",
    "GR14ss2_bhgu:6104": " vigrahādikaṃ manyante te tu na kenāpy anugṛhītāḥ / rajaḥ-",
    "GR14ss2_bhgu:6105": " sambandhābhāvena svataḥ praśānta-svabhāvasya sarvatrodāsīnatākṛti-hetos",
    "GR14ss2_bhgu:6106": " tasya kṣobhāsambhavāt vidyāmayatvena yathāvasthita-vastu-prakāśitāmātra-",
    "GR14ss2_bhgu:6107": " dharmatvāt,",
    "GR14ss2_bhgu:6108": " tasya kalpanāntarāyogyatvāc ca /",
    "GR14ss2_bhgu:6109": " tad uktam apy agocarasya",
    "GR14ss2_bhgu:6110": " gocaratve hetuḥ prakṛti-guṇaḥ sattvam /",
    "GR14ss2_bhgu:6111": " gocarasya bahu-rūpatve rajaḥ /",
    "GR14ss2_bhgu:6112": " bahurūpasya tirohitatve rajaḥ[*ENDNOTE 55] /",
    "GR14ss2_bhgu:6113": " tathā parasparodāsīnatve",
    "GR14ss2_bhgu:6114": " sattvam / upakāritve rajaḥ /",
    "GR14ss2_bhgu:6115": " apakāritve tamaḥ /",
    "GR14ss2_bhgu:6116": " gocaratvādīni sthit-sṛṣṭi-",
    "GR14ss2_bhgu:6117": " saṃhārāḥ udāsīnatvādīni ceti /",
    "GR14ss2_bhgu:6118": " atha rajo-leśe tatra mantavye viśuddha-padavaiyarthyam ity alaṃ tan-mata-",
    "GR14ss2_bhgu:6119": " rajo-jleśe tatra mantavye viśuddha-pada-vaiyarthyam ity alaṃ tan-",
    "GR14ss2_bhgu:6120": " mataj[*ENDNOTE 56]-rajo-",
    "GR14ss2_bhgu:6121": " ghaṭa-praghaṭṭanayeti /[*ENDNOTE 57]",
    "GR14ss2_bhgu:6122": " ktatra cedam eva viśuddha-sattvaṃ sandhiny-aṃśa-pradhānaṃ ced ādhāra-",
    "GR14ss2_bhgu:6123": " śaktiḥ / saṃvid-aṃśa-pradhānam ātma-vidyā /",
    "GR14ss2_bhgu:6124": " hlādinī-sārāṃśa-pradhānaṃ",
    "GR14ss2_bhgu:6125": " guhya-vidyā /",
    "GR14ss2_bhgu:6126": " yugapat śakti-traya-pradhānaṃ mūrtiḥ /",
    "GR14ss2_bhgu:6127": " atrādhāra-śaktyā",
    "GR14ss2_bhgu:6128": " bhagavad-dhāma prakāśate /",
    "GR14ss2_bhgu:6129": " tad uktaṃ - yat sātvatāḥ puruṣa-rūpam uśanti",
    "GR14ss2_bhgu:6130": " sattvaṃ loko yata [BhP 12.8.40][*ENDNOTE 58] iti /",
    "GR14ss2_bhgu:6131": " tathā jñāna-tat-pravaraka-lakṣaṇa-vṛtti-dvayakayātma-vidyayā tad-vṛtti-",
    "GR14ss2_bhgu:6132": " rūpam upāsakāśrayaṃ jñānaṃ prakāśate /",
    "GR14ss2_bhgu:6133": " evaṃ bhakti-tat-pravartaka-lakṣaṇa-",
    "GR14ss2_bhgu:6134": " vṛtti-dvayakayā guhya-vidyayā tad-vṛtti-rūpā prītyātmikā bhaktiḥ prakāśate /",
    "GR14ss2_bhgu:6135": " ete eva viṣṇu-purāṇe lakṣmī-stave spaṣṭīkṛte -",
    "GR14ss2_bhgu:6136": " yajña-vidyā mahā-vidyā",
    "GR14ss2_bhgu:6137": " guhya-vidyā ca śobhate /",
    "GR14ss2_bhgu:6138": " ātma-vidyā ca devi tvaṃ",
    "GR14ss2_bhgu:6139": " vimukti-phala-dāyinī // [ViP 1.9.118] iti /",
    "GR14ss2_bhgu:6140": " yajña-vidyā karma /",
    "GR14ss2_bhgu:6141": " mahā-vidyā aṣṭāṅga-yogaḥ /",
    "GR14ss2_bhgu:6142": " guhya-vidyā bhaktiḥ /",
    "GR14ss2_bhgu:6143": " ātma-vidyā jñānam /",
    "GR14ss2_bhgu:6144": " tat-tat-sarvāśrayatvāt tvam eva tat-tad-rūpā vividhānāṃ",
    "GR14ss2_bhgu:6145": " muktīnām anyeṣāṃ ca vividhānāṃ phalānāṃ dātrī bhavasīty arthaḥ",
    "GR14ss2_bhgu:6146": " /k[*ENDNOTE 59]",
    "GR14ss2_bhgu:6147": " atha mūrtyā paratattvātmakaḥ śrī-vigraha prakāśate / iyam eva",
    "GR14ss2_bhgu:6148": " vasudevākhyā /",
    "GR14ss2_bhgu:6149": " tad uktaṃ caturthasya tṛtīye mahādevena -",
    "GR14ss2_bhgu:6150": " sattvaṃ viśuddhaṃ vasudeva-śabditaṃ",
    "GR14ss2_bhgu:6151": " yad īyate tatra pumān apāvṛtaḥ /",
    "GR14ss2_bhgu:6152": " sattve ca tasmin bhagavān vāsudevo",
    "GR14ss2_bhgu:6153": " hy adhokṣajo me manasā vidhīyate // iti / [BhP 4.3.23] /",
    "GR14ss2_bhgu:6154": " asyārthaḥ / viśuddhaṃ sva-rūpa-śakti-vṛttitvāj jāḍyāṃśenāpi rahitam iti",
    "GR14ss2_bhgu:6155": " viśeṣeṇa śuddhaṃ tad eva vasudeva-śabdenoktam /",
    "GR14ss2_bhgu:6156": " kutas tasya sattvatā",
    "GR14ss2_bhgu:6157": " vasudevatā vā tatrāha- yad yasmāt tatra tasmin pumān vāsudeva īyate",
    "GR14ss2_bhgu:6158": " prakāśate / ādye tāvad agocara-gocaratā-hetutvena loka-prasiddha-sattva-",
    "GR14ss2_bhgu:6159": " sāmyāt sattvatā vyaktā /",
    "GR14ss2_bhgu:6160": " dvitīye tv ayaṃ arthaḥ /",
    "GR14ss2_bhgu:6161": " vasudeve bhavati pratīyata",
    "GR14ss2_bhgu:6162": " iti vāsudevaḥ parameśvaraḥ prasiddhaḥ /",
    "GR14ss2_bhgu:6163": " sa ca viśuddha-sattvaṃ pratīyate /",
    "GR14ss2_bhgu:6164": " ataḥ pratyayārthena prasiddhena prakṛty-artho nirdhāryate /",
    "GR14ss2_bhgu:6165": " tataś ca vāsayati",
    "GR14ss2_bhgu:6166": " devam iti vyutpattyā va vasaty asminn iti vā vasuḥ /",
    "GR14ss2_bhgu:6167": " tathā dīvyati dyotata iti",
    "GR14ss2_bhgu:6168": " devaḥ / sa cāsau sa ceti vāsudevaḥ /",
    "GR14ss2_bhgu:6169": " dharma iṣṭaṃ dhanaṃ nṝṇāṃ iti svayaṃ",
    "GR14ss2_bhgu:6170": " bhagavad ukte vasubhir bhagavad-dharma-lakṣaṇaiḥ puṇyaiḥ prakāśata iti vā",
    "GR14ss2_bhgu:6171": " vasudevaḥ / tasmād vasudeva-śabditaṃ viśuddha-sattvam /",
    "GR14ss2_bhgu:6172": " itthaṃ svayaṃ prakāśa-jyotir-eka-vigraha-bhagavaj-jñāna-hetutvena",
    "GR14ss2_bhgu:6173": " kaivalyaṃ sāttvikaṃ jñānaṃ",
    "GR14ss2_bhgu:6174": " rajo vaikalpikaṃ tu yat /",
    "GR14ss2_bhgu:6175": " prākṛtaṃ tāmasaṃ jñānaṃ",
    "GR14ss2_bhgu:6176": " man-niṣṭham nirguṇaṃ smṛtam // ity ādau [BhP 11.25.24]",
    "GR14ss2_bhgu:6177": " bahutra guṇātītāvasthāyām eva bhagavaj-jñāna-śravaṇena na ca siddham atra",
    "GR14ss2_bhgu:6178": " viśuddha-padāvagataṃ svarūpa-śakti-vṛtti-bhūta-svaprakāśatā-lakṣaṇatvaṃ",
    "GR14ss2_bhgu:6179": " tasya vyaktam /",
    "GR14ss2_bhgu:6180": " tataś ca sattve pratīyata ity atra karaṇa evādhikaraṇa-",
    "GR14ss2_bhgu:6181": " vivakṣayā // svarūpa-śakti-vṛttitvam eva viśadayati /",
    "GR14ss2_bhgu:6182": " apāvṛta āvaraṇa-śūnyaḥ",
    "GR14ss2_bhgu:6183": " san prakāśate /",
    "GR14ss2_bhgu:6184": " prākṛtaṃ sattvaṃ cet tarhi tatra pratiphalanam evāvasīyate /",
    "GR14ss2_bhgu:6185": " tataś ca darpaṇe mukhasyeva tad-antargatatayā tasya tatrāvṛtatvenaiva",
    "GR14ss2_bhgu:6186": " prakāśaḥ syād iti bhāvaḥ /",
    "GR14ss2_bhgu:6187": " phalitārtham āha evambhūte sattve tasmin nityam",
    "GR14ss2_bhgu:6188": " eva prakāśamāno bhagavān me mayā manasā viśeṣeṇa vidhīyate cintyata ity",
    "GR14ss2_bhgu:6189": " arthaḥ / tat sattvaṃ tādātmyāpanname evaanyathā naiva manasā cintayituṃ",
    "GR14ss2_bhgu:6190": " śakyate iti paryavasitam /",
    "GR14ss2_bhgu:6191": " nanu kevalena manasaiva cintyatāṃ kiṃ tena sattvena tatrāha / hi yasmād",
    "GR14ss2_bhgu:6192": " adhokṣajaḥ adhaḥkṛtam atikrāntam akṣajam indriya-jñānaṃ yena saḥ /",
    "GR14ss2_bhgu:6193": " namaseti pāṭhe hi śabda-sthāne'py anu-śabdaḥ paṭhyate /",
    "GR14ss2_bhgu:6194": " tataś ca viśuddha-",
    "GR14ss2_bhgu:6195": " sattvākhyayā svaprakāśatā-śaktyaiva prakāśamāno'sau namaskārādinā",
    "GR14ss2_bhgu:6196": " kevalam anuvidhīyate sevyate /",
    "GR14ss2_bhgu:6197": " na tu kenāpi prakāśyata ity arthaḥ / tad eva",
    "GR14ss2_bhgu:6198": " so'dṛśyatvenaiva sphurann asau adṛśyenaiva namaskārādinā asmābhiḥ sevyata",
    "GR14ss2_bhgu:6199": " iti tat-prakaraṇa-saṅgatiś ca gamyate /",
    "GR14ss2_bhgu:6200": " tathā yato bhagavad-vigraha-prakāśaka-viśuddha-sattvasya mūrtitvaṃ",
    "GR14ss2_bhgu:6201": " vasudevatvaṃ ca tata eva tat-prādurbhāva-viśeṣe dharma-patnyā mūrtitvaṃ",
    "GR14ss2_bhgu:6202": " prasiddham /",
    "GR14ss2_bhgu:6203": " śrīmad-ānakadundubhau ca vasudevatvam iti vivecanīyam /",
    "GR14ss2_bhgu:6204": " atra śraddhā-",
    "GR14ss2_bhgu:6205": " puṣṭy-ādi-lakṣaṇa-prādurbhūtaṃ bhagavac-chaktyaṃśa-rūpasya bhaginītayā",
    "GR14ss2_bhgu:6206": " pāṭha-sāhacaryeṇa mūrtes tasyās tac-chakty-aṃśa-prādurbhāvatvam",
    "GR14ss2_bhgu:6207": " upalabhyate /",
    "GR14ss2_bhgu:6208": " turye dharma-kalā-sarge nara-nārāyaṇāv ṛṣī ity [BhP 1.3.9] atra",
    "GR14ss2_bhgu:6209": " kalā-śabdena ca śaktir evābhidhīyate /",
    "GR14ss2_bhgu:6210": " tataḥ śakti-lakṣaṇāyāṃ tasyāṃ ca nara-",
    "GR14ss2_bhgu:6211": " nārāyaṇākhya-bhagavat-prakāśa-phala-darśanāt vasudevākhya-śuddha-",
    "GR14ss2_bhgu:6212": " sattva-rūpatvam evāvasīyate /",
    "GR14ss2_bhgu:6213": " tad evam eva tasyā mūrtir ity ākhyā'py uktā /",
    "GR14ss2_bhgu:6214": " mūrtiḥ sarva-guṇotpattir nara-",
    "GR14ss2_bhgu:6215": " nārāyaṇāv ṛṣī iti [BhP 4.1.52] /",
    "GR14ss2_bhgu:6216": " sarva-guṇasya bhagavataḥ utpattiḥ prakāśo",
    "GR14ss2_bhgu:6217": " yasyāḥ sā tāv asūteti pūrveṇānvayaḥ /",
    "GR14ss2_bhgu:6218": " bhagavad-ākhyāyāḥ sac-cid-ānanda-",
    "GR14ss2_bhgu:6219": " mūrteḥ prakāśa-hetutvāt mūrtir ity arthaḥ tathaiva tat-prakāśa-phalatva-",
    "GR14ss2_bhgu:6220": " darśanena ca nāsy aikyena ca śrīmad-ānakadundubher api śuddha-sattvādi-",
    "GR14ss2_bhgu:6221": " bhāvatvaṃ jñeyam /",
    "GR14ss2_bhgu:6222": " tac coktaṃ navame -",
    "GR14ss2_bhgu:6223": " vasudevaṃ hareḥ sthānaṃ",
    "GR14ss2_bhgu:6224": " vadanty ānakadundubhim / iti / [BhP 9.24.30]",
    "GR14ss2_bhgu:6225": " anyathā hareḥ sthānam iti viśeṣaṇasya akiñcit-karatvaṃ syād iti / tad evaṃ",
    "GR14ss2_bhgu:6226": " hlādiny-ādy-ekatamāṃśa-viśeṣa-pradhānena viśuddha-sattvena yathāyathaṃ",
    "GR14ss2_bhgu:6227": " śrī-prabhṛtīnām api prādurbhāvo vivektavyaḥ /",
    "GR14ss2_bhgu:6228": " tatra ca tāsāṃ bhagavati",
    "GR14ss2_bhgu:6229": " sampad-rūpatvaṃ tad-anugrāhye sampat-sampādaka-rūpatvaṃ sampad-",
    "GR14ss2_bhgu:6230": " aṃśajatvaṃ cety-ādi-trijagatvaṃ jñeyam /",
    "GR14ss2_bhgu:6231": " tatra tāsāṃ kevala-śakti-",
    "GR14ss2_bhgu:6232": " mātratvenāmūrtānāṃ bhagavad-vigrahādyaikāmyena sthitas tad-adhiṣṭhātrī-",
    "GR14ss2_bhgu:6233": " rūpatvena mūrtīnāṃ tu tad-āvaraṇatayeti dvirūpatvam api jñeyam iti dik //",
    "GR14ss2_bhgu:6234": " // 10.39 // śrī-śukaḥ // 117 // [118]",
    "GR14ss2_bhgu:6235": " lathaivaṃ bhūtānanta-vṛttikā yā svarūpa-śaktiḥ sā tv iha bhagavad-",
    "GR14ss2_bhgu:6236": " dhāmāṃśa-vartinī mūrtimatī lakṣmīr evety āha -",
    "GR14ss2_bhgu:6237": " anapāyinī bhagavatī śrīḥ",
    "GR14ss2_bhgu:6238": " sākṣād ātmano hareḥ // iti // [BhP 12.11.20]",
    "GR14ss2_bhgu:6239": " ṭīkā ca - anapāyinī hareḥ śaktiḥ tatra hetuḥ sākṣād ātmanaḥ sva-svarūpasya",
    "GR14ss2_bhgu:6240": " cid-rūpatvāt tasyās tad-abhedād ity arthaḥ / ity eṣā /",
    "GR14ss2_bhgu:6241": " atra sākṣāc-chabdena vilajjamānayā yasya sthātum īkṣā-pathe'muyā ity [BhP",
    "GR14ss2_bhgu:6242": " 2.5.13] ādy uktā māyā neti dhvanitam /",
    "GR14ss2_bhgu:6243": " tatrānapāyitvaṃ yathā /",
    "GR14ss2_bhgu:6244": " śrī-hāyaśīrṣa-pañcarātre -",
    "GR14ss2_bhgu:6245": " paramātmā hari devas",
    "GR14ss2_bhgu:6246": " tac-chaktiḥ śrīr ihoditā /",
    "GR14ss2_bhgu:6247": " śrīr devī prakṛtiḥ proktā",
    "GR14ss2_bhgu:6248": " keśavaḥ puruṣaḥ smṛtaḥ /",
    "GR14ss2_bhgu:6249": " na viṣṇunā vinā devī",
    "GR14ss2_bhgu:6250": " na hariḥ padmajāṃ vinā // iti /",
    "GR14ss2_bhgu:6251": " śrī-viṣṇu-purāṇe --",
    "GR14ss2_bhgu:6252": " nityaiva sā jagan-mātā",
    "GR14ss2_bhgu:6253": " viṣṇoḥ śrīr anapāyinī /",
    "GR14ss2_bhgu:6254": " yathā sarva-gato viṣṇus",
    "GR14ss2_bhgu:6255": " tathaiveyaṃ dvijottama // iti / [ViP 1.8.17]k[*ENDNOTE 60]",
    "GR14ss2_bhgu:6256": " tatrānyatra -",
    "GR14ss2_bhgu:6257": " evaṃ yathā jagat-svāmī",
    "GR14ss2_bhgu:6258": " deva-devo janārdanaḥ /",
    "GR14ss2_bhgu:6259": " avatāraṃ karoty eṣā",
    "GR14ss2_bhgu:6260": " tathā śrīs tat-sahāyinī // [ViP 1.9.142] iti /",
    "GR14ss2_bhgu:6261": " cidrūpatvam api skānde -",
    "GR14ss2_bhgu:6262": " aparaṃ tv akṣaraṃ yā",
    "GR14ss2_bhgu:6263": " sā prakṛtir jaḍa-rūpikā /",
    "GR14ss2_bhgu:6264": " śrīḥ parā prakṛtiḥ proktā",
    "GR14ss2_bhgu:6265": " cetanā viṣṇu-saṃśrayā //",
    "GR14ss2_bhgu:6266": " tām akṣaraṃ paraṃ prāhuḥ",
    "GR14ss2_bhgu:6267": " parataḥ param akṣaram /",
    "GR14ss2_bhgu:6268": " harir evākhila-guṇa",
    "GR14ss2_bhgu:6269": " akṣara-trayam īritam // iti /",
    "GR14ss2_bhgu:6270": " ata eva śrī-viṣṇu-purāṇe eva -",
    "GR14ss2_bhgu:6271": " kalā-kāṣṭhā-nimeṣādi[*ENDNOTE 61]-",
    "GR14ss2_bhgu:6272": " kāla-sūtrasya gocare /",
    "GR14ss2_bhgu:6273": " yasya śaktir na śuddhasya",
    "GR14ss2_bhgu:6274": " prasīdatu sa me hariḥ //",
    "GR14ss2_bhgu:6275": " procyate parameśo yo",
    "GR14ss2_bhgu:6276": " yaḥ śuddho'py upacārataḥ /",
    "GR14ss2_bhgu:6277": " prasīdatu sa no viṣṇur",
    "GR14ss2_bhgu:6278": " ātmā yaḥ sarva-dehinām // iti [ViP 1.9.45-46]",
    "GR14ss2_bhgu:6279": " atra svāmibhir eva vyākhyātaṃ ca /",
    "GR14ss2_bhgu:6280": " kalā-kāṣṭhā-nimeṣādi-kāla eva sūtravat",
    "GR14ss2_bhgu:6281": " sūtraṃ jagac-ceṣṭā niyāmakatvāt tasya gocare viṣaye yasya śaktir lakṣmīr na",
    "GR14ss2_bhgu:6282": " vartate / svarūpābhinnatvān nityaiva sā kālādhīnā na bhavatīty arthaḥ //",
    "GR14ss2_bhgu:6283": " ataeva tasyāḥ svarūpābhedāc chuddhasyety uktam //",
    "GR14ss2_bhgu:6284": " nanu yadi lakṣmīs tat-svarūpābhinnā kathaṃ tarhi lakṣmyāḥ patir ity ucyate",
    "GR14ss2_bhgu:6285": " tatrāha procyate iti parā cāsau mā ca lakṣmīs tasyā īśo yaḥ śuddhaḥ",
    "GR14ss2_bhgu:6286": " kevalo'pi upacārato bheda-vivaśayā procyate /",
    "GR14ss2_bhgu:6287": " dvitīyo yac-chabdaḥ prasiddhāv",
    "GR14ss2_bhgu:6288": " iti evam evābhipretya prārthitaṃ śrī-brahmaṇā tṛtīye /",
    "GR14ss2_bhgu:6289": " eṣa prapanna varade ramayātma-śaktyā",
    "GR14ss2_bhgu:6290": " yad yat kariṣyati gṛhīta-guṇāvatāraḥ /",
    "GR14ss2_bhgu:6291": " tasmin sva-vikramam idaṃ sṛjato'pi ceto",
    "GR14ss2_bhgu:6292": " yuñjīta karma śamalaṃ ca yathā vijahyām // iti [BhP 3.9.23] /",
    "GR14ss2_bhgu:6293": " ato yat tu -",
    "GR14ss2_bhgu:6294": " sākṣāc chrīḥ preṣitā devair",
    "GR14ss2_bhgu:6295": " dṛṣṭvā taṃ mahad adbhutam /",
    "GR14ss2_bhgu:6296": " adṛṣṭāśruta-pūrvatvāt",
    "GR14ss2_bhgu:6297": " sā nopeyāya śaṅkitā //",
    "GR14ss2_bhgu:6298": " iti [BhP 7.9.2] śrī-nṛsiṃha-prādurbhūtāv uktam /",
    "GR14ss2_bhgu:6299": " // 12.11 // śrī-sūtaḥ // 118 // [119]",
    "GR14ss2_bhgu:6300": " tad evaṃ saccidānandaika-rūpaḥ svarūpa-bhūtācintya-vicitrānanta-śakti-yukto",
    "GR14ss2_bhgu:6301": " dharmatva eva dharmitvaṃ nirbhedatva eva nānā bhedavattvam aparupitva eva",
    "GR14ss2_bhgu:6302": " rūpitvaṃ, vyāpakatva eva madhyamatvaṃ,",
    "GR14ss2_bhgu:6303": " satyam evety ādi-paraspara-",
    "GR14ss2_bhgu:6304": " viruddhānanta-guṇa-nidhiḥ /",
    "GR14ss2_bhgu:6305": " sthūla-sūkṣma-vilakṣaṇa-sva-prakāśākhaṇḍa-",
    "GR14ss2_bhgu:6306": " sva-svarūpa-bhūta-śrī-vigrahas tathābhūta-bhagavad-ākhyā-mukhyaika-",
    "GR14ss2_bhgu:6307": " vigraha-vyañjita-tādṛśānanta-vigrahas tādṛśa-svānurūpa-svarūpa-",
    "GR14ss2_bhgu:6308": " śaktyāvirbhāva-lakṣaṇa-lakṣmī-rañjita-vāmāvaśaḥ sva-prabhā-viśeṣākāra-",
    "GR14ss2_bhgu:6309": " pariccheda-parikara-nija-dhāmasu virājamānākāraḥ svarūpa-śakti-vilāsa-",
    "GR14ss2_bhgu:6310": " lakṣaṇādbhuta-guṇa-līlādi-camatkāritātmārāmādi-guṇo jija-sāmānya-",
    "GR14ss2_bhgu:6311": " prakāśākāra-brahma-tattvo nijāśrayaika-jīvana-jīvākhya-taṭastha-śaktir",
    "GR14ss2_bhgu:6312": " ananta-prapañca-vyañjita-svābhāsa-śakti-guṇo bhagavān iti vidvad-",
    "GR14ss2_bhgu:6313": " upalabdhārtha-śabdair vyañjitam /",
    "GR14ss2_bhgu:6314": " tatra tat-svabhāvaṃ vastv-antaram",
    "GR14ss2_bhgu:6315": " apaśyatām aviduṣām asambhāvanā na yukteti vividiṣūn śraddāpayituṃ",
    "GR14ss2_bhgu:6316": " prakriyate tatraikena tasyāviduṣāṃ jñāna-gocaratvaṃ,",
    "GR14ss2_bhgu:6317": " kintu vedaika-vedyatvam",
    "GR14ss2_bhgu:6318": " evety āhuḥ -",
    "GR14ss2_bhgu:6319": " ka iha nu veda batāvara-janmālayo'grasaraṃ",
    "GR14ss2_bhgu:6320": " yata udagād ṛṣir yam anu deva-gaṇo ubhaye /",
    "GR14ss2_bhgu:6321": " tarhi na sann acāsad ubhayaṃ na ca kāla-javaḥ",
    "GR14ss2_bhgu:6322": " kim api na tatra śāstram avakṛṣya śayīta yadā // [BhP 10.87.24]",
    "GR14ss2_bhgu:6323": " bata aho bhagavan iha jagati agrasaraṃ pūrva-siddhaṃ tvāṃ avara-janmālayaḥ",
    "GR14ss2_bhgu:6324": " arvācīnotpatti-nāśavān ko'pi pumān veda jānāti /",
    "GR14ss2_bhgu:6325": " īśvarasya pūrva-siddhāv",
    "GR14ss2_bhgu:6326": " anyasya cārvācīnatve kāraṇaṃ vadantyo jñāna-kāraṇābhāvam āhuḥ / yata",
    "GR14ss2_bhgu:6327": " udagād iti yatas tvatta eva ṛṣir brahmā utpannaḥ /",
    "GR14ss2_bhgu:6328": " ato'rvācīnāḥ sarve / yadā",
    "GR14ss2_bhgu:6329": " tu bhavān śāstraṃ sva-vijñāpakaṃ vedam avakṛṣya vaikuṇṭha evākṛṣya",
    "GR14ss2_bhgu:6330": " śayīta jagat-kāryaṃ prati dṛṣṭiṃ nimīlayati tarhi tadā anuśāyinaṃ jīvānāṃ",
    "GR14ss2_bhgu:6331": " jñāna-sādhanaṃ nāsti /",
    "GR14ss2_bhgu:6332": " yatas tadā na sat sthūlam ākāśādi na cāsat sūkṣmaṃ",
    "GR14ss2_bhgu:6333": " mahad-ādi na cobhayaṃ sadasadbhyām ārabdhaṃ śarīram /",
    "GR14ss2_bhgu:6334": " na ca kāla-javaḥ",
    "GR14ss2_bhgu:6335": " tan-nimittībhūtaṃ kāla-vaiṣamyaṃ evaṃ sati tatra tadā kim api indirya-",
    "GR14ss2_bhgu:6336": " prāṇādy api na /",
    "GR14ss2_bhgu:6337": " ayam arthaḥ /",
    "GR14ss2_bhgu:6338": " yadā sṛṣṭi-gatatvāt dehādy-upādhi-",
    "GR14ss2_bhgu:6339": " kṛtāntaratvāt /",
    "GR14ss2_bhgu:6340": " kāla-karma-vaśena malina-sattvāt teṣām tad-avadhāraṇe",
    "GR14ss2_bhgu:6341": " sāmarthyaṃ nāsti /",
    "GR14ss2_bhgu:6342": " yadā tu pralaye samaye na bahv-antaram api tadāpi teṣāṃ",
    "GR14ss2_bhgu:6343": " vedānardhāna-mahā-tamomaya-suṣuptibhyāṃ sādhanābhāvān na",
    "GR14ss2_bhgu:6344": " tavānubhava-sāmarthaym iti /",
    "GR14ss2_bhgu:6345": " tathā śrutayaḥ -",
    "GR14ss2_bhgu:6346": " na taṃ vidātha ya imā jajānānyad yuṣmākam antaraṃ babhūva [?] /",
    "GR14ss2_bhgu:6347": " yato vāco nivartante aprāpya manasā saha [TaittU 2.4.1] /",
    "GR14ss2_bhgu:6348": " ko addhā veda ka iha prāvocat /",
    "GR14ss2_bhgu:6349": " kuta āyātā kuta iyaṃ visṛṣṭiḥ [?]",
    "GR14ss2_bhgu:6350": " arvāg-devā asya visarjanenātha ko veda yata āvabhūva [?] /",
    "GR14ss2_bhgu:6351": " anejad ekaṃ manaso javīyo",
    "GR14ss2_bhgu:6352": " nedaṃ devā āpnuvan pūrvam arśad /",
    "GR14ss2_bhgu:6353": " tad-dhāvato'nyān atyeti tiṣṭhat",
    "GR14ss2_bhgu:6354": " tasminn apo mātariśvā dadhāti // [Īśopaniṣad, 4]",
    "GR14ss2_bhgu:6355": " na cakṣur na śrotraṃ na tarko na smṛtir vedo hy evainaṃ vedayati ity ādyāḥ /",
    "GR14ss2_bhgu:6356": " //10.87// śrutayaḥ śrī-bhagavantam //119// [120]",
    "GR14ss2_bhgu:6357": " atha tat-pūrvakaṃ viduṣāṃ bhaktyaiva sākṣād anubhavatīyatvam āha tribhiḥ -",
    "GR14ss2_bhgu:6358": " na paśyati tvāṃ paramātmano'jano",
    "GR14ss2_bhgu:6359": " na budhyate'dyāpi samādhi-yuktibhiḥ /",
    "GR14ss2_bhgu:6360": " kuto'pare tasya manaḥ śarīra-dhīr",
    "GR14ss2_bhgu:6361": " visarga-sṛṣṭā vayam aprakāśāḥ // [BhP 9.8.21]",
    "GR14ss2_bhgu:6362": " apare arvācīnās tu kutas tvāṃ paśyeyur budhyeran arvācīnatve hetuḥ tasya",
    "GR14ss2_bhgu:6363": " brahmaṇaḥ / manaś ca śarīraṃ ca dhīś ca sattva-tamo-rajaḥ-kāryāṇi tābhir",
    "GR14ss2_bhgu:6364": " vividhā ye deva-tiryaṅ-narāṇāṃ sargās teṣāṃ sṛṣṭāḥ /",
    "GR14ss2_bhgu:6365": " tatrāpi vayam",
    "GR14ss2_bhgu:6366": " aprakāśāḥ ato kutaḥ paśyema ity arthaḥ / [121]",
    "GR14ss2_bhgu:6367": " apare tarhi kiṃ paśyanti tatrāha /",
    "GR14ss2_bhgu:6368": " ye deha-bhājas triguṇa-pradhānā",
    "GR14ss2_bhgu:6369": " guṇān vipaśyaty uta vā tamaś ca /",
    "GR14ss2_bhgu:6370": " man-māyayā mohita-cetasas tvāṃ viduḥ",
    "GR14ss2_bhgu:6371": " sva-saṃsthaṃ na bahiḥ prakāśāḥ // [BhP 9.8.22]",
    "GR14ss2_bhgu:6372": " ye deha-bhāhas te svasmin samyak-sthitam api tvāṃ na viduḥ /",
    "GR14ss2_bhgu:6373": " kintu guṇān",
    "GR14ss2_bhgu:6374": " eva vipaśyanti kadācic ca kevalaṃ tama eva paśyanti yatas triguṇā buddhir eva",
    "GR14ss2_bhgu:6375": " pradhānaṃ yeṣāṃ /",
    "GR14ss2_bhgu:6376": " buddhi-paratantratayā jāgrat-svapnayor viṣayān paśyanti",
    "GR14ss2_bhgu:6377": " suṣuptau tu tama eva na tu svastuto nirguṇānāṃ sarveṣāṃ ātmārāmāṇām",
    "GR14ss2_bhgu:6378": " ātma-bhūtaṃ tvām /",
    "GR14ss2_bhgu:6379": " sarvatra hetuḥ /",
    "GR14ss2_bhgu:6380": " yat yataḥ māyayā yasya tava māyayā vā",
    "GR14ss2_bhgu:6381": " mohitaṃ ceto yeṣāṃ te tathāpi tvaṃ vicāreṇa jñāsyasīti /",
    "GR14ss2_bhgu:6382": " yato nāsmad-",
    "GR14ss2_bhgu:6383": " vidhānāṃ jñāna-gocaras tvaṃ kintu bhaktānām evety āha /",
    "GR14ss2_bhgu:6384": " taṃ tvām ahaṃ jñāna-ghanaṃ svabhāva-",
    "GR14ss2_bhgu:6385": " pradhvasta-māyā-guṇa-bheda-mohaiḥ /",
    "GR14ss2_bhgu:6386": " sanandanādyair hṛdi saṃvibhāvyam",
    "GR14ss2_bhgu:6387": " kathaṃ vimūḍhaḥ paribhāvayāmi //[*ENDNOTE 62] [BhP 9.8.23]",
    "GR14ss2_bhgu:6388": " taṃ nānāścarya-vṛttika-para-śakti-nidhānaṃ tvāṃ kathaṃ paribhāvayāmi / kiṃ",
    "GR14ss2_bhgu:6389": " svarūpaṃ jñāna-ghanaṃ satya-jñānānantānandaika-rasa-mūrtiṃ ataeva",
    "GR14ss2_bhgu:6390": " anirdeśya-vapur iti sahasra-nāma-stave /",
    "GR14ss2_bhgu:6391": " ayaṃ bhāvaḥ /",
    "GR14ss2_bhgu:6392": " jñāna-ghanatvān na",
    "GR14ss2_bhgu:6393": " tāvat jñāna-viṣayas tvaṃ vicāra-viṣayatve'pi māyā-guṇair abhibhūto'haṃ na",
    "GR14ss2_bhgu:6394": " vicāre samartha iti /",
    "GR14ss2_bhgu:6395": " nanu tarhi mama tathāvidhatve kiṃ pramāṇaṃ tatrāha /",
    "GR14ss2_bhgu:6396": " svena tvadīyena",
    "GR14ss2_bhgu:6397": " bhāvena bhaktyā svasyātmano svabhāvenāvirbhāvenaiva vā pradhvastā",
    "GR14ss2_bhgu:6398": " māyā-guṇa-prakāra-kṛta-mohā yebhyas taiḥ sanandanādyair bhagavat-tattva-",
    "GR14ss2_bhgu:6399": " vidbhir munibhir vibhāvyaṃ vicāryaṃ sākṣād anubhavaīyaṃ cety arthaḥ /",
    "GR14ss2_bhgu:6400": " tasmād ulūkaiḥ prakāśa-guṇakatvenāsammate'pi ravau yathānyair",
    "GR14ss2_bhgu:6401": " upalabhyamāna-tad-guṇakatvam asty eva tathārvāg-dṛṣṭibhir",
    "GR14ss2_bhgu:6402": " asambhāvyamānam api tvayi tad-guṇakatvaṃ tad-bhakta-vidvat-pratyakṣa-",
    "GR14ss2_bhgu:6403": " siddham asty eveti bhāvaḥ /",
    "GR14ss2_bhgu:6404": " tathā ca śrutiḥ -",
    "GR14ss2_bhgu:6405": " parāñci khāni vyatṛṇat svayambhū-",
    "GR14ss2_bhgu:6406": " stasmātparāṅpaśyati nāntarātman /",
    "GR14ss2_bhgu:6407": " kaściddhīraḥ pratyagātmānamaikśa-",
    "GR14ss2_bhgu:6408": " dāvṛttacakśuramṛtatvamicchan // [KaṭhaU 2.1.1]",
    "GR14ss2_bhgu:6409": " bhaktir evainaṃ nayati",
    "GR14ss2_bhgu:6410": " bhaktir evainaṃ darśayati /",
    "GR14ss2_bhgu:6411": " bhakti-vaśaḥ puruṣaḥ",
    "GR14ss2_bhgu:6412": " bhaktir eva bhūyasī //",
    "GR14ss2_bhgu:6413": " [Māṭhara-śruti]",
    "GR14ss2_bhgu:6414": " yam evaiṣa vṛṇute tena labhyaḥ",
    "GR14ss2_bhgu:6415": " tasyaiṣa ātmā vivṛṇute tanūṃ svām [KaṭhaU 1.2.23]",
    "GR14ss2_bhgu:6416": " // 9.8 // aṃśumān śrī-kapila-devam // 120-121 //",
    "GR14ss2_bhgu:6417": " vivṛtau brahma-bhagavantau //",
    "GR14ss2_bhgu:6418": " iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
    "GR14ss2_bhgu:6419": " bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
    "GR14ss2_bhgu:6420": " bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
    "GR14ss2_bhgu:6421": " bhagavat-sandarbho nāma dvitīyaḥ sandarbhaḥ //",
    "GR14ss2_bhgu:6422": " [*ENDNOTE 1] It is ludicrous to consider the maṅgalācaraṇa verses as",
    "GR14ss2_bhgu:6423": " separately numbered sections.",
    "GR14ss2_bhgu:6424": " [*ENDNOTE 2] From this, I would assume that this is not meant to be a",
    "GR14ss2_bhgu:6425": " separate section,",
    "GR14ss2_bhgu:6426": " but refers back to the previous 8.",
    "GR14ss2_bhgu:6427": " [*ENDNOTE 3] This paragraph is taken as a separate section number 24 in",
    "GR14ss2_bhgu:6428": " the Yadavpur edition,",
    "GR14ss2_bhgu:6429": " but this doesn't seem to be necessary.",
    "GR14ss2_bhgu:6430": " [*ENDNOTE 4] Not found in Mahopaniṣad.",
    "GR14ss2_bhgu:6431": " [*ENDNOTE 5] See section 30.",
    "GR14ss2_bhgu:6432": " [*ENDNOTE 6] The verse that follows this in LBhāg:",
    "GR14ss2_bhgu:6433": " dvāravatyāṃ yathā",
    "GR14ss2_bhgu:6434": " kṛṣṇaḥ pratyakṣaṃ prati mandiram /",
    "GR14ss2_bhgu:6435": " citraṃ bataitad ityādi-pramāṇena sa",
    "GR14ss2_bhgu:6436": " setsyati //",
    "GR14ss2_bhgu:6437": " [*ENDNOTE 7] See quote from Kālikā-purāṇa in section 26 above.",
    "GR14ss2_bhgu:6438": " [*ENDNOTE 8] The metre on this verse is incorrect,",
    "GR14ss2_bhgu:6439": " mixed jagatī and",
    "GR14ss2_bhgu:6440": " triṣṭubh. The second line appears to be missing a syllable. It is probably from",
    "GR14ss2_bhgu:6441": " PadmaP, Uttarakhaṇḍa.",
    "GR14ss2_bhgu:6442": " [*ENDNOTE 9] So where does this reference come from? BhP 12.12.69? This",
    "GR14ss2_bhgu:6443": " is first mention here.",
    "GR14ss2_bhgu:6444": " [*ENDNOTE 10] This is the Gita Press reading. GP also has pramāṇāni not",
    "GR14ss2_bhgu:6445": " pramāṇānām.",
    "GR14ss2_bhgu:6446": " [*ENDNOTE 11] In section 21 above.",
    "GR14ss2_bhgu:6447": " [*ENDNOTE 12] tvam asya lokasya vibho rirakṣiṣur gṛhe'vatīrṇo'si",
    "GR14ss2_bhgu:6448": " mamākhileśvaraḥ /",
    "GR14ss2_bhgu:6449": " rājanya-saṃjñāsura-koṭi-yūthapair nirvyūhyamānā nihaniṣyase camūḥ //",
    "GR14ss2_bhgu:6450": " [*ENDNOTE 13] hantṛ-jīvavad-",
    "GR14ss2_bhgu:6451": " [*ENDNOTE 14] kartarīya-",
    "GR14ss2_bhgu:6452": " [*ENDNOTE 15] rūpaṃ yat tat prāhur avyaktam ādyaṃ",
    "GR14ss2_bhgu:6453": " brahma jyotir nirguṇaṃ nirvikāram /",
    "GR14ss2_bhgu:6454": " sattā-mātraṃ nirviśeṣaṃ nirīhaṃ",
    "GR14ss2_bhgu:6455": " sa tvaṃ sākṣād viṣṇur adhyātma-dīpaḥ //",
    "GR14ss2_bhgu:6456": " [*ENDNOTE 16] Quoted from Nārāyaṇādhyātma in Section 47 above.",
    "GR14ss2_bhgu:6457": " [*ENDNOTE 17] Discussed above in Section 8.",
    "GR14ss2_bhgu:6458": " [*ENDNOTE 18] yato",
    "GR14ss2_bhgu:6459": " [*ENDNOTE 19] The Bhagavat sandarbha reading was parītya lokān",
    "GR14ss2_bhgu:6460": " karma-citān... nātyakṛtaḥ.",
    "GR14ss2_bhgu:6461": " [*ENDNOTE 20] MuṇḍakaU 2.2.7: divye brahma-pure hy eṣa vyomny ātmā",
    "GR14ss2_bhgu:6462": " pratiṣṭhitaḥ //",
    "GR14ss2_bhgu:6463": " [*ENDNOTE 21] tad vā etat paramaṃ dhāma mantrarājādhyāpakasya yatra",
    "GR14ss2_bhgu:6464": " na sūryas tapati yatra na vāyur vāti yatra na candramā bhāti yatra na",
    "GR14ss2_bhgu:6465": " nakṣatrāṇi bhānti yatra nāgnir dahati yatra na mṛtyuḥ praviśati yatra na",
    "GR14ss2_bhgu:6466": " duḥkhaṃ sadānandaṃ paramānandaṃ śāntaṃ śāśvataṃ sadā-śivaṃ brahmādi-",
    "GR14ss2_bhgu:6467": " vanditaṃ yogi-dhyeyaṃ paramaṃ padaṃ yatra gatvā na nivartante yoginaḥ //",
    "GR14ss2_bhgu:6468": " [*ENDNOTE 22] NTU 5.10 quoted above.",
    "GR14ss2_bhgu:6469": " [*ENDNOTE 23] This section is full of quotes from Sruti that should be",
    "GR14ss2_bhgu:6470": " pointed out. The section is also quoted in LBhāg 1.5.247-250.",
    "GR14ss2_bhgu:6471": " [*ENDNOTE 24] Alternative numbering given as 6.255.56-64",
    "GR14ss2_bhgu:6472": " [*ENDNOTE 25] Alt. atropasṛṣṭam. See 3.15.42 above.",
    "GR14ss2_bhgu:6473": " [*ENDNOTE 26] Variant - sanandanādyair munibhir vibhāvyam.",
    "GR14ss2_bhgu:6474": " [*ENDNOTE 27] I couldn't find this verse in the ViP.",
    "GR14ss2_bhgu:6475": " [*ENDNOTE 28] This verse has already been refered to in sections 48 and 56.",
    "GR14ss2_bhgu:6476": " The complete verse is:",
    "GR14ss2_bhgu:6477": " rūpaṃ yat tat prāhur avyaktam ādyaṃ brahma-jyotir nirguṇaṃ nirvikāram /",
    "GR14ss2_bhgu:6478": " sattā-mātraṃ nirviśeṣaṃ nirīhaṃ sa tvaṃ sākṣād viṣṇur adhyātma-dīpaḥ //",
    "GR14ss2_bhgu:6479": " [*ENDNOTE 29] padaṃ in original HV. These verses are 104.9-13 in the",
    "GR14ss2_bhgu:6480": " critical edition.",
    "GR14ss2_bhgu:6481": " [*ENDNOTE 30] mām eva in original HV.",
    "GR14ss2_bhgu:6482": " [*ENDNOTE 31] Quoted above in section 51.",
    "GR14ss2_bhgu:6483": " [*ENDNOTE 32] The BhagS reads sarvagasya tathātmā,",
    "GR14ss2_bhgu:6484": " which is obviously",
    "GR14ss2_bhgu:6485": " wrong.",
    "GR14ss2_bhgu:6486": " [*ENDNOTE 33] The ViP reading is samasta-śakti-rūpāṇi tat karoti",
    "GR14ss2_bhgu:6487": " janeśvara / deva-tiryaṅ-manuṣyādi-ceṣṭāvanti svalīlayā //",
    "GR14ss2_bhgu:6488": " [*ENDNOTE 34] This verse is also cited in sections 48 and 107.",
    "GR14ss2_bhgu:6489": " [*ENDNOTE 35] Section 18 above.",
    "GR14ss2_bhgu:6490": " [*ENDNOTE 36] I can't find the source of this and the previous verse. The",
    "GR14ss2_bhgu:6491": " reading seems to be corrupt - kvācidajayattmanā...",
    "GR14ss2_bhgu:6492": " [*ENDNOTE 37] Quoted above in 4.10.",
    "GR14ss2_bhgu:6493": " [*ENDNOTE 38] This phrase is found in many places is the Bṛhad-āraṇyaka",
    "GR14ss2_bhgu:6494": " Upaniṣad.",
    "GR14ss2_bhgu:6495": " [*ENDNOTE 39] dehānte devaḥ paramaṃ brahma tārakaṃ vyācaṣṭe / The",
    "GR14ss2_bhgu:6496": " BhagS text has tārakaḥ for tāvakam.",
    "GR14ss2_bhgu:6497": " [*ENDNOTE 40] Quoted above in section 94.",
    "GR14ss2_bhgu:6498": " [*ENDNOTE 41] Sections 4 and 95 above.",
    "GR14ss2_bhgu:6499": " [*ENDNOTE 42] This entire section ending with sparśābhāvād",
    "GR14ss2_bhgu:6500": " viśuddhatvam is found in Rādhā-kṛṣṇī̀arcana-dīpikā, pages 10-11.",
    "GR14ss2_bhgu:6501": " [*ENDNOTE 43] Not quite sure where Śrīdhara Svāmī's commentary ends.",
    "GR14ss2_bhgu:6502": " [*ENDNOTE 44] Both verses quoted above in section 8. This whole section",
    "GR14ss2_bhgu:6503": " is found there,",
    "GR14ss2_bhgu:6504": " word-for word. This is probably an error,",
    "GR14ss2_bhgu:6505": " surprisingly not called",
    "GR14ss2_bhgu:6506": " into question by the Jadavpur editor. Another MS is needed for comparison.",
    "GR14ss2_bhgu:6507": " [*ENDNOTE 45] This word is not in the vyākhyā given in section 7, which",
    "GR14ss2_bhgu:6508": " otherwise follows word-for-word until ? ?",
    "GR14ss2_bhgu:6509": " . This is probably an error,",
    "GR14ss2_bhgu:6510": " surprisingly not called into question by the Jadavpur editor. Another MS is",
    "GR14ss2_bhgu:6511": " needed for comparison.",
    "GR14ss2_bhgu:6512": " [*ENDNOTE 46] The section between superscript a's is not in the earlier",
    "GR14ss2_bhgu:6513": " vyākhyā of these verses,",
    "GR14ss2_bhgu:6514": " but obviously belongs and is likely in the original",
    "GR14ss2_bhgu:6515": " version. The same goes for other phrases in between superscripted letters in the",
    "GR14ss2_bhgu:6516": " passage below.",
    "GR14ss2_bhgu:6517": " [*ENDNOTE 47] ataḥ",
    "GR14ss2_bhgu:6518": " [*ENDNOTE 48] miśrasyāpi",
    "GR14ss2_bhgu:6519": " [*ENDNOTE 49] nirdeśobhayam",
    "GR14ss2_bhgu:6520": " [*ENDNOTE 50] e. Not in the section 117 version.",
    "GR14ss2_bhgu:6521": " [*ENDNOTE 51] f. not in the section 117 version.",
    "GR14ss2_bhgu:6522": " [*ENDNOTE 52] Not in the section 8 version.",
    "GR14ss2_bhgu:6523": " [*ENDNOTE 53] Not in the section 8 version.",
    "GR14ss2_bhgu:6524": " [*ENDNOTE 54] Not in 117.",
    "GR14ss2_bhgu:6525": " [*ENDNOTE 55] in section 117 tamaḥ",
    "GR14ss2_bhgu:6526": " [*ENDNOTE 56] Not in section 8.",
    "GR14ss2_bhgu:6527": " [*ENDNOTE 57] This seems to be the end of the common material.",
    "GR14ss2_bhgu:6528": " [*ENDNOTE 58] This appears to be evidence that 8 is the original source of",
    "GR14ss2_bhgu:6529": " the material,",
    "GR14ss2_bhgu:6530": " not 117. To be followed.",
    "GR14ss2_bhgu:6531": " [*ENDNOTE 59] k. This section can be found in RKAD 12-13.",
    "GR14ss2_bhgu:6532": " [*ENDNOTE 60] k. This section is found in RKAD 13-14.",
    "GR14ss2_bhgu:6533": " [*ENDNOTE 61] muhūrtādi in the ViP version. There is another verse that",
    "GR14ss2_bhgu:6534": " begins this way at 3.5.18.",
    "GR14ss2_bhgu:6535": " [*ENDNOTE 62] Discussed above in Section 85."
}