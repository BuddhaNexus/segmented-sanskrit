{
    "GSP33bbdip11u:0": "// brahmasūtrabhāṣyam //",
    "GSP33bbdip11u:1": "śrīmadānandatīrthabhagavatpādācāryaviracitam",
    "GSP33bbdip11u:2": "// oṃ //",
    "GSP33bbdip11u:3": "jijñāsyaṃ janmarakṣālayaniyatimatipratyagajñānabandha-",
    "GSP33bbdip11u:4": "śreyodaṃ śāstragamyaṃ śrutigatavacanairmukhyavṛttyābhidheyam /",
    "GSP33bbdip11u:5": "bhaiṣmīsatyāsametaṃ bahuguṇavapuṣaṃ bhītipūrvāradūraṃ bhaktiśrutyādicintyaṃ bhajanaparagatiṃ bhāvaye veṇukṛṣṇam // 1 //",
    "GSP33bbdip11u:6": "āmrastambhātsamāgamya tāmratuṇḍānnihatya yaḥ /",
    "GSP33bbdip11u:7": "namraṃ naumi jagannāthaṃ kamro 'pāttaṃ nṛkesarī // 2 //",
    "GSP33bbdip11u:8": "anadhītya mahābhāṣyaṃ yasya vyākṛṣyanugrahāt /",
    "GSP33bbdip11u:9": "tamupāse nṛsiṃhārkaṃ pratyūhatimirāpaham // 3 //",
    "GSP33bbdip11u:10": "pūrṇabodhagurūn vande jayāryān vyāsadeśikān /",
    "GSP33bbdip11u:11": "rāmacandragurūnāryān lakṣmīkāntagurūnapi // 4 //",
    "GSP33bbdip11u:12": "yenāyaṃ niraṇāyi madhvagurusadbhāṣyaprakāśāśayaḥ prākhaṇḍi prativādidarśanagaṇaḥ prābandhi gurvarṇavaḥ /",
    "GSP33bbdip11u:13": "śiṣyebhyassamadāyi vittamubhayaṃ prālambhi vidyāsanaṃ so 'yaṃ śrīraghunāthatīrthagururāṭ śuddhiṃ vidadhyānmateḥ // 5 //",
    "GSP33bbdip11u:14": "jayāryaracitāṃ ṭīkāmanusṛtya yathāmati /",
    "GSP33bbdip11u:15": "jagannāthākhyayatinā kriyate bhāṣyadīpikā // 6 //",
    "GSP33bbdip11u:16": "kvacidbhāṣyavivṛtyaiva ṭīkārtho 'pi vivicyate /",
    "GSP33bbdip11u:17": "tattvapradīpatātparyacandrikādyuktamārgataḥ // 7 //",
    "GSP33bbdip11u:18": "nārāyaṇaṃ guṇaissarvairudīrṇaṃ doṣavarjitam /",
    "GSP33bbdip11u:19": "jñeyaṃ gamyaṃ gurūṃścāpi natvā sūtrārtha ucyate //",
    "GSP33bbdip11u:20_0": "paramānandādyātmakasya paramātmanaḥ pratibimbatayā svataścidānandādyātmakasya jīvasya anādyavidyākāmakarmādinimittabandhadhvaṃsāya",
    "GSP33bbdip11u:20_1": "nikhilajīvajaḍātmakāt prapañcāt paramārthato 'tyantabhinnatayā nikhilaguṇodāratayā nirastasamastadoṣatayā paramapuruṣamavagamayituṃ",
    "GSP33bbdip11u:20_2": "sakalasadāgamānāṃ pravṛttiriti tattvam /",
    "GSP33bbdip11u:21": "yadāhuḥ -",
    "GSP33bbdip11u:22": "aduḥkhamitaratsarvaṃ jīvā eva tu duḥkhinaḥ /",
    "GSP33bbdip11u:23": "teṣāṃ duḥkhaprahāṇāya śrutireṣā pravartate // iti /",
    "GSP33bbdip11u:25": "'pravartate'; duḥkhaprahāṇasādhanaṃ paramātmānaṃ pratipādayatītyarthaḥ /",
    "GSP33bbdip11u:26": "teṣāṃ cārthanirṇayāya brahmasūtrāṇi cakāra bhagavān bādarāyaṇaḥ /",
    "GSP33bbdip11u:27": "tāni ca paṭalapihitanayanavat yathāvadarthāvettṛbhiḥ avidyākhyapaṭalapihitanayanapadoktasadarthaiḥ anyairanyathāvyākhyātāni",
    "GSP33bbdip11u:28_0": "yathāvadvyācikhyāsurbhagavānānandatīrthācāryaḥ samaṅgalasyaiva saphalatvāt prāripsitabhāṣyasya kaivalyādyakhilaphalasādhanatāsiddhyarthaṃ",
    "GSP33bbdip11u:28_1": "nirantarāyaparisamāptyādyarthaṃ ca nārāyaṇapraṇāmarūpaṃ maṅgalamācaran śiṣyaśikṣārthaṃ grathayati cikīrṣitaṃ ca pratijānīte",
    "GSP33bbdip11u:28_2": "- 'nārāyaṇam'; iti /",
    "GSP33bbdip11u:29": "'sarvairguṇaiḥ udīrṇaṃ'; udāram utkṛṣṭam /",
    "GSP33bbdip11u:30": "'doṣavarjitaṃ'; doṣarahitam/",
    "GSP33bbdip11u:31": "'jñeyaṃ'; parokṣāparokṣākhyobhayavidhajñānaviṣayīkaraṇīyam /",
    "GSP33bbdip11u:32": "'gamyaṃ';",
    "GSP33bbdip11u:33": "prāpyam /",
    "GSP33bbdip11u:34": "ubhayatra sadbhiriti śeṣaḥ /",
    "GSP33bbdip11u:35": "nārāyaṇaṃ 'natvā gurūṃśca'; iti cakārārthassamuccayaḥ /",
    "GSP33bbdip11u:36": "tathā ca gurūṃśca natvā sāṣṭāṅgaṃ namaskṛtya",
    "GSP33bbdip11u:37": "'sūtrārthaḥ'; samastavedatadupabṛṃhaṇetihāsapurāṇādiśabdarāśyarthabhūto nārāyaṇākhyo brahmasūtrārtho mayā 'ucyate'; bhāṣyata iti yojanā/",
    "GSP33bbdip11u:38_0": "atra guṇairudīrṇam ityanena prathamādhyāyasya, doṣavarjitam ityanena dvitīyādhyāyasya, jñeyam ityanena tṛtīyādhyāyasya, gamyam",
    "GSP33bbdip11u:38_1": "ityanena caturthādhyāyasya arthaḥ śiṣyahitatayā ādau saṅgṛhīta iti jñātavyam /",
    "GSP33bbdip11u:39": "anenaiva viśeṣaṇacatuṣṭayena viśeṣyavācakanārāyaṇaśabdaḥ na",
    "GSP33bbdip11u:40": "ḍitthādiśabdavatsāṅketikaḥ; kintu arāḥ doṣāḥ tadviruddhāḥ nārāḥ guṇāḥ",
    "GSP33bbdip11u:41": "teṣāmāśraya iti vā, arāṇāmāśrayo na bhavatīti vā, viṣayatayā naraviśeṣasambandhijñānāśraya iti vā, aravidhuramuktāśraya iti vā",
    "GSP33bbdip11u:42": "yogenotkṛṣṭaguṇavācaka ityuktaṃ bhavati /",
    "GSP33bbdip11u:43": "tena nārāyaṇa eva śāstrārtha iti pradarśitam /",
    "GSP33bbdip11u:44": "anenaiva viśeṣaṇacatuṣṭayena vandyatāprayojakāni",
    "GSP33bbdip11u:45": "bahuguṇatva-nirdeṣatva-śāstrajñeyatva-śāstragamyatvāni coktāni /",
    "GSP33bbdip11u:46": "yadvā - atra nārāyaṇamityādipadapañcakena samudraśāyitva-sarvavasanotkarṣakrīḍājñānādiguṇairuccatva-samyagdoṣa-karṣaṇa-prakṛṣṭadyutimayatva-jñāninaḥ",
    "GSP33bbdip11u:47": "prati prāptinirodharahitatvākhyanimittapañcakayutena nārāyaṇavāsudevasaṅkarṣaṇapradyumnāniruddhākhyamūrtaya",
    "GSP33bbdip11u:48": "tāsāmetacchāstrādhyāyapādeṣu pratipipādayiṣitatvāt /",
    "GSP33bbdip11u:49": "tathā ca 'nārāyaṇaṃ",
    "GSP33bbdip11u:50": "natvā guṇairudīrṇaṃ natvā doṣavarjitaṃ natvā'; ityādikā tattvapradīpikoktayojanā draṣṭavyā",
    "GSP33bbdip11u:51": "'gurornāma na gṛhṇīyācchiṣyo bhāryā paterapi'; iti vacanād gurornāma",
    "GSP33bbdip11u:52": "nāgrahīdācāryaḥ /",
    "GSP33bbdip11u:53_0": "na ca 'gurūn nārāyaṇaśabdavācyān nārāyaṇapadenaiva gurunāma covāca, āsamantāt viśiṣṭassa eva hi vyāso 'pi'; iti tattvapradīpikāvirodha",
    "GSP33bbdip11u:53_1": "iti vācyam; gurudevatayorvāstavābhedavivakṣayā tadupapatteḥ /",
    "GSP33bbdip11u:54": "yogarūḍhavyāsakṛṣṇādyasādhāraṇanāmavivakṣayā evamuktatvāt /",
    "GSP33bbdip11u:55": "gurutvanimittaśāstraprabhavatva-śāstrasampradāyapravartakatva-sākṣādupadeśakatvākhyaprakārabāhulyāt",
    "GSP33bbdip11u:56": "gauravādvā bahumānārthaṃ vā bahuvacanaprayogaḥ /",
    "GSP33bbdip11u:57": "yadyapi gururvyāsaḥ,",
    "GSP33bbdip11u:58": "iṣṭadevatāpi sa eveti na tayorbhedaḥ, tathāpi viśeṣānugrahārthaṃ pṛthaṅnatiriti /",
    "GSP33bbdip11u:59": "evaṃ svasya gurudevatayoḥ bhede arucisūcanārtho 'piśabdaḥ",
    "GSP33bbdip11u:60": "/ tathā ca - 'api'; tathāpi gurudevatābhedābhāve 'pītyarthaḥ /",
    "GSP33bbdip11u:61": "tattvapradīpakṛttu apiśabdātsūtrakāramapītyāha /",
    "GSP33bbdip11u:62": "tasyāpi viśeṣānugrahārthaṃ pṛthaṅnatirityevābhiprāyaḥ /",
    "GSP33bbdip11u:63": "yadvāpiśabdaḥ",
    "GSP33bbdip11u:64": "viśeṣaṇāntarasamuccayārthaḥ, tadvivaraṇamasyetyādi'; iti sudhoktarītyā guṇapūrṇatvopapādakajagajjanmādikāraṇatvādirūpānuktaviśeṣaṇāntarasamuccayārtho",
    "GSP33bbdip11u:65": "'piśabdaḥ /",
    "GSP33bbdip11u:66": "anenaiva ślokena śrotṛpravṛttyaṅgabhūtāḥ śāstrādhikāriviṣayaprayojanasambandhāśca śiṣyaśikṣārthaṃ sūcitā bhavanti/",
    "GSP33bbdip11u:67": "dvāpare sarvatra jñāne ākulībhūte tannirṇayāya brahmarudrendrādibhirarthito bhagavānnārāyaṇo vyāsatvenāvatatāra /",
    "GSP33bbdip11u:68": "nanu brahmasūtrāṇāṃ prāmāṇye satyeva prekṣāvadupādeyatvam, prāyo 'sya",
    "GSP33bbdip11u:69": "prāmāṇyaprayojyatvāt /",
    "GSP33bbdip11u:70": "satyeva tasmin prātītikārthanirāsena yathāvadvyākhyeyatvaṃ sambhavati /",
    "GSP33bbdip11u:71": "prāmāṇyameva kathamityāśaṅkya āptimūlatvādinaiveti parihāramabhipretya vaktṛśrotṛprasaṅgadoṣābhāvarūpāptimūlatvopapādanāya sūtrāgatikramamāha -",
    "GSP33bbdip11u:72": "'dvāpare'; ityādinā /",
    "GSP33bbdip11u:73": "dvāveva dharmapādau parāvavaśiṣṭau yasmin yuge,",
    "GSP33bbdip11u:74": "dvābhyāṃ yugābhyāṃ parasminnuttarasmin yuge iti vā, vaivasvatamanvantare mahāyugeṣu prathamadvāparāpekṣayāṣṭāviṃśe dharmapādadvayayutatvāt dvāparākhye yuge /",
    "GSP33bbdip11u:75_0": "'sarvatra'; 'manuṣyāṇāṃ ṛṣīṇāṃ devānāṃ ca'; iti tattvapradīpokteḥ 'loka iti sajjano vivakṣitaḥ'; iti prameyadīpokteśca sarveṣāṃ",
    "GSP33bbdip11u:75_1": "devaṛṣyādīnāṃ satāṃ 'jñāne'; samyagjñāne 'ākulībhūte';",
    "GSP33bbdip11u:76_0": "samyagjñānaṃ saguṇatvādijñānaṃ uta nirguṇatvādijñānamiti vipratipattijanyasandehaviṣayatāṃ nirguṇatvādijñānameva na tvanyaditi",
    "GSP33bbdip11u:76_1": "mithyājñānaviṣayatāṃ ca prāpte sati, tajjñānaviṣayībhūtaṃ saguṇatvādikaṃ tattvamanyadveti sandehe tādṛgviparyaye ca satīti",
    "GSP33bbdip11u:76_2": "yāvat /",
    "GSP33bbdip11u:77": "'tannirṇayāya';",
    "GSP33bbdip11u:78": "tasmin saguṇatvādijñāne tasya samyagjñānatvasya niścayārthe, idameva tattvaṃ nānyaditi viṣaye samyaktvaniścayārthamiti yāvat /",
    "GSP33bbdip11u:79": "'brahmarudrendrādibhiḥ'; devairiti śeṣaḥ /",
    "GSP33bbdip11u:80": "'arthitaḥ'; upayācitaḥ /",
    "GSP33bbdip11u:81": "anyapadārthānāṃ devānāṃ brahmarudrendrādibhiriti yadviśeṣaṇaṃ tat prasiddhaprabhāvānāmapi bhagavaditareṣāmaśakyamidaṃ kāryamiti pradarśanārtham /",
    "GSP33bbdip11u:82": "'bhagavān'; samagraiśvaryavairāgyādiguṇasampanno",
    "GSP33bbdip11u:83": "'nārāyaṇaḥ'; tannirṇayāya 'vyāsatvena'; vyāsabhāvena",
    "GSP33bbdip11u:84": "'śubhamarakatavarṇam'; ityuktavyāsarūpeṇa 'avatatāra'; āvirbabhūveti /",
    "GSP33bbdip11u:85": "tannirṇayāyetyasyāvṛtyā yojanā /",
    "GSP33bbdip11u:86": "tannirṇayāyendrādibhirarthito rudraḥ brahmā ca tataḥ taiḥ sarvairupagamyottamādhikāribhiḥ arthito bhagavāniti buddhyā vivekenānvayaḥ /",
    "GSP33bbdip11u:87": "atheṣṭāniṣṭaprāptiparihārecchūnāṃ tadyogamavijānatāṃ tajjñāpanārthaṃ vedamutsannaṃ vyañjayaṃścaturdhā vyabhajat, caturviṃśatidhaikaśatadhā sahasradhā dvādaśadhā ca /",
    "GSP33bbdip11u:88": "tataḥ kiṃ prakṛte ityata āha - atheti /",
    "GSP33bbdip11u:89": "'atha'; tasmāt tannirṇayāyāvatīrṇatvāt avatārānantarameva",
    "GSP33bbdip11u:90": "tattvajñānānanukūlavijātīyavyāpāravyavadhānamakṛtveti yāvat, na tu paropadeśamapekṣyeti vā /",
    "GSP33bbdip11u:91": "'iṣṭāniṣṭaprāptiparihārecchūnām';",
    "GSP33bbdip11u:92": "iṣṭaprāptiścāniṣṭaparihāraśca tāvicchūnām /",
    "GSP33bbdip11u:93": "tattvapradīparītyā aprāptasukhaprāptiduḥkhaparihārecchāvatāmiti vā /",
    "GSP33bbdip11u:94": "mokṣasya puruṣārthatāsamarthanārthaṃ vādivipratipatteḥ tatsvarūpanirūpaṇārthaṃ caivamuktam",
    "GSP33bbdip11u:95": "anyathā mumukṣūṇāmityeva brūyāt /",
    "GSP33bbdip11u:96": "naitāvatālam 'ātyantika';",
    "GSP33bbdip11u:97": "iti copaskartavyam /",
    "GSP33bbdip11u:98": "'tadyogaṃ'; tayorupāyaviśeṣaṃ nivṛttadharmaparāparatattvajñānarūpaṃ 'avijānatām'; ajānānānāṃ sajjanānāṃ 'tajjñāpanārtham'; iṣṭāniṣṭaprāptiparihāropāyajñāpanārthaṃ/ 'utsannam';",
    "GSP33bbdip11u:99": "apapāṭhādinā tirohitaṃ 'vedaṃ caturdhā'; - 'vyabhajat'; ityāvartate,",
    "GSP33bbdip11u:100": "'tataḥ prāgeva vibhaktam'; iti 'punarekaikam'; iti ca śeṣaḥ /",
    "GSP33bbdip11u:101": "tathā ca avāntaravedavibhāgāt prāgeva tataḥ svata eva caturdhā vibhaktāt ṛgādirūpāt mūlavedāt caturdhā vibhaktaṃ vedaṃ ṛṅnigadādirūpamupavedaṃ vyañjayan",
    "GSP33bbdip11u:102": "adhyāpanenābhivyajya tatastasmādekaikasmādekaiko bhāga iti caturdhā vyabhajat /",
    "GSP33bbdip11u:103": "ṛco ṛca uddhṛtyābhivyajya tato ṛgvedaṃ, nigadādyajurvedam,",
    "GSP33bbdip11u:104": "sāmnassāmavedam, ātharvaṇādatharvaṇavedaṃ kṛtavānityarthaḥ /",
    "GSP33bbdip11u:105": "punarekaikaṃ ca vedam ṛgvedādirūpāvāntarabhedaṃ vedam adhyetṛṇāmalpaśaktiṃ vīkṣya caturviṃśatidhā ekaśatadhā ekottaraśatākhyaprakāreṇa sahasradhā dvādaśadhā ca vyabhajadityarthaḥ /",
    "GSP33bbdip11u:106": "taduktam ṛgbhāṣye -",
    "GSP33bbdip11u:107": "ṛcaḥ sa ṛca uddhṛtya ṛgvedaṃ kṛtavān prabhuḥ /",
    "GSP33bbdip11u:108": "yajūṃṣi nigadāccaiva tathā sāmāni sāmataḥ //",
    "GSP33bbdip11u:109": "ityādinā svata eva caturdhā vibhaktāt mūlavedāt ṛgādirūpopavedamuddhṛtyābhivyajya tasmādavāntaram ṛgvedādi kṛtavānityarthaḥ /",
    "GSP33bbdip11u:110": "atra pūrvaṃ dvāparagrahaṇaṃ mahāvedāt uddhṛtasya upavedasya avāntaravedatvena avāntaravedasya ca caturviṃśatyāditvena vibhāgakathanaṃ ca akhilajñānākulībhāvasamarthanārtham /",
    "GSP33bbdip11u:111": "kālato vibhāgātpūrvaṃ tattacchākhāparijñānācca bhavati hyākulībhāvaḥ /",
    "GSP33bbdip11u:112": "taduktaṃ -",
    "GSP33bbdip11u:113": "'cakre vedataroḥ1'; ityādinā /",
    "GSP33bbdip11u:114": "'alpamedhasaḥ'; ākulībhūtajñānān,",
    "GSP33bbdip11u:115": "tannivāraṇārthamiti śeṣaḥ /",
    "GSP33bbdip11u:116": "yadyapi -",
    "GSP33bbdip11u:117": "eko vedaḥ kṛte hyāsīt tretāyāṃ sa tridhābhavat /",
    "GSP33bbdip11u:118": "sa eva pañcadhā jāto dvāparaṃ prāpya vai yugam //",
    "GSP33bbdip11u:119": "utsannassa kaliṃ prāpya vedaḥ prāyeṇa sarvaśaḥ //",
    "GSP33bbdip11u:120_0": "ityatharvaṇabhāṣyodāhṛtasmṛtau kṛtayuge vedaikatvasya tretāyāṃ traividhyamātrasya dvāpare pañcavidhatvasya cokteḥ, tathā",
    "GSP33bbdip11u:120_1": "sarvasyāpi vedasya kalāvevotsādokteḥ, atra tu 'vedamutsannam'; ityanena tretāyuge caturdhā vibhāgasya dvāpara evotsādasya",
    "GSP33bbdip11u:120_2": "coktervirodho bhāti /",
    "GSP33bbdip11u:121": "tathāpi avyaktamūlarāśyapekṣayā vedaikyokteḥ sambhavāt, tretāyuge prācuryeṇa bhagavadijyāsādhanatvavivakṣayā traividhyoktāvapi vastuta",
    "GSP33bbdip11u:122": "atharvaṇākhyaprakārāntarasattvasya aniṣedhena vidhāntarasyāpi",
    "GSP33bbdip11u:123": "sattvasambhavāt, dvāpare apauruṣeyasya vedasya caturvidhatve 'pi",
    "GSP33bbdip11u:124": "pauruṣeyairitihāsapurāṇādibhiḥ saha pañcavidhatvasyāpi sambhavāt,",
    "GSP33bbdip11u:125": "bāhulyena sarvaiḥ prakārairvedasya kalāvutsāde 'pi vyāsāvatārātpūrvaṃ dvāpare 'pyapapāṭhādirūpotsādasya sambhavāt avirodhaḥ/",
    "GSP33bbdip11u:126": "tadarthanirṇayāya brahmasūtrāṇi cakāra /",
    "GSP33bbdip11u:127": "evamupodghātamuktvā prakṛtamāha - 'tadarthanirṇayāya'; iti /",
    "GSP33bbdip11u:128": "teṣāṃ sarveṣām arthaḥ tam upakramādiyuktibhirnirṇetumityarthaḥ /",
    "GSP33bbdip11u:129": "'brahmasūtrāṇi'; brahma vedaḥ, tadarthaḥ parabrahma vā, tasya sūtrāṇi tatsvarūpanirṇāyakānītyarthaḥ/ gītābhāṣye tu 'brahmasūtrāṇi cakāra';",
    "GSP33bbdip11u:130": "ityantena vakturvyāsasya nārāyaṇāvatāratvoktyā parihṛtatvāt,",
    "GSP33bbdip11u:131": "brahmādīnāmarthitvoktyā ca śrotṛdoṣābhāvasya vaktari tannimittavipralambhābhāvasya coktatvāt, 'jñāna ākulībhūte tannirṇayāya';",
    "GSP33bbdip11u:132": "ityanena ajñānanirharaṇasya prasaktatvena prasaṅgadoṣābhāvasya tata evānapahāsasya coktatvādāptimūlatā darśitā bhavati/ 'brahmasūtrāṇi';",
    "GSP33bbdip11u:133": "ityanena brahmaparaśrutivyākhyānarūpatvāt śrutimūlatvaṃ,",
    "GSP33bbdip11u:134": "nyāyavyutpādakatvādyuktimūlatvaṃ ca sūcitam /",
    "GSP33bbdip11u:135": "tathā ca siddhaṃ brahmasūtrāṇāṃ prāmāṇyamiti bhāvaḥ /",
    "GSP33bbdip11u:136": "taccoktaṃ skānde -",
    "GSP33bbdip11u:137": "nārāyaṇād viniṣpannaṃ jñānaṃ kṛtayuge sthitam /",
    "GSP33bbdip11u:138": "kiñcittadanyathā jātaṃ tretāyāṃ dvāpare 'khilam //",
    "GSP33bbdip11u:139": "uktamevārthaṃ pramāṇena sthāpayati - 'tacca'; iti /",
    "GSP33bbdip11u:140": "'ca'; śabda evārthe /",
    "GSP33bbdip11u:141": "tathā ca - yadasmābhiḥ 'dvāpare'; ityādinoktaṃ tat skāndapurāṇoktameveti",
    "GSP33bbdip11u:142": "bhāvaḥ /",
    "GSP33bbdip11u:143": "na kevalamasmābhiḥ kintu skānde coktamiti samuccaye vā 'ca';",
    "GSP33bbdip11u:144": "śabdaḥ /",
    "GSP33bbdip11u:145": "tathoktaṃ tattvapradīpe - 'yadyapyācāryaḥ svoktārthe svayameva pramāṇaṃ, sarvajñatvādavipralambhakatvācca",
    "GSP33bbdip11u:146": "tathāpi skānde coktamiti prauḍhavādaṃ karoti'; iti /",
    "GSP33bbdip11u:147": "'na kevalamasmābhiḥ'; iti prameyadīpe 'pi",
    "GSP33bbdip11u:148": "kimuktamityatastatpaṭhati - 'nārāyaṇāt'; iti /",
    "GSP33bbdip11u:149": "tadupadeśādityarthaḥ /",
    "GSP33bbdip11u:150": "'brahmādidvārā'; iti śeṣaḥ /",
    "GSP33bbdip11u:151": "yadvā - utpattyādyaṣṭake jñānasya praviṣṭatvāt tasya nārāyaṇajanyatvopapattiḥ /",
    "GSP33bbdip11u:152": "'niṣpannam'; utpannaṃ",
    "GSP33bbdip11u:153": "'akhilaṃ'; saguṇatvādisarvaviṣayakamityatrāpi sambadhyate /",
    "GSP33bbdip11u:154": "'jñānaṃ';",
    "GSP33bbdip11u:155": "samyagjñānaṃ 'sthitaṃ'; yathotpannaṃ tathaiva saṃśayādyanāskanditameva",
    "GSP33bbdip11u:156": "sthitam /",
    "GSP33bbdip11u:157": "'satsu'; iti śeṣaḥ /",
    "GSP33bbdip11u:158": "jñānaviṣaye saṃśayādikaṃ nābhūditi phalitārthaḥ /",
    "GSP33bbdip11u:159": "'tretāyāṃ'; yuge 'tat'; jñānaṃ 'kiñcit'; viṣaye",
    "GSP33bbdip11u:160": "'anyathājātam'; idamado veti pūrvoktasaṃśayaviṣayatām anyadeveti mithyājñānaviṣayatāṃ ca prāptamityarthaḥ",
    "GSP33bbdip11u:161": "atra dvāparavat tretādirapyaṣṭāviṃśo grāhyaḥ /",
    "GSP33bbdip11u:162": "dvāpare yuge akhilaṃ sarvaviṣayaṃ tadanyathā jātamityanvayaḥ /",
    "GSP33bbdip11u:163": "gautamasya ṛṣeśśāpājjñāne tvajñānatāṃ gate /",
    "GSP33bbdip11u:164": "saṅkīrṇabuddhayo devā brahmarudrapurassarāḥ /",
    "GSP33bbdip11u:165": "śaraṇyaṃ śaraṇaṃ jagmuḥ nārāyaṇamanāmayam //",
    "GSP33bbdip11u:166": "nanu kālaprayuktamanyathātvaṃ cet dvāparayuge bhāgadvayasyaivānyathātvaṃ yuktaṃ, na tu sarvasyetyato viśeṣakāraṇaṃ cāha - 'gotamasya'; iti /",
    "GSP33bbdip11u:167": "'tu';",
    "GSP33bbdip11u:168": "śabdaścārthaḥ śāpe viśeṣakāraṇatvasya jñāne vā samyaktvasya dyotakaḥ /",
    "GSP33bbdip11u:169_0": "tathā ca gautamasya ṛṣeḥ śāpācca jñāne guṇapūrṇatvādisamyagjñāne ajñānatāṃ nedaṃ tattvajñānamiti tattvajñānabhinnatvaprakārakapratītiviṣayatāṃ",
    "GSP33bbdip11u:169_1": "sandehaviṣayatāṃ ca gate prāpte sati, jñānaviṣaye samyagjñānaviruddhasaṃśayaviparyayaviṣayatāṃ gate satīti yāvat /",
    "GSP33bbdip11u:170": "'brahmarudrapurassarāḥ'; tadādayo 'devāḥ'; 'saṅkīrṇabuddhayaḥ';",
    "GSP33bbdip11u:171_0": "ajñānādimiśrajñāninaḥ yadviṣaye jñānaṃ jātaṃ punastadviṣayagataprakāreṣu ajñānasaṃśayādimantaḥ santaḥ 'śaraṇyaṃ'; tatra sādhuṃ",
    "GSP33bbdip11u:171_1": "śaraṇeṣu rakṣakeṣu agryam 'anāmayaṃ'; pramāṇalakṣaṇaṭīkoktarītyā atra āmayapadaṃ rogavācakaṃ doṣāntaropalakṣakam /",
    "GSP33bbdip11u:172": "tathā ca nirdeṣaṃ 'nārāyaṇaṃ';",
    "GSP33bbdip11u:173": "“sarvottamatvavijñānapūrvaṃ tatra manaḥ sadā”ityādyuktaprakāreṇa 'śaraṇaṃ",
    "GSP33bbdip11u:174": "jagmuḥ'; śaraṇaṃ gatā ityarthaḥ /",
    "GSP33bbdip11u:175": "taṃ prārthayan svakāryaṃ ca vyajñāpayanniti ca draṣṭavyam /",
    "GSP33bbdip11u:176": "atra brahmādibuddhīnāṃ saṅkīrṇatvaṃ nāma saṅkīrṇabuddhiṣu sajjaneṣu dayāyuktatvameva, na tvitareṣāṃ buddhīnāmivājñānādimiśratvam, ajñānasaṃśayādiviṣayaviṣayakatvaṃ vā /",
    "GSP33bbdip11u:177": "svahatagonirmātṛmātraviṣayakagautamaśāpakālanimittābhibhavapadoktatirodhānayordeveṣvasambhavāt",
    "GSP33bbdip11u:178": "/ brahmādidevagonirmātṛvyatiriktalokasya tu gautamahatagonirmātṛtvābhāve",
    "GSP33bbdip11u:179": "'pi sampradāyapravartakābhāvāt kālataścājñānaprāptiriti draṣṭavyam /",
    "GSP33bbdip11u:180": "gautamaśāpāgamaprakārastu ittham - pūrvaṃ hi dvādaśavārṣikyāṃ anāvṛṣṭau satyāṃ tayā pīḍitā ṛṣayo gautamāśramaṃ annavantam adhyūṣuḥ /",
    "GSP33bbdip11u:181": "tatraiva bahukālaṃ tenādṛtāḥ svasvavihitakarmāṇaḥ samavartanta /",
    "GSP33bbdip11u:182": "atha anāvṛṣṭau śāntāyāṃ teṣāṃ svasvāśramagamanecchā samajani /",
    "GSP33bbdip11u:183": "tadarthaṃ gautamamanujñāṃ yayācire /",
    "GSP33bbdip11u:184": "tathāpi svāśramāśūnyatālobhāt na tadanujñāmalambhiṣata /",
    "GSP33bbdip11u:185": "tasminnevāvasare haraśirassthasurasaritaṃ sapatnīṃ matvā tāṃ niścikāsayiṣantyā pārvatyā preṣito vināyako brahmacāriveṣeṇa pracchannastānṛṣīnupasasāra, abravīcca -",
    "GSP33bbdip11u:186": "he tatra bhavantaḥ, kimarthamimamāśramamadhivasatha?",
    "GSP33bbdip11u:187_0": "cirakālamekaparānnāśanena yuṣmattapo vinaṅkṣyati / tasmāt svaṃsvamāśramaṃ vrajata / tatra ca mayocyamānamupāyamākarṇayata /",
    "GSP33bbdip11u:187_1": "yūyaṃ jñānatapobalāt kāñcana māyāmayīṃ māheyīṃ nirmimīdhvam tāṃ gautamatapobalākṛṣṭabalāhakāvalīvigalitasalilavardhitasasyādau",
    "GSP33bbdip11u:187_2": "praveśayata",
    "GSP33bbdip11u:188": "/ atha sasyagrāsinīṃ tāṃ apakrāmayituṃ prayatiṣyate gautamaḥ /",
    "GSP33bbdip11u:189": "tataḥ sahasā tatkamaṇḍalūdakasaṃsparśamātreṇa sā nipatiṣyati /",
    "GSP33bbdip11u:190": "tadā brāhmaṇāstaṃ pratibrūta yāvadimāmaśeṣamātaraṃ gāṃ notthāpayiṣyati bhavān tāvanna bhojyānnaḥ",
    "GSP33bbdip11u:191": "tato haraśirassthadyusaritamavatārya tadvāriṇā abhiṣicya tāmujjīvayatu bhavān ityevamanutāpinaṃ tamabhilapyāpasaratetyuktvā herambo",
    "GSP33bbdip11u:192": "'mbikāṃ jagāma/ atha te vināyakena praṇigaditaṃ prayāṇopāyamupasṛtya anvatiṣṭhan/ tenaivopāyena prātiṣṭhanta /",
    "GSP33bbdip11u:193": "tatastāvadgautamaḥ tapasā tryambakamārādhya mandākinīṃ anusamānīya tadvāriṇā surabhimabhiṣiṣeca",
    "GSP33bbdip11u:194": "tataḥ sottasthau munistaddhatyāghāt vimuktaśca /",
    "GSP33bbdip11u:195": "ata eva godāvarīti tasyāḥ saṃjñā samajani /",
    "GSP33bbdip11u:196": "atha vināyakaceṣṭitaṃ pratibudhya ṛṣibhyaścukrodha,",
    "GSP33bbdip11u:197": "aśapacca gautamaḥ yadasmadannanimittajñānabalādete gāṃ niramaṃsta tat jñānamapaitviti /",
    "GSP33bbdip11u:198": "tairvijñāpitakāryastu bhagavānpuruṣottamaḥ /",
    "GSP33bbdip11u:199": "avatīrṇo mahāyogī satyavatyāṃ parāśarāt /",
    "GSP33bbdip11u:200": "utsannānbhagavānvedānujjahāra harisvayam /",
    "GSP33bbdip11u:201": "caturdhā vyabhajattāṃśca caturviṃśatidhā punaḥ /",
    "GSP33bbdip11u:202": "śatadhā caikadhā caiva tathaiva ca sahasradhā /",
    "GSP33bbdip11u:203": "kṛṣṇo dvādaśadhā caiva",
    "GSP33bbdip11u:204": "devaiḥ prārthito bhagavān kimakarodityata āha - 'taiḥ'; iti /",
    "GSP33bbdip11u:205": "'tuḥ';",
    "GSP33bbdip11u:206": "avadhāraṇe /",
    "GSP33bbdip11u:207": "'mahāyogī'; munirūpaḥ mahāśaktirvā /",
    "GSP33bbdip11u:208": "'puruṣottamaḥ';",
    "GSP33bbdip11u:209": "kṣarākṣaracetanābhyāṃ uttamo 'bhagavān'; nārāyaṇaḥ 'taiḥ'; svaśaraṇāgatiṃ prāptaireva devaiḥ 'vijñāpitakāryaḥ'; san vijñāpitaṃ pratipāditam",
    "GSP33bbdip11u:210": "avatārādirūpaṃ kāryaṃ yasya saḥ, rūpeṇa 'mahāyogī'; nāmnā kṛṣṇaḥ 'parāśarāt satyavatyāmavatīrṇaḥ'; ityanvayaḥ /",
    "GSP33bbdip11u:211": "avatārānantarikaprayojanamāha - 'utsannān'; iti /",
    "GSP33bbdip11u:212": "'svayaṃ'; sākṣāt",
    "GSP33bbdip11u:213": "'hariḥ'; 'bhagavān'; jñānādiguṇaśālī vyāsaḥ 'utsannān'; apapāṭhādinā tirohitān 'vedān'; 'svayameva'; anyopadeśamantareṇa 'ujjahāra'; uccāraṇena vyaktīcakāra /",
    "GSP33bbdip11u:214": "tāṃśca prāgeva caturdhā vibhaktān vedān punaḥ 'caturdhā",
    "GSP33bbdip11u:215": "vyabhajat'; caturbhāgānakarot /",
    "GSP33bbdip11u:216": "ekaikaṃ ca bhāgaṃ 'punaḥ';",
    "GSP33bbdip11u:217": "caturviṃśatyādiśākhārūpeṇa ṛgvedaṃ 'caturviṃśatidhā', yajurvedaṃ",
    "GSP33bbdip11u:218": "'ekaśatadhā'; ekottaraśatākhyaikaprakāreṇa, sāmavedaṃ 'sahasradhā';",
    "GSP33bbdip11u:219": "atharvaṇavedaṃ 'dvādaśadhā ca'; vyabhajadityarthaḥ /",
    "GSP33bbdip11u:220": "bhagavattvasya mukhyatvajñāpanāya 'bhagavān'; iti punaruktiḥ /",
    "GSP33bbdip11u:221": "'eva'; śabdāḥ prakārādhikyavyavacchedakāḥ /",
    "GSP33bbdip11u:222": "'ca'; śabdāḥ prakārāṇāṃ parasparasamuccāyakāḥ /",
    "GSP33bbdip11u:223": "punastasyārthavittaye /",
    "GSP33bbdip11u:224": "prakṛtamāha - 'punaḥ'; iti /",
    "GSP33bbdip11u:225": "pūrveṇaivāsyānvayaḥ /",
    "GSP33bbdip11u:226": "yadvā -",
    "GSP33bbdip11u:227": "uttareṇāpyanvayaḥ /",
    "GSP33bbdip11u:228": "vedavibhāgānantaraṃ ityarthaḥ /",
    "GSP33bbdip11u:229": "'tasya'; vedasya",
    "GSP33bbdip11u:230": "'arthavittaye'; arthajñānāya /",
    "GSP33bbdip11u:231": "vedānāṃ bahutve 'pi",
    "GSP33bbdip11u:232": "arthasyaikatvāttadvivakṣayā tān vedāniti bahuvacananirdiṣṭānāmapi vedānāṃ tasyetyekavacanena nirdeśo nānupapannaḥ, tasyetyasya samudāyaikavacanatvāt /",
    "GSP33bbdip11u:233": "nityasāpekṣatvāt 'arthavittaye'; iti samāsassādhuḥ /",
    "GSP33bbdip11u:234": "punaśśabdasyānantaryārthatvaṃ ca 'punaraprathame bhede'; ityamaroktyā",
    "GSP33bbdip11u:235": "'punareva samabhyaset'; ityatra punaḥ nidrāpagamānantaramiti sudhoktyā",
    "GSP33bbdip11u:236": "'tṛtīye punareva ca'; ityatra varatrayānantaramiti viśveśatīrthoktyā ca siddham /",
    "GSP33bbdip11u:237": "'cakāra'; ityatrāpi 'kṛṣṇo vyāsaḥ'; ityanuṣajyate /",
    "GSP33bbdip11u:238": "nanu sūtrāntaraireva vedārthanirṇayasambhavātkiṃ brahmasūtrairiti gatārthatāśaṅkāparihārāyāha - 'yeṣām'; iti/ 'sūtratvaṃ';",
    "GSP33bbdip11u:239": "sūtraśabdapravṛttinimittaṃ 'añjasā'; mukhyato 'stītyarthaḥ/ asya tāni 'cakāra'; iti pūrveṇa 'evaṃvidhāni'; ityuttareṇa vā anvayaḥ /",
    "GSP33bbdip11u:240": "alpākṣaramasandigdhaṃ sāravad viśvatomukham /",
    "GSP33bbdip11u:241": "astobhamanavadyaṃ ca sūtraṃ sūtravido viduḥ /",
    "GSP33bbdip11u:242": "kiṃ tat sūtratvaṃ yadāñjasyaṃ brahmasūtrāṇāmityata āha - 'alpa'; iti /",
    "GSP33bbdip11u:243": "yāvadakṣaratāṃ vinā śrutyarthābhyāṃ vivakṣitārthasiddhirnāsti tadarthapratipādanāya tāvanmātrākṣaramasati niyāmake tato 'dhikākṣararahitam 'alpākṣaram'; /",
    "GSP33bbdip11u:244": "kecittu -",
    "GSP33bbdip11u:245": "alpākṣarabahvakṣarayuktaparyāyapadayormadhye alpākṣarapadopetatvaṃ alpākṣaratvamityāhuḥ /",
    "GSP33bbdip11u:246": "taṭṭīkānanuguṇam /",
    "GSP33bbdip11u:247": "evaṃ ca bhavitumarhatītyanucyamānārtham 'asandigdham'; /",
    "GSP33bbdip11u:248": "'asandigdhārthaṃ",
    "GSP33bbdip11u:249": "nirṇītārtham'; iti tattvapradīpokteḥ /",
    "GSP33bbdip11u:250": "ananyalabhyottamārthayuktaṃ",
    "GSP33bbdip11u:251": "'sāravat'; /",
    "GSP33bbdip11u:252": "bahuśākhāgatapadavākyārthanirṇāyakaṃ 'viśvatomukham'; /",
    "GSP33bbdip11u:253": "tattvapradīpe tu ekaṃ prayojanaṃ pratyapekṣitārthasya kṛtsnasya pratipādikaṃ 'viśvatomukham'; ityuktam /",
    "GSP33bbdip11u:254": "arthajñānamantareṇa gānabhāgapūraṇādiprayojanāntarārthākṣararahitam 'astobham'; /",
    "GSP33bbdip11u:255": "śabdārthadoṣavidhuram 'anavadyam'; /",
    "GSP33bbdip11u:256": "yadetāvadviśeṣaṇayutaṃ tadeva 'sūtram'; iti 'sūtravidaḥ'; sūtralakṣaṇajñāḥ 'viduḥ'; abhyupayantītyarthaḥ",
    "GSP33bbdip11u:257": "/ atra bhāṣyanirṇayahetuśūnyavākyaṃ kuśalapuruṣoktalaukikavārtādikaṃ",
    "GSP33bbdip11u:258": "bhagavannāmamantrādikam arthāpratipādakatve 'pi",
    "GSP33bbdip11u:259": "ṛgakṣarāvyāptagānabhāgaparipūrakasāmagatastobhākṣarāṇi apaśabdopetatādṛśavākyaṃ ca vyāvartayituṃ krameṇa viśeṣaṇānīti padaprayojanaṃ tattvapradīpoktamanusandheyam /",
    "GSP33bbdip11u:260": "atra sarvatra dharmikathane",
    "GSP33bbdip11u:261": "'pi taddvārā sūtrapadapravṛttinimittamapyuktamiti nāsaṅgatiḥ /",
    "GSP33bbdip11u:262": "nirviśeṣitasūtratvaṃ brahmasūtrasya cāpyataḥ /",
    "GSP33bbdip11u:263": "yathā vyāsatvamekasya kṛṣṇasyānye viśeṣaṇāt /",
    "GSP33bbdip11u:264": "nanvetatsūtratvaṃ kuto brahmasūtrāṇāmāñjasyenetyata āha - 'nirviśeṣita'; iti /",
    "GSP33bbdip11u:266": "'brahmasūtrasya'; iti samudāyaikavacanam /",
    "GSP33bbdip11u:267": "co 'vadhāraṇe yata ityarthe ca /",
    "GSP33bbdip11u:268": "'api'; śabdo mukhyasūtratvasamuccaye /",
    "GSP33bbdip11u:269": "tathā ca yato brahmasūtrāṇāṃ mukhyasūtratvamasti ata eva hi 'nirviśeṣitasūtratvaṃ';",
    "GSP33bbdip11u:270": "nirgatā viśeṣā yasmāttannirviśeṣaṃ tathākhyātaṃ nirviśeṣitaṃ tādṛśaṃ sūtrapadaṃ yasya tasya bhāvaḥ /",
    "GSP33bbdip11u:271": "yadvā - viśeṣo viśeṣaṇaṃ, tasyābhāvo 'sya",
    "GSP33bbdip11u:272": "sañjātaḥ tādṛśaḥ sūtraśabdo yasya tasya bhāvo nirviśeṣitasūtratvam /",
    "GSP33bbdip11u:273": "viśeṣaṇarahitakevalasūtrapadavācyatvamasti purāṇādāvuktam /",
    "GSP33bbdip11u:274": "anyathā tanna syāt, vyāpakābhāve vyāpyābhāvaniyamādityarthaḥ /",
    "GSP33bbdip11u:275": "atrādyapakṣe tathākhyātamityarthe ṇyantātkarmaṇi ktaḥ, dvitīye taddhitaḥ 'itac'; iti vivekaḥ/ anena brahmasūtrāṇāṃ mukhyasūtratve nirviśeṣitaśabdavācyatvāditi heturukto bhavati /",
    "GSP33bbdip11u:276": "atra hetoraprayojakatvamāśaṅkya vyāptivacanena tāṃ parihartuṃ tatra prathamaṃ yadyannanirviśeṣitaṃ tattanna mukhyamityanvayavyāptimabhipretya tatra dṛṣṭāntamāha - 'yathā'; iti /",
    "GSP33bbdip11u:277": "'eva'; ityanuvartate /",
    "GSP33bbdip11u:278": "tenaikaśabdārthasya mukhyatvasya vyāpakatā labhyate",
    "GSP33bbdip11u:279": "/ tathā ca yathā ekasyaiva sataḥ kṛṣṇasya vedavyāsasya vyāsatvaṃ nirviśeṣitavyāsapadavācyatvamastītyarthaḥ",
    "GSP33bbdip11u:280": "tathā ca nirviśeṣitatvānmukhyasūtratvaṃ brahmasūtrāṇāmiti vākyaśeṣaḥ /",
    "GSP33bbdip11u:281": "idānīṃ ye amukhyāḥ na te nirviśeṣapadavācyāḥ kintu saviśeṣapadavācyāḥ iti vyatirekavyāptimabhipretya tatra dṛṣṭāntamāha - 'anye'; iti /",
    "GSP33bbdip11u:282": "'yathā';",
    "GSP33bbdip11u:283": "ityanuvartate /",
    "GSP33bbdip11u:284": "pūrvamekaśabdaśravaṇādatrāmukhyā iti labhyate /",
    "GSP33bbdip11u:285": "'vyāsāḥ';",
    "GSP33bbdip11u:286": "iti śeṣaḥ /",
    "GSP33bbdip11u:287": "tathā ca - yathā kṛṣṇāt 'anye'; drauṇyādayo ye 'mukhyāste",
    "GSP33bbdip11u:288": "'viśeṣaṇāt'; eva viśeṣaṇamapekṣyaiva vyāsāḥ na tannairapekṣyeṇa /",
    "GSP33bbdip11u:289": "tṛtīyārthe vā pañcamī, saviśeṣaṇavyāsapadavācyā eveti yojanā /",
    "GSP33bbdip11u:290": "saviśeṣaṇasūtrāṇi hyaparāṇi vido viduḥ /",
    "GSP33bbdip11u:291": "nanvastu brahmasūtrāṇāṃ mukhyatvaṃ, tathāpi tadanyeṣāmapyasti, na",
    "GSP33bbdip11u:292_0": "teṣāmeva, itareṣāmamukhyatve kāraṇābhāvādityāśaṅkya, tatra nirviśeṣitatvahetoḥ samavyāptipareṇa tadarthameva prāguktavyatirekavyāptidṛṣṭāntavacanenopapāditānvayavyāptikamanumānaṃ",
    "GSP33bbdip11u:292_1": "niyāmakatvenāha - 'saviśeṣaṇa'; iti /",
    "GSP33bbdip11u:293": "'ataḥ'; ityanuvartate /",
    "GSP33bbdip11u:294": "aparāṇīti cāvartate /",
    "GSP33bbdip11u:295": "'hi'; śabdo hetvarthe /",
    "GSP33bbdip11u:296": "tathā ca - yataḥ 'aparāṇi';",
    "GSP33bbdip11u:297": "brahmasūtrebhyo 'nyāni sūtrāṇi 'aparāṇi'; amukhyāni ata eva 'vido';",
    "GSP33bbdip11u:298": "jñāninaḥ 'aparāṇi'; 'saviśeṣaṇasūtrāṇi'; viśeṣaṇasahitasūtrapadavācyānīti",
    "GSP33bbdip11u:299": "'viduḥ'; upajānantītyarthaḥ /",
    "GSP33bbdip11u:300": "tathā ca anyasūtrāṇāṃ saviśeṣaṇasūtratvāt",
    "GSP33bbdip11u:301": "amukhyatvameva, na mukhyatvamiti bhāvaḥ /",
    "GSP33bbdip11u:302": "mukhyasya nirviśeṣeṇa śabdo 'nyeṣāṃ viśeṣataḥ /",
    "GSP33bbdip11u:303_0": "nirviśeṣitatvamukhyatvayoḥ saviśeṣaṇatvāmukhyatvayośca dṛṣṭāntamukhenopapāditāṃ vyāptiṃ dṛṣṭānte mukhyatvāmukhyatvayoḥ vedavibhāgagranthavistarakartṛtvatatsādṛśyādirūpānyakāraṇaprayojyatvasambhavādasiddhā",
    "GSP33bbdip11u:303_1": "vyāptirityāśaṅkāparihārāya pramāṇena sādhayati - 'mukhyasya'; iti /",
    "GSP33bbdip11u:304": "sāvadhāraṇametat /",
    "GSP33bbdip11u:305": "evam 'anyeṣām'; ityapi /",
    "GSP33bbdip11u:306": "tena mukhyatvāmukhyatvayorvyāpakatāsiddhiḥ /",
    "GSP33bbdip11u:307": "vācakatvaṃ ṣaṣṭhyarthaḥ /",
    "GSP33bbdip11u:308": "tathā ca yato mukhyasyaiva 'nirviśeṣeṇa'; viśeṣaṇābhāvena 'vācakaśabdo 'sti';",
    "GSP33bbdip11u:309": "nirviśeṣitaśabdavācyatvamastīti yāvat /",
    "GSP33bbdip11u:310": "'anyeṣām'; amukhyānāmeva",
    "GSP33bbdip11u:311": "'viśeṣato'; viśeṣaṇamapekṣya, viśeṣaṇeneti vā, 'śabdo'; vācakaḥ /",
    "GSP33bbdip11u:312": "saviśeṣaṇapadavācyatvamiti yāvat /",
    "GSP33bbdip11u:313": "iti vedavidaḥ prāhuḥ śabdatattvārthavedinaḥ /",
    "GSP33bbdip11u:314": "'iti'; evaṃ prakāreṇa 'śabdatattvārthavedinaḥ'; śabdasya yathābhūtārthajñānino 'vedavido'; vedārthajñāḥ vṛddhāḥ 'prāhuḥ';",
    "GSP33bbdip11u:315": "vadantītyarthaḥ /",
    "GSP33bbdip11u:316": "asya “ato 'yeṣāṃ sūtratvamañjasā'; 'saviśeṣaṇasūtrāṇi",
    "GSP33bbdip11u:317": "aparāṇi amukhyāni'; ityuktaṃ yuktam”iti vākyaśeṣeṇānvayaḥ /",
    "GSP33bbdip11u:318": "'viśeṣitaḥ';",
    "GSP33bbdip11u:319": "iti kvacitpāṭhaḥ /",
    "GSP33bbdip11u:320": "viśeṣaṇaṃ prāpta iti tasyārthaḥ /",
    "GSP33bbdip11u:321": "tathā ca mukhyāmukhyayornirviśeṣaṇasaviśeṣaṇaśabdavācyatve vedo vṛddhavyavahāraśca pramāṇamityuktatvānna tayoḥ kāraṇāntaraṃ śaṅkyamiti bhāvaḥ /",
    "GSP33bbdip11u:322": "sūtreṣu yeṣu sarve 'pi nirṇayāssamudīritāḥ /",
    "GSP33bbdip11u:323": "astvetatsūtratvamañjasā brahmasūtrāṇām /",
    "GSP33bbdip11u:324": "tathāpi vedārthanirṇayasya sūtrāntaraireva sambhavāt kiṃ brahmasūtrairiti codyasya kathaṃ",
    "GSP33bbdip11u:325": "ityanena parihāra ukta ityatastadvākyoktaṃ vivṛṇoti - 'sūtreṣu'; iti /",
    "GSP33bbdip11u:326": "nimittasaptamī iyam /",
    "GSP33bbdip11u:327": "apiḥ abhivyāptau saṅkocanivartakaḥ /",
    "GSP33bbdip11u:328": "nirṇayasya sarvatvaṃ viṣayadvārā tasya ca śabdadvārā bodhyam /",
    "GSP33bbdip11u:329": "tathā ca yebhyaḥ sūtrebhyaḥ sarve nirṇayāḥ sarvaśākhārthanirṇayāḥ bhāvyatayā samudīritāḥ,",
    "GSP33bbdip11u:330": "yeṣāṃ sarvaśākhānirṇāyakatvamuktaṃ pramāṇa ityarthaḥ /",
    "GSP33bbdip11u:331": "yadvā nirṇīyanta iti nirṇayāḥ nirṇetavyārthāḥ /",
    "GSP33bbdip11u:332": "ayaṃ bhāvaḥ - 'yeṣām'; iti vākye tāvat brahmasūtrāṇāmevāñjasā sūtratvamityuktam /",
    "GSP33bbdip11u:333": "sati caivaṃ tadantargataṃ sūtradharmatayoktaṃ viśvatoṇukhatvamapi teṣāmevāñjasā bhavati /",
    "GSP33bbdip11u:334": "yadā caivaṃ tadā teṣāmasaṅkucitasarvaśākhānirṇāyakatvamuktaṃ bhavet,",
    "GSP33bbdip11u:335": "katipayaśākhānirṇāyakatve āñjasyānupapatteḥ /",
    "GSP33bbdip11u:336": "yata evamataḥ sarvavedaśākhārthanirṇāyakānāṃ brahmasūtrāṇām asarvanirṇāyakebhyo",
    "GSP33bbdip11u:337": "'nyasūtrebhyo 'tiśayena nirṇāyakatvāt yuktaṃ 'tasyārthavittaye",
    "GSP33bbdip11u:338": "brahmasūtrāṇi cakāra'; iti /",
    "GSP33bbdip11u:339": "tacchabdaghaṭitaṃ tadvacanaṃ tādarthyena sūtrakaraṇavacanamiti bhavati tena śaṅkāparihāra iti /",
    "GSP33bbdip11u:340": "śabdajātasya sarvasya yatpramāṇaśca nirṇayaḥ /",
    "GSP33bbdip11u:341": "anyeṣāmapi dvitraśākhānirṇāyakatvāt kathameteṣāmeva",
    "GSP33bbdip11u:342": "sarvaśākhānirṇāyakatvamityucyate? anyathā tadvaiyarthyaprasaṅgāt /",
    "GSP33bbdip11u:343": "tathā ca aṃśe gatārthatetyāśaṅkāparihārāyāñjasyoktyā sūcitamanyaccāha -",
    "GSP33bbdip11u:344": "'śabdajātasya'; iti/ pūrvamīmāṃsādirūpasyetyarthaḥ /",
    "GSP33bbdip11u:345": "ata evoktaṃ sudhāyām",
    "GSP33bbdip11u:346": "“etanmīmāṃsopajīvinī khalu seti purāṇe paṭhyate śabdajātasyeti”iti /",
    "GSP33bbdip11u:347": "kartari ṣaṣṭhīyaṃ na karmaṇi /",
    "GSP33bbdip11u:348": "ata eva ṭīkāyāṃ śabdasamūhairiti tṛtīyā /",
    "GSP33bbdip11u:349": "kartṛtvaṃ ca karaṇībhūtavedetikartavyatayā /",
    "GSP33bbdip11u:350": "itikartavyatvaṃ ca mīmāṃsādvārā upakārakatvāt bhavati /",
    "GSP33bbdip11u:351": "śabdajātapadaṃ śabdapramāṇamātraparamityāśayena sambandhaṣaṣṭhīyam, sambandhaśca janyajanakabhāvaḥ iti kecit /",
    "GSP33bbdip11u:352": "yatpramāṇaṃ mūlaṃ yasya sa tathoktaḥ /",
    "GSP33bbdip11u:353": "'ca';",
    "GSP33bbdip11u:354": "śabdassamuccaye, 'samudāhṛtaḥ'; ityasyānukarṣakaśca /",
    "GSP33bbdip11u:355": "itiśabdo 'dhyāhāryaḥ",
    "GSP33bbdip11u:356": "/ tathā ca anyeṣāṃ dvitraśākhānirṇāyakatve 'pi bhavatyeva",
    "GSP33bbdip11u:357": "brahmasūtrāṇāmevānanyāpekṣāsaṅkucitasarvaśākhānirṇāyakatvam,",
    "GSP33bbdip11u:358": "anyakartṛkadvitraśākhārthanirṇayasya brahmasūtramūlatvena tajjanyanirṇayopajīvitvena anyeṣāṃ śrutivyākhyānarūpatvāt /",
    "GSP33bbdip11u:359": "yathā śrutimūlakasmṛteravaiyarthyaṃ tadvadavaiyarthyopapattermūlena mūlino vaiyarthyābhāvāditi bhāvaḥ /",
    "GSP33bbdip11u:360": "evaṃvidhāni sūtrāṇi kṛtvā vyāso mahāyaśāḥ /",
    "GSP33bbdip11u:361": "'evaṃvidhāni'; iti /",
    "GSP33bbdip11u:362": "añjasā viśvatomukhatvādyupetānītyarthaḥ /",
    "GSP33bbdip11u:363": "asyopasaṃhārarūpatvānna 'tāni cakāra'; ityanena punaruktiḥ /",
    "GSP33bbdip11u:364": "brahmarudrādideveṣu manuṣyapitṛpakṣiṣu /",
    "GSP33bbdip11u:365": "'deveṣu'; ityanena karmajājānajadevadevagandharvā api saṅgṛhītāḥ /",
    "GSP33bbdip11u:366": "manuṣyapadaṃ “nivītaṃ manuṣyāṇāṃ”(tai. saṃ. 2-5-11) ityādāviva mananaśīlarṣiparam /",
    "GSP33bbdip11u:367": "pāntīti pāḥ cakravartinaḥ /",
    "GSP33bbdip11u:368": "kṣīti kṣayārthasya kṣeḥ rūpaṃ manuṣyottamavācakam, teṣāmitarāpekṣayā atyalpāyuṣṭvāt /",
    "GSP33bbdip11u:369": "manuṣyagandharvāṇāmapyupalakṣakametat /",
    "GSP33bbdip11u:370": "manuṣyāśca pitaraśca pāśca kṣayaśceti vigrahaḥ /",
    "GSP33bbdip11u:371": "anena 'devarṣipitṛpanarāḥ'; ityuktāḥ pañcavidhā api",
    "GSP33bbdip11u:372": "muktiyogyāḥ saṅgṛhītā bhavanti /",
    "GSP33bbdip11u:373": "pakṣītyasyākhaṇḍatve pakṣiśabdo jaritāryādiyogyatiryakparaḥ /",
    "GSP33bbdip11u:374": "jñānaṃ saṃsthāpya bhagavān krīḍate puruṣottamaḥ /",
    "GSP33bbdip11u:375": "ityādi /",
    "GSP33bbdip11u:376": "'jñānaṃ'; samyagjñānaṃ viśeṣajñānaṃ 'saṃsthāpya'; utpādya dṛḍhīkṛtveti vā",
    "GSP33bbdip11u:377": "/ dṛḍhīkaraṇaṃ nāma jñānaviṣaye saṃśayaviparyayanirāsaḥ /",
    "GSP33bbdip11u:378_0": "tathā ca puruṣottamo mahāyaśāḥ uttamaśloko bhagavān vyāso yeṣu sūtreṣu sarve nirṇayāḥ samudīritāḥ, yeṣāṃ sarvaśākhānirṇāyakatvamuktam,",
    "GSP33bbdip11u:378_1": "tathā sarvaiḥ śabdasamūhaiḥ jaiminyādisūtrāntarātmakairnirṇāyakaiḥ smṛtyādibhiśca",
    "GSP33bbdip11u:379_0": "kriyamāṇo lokakartṛkavedaikadeśāvāntaratātāparyanirṇayo yanmūlako yajjanyasarvavedamahātātparyanirṇayamūlakaḥ tadupajīvī",
    "GSP33bbdip11u:379_1": "- taṃ vinā avāntaratātparyajñānamātreṇa muktiphalāsiddheriti coktaṃ 'yeṣāṃ'; iti pūrvavākye pramāṇe ca - evaṃvidhāni etādṛkprakārāṇi",
    "GSP33bbdip11u:379_2": "sūtrāṇi kṛtvā brahmarudrādideveṣu manuṣyapitṛpakṣiṣu jñānaṃ saṃsthāpya krīḍata iti mahāvākyayojanā /",
    "GSP33bbdip11u:380": "'krīḍate parameśvaraḥ'; iti pāṭhe aiśvaryam",
    "GSP33bbdip11u:381": "evaṃvidhasūtrakaraṇe asāmarthyaśaṅkānirāsakatayoktamiti dhyeyam /",
    "GSP33bbdip11u:382": "atra brahmādiṣu jñānasaṃsthāpanaṃ nāma pūrvaṃ sthitasyaiva jñānasya viśeṣayuktyādibhiḥ dṛḍhīkaraṇaṃ kiñcidaprāptalābhaścocyate1, 'jānanto 'pi",
    "GSP33bbdip11u:383": "viśeṣārthajñānāya sthāpanāya vā'; iti gītātātparyodāhṛtavacanāt /",
    "GSP33bbdip11u:384": "na ca 'evaṃ jñānaṃ punaḥ prāpurdevāśca ṛṣayastathā'; iti",
    "GSP33bbdip11u:385": "bhāratatātparyaniraṇayavirodhaḥ, atra punaśśabdātsarvadevādīnāṃ ajñātavismṛtārthajñānaprāpteruktatvāditi vācyam, tasyāpyuktārthatvāt /",
    "GSP33bbdip11u:386": "viriñcetareṣāṃ tirohitārthajñānalābho vātrocyate, yata āhurgītātātparye ācāryāḥ - “brahmaṇastu prāyo nāpratibhāsitam”iti /",
    "GSP33bbdip11u:387": "'ityādi'; ityasya",
    "GSP33bbdip11u:388": "'taccoktam'; ityanenānvayaḥ /",
    "GSP33bbdip11u:389": "luptavibhaktiko 'yaṃ nirdeśaḥ /",
    "GSP33bbdip11u:390": "athāto brahmajijñāsā |",
    "GSP33bbdip11u:391_0": "pramāṇābhāvena jīvacaitanyātiriktabrahmaṇo 'bhāvāt, jīvasya ca svaprakāśatvenāsandigdhatvāt, tathā ca viṣayābhāvāt pratyagrūpe",
    "GSP33bbdip11u:391_1": "brahmaṇyahamiti pratīyamāne 'pi mokṣānuphalambhena prayojanābhāvāt tata",
    "GSP33bbdip11u:392": "eva tatpratibaddhādhikāryabhāvācca na brahmajijñāsā kartavyeti prāpte siddhāntitaṃ bhagavatā sūtrakāreṇa om athāto brahmajijñāsā |",
    "GSP33bbdip11u:393": "om iti /",
    "GSP33bbdip11u:394": "idamekaṃ sūtramekamadhikaraṇam /",
    "GSP33bbdip11u:395": "adhikaraṇaṃ nāma viṣayasaṃśayapūrvapakṣasiddhāntaprayojanarūpapañcāṅgasamudāyaḥ /",
    "GSP33bbdip11u:396": "yathātraiva jijñāsādhikaraṇe “tadvijijñāsasva”iti",
    "GSP33bbdip11u:397": "jijñāsābhidhāyakavākyavihitā śravaṇādirūpā jijñāsā viṣayaḥ /",
    "GSP33bbdip11u:398": "kartavyā na veti sandehaḥ /",
    "GSP33bbdip11u:399": "na kartavyeti pūrvaḥ pakṣaḥ /",
    "GSP33bbdip11u:400": "asmin pakṣe ca śāstrasyānārambhaṇīyatvaniścayaḥ phalam /",
    "GSP33bbdip11u:401": "kartavyeti siddhāntaḥ /",
    "GSP33bbdip11u:402": "tatra cārambhaṇīyatvanirṇayaḥ phalaṃ,",
    "GSP33bbdip11u:403": "nyāyānusandhānātmakamīmāṃsārūpajijñāsāyāḥ akartavyatve nyāyagrathanātmakamīmāṃsāśāstrasyānārambhaṇīyatvāvaśyaṃbhāvāt",
    "GSP33bbdip11u:404": "evamanyatrāpi /",
    "GSP33bbdip11u:405": "ekasyādhikaraṇasya saṅgatipañcakam /",
    "GSP33bbdip11u:406": "tacca - śāstrasaṅgatiḥ,",
    "GSP33bbdip11u:407": "adhyāyasaṅgatiḥ, pādasaṅgatiḥ, pūrvādhikaraṇasaṅgatiḥ,",
    "GSP33bbdip11u:408": "tadviṣayavākyasaṅgatiścetyevaṃrūpam /",
    "GSP33bbdip11u:409": "saṅgatirapi sāmānyato dvividhā,",
    "GSP33bbdip11u:410": "antarbhāvarūpā ānantaryalakṣaṇā ceti /",
    "GSP33bbdip11u:411": "tatra śāstrādhyāyapādairantarbhāvarūpā saṅgatiḥ /",
    "GSP33bbdip11u:412": "pūrvādhikaraṇatadviṣayavākyābhyāṃ tu ānantaryarūpā /",
    "GSP33bbdip11u:413": "sāpi ākṣepikī ātideśikī aupodghātikī āpavādikī prāsaṅgikī ityādirūpeṇa bahuvidhā /",
    "GSP33bbdip11u:414": "tatra pañcādhikaraṇīparyantaṃ śāstrasaṅgatimātraṃ, nādhyāyapādasaṅgatī /",
    "GSP33bbdip11u:415": "samanvayekṣatyoradhyāyena saṅgatisatve 'pi pādenābhāvātsaṅgatyorabhāvaḥ pañcādhikaraṇīsādhāraṇaḥ",
    "GSP33bbdip11u:416": "tathā pūrvādhikaraṇatadviṣayasaṅgatī api naitadadhikaraṇasya bhavataḥ, asyaivādyādhikaraṇatvāt",
    "GSP33bbdip11u:417": "śrutivicārasyādyāpyanārabdhatvācca; kintvitareṣāṃ caturṇāmiti dhyeyam /",
    "GSP33bbdip11u:418": "atra sūtre ādyantayoroṅkāraḥ uccāraṇīyaḥ tatrādya eka eva dṛṣṭādṛṣṭobhayārthaḥ ata eva sūtrāvayavaḥ sarvasūtreṣu anuvṛttyarthamasaṃhitatayoccāryate /",
    "GSP33bbdip11u:419": "athavā - ādau oṃkāradvayaṃ adṛṣṭārtho",
    "GSP33bbdip11u:420": "dṛṣṭārthaśceti /",
    "GSP33bbdip11u:421": "ante tu pakṣadvaye 'pi adṛṣṭārtha eka evoṅkāraḥ /",
    "GSP33bbdip11u:422": "adṛṣṭārthatvaṃ nāma kevalaṃ sravaṇaviśaraṇarūpadoṣaparihārārthatvam /",
    "GSP33bbdip11u:423": "dṛṣṭārthatvaṃ tu anvetavyapadārthapratipādakatvam /",
    "GSP33bbdip11u:424": "tatrādisūtrāvayavabhūtaṃ 'oṃ'; ityetat avyayaṃ brahmaśabdaviśeṣaṇaṃ",
    "GSP33bbdip11u:425": "guṇapūrṇatvavāci /",
    "GSP33bbdip11u:426": "brahmaśabdo 'pi vidvadrūḍhyā mahāyogena ca viṣṇuvācī /",
    "GSP33bbdip11u:427": "'atha'; śabda ānantaryārthaḥ /",
    "GSP33bbdip11u:428": "yogyatayā 'adhikārāt'; iti sambadhyate /",
    "GSP33bbdip11u:429": "kartavyeti śeṣaḥ /",
    "GSP33bbdip11u:430": "tathā ca 'atha'; adhyayanaśamadamādirūpādhikārānantaraṃ",
    "GSP33bbdip11u:431": "'ataḥ'; svajanmajñānajanyaprasādajanyamokṣākhyaphalayuktatvāt 'oṃ';",
    "GSP33bbdip11u:432": "guṇapūrṇasya 'brahmaṇo'; viṣṇoḥ 'jijñāsā'; śravaṇādirūpo vicāraḥ kartavya",
    "GSP33bbdip11u:433": "iti sūtrārthaḥ /",
    "GSP33bbdip11u:434": "viṣṇoḥ prasādāditi 'ataḥ'; śabdasyārthāntaram /",
    "GSP33bbdip11u:435": "asya jijñāsādikāryaṃ bhavediti vākyaśeṣeṇānvayaḥ /",
    "GSP33bbdip11u:436": "oṃ brahmaśabdayorubhayoryaugikatve 'pi ekasya rūḍhatvena viśeṣyavācitvaṃ",
    "GSP33bbdip11u:437": "anyasya yaugikatvena viśeṣaṇavācitvamāśrityānvayāṅgīkārānnānyataravaiyarthyam /",
    "GSP33bbdip11u:438": "“omityetadakṣaramudgīthamupāsīta”tadvijijñāsasva /",
    "GSP33bbdip11u:439": "tadbrahmeti”ityādyanekaviṣayavākyasaṅgrahāya cobhayoḥ prayogaḥ /",
    "GSP33bbdip11u:440": "athaśabdo maṅgalārtho 'dhikārāntaryārthaśca /",
    "GSP33bbdip11u:441": "ataśśabdo hetvarthaḥ /",
    "GSP33bbdip11u:442": "granthādau maṅgalācaraṇasyāvaśyaṃ kartavyatvena maṅgalaprayojakatayā athaśabdaṃ vyācaṣṭe - 'atha'; iti /",
    "GSP33bbdip11u:443_0": "maṅgalaṃ vighnotsāraṇāsādhāraṇakāraṇānuṣṭheyaviṣṇusmaraṇāthaśabdoccāraṇarūpamarthaḥ prayojanaṃ yasya, tathā praśastarūpānuṣṭheyamaṅgalātmako",
    "GSP33bbdip11u:443_1": "viṣṇuḥ tadguṇo vābhidheyo yasya sa tathoktaḥ athaśabdasya maṅgalaphalakatvaṃ tu -",
    "GSP33bbdip11u:444": "oṅkāraścāthaśca dvāvetau brahmaṇaḥ purā /",
    "GSP33bbdip11u:445": "kaṇṭhaṃ bhittvā viniryātau tasmānmāṅgalikāvubhau //",
    "GSP33bbdip11u:446": "iti manusmṛtisiddham /",
    "GSP33bbdip11u:447": "muktyarthimātrasya brahmajijñāsāyāṃ pravṛttinirasanatātparyeṇāpi prayuktasyākhaṇḍāthaśabdasya",
    "GSP33bbdip11u:448": "- 'adhikāra'; iti /",
    "GSP33bbdip11u:449": "ca śabdo 'nuṣṭheyānanuṣṭheyākṣarārthavivakṣayā",
    "GSP33bbdip11u:450": "samuccaye, na kevalaṃ maṅgalaprayojakaḥ kintvānantaryābhidhāyakaśceti viṣayasamuccaye vā /",
    "GSP33bbdip11u:451": "yadvā - avadhāraṇe caśabdaḥ /",
    "GSP33bbdip11u:452": "tenānuṣṭheyamaṅgalārambhapraśnakārtsnyārthanirāsaḥ /",
    "GSP33bbdip11u:453": "tatprakārastu candrikāyāmuktaḥ /",
    "GSP33bbdip11u:454": "tathā cādhikārānantaryamartho 'bhidheyo yasya sa tathoktaḥ /",
    "GSP33bbdip11u:455": "athaśabdasyānantaryamātrārthatve 'pi adhikāretipadasya yogyatayā sambandhāt evamuktiḥ /",
    "GSP33bbdip11u:456": "anenānadhikāriṇo muktyarthimātrasya brahmavicāre pravṛttirnirastā bhavati /",
    "GSP33bbdip11u:457": "brahmajijñāsāyāḥ prayojanakāraṇaśūnyatāśaṅkānivartakatayā ataḥśabdaṃ vyācaṣṭe - 'ataḥ'; iti",
    "GSP33bbdip11u:458": "/ 'hetvarthaḥ'; iti /",
    "GSP33bbdip11u:459": "heturliṅgamartho yasya, hetuḥ kāraṇaṃ prasādākhyamartho yasyeti vā, sa tathoktaḥ /",
    "GSP33bbdip11u:460": "uktaṃ ca gāruḍe -",
    "GSP33bbdip11u:461_0": "nanvathātaḥ śabdapūrvakatvaṃ sūtrāṇāṃ kiṃ nimittaṃ vighnanivartakaśabdoccāraṇādeḥ “maṅgalaṃ tataḥ”iti śabdāntaroccāraṇenāpi",
    "GSP33bbdip11u:461_1": "sambhavādityāśaṅkāṃ purāṇavacanenaiva nirākaroti - 'uktañca'; iti /",
    "GSP33bbdip11u:462": "yadetat “athaśabdaḥ”ityādinoktaṃ tadgāruḍapurāṇe uktamevetyarthaḥ /",
    "GSP33bbdip11u:463": "na",
    "GSP33bbdip11u:464": "kevalamasmābhiḥ, kintu gāruḍe ceti samuccaye vā ca śabdaḥ /",
    "GSP33bbdip11u:465": "athātaśśabdapūrvāṇi sūtrāṇi nikhilānyapi /",
    "GSP33bbdip11u:466": "prārabhante niyatyaiva tatkimatra niyāmakam //",
    "GSP33bbdip11u:467": "kimuktamityastatpaṭhati - 'atha'; iti /",
    "GSP33bbdip11u:468": "yādṛcchikatvāparaparyāyāniyatatvaśaṅkāvāraṇāya 'niyatyaiva'; iti /",
    "GSP33bbdip11u:469": "'nikhilāni'; ityetat 'sūtrāṇi'; ityasya saṅkocavārakaṃ viśeṣaṇam /",
    "GSP33bbdip11u:470": "apirabhivyāptau /",
    "GSP33bbdip11u:471": "evakāro 'niyamavyavṛttyarthaḥ /",
    "GSP33bbdip11u:472": "bhinnakramo vā /",
    "GSP33bbdip11u:473": "tathā ca - he 'vidvan'; ādikave 'brahman'; caturmukha 'nikhilānyapi';",
    "GSP33bbdip11u:474_0": "vyāsajaiminyādikṛtāni sarvāṇyapyādisūtrāṇi 'niyatyaiva'; niyamenaiva kalpāntarepi 'athātaśśabdapūrvāṇi'; eva, athātaśśabdau",
    "GSP33bbdip11u:474_1": "pūrvau prathamaprayojyau yeṣu tathāvidhānyeva 'prārabhante'; sūtrakārāḥ 'atra';",
    "GSP33bbdip11u:475": "prathamaprayojyatve niyamena prathamaprayoge kenacinniyāmakena bhāvyaṃ,",
    "GSP33bbdip11u:476": "tanniyāmakaṃ kimiti praśnavākyayojanā /",
    "GSP33bbdip11u:477": "kaścārthaśca tayorvidvan kathamuttamatā tayoḥ /",
    "GSP33bbdip11u:478": "nanvavaśyavaktavyārthatvaṃ svarūpottamattvam arthata ādhikyaṃ vā niyāmakaṃ bhaviṣyatītyāśaṅkyādyapakṣe pṛcchati - 'kaśca'; iti /",
    "GSP33bbdip11u:479": "caḥ praśnasamuccaye,",
    "GSP33bbdip11u:480": "avadhāraṇe vā /",
    "GSP33bbdip11u:481": "dvitīyastuśabdārthaḥ arthasyāvaśyavaktavyatvarūpaviśeṣamāha /",
    "GSP33bbdip11u:482": "tuśabdapāṭhastu svarasaḥ /",
    "GSP33bbdip11u:483": "tathā ca - 'tayoḥ'; athātaḥśabdayoḥ ko 'sāvavaśyavaktavyo 'rthaḥ yena prāthamyamityarthaḥ",
    "GSP33bbdip11u:484": "dvitīyamākṣipati - 'kathaṃ'; iti /",
    "GSP33bbdip11u:485": "'uttamatā';",
    "GSP33bbdip11u:486": "svarūpataścādhikyam /",
    "GSP33bbdip11u:487": "na kathamapītyarthaḥ /",
    "GSP33bbdip11u:488": "evaṃ kathaṃśabdasya praśnaparatvamaṅgīkṛtya tṛtīyapakṣapraśnaparatvenāpi kathamityetadyojanīyam",
    "GSP33bbdip11u:489": "arthata iti śeṣaḥ /",
    "GSP33bbdip11u:490": "tathā ca -",
    "GSP33bbdip11u:491": "tayorathātaḥśabdayoḥ arthataḥ uttamatā ādhikyaṃ kathamityarthaḥ /",
    "GSP33bbdip11u:492": "atra ādyatṛtīyapakṣayoravaśyavaktavyārthatārthādhikyayostadabhāvayośca loke śabdāntareṣu darśanāt athātaśśabdayostatsandehāt praśna eva na tvākṣepaḥ /",
    "GSP33bbdip11u:493": "dvitīyapakṣe tu svarūpādhikyasya śabdāntareṣvadarśanāt ākṣepa eveti dhyeyam /",
    "GSP33bbdip11u:494": "atroṅkārasya praśnādyaviṣayatvaṃ sarvaśāstrādisūtrāvayavatvābhāvāt, 'sravati'; iti śrutyā",
    "GSP33bbdip11u:495": "ityādismṛtyā caitacchāstramātramukhyāditvena siddhatvāccetyavadheyam/",
    "GSP33bbdip11u:496": "etadākhyāhi me brahman yathā jñāsyāmi tattvataḥ /",
    "GSP33bbdip11u:497": "evamukto nāradena brahmā provāca sattamaḥ /",
    "GSP33bbdip11u:498": "'etat'; praśnākṣepaviṣayībhūtaṃ niyāmakaṃ 'ahaṃ tattvato'; yāthārthyena",
    "GSP33bbdip11u:499": "'yathā jñāsyāmi'; tathā 'me'; mahyaṃ 'ākhyāhi'; brūhiti 'evaṃ",
    "GSP33bbdip11u:500": "nāradenoktaḥ'; pṛṣṭaḥ ākṣiptaśca 'sattamaḥ'; sajjīvottamaḥ 'brahmā';",
    "GSP33bbdip11u:501": "pratyuvācetyarthaḥ /",
    "GSP33bbdip11u:502": "ānantarye 'dhikārasya maṅgalārthe tathaiva ca /",
    "GSP33bbdip11u:503_0": "jijñāsādhikārasyāvaśyavaktavyatvena taddhetutāsādhakānantaryasya jijñāsāhetostatkartavyatāhetoścāvaśyavaktavyatvāttadarthakatvāttayoḥ",
    "GSP33bbdip11u:503_1": "prathamaprayoga iti parihāramabhipretyāvaśyavaktavyārthatvaṃ athātaśśabdayordarśayati - 'ānantarye'; iti /",
    "GSP33bbdip11u:504": "parasparasamuccaye tathā caśabdau /",
    "GSP33bbdip11u:505": "evakāro bhinnakramaḥ; tenābhidheyontaraṃ vyāvartyate /",
    "GSP33bbdip11u:506": "tathā ca - sautrāthaśabdaḥ 'adhikārasyānantarye'; adhikāranirūpitānantaryarūpārthe tadviṣaye tanmātravācakatvābhiprāyeṇaiva sūtrakāraiḥ 'samudīritaḥ';",
    "GSP33bbdip11u:507": "prayukto na maṅgalādivācakatvenetyarthaḥ /",
    "GSP33bbdip11u:508": "avaśyakartavyaprayojanakatvācca prathamamathaśabdaprayoga iti bhāvenāthaśabdo maṅgalārtha iti svoktārthe pramāṇaṃ darśayati - 'maṅgalārthe'; iti /",
    "GSP33bbdip11u:509": "caturthyarthe saptamīyaṃ,",
    "GSP33bbdip11u:510": "avyayaṃ vā /",
    "GSP33bbdip11u:511": "arthaśabdaḥ prayojanavācī /",
    "GSP33bbdip11u:512": "tathā ca -",
    "GSP33bbdip11u:513": "maṅgalarūpaprayojanārthaṃ ca athaśabdaḥ sūtrakāraissamudīritaḥ prayukto bhavedityarthaḥ/ viṣṇuvācakākāraghaṭitāthaśabdoccāraṇarūpamaṅgalasya tatsādhyatvāditi bhāvaḥ /",
    "GSP33bbdip11u:514": "ānantarya itivat 'maṅgale'; ityanuktvā 'artha';",
    "GSP33bbdip11u:515": "iti vacanaṃ tadvaiṣamyasūcanārtham /",
    "GSP33bbdip11u:516": "svavākye pramāṇakramātikramastu maṅgalasya prathamamanuṣṭheyatvāt kṛtaḥ /",
    "GSP33bbdip11u:517": "athaśabdastvataśśabdo hetvarthe samudīritaḥ /",
    "GSP33bbdip11u:518": "evamathaśabdasya avasyavaktavyārthatvarūpaṃ prathamaprayoganiyāmakaṃ pradarśya ataḥśabdasyāpi taddarśayati - 'ataḥśabdastu hetvarthe'; iti /",
    "GSP33bbdip11u:519": "tuśabdo viśeṣārthaḥ /",
    "GSP33bbdip11u:520": "heturliṅgaṃ kāraṇaṃ ca sa cāsāvartho 'bhidheyaśca",
    "GSP33bbdip11u:521": "tasmin tadviṣaye tadvācakatayā sūtrakṛdbhiḥ 'samudīritaḥ'; ityarthaḥ /",
    "GSP33bbdip11u:522": "gurvarthadīpikāyāntu “hetvarthe iti svavākye pramāṇe ca 'taddhetutvaṃ",
    "GSP33bbdip11u:523": "vadan'; ityuttaravākyānusārāt bhāvapradhāno nirdeśaḥ”ityuktam /",
    "GSP33bbdip11u:524": "tanniṣphalam /",
    "GSP33bbdip11u:525": "tathā ca vyākhyāsyāmaḥ /",
    "GSP33bbdip11u:526": "hetāvityanuktvā arthaśabdagrahaṇaṃ śabdādhikyādarthādhikyamiti nyāyena prakṛterheturarthaḥ pratyayasya tu hetutvamartha iti prakṛtipratyayobhayārthakathanārtham /",
    "GSP33bbdip11u:527": "yadvā -",
    "GSP33bbdip11u:528": "arthaśabdasyobhayatra śravaṇātsa pūrvatrāpyanuṣañjanīya iti jñāpanāya,",
    "GSP33bbdip11u:529": "tadarthamātraṃ bhinnamiti dhyeyam /",
    "GSP33bbdip11u:530": "parasya brahmaṇo viṣṇoḥ prasādāditi vā bhavet /",
    "GSP33bbdip11u:531": "atra ataśśabdasyāvaśyavaktavyamarthāntaraṃ cāha - 'parasya'; iti /",
    "GSP33bbdip11u:532": "vāśabdaḥ samuccaye /",
    "GSP33bbdip11u:533": "uktaṃ hi prameyadīpe “vāśabdaścārthaḥ”iti /",
    "GSP33bbdip11u:534": "uktaṃ hi “yadi vā bhedabhinnayoḥ”iti viṣṇutattvanirṇayaṭīkāyāṃ",
    "GSP33bbdip11u:535": "“vāśabdassamuccayārthaḥ”iti /",
    "GSP33bbdip11u:536": "tathā tattvapradīpe 'pi “suptau mokṣe",
    "GSP33bbdip11u:537": "vā”ityatra “vāśabdassamuccayārthaḥ”iti /",
    "GSP33bbdip11u:538": "anena 'ataḥ'; ityetat 'a';",
    "GSP33bbdip11u:539": "śabdaprakṛtikaṃ tasilantaṃ padam, prakṛtyartho viṣṇuḥ, 'prasādāt'; iti tu labdhārthakathanaṃ, kāraṇatvaṃ pratyayārtha ityuktaṃ bhavati /",
    "GSP33bbdip11u:540": "aparavyāvṛtyarthaṃ 'parasya'; iti /",
    "GSP33bbdip11u:541": "“a iti brahma”(ai.ā.2-3-8-7) iti śrutiṃ sūcayati parabrahmagrahaṇena /",
    "GSP33bbdip11u:542": "tatsthabrahmaśabdavyākhyānāya parasya brahmaṇa ityanuvādena viṣṇorityuktam /",
    "GSP33bbdip11u:543": "prasādādityanantaraṃ tajjijñāsādirūpaṃ kāryamiti śeṣaḥ /",
    "GSP33bbdip11u:544": "bhavedityasya ityarthe 'pi ataḥśabdaḥ ityanvayaḥ /",
    "GSP33bbdip11u:545": "ataḥśabdaprakṛtyarthasya phalasya yathā jijñāsākartavyatve",
    "GSP33bbdip11u:546": "liṅgatvaṃ, na tathā tadarthaprasādasya, kintu kartavyajijñāsāyāṃ jñānamokṣayorathaśabdārthādhyayanādau ca kāraṇatvenānvaya ityāśayena pṛthaguktiḥ /",
    "GSP33bbdip11u:547": "yadyapi hetvarthe ityanenaivāyamartho labhyeta, hetuśabdasya",
    "GSP33bbdip11u:548": "liṅgakāraṇobhayārthatvāt; tathāpi asādhāraṇāsarvanāmaprakṛtikaśabdena bodhanārtamidamityadoṣaḥ",
    "GSP33bbdip11u:549": "sa hi sarvamanovṛttiprerakassamudāhṛtaḥ /",
    "GSP33bbdip11u:550": "nanu jijñāsādyarthaṃ kiṃ bhagavatprasādena yenāsāvavaśyavaktavyārthaḥ syādityata āha - 'sa hi'; iti /",
    "GSP33bbdip11u:551": "'hi'; yasmāt 'saḥ'; viṣṇuprasādaḥ prasanno viṣṇuriti yāvat 'sarvamanovṛttiprerakaḥ'; sarveṣāṃ adhikāriṇāṃ sarvasmin",
    "GSP33bbdip11u:552": "pūrṇe viṣṇau manovṛtteḥ prerakaḥ prāvaṇyahetuḥ 'samudāhṛtaḥ';",
    "GSP33bbdip11u:553": "prāmāṇikairityarthaḥ /",
    "GSP33bbdip11u:554": "jijñāsāpi sākṣātpramāṇadvārā vā manovṛtteḥ",
    "GSP33bbdip11u:555": "prāvaṇyameva, “jijñāsāpi saiva”iti sudhokteḥ /",
    "GSP33bbdip11u:556": "evaṃ sarvāsāṃ manovṛttīnāṃ tatprabhedānāṃ ṭīkāsthādipadagṛhītānāṃ jñānādhyayanādīnāṃ manovṛttisādhyamokṣādeśca prerakaḥ sampādakaḥ ityapi vyākhyeyam /",
    "GSP33bbdip11u:557": "asya tasmāttadarthepyataśśabdo bhavediti pūrveṇānvayaḥ /",
    "GSP33bbdip11u:558": "sisṛkṣoḥ paramādviṣṇoḥ prathamaṃ dvau vinismṛtau /",
    "GSP33bbdip11u:559": "oṅkāraścāthaśabdaśca tasmātprāthamikau kramāt /",
    "GSP33bbdip11u:560_0": "nanu maṅgalācaraṇādeḥ “maṅgalaṃ tataḥ”iti śabdāntareṇāpi sambhavātkimetatprayoganiyatyeti kṛtacodyasya kaḥ parihāra ityato",
    "GSP33bbdip11u:560_1": "na kevalamavaśyavaktavyārthatvādathātaḥśabdayoḥ prathamaprayogaḥ, kintu svarūpādhikyāccetyāśayena 'kathamuttamatā'; ityasyottaratvena",
    "GSP33bbdip11u:560_2": "tayoḥ svarūpādhikyamāha - 'sisṛkṣoḥ'; iti /",
    "GSP33bbdip11u:561": "śabdayoṛ samuccaye ādyaḥ caśabdaḥ /",
    "GSP33bbdip11u:562": "nimittasamuccaye dvitīyaḥ /",
    "GSP33bbdip11u:563": "'svarūpottamau'; iti śeṣaḥ /",
    "GSP33bbdip11u:564": "'tasmāt';",
    "GSP33bbdip11u:565": "ityāvartate /",
    "GSP33bbdip11u:566": "tathā ca yasmāt 'sisṛkṣoḥ'; sraṣṭumicchoḥ 'paramāt';",
    "GSP33bbdip11u:567": "sarvottamāt 'viṣṇoḥ'; tanmukhāt 'prathamaṃ';",
    "GSP33bbdip11u:568": "svasamānajātīyaśabdāntarotpatteḥ pūrvaṃ oṅkāro 'tha śabdaścetyetau kaṇṭhaṃ bhittvā 'vinissṛtau'; viniryātau, tasmātsvarūpottamau,",
    "GSP33bbdip11u:569": "tasmātsvarūpottamatvādeva 'prāthamikau'; prathamaṃ prayojyāviti yojanā /",
    "GSP33bbdip11u:570": "atrākṣepāviṣayasyāpyoṅkārasya svarūpādhikyoktirbrahmamīmāṃsāśāstramātramukhyāmukhyāditvavivakṣayā pravṛttaṃ 'sarva ete'; iti vakṣyamāṇamanusṛtyeti draṣṭavyam /",
    "GSP33bbdip11u:571": "nanu dvayorekavidhaṃ prāthamikatvaṃ viruddhamityata uktaṃ 'kramāt'; iti /",
    "GSP33bbdip11u:572": "ādimadhyakramādityarthaḥ /",
    "GSP33bbdip11u:573": "tatroṅkārasya mukhyaṃ prāthamikatvaṃ,",
    "GSP33bbdip11u:574": "athaśabdasya dvitīyatayā mukhyamiti dhyeyam /",
    "GSP33bbdip11u:575": "taddhetutvaṃ vadaṃścāpi tṛtīyo 'ta udāhṛtaḥ /",
    "GSP33bbdip11u:576": "athaśabdasya oṅkāreṇa saha svarūpādhikayamabhidhāya ataḥśabdasyāpi tadāha",
    "GSP33bbdip11u:577": "- 'tat'; iti /",
    "GSP33bbdip11u:578": "'taddhetutvaṃ vadan'; iti 'hetvarthe'; ityasyānuvādaḥ /",
    "GSP33bbdip11u:579": "sa coddeśyasamarpakasya ata ityasya śabdaparatvajñāpanadvārā tṛtīyatayoktatvādividhānārthaḥ anyathā svarūpādhikyakathanadaśāsaṅgatiḥ syāt /",
    "GSP33bbdip11u:580": "yadyapi purovādānusārāt 'taddhetutvaṃ vadan'; iti suvacam; tathāpi hetuśabdasya liṅgārthatvapakṣe tatsvarūpaṃ vivarituṃ kāraṇārthatvapakṣe",
    "GSP33bbdip11u:581": "tatkāryaṃ tasipratyayārthaṃ ca pradarśayituṃ 'taddhetutvaṃ vadan';",
    "GSP33bbdip11u:582": "ityuktam /",
    "GSP33bbdip11u:583": "atrātaḥśabdo 'sakṛdāvartate /",
    "GSP33bbdip11u:584": "tatraikaśśabdaparaḥ, anyo hetau,",
    "GSP33bbdip11u:585": "aparo viṣṇuparaḥ /",
    "GSP33bbdip11u:586": "atra śabdaparasyātaśśabdasya samuccayārthena apiśabdenānvayaḥ /",
    "GSP33bbdip11u:587": "co yata ityarthe /",
    "GSP33bbdip11u:588": "'tṛtīyaḥ udāhṛtaḥ'; ityanayorāvṛttiḥ",
    "GSP33bbdip11u:589": "/ 'prāthamikau'; ityasya vacanavyatyayenānuṣaṅga /",
    "GSP33bbdip11u:590": "tṛtīyaśabdo",
    "GSP33bbdip11u:591": "bhāvapradhānaḥ, vibhaktivyatyayaśca /",
    "GSP33bbdip11u:592": "tathā ca na kevalamoṅkārāthaśabdau,",
    "GSP33bbdip11u:593": "kintu 'taddhetutvaṃ'; tasya prasannasyākāravācyasya viṣṇostatra jijñāsādau kāraṇatvaṃ tasipratyayena vadanprakṛtyaiva tasya jijñāsādermokṣahetutvarūpaṃ liṅgaṃ vā vadan 'ataḥ';",
    "GSP33bbdip11u:594": "sarvanāmāsarvanāmaprakṛtiko 'taśśabdo 'pi yato viṣṇoḥ 'tṛtīyaḥ';",
    "GSP33bbdip11u:595": "tṛtīyatayā 'udāhṛtaḥ'; uccāritaḥ ataḥ so 'pi svarūpottamaḥ ; yata evamato 'taśśabdo 'pi tṛtīyatayā prāthamika udāhṛta iti yojanā /",
    "GSP33bbdip11u:596": "tathā ca -",
    "GSP33bbdip11u:597": "maṅgalaśabdena maṅgaloktāvapi tasya svarūpādhikyānukteḥ athātaḥśabdābhyāmivādhikāraprayojanayoranukteśca na tena gatārthatā,",
    "GSP33bbdip11u:598": "adhikāraprayonasūcanārthaṃ tayoravaśyāpekṣitatvāt /",
    "GSP33bbdip11u:599": "ata eva ṭīkāyāṃ",
    "GSP33bbdip11u:600": "“maṅgaloktyādeḥ”ityādiśabdaḥ tataśśabdena hetvānantaryapratiyogyadhikārasūcane 'pi na tasyādisūtre niveśā yuktaḥ,",
    "GSP33bbdip11u:601": "tasya svarūpādhikyānuktereveti bhāvaḥ /",
    "GSP33bbdip11u:602": "akārassarvavāgātmā parabrahmābhidhāyakaḥ /",
    "GSP33bbdip11u:603": "na kevalamavaśyavaktavyārthatvāt nāpi svarūpādhikyāt athātaśśabdayoḥ prathamaprayogaḥ, kintvavayavārthataśca /",
    "GSP33bbdip11u:604": "ato 'pi prathamaprayoga iti bhāvena kathamiti tṛtīyapraśnasya prākarāntareṇottaramāha - 'akāraḥ'; iti",
    "GSP33bbdip11u:605": "/ tayorityanuvartate /",
    "GSP33bbdip11u:606": "tathā ca - athātaśśabdayossambandhī 'akāro'; yataḥ",
    "GSP33bbdip11u:607": "'sarvavāgātmā'; 'tasmātsarvaguṇān viṣṇoḥ akāro vakti yatprabhoḥ';",
    "GSP33bbdip11u:608": "ityaitareyabhāṣyadiśā sarvāsāṃ vācāmartho yatpūrṇatvaṃ tadabhidhāyakaḥ,",
    "GSP33bbdip11u:609": "ataḥ parabrahmābhidhāyakaḥ guṇapūrṇatvadharmiṇa eva parabrahmatvāt,",
    "GSP33bbdip11u:610": "dharmadharmiṇorabhedācceti bhāvaḥ/",
    "GSP33bbdip11u:611": "tathau prāṇātmakau proktau vyāptisthitividhāyakau /",
    "GSP33bbdip11u:612": "evaṃ tayoḥ 'tathau'; taśca thaśca varṇau 'prāṇātmakau'; prāṇau, doṣātmakaḥ doṣa itivat /",
    "GSP33bbdip11u:613": "viśeṣaṇayoḥ pratyekamanvayaḥ /",
    "GSP33bbdip11u:614": "prāṇaśabdo vāyuviṣṇūbhayavācī /",
    "GSP33bbdip11u:615": "“mahataścaturmukhāt”itivat abhimānyabhimanyamānayoḥ, “ayaṃ vai lokaḥ prathamā mahānāmnī”( ) itivadvācyavācakayoḥ sāmānādhikaraṇyena aikyavyapadeśaḥ /",
    "GSP33bbdip11u:616": "asya nirūḍhatvajñāpanāya 'ātmaka'; śabdaḥ /",
    "GSP33bbdip11u:617": "proktāviti vācyatvābhimānitvayoḥ prāmāṇikatvamāha /",
    "GSP33bbdip11u:618": "kramabhaṅgastu vargakramānusārāt uccāraṇalāghavācca kṛtaḥ /",
    "GSP33bbdip11u:619": "paramātmavācitvaṃ ca tadguṇadvāretyāha -",
    "GSP33bbdip11u:620": "'vyāpti'; iti /",
    "GSP33bbdip11u:621": "tasyeti śeṣaḥ /",
    "GSP33bbdip11u:622": "tathā ca - tasya akāravācyasya parabrahmaṇo vyāptisthityabhidāyakau ityarthaḥ /",
    "GSP33bbdip11u:623": "tathayoretatkrameṇa yojanīyam /",
    "GSP33bbdip11u:624": "atrākārārtho guṇavyāptiḥ, takārārtho deśakālavyāptiḥ,",
    "GSP33bbdip11u:625": "thakārasya tu avikāreṇa avasthitirartha ityarthabhedo jñātavyaḥ /",
    "GSP33bbdip11u:626": "tattvapradīpe tu - 'tathau prāṇātmakaṃ prāptau'; iti pāṭhabhedamaṅgīkṛtya prāṇātmakaṃ prāṇapraṇetāraṃ viṣṇuṃ vācakatvena prāptāviti vyākhyātam /",
    "GSP33bbdip11u:627": "yadyapi sūtre praviṣṭasya sarvanāmaprakṛtikasya ataśśabdasya naivamavayavārthakathanaṃ yujyate, asarvanāmaprakṛtikasya tu 'parasya';",
    "GSP33bbdip11u:628": "ityanenaiva arthata ādhikyaṃ coktam /",
    "GSP33bbdip11u:629": "tathāpi athaśabdasya arthata ādhikyānukteḥ tadgatavarṇayoḥ asarvanāmaprakṛtikātaśśabdagatavarṇayośca vākyārthāpraviṣṭātiśayitārthāntaroktiriyamityadoṣaḥ /",
    "GSP33bbdip11u:630": "ataśca pūrvamuccāryāḥ sarva ete satāṃ matāḥ /",
    "GSP33bbdip11u:631": "astvevaṃ, tataḥ kimityata āha - 'ataśca'; iti /",
    "GSP33bbdip11u:632": "co 'vadhāraṇe samuccaye ca /",
    "GSP33bbdip11u:633": "tatra athātaśśabdaviṣaye samuccayaḥ, oṅkāraviṣaye tu svarūpata",
    "GSP33bbdip11u:634": "ādhikyādevetyavadhāraṇārthateti dhyeyam /",
    "GSP33bbdip11u:635": "'ete'; ityasya vivaraṇaṃ 'sarve'; omathātaśśabdā iti /",
    "GSP33bbdip11u:636": "'ataḥ pūrvaṃ'; etacchāstrādāviti ataśśabdāvṛttyā anvayaḥ /",
    "GSP33bbdip11u:637": "'kramāt'; ityatrāpi sambadhyate /",
    "GSP33bbdip11u:638": "'uccāryāḥ';",
    "GSP33bbdip11u:639": "ityevaṃ 'satāṃ'; janānāṃ sammatā ityarthaḥ /",
    "GSP33bbdip11u:640": "yadvā - 'satāṃ'; mukhyānāṃ brahmasūtrāṇāṃ pūrvaṃ ādisūtre ityarthaḥ /",
    "GSP33bbdip11u:641": "na cātra “sakalasūtrakārairevameva prayuktatvāt”iti sudhāvirodhaḥ,",
    "GSP33bbdip11u:642": "tasyāthātaśśabdamātraviṣayatvāt /",
    "GSP33bbdip11u:643": "ata eva “etau”iti pūrvamuktvā",
    "GSP33bbdip11u:644": "sakalasūtrakārairevamevetyuktam, kramāntaraṃ vihāyāvādāvevetyarthaḥ /",
    "GSP33bbdip11u:645": "athaśabdasya sūtrakṛteti śeṣaḥ /",
    "GSP33bbdip11u:646": "athātaśśabdayorevaṃ vīryamājñāya tattvataḥ",
    "GSP33bbdip11u:647": "sūtreṣu tu mahāprājñāstāvevādau prayuñjate // iti /",
    "GSP33bbdip11u:648": "tatkimatretyādipraśnottaramupasaṃharati - 'atha'; iti /",
    "GSP33bbdip11u:649": "tuśabdo 'vadhāraṇe",
    "GSP33bbdip11u:650": "viśeṣe ca /",
    "GSP33bbdip11u:651": "'evaṃ'; iti uktaprakāreṇa 'vīryaṃ'; svarūpādhikyādimāhātmyaṃ",
    "GSP33bbdip11u:652": "'ājñāya'; tattvato vijñāya 'sūtreṣu'; vicāraśāstrādiṣu sarveṣu 'tau';",
    "GSP33bbdip11u:653": "athātaśśabdāveva natvanyaṃ 'ādau'; prathamameva 'prayuñjate'; prayogaṃ kurvantītyarthaḥ /",
    "GSP33bbdip11u:654": "'mahāprājñāḥ'; ityanena sūtrakṛtāṃ śabdamārātmyatattvajñāne asāmarthyaṃ nivārayati /",
    "GSP33bbdip11u:655": "evakāraḥ sarvaśāstrādisūtravivakṣayoṅkāravyavacchedakaḥ /",
    "GSP33bbdip11u:656": "ata eva 'ataśca'; iti trayāṇāṃ prakṛtatvepi oṅkāravaiṣamyajñāpanāya athātaśśabdayorevoktiḥ",
    "GSP33bbdip11u:657": "ata eva athātaśśabdaviṣaye upakramopasaṃhārayoḥ 'nikhilāni sūtrāṇi';",
    "GSP33bbdip11u:658": "'sūtreṣu'; iti sarvasūtroktiḥ, oṅkāraviṣaye tu tadanuktiḥ /",
    "GSP33bbdip11u:659": "athaśabdasyoṅkāreṇa saha pāṭhe 'pi na sārvatrikatvaṃ,",
    "GSP33bbdip11u:660": "upakramopasaṃhāravirodhāt /",
    "GSP33bbdip11u:661": "iti śabdasya uktamityanenānvayaḥ //",
    "GSP33bbdip11u:662": "adhikāraścokto bhāgavatatantre -",
    "GSP33bbdip11u:663": "athaśabdo 'dhikārānantaryaṃ vaktītyuktaṃ; tatra kosāvadhikāro brahmajijñāsāyāṃ, katividhaśca sa ityata āha - 'adhikāraḥ'; iti /",
    "GSP33bbdip11u:664": "caśabdo na kevalamadhikāraḥ kintu tadvibhāgaśca bhāgavatatantrākhyagranthe",
    "GSP33bbdip11u:665": "'bhihita iti samuccaye /",
    "GSP33bbdip11u:666": "atra pramāṇe adhikārikathane 'pi tadviśeṣaṇatayā devatvādirūpo 'pyadhikāraḥ ukto bhavatīti",
    "GSP33bbdip11u:667": "mandamadhyottamatvena trividhā hyadhikāriṇaḥ /",
    "GSP33bbdip11u:668": "kathamityatastadvākyaṃ paṭhati - 'manda'; iti /",
    "GSP33bbdip11u:669": "tvaḥ pratyekaṃ sambadhyate",
    "GSP33bbdip11u:670": "/ itthaṃbhūtalakṣaṇe tṛtīyā /",
    "GSP33bbdip11u:671": "hiśabdaḥ prasiddhau /",
    "GSP33bbdip11u:672": "tatra mandā manuṣyeṣu ya uttamagaṇā matāḥ /",
    "GSP33bbdip11u:673": "'tatra'; trividheṣu madhye manuṣyeṣu ye uttamagaṇāḥ te mokṣayogyeṣu mandādhikāriṇa ityuddeśyavidheyabhāvo draṣṭavyaḥ /",
    "GSP33bbdip11u:674": "evaṃ uttaratrāpi /",
    "GSP33bbdip11u:675": "gaṇaśabdena puruṣārthanayoktatrividhamanuṣyottamā gṛhītāḥ /",
    "GSP33bbdip11u:676": "madhyamā ṛṣigandharvā devāstatrottamā matāḥ /",
    "GSP33bbdip11u:677": "ṛṣayaśca gandharvāśca 'ṛṣigandharvāḥ'; /",
    "GSP33bbdip11u:678": "bahuvacanamādyarthe /",
    "GSP33bbdip11u:679": "tena pitṛpayorgrahaṇam /",
    "GSP33bbdip11u:680": "'tatra'; triṣu /",
    "GSP33bbdip11u:681": "punaḥ 'tatra'; ityasya 'evaṃvidhāni';",
    "GSP33bbdip11u:682": "itivadupasaṃhārarūpatvānna punaruktiḥ /",
    "GSP33bbdip11u:683": "yadvā - prathamasya 'tatra';",
    "GSP33bbdip11u:684": "ityasya brahmajijñāsāyāmityarthaḥ /",
    "GSP33bbdip11u:685": "ata evoktaṃ ṭīkāyāṃ",
    "GSP33bbdip11u:686": "“brahmajijñāsāyāṃ”iti /",
    "GSP33bbdip11u:687": "tathā ca - 'tatra';",
    "GSP33bbdip11u:688": "brahmajijñāsāyāmadhikāriṇastrividhāḥ, 'tatra'; trividheṣvityanvayaḥ /",
    "GSP33bbdip11u:689": "athavā “itiśabdaḥ pratyekaṃ abhisambadhyate, ata eva dvirgrahaṇaṃ”iti",
    "GSP33bbdip11u:690": "tatvodyotaṭīkārītyā madhyameṣvanuṣaṅgasūcanāyādyantayostatretyuktiḥ /",
    "GSP33bbdip11u:691": "'tatra'; teṣāmadhikāriṇām //",
    "GSP33bbdip11u:692": "iti jātikṛto bhedastathānyo guṇapūrvakaḥ /",
    "GSP33bbdip11u:693": "'iti'; evaṃ 'jātikṛto'; manuṣyarṣidevatvādirūpasāmānyanimittakaḥ tattatkulajaninimitto vā 'bhedaḥ'; avāntaravibhāgaḥ anyonyābhāvo vā jñeya ityarthaḥ /",
    "GSP33bbdip11u:694": "anena mokṣayogyatvaṃ vaidikabrahmavidyādhikārisāmānyalakṣaṇamabhipretam /",
    "GSP33bbdip11u:695": "nanvidaṃ lakṣaṇaṃ sacchūdrādau ativyāptam /",
    "GSP33bbdip11u:696": "na ca sacchūdrāderviprādidehāntare brahmavidyādhikāritvānnātivyāptiriti vācyam, dehāntare sato 'pi",
    "GSP33bbdip11u:697": "adhikārasyedānīntanapravṛttyanupayogitvāt, taddehāvacchedena tu anutpannabrahmāparokṣajñānitvenāsyābhāvaniścayāt",
    "GSP33bbdip11u:698_0": "tathā ca sacchūdrādāvasyādhikārasya prāyikatvādbāhulakatvāt, ata evaitaddehe 'bhāvāt ata evālakṣyatvāt, asya ca mokṣayogyatvasya",
    "GSP33bbdip11u:698_1": "svarūpatvenānadhikāraḥ daśāyāmapi sattvādvyāpterdhrauvyādityataḥ prakārāntareṇa adhikāriṇaḥ svarūpamāha - 'tathā'; iti /",
    "GSP33bbdip11u:699": "samuccayārthoyam /",
    "GSP33bbdip11u:700": "'anyo';",
    "GSP33bbdip11u:701": "jātikṛtabhedādbheda ityasti 'guṇapūrvako';",
    "GSP33bbdip11u:702": "bhaktyadhyayanādiśubhadharmanimitto 'stīti śeṣaḥ /",
    "GSP33bbdip11u:703": "bhaktimān parame viṣṇau yastvadhyayanavānnaraḥ /",
    "GSP33bbdip11u:704": "adhamaḥ śamādisaṃyukto madhyamassamudāhṛtaḥ /",
    "GSP33bbdip11u:705": "tameva darśayati - 'bhaktimān'; iti /",
    "GSP33bbdip11u:706": "pūrvamuddeśavākye bahuvacananirdeśepyatra 'naraḥ'; ityādyekavacananirdeśo nānupapannaḥ, asya",
    "GSP33bbdip11u:707": "lakṣaṇavākyatvāt, “pramāṇāni”ityuddeśavākye bahuvacananirdeśe 'pi",
    "GSP33bbdip11u:708": "“pramākaraṇaṃ pramāṇaṃ”ityekavacanena lakṣaṇoktivat /",
    "GSP33bbdip11u:709": "atra - avaiṣṇavasya vede 'pi hyadhikāro na vidyate /",
    "GSP33bbdip11u:710": "gurubhaktivihīnasya śamādirahitasya ca //",
    "GSP33bbdip11u:711": "ityukteḥ /",
    "GSP33bbdip11u:712": "adhyayanalabdhāpi viṣṇubhaktiḥ śamādikañca abhaktānadhikārikṛtādhyayanaśamādinivṛtyarthaṃ pṛthamuktam /",
    "GSP33bbdip11u:713": "ādiśabdena",
    "GSP33bbdip11u:714": "“śānto dāntaḥ”ityuktānāṃ grahaṇam /",
    "GSP33bbdip11u:715": "sāranityasamuccaye cāpiśabdau /",
    "GSP33bbdip11u:716": "'iti';",
    "GSP33bbdip11u:717": "iti śeṣaḥ /",
    "GSP33bbdip11u:718": "'naro'; bhaktajanaḥ /",
    "GSP33bbdip11u:719": "asya sarvatra sambandhaḥ /",
    "GSP33bbdip11u:720": "tathā ca - yo naraḥ parame viṣṇau bhaktimān adhyayanavāṃśca so 'dhamo 'dhikārīti",
    "GSP33bbdip11u:721": "prāmāṇikaiḥ samudāhṛtaḥ /",
    "GSP33bbdip11u:722": "yaḥ śamādisaṃyukto naraḥ sa madhyama iti proktaḥ",
    "GSP33bbdip11u:723": "ābrahmastambaparyantamasāraṃ cāpyanityakam /",
    "GSP33bbdip11u:724": "yaḥ 'ābrahmastambaparyantaṃ'; caturmukhamārabhya tṛṇajīvaparyantaṃ jīvajātaṃ 'asāraṃ'; asarvottamaṃ, asārapadaṃ mokṣadavaraparaṃ vā",
    "GSP33bbdip11u:725": "'anityakaṃ'; anityaṃ brahmādijīvānāṃ dehanāśe 'pi svarūpanāśābhāvāt kapratyayaḥ /",
    "GSP33bbdip11u:726": "parabrahma tu sarvasāraṃ sarvathā nityaṃ ceti /",
    "GSP33bbdip11u:727": "vijñāya jātavairāgyo viṣṇupādaikasaṃśrayaḥ /",
    "GSP33bbdip11u:728": "'vijñāya'; jñānavān san sārāsāranityānityavastuvivekavāniti yāvat /",
    "GSP33bbdip11u:729": "yaśca tato vivekāt 'jātavairāgyaḥ'; iti vijñāya janitavairāgya iti vā /",
    "GSP33bbdip11u:730": "yaśca",
    "GSP33bbdip11u:731": "'viṣṇupādaikasaṃśrayaḥ'; viṣṇupāda eva eko mukhyaḥ saṃśrayo mama",
    "GSP33bbdip11u:732": "śaraṇamiti jñānaṃ yasya saḥ /",
    "GSP33bbdip11u:733": "sa uttamodhikārī syātsaṃnyastākhilakarmavān // iti //",
    "GSP33bbdip11u:734": "yaśca 'sannyastākhilakarmavān'; sannyastaṃ bhagavati samarpitaṃ akhilaṃ yadakāmyaṃ karma tadvān 'saḥ'; naraḥ 'uttamo 'dhikārī'; syāditi yojanā /",
    "GSP33bbdip11u:735": "atra sannyāso nāma bhagavān sarvāṇi karmāṇi karoti sarvakarmāṇi bhagavatpūjārūpāṇīti ca jñātvā bhrāntyā jīvakartṛkatvena jñātānāṃ karmaṇāṃ bhagavati visargaḥ /",
    "GSP33bbdip11u:736": "yathoktaṃ gītābhāṣye - “bhagavāneva sarvāṇi karmāṇi karoti”ityādinā /",
    "GSP33bbdip11u:737": "anena 'bhaktimān parame viṣṇau'; ityādi",
    "GSP33bbdip11u:738_0": "'sannyastākhilakarmavān'; ityantavākyena yānyadhikāritrayaviśeṣaṇānyuktāni tānyeva sarvāṇi militvādhikārisāmānyalakṣaṇabhūtānītyuktaṃ",
    "GSP33bbdip11u:738_1": "bhavati / na ca militānāṃ trayāṇāṃ pratyekaṃ triṣvabhāvādasambhavaḥ, bhāve vādhamādilakṣaṇasya madhyamādiṣvativyāptyāpattiriti",
    "GSP33bbdip11u:738_2": "vācyam, uttaravākye pūrvasya pūrvavākye cottarasyānukarṣeṇa sarvatra sarvasya",
    "GSP33bbdip11u:739": "satvābhyupagamenāsambhavābhāvāt /",
    "GSP33bbdip11u:740_0": "nanvasaṅkīrṇaviśeṣalakṣaṇānuktestraividhyāyoga iti cet - atra kecit “uttaroktāprācuryeṇa”iti ṭīkāvākyasyottarayoradhikāriṇoruktānāṃ",
    "GSP33bbdip11u:740_1": "guṇānāṃ pūrvasminnadhame 'prācuryeṇetyarthamāśritya",
    "GSP33bbdip11u:741": "pracuratamādhyayanādiguṇatrayavattvamuttamatvaṃ,",
    "GSP33bbdip11u:742": "pracuratarādhyayanādiguṇatrayavattvaṃ madhyamatvaṃ,",
    "GSP33bbdip11u:743": "tadubhayabhinnakevalaguṇatrayavattvaṃ adhamatvaṃ ityasāṅkaryamāhuḥ /",
    "GSP33bbdip11u:744": "ta evottaratra saṅgṛhītāḥ pūrvatrānukṛṣṭāśca guṇā uttaroktāsteṣāṃ tatratatra bhaktimānityādiyathāsthitamūloktaguṇāpekṣayāprācuryeṇeti pakṣāntaramāhuḥ /",
    "GSP33bbdip11u:745_0": "candrikāyāṃ tu pūrvapūrvasmin uttarottarasminnuktāprācuryeṇeti ṭīkārthamāśritya samānādhikaraṇānāṃ adhyayanaśamadamādisampattiviṣṇupādaikasaṃśrayatvādīnāṃ",
    "GSP33bbdip11u:745_1": "madhye yaḥ pracurādhyayanavān - itare tvapracure - so 'dhamo 'dhikārī /",
    "GSP33bbdip11u:746": "yaḥ pracurādhyayanaśamādimān - anyadekamevāpracuraṃ - sa madhyamaḥ /",
    "GSP33bbdip11u:747": "yaḥ pracuraviṣṇupādaikasaṃśrayatvādimān - itare tvapracure - sa uttamādhikārīti tallakṣaṇamedāt traividhyopapattiriti uktam /",
    "GSP33bbdip11u:748": "'iti';",
    "GSP33bbdip11u:749": "śabdasya 'bhāgavatatantre'; ityanenānvayaḥ /",
    "GSP33bbdip11u:750": "“adhyayanamātravataḥ /",
    "GSP33bbdip11u:751": "iti copari /",
    "GSP33bbdip11u:752": "(bra. sū. 3-4-12-13.)",
    "GSP33bbdip11u:753": "adhyayanaṃ brahmavidyādhikāra ityuktam /",
    "GSP33bbdip11u:754": "tatkutaḥ? udāhṛtapramāṇe brahmavidyāyāmiti kaṇṭhato 'nukteḥ kutaśca tatrādhikāratraividhyamityata āha - 'adhyayana'; iti /",
    "GSP33bbdip11u:755": "mātraśabdaḥ kārtsnyārthaḥ /",
    "GSP33bbdip11u:756": "tathā ca -",
    "GSP33bbdip11u:757": "yathāśaktisarvavedādhyayanavato brahmavidyādhikāriteti sūtrārthaḥ /",
    "GSP33bbdip11u:758": "'nāviśeṣāt'; ityaparaṃ sūtram /",
    "GSP33bbdip11u:759": "devādīnāṃ brahmavidyādhikāritā aviśeṣātsāmānyānna, kintu tāratamyādevetyarthaḥ /",
    "GSP33bbdip11u:760": "'upari'; tṛtīye adhikārastāratamyena vakṣyate, sūtrakṛteti śeṣaḥ /",
    "GSP33bbdip11u:761": "tadabhipretasmṛtau",
    "GSP33bbdip11u:762": "'vedoktabrahmavidyāyām'; ityuktatvāt tatrodāhṛtaśrutau jñānādhikāritraividhyasyāpyuktatvāduktaśaṅkāparihāra iti bhāvaḥ /",
    "GSP33bbdip11u:763": "caśabdaḥ",
    "GSP33bbdip11u:764": "'adhyayanavān'; iti pramāṇasamuccaye /",
    "GSP33bbdip11u:765": "“śānto dānta uparatastitikṣuḥ samāhito bhūtvā ātmanyevātmānaṃ paśyet”(bṛ-u. 6-4-23)",
    "GSP33bbdip11u:766": "śamādikamapi brahmavidyāyādhikāra ityatra kāṇvaśrutimāha (bṛ-6-4-23) -",
    "GSP33bbdip11u:767": "'śānta'; iti /",
    "GSP33bbdip11u:768": "atra 'ātmani'; ityuktyā madhyamādhikārī sūcitaḥ, 'ṛṣayo",
    "GSP33bbdip11u:769": "'ntaḥprakāśāḥ'; iti śruteḥ (caturvedaśikhā) 'madhyamā ṛṣigandharvāḥ';",
    "GSP33bbdip11u:770": "ityukteśca /",
    "GSP33bbdip11u:771": "'śānto'; bhagavanniṣṭhabuddhiḥ “śamo manniṣṭhatā buddheḥ”iti",
    "GSP33bbdip11u:772": "bhāgavatokteḥ /",
    "GSP33bbdip11u:773": "tattvapradīpe tu - vaiṣṇavasiddhāntādacalanaṃ śama iti",
    "GSP33bbdip11u:774": "paryavasitamuktam /",
    "GSP33bbdip11u:775": "'dānto'; nigṛhītamadaḥ, indriyanigrahavāniti yāvat /",
    "GSP33bbdip11u:776": "'uparato'; viṣayālambuddhimān /",
    "GSP33bbdip11u:777": "bṛhadbhāṣyarītyā - upa samīpe svahṛdayesthe viṣṇau santoṣavāniti vā /",
    "GSP33bbdip11u:778": "'titikṣuḥ';",
    "GSP33bbdip11u:779": "śītoṣṇādidvandvasahiṣṇuḥ /",
    "GSP33bbdip11u:780": "'samāhitaḥ'; same sendire harau cittavṛttimān /",
    "GSP33bbdip11u:781": "yadvā - 'yathāvastu tathā jñānaṃ tatsāmyātsamamīritam'; iti vacanāt samaṃ",
    "GSP33bbdip11u:782": "yathārthamāhitamādhānaṃ manovṛttirūpaṃ jñānaṃ icchā ca yasya sa tathoktaḥ /",
    "GSP33bbdip11u:783": "tathāca yathāvastujñānādimānityarthaḥ/ bhūtvetyasya pratyekaṃ sambandhaḥ",
    "GSP33bbdip11u:784": "/ sthitamiti śeṣaḥ /",
    "GSP33bbdip11u:785_0": "tathā ca - pūrvaṃ 'evaṃ'; vicchabdenokto hareḥ saṃsāramocakatvajñānīśāntyādimān 'bhūtvā'; 'ātmani'; svahṛdaye sthitaṃ 'ātmanaṃ';",
    "GSP33bbdip11u:785_1": "paramātmānaṃ 'paśyet'; jānīyādityarthaḥ, vicārayediti lākṣaṇikārthaḥ /",
    "GSP33bbdip11u:786": "śāntādirbhūtvātmānaṃ vidyādityanena upanayanasya adhyayanārthatvavat śāntyāderbrahmavidyārthatvamuktaṃ bhavati /",
    "GSP33bbdip11u:787": "yadyapi paśyatīti śrutipāṭhaḥ tathāpi viṣṇutattvanirṇayaṭīkāyāṃ “sa tathā cakāreti kvacitpāṭhaḥ sa sadṛśaśākhāntaragato jñātavyaḥ, evamanyatrāpi”ityuktatvāt",
    "GSP33bbdip11u:788": "tannyāyenāyamapi sadṛśaśākhāntaragato vā paśyatītyasyārthānuvādo",
    "GSP33bbdip11u:789": "vetyadoṣaḥ//",
    "GSP33bbdip11u:790": "parīkṣya lokān karmacitānbrāhmaṇo /",
    "GSP33bbdip11u:791": "nirvedamāyānnāstyakṛtaḥ kṛtena /",
    "GSP33bbdip11u:792": "sārāsāranityāvivekajanyavairāgyādyapi brahmavidyāyāmeva adhikāra ityatrātharvaṇaśrutimāha (muṃ. 1-2-12) - 'parīkṣya'; iti /",
    "GSP33bbdip11u:793": "'brāhmaṇo';",
    "GSP33bbdip11u:794": "brahmajñānayogyaḥ 'lokān'; viṣṇuloketarān 'karmacitān';",
    "GSP33bbdip11u:795": "kāmyakarmasampāditān tata evāsāratvenānityatvena ca 'parīkṣya'; vivicya tena vivekena 'nirvedaṃ'; kāmyakarmaṇi tatphale ca vairāgyaṃ 'āyāt';",
    "GSP33bbdip11u:796": "prāpnuyāt /",
    "GSP33bbdip11u:797": "yasmātsvarūpānandāvirbhāvarūpatvāt 'akṛto'; nityapumartharūpo mokṣaḥ 'kṛtena'; utpattināśavatphalatvenāvadhṛtakarmaṇā 'nāsti', kintu jñānena /",
    "GSP33bbdip11u:798": "tadvijñānārthaṃ sa gurumevābhigacchet /",
    "GSP33bbdip11u:799": "samitpāṇiḥ śrotriyaṃ brahmaniṣṭham //",
    "GSP33bbdip11u:800": "(mu.u. 1-2-12)",
    "GSP33bbdip11u:801": "'tat'; tasmāt 'saḥ'; mokṣāditaratra viraktaḥ 'vijñānārthaṃ'; brahmaṇo viśeṣajñānāya /",
    "GSP33bbdip11u:802": "'samitpāṇiḥ'; samidyuktau pāṇī yasya /",
    "GSP33bbdip11u:803": "yadvā - samprāptau sampuṭīkṛtau ariktau vā pāṇī yasya /",
    "GSP33bbdip11u:804": "sa evaṃbhūtassan 'śrotriyaṃ';",
    "GSP33bbdip11u:805": "chandodhyetāraṃ brahmaniṣṭhameva gurum 'abhigacchet'; upasīdedityarthaḥ /",
    "GSP33bbdip11u:806": "gurumeva na tvanyamiti vā evaśabdānvayaḥ /",
    "GSP33bbdip11u:807": "tattvapradīpe tu -",
    "GSP33bbdip11u:808": "'karmacitān'; karmaṇā sañcitān aihikān mandirādīn vināśinaḥ 'parīkṣya';",
    "GSP33bbdip11u:809": "parito vīkṣya pāralaukikatvena tadviparītānapi karmabhiścitān svargādilokān vināśina eva parīkṣya tebhyo 'nirvedamāyāt'; /",
    "GSP33bbdip11u:810": "'akṛto';",
    "GSP33bbdip11u:811": "jñānipriyo bhagavān 'kṛtena'; karmaṇā 'na'; labhyate /",
    "GSP33bbdip11u:812": "tataḥ",
    "GSP33bbdip11u:813": "'tadvijñānārthaṃ'; tasya jñānipriyasya viṣṇorvijñānārthaṃ",
    "GSP33bbdip11u:814": "'gurumabhigacchet'; iti śrutyartha uktaḥ /",
    "GSP33bbdip11u:815_0": "atrāpi vijñānapadena brahmajñāniparabrāhmaṇapadena ca uttamādhikārī sūcitaḥ, 'devādīnāṃ tu tajjñānaṃ vijñānamiti kīrtitam';",
    "GSP33bbdip11u:815_1": "iti gītābhāṣyokteḥ, 'naiva devapadaṃ prāptāḥ brahmadarśanavarjitāḥ'; iti tattātparyokteśca /",
    "GSP33bbdip11u:816": "yamevaiṣa vṛṇute tena labhyaḥ",
    "GSP33bbdip11u:817": "viṣṇubhaktirapi brahmavidyāyāmadhikāra ityetatkaṭhaśrutyā darśayati -",
    "GSP33bbdip11u:818": "'yaṃ'; iti /",
    "GSP33bbdip11u:819": "ātharvaṇepīyaṃ paṭhyate /",
    "GSP33bbdip11u:820": "'eṣaḥ'; icchārūpaḥ 'ātmā'; viṣṇuḥ 'yaṃ'; adhikāriṇaṃ 'vṛṇute'; parigṛhṇāti",
    "GSP33bbdip11u:821": "'tena'; eva 'labhyaḥ'; prāpyaḥ tasya prasanno bhavati /",
    "GSP33bbdip11u:822": "tasyaiṣa ātmā vivṛṇute tanūṃ svām //",
    "GSP33bbdip11u:823": "(kaṭhopa. 2-23)",
    "GSP33bbdip11u:824": "tataśca 'tasya'; adhikāriṇaḥ 'eṣaḥ'; prasannaḥ 'ātmā svāṃ tanūṃ'; rupaṃ",
    "GSP33bbdip11u:825": "'vivṛṇute'; prakāśayatītyarthaḥ/ atra 'bhaktameva ca vṛṇuta iti",
    "GSP33bbdip11u:826": "prasiddhaḥ'; iti prameyadīpoktarītyā vṛṇuta ityanena bhaktatvaṃ sūcitam /",
    "GSP33bbdip11u:827": "tattvapradīpe tu - 'yamevaiṣaḥ'; paramātmā bhaktidānena 'vṛṇute';",
    "GSP33bbdip11u:828": "svīkaroti 'tena'; prāpyo yatastasyaiva 'svāṃ tanuṃ'; prakāśayatītyuktam /",
    "GSP33bbdip11u:829": "yasya deve parā bhaktiryathā deve tathā gurau /",
    "GSP33bbdip11u:830": "sā ca bhaktiḥ viṣṇau sarvādhikā anyeṣvapi yathāyogyā brahmavidyopayoginītyarthe śvetāśvatarāṇāṃ śrutiṃ (śve. 6-23) darśayati -",
    "GSP33bbdip11u:831": "'yasya'; iti /",
    "GSP33bbdip11u:832": "'yathā'; ityāvartate /",
    "GSP33bbdip11u:833": "'tathā'; iti samuccaye /",
    "GSP33bbdip11u:834": "'kathitāḥ';",
    "GSP33bbdip11u:835": "'akathitāḥ'; iti dvedhā vicchedaḥ /",
    "GSP33bbdip11u:836": "pūrvavedādibhirguruṇeti ca śeṣaḥ /",
    "GSP33bbdip11u:837": "tathāca - 'yasya'; adhikāriṇo 'deve'; dyotanādiguṇe viṣṇau 'parā';",
    "GSP33bbdip11u:838": "sarvādhikā 'bhaktiḥ'; asti 'tathā'; 'deve'; taditaradeveṣu brahmādiṣu 'yathā'; yathāyogyā bhaktirasti, 'tathā gurau'; anyeṣu svottameṣu ca yathā yogyā bhaktirasti /",
    "GSP33bbdip11u:839": "tasyaite kathitā hyarthāḥ prakāśante mahātmanaḥ /",
    "GSP33bbdip11u:840": "'tasya'; mahātmanaḥ kartari ṣaṣṭhīyam /",
    "GSP33bbdip11u:841": "tenādhikāriṇā pūrvaṃ vedādibhirguruṇā vā 'kathitāḥ'; 'ete'; uktāḥ 'arthāḥ'; parāparatattvarūpāḥ",
    "GSP33bbdip11u:842": "'prakāśyante'; jñāyanta ityarthaḥ /",
    "GSP33bbdip11u:843": "yadvā - 'ete'; śamādirūpā 'arthāḥ';",
    "GSP33bbdip11u:844": "guṇāstasmin 'prakāśyante'; dṛśyanta ityarthaḥ /",
    "GSP33bbdip11u:845": "atha vā - 'akathitāḥ';",
    "GSP33bbdip11u:846": "gurubhiranupadiṣṭāḥ 'arthāḥ'; asya bhaktivaśāt 'prakāśyante'; 'hi';",
    "GSP33bbdip11u:847": "prasiddhamityarthaḥ /",
    "GSP33bbdip11u:848": "'prakāśante'; iti pāṭhe tatkartṛkajñānānukūlamānakartāro bhavantītyarthaḥ /",
    "GSP33bbdip11u:849": "ityādiśrutibhyaśca /",
    "GSP33bbdip11u:850": "vyomasaṃhitāyāṃ ca -",
    "GSP33bbdip11u:851_0": "'ityādiśrutibhyaśca'; ityasya 'adhikāra uktaḥ'; ityanenānvayaḥ na kevalamuktaśrutibhiḥ, kintu “bhaktyā tvananyayā śakya ahamevaṃ",
    "GSP33bbdip11u:851_1": "vidhorjuna jñātuṃ draṣṭuṃ”(bha.gī. 11-54) ityādismṛtibhyaśceti caśabdārthaḥ /",
    "GSP33bbdip11u:852": "nanu yadyadhyayanavatāmeva brahmavidyādhikāraḥ tarhi trivarṇetareṣāmadhyayanābhāvenādhikāro na syāt /",
    "GSP33bbdip11u:853": "tataśca teṣāṃ brahmajñānābhāvena mokṣābhāvassyādityāśaṅkāṃ smṛtyā pariharati -",
    "GSP33bbdip11u:854": "'vyomasaṃhitāyāṃ ca'; iti /",
    "GSP33bbdip11u:855": "prakṛtaśaṅkānirāsapūrvakamiti śeṣaḥ /",
    "GSP33bbdip11u:856": "pūrvagranthasamuccaye caśabdaḥ /",
    "GSP33bbdip11u:857": "asyāpi 'adhikāra uktaḥ'; /",
    "GSP33bbdip11u:858": "ityanenānvayaḥ",
    "GSP33bbdip11u:859": "antyajā api ye bhaktā nāmajñānādhikāriṇaḥ /",
    "GSP33bbdip11u:860": "ante bhavāḥ antyāḥ teṣu jātāḥ 'antyajāḥ'; trivarṇabāhyāḥ /",
    "GSP33bbdip11u:861": "ayaṃ cārtho “viṣṇunāmasvādhyāyo 'ntyānāṃ”ityetadavatārikārūpatayā “nāgnirna yajñaḥ",
    "GSP33bbdip11u:862": "śūdrasyetyādestrivarṇabāhyānāṃ”iti nyāyadīpikayā sūcitaḥ /",
    "GSP33bbdip11u:863": "'bhaktāḥ'; iti bhaktimānityuktabrahmavidyādhikārakathanam /",
    "GSP33bbdip11u:864": "evaṃ 'bhaktimatāṃ'; ityapi/",
    "GSP33bbdip11u:865": "etaccobhayanvayi /",
    "GSP33bbdip11u:866": "tathā ca - na kevalaṃ traivarṇikāḥ, kintu ye antyajāḥ",
    "GSP33bbdip11u:867_0": "trivarṇabāhyāḥ śūdrādayaḥ pulkasāntāḥ te yadyapi vaidikabrahmajñānānadhikāriṇaḥ, tathāpi yato bhaktāḥ ato nāmajñānādhikāriṇaḥ",
    "GSP33bbdip11u:867_1": "viṣṇunāmajñānatatsvādhyāyādhikāriṇaḥ, ataste brahmajñānamuktyadhikāriṇa iti yojanā /",
    "GSP33bbdip11u:868": "strīśūdrabrahmabandhūnāṃ tantrajñāne 'dhikāritā //",
    "GSP33bbdip11u:869": "traivarṇikeṣvapi vedānadhikāriṇāṃ keṣāñcit, antyajeṣvapi",
    "GSP33bbdip11u:870": "keṣāñcidbhaktimatāṃ, uktādanyaccāha - 'strīśūdrabrahmabandhūnām'; iti /",
    "GSP33bbdip11u:871": "striyaśca śūdrāśca brahmabandhavo brāhmaṇābhāsāśca teṣāmiti vigrahaḥ /",
    "GSP33bbdip11u:872": "tantraṃ pañcarātrādi, tajjñāne taduktārthajñāne,",
    "GSP33bbdip11u:873": "tantrotpannabrahmavidyāyāmiti yāvat /",
    "GSP33bbdip11u:874": "apiśabdo 'trāpi sambadhyate /",
    "GSP33bbdip11u:875": "tathāca teṣāṃ tadjñānadvārāpi mokṣopapattiriti bhāvaḥ /",
    "GSP33bbdip11u:876": "ekadeśe parokte tu na tu granthapurassare /",
    "GSP33bbdip11u:877": "tantre 'pi na sarvatrādhikāraḥ, kintu ekadeśe eva /",
    "GSP33bbdip11u:878": "tatrāpi 'na",
    "GSP33bbdip11u:879": "granthapurassare'; na svaprādhānyena granthārambhe 'dhikāraḥ, kintu",
    "GSP33bbdip11u:880": "'parokte'; pareṇānyena parārthaṃ prokte ārabdha evetyāha - 'ekadeśa'; iti",
    "GSP33bbdip11u:881": "/ avadhāraṇe tuśabdaḥ /",
    "GSP33bbdip11u:882": "tadvyāvartyamāha - 'na tu'; iti /",
    "GSP33bbdip11u:883": "stryādimātrapuraskāreṇa prāpabhyamāṇatantragranbhādau teṣāṃ",
    "GSP33bbdip11u:884": "nādhikāritetyarthaḥ/ anena strīśūdrādimātraṃ puraskṛtya",
    "GSP33bbdip11u:885": "purāṇādigranthapravacanamapi na kāryamityuktaṃ bhavati /",
    "GSP33bbdip11u:886": "dvitīyatuśabdasyottaratrānvayaḥ /",
    "GSP33bbdip11u:887": "traivarṇikānāṃ vedokte samyagbhaktimatāṃ harau //",
    "GSP33bbdip11u:888": "tarhi vedotpannabrahmavidyāyāṃ keṣāmadhikāraḥ? pariśeṣāt traivarṇikānāṃ cet - teṣāmapi kiṃ sarveṣāmadhikāraḥ? na, kiṃ tu keṣāñcidityāha -",
    "GSP33bbdip11u:889": "'traivarṇikānāṃ'; iti /",
    "GSP33bbdip11u:890": "'vedokteḥ'; vedotpannabrahmajñāne tu 'harau",
    "GSP33bbdip11u:891": "samyagbhaktimatāṃ'; eva 'traivarṇikānāṃ'; uktetarabrahmakṣatriyavaiśyānāṃ adhikāritetyarthaḥ",
    "GSP33bbdip11u:892": "na kevalaṃ nāmādijñānādhikāra ityarthepi tuśabdaḥ /",
    "GSP33bbdip11u:893": "āhurapyuttamastrīṇāmadhikāraṃ tu vaidike /",
    "GSP33bbdip11u:894": "“sapatnīṃ me parādhamapatiṃ me kevalaṃ kuru/”(maṃ-pra-16-2) ityādau strīṇāmapi vedādhikāradarśanāt kathaṃ tāsāmanadhikāra ityata",
    "GSP33bbdip11u:895": "uktasyāpavādamāha - 'āhuḥ'; iti /",
    "GSP33bbdip11u:896": "turapyarthe 'pi /",
    "GSP33bbdip11u:897": "'vaidike'; ityasya vipariṇāmenāvṛttiḥ /",
    "GSP33bbdip11u:898": "'uttamastrīṇāṃ'; iti tatpuruṣakarmadhārayau /",
    "GSP33bbdip11u:899": "tathāca",
    "GSP33bbdip11u:900": "- na kevalamuttamānāṃ devānāṃ strīṇāṃ nāmādijñāne 'dhikāraḥ kintu vaidike 'pi jñāne vedotpannabrahmavidyāyāmapi vaidikāḥ adhikāramāhuriti yojanā /",
    "GSP33bbdip11u:901": "yathorvaśī yamī caiva śacyādyāśca tathāparāḥ // iti //",
    "GSP33bbdip11u:902": "tāḥ udāharati - 'yathā'; iti /",
    "GSP33bbdip11u:903": "'eva'; evaṃ 'yamī'; yamasya bhāryā śyāmalā",
    "GSP33bbdip11u:904": "/ caśabda uktasamuccaye /",
    "GSP33bbdip11u:905": "ādyaśabdena umāratyādi gṛhyate /",
    "GSP33bbdip11u:906": "anuktasamuccaye",
    "GSP33bbdip11u:907": "dvitīyaścaḥ, tena manuṣyādikulotpannadevastriyo gṛhyante /",
    "GSP33bbdip11u:908": "tathāśabdaḥ upamāyāṃ uktasamuccaye vā /",
    "GSP33bbdip11u:909": "aparāḥ uttamastrībhyo anyāḥ ṛṇipatnyaḥ /",
    "GSP33bbdip11u:910": "avarā iti vā, uttamadevastryapekṣayā madhyamaṛṣipatnīnāṃ avaratvāditi /",
    "GSP33bbdip11u:911": "'vyomasaṃhitāyāṃ'; iti itiśabdānvayaḥ /",
    "GSP33bbdip11u:912": "yato nārāyaṇaprasādamṛte na mokṣaḥ,na ca jñānaṃ vinātyarthaprasādaḥ/",
    "GSP33bbdip11u:913": "ato brahmajijñāsā kartavyā //",
    "GSP33bbdip11u:914": "evaṃ pratijñāpramāṇopanyāsābhyāṃ ānantaryapratiyogyadhikāravivaraṇamukhenāthaśabdaṃ saṃkṣepavistarābhyāṃ vyākhyāya sūtre 'kartavyā'; iti padaṃ ataśśabdaparāmarśanīyasamarpakaṃ",
    "GSP33bbdip11u:915": "'yataḥ'; ityādikaṃ cādhyāhāryamiti darśayan 'ataśśabdo hetvarthe'; iti saṅkṣepeṇoktamarthaṃ viśadayati - 'yataḥ'; iti /",
    "GSP33bbdip11u:916": "'yataḥ'; ityāvartate /",
    "GSP33bbdip11u:917": "tathāca - yatassukhameva me syāt duḥkhamīṣadapi mābhūditi sarvābhimato",
    "GSP33bbdip11u:918_0": "'mokṣaḥ'; samyañcaṃ 'nārāyaṇaprasādaṃ ṛte'; vinā nāsti, sa ca 'atyarthaprasādaḥ'; atimātraprasādaśca nāparokṣajñānaṃ vinā,",
    "GSP33bbdip11u:918_1": "tacca na brahmajijñāsāṃ vinā, 'ato brahmajijñāsā kartavyā'; ityarthaḥ uktaṃ hi śabdādhikaraṇe tattvapradīpe “mokṣasyaiva",
    "GSP33bbdip11u:918_2": "paramapuruṣārthatvāt tasya ca",
    "GSP33bbdip11u:919": "samīco vinā viṣṇuprasādāt alabhyatvāt tasya ca atimātrasya aparokṣajñānaprasādhyatvāt tasya cāparokṣasya jijñāsāsamāyattattvādviṣṇureva jijñāsya ityuktam”iti/",
    "GSP33bbdip11u:920": "sāvadhāraṇānvayasyāpyupalakṣakametat /",
    "GSP33bbdip11u:921": "tasyātaśśabdena parāmarśānnānupapattiḥ /",
    "GSP33bbdip11u:922": "anena sūtre yato nārāyaṇaprasādamṛte na mokṣaḥ,",
    "GSP33bbdip11u:923_0": "kintu prasādenaiva, na ca jñānaṃ vinātyarthaprasādaḥ, kintu jñānenaiva, na ca jijñāsāṃ vinā jñānaṃ, kintu jijñānayaiva, ato",
    "GSP33bbdip11u:923_1": "brahmajijñāsā kartavyetyanvayapradarśanamukhena ataśśabdasya mokṣasādhanaprasādasādhanajñānasādhanatvāditi heturartha ityetadvivṛtaṃ",
    "GSP33bbdip11u:924": "bhavati /",
    "GSP33bbdip11u:925": "evaṃ yato nārāyaṇaprasādamṛte na jñānaṃ na jijñāsā kintu prasādenaiva iti yojanāyāṃ ataḥśabdasyārthāntaramapi vivṛtaṃ bhavati /",
    "GSP33bbdip11u:926": "nārāyaṇaśabdaprayogeṇa sautrabrahmaśabdo 'pi vyākhyāto bhavati /",
    "GSP33bbdip11u:927": "yatrānavasaronyatra padaṃ tatra pratiṣṭhitam //",
    "GSP33bbdip11u:928": "vākyaṃ veti satāṃ nītiḥ sāvakāśe na tadbhavatet //",
    "GSP33bbdip11u:929": "(iti bṛhatsaṃhitāyām)",
    "GSP33bbdip11u:930": "nanu sūtre 'kartavyā'; iti padasyaiva adhyāhāraḥ kutaḥ adhyāhārasya niraṅkuśatvena 'na kartavyā'; iti vākyasyaivādhyāhāraḥ kiṃ na syādityata āha - 'yatra'; iti /",
    "GSP33bbdip11u:931": "atra yatreti tatreti padamiti cāvartate, tathā",
    "GSP33bbdip11u:932": "vākyamityapi, vinetyadhyāhriyate /",
    "GSP33bbdip11u:933_0": "tathā ca - 'yatra'; avāntaravākye yat 'padaṃ'; vinā 'anyatra'; arthāntare 'anavasaraḥ'; aghaṭanā 'tatra'; vākye tadeva 'padaṃ';",
    "GSP33bbdip11u:933_1": "'pratiṣṭhitaṃ'; prāptaṃ bhavet nānyaditi 'satāṃ'; nyāyaḥ,",
    "GSP33bbdip11u:934": "yatra vākye yasmin vākye sāvakāśe arthāntare ghaṭanāvati sati tadeva padaṃ niyamena pratiṣṭhitaṃ prāptaṃ na bhavet /",
    "GSP33bbdip11u:935": "evaṃ yatra mahāvākye yadavāntaravākyaṃ vinānyatrānavasaraḥ tatra mahāvākye tadeva vākyaṃ",
    "GSP33bbdip11u:936": "pratiṣṭhitaṃ, yatra yasmin mahāvākye sāvakāśe sati tadavāntaravākyaṃ",
    "GSP33bbdip11u:937": "niyamena pratiṣṭhitaṃ na bhavedityarthaḥ /",
    "GSP33bbdip11u:938": "yatra vākye yatpadaṃ vākyaṃ vāpekṣitaṃ anyatrānyasyānavasara iti vā /",
    "GSP33bbdip11u:939": "iti bṛhatsaṃhitāyāmuktatvāt 'kartavyā'; iti padamevāvaśyamadhyāhartavyamiti vākyaśeṣeṇāsyānvayaḥ",
    "GSP33bbdip11u:940": "'na",
    "GSP33bbdip11u:941": "kartavyā'; ityadhyāhāre athātaśśabdārthādhirārāderatrānvayāyogāditi bhāvaḥ",
    "GSP33bbdip11u:942": "/ evaṃ candrikoktarītyā 'yatra'; iti śloko 'yataḥ';",
    "GSP33bbdip11u:943": "ityādyadhyāhārasamarthanaparatayāpi vyākhyeyaḥ /",
    "GSP33bbdip11u:944": "“tamevaṃ vidvānamṛta iha bhavati, nānyaḥ panthā ayanāya vidyate”",
    "GSP33bbdip11u:945": "(tai.ā. 3-12.)",
    "GSP33bbdip11u:946": "yaduktaṃ 'yato nārāyaṇaprasādaṃ'; ityanena prasādasya mokṣasādhanatvaṃ",
    "GSP33bbdip11u:947": "tatkuta ityatastatra śrutiṃ pramāṇayati - 'taṃ'; iti /",
    "GSP33bbdip11u:948": "'iha';",
    "GSP33bbdip11u:949": "adhikārivarge prakṛtapuruṣaśabditaṃ 'taṃ'; paramātmānaṃ 'evaṃ';",
    "GSP33bbdip11u:950_0": "sahasraśīrṣatvādyuktaprakāreṇa 'iha'; loke 'vidvān'; parokṣajñānadvārā aparokṣato jānannevānte 'amṛto'; mukto bhavati, yato",
    "GSP33bbdip11u:950_1": "nārāyaṇāyanāya tatprāptirūpamokṣārthaṃ 'anyaḥ'; paramapuruṣajñānāt 'panthāḥ'; upāyo 'na",
    "GSP33bbdip11u:951": "vidyate'; nāsti ata ityarthaḥ /",
    "GSP33bbdip11u:952": "atra jñānasya mokṣasādhanatvaṃ sākṣāt jñāyate /",
    "GSP33bbdip11u:953": "prasādasya mokṣasādhanatvaṃ tu ṭīkāsudhoktarītyā prasādaṃ vinā vidvatpadalakṣyāparokṣajñānamātreṇa mokṣo na",
    "GSP33bbdip11u:954": "bhavatītyanyathānupapattyaiva, na tu sākṣāt /",
    "GSP33bbdip11u:955": "nimittena naimittikopalakṣaṇāvetyavagantavyam /",
    "GSP33bbdip11u:956": "“priyo hi jñāninotyarthamahaṃ sa ca mama priyaḥ”/",
    "GSP33bbdip11u:957": "(bha.gī. 7-17)",
    "GSP33bbdip11u:958": "'na ca jñānaṃ vinā'; iti yadaparokṣajñānasya prasādasādhanatvamuktaṃ",
    "GSP33bbdip11u:959": "tatkuta ityatastatra gītāsmṛtimāha 'priyo hi'; iti /",
    "GSP33bbdip11u:960": "'ahaṃ jñānino",
    "GSP33bbdip11u:961": "'tyarthaṃ'; atyantaṃ 'priyaḥ'; /",
    "GSP33bbdip11u:962": "'hi'; prasiddham /",
    "GSP33bbdip11u:963": "'sa ca so 'pyaparokṣajñānī mama priyaḥ'; ityarthaḥ/ kṛṣṇavākyametat /",
    "GSP33bbdip11u:964": "“yamevaiṣa vṛṇute tena labhyaḥ”(kaṭha. 2-23.)",
    "GSP33bbdip11u:965": "“ātmā vā are draṣṭavyaḥ śrotavyo mantavyo nididhyāsitavyaḥ”",
    "GSP33bbdip11u:966": "prasādasya mokṣasādhanatvaṃ na kovalamarthāt jñāyate, kintu śrutyā cetyāśayena tatra kaṭhaśrutimāha 'yaṃ'; iti /",
    "GSP33bbdip11u:967": "atraivakāro bhinnakramaḥ /",
    "GSP33bbdip11u:968": "tathā ca 'eṣaḥ'; paramātmā 'eṣaḥ'; icchārūpaḥ prasannaḥ san 'yaṃ';",
    "GSP33bbdip11u:969": "adhikāriṇaṃ 'vṛṇute'; anugṛhṇāti 'tena'; eva 'labhyaḥ'; prāpyaḥ, na tvanyena karmaṇetyarthaḥ",
    "GSP33bbdip11u:970": "ata eva viṣṇutattvanirṇayaṭīkāyām “eṣa",
    "GSP33bbdip11u:971": "paramātmā yaṃ vṛṇute yasya prasīdati tenaiva labhyaḥ /",
    "GSP33bbdip11u:972": "kathaṃ? yatastasya svāṃ tanuṃ vivṛṇute prakāśayati, tataścāsya svāṃ tanuṃ avidyāvṛtasvarūpāṃ vivṛṇute āvirbhāvayati”iti prakṛtānukūlatayā samagravākyārtha uktaḥ /",
    "GSP33bbdip11u:973": "yatpūrvaṃ jijñāsāyāḥ aparokṣajñānasādhanatvamupaskṛtavākyenoktaṃ tatra pramāṇatevana śrutimāha 'ātmā'; iti /",
    "GSP33bbdip11u:974": "vā ara iti viśliṣṭapāṭhaḥ/ 'vā';",
    "GSP33bbdip11u:975": "śabdo 'vadhāraṇe /",
    "GSP33bbdip11u:976": "'are'; iti yājñavalkyakartṛkamaitreyīsambodhanam /",
    "GSP33bbdip11u:977": "tathā ca 'are'; maitreyi amṛtatvamiṣyate cettarhi 'ātmā'; paramātmā tvayā 'draṣṭavyo'; darśanena viṣayīkartavya ityarthaḥ /",
    "GSP33bbdip11u:978": "darśanaṃ kena syādityākāṅkṣāyāmāha - 'śrotavyaḥ'; ityādi /",
    "GSP33bbdip11u:979": "darśanārthaṃ nididhyāsitavyaḥ /",
    "GSP33bbdip11u:980": "tadarthaṃ 'śrotavyaḥ'; gurūpadeśamukhena ayamasya vākyasyārtha",
    "GSP33bbdip11u:981": "ityupaniṣadvākyārthagrahaṇarūpaśravaṇena viṣayīkartavyaḥ, tathā",
    "GSP33bbdip11u:982": "'mantavyaḥ'; yuktyanusandhānarūpamananena viṣayīkartavyaścetyarthaḥ/ anena śravaṇamanananididhyāsanātmakajijñāsāyāḥ",
    "GSP33bbdip11u:983": "aṅgāṅgirūpāyāḥ jñānasādhanatvamuktaṃ bhavati /",
    "GSP33bbdip11u:984": "ityādiśrutismṛtibhyaḥ /",
    "GSP33bbdip11u:985": "'śrutismṛtibhyaḥ'; iti /",
    "GSP33bbdip11u:986": "śrutayaśca smṛtiśca tābhya iti vigrahaḥ /",
    "GSP33bbdip11u:987": "asya",
    "GSP33bbdip11u:988": "'yato nārāyaṇa'; itāyādinoktaṃ siddhamityanvayaḥ /",
    "GSP33bbdip11u:989": "karmaṇā tvadhamaḥ proktaḥ prasādaḥ śravaṇādibhiḥ /",
    "GSP33bbdip11u:990": "nanu 'tatkarma haritoṣaṃ'; 'ya imaṃ paramaṃ guhyaṃ'; (bha.gī.18-68.)",
    "GSP33bbdip11u:991": "ityādeḥ karmādināpi bhagavatprasādasiddheḥ kiṃ jñānena? prasādasya mokṣasādhanatābodhake “tamevaṃ vidvān”yamevaiṣa vṛṇute”ityādāviva “priyo",
    "GSP33bbdip11u:992": "hi”iti vākye 'nyaniṣedhābhāvādityāśṅkāṃ smṛtyā pariharati - 'karmaṇā'; iti",
    "GSP33bbdip11u:993": "/ kāmyākāmyobhayakarmaṇeti yāvat/ tathā ca 'karmaṇā'; janyo yaḥ 'prasādaḥ'; sa 'adhamaḥ'; eva 'proktaḥ'; prāmāṇikaiḥ/ evaṃ",
    "GSP33bbdip11u:994": "'śravaṇādibhiḥ'; yaḥ prasādo bhavati/",
    "GSP33bbdip11u:995": "madhyamo jñānasampattyā prasādastūttamo mataḥ //",
    "GSP33bbdip11u:996": "sa 'madhyamaḥ'; /",
    "GSP33bbdip11u:997": "'jñānasampattyā'; aparokṣajñānaparipākena janyo yaḥ",
    "GSP33bbdip11u:998": "'prasādaḥ'; sa eva 'uttamo mataḥ'; utkṛṣṭatayā pramita ityarthaḥ /",
    "GSP33bbdip11u:999": "avadhāraṇārthakatuśabdasya dvirgrahaṇaṃ triṣvapyanvayasūcanārtham /",
    "GSP33bbdip11u:1000": "prasādāttvadhamādviṣṇoḥ svargalokaḥ prakīrtitaḥ /",
    "GSP33bbdip11u:1001": "kimato yadyevamityata āha - 'prasādāt'; iti /",
    "GSP33bbdip11u:1002": "turviśeṣe /",
    "GSP33bbdip11u:1003": "tathāca 'adhamāt",
    "GSP33bbdip11u:1004": "viṣṇoḥ prasādāt'; kāmyakarmasādhyāt 'svargalokaḥ'; bhāvyatayā vṛddhaiḥ 'prakīrtitaḥ'; ityarthaḥ",
    "GSP33bbdip11u:1005": "kāmyaphalamātropalakṣakametat “parīkṣya",
    "GSP33bbdip11u:1006": "lokān”(mu.u. 1-2-12) iti śruteḥ kāmyakarmaṇāṃ vairāgyajananadvārā mokṣe 'pyupayogo 'stīti jñātavyam /",
    "GSP33bbdip11u:1007": "evaṃ akāmyakarmasādhyāt adhamaprasādāt antaḥkaraṇaśuddhyādidvārā mokṣo bhavatītyapi jñātavyam",
    "GSP33bbdip11u:1008": "na ca adhamaprasādaśūnyānāṃ atidveṣiṇāṃ duryodhanādīnāṃ kathaṃ svargaprāptiriti vācyam, bhāgavatācāryarahitānāṃ tadabhāvoktāvapi tadvatāṃ tatsambhavāt /",
    "GSP33bbdip11u:1009": "yathoktaṃ gītātātparye -",
    "GSP33bbdip11u:1010": "ācāryāṇāṃ tu tejasā /",
    "GSP33bbdip11u:1011": "yānti svargaṃ tataḥ kṣipraṃ tamondhaṃ prāpnuvanti ca //",
    "GSP33bbdip11u:1012": "tadanye naiva ca svargam // iti /",
    "GSP33bbdip11u:1014": "svargaloka ityuktyā tatraiva “mokṣaḥ sāṅkalpikaḥ svargaḥ bhūtāditvaṃ",
    "GSP33bbdip11u:1015": "phalaṃ kramāt”iti vacanokto yo nityasaṃsāribhī rājasarājasai rājasatāmasaiśca prāpya svargapratinidhitvena kalpito daityendralokaḥ",
    "GSP33bbdip11u:1016": "sāṅkalpikaḥ svargaḥ sa iha na vivakṣitaḥ, kintu saptalokāntargato rājasasāttvikaiḥ prāpyaḥ svargaloka eveti sūcitam /",
    "GSP33bbdip11u:1017": "madhyamājjanalokādiruttamastveva muktidaḥ //",
    "GSP33bbdip11u:1018": "'janalokādiḥ'; ityatra tu janatyāgena janākhyalokasyaiva pratipattayarthaṃ lokaśabdaprayoga iti jñeyam /",
    "GSP33bbdip11u:1019": "janalokādirityatra tatpuruṣo bahuvrīhiśca vivakṣitaḥ /",
    "GSP33bbdip11u:1020": "tuśabdo viśeṣārthaḥ /",
    "GSP33bbdip11u:1021": "tathā ca 'madhyamāt'; viṣṇoḥ prasādāt janalokasyādirmaharlokaḥ janatapolokādireva vā bhavati na muktiḥ /",
    "GSP33bbdip11u:1022": "'muktidastu'; uttamaprasāda eva prakīrtito vṛddhaiḥ, na tvanyāviti yojanā",
    "GSP33bbdip11u:1023_0": "/ tathā ca karmādinā bhagavatprasādasiddhāvapi tasyānuttamatvāt jñānasādhyasyaivottamatvāt anuttamena svargādimātrasiddhāvapi",
    "GSP33bbdip11u:1023_1": "mokṣāsiddheḥ tatsādhanaprasādāya jñānamapekṣitamiti bhāvaḥ na cātra “īyustrīn karmaṇā lokān jñānenaiva taduttarān”iti vākyavirodhaḥ",
    "GSP33bbdip11u:1023_2": "śaṅkyaḥ, tasya",
    "GSP33bbdip11u:1024": "maharlokasthākṛtakabhāgaviṣayatvāt, asya ca punarāvartyabhāgaviṣayatvāt,",
    "GSP33bbdip11u:1025": "'sāmānyadarśanāllokāḥ'; iti pramāṇabalena jñānaśabdasya",
    "GSP33bbdip11u:1026": "svabimbaviṣayayogyāparokṣavyatiriktasāmānyāvatārādyaparokṣaviṣayatvāt,",
    "GSP33bbdip11u:1027": "tasya ca śravaṇādibhirityatra hyādipadena grahaṇādvā; nyāyāmṛtoktarītyā jñānadvāreti śeṣakaraṇādvā;",
    "GSP33bbdip11u:1028": "evakārasyāyogavyavacchedārthatvādvā na virodhaḥ /",
    "GSP33bbdip11u:1029": "śravaṇaṃ mananaṃ caiva dhyānaṃ bhaktistathaiva ca /",
    "GSP33bbdip11u:1030": "nanvastūttamaprasādāya jñānāpekṣā, tathāpi “karmaṇā jñānamātanoti”ityādeḥ",
    "GSP33bbdip11u:1031": "karmādināpi jñānaṃ bhavatīti na tadarthaṃ jijñāsā kartavyā “ātmā”iti vākye",
    "GSP33bbdip11u:1032": "'nyaniṣedhābhāvādityāśaṅkāṃ prakṛtapramāṇaśeṣeṇa pariharati - 'śravaṇaṃ'; iti /",
    "GSP33bbdip11u:1034": "atra evakārasya dvirgrahaṇaṃ sarvatra sambandhajñāpanāya /",
    "GSP33bbdip11u:1035": "te ca śravaṇādīnāṃ kāryasādhane anyasāhityanirāsaktāḥ, “naraṃ ca",
    "GSP33bbdip11u:1036": "nārāyaṇameva”ityādāviva anabhimatakarmādivyāvartakāśca /",
    "GSP33bbdip11u:1037": "dvayordvayossamuccaye 'ca'; śabdau /",
    "GSP33bbdip11u:1038": "'tathā'; śabda upamāyām /",
    "GSP33bbdip11u:1039": "'tathaiva",
    "GSP33bbdip11u:1040": "ca'; iti nipātasamudāyo vā /",
    "GSP33bbdip11u:1041": "bhaktigrahaṇaṃ prasaṅgāt dṛṣṭāntārthaṃ vā /",
    "GSP33bbdip11u:1042": "sādhanaṃ jñānasampattau pradhānaṃ nānyadiṣyate //",
    "GSP33bbdip11u:1043": "tathā ca 'jñānasampattau'; aparokṣajñānaprāptau yathā bhaktistathā",
    "GSP33bbdip11u:1044": "śravaṇādyeva sādhanaṃ, nānyatkarmādītyarthaḥ /",
    "GSP33bbdip11u:1045": "kā gatistarhi “karmaṇā",
    "GSP33bbdip11u:1046": "jñānamātanoti”ityādivacanasyetyata āha - 'pradhānaṃ'; iti /",
    "GSP33bbdip11u:1047": "śravaṇādi pradhānaṃ sādhanaṃ 'anyat'; apradhānamityeva 'iṣyate'; abhyupeyate",
    "GSP33bbdip11u:1048": "prāmāṇikaiḥ, na tvanyat sādhanameva neti yojanā /",
    "GSP33bbdip11u:1049": "apradhānasādhanaviṣayaṃ karmādivacanamiti bhāvaḥ /",
    "GSP33bbdip11u:1050": "na caitāni vinā kaścit jñānamāpa kutaścana // iti nāradīye //",
    "GSP33bbdip11u:1051": "viparītaṃ kiṃ na syādityata āha - 'na ca'; iti /",
    "GSP33bbdip11u:1052": "caśabdo 'pyarthaḥ /",
    "GSP33bbdip11u:1053": "tathā ca 'etāni'; śravaṇādīni 'vinā kaścit'; api adhikārī 'kutaścana';",
    "GSP33bbdip11u:1054": "karmādessataḥ 'jñānaṃ nāpa'; evametāni śravaṇādīni santicet kutaśca karmādervinā jñānaṃ nāpeti neti yojanā /",
    "GSP33bbdip11u:1055": "tathā ca nirapekṣānvayavyatirekābhyāṃ śravaṇādyeva jñāne pradhānaṃ sākṣātsādhanaṃ,",
    "GSP33bbdip11u:1056": "karmādi tu tadabhāvāt pāramparyeṇa sādhanamiti na vaiparītyamiti bhāvaḥ /",
    "GSP33bbdip11u:1057": "'nāradīye'; 'yata uktaṃ'; iti śeṣaḥ /",
    "GSP33bbdip11u:1058": "asya 'ato “yato",
    "GSP33bbdip11u:1059": "nārāyaṇa”ityādinoktaṃ yuktaṃ'; ityupaskṛtavākyenānvayaḥ /",
    "GSP33bbdip11u:1060": "'yato nārāyaṇa';",
    "GSP33bbdip11u:1061": "ityanena jijñāsāyāḥ nirviṣayatvaśaṅkānirāsāya prayuktaḥ sautro brahmaśabdo nārāyaṇapara iti vyākhyātaḥ /",
    "GSP33bbdip11u:1062": "brahmaśabdaśca viṣṇāveva /",
    "GSP33bbdip11u:1063": "nanu nārāyaṇaprasādamṛte na mokṣaścet tarhi tajjijñāsaiva kartavyā na brahmajijñāsā /",
    "GSP33bbdip11u:1064": "na ca vācyaṃ nārāyaṇa eva brahmapadena vivakṣitaḥ",
    "GSP33bbdip11u:1065": "sūtrakṛteti, brahmaśabdasya bahvarthatvena sūtrakāravivakṣāviśeṣasya",
    "GSP33bbdip11u:1066": "durjñeyatvādityata āha - 'brahma'; iti /",
    "GSP33bbdip11u:1067": "mukhya iti śeṣaḥ /",
    "GSP33bbdip11u:1068": "caḥ 'anekārtho",
    "GSP33bbdip11u:1069": "'pi brahmaśabdaḥ'; iti apyarthe, yata ityarthe ca /",
    "GSP33bbdip11u:1070": "tathā ca brahmaśabdasyānekārthatve 'pi yataḥ saḥ viṣṇāveva mukhyaḥ ato mukhyāmukhyayormukhyasyaiva grāhyatvāt sa eva sūtrakāravivakṣito jñāyata",
    "GSP33bbdip11u:1071": "iti yojanā /",
    "GSP33bbdip11u:1072": "atra śabdāntaraṃ vihāya viṣṇuśabdaprayogeṇa tacchabdagatānāṃ vargapañcamaṣaṣṭhacaturthānāṃ ṇaṣavānāṃ saṅkhyārekhālekhanena sūtrāṇāṃ catuṣṣaṣṭyuttarapañcaśatasaṅkhyoktā bhavati /",
    "GSP33bbdip11u:1073": "yadvā -",
    "GSP33bbdip11u:1074": "deśataḥ kālataścaiva guṇataścāpi pūrtitaḥ /",
    "GSP33bbdip11u:1075": "viṣṇau brahmeti nāmaitanmukhyatonyatra na kvacit //",
    "GSP33bbdip11u:1076": "ityaitareyabhāṣyokteḥ deśakālaguṇāparicchedarūpatrividhapūrtivācakabrahmaśabdavyākhyānāya tādṛśaviṣṇuśabdaprayogaḥ/ ṭīkāyāṃ tu - atra viṣṇugrahaṇena “saviṣṇurāha hi",
    "GSP33bbdip11u:1077": "/ taṃ brahmetyācakṣate”ityanyonyāvyavahitasūtradvayakaraṇānantarameva",
    "GSP33bbdip11u:1078": "brahmamīmāṃsāyāḥ vyāsenārabdhatvādetadavyavahitadevamīmāṃsāntyasūtradvaye brahmatvena nārāyaṇasyaiva prakṛtatvaṃ sūcayatīti prayojanāntaramuktam /",
    "GSP33bbdip11u:1079": "tattvapradīpe 'pyetadeva 'yaśca devatāmīmāṃsānte “viṣṇureva hi tat śrutestaṃ brahmetyācakṣate”iti sarvadevottamatvena pratijñāto brahmatvena",
    "GSP33bbdip11u:1080": "coktaḥ, sa eva brahmaśabdenottaramīmāṃsāyāṃ vicāryatvenocyate'; iti",
    "GSP33bbdip11u:1081": "pāṭhabhedenoktam/",
    "GSP33bbdip11u:1082": "yamantassamudre kavayo 'vayanti tadakṣare parame prajāḥ /",
    "GSP33bbdip11u:1083": "brahmaśabdasyānyatrāpi rūḍhatvādrūḍhereva mukhyavṛttitvātkuto 'sau",
    "GSP33bbdip11u:1084": "viṣṇāveva mukhya ityata āha - 'yaṃ'; iti/ 'brahmaśabdaśca'; ityādi atrāpi sambadhyate /",
    "GSP33bbdip11u:1085": "co yadyapītyādyarthe /",
    "GSP33bbdip11u:1086": "hiśabdo yata ityarthe /",
    "GSP33bbdip11u:1087": "śrutirāheti śeṣaḥ /",
    "GSP33bbdip11u:1088": "tathā ca yadyapi brahmaśabdo 'nyatra rūḍhaḥ, tathāpi 'śrutiḥ';",
    "GSP33bbdip11u:1089": "“yamanta”ityādikā yataḥ kavīnāṃ mate 'tadeva paramaṃ brahma'; ityāhuriti prayogabāhulyarūpāṃ rūḍhimāha, ato brahmaśabdo viṣṇāveva paramamukhya ityarthaḥ /",
    "GSP33bbdip11u:1090": "anyatrājñarūḍheḥ vidvadrūḍheratimukhyatvāditi bhāvaḥ /",
    "GSP33bbdip11u:1091": "yamantassamudre iti vākyam -",
    "GSP33bbdip11u:1092": "yadoṣadhībhiḥ puruṣān paśūṃśca viveśa bhūtāni carācarāṇi /",
    "GSP33bbdip11u:1093": "ataḥ paraṃ nānyadaṇīyasaṃ hi parātparaṃ yanmahato mahāntam //",
    "GSP33bbdip11u:1094": "yadekamavyaktamanantarūpaṃ viśvaṃ purāṇaṃ tamasaḥ parastāt //",
    "GSP33bbdip11u:1095": "iti vākyena saha vyākhyātaṃ viṣṇutattvanirṇayaṭīkāyām /",
    "GSP33bbdip11u:1096": "tathā hi -",
    "GSP33bbdip11u:1097": "'yamantassamudre'; vibhakttayarthe 'vyayībhāvaḥ samudrasyāntassthitaṃ",
    "GSP33bbdip11u:1098": "'kavayo'; jñāninaḥ 'avayanti'; īṣadeva jānanti, yasmin 'tadakṣare';",
    "GSP33bbdip11u:1099": "avijñeyatvarūpapūrvaviśeṣaṇaviśiṣṭe prasiddhe vā avināśini 'parame'; prajā adhīnāḥ santi /",
    "GSP33bbdip11u:1100": "yataḥ prasūtā jagataḥ prasūtī toyena jīvānvyasasarja bhūmyām //",
    "GSP33bbdip11u:1101": "'jagataḥ prasūtī'; prasūtirjanayitrī mūlaprakṛtirlakṣmīḥ 'yato'; yasmāt prasūtā utpannā, sṛṣṭau abhimukhībabhūveti vā, yacca yadvastu 'toyena';",
    "GSP33bbdip11u:1102": "tattajjīvakarmaṇā svavīryeṇa vā, toyaśabdoktāmbūpalakṣitairbhūtairvā",
    "GSP33bbdip11u:1103": "'bhūmyāṃ'; pṛthivyādiṣu lokeṣu 'jīvān vyasasarja'; vividhaṃ sasarja /",
    "GSP33bbdip11u:1104": "ityādyuktvā “tadevartaṃ tadu satyamāhustadeva brahma paramaṃ kavīnām”",
    "GSP33bbdip11u:1105": "(mahānā. 1.)",
    "GSP33bbdip11u:1106": "yacca 'oṣadhībhiḥ'; sahitān 'puruṣān paśūṃśca carācarāṇi bhūtāni';",
    "GSP33bbdip11u:1107": "preraṇāya 'viveśa'; /",
    "GSP33bbdip11u:1108": "'carācarāṇi bhūtāni'; ityanenaiva siddhe yajñāṅgatvādinā viśiṣṭānāṃ vrīhyoṣadhīnāṃ grahaṇāya punarvacanam /",
    "GSP33bbdip11u:1109": "'ataḥ';",
    "GSP33bbdip11u:1110": "yasmāt 'paraṃ'; atiśayena 'anyat'; vastu 'aṇīyasaṃ'; aṇīyo nāsti, yacca",
    "GSP33bbdip11u:1111": "'parātparaṃ'; utkṛṣṭādutkṛṣṭaṃ 'mahato'; mahatparimāṇādapi 'mahāntaṃ';",
    "GSP33bbdip11u:1112": "mahat, 'yadekaṃ'; kevalaṃ 'avyaktaṃ'; svaprasādaṃ vinā atīndriyaṃ 'viśvaṃ",
    "GSP33bbdip11u:1113": "pūrṇaṃ tamasaḥ'; prakṛterajñānādvā 'parastāt'; atikramya sthitaṃ 'tadevartaṃ'; yathārthajñānarūpaṃ 'tadu'; tadeva 'satyaṃ';",
    "GSP33bbdip11u:1114": "jñānapūrvakriyāvat 'tadeva kavīnāṃ'; mate 'paramaṃ'; mukhyaṃ 'brahma';",
    "GSP33bbdip11u:1115": "ityāhuriti /",
    "GSP33bbdip11u:1116": "atra 'tadakṣare'; iti śrutipāṭhaḥ /",
    "GSP33bbdip11u:1117": "'yadakṣare'; iti kvacitpāṭhe yasminnityadhyāhāro na kāryaḥ /",
    "GSP33bbdip11u:1118": "'vyasasarja'; iti prāyikaḥ śrutipāṭhaḥ /",
    "GSP33bbdip11u:1119": "'vyacasarja'; ityapi kvacitpaṭhanti /",
    "GSP33bbdip11u:1120": "atra sakārasya cakārādeśaḥ chāndasaḥ /",
    "GSP33bbdip11u:1121": "ādyapakṣe 'pi vi ā sasarjetyavayavavibhāgaḥ",
    "GSP33bbdip11u:1122": "tatrāṅgo hrasvatvaṃ chāndasaṃ bahulagrahaṇāt /",
    "GSP33bbdip11u:1123": "“indrā varuṇa vāmaham”iti",
    "GSP33bbdip11u:1124": "śrutau ṇakārātparasyākārasya yathā hrasvatvaṃ tadvaditi nārāyaṇapaṇḍitācāryoktiḥ/ “vyasasarja visasarja bahulagrahaṇāt” iti prameyadīpoktirapi hrasvābhiprāyikaiva /",
    "GSP33bbdip11u:1125": "kecittu liṭyaḍāgamaḥ chāndaso bahulagrahaṇāditi prameyadīpārthamāhuḥ /",
    "GSP33bbdip11u:1126": "tadāryoktātpakṣāntaram /",
    "GSP33bbdip11u:1127": "padmanābhatīrthakṛtatattvanirṇayaṭīkāyāṃ nyāyaratnāvalyāṃ tu 'vayanti';",
    "GSP33bbdip11u:1128": "iti vicchidya 'tadakṣare'; ityeva ca paṭhitvā, “yaṃ puruṣaṃ samudre 'ntaḥ",
    "GSP33bbdip11u:1129_0": "kavayo vayanti vāñchanti tadakṣare yasmin tasmin akṣare nāśavarjite parame prajāstadādhārāḥ tiṣṭhanti, jagataḥ prasūtī jagajjanayitrī",
    "GSP33bbdip11u:1129_1": "prakṛtiḥ yataḥ prasūtā prādurbhūtā satī toyena itaramiśritena jīvān dehavattvena vyasasarja visṛṣṭavatī”ityekānvayena “tadeva",
    "GSP33bbdip11u:1129_2": "tātparyaviṣayībhūtatvādṛtaṃ tadevābādhitarūpatvātsatyaṃ tadeva kavīnāmabhimataṃ paraṃ brahma”ityartha",
    "GSP33bbdip11u:1130": "uktaḥ /",
    "GSP33bbdip11u:1131": "nārāyaṇapaṇḍitāryakṛtau tattvamañjaryāmapi 'tadakṣare'; iti paṭhitvā “yamavayanti avagacchanti yasmiṃstasmin akṣare prajāḥ santi yataḥ",
    "GSP33bbdip11u:1132": "prasūtā parādhīnaviśeṣaṃ prāptā śrīḥ toyena karmaṇā jīvān bhūmyāṃ prakṛtyāṃ vyasasarja”ityanvayena “tadevartaṃ śaśvadekaprakāraṃ satyaṃ sādhu guṇapūrṇaṃ”ityartha uktaḥ /",
    "GSP33bbdip11u:1133": "iti hi śrutiḥ /",
    "GSP33bbdip11u:1134": "“tanno viṣṇuḥ”",
    "GSP33bbdip11u:1135": "(mahānā. 3-16).",
    "GSP33bbdip11u:1136": "iti vacanāt viṣṇureva hi tatrocyate /",
    "GSP33bbdip11u:1137": "nanu 'tadeva'; iti vākye tacchabdena kuto viṣṇuniścayaḥ?",
    "GSP33bbdip11u:1138": "samudrasthatvaliṅgāditi cet - na, tasya rudrādāvapi kathañcitsambhavādityato niravakāśaviṣṇuśruterevetyāha - 'tannaḥ'; iti /",
    "GSP33bbdip11u:1139": "'iti vacanādviṣṇureva'; 'tatra'; “tadeva”iti śrutau tacchabdena 'ucyate';",
    "GSP33bbdip11u:1140": "iti niśicīyata ityarthaḥ /",
    "GSP33bbdip11u:1141": "hiśabdaḥ prasiddhau /",
    "GSP33bbdip11u:1142": "atra 'tannaḥ';",
    "GSP33bbdip11u:1143": "ityekadeśagrahaṇena “nārāyaṇāya vidmahe vāsudevāya dhīmahi, tanno viṣṇuḥ pracodayāt”iti samagravākyaṃ gṛhyate /",
    "GSP33bbdip11u:1144": "dvitīyārthe caturthyau /",
    "GSP33bbdip11u:1145": "tathā ca yasmāt vayaṃ nārāyaṇaṃ 'vidmahe'; jānīmahe yataśca taṃ vāsudevaṃ",
    "GSP33bbdip11u:1146": "'dhīmahi'; dhyāyemahi 'tat'; tasmāt 'naḥ'; asmān 'tat'; śubhaṃ prati 'viṣṇuḥ pracodayāt'; prerayatviti śrutyarthaḥ /",
    "GSP33bbdip11u:1147": "na cetaraśabdāttatprāptiḥ /",
    "GSP33bbdip11u:1148": "yadyuttaravākye viṣṇuśabdaśravaṇādviṣṇurevātroktaṃ brahma, tarhi 'tanno",
    "GSP33bbdip11u:1149": "rudraḥ'; ityādītaraśabdaśravaṇāt rudrāderapi mukhyabrahmatā prāptetyata āha - 'na ca'; iti",
    "GSP33bbdip11u:1150": "caśabdaḥ samuccaye /",
    "GSP33bbdip11u:1151": "tathā ca 'itaraśabdāt';",
    "GSP33bbdip11u:1152": "rudrādivācakaśabdabalāttasya rudrāderapi tasya mukhyabrahmatvasya",
    "GSP33bbdip11u:1153": "'prāptirna'; ityarthaḥ /",
    "GSP33bbdip11u:1154": "nāmani viśvābhi na santi loke yadāvirāsīdanṛtasya sarvam /",
    "GSP33bbdip11u:1155": "kuta ityatastatprāpakaśabdānāṃ viṣṇāveva mukhyatvāditi hetūpaskārabhipretya tasyāsiddhiparihārāya viṣṇormukhyataḥ sarvanāmavācyatve śrutimāha - 'nāmāni'; iti /",
    "GSP33bbdip11u:1156": "'śruteḥ'; iti kvacitpañcamyantapāṭhaḥ /",
    "GSP33bbdip11u:1157": "prathamāntapāṭhe yato 'ta iti śeṣaḥ /",
    "GSP33bbdip11u:1158": "asya 'na",
    "GSP33bbdip11u:1159": "ca'; ityanenānvayaḥ /",
    "GSP33bbdip11u:1160_0": "'yat'; yasmāt 'anṛtasya'; ṛtabhinnasya viṣṇvitarasya lokasya jagataḥ 'sarvaṃ'; nāmapravṛttinimittaṃ 'āvirāsīt'; abhūt tasmādutpattimatpravṛttinimittavattvāt",
    "GSP33bbdip11u:1160_1": "'viśvā'; viśvāni sarvāṇi 'nāmāni';",
    "GSP33bbdip11u:1161": "'loke'; rudrādijagati 'abhi'; mukhyataḥ vācakatayā 'na santi'; ityarthaḥ /",
    "GSP33bbdip11u:1162": "nāmāni sarvāṇi yamāviśanti taṃ vai viṣṇuṃ paramamudāharanti //",
    "GSP33bbdip11u:1163": "tarhi kasmin tāni mukhyānītyata āha 'nāmāni'; iti /",
    "GSP33bbdip11u:1164": "vaiśabdo 'vadhāraṇe /",
    "GSP33bbdip11u:1165": "paramamiti hetugarbhaviśeṣaṇam /",
    "GSP33bbdip11u:1166": "tathā ca 'sarvāṇi nāmāni'; 'yaṃ'; 'ā'; mukhyato vācakatvena 'viśanti';",
    "GSP33bbdip11u:1167": "'taṃ paramaṃ'; deśakālābhyāmaparicchinnapravṛttinimittaṃ 'viṣṇuṃ vai';",
    "GSP33bbdip11u:1168": "vadanti vidvāṃsa ityarthaḥ /",
    "GSP33bbdip11u:1169": "tattvapradīpe tu - 'viśvā'; viśvāni 'nāmāni",
    "GSP33bbdip11u:1170": "loke'; abhito 'na santi'; mukhyato na santi mukhyato na lokavācakāni",
    "GSP33bbdip11u:1171": "'yat'; yasmāt, yataḥ puruṣāt 'anṛtasya'; viṣṇvanyasya jagato janmalayādikaṃ sarvaṃ 'āvirāsīt', yaṃ ca vācakatvena 'nāmāni ā'; samantāt",
    "GSP33bbdip11u:1172": "'viśanti', 'taṃ'; ha 'viṣṇuṃ'; uttamaṃ vadantītyartha uktaḥ /",
    "GSP33bbdip11u:1173": "etatpakṣe yacchabdasyāvṛttiḥ /",
    "GSP33bbdip11u:1174": "dvitīyādipādatrayasya hetusamarpakatvam /",
    "GSP33bbdip11u:1175": "pakṣadvaye",
    "GSP33bbdip11u:1176": "'pi viṣṇuśabdo bhinnakramaḥ /",
    "GSP33bbdip11u:1177": "iti bhāllaveyaśrutiḥ /",
    "GSP33bbdip11u:1178": "“yo devānāṃ nāmadhā eva eva taṃ sampraśnaṃ bhuvanā yantyanyā”",
    "GSP33bbdip11u:1179": "ityevaśabdānnānyeṣāṃ sarvanāmatā /",
    "GSP33bbdip11u:1180": "nanu yathā viṣṇoḥ śrutyantarasiddhasarvanāmatvenātroktaṃ brahmatvaṃ siddhyati tathā rudrādīnāmapi viṣṇvādiśabdavācyatvena atroktaṃ brahmatvaṃ kiṃ na syādityata āha - 'yaḥ'; iti /",
    "GSP33bbdip11u:1181": "'ityevaśabdāt'; iti itivākyasyaivaśabdāt 'anyeṣāṃ'; rudrādīnāṃ 'sarvanāmatā';",
    "GSP33bbdip11u:1182": "viṣṇvādisarvaśabdavācyatvaṃ netyarthaḥ /",
    "GSP33bbdip11u:1183": "sarvanāmatetyanantaraṃ - yata evamataḥ 'tanno viṣṇuḥ'; (mahānā.3-16) ityādau nānyeṣāṃ prāptiḥ ata eva na",
    "GSP33bbdip11u:1184": "brahmatvaṃ teṣāmiti vākyaśeṣaḥ /",
    "GSP33bbdip11u:1185": "'yo'; bhagavān 'eka eva devānāṃ';",
    "GSP33bbdip11u:1186_0": "brahmādīnāṃ 'nāmadhāḥ'; - viśvapāśabdavadayaṃ śabdaḥ - nāmadhārakaḥ na tvanye 'pi 'taṃ praśnaṃ'; praṣṭāraṃ 'anyā'; anyāni",
    "GSP33bbdip11u:1186_1": "'bhuvanā'; bhuvanāni lokāḥ 'saṃyanti'; saṃyānti mokṣe pralaye ceti śrutyarthaḥ /",
    "GSP33bbdip11u:1187": "“ajasya nābhāvadhyekamarpitaṃ yasmin viśvāni bhuvanāni tasthuḥ”/",
    "GSP33bbdip11u:1188": "iti hi viṣṇorliṅgam /",
    "GSP33bbdip11u:1189": "nanvatrāpi yacchabdena viṣṇuriti kutaḥ? viśvakarmeti śrutibalādasya sūktākhyaprakaraṇasya viśvakarmādyanyaparatayā tadgatayacchabdasyāpi",
    "GSP33bbdip11u:1190": "tatparatvaucityādityata āha - 'ajasya'; iti /",
    "GSP33bbdip11u:1191": "'hi'; yasmāt iti vākye",
    "GSP33bbdip11u:1192": "'viṣṇoḥ liṅgaṃ'; padmanābhatvākhyamasādhāraṇo dharmaḥ śrutaḥ",
    "GSP33bbdip11u:1193": "tasmādyacchabdodito viṣṇurevetyanvayaḥ /",
    "GSP33bbdip11u:1194": "utsargato liṅgāt śruteḥ prābalye 'pi sāvakāśāyā viśvakarmaśruteḥ niravakāśaliṅgena bādhopapatteriti bhāvaḥ /",
    "GSP33bbdip11u:1195": "śrutyarthastu - 'ajasya';",
    "GSP33bbdip11u:1196": "ajanyasya puruṣasya 'nābhau ekaṃ'; vastu 'arpitaṃ'; udbhūtam /",
    "GSP33bbdip11u:1197": "'yasmin",
    "GSP33bbdip11u:1198": "viśvāni bhuvanāni'; sarve caturdaśalokāḥ 'adhitasthuḥ'; adhiṣṭhitāḥ iti /",
    "GSP33bbdip11u:1199": "na ca prasiddhārthaṃ vinānyortho yujyate /",
    "GSP33bbdip11u:1200": "nābhyarpitaṃ padmādanyatkiṃ na syādityata āha - 'na ca'; iti /",
    "GSP33bbdip11u:1201": "caḥ samuccaye /",
    "GSP33bbdip11u:1202": "prasiddhaṃ viṣṇunābhisthatvena prasiddhaṃ padmākhyārthaṃ",
    "GSP33bbdip11u:1203": "'vinānyo 'rtho'; na yujyate, prasiddhibādhādityarthaḥ /",
    "GSP33bbdip11u:1204": "viśvakarmaśrutivatpadmanābhatvaliṅgamapyanyasya kiṃ na syādityato vādmaha - 'na ca'; iti",
    "GSP33bbdip11u:1205": "padmanābhatvena prasiddhapadārthaṃ bhagavantaṃ vinā",
    "GSP33bbdip11u:1206": "'anyaḥ'; padmanābho na yujyate prasiddhibādhādityarthaḥ /",
    "GSP33bbdip11u:1207": "ajasya nābhāviti yasya nābherabhūt śruteḥ puṣkaraṃ lokasāram /",
    "GSP33bbdip11u:1208": "na kevalaṃ prasiddhibalādevaitacchrutyuktaṃ padmaṃ padmanābhaśca harirityavasīyate, kintu 'ajasya'; iti śrutestadubhayabodhakatvena smṛtyanugṛhītatvāccetyāha - 'ajasya'; iti /",
    "GSP33bbdip11u:1209": "iti śruterityanvayaḥ /",
    "GSP33bbdip11u:1210": "tathā ca 'ajasya nābhāviti śruteḥ'; sakāśāt 'lokasāraṃ'; lokādhārabhūtaṃ",
    "GSP33bbdip11u:1211": "'puṣkaraṃ'; padmaṃ 'abhūt'; iti jñāyate /",
    "GSP33bbdip11u:1212": "tasmai namo vyastasamastaviśvavibhūtaye viṣṇave lokakartre // iti ca skānde /",
    "GSP33bbdip11u:1213": "'tasmai vyastasamastaviśvavibhūtaye'; viśvasya jagato vibhūtayaḥ",
    "GSP33bbdip11u:1214": "sṛṣṭyādyaṣṭakaṃ jīvādau vyastāḥ vistṛtāḥ jaḍādau samastāḥ saṃkṣiptāḥ viśvavibhūtayo yenāsau vyastasamastaviśvavibhūtistasmai 'lokakartre';",
    "GSP33bbdip11u:1215": "lokasvāmine 'viṣṇave namaḥ'; ityarthaḥ /",
    "GSP33bbdip11u:1216": "tattvapradīpe tu -",
    "GSP33bbdip11u:1217": "samastaviśvavibhūtayo yena vyastā sa vyastasamastaviśvavibhūtiḥ /",
    "GSP33bbdip11u:1218": "atha vā vyastāḥ samastā viśvavibhūtayo yeneti dvedhā vyākhyātam /",
    "GSP33bbdip11u:1219": "tatra divitīyaṃ ṭīkāyāṃ vivṛtam /",
    "GSP33bbdip11u:1220": "pūrvārdhe viṣṇuvācakaśabdābhāvāduttarārdhodāharaṇam /",
    "GSP33bbdip11u:1221": "'iti ca skānde'; iti caśabdo bhinnakrameṇa 'uktaṃ'; ityadhyāhṛtapadena sambadhyate /",
    "GSP33bbdip11u:1222": "yata evamataḥ 'ajasya'; ityuktaṃ padmameva, padmanābhaśca harireveti vākyaśeṣaḥ /",
    "GSP33bbdip11u:1223": "na kevalaṃ prasiddhibādhāditi cārthaḥ /",
    "GSP33bbdip11u:1224": "“paro divā para enā pṛthivyā”",
    "GSP33bbdip11u:1225": "(ṛ.saṃ. 10-82-5)",
    "GSP33bbdip11u:1226": "iti samākhyāśrutau /",
    "GSP33bbdip11u:1227": "yadā niravakāśaliṅgamātraṃ śrutibādhakaṃ tadā kimu vācyaṃ samākhyāyuktaṃ taditi bhāvenāha - 'para'; iti/ idaṃ cāvartate, 'viṣṇureva';",
    "GSP33bbdip11u:1228": "ityādikamatrāpi sambadhyate /",
    "GSP33bbdip11u:1229_0": "tathā ca yataḥ viśvakarmasūkte “paro divā para enā pṛthivyā paro devebhirasurairyadasti”iti yā ākhyā uktiḥ tasyāḥ samā samānā",
    "GSP33bbdip11u:1229_1": "'paro divā'; ityevaṃrūpa 'śrutau'; āmbhṛṇīsūkte asti ato 'pi",
    "GSP33bbdip11u:1230": "'viṣṇureva'; viśvakarmasūktodita ityarthaḥ /",
    "GSP33bbdip11u:1231": "“yaṃ kāmaye taṃ tamugraṃ kṛṇomi taṃ brahmāṇaṃ tamṛṣiṃ taṃ sumedhām”",
    "GSP33bbdip11u:1232": "(ṛ.saṃ. 10-125-5.) ityuktvā /",
    "GSP33bbdip11u:1233": "nanu samākhyāśrutāvapi viṣṇuḥ kuto vācya ityata āha - 'yaṃ'; iti /",
    "GSP33bbdip11u:1234": "itītyanantaraṃ vākyenetyubhayatra śeṣaḥ /",
    "GSP33bbdip11u:1235": "'paro divā';",
    "GSP33bbdip11u:1236": "ityetatsamastamanenāpi yojyam /",
    "GSP33bbdip11u:1237": "atra samākhyāśrutāvityekaṃ padam/ tathā ca yasmāt 'paro divā'; iti samākhyāśrutau metyākhyā mākhyā tayā sahitā",
    "GSP33bbdip11u:1238_0": "samākhyā “prakṛtirvāva samāsamā”(mādhyandinaśrutiḥ) iti śrutau samāsamatvokteḥ 'nāmaikadeśe'; iti nyāyena samābhidhāvā, ahamiti",
    "GSP33bbdip11u:1238_1": "prakṛtā lakṣmīḥ “yaṃ”ityādivākyena brahmādīnāṃ svādhīnatvamuktvā “mama",
    "GSP33bbdip11u:1239_0": "yonirapsvantaḥ samudre” iti vākyena “paro divā”ityuktaṃ viṣṇuṃ svakāraṇatvena samudrasthatvena cāha, tasmādviṣṇureva samākhyāśrutipratipādya",
    "GSP33bbdip11u:1239_1": "ityarthaḥ / uktvetyanena lakṣmīkāraṇaṃ brahmādyanyatamaṃ kiṃ na syāditi śaṅkā vāritā /",
    "GSP33bbdip11u:1240": "śrutau 'divā'; ityādi tṛtīyā pañcamyarthe /",
    "GSP33bbdip11u:1241": "tathā ca - 'divaḥ'; 'śriyaḥ'; 'paraḥ'; 'enā';",
    "GSP33bbdip11u:1242": "etasyāḥ bhūmyāśca 'paraḥ'; uttamaḥ /",
    "GSP33bbdip11u:1243": "'devebhiḥ'; 'devebhyaḥ'; 'asuraiḥ';",
    "GSP33bbdip11u:1244": "asurebhyaśca 'paraḥ'; uttamaḥ /",
    "GSP33bbdip11u:1245": "kiṃ bahunā - 'yadasti'; tasmātsarvasmādapi paraḥ /",
    "GSP33bbdip11u:1246": "sa viṣṇuḥ dyāvāpṛthivībhyāṃ paraḥ /",
    "GSP33bbdip11u:1247": "ahaṃ tu 'mahinā'; mahimnā",
    "GSP33bbdip11u:1248": "'etāvatī'; parimitā babhūva /",
    "GSP33bbdip11u:1249": "ahametāvatī yathoktaprakārā mahimnā nāto",
    "GSP33bbdip11u:1250": "'dhiketi vā śrutyarthaḥ /",
    "GSP33bbdip11u:1251": "ahamiti labdhapadena lakṣmīrucyate,",
    "GSP33bbdip11u:1252": "etatsūktapravartikāyāḥ āmbhṛṇyāḥ lakṣmīrūpatvāt /",
    "GSP33bbdip11u:1253": "tathā ca - ahaṃ 'yaṃ",
    "GSP33bbdip11u:1254": "yaṃ'; rudrapadayogyaṃ jīvaṃ 'ugraṃ'; rudraṃ kartuṃ 'kāmaye'; iccheyaṃ 'taṃ",
    "GSP33bbdip11u:1255": "taṃ'; ugraṃ kṛṇomi karomi /",
    "GSP33bbdip11u:1256": "evaṃ tattatpadayogyaṃ yaṃ yaṃ 'brahmāṇaṃ';",
    "GSP33bbdip11u:1257": "'ṛṣiṃ'; 'sumedhāṃ'; sumedhasaṃ vā kartuṃ kāmaye taṃ taṃ tathā karomītyarthaḥ /",
    "GSP33bbdip11u:1258": "śiṣṭavākyārthaḥ “patyurasāmañjasyāt”(bra.sū. 2-2-37)",
    "GSP33bbdip11u:1259": "ityadhikaraṇe vakṣyate /",
    "GSP33bbdip11u:1260": "“mama yonirapsvantaḥ samudre”",
    "GSP33bbdip11u:1261": "(ṛ.saṃ. 10-125-7.) ityāha /",
    "GSP33bbdip11u:1262": "tathāpi mama na svatantryamityaha - 'mama'; iti /",
    "GSP33bbdip11u:1263": "'mama'; 'yoniḥ'; kāraṇaṃ",
    "GSP33bbdip11u:1264": "'samudre apsu'; apām 'antaḥ'; tiṣṭhati /",
    "GSP33bbdip11u:1265": "tasyādhikyaṃ kampasvarārthaḥ /",
    "GSP33bbdip11u:1266": "patināma na grāhyamiti bhāvena nārāyaṇa ityanuktvā tadarthabodhanāyaivamuktiḥ /",
    "GSP33bbdip11u:1267": "ugro rudraḥ, samudre 'ntarnārāyaṇaḥ /",
    "GSP33bbdip11u:1268": "prasiddhatvāt sūcitatvāccāsyārthasya /",
    "GSP33bbdip11u:1269": "nanvatra samudrastho rudraḥ kiṃ na syāt 'tapyamānāya salile'; iti bhāratokteḥ na ca ramādhīnatoktivirodhaḥ, ugraśabdena kasyacitkrūrasya grahaṇasambhavādityata āha - 'ugra'; iti /",
    "GSP33bbdip11u:1270": "bhavedityubhayatra śeṣaḥ /",
    "GSP33bbdip11u:1271": "tathā ca atrogra ityukto rudra eva bhavet, tathā samudre 'ntassthito",
    "GSP33bbdip11u:1272": "nārāyaṇa eva bhavet, iti pratijñāvākyadvayārthaḥ /",
    "GSP33bbdip11u:1273": "tatra hetumāha -",
    "GSP33bbdip11u:1274": "'prasiddhatvāt'; iti /",
    "GSP33bbdip11u:1275": "'asyārthasya'; rudre ugraśabdavācyatvarūpārthasya prasiddhatvāt, “ugraḥ kapardī”ityādikośaprasiddhatvāt, ugraśabdena rudraśabdārthasya krauryasya jñāpitatvāccetyarthaḥ /",
    "GSP33bbdip11u:1276": "rudro raudra ugra ityeteṣāmekārthatvāditi bhāvaḥ /",
    "GSP33bbdip11u:1277": "evaṃ samudraśāyitvarūpārthasya “mahodadhiśayo 'ntakaḥ”ityādiviṣṇusahasranāmaprasiddhatvāt",
    "GSP33bbdip11u:1278": "'ntaḥsthatvakathanena “āpo nārāḥ”iti",
    "GSP33bbdip11u:1279": "smṛtisiddhanāraśabdoditodakāśrayatvarūpanārāyaṇaśabdārthasya",
    "GSP33bbdip11u:1280": "'sūcitatvācca'; ityarthaḥ /",
    "GSP33bbdip11u:1281": "na cāvirodhe prasiddhaḥ parityajate /",
    "GSP33bbdip11u:1282": "uktanyāyena ca śrutaya etameva vadanti /",
    "GSP33bbdip11u:1283": "nanu prasiddhyādisadbhāve 'pi tatparityāgenānyasvīkāre kiṃ bādhakamityata",
    "GSP33bbdip11u:1284": "āha - 'na ca'; iti/ arthasyetyetadvipariṇāmenātra sambadhyate /",
    "GSP33bbdip11u:1285": "tathā ca co yato 'yamarthaḥ 'prasiddhaḥ'; ato 'avirodhe'; pramāṇavirodhābhāve 'na",
    "GSP33bbdip11u:1286": "parityajyate'; na tyajyata ityarthaḥ, prasiddhārthasya",
    "GSP33bbdip11u:1287": "virodhaikāpodyatvāt, anyathā prasiddhibādhāditi bhāvaḥ /",
    "GSP33bbdip11u:1288": "“ākāśādeva",
    "GSP33bbdip11u:1289": "samutpadyante”(chāṃ. u. 1-9-1.) “janitota viṣṇoḥ”(ṛ.saṃ. 9-97-5.)",
    "GSP33bbdip11u:1290": "“nakirindratvaduttaraḥ”(ṛ. 4-30-1.) ityādau vyabhicāravāraṇāyāvirodha iti",
    "GSP33bbdip11u:1291": "/ nanu virodhābhāvo 'siddhaḥ, yato 'tra yadi rudro lakṣmyadhīnatayograpadenocyate tarhi",
    "GSP33bbdip11u:1292": "rudraḥ”ityādiśrutivirodhaḥ syāt ato 'tra tatparityāgo yukta ityata āha -",
    "GSP33bbdip11u:1293": "'ukta'; iti /",
    "GSP33bbdip11u:1294": "karaṇavyutpattyā nyāyaḥ pramāṇam /",
    "GSP33bbdip11u:1295": "tathā ca - yato “nāmāni",
    "GSP33bbdip11u:1296": "viśvā”(bhāllaveyaśrutiḥ) ityādyuktāgamena,",
    "GSP33bbdip11u:1297": "taduktotpattimatpravṛttinimittavattvādyanumānena, caśabdasamuccitaiḥ “vede",
    "GSP33bbdip11u:1298": "rāmāyaṇe caiva”iti vakṣyamāṇapramāṇaiśca sādhakaiḥ 'śrutayo'; “viśvādhiko",
    "GSP33bbdip11u:1299": "rudraḥ”(mahānā. 10-3.) ityādyāgamāḥ radrādipadānāṃ viṣṇuvācitvamāśritya",
    "GSP33bbdip11u:1300": "vā, viśvo vāyuḥ adhiko yasmādviśvādhika ityarthāśrayaṇena vā 'etameva';",
    "GSP33bbdip11u:1301": "viṣṇumeva 'vadanti'; tātparyataḥ prādhānyena bodhayanti ityavagamyate /",
    "GSP33bbdip11u:1302": "ato na “viśvādhikaḥ”ityādiśrutivirodha iti yojanā /",
    "GSP33bbdip11u:1303": "vede rāmāyaṇe caiva purāṇe bhārate tathā /",
    "GSP33bbdip11u:1304": "śrutīnāṃ viṣṇvekavācitve smṛtiṃ cāha - 'vede'; iti /",
    "GSP33bbdip11u:1305": "viṣṇureva 'vede",
    "GSP33bbdip11u:1306": "rāmāyaṇe ca purāṇe tathā bhārate'; /",
    "GSP33bbdip11u:1307": "ādāvante ca madhye ca viṣṇussarvatra gīyate /",
    "GSP33bbdip11u:1308": "kiṃ bahunā 'sarvatra'; sarvagrantheṣu 'gīyate'; pratipādyate /",
    "GSP33bbdip11u:1309": "teṣvapi na bhāge, kintvādau madhye ante ca, karmādikāṇḍatraye 'pi,",
    "GSP33bbdip11u:1310": "upakramopasaṃhārayoravāntaraprakaraṇeṣu ca, sarvatra prativākyaṃ pratipadaṃ pratyakṣaraṃ ca mukhyataḥ pratipādyata ityarthaḥ /",
    "GSP33bbdip11u:1311": "iti harivaṃśeṣu /",
    "GSP33bbdip11u:1312": "na cetaragranthavirodhaḥ,",
    "GSP33bbdip11u:1313": "'veda'; iti vacanasya khilākhilapārijātākhyaharivaṃśabhāgatrayagatatvasūcanāya 'harivaṃśeṣu';",
    "GSP33bbdip11u:1314": "iti bahuvacanam /",
    "GSP33bbdip11u:1315": "harivaṃśeṣvityanantaraṃ 'yaduktaṃ'; iti śeṣaḥ, tasyāto na virodha iti, harivaṃśeṣūktanyāyena uktarītyā iti vānvayaḥ /",
    "GSP33bbdip11u:1316": "nanu pramāṇavirodhābhāvo 'siddhaḥ, yataḥ śrutivirodhābhāve 'pyasti",
    "GSP33bbdip11u:1317": "pāśupatādiśāstravirodhaḥ, tatra rudrādīnāṃ sarvottamatvasya",
    "GSP33bbdip11u:1318": "sarvakāraṇatvasya cokteḥ ityata āha - 'na ca'; iti/ co 'pyarthaḥ na kevalaṃ śrutivirodhābhāvaḥ, apitarhītaravirodho 'pi neti /",
    "GSP33bbdip11u:1319": "'asyārthasya';",
    "GSP33bbdip11u:1320": "iti vartate /",
    "GSP33bbdip11u:1321": "eṣa mohaṃ sṛjāmyāśu yo janānmohayiṣyati /",
    "GSP33bbdip11u:1322": "kuta ityata teṣāṃ mohārthaṃ kṛtatvāditi hetvadhyāhāramabhipretya tasyāsiddhiṃ pramāṇodāharaṇena nirāha - 'eṣa'; iti /",
    "GSP33bbdip11u:1323": "rudraṃ prati viṣṇuvākyametat /",
    "GSP33bbdip11u:1324": "muhyate 'nena jana iti 'moho'; naṭanaṃ vañcanaṃ vā /",
    "GSP33bbdip11u:1325": "'moho'; mohakāraṇamanādikarmavāsanārupamiti",
    "GSP33bbdip11u:1326": "tattvapradīptokterapyayamevārthaḥ, mohakaśāstramiti vyāsatīrthīyokteḥ /",
    "GSP33bbdip11u:1327": "na ca asya 'na mohaśāstrasya vaktā viṣṇurāśaṅkyaḥ, “ajasyāvakracetasaḥ”(ka.u.",
    "GSP33bbdip11u:1328": "5-1.) iti hi śrutiḥ'; iti tattvapradīpavirodhaḥ śaṅkyaḥ",
    "GSP33bbdip11u:1329": "asatāmityabhiprāyāt /",
    "GSP33bbdip11u:1330": "vidyamānākārācchādanenāvidyamānākārapradarśanaṃ naṭanam /",
    "GSP33bbdip11u:1331": "avidyamānakathanaṃ vañcanam /",
    "GSP33bbdip11u:1332": "sṛjāmītyuttamapuruṣaprayogādahamiti kartā labhyate /",
    "GSP33bbdip11u:1333": "caśabdaḥ kriyākartṛsamuccaye /",
    "GSP33bbdip11u:1334": "'pūrvaśrutasyaitacchabdasya",
    "GSP33bbdip11u:1335": "paścāt śruto yacchabdo viśeṣaṇam'; iti nyāyadīpokteḥ ya eṣa iti yojanā /",
    "GSP33bbdip11u:1336": "tathā ca ahaṃ 'mohaṃ sṛjāmi'; karomi /",
    "GSP33bbdip11u:1337": "'ya eṣa'; mohaḥ 'janān",
    "GSP33bbdip11u:1338": "mohayiṣyati'; ajñānamithyājñānādikaṃ prāpayiṣyati /",
    "GSP33bbdip11u:1339": "tvaṃ ca rudra mahābāho mohaśāstrāṇi kāraya /",
    "GSP33bbdip11u:1340_0": "parabādhakatvāt bāhuḥ prāṇyaṅgaṃ, mahān bāhuryasya saḥ, tasya sambuddhiḥ he 'mahābāho'; śatrubādhakāṅgayukta 'rudra'; 'tvaṃ",
    "GSP33bbdip11u:1340_1": "ca'; mohaṃ sṛja 'mohaśāstrāṇi'; ca 'kāraya'; kuru, dadhīcyādibhiśca kāraya / he",
    "GSP33bbdip11u:1341": "'mahābhuja'; mahābhakṣaka mahākuṭileti vā he rudra /",
    "GSP33bbdip11u:1342": "atathyāni vitathyāni darśayasva mahābhuja /",
    "GSP33bbdip11u:1343": "teṣviti śeṣaḥ tathā ca - 'teṣu'; mohaśāstreṣu 'atathyāni';",
    "GSP33bbdip11u:1344": "kvāpyavidyamānāni liṅgamūlānveṣaṇādīni 'vitathyāni'; vyadhikaraṇatvena vidyamānāni viṣṇuniṣṭhāni vāyuniṣṭhāni vā rudrādiniṣṭhatayocyamānāni",
    "GSP33bbdip11u:1345": "sarvottamatvasarvasvātantryaviṣabhakṣaṇādīni 'darśayasva'; pratipādayeti yāvat /",
    "GSP33bbdip11u:1346": "prakāśaṃ kuru cātmānamaprakāśaṃ ca māṃ kuru /",
    "GSP33bbdip11u:1347": "'mām ātmānam'; ityuddeśyadvitīyāntam /",
    "GSP33bbdip11u:1348": "parasparasamuccaye caśabdau /",
    "GSP33bbdip11u:1349": "tathā ca lokeṣu 'ātmānaṃ'; svātmānamuddiśya 'prakāśaṃ'; prasiddhiṃ 'kuru'; /",
    "GSP33bbdip11u:1350": "na",
    "GSP33bbdip11u:1351": "kevalametāvat, kintu 'mām'; uddiśya 'aprakāśam'; aprasiddhiṃ ca kurvītyarthaḥ /",
    "GSP33bbdip11u:1352": "kecittu - prakāśo 'syāstīti prakāśamiti arśaādyajantatvamāśritya uddeśyadvitīyānāśrayaṇena prakāśaṃ prasiddhamiti vyācakṣate /",
    "GSP33bbdip11u:1353": "iti vārāhavacanāt /",
    "GSP33bbdip11u:1354": "śaive ca skānde -",
    "GSP33bbdip11u:1355": "'vārāhavacanāt'; ityasyetareṣāṃ mohārthaṃ kṛtatvāvagamāditi hetumukhena",
    "GSP33bbdip11u:1356": "'na cetara'; iti pratijñāvākyenānvayaḥ /",
    "GSP33bbdip11u:1357": "liṅgamūlānveṣaṇakathā tu - pūrvaṃ jagatkartṛtvaviṣaye viṣṇuviriñcayorvivādo 'bhūt ahameva jagataḥ kartā na matto 'nyaḥ iti /",
    "GSP33bbdip11u:1358": "etasminnantare tayorgarvavināśāya tanmadhye kiñcana liṅgamudabhūt /",
    "GSP33bbdip11u:1359": "tau tat dṛṣṭvā sarvadevasannidhau parasparaṃ samayaṃ cakratuḥ /",
    "GSP33bbdip11u:1360": "tatra brahmā viṣṇumāha - avayormadhye 'sya liṅgasya yo 'ntamādiṃ ca gacchati sa bhavedadhiko loke, lokakartā ca sa prabhuḥ /",
    "GSP33bbdip11u:1361": "tasmāddhe viṣṇo tvaṃ liṅgasya mūlagaveṣaṇāyādhastādvraja,",
    "GSP33bbdip11u:1362": "ahamantagaveṣaṇāya ūrdhvaṃ gamiṣyāmi iti /",
    "GSP33bbdip11u:1363": "evaṃ tau samayaṃ kṛtvā mārgamāṇau nirgatau /",
    "GSP33bbdip11u:1364": "tatra viṣṇurvarāharūpeṇādhastādgaveṣituṃ yayau /",
    "GSP33bbdip11u:1365": "vāṇījānistu haṃsarūpeṇordhvaṃ yayo /",
    "GSP33bbdip11u:1366": "atha punarviṣṇuḥ svasthānaṃ samāgatya sarvadevasannidhau ahaṃ liṅgasyādimadrākṣamiti satyam āha /",
    "GSP33bbdip11u:1367": "brahmāpi samāgatya ahamantamadrākṣamiti chadmanā mṛṣā āha /",
    "GSP33bbdip11u:1368": "atha liṅgarūpī maheśvaraḥ tayorvacaḥ śrutvā he viṣṇo yatastvaṃ satyamevāvocaḥ ataḥ tava loke matsamā pūjā bhaviṣyati /",
    "GSP33bbdip11u:1369": "brahmaṇastu netyuvāca /",
    "GSP33bbdip11u:1370": "tato brahmā he rudra mamānṛtoktikṛtāparādhastvayā kṣantavya ityāha /",
    "GSP33bbdip11u:1371": "tato rudro na mama vaco mithyā bhaviṣyati /",
    "GSP33bbdip11u:1372": "tathāpi tvaṃ mithyoktikṛtadoṣaparihārārthaṃ gandhamādanagiriṃ vraja /",
    "GSP33bbdip11u:1373": "tatra kratūn kuruṣva/ tatastava śrautasmārtakarmasveva pūjā bhaviṣyati /",
    "GSP33bbdip11u:1374_0": "na tu devālayādiṣvityuktvāntaradhīyatetyādirūpā skāndapurāṇasthā / nanu tathāpyasyārthasya skāndabrahmavaivartādipurāṇavirodhassyāt,",
    "GSP33bbdip11u:1374_1": "teṣāṃ śivabrahmādipāramyaviṣayatvādityata āha - 'śaive ca'; iti /",
    "GSP33bbdip11u:1375": "caśabdo",
    "GSP33bbdip11u:1376": "'pyarthassamuccaye, yadyapītyādyarthe ca - 'śaive'; śivotkarṣapare 'pīti",
    "GSP33bbdip11u:1377": "'skānde'; vacanādityanuṣaṅgadyotakaśca /",
    "GSP33bbdip11u:1378": "evamuttaratrāpi /",
    "GSP33bbdip11u:1379": "śvapacādapi kaṣṭatvaṃ brahmeśānādayassurāḥ /",
    "GSP33bbdip11u:1380": "tadaivācyuta yāntyeva yadaiva tvaṃ parāṅmukhaḥ // iti //",
    "GSP33bbdip11u:1381_0": "he 'acyuta'; 'yadaiva'; yadi ca tvameva sarvathā 'parāṅmukho'; bhavasi anugrahaṃ ca karoṣi 'tadā'; tarhi 'brahmeśānādayaḥ",
    "GSP33bbdip11u:1381_1": "surāḥ'; śvapacādapi śvānaṃ pacatīti śvapaco nīcaḥ tasmādapi 'kaṣṭatvaṃ'; kleśayuktatvaṃ kaṣṭaṃ vā 'yāntyeva'; ityarthaḥ /",
    "GSP33bbdip11u:1382": "asya tarkatvāttasya viparyayaparyavasāne brahmādīnāṃ viṣṇvadhīnatvam atyantatadanugrahapātratvaṃ ca siddhyatīti na pramāṇavirodhaḥ /",
    "GSP33bbdip11u:1383": "itiśabdasya 'iti skānde'; ityanvayaḥ /",
    "GSP33bbdip11u:1384": "brāhme ca brahmavaivarte -",
    "GSP33bbdip11u:1385": "nāhaṃ na ca śivo 'nye ca tacchaktyekāṃśabhāginaḥ /",
    "GSP33bbdip11u:1386": "bālaḥ krīḍanakairyadvat krīḍate 'smābhiracyutaḥ // iti /",
    "GSP33bbdip11u:1387": "'brāhme'; brahmaviṣaye /",
    "GSP33bbdip11u:1388": "atra 'aham'; iti caturmukha ucyate /",
    "GSP33bbdip11u:1389": "'yadvat';",
    "GSP33bbdip11u:1390": "iti śravaṇāt 'tadvat'; iti labhyate /",
    "GSP33bbdip11u:1391": "caśabdau samuccayārthau /",
    "GSP33bbdip11u:1392": "'asmābhiḥ'; ityatra śivaścānye ca ahaṃ ca vayaṃ tairityekaśeṣaḥ /",
    "GSP33bbdip11u:1393": "tathā ca yadyapi vayaṃ 'tacchaktyekāṃśabhāginaḥ'; tasyācyutasya yā śaktiḥ",
    "GSP33bbdip11u:1394": "sāmarthyaṃ tasyaikāṃśabhāgino na bhavāmaḥ tathāpi 'yadvat'; yathā 'bālaḥ",
    "GSP33bbdip11u:1395": "krīḍanakaiḥ'; krīḍāsādhanapadārthaiḥ 'krīḍate'; 'tadvat'; tathā 'acyuto';",
    "GSP33bbdip11u:1396": "harirapi 'asmābhiḥ'; karaṇaiḥ 'krīḍate'; sṛṣṭyādikrīḍāṃ karotītyarthaḥ /",
    "GSP33bbdip11u:1397": "punarna cetyuktiḥ tātparyārthā, 'nā'; puruṣa iti vā /",
    "GSP33bbdip11u:1398": "itiśabdasya iti brahmavaivarte ityanvayaḥ /",
    "GSP33bbdip11u:1399": "'skānde'; 'brahmavaivarte'; ityanayoḥ",
    "GSP33bbdip11u:1400": "'vacanāt'; itipadadvārā 'na cetaragranthavirodhaḥ'; ityanenānvayaḥ /",
    "GSP33bbdip11u:1401": "tathā ca teṣāṃ śaivāditve 'pi na virodhitvam, tatrāpi viṣṇūttamatvāderapyuktyā svavirodhena śivādyutkarṣe 'prāmāṇyāt /",
    "GSP33bbdip11u:1402": "na ca viparītaṃ kiṃ na syāditi",
    "GSP33bbdip11u:1403": "vācyam, śivādyutkarṣādeḥ śaivādipurāṇeṣvevāsādhāraṇyena prāptatvāt,",
    "GSP33bbdip11u:1404": "tatraiva viṣṇūtkarṣoktau tatra prāmāṇyasya śivādyutkarṣādāvaprāmāṇyasya ca niścayena vaiparītyāyogāt",
    "GSP33bbdip11u:1405": "tasmātpāśupatādiparikalpitaśivādyuttamatvaparipāṭī darśanabhāṣayā teṣūpanyasyata iti na tadvirodha iti bhāvaḥ /",
    "GSP33bbdip11u:1406": "na ca vaiṣṇaveṣu tathā /",
    "GSP33bbdip11u:1407": "tacca “eṣa”mohaṃ ityuktam //",
    "GSP33bbdip11u:1408": "// iti jijñāsādhikaraṇam //",
    "GSP33bbdip11u:1409": "tathāpi viṣṇūttamatvarūdrādhamatvayorvaiṣṇavagranthavirodho 'stītyata āha",
    "GSP33bbdip11u:1410": "- 'na ca'; iti /",
    "GSP33bbdip11u:1411": "samuccaye caśabdaḥ /",
    "GSP33bbdip11u:1412": "tathā ca - 'vaiṣṇaveṣu';",
    "GSP33bbdip11u:1413_0": "viṣṇuviṣayapurāṇādiṣvapi 'tathā'; viṣṇoranyasyottamatvamuktaṃ na, ata eva 'tathā'; śaivavat sarvottamatvādhamatvaviṣaye virodho",
    "GSP33bbdip11u:1413_1": "netyarthaḥ, yena svavirodhena svaviṣaye 'prāmāṇyaṃ syāditi bhāvaḥ /",
    "GSP33bbdip11u:1414": "tarhi vaiṣṇaveṣu rāmakṛṣṇādiviṣṇukartṛkaśivastutyādi kathamucyata ityata āha - 'tacca'; iti",
    "GSP33bbdip11u:1415": "/ castavarthaḥ /",
    "GSP33bbdip11u:1416": "vacanādityanuvtate /",
    "GSP33bbdip11u:1417": "tadityasyāvṛttiḥ /",
    "GSP33bbdip11u:1418": "tathā ca - co yato vaiṣṇaveṣu yacchivastutyādyucyate tattu 'eṣa moham'; iti vacanājjñātena tena mohārthatvena 'uktaṃ'; pratyuktaṃ samāhitaṃ",
    "GSP33bbdip11u:1419": "ityuktamityarthaḥ /",
    "GSP33bbdip11u:1420": "asya 'ato na tadvirodhaḥ'; ityadhyāhṛtenānvayaḥ /",
    "GSP33bbdip11u:1421": "// iti jijñāsādhikaraṇam //",
    "GSP33bbdip11u:1422": "// 2. janmādhikaraṇam //",
    "GSP33bbdip11u:1423": "brahmaṇo lakṣaṇamāha -",
    "GSP33bbdip11u:1424": "janmādyasya yataḥ |",
    "GSP33bbdip11u:1425": "sṛṣṭisthitisaṃhāraniyamanajñānājñānabandhamokṣā yataḥ /",
    "GSP33bbdip11u:1426": "etadadhikaraṇapratipādyaṃ darśayati - 'brahmaṇaḥ'; iti /",
    "GSP33bbdip11u:1427_0": "nirbādharūḍhibalāt jīva evedaṃ brahma, tasya cāsandhigdhatvānna jijñāsyatvamiti prāptetannirākartuṃ brahmaśabdena jīvagrahaṇe",
    "GSP33bbdip11u:1427_1": "bādhakarūpaṃ śrutyuktaṃ jijñāsyabrahmaṇo lakṣaṇamāha sūtrakāra ityarthaḥ /",
    "GSP33bbdip11u:1428": "“śrutyuktaṃ",
    "GSP33bbdip11u:1429_0": "lakṣaṇamāha”iti ṭīkayā “sā viṣṇorbrahmatvavidhātrī taittirīyaśrutiryāni tasya lakṣaṇānyāha tānyanena sūtreṇa bhagavānāha”iti",
    "GSP33bbdip11u:1429_1": "tattvapradīpokteḥ tacchabdādhyāhāreṇa bhāṣyārtha uktaḥ /",
    "GSP33bbdip11u:1430": "ata eva lakṣaṇamiti samudāyaikavacanamiti jñātavyam/ anena pūrvatra vivakṣitabrahmajijñāsākṣepeṇeha pūrvapakṣotthānāt pūrvādhikaraṇenāsyākṣepikī saṅgatiruktā bhavati /",
    "GSP33bbdip11u:1431": "brahmaviṣayatvācchāstrasaṅgatiḥ siddhaiva /",
    "GSP33bbdip11u:1432": "yadyapi 'brahmaśabdaśca",
    "GSP33bbdip11u:1433": "viṣṇāveva'; ityanena brahmaśabdo viṣṇāveva mukhya ityuktam /",
    "GSP33bbdip11u:1434": "tathāpi bhāṣyakārairuktatve 'pi sūtrakṛtānuktatvāt brahma kiṃ jīva uta viṣṇuriti",
    "GSP33bbdip11u:1435": "bhavatyeva sandehaḥ /",
    "GSP33bbdip11u:1436": "sūtraṃ paṭhati - 'janma'; iti /",
    "GSP33bbdip11u:1437": "yata ityuktestadbrahmeti prakṛtaṃ bhavatīti śeṣaḥ/ yadvā - “janmādyasya yata iti sūtre śrutamiti vākyaśeṣaḥ”/ iti sudhokteḥ śrutamiti vākyaśeṣaḥ /",
    "GSP33bbdip11u:1438": "janma ādiryasya sṛṣṭyādisamudāyasya tajjanmādīti",
    "GSP33bbdip11u:1439": "tadguṇasaṃvijñānabahuvrīhiḥ, tasya samāsārthaikadeśasya janmano guṇatvena viśeṣaṇatvena saṃvijñānāt",
    "GSP33bbdip11u:1440": "tathā ca - 'asya'; pramitasya jagato 'janmādi",
    "GSP33bbdip11u:1441": "yato'; bhavati śrutamiti vā tadbrahmeti sūtrārtha ityabhipretya asya jagato janma ādipadokte sthitisaṃhṛtī yatastadbrahmetyādyanyathāpratītivāraṇāya sūtraṃ yathāvadvyācaṣṭe -",
    "GSP33bbdip11u:1442": "'sṛṣṭi'; iti /",
    "GSP33bbdip11u:1443": "atra prayojakavyāpāravācisṛṣṭisaṃhāraniyamanaśabdairlakṣaṇayā prapañcaniṣṭhajanmanāśaniyamyatvarūpaprayojyavyāpārāḥ pratipādyante /",
    "GSP33bbdip11u:1444": "lakṣaṇāprayojanaṃ brahmaṇa upādānatvābhāvapradarśanamiti candrikoktiḥ /",
    "GSP33bbdip11u:1445": "sṛṣṭyādīnāmaṣṭānāṃ ca pratyekaṃ lakṣaṇatvaṃ, na tu samuditaveṣeṇa,",
    "GSP33bbdip11u:1446": "ativyāptyādyabhāvāt /",
    "GSP33bbdip11u:1447": "etacca lakṣaṇamanantaguṇapūrṇatvasyāpyupalakṣakam /",
    "GSP33bbdip11u:1448": "ekenopalakṣaṇasambhave 'pi mumukṣujñeyatvātsārthakamaṣṭānāṃ vacanam /",
    "GSP33bbdip11u:1449": "yathoktaṃ śrīmanmahābhāratatātparyanirṇaye -",
    "GSP33bbdip11u:1450": "sṛṣṭirakṣāhṛtijñānaniyatyajñānabandhanān /",
    "GSP33bbdip11u:1451": "mokṣaṃ ca viṣṇutaścaiva jñātvā muktirna cānyathā // iti /",
    "GSP33bbdip11u:1453": "yata ityanantaraṃ 'śrutāḥ'; 'bhavanti'; iti vā śeṣaḥ /",
    "GSP33bbdip11u:1454": "asya tadbrahmetyupaskṛtenānvayaḥ //",
    "GSP33bbdip11u:1455": "utpattisthitisaṃhārā niyatirjñānamāvṛtiḥ /",
    "GSP33bbdip11u:1456": "bandhamokṣau ca puruṣādyasmātsa harirekarāṭ //",
    "GSP33bbdip11u:1457": "iti skānde //",
    "GSP33bbdip11u:1458": "nanu jagajjanmādikartṛtvaṃ yadi viṣṇvekaniṣṭhaṃ bhavettadā brahmaśabdena jīvagrahaṇe bādhakarūpaṃ syāt; tasya viṣṇvekaniṣṭhatvameva kuto jñāyata ityata āha - 'utpatti'; iti /",
    "GSP33bbdip11u:1459": "asya jagato 'yasmāt'; puruṣāt",
    "GSP33bbdip11u:1460": "'utpattisthitisaṃhārāḥ'; bhavanti 'niyatiḥ'; niyamanam 'āvṛtiḥ jñānaṃ'; ca yasmādbhavati 'bandhamokṣau ca'; yasmādbhavataḥ 'saḥ ekarāṭ'; svatantro",
    "GSP33bbdip11u:1461": "'hariḥ'; eva ityarthaḥ /",
    "GSP33bbdip11u:1462": "viriñcādiṣu ativyāptiparihārārtham 'ekarāṭ'; iti/",
    "GSP33bbdip11u:1463": "'iti skānde'; ityanantaraṃ 'vacanāt sṛṣṭyādikartā harireva'; iti vākyaśeṣaḥ /",
    "GSP33bbdip11u:1464": "“yato vā imāni bhūtāni jāyante /",
    "GSP33bbdip11u:1465": "yena jātāni jīvanti /",
    "GSP33bbdip11u:1466": "yatprayantyabhisaṃviśanti /",
    "GSP33bbdip11u:1467": "tadvijijñāsasva tadbrahmeti”//",
    "GSP33bbdip11u:1468": "(tai.u. 3-1.)",
    "GSP33bbdip11u:1469_0": "jijñāsyaṃ brahma viṣṇureva bhavet janmādikartṛtvāt ityanumāne hetvasiddhiṃ jijñāsyabrahmalakṣaṇasya tatrānupalambhakṛtāsambhavaṃ",
    "GSP33bbdip11u:1469_1": "vā nirākartuṃ jagatkāraṇatvalakṣaṇaṃ jijñāsye brahmaṇi “tadvijijñāsasva”ityataḥ",
    "GSP33bbdip11u:1470": "pūrvavākye kathitamityāha - 'yataḥ'; iti /",
    "GSP33bbdip11u:1471": "vaiśabdaḥ prasiddhau /",
    "GSP33bbdip11u:1472": "bhūtaśabdaḥ “astitvādbhūtanāmabhyaḥ sarvajīvebhya eva yat”iti",
    "GSP33bbdip11u:1473": "gītātātparyanirṇayavacanājjīvavācī tadupalakṣitasarvajagatparaḥ /",
    "GSP33bbdip11u:1474_0": "tathā ca - 'imāni bhūtāni yato jāyante yena jātāni'; utpannāni 'jīvanti'; prāṇaṃ dadhati 'yat'; ca pralaye 'prayanti'; praviśanti",
    "GSP33bbdip11u:1474_1": "yacca 'abhi'; svecchayā samyak 'viśanti'; muktau 'tat'; tadeva 'brahma'; nānyat /",
    "GSP33bbdip11u:1475": "mukhyataḥ tajjñānāya vedārthabhūtaṃ 'tadvijijñāsasva'; tadviṣayakavicāraṃ kurvityarthaḥ /",
    "GSP33bbdip11u:1476": "itiśabdaḥ śrutistha eva /",
    "GSP33bbdip11u:1477": "tasya 'iti varuṇo bhṛgumuvāca';",
    "GSP33bbdip11u:1478": "iti kriyāpadenānvayaḥ /",
    "GSP33bbdip11u:1479": "ya u tridhātu pṛthivīmuta dyāṃ eko dādhāra bhuvanāni viśvā //",
    "GSP33bbdip11u:1480": "(ṛ.saṃ. 1-154-4.)",
    "GSP33bbdip11u:1481": "caturbhissākaṃ navatiṃ ca nāmabhiḥ cakraṃ na vṛttaṃ vyatīṃravīvipat //",
    "GSP33bbdip11u:1482": "(ṛ.saṃ. 1-155-6.)",
    "GSP33bbdip11u:1483_0": "lakṣaṇasyātivyāptiśaṅkāṃ uktānumānasya vyabhicāraśaṅkāṃ vā parihartuṃ spaṣṭārthatvātprathamaṃ smṛtimupanyasya idānīṃ sṛṣṭyādikartṛtvaṃ",
    "GSP33bbdip11u:1483_1": "pratyekamapi viṣṇvekaniṣṭhaṃ kimu sarvamiti bhāvena sthitikartṛtvasya viṣṇvekaniṣṭhatve śrutimāha - 'yaḥ'; iti /",
    "GSP33bbdip11u:1484": "uśabda evārthaḥ,",
    "GSP33bbdip11u:1485": "tridhātvityekaṃ padaṃ, utaśabdassamuccaye /",
    "GSP33bbdip11u:1486": "tathā ca - 'yo'; viṣṇuḥ",
    "GSP33bbdip11u:1487": "'ekaḥ'; eva 'tridhātu'; prakṛtipuruṣakāladhārakaḥ 'pṛthivīṃ'; bhūmiṃ",
    "GSP33bbdip11u:1488": "'dyāṃ'; śriyaṃ ca 'viśvā'; viśvāni sarvāṇi ca 'bhuvanāni'; 'dādhāra';",
    "GSP33bbdip11u:1489": "dadhāretyarthaḥ /",
    "GSP33bbdip11u:1490": "niyamanasyāpi viṣṇvekakartṛtve śrutimāha - 'caturbhiḥ'; iti /",
    "GSP33bbdip11u:1492": "sa iti śeṣaḥ, naśabda ivārthaḥ, caśabdo mātrārthaḥ /",
    "GSP33bbdip11u:1493": "tathā ca - sa bṛhaccharīro mūlarūpī viṣṇuḥ 'nāmabhiśca'; nāmamātraiḥ svarūpabhedaśūnyaiḥ 'caturbhiḥ'; vāsudevasaṅkarṣaṇapradyumnāniruddhaiḥ 'sākaṃ navatiṃ';",
    "GSP33bbdip11u:1494": "navatisaṅkhyākān 'vyatīn'; - deveṣu yaugiko 'yaṃ śabdaḥ - viśeṣeṇādhikān devān kimutānyān 'vṛttaṃ cakraṃ na'; vartulaṃ rathāṅgamiva yugapat",
    "GSP33bbdip11u:1495": "'avīvipat', viparivartana iti dhātuḥ, paryavartayadityarthaḥ /",
    "GSP33bbdip11u:1496": "aṣṭau vasavaḥ ekādaśa rudrāḥ viṣṇuvyatiriktaikādaśādityāḥ hiraṇyagarbheṇa saha daśa prajeśvarāḥ pradhānena pañcāśanmaruta iti navatiḥ /",
    "GSP33bbdip11u:1497": "tattvapradīpe tu - prathamaṃ ṭīkoktārthamabhidhāya -",
    "GSP33bbdip11u:1498": "ādityā vasavo rudrā marutaścāśvināvapi /",
    "GSP33bbdip11u:1499": "bṛhaspatiśac kāmaśca manurdakṣo vināyakaḥ /",
    "GSP33bbdip11u:1500": "bhṛguścaivāniruddhaśca dharmo nirṛtireva ca /",
    "GSP33bbdip11u:1501": "kuberasahitā devāḥ navatissamprakīrtitāḥ /",
    "GSP33bbdip11u:1502": "ananto garuḍo vāyuḥ catvāro brahmaṇā saha //",
    "GSP33bbdip11u:1503": "iti pramāṇānusāreṇa prakārāntareṇa caturuttaranavatiruktā /",
    "GSP33bbdip11u:1504": "tatraiva nāmavadbhiḥ kīrtimadbhiriti ca vyākhyātam /",
    "GSP33bbdip11u:1505": "paro mātrayā tanvā vṛdhāna na te mahitvamanvaśnuvanti /",
    "GSP33bbdip11u:1506": "na te viṣṇo jāyamāno na jāto devamahimnaḥ paramantamāpa //",
    "GSP33bbdip11u:1507": "eteṣāṃ lakṣaṇānāmativyāptiṃ viṣṇvekaniṣṭhatvoktyā smṛtyā cārthāt parihṛtāmapi sākṣādanyatra lakṣaṇābhāvaṃ pratipādayantyā śrutyā nirāha -",
    "GSP33bbdip11u:1508": "'paraḥ'; iti /",
    "GSP33bbdip11u:1509": "viṣṇāvityākṛṣyate /",
    "GSP33bbdip11u:1510": "tattvodyotaṭīkoktarītyā muktā amuktāśceti śeṣaḥ /",
    "GSP33bbdip11u:1511": "ata eva ṭīkāyāṃ ka ityuktam /",
    "GSP33bbdip11u:1512": "tathā ca - 'tanvā';",
    "GSP33bbdip11u:1513": "svamūrtyaiva na tu kīrtimātreṇa 'vṛdhāna'; aparicchinna he viṣṇo tvaṃ yato 'mātrayā'; miteḥ 'paraḥ'; vilakṣaṇo 'si aparimito 'sīti yāvat /",
    "GSP33bbdip11u:1514": "ata evaṃbhūtasya 'te mahitvaṃ'; jagatsṛṣṭyādirūpaṃ mahimānam 'anu'; api ke 'pi",
    "GSP33bbdip11u:1515": "muktā amuktāśca 'nāśnuvanti'; na prāpnuvantītyarthaḥ /",
    "GSP33bbdip11u:1516": "yadvā -",
    "GSP33bbdip11u:1517": "'nāśnuvanti'; nānubhavantītyarthaḥ /",
    "GSP33bbdip11u:1518": "nāśnuvantīti vartamānaniṣedhāt syāduttaratretyata āha - 'na'; iti /",
    "GSP33bbdip11u:1519": "prāpnotīti śeṣaḥ /",
    "GSP33bbdip11u:1520": "tathā ca - he",
    "GSP33bbdip11u:1521": "'viṣṇo'; 'devamahimnaḥ'; ramādimahimnaḥ 'param antaṃ'; sīmānaṃ mahimatāratamyaparāvadhibhūtaṃ 'te mahitvaṃ'; mahimānaṃ 'jāyamāno'; na",
    "GSP33bbdip11u:1522": "prāpnoti, jāto 'nāpa'; ityarthaḥ /",
    "GSP33bbdip11u:1523": "upalakṣaṇaṃ caitat janiṣyamāṇo na prāpsyatītyapi draṣṭavyam /",
    "GSP33bbdip11u:1524": "ata eva tattvapradīpe - “paro mātrayā tanvā vṛdhāna /",
    "GSP33bbdip11u:1525": "na te mahitvamanvaśnuvanti /",
    "GSP33bbdip11u:1526": "ubhe te vidma rajasī pṛthivyā viṣṇo devatvaṃ paramasya vitse /",
    "GSP33bbdip11u:1527": "na te viṣṇo jāyamāno na jāto devamahimnaḥ paramantamāpa /",
    "GSP33bbdip11u:1528": "udastabhnā nākamṛṣvaṃ bṛhantaṃ dādhartha prācīṃ kakubhaṃ",
    "GSP33bbdip11u:1529": "pṛthivyāḥ”iti ṛgdvayamevameva vyākhyātam /",
    "GSP33bbdip11u:1530": "tathā hi - mātrāyāḥ paraḥ parimāṇātītaḥ tanvā vṛdhānaḥ tanvā vardhamānaḥ dehena pūrṇaḥ - itthaṃ bhāve tṛtīyā -",
    "GSP33bbdip11u:1531": "deharūpeṇa pūrṇa ityarthaḥ /",
    "GSP33bbdip11u:1532": "yataścidānandādyātmako viṣṇorabhinnaśca dehaḥ",
    "GSP33bbdip11u:1533": "/ te mahitvaṃ mahimānaṃ nānubhavanti na prāpnuvanti ca /",
    "GSP33bbdip11u:1534": "te tvadīyāyāḥ pṛthivyāḥ prakṛteḥ rajasī rajoguṇakārye ubhe puṇyapāpe vayaṃ vidmaḥ /",
    "GSP33bbdip11u:1535": "prakṛteḥ rajasā hi puṇyapāpe sṛjyate /",
    "GSP33bbdip11u:1536": "paramasya te mahimānaṃ tvameva vitse /",
    "GSP33bbdip11u:1537": "tvameva mahimnaḥ mahimasamudāyasyāntaṃ brahmaṇaḥ śriyo vā mahimānamatiśayito hi viṣṇumahimā anyamahimnāṃ param antaṃ te mahimānaṃ na kañcidāpa /",
    "GSP33bbdip11u:1538": "yatrākaṃ nāsti tannākam /",
    "GSP33bbdip11u:1539": "ṛṣvaṃ prakāśarūpam /",
    "GSP33bbdip11u:1540": "bṛhantaṃ pūrṇaṃ lokam udastabhnāḥ udastabhnaḥ uccairastambhayaḥ /",
    "GSP33bbdip11u:1541": "pṛthivyāḥ prathivyātmakasya brahmāṇḍasya prācīṃ kakubhaṃ diśaṃ indrasthāpanena dādhartha dhṛtavānasi",
    "GSP33bbdip11u:1542": "sarvadhāraṇopalakṣaṇametaditi /",
    "GSP33bbdip11u:1543": "yo naḥ pitā janitā yo vidhātā dhāmāni veda bhavanāni viśvā //",
    "GSP33bbdip11u:1544": "(ṛ.saṃ. 10-82-3.) ityādi ca // 2//",
    "GSP33bbdip11u:1545": "jagatkāraṇatvaṃ ca brahmaṇo na vikāritvena, kintu pitṛvannimittattvenaiveti śrutyā darśayati,",
    "GSP33bbdip11u:1546": "'yaḥ'; iti /",
    "GSP33bbdip11u:1547": "'yaḥ'; eka eva 'naḥ'; asmadādisarveṣāṃ 'janitā'; janayitaiva",
    "GSP33bbdip11u:1548": "'pitā'; na dattaputrapitṛvat pālakapitṛmātram /",
    "GSP33bbdip11u:1549": "yadvā - “sa eva",
    "GSP33bbdip11u:1550": "pitṛsaṃsthastupātṛtvātpitṛnāmakaḥ”ityaitareyabhāṣyadiśā “pitā pātā”iti",
    "GSP33bbdip11u:1551": "tattvapradīpokteḥ 'janitā'; janakaḥ 'pitā'; pātā cetyarthaḥ /",
    "GSP33bbdip11u:1552": "'yo",
    "GSP33bbdip11u:1553": "vidhātā'; viśeṣeṇa dhārakaḥ poṣakaḥ, “muktānāṃ poṣaṇaṃ ca jñānamokṣadānena”iti tattvapradīpokteḥ",
    "GSP33bbdip11u:1554": "“vidhātā kartā”iti",
    "GSP33bbdip11u:1555": "prameyadīpoktiḥ /",
    "GSP33bbdip11u:1556": "tasyā dhāraṇapoṣaṇayoriti bhāvaḥ /",
    "GSP33bbdip11u:1557": "yo 'viśvā'; viśvāni sarvāṇi bhuvanāni tadgata 'dhāmāni'; gṛhāṇi jīvādisvarūpāṇi ca 'veda';",
    "GSP33bbdip11u:1558": "jānātītyarthaḥ /",
    "GSP33bbdip11u:1559": "'ityādi'; iti vākyam 'uktārthe pramāṇam'; iti śeṣaḥ /",
    "GSP33bbdip11u:1560": "ādiśabdena etajjātīyakaśrutyantaraṃ “dyāvābhūmī janayan”iti ca gṛhyate //",
    "GSP33bbdip11u:1561": "// iti janmādhikaraṇam //",
    "GSP33bbdip11u:1562": "// 3. śāstrayonitvādhikaraṇam //",
    "GSP33bbdip11u:1563": "anumānato 'nye na kalpanīyāḥ /",
    "GSP33bbdip11u:1564": "śāstrayonitvāt |",
    "GSP33bbdip11u:1565": "atrādhikaraṇe pūrvoktajagajjanmādikāraṇatvarūpabrahmalakṣaṇasya rudrādiṣvativyāptiparihārāya jagatkāraṇe pramāṇamucyate /",
    "GSP33bbdip11u:1566": "siddhāntapratijñāmupaskṛtya darśayati - 'anumānataḥ'; iti /",
    "GSP33bbdip11u:1567": "kāraṇatveneti",
    "GSP33bbdip11u:1568": "śeṣaḥ/ tathā ca - śivo jagajjanmādikartā sarvajñatvāt vyatirekeṇa yajñadattavat ityādyanumānāt viṣṇoḥ 'anye'; rudrādayo 'pi jagatkāraṇatvena",
    "GSP33bbdip11u:1569": "'na kalpanīyāḥ'; na śaṅkyā ityarthaḥ/ kuta ityatastatra hetvākāṅkṣāyāṃ",
    "GSP33bbdip11u:1570": "sūtramupanyasyati - 'śāstrayonitvāt'; iti/ jagatkāraṇasyeti śeṣaḥ /",
    "GSP33bbdip11u:1571_0": "“tannirdhāritayuktirvā”ityanuvyākhyāpade “tannirdhāritetyataḥ paraṃ vyāptiśabdo 'dhyāhāryaḥ”iti sudhokteryathā tatra madhye",
    "GSP33bbdip11u:1571_1": "'dhyāhāraḥ, yathā vā “sarvendriyavivarjitatvādyartha uktaḥ”iti gītābhāṣyaprameyadīpe ādītyataḥ paraṃ śabdaśabdo 'dhyāhārya",
    "GSP33bbdip11u:1571_2": "ityuktestatra yathā madhye",
    "GSP33bbdip11u:1572": "'dhyāhāraḥ, yathā vā “puruṣādvadhavikārasamūhatenakṛteṣu”iti",
    "GSP33bbdip11u:1573": "mahābhāṣyavākye samāsamadhye teneti padādhyāhāraḥ, tathātrāpi śāstraśabdātparamekaśabdo 'dhyāhāryaḥ yoniśabdātprāk jñaptiśabdaśca /",
    "GSP33bbdip11u:1574": "tathā ca ṛgādirūpaṃ śāstraṃ ca tadekamasahāyaṃ ca jñaptiyonirjñaptikāraṇaṃ yasya vastunaḥ tattathoktaṃ tasya bhāvastattvaṃ tasmāditisūtrārthaḥ /",
    "GSP33bbdip11u:1575": "anena na jagatkāraṇamānumānikaṃ tasya śāstraikasamadhigamyatvāt dharmādivat ityanumānamuktaṃ bhavati /",
    "GSP33bbdip11u:1576": "na ca dṛṣṭānte sādhyavaikalyam /",
    "GSP33bbdip11u:1577": "na hi dharmādiniścayo 'numānena bhavati /",
    "GSP33bbdip11u:1578": "tathā ca - anumānādanyeṣāṃ jagatkāraṇatāsādhanamayuktamiti na teṣu lakṣaṇasyātivyāptiriti bhāvaḥ /",
    "GSP33bbdip11u:1579": "“nāvedavinmanute taṃ bṛhantam /",
    "GSP33bbdip11u:1580": "sarvānubhumātmana sāmparāye”(tai. brā.",
    "GSP33bbdip11u:1581": "“aupaniṣadaḥ puruṣaḥ”( ) ityādiśrutibhyaśca /",
    "GSP33bbdip11u:1582": "kāraṇasya śāstraikavedyatvaṃ kuta ityata āha - 'na'; iti /",
    "GSP33bbdip11u:1583": "taittirīyavākyamidam /",
    "GSP33bbdip11u:1584": "atra hrasvokārapāṭhaḥ/ 'aupaniṣadaḥ'; iti śrutyantaram /",
    "GSP33bbdip11u:1585": "atrāṅaḥ praśleṣaḥ kāryaḥ /",
    "GSP33bbdip11u:1586": "ādiśabdena “sarve vedā",
    "GSP33bbdip11u:1587": "yatpadaṃ”(kaṭha. u. 2-15) “vedāhyevainaṃ”(bhāllaveyaṃ) “taṃ tvaupaniṣadaṃ puruṣaṃ pṛcchāmi”(bṛ. u. 5-9-26) iti vākyaṃ ca gṛhyate /",
    "GSP33bbdip11u:1588": "'taṃ';",
    "GSP33bbdip11u:1589": "pūrvaprakṛtaṃ 'bṛhantaṃ'; pūrṇaṃ 'sarvānubhuṃ'; sarvamanubhavatīti sarvānubhūḥ taṃ sarvajñam",
    "GSP33bbdip11u:1590": "yadvā - sarvamanubhāvayatīti sarvānubhustaṃ ātmānaṃ sarvajagatkartāraṃ sarvasvāminaṃ vā",
    "GSP33bbdip11u:1591": "'sāmparāye';",
    "GSP33bbdip11u:1592": "samyakparasyāyaḥ prāptiḥ samparāyaḥ sa eva sāmparāyaḥ, tādarthye saptamī,",
    "GSP33bbdip11u:1593": "tathā ca mokṣāya 'avedavit'; - viṣṇutattvanirṇayaṭīkoktarītyā atra vedaśabdena sadāgamā gṛhyante /",
    "GSP33bbdip11u:1594": "tathā ca sadāgamatadarthājñānī vedaviruddhajñānī vā 'na manute'; na jānāti, vedādanyat jagatkartāraṃ",
    "GSP33bbdip11u:1595": "pramāpayatīti yāvat /",
    "GSP33bbdip11u:1596": "kintu vedavideva jānāti veda eva pramāpayatīti prathamaśrutyarthaḥ /",
    "GSP33bbdip11u:1597": "puruṣo jagatkartā ā aupaniṣadaḥ upaniṣadekasamadhigamya ityanyaśrutyarthaḥ /",
    "GSP33bbdip11u:1598": "gamyatvaṃ grāhyatvaṃ taddhitārthaḥ /",
    "GSP33bbdip11u:1599": "ādiśabdopāttaśrutyapekṣayā 'śrutibhyaśca'; iti",
    "GSP33bbdip11u:1600": "bahuvacanam/ caśabdo 'dhyāhṛtasādhyasamuccaye, svoktisamuccaye vā /",
    "GSP33bbdip11u:1601": "asya śāstrayonitvādityanenānvayaḥ /",
    "GSP33bbdip11u:1602": "kāraṇasyeti śeṣaḥ /",
    "GSP33bbdip11u:1603": "tathā caivamādiśrutibhyaḥ kāraṇasya śāstraikayonitvāvagamāt nāsiddhiriti bhāvaḥ",
    "GSP33bbdip11u:1604": "/ nañdvayāṅghaṭitaśrutyudāharaṇena sūtra ekaśabdo 'dhyāhārya iti sūcitam /",
    "GSP33bbdip11u:1605": "na cānumānasya niyataprāmāṇyam /",
    "GSP33bbdip11u:1606": "śrutisāhāyyarahitamanumānaṃ na kutracit /",
    "GSP33bbdip11u:1607": "niścayātsādhayedarthaṃ pramāṇāntarameva ca //",
    "GSP33bbdip11u:1608": "aupaniṣadasyāpi kāraṇasyānumānena siddhiḥ kiṃ na syādityata āha - 'na ca'; iti /",
    "GSP33bbdip11u:1610": "co 'vadhāraṇe /",
    "GSP33bbdip11u:1611": "tathā ca - 'anumānasya'; anumānamātrasya",
    "GSP33bbdip11u:1612": "'prāmāṇyam'; atīndriyārthapramāpakatvaṃ netyarthaḥ /",
    "GSP33bbdip11u:1613": "tathā ca - na tenānyasya jagatkartṛtāsādhanaṃ yuktamiti bhāvaḥ /",
    "GSP33bbdip11u:1614": "nanu kathametat 'sarvadharmopapatteśca'; (sū. 2-1-38) ityadhikaraṇe svātantryādihetunā viṣṇoḥ pūrṇatvādisiddhyaṅgīkārādityata uktam - 'niyata'; iti /",
    "GSP33bbdip11u:1615": "idaṃ ca svātantryārthakaṃ pramāṇarūpaprakṛtyarthaviśeṣaṇam /",
    "GSP33bbdip11u:1616": "anumānasyeti hetugarbham /",
    "GSP33bbdip11u:1617": "tathā ca - anumānatvādeva na tasya",
    "GSP33bbdip11u:1618": "svātantryeṇādṛṣṭārthaniścāyakatvaṃ, pratipakṣādisambhavāt,",
    "GSP33bbdip11u:1619": "kintvasvātantryeṇa /",
    "GSP33bbdip11u:1620": "svātantryaṃ ca sahāyarāhityam /",
    "GSP33bbdip11u:1621": "tacca na svātantryādihetāvasti śrutisāhāyyarahitatvena svatantratvānna pramāṇatvamiti bhāvaḥ",
    "GSP33bbdip11u:1622": "kuto nānumānasya niyataprāmāṇyamityata āha -",
    "GSP33bbdip11u:1623": "'śruti'; iti /",
    "GSP33bbdip11u:1624": "smṛterapyupalakṣakametat /",
    "GSP33bbdip11u:1625": "atra sahāyaśabdo mūlavācī /",
    "GSP33bbdip11u:1626": "tasmātsvārthe ṣyañ /",
    "GSP33bbdip11u:1627": "śrutiśca tatsāhāyyaṃ ceti karmadhārayaḥ, tatastena rahitamiti tatpuruṣaḥ /",
    "GSP33bbdip11u:1628": "śrutyanugrāhyatvarahitamiti yāvat /",
    "GSP33bbdip11u:1629": "caḥ samuccaye /",
    "GSP33bbdip11u:1630": "evaśabdo bhinnakramaḥ /",
    "GSP33bbdip11u:1631": "tathā ca - 'kutracit'; asmādādyadṛṣṭe śraute 'rthe 'śrutisāhāyyarahitamanumānam'; īśvaro na svatantraḥ cetanatvādityādi",
    "GSP33bbdip11u:1632": "liṅgam, tathā yajñahiṃsādharmatvānumānaṃ ca tathā 'pramāṇāntaram';",
    "GSP33bbdip11u:1633": "anumānādanyat rāmakṛṣmādidoṣagrāhi mānuṣatvagrāhi ca pratyakṣaṃ 'niścayāt'; sphuṭamatīndriyārthaṃ 'na sādhayet'; iti yojanā /",
    "GSP33bbdip11u:1634": "yadvā -",
    "GSP33bbdip11u:1635": "arthaṃ niścayānna sādhayenna sādhayedevetyarthaḥ /",
    "GSP33bbdip11u:1636": "uktaṃ hi gītābhāṣye -",
    "GSP33bbdip11u:1637": "“sa niścayena yoktavyaḥ yoktavya eva bubhūṣuṇetyarthaḥ”iti uktaṃ hi prameyadīpikāyām “ayogavyavacchede niścayaśabdaḥ”iti /",
    "GSP33bbdip11u:1638": "śrutismṛtisahāyaṃ yat pramāṇāntaramuttamam /",
    "GSP33bbdip11u:1639": "pramāṇapadavīṃ gacchennātra kāryā vicāraṇā /",
    "GSP33bbdip11u:1640": "tarhi kīdṛśasya pratyakṣāderadṛṣṭārthaniścāyakatvamityata āha 'śruti'; iti",
    "GSP33bbdip11u:1641": "/ bahuvrīhirayam /",
    "GSP33bbdip11u:1642": "tathā ca - śrutismṛtirūpasahakāriyuktaṃ",
    "GSP33bbdip11u:1643": "'yatpramāṇāntaraṃ'; yaśodādipratyakṣaṃ tat 'uttamam'; /",
    "GSP33bbdip11u:1644": "ataḥ tat 'pramāṇapadavīm'; anupramāṇasya pramākaraṇatvarūpāṃ paddhatiṃ 'gacchet';",
    "GSP33bbdip11u:1645": "prāpnuyādityanvayaḥ /",
    "GSP33bbdip11u:1646": "taditi pāṭhe 'pyevameva yojanā /",
    "GSP33bbdip11u:1647": "evaṃ śrutismṛtisahāyo yastarkaḥ viṣṇuḥ svatantraḥ pūrṇatvāditi samavyāptikānumānaṃ so 'pi pramāṇapadavīṃ gacchedityanvayaḥ /",
    "GSP33bbdip11u:1648": "'atra';",
    "GSP33bbdip11u:1649": "asmin viṣaye 'vicāraṇā'; saṃśayo 'na'; kārya ityarthaḥ nātretyanena",
    "GSP33bbdip11u:1650": "svoktārthe 'prāmāṇyaśaṅkā nirākṛtā /",
    "GSP33bbdip11u:1651": "pūrvottarāvirodhena ko 'trārtho 'bhimato bhavet /",
    "GSP33bbdip11u:1652": "ityādyamūhanaṃ tarkaḥ śuṣkatarkaṃ tu varjayet //",
    "GSP33bbdip11u:1653": "ityādi mahākaurme /",
    "GSP33bbdip11u:1654": "tarkapadasya vyāpyāropeṇetyādyanyathāpratītinirāsāya tarkasvarūpamāha -",
    "GSP33bbdip11u:1655": "'pūrva'; iti /",
    "GSP33bbdip11u:1656": "'atra'; vipratipanne vākye 'ko 'rtho 'bhimataḥ';",
    "GSP33bbdip11u:1657": "tātparyaviṣayo 'bhavedityādyam'; evaṃbhūtavimarśapūrvakaṃ",
    "GSP33bbdip11u:1658": "'pūrvottarāvirodhena'; upakramopasaṃhārāvirodhena",
    "GSP33bbdip11u:1659": "tadaikarūpyeṇa-liṅgāntarasyāpyupalakṣaṇametat - tathā ca -",
    "GSP33bbdip11u:1660": "upakramāditātparyaliṅgaiḥ atra tātparyaviṣayārtho 'yameva bhavedityādyaṃ yat 'ūhanaṃ'; yatpramājñānaṃ tatsādhanaṃ liṅgaṃ sa eva 'tarkaḥ';",
    "GSP33bbdip11u:1661": "atrābhimataḥ /",
    "GSP33bbdip11u:1662": "'śuṣkatarkaṃ'; śrutismṛtisahāyarahitaṃ tannirapekṣaṃ cetanatvādi tarkaṃ tu varjayet, tenātīndriyārthaniścayo na kārya ityarthaḥ",
    "GSP33bbdip11u:1663": "/ kecittu ka - ityasyobhayārthatvamāśrisya “kaśchandasām”(ṛ. 10-115-9) iti vākyam 'atra'; ityanena parāmṛśyate /",
    "GSP33bbdip11u:1664": "ata eva 'ityādyam'; ityapi yuktamityāhuḥ /",
    "GSP33bbdip11u:1665": "'kaurme'; ityanantaraṃ purāṇe yata uktamiti śeṣaḥ /",
    "GSP33bbdip11u:1666": "asya",
    "GSP33bbdip11u:1667": "'na ca'; ityanenānvayaḥ /",
    "GSP33bbdip11u:1668": "śakyatvāccānumānāṃ sarvatra /",
    "GSP33bbdip11u:1669": "na kevalaṃ śrutyādisāhityahīnānumānasya prāmāṇyābhāve sādhaka sadbhāvaḥ,",
    "GSP33bbdip11u:1670": "api tu tatprāmāṇyābhyupagame bādhakaṃ cāstītyāha - 'śakyatvāt'; iti /",
    "GSP33bbdip11u:1671": "prayoktumiti śeṣaḥ /",
    "GSP33bbdip11u:1672": "'anumānām'; iti karmaṇi ṣaṣṭhī /",
    "GSP33bbdip11u:1673": "caśabdo na kevalamityuktasamuccayārthaḥ /",
    "GSP33bbdip11u:1674": "tathā ca - śrutyādisāhityahīnānām",
    "GSP33bbdip11u:1675": "'anumānāṃ'; cetanatvavastutvādirūpakevalahetūnāṃ 'sarvatra';",
    "GSP33bbdip11u:1676": "rudrāderjagatkāraṇatvābhāvādau śaśādeḥ śṛṅgitvādau sādhyo 'pi prayoktuṃ",
    "GSP33bbdip11u:1677": "'śakyatvāt'; nānumānasya niyataprāmāṇyamiti yojanā /",
    "GSP33bbdip11u:1678": "sarvatra śakyate kartumāgamaṃ hi vinānumā /",
    "GSP33bbdip11u:1679": "tasmānna sā śaktimatī vināgamamudīkṣitum // iti vārāhe /",
    "GSP33bbdip11u:1680": "atraiva pramāṇamāha - sarvatreti /",
    "GSP33bbdip11u:1681": "'hi'; yasmāt 'āgamaṃ vinā'; taddhīnā",
    "GSP33bbdip11u:1682": "'anumā'; 'sarvatra'; īśvarakāraṇatvābhāvādau 'kartuṃ'; prayoktuṃ",
    "GSP33bbdip11u:1683": "'śakyate'; 'tasmāt'; anumā 'āgamaṃ vinā udīkṣitum'; udīkṣayituṃ jñāpayitum arthamiti śeṣaḥ 'śaktimatī'; sāmarthyayutā netyarthaḥ /",
    "GSP33bbdip11u:1684": "'vārāhe';",
    "GSP33bbdip11u:1685": "ityasyāpi 'kaurme'; itivadanvayaḥ /",
    "GSP33bbdip11u:1686": "tasmātkevalānumānasyānirṇāyakatvācchāstreṇaiva kartṛtvaniścaya iti sthitam",
    "GSP33bbdip11u:1687": "reto dhāturvaṭakaṇikā ghṛtadhūmādhivāsanam /",
    "GSP33bbdip11u:1688": "jātismṛtirayaskāntaḥ sūryakānto 'mbubhakṣaṇam /",
    "GSP33bbdip11u:1689": "pretya bhūtāpyayaścaiva devatābhyupayācanam /",
    "GSP33bbdip11u:1690": "mṛte karmanivṛttiśca pramāṇamiti niścayaḥ /",
    "GSP33bbdip11u:1691": "iti mokṣadharmavacanānna nāstikyavādo yujyate //",
    "GSP33bbdip11u:1692": "nanvatīndriyārthābhāvena pratyakṣetarasyāprāmāṇyātkathaṃ śāstrādīśvarasiddhiriti nāstikyavādaṃ mokṣadharmavacanena nirācaṣṭe - reta iti /",
    "GSP33bbdip11u:1693": "reta ityādiprathamaikavacanāntānāṃ padānāṃ pratyekaṃ pramāṇamiti padenānvayaḥ /",
    "GSP33bbdip11u:1694": "'atrārthe'; iti śeṣaḥ /",
    "GSP33bbdip11u:1695": "tathā ca - retodhātvādi 'atrārthe';",
    "GSP33bbdip11u:1696_0": "atīndriyārthasattve anumānādiprāmāṇye ca pramāṇaṃ pramāpakaṃ bhavatītyarthaḥ / bhāṣyakārīyadvitīyetiśabdasya evaṃ mokṣadharmavacanātpratītairhetubhirnāstikyavādo",
    "GSP33bbdip11u:1696_1": "na yujyata iti yojanā /",
    "GSP33bbdip11u:1697": "nāstikā eva nāstikyaṃ, nāstikasamudāyo vā nāstikyam /",
    "GSP33bbdip11u:1698": "tathā ca - nāsti",
    "GSP33bbdip11u:1699": "paralokaḥ, dharmo nāsti, adharmo nāstīti dhiyā vāda ityarthaḥ /",
    "GSP33bbdip11u:1700": "yadvā -",
    "GSP33bbdip11u:1701": "nyāyadīpikoktarītyā - āstikyaṃ dharmādāvastyanena prayojanamiti bhāvo",
    "GSP33bbdip11u:1702": "buddhiḥ, tatpūrvako vādaḥ, tadanyo nāstikyavāda ityarthaḥ /",
    "GSP33bbdip11u:1703": "retodhātvādīnāmanumāpakatvaprakārastvittham -",
    "GSP33bbdip11u:1704": "retaśśabditacaramadhātuśarīrayoḥ kāryakāraṇabhāvo na pratyakṣaḥ,",
    "GSP33bbdip11u:1705": "kintvanvayavyatirekākhyānumānagamya iti tatprāmāṇyasiddhiḥ /",
    "GSP33bbdip11u:1706_0": "mṛtaśarīre siktasya retasaḥ śarīrākāraṇatvena yadadhiṣṭhite śarīre siktaṃ retaḥ śarīrātmanā pariṇamati tajjīvasiddhiḥ / vandhyādisarvaśarīre",
    "GSP33bbdip11u:1706_1": "siktasya retasaḥ kāryākaratvena yatpreritaṃ retaḥ kāryakaraṃ tadīśvarādṛṣṭasiddhiḥ",
    "GSP33bbdip11u:1707": "/ tata eva tatpratipādakāgamaprāmāṇyasiddhiḥ /",
    "GSP33bbdip11u:1708": "evaṃ vātapittādidhāturapathyādinā jīvaccharīre kvacideva vikriyate, na",
    "GSP33bbdip11u:1709": "mṛtaśarīre, nāpi jīvatsarvaśarīreṣu /",
    "GSP33bbdip11u:1710": "tato jīveśvaratadbodhakāgamaprāmāṇyādisiddhiḥ /",
    "GSP33bbdip11u:1711": "vaṭakaṇikāpadoktavaṭabījādvaṭa utpadyata iti suprasiddham, na ca bharjitāyāstasyāḥ,",
    "GSP33bbdip11u:1712": "nāpyabharjitābhyassarvābhya iti tatprerakeśvādṛṣṭasiddhiḥ /",
    "GSP33bbdip11u:1713": "ghṛtena jīvaccharīra eva pīnatā jāyate, na mṛtaśarīre kṣiptena nāpi jāvatsarvaśarīreṣu /",
    "GSP33bbdip11u:1714": "'dhūmādhivāsanaṃ'; nāma puṣpādisampattyarthaḥ dhūmena",
    "GSP33bbdip11u:1715": "vṛkṣasya saṃskāraḥ /",
    "GSP33bbdip11u:1716": "tenāśuṣkavṛkṣeṣveva puṣpādisampattiḥ, na śuṣke,",
    "GSP33bbdip11u:1717": "nāpyaśuṣkeṣu sarveṣu /",
    "GSP33bbdip11u:1718": "etābhyāmapi liṅgābhyāṃ jīveśvarādṛṣṭādisiddhiḥ /",
    "GSP33bbdip11u:1719": "keṣāñcitsādhanaviśeṣāt 'jātismṛtiḥ'; pūrvajanmasmṛtirbhavati anenaiva puṇyena evaṃ svargo 'nubhūtaḥ, anena pāpenetthaṃ narakamanubhūtamiti /",
    "GSP33bbdip11u:1720": "sā ca kasyacideva, na sarvasya, na cetanādyabhāve sā yuktetyato 'pi",
    "GSP33bbdip11u:1721": "cetanādṛṣṭādisiddhiḥ /",
    "GSP33bbdip11u:1722": "ayaskāntākhyaśilāviśeṣeṇāyo bhramati, na cācetane ceṣṭakatvaṃ dṛṣṭaṃ, nāpi sarvacetanānāmityetasmādapi tatprerakeśvarādṛṣṭādisiddhiḥ /",
    "GSP33bbdip11u:1723": "sūryakāntākhyaśilāviśeṣeṇāgnirjāyate, na cāsau śaktiracetane yuktā /",
    "GSP33bbdip11u:1724": "ato 'pi prerakeśvarādṛṣṭādisiddhiḥ /",
    "GSP33bbdip11u:1725": "ambubhakṣaṇena jīvaccharīra eva tṛṣṇā nivartate, na ca tanmṛtaśarīre",
    "GSP33bbdip11u:1726": "pātrāntare vā nihitaṃ pacyate /",
    "GSP33bbdip11u:1727": "nāpi jīvatsarvaśarīreṣu /",
    "GSP33bbdip11u:1728": "tasmādapi jīveśvarādisiddhiḥ /",
    "GSP33bbdip11u:1729": "pretyetyanantaraṃ sthitasyeti śeṣaḥ /",
    "GSP33bbdip11u:1730": "'pretya'; jīvaṃ vihāya sthitasya dehasya 'bhūtāpyayo'; bhūteṣu laya ityarthaḥ /",
    "GSP33bbdip11u:1731": "tathā ca -",
    "GSP33bbdip11u:1732": "maraṇena dehasya pṛthivyādipañcabhūteṣu layo bhavati, na jīvato, na cecchayetyato 'pi tanniyāmakeśvarādisiddhiḥ",
    "GSP33bbdip11u:1733": "evaṃ devatābhyupayācanena keṣāñcideva sampadādikaṃ bhavati, evaṃ mṛte dehe ceṣṭānivṛttirbhavati, na purā na svecchayā /",
    "GSP33bbdip11u:1734": "ato 'pi jīveśvarādṛṣṭādisiddhiriti /",
    "GSP33bbdip11u:1735": "darśanācca tapa ādiphalasya /",
    "GSP33bbdip11u:1736": "yuktyantareṇāpi nāstikyavādaṃ dūṣayati - darśanācceti /",
    "GSP33bbdip11u:1737": "co yuktisamuccaye /",
    "GSP33bbdip11u:1738": "ādiśabdena pāpaṃ gṛhyate/ tathā ca svādhyāyabrahmacaryādirūpātyutkaṭatapaādiphalasya tejassvitvādeḥ pratyakṣata eva darśanācca na nāstikyavādo yujyata ityarthaḥ /",
    "GSP33bbdip11u:1739": "puṇyapāpākhyātīndriyavastunastatsādhakānumānāgamaprāmāṇyasya cāṅgīkāryatvāditi bhāvaḥ /",
    "GSP33bbdip11u:1740": "ṛgyajussāmātharvāśca bhārataṃ pañcarātrakam /",
    "GSP33bbdip11u:1741": "mūlarāmāyaṇaṃ caiva śāstramityabhidhīyate //",
    "GSP33bbdip11u:1742": "nanu yadyanumānasyāniścāyakatvena śāstrādeva kāraṇatvasiddhiḥ, tarhi pāśupatādiśāstreṇa rudrāderjagatkāraṇatvasiddhiḥ syādityata āha - ṛgiti /",
    "GSP33bbdip11u:1743": "akārānto 'yamatharvaśabdaḥ /",
    "GSP33bbdip11u:1744": "ṛkca yajuśca sāma cātharvaśceti tathoktāḥ /",
    "GSP33bbdip11u:1745": "evaśabdasya ṛgādikameveti sambandhaḥ /",
    "GSP33bbdip11u:1746": "'mūlarāmāyaṇamevetyavāntararāmāyaṇavyudāsaḥ'; iti sudhoktiḥ /",
    "GSP33bbdip11u:1747": "caśabdau samuccaye /",
    "GSP33bbdip11u:1748": "yaccānukūlametasya tacca śāstraṃ prakīrtitam /",
    "GSP33bbdip11u:1749": "ato 'nyo granthavistāro naiva śāstraṃ kuvartma tat //",
    "GSP33bbdip11u:1750": "iti skānde /",
    "GSP33bbdip11u:1751": "tarhi mānavādyaśāstraṃ syādityata āha - yacceti /",
    "GSP33bbdip11u:1752": "co 'vadhāraṇe, dvitīyo",
    "GSP33bbdip11u:1753": "'pyarthe /",
    "GSP33bbdip11u:1754": "tathā ca 'etasya'; ṛgādeḥ 'yat'; yadeva 'anukūlam';",
    "GSP33bbdip11u:1755": "aviruddhārthapratipādakaṃ mānavādi purāṇādikaṃ vā 'tat'; sarvamapi",
    "GSP33bbdip11u:1756": "'śāstraṃprakīrtitaṃ'; prāmāṇikaiḥ 'ataḥ'; etasmāt vedāt tadanukūlācca",
    "GSP33bbdip11u:1757": "'anyaḥ'; viruddhaḥ udāsīnaśca yo 'granthavistāraḥ';",
    "GSP33bbdip11u:1758": "pāśupatādirūpagranthavistaraḥ 'tannaiva śāstram', kintu 'kuvartma';",
    "GSP33bbdip11u:1759": "kutsitamārgaḥ, mārga iva mārgaḥ, kutsitajñānopāyo 'mānamityarthaḥ/",
    "GSP33bbdip11u:1760": "ṛgādikamevetyevakārastu viruddhādiviṣaya iti bhāvaḥ /",
    "GSP33bbdip11u:1761": "skānde purāṇe ityuktamityanvayaḥ /",
    "GSP33bbdip11u:1762": "pāśupatādeḥ kuvartmatvamitiśabdārthaḥ /",
    "GSP33bbdip11u:1763": "sāṅkhyaṃ yogaḥ pāśupataṃ vetāraṇyakameva ca /",
    "GSP33bbdip11u:1764": "ityārabhya vedapañcarātrayoraikyābhiprāyeṇa pañcarātrasyaiva prāmāṇyamuktamitareṣāṃ bhinnamatatvaṃ pradarśya mokṣadharmeṣvapi //",
    "GSP33bbdip11u:1765": "ito 'pi pāśupatādikaṃ kuvartmetyāha - sāṅkhyamiti /",
    "GSP33bbdip11u:1766": "atraivaṃ yojanā - na kevalaṃ skānde, kintu mokṣadharmeṣvapi /",
    "GSP33bbdip11u:1767": "'sāṅkhyaṃ yogaḥ pāśupataṃ vedāraṇyakameva ca'; 'ityārabhya'; upakramyādhītena pañcarātras kṛtsnasya vaktā nārāyaṇassvayam /",
    "GSP33bbdip11u:1768": "jñāneṣveteṣu rājendra sarveṣvetaddhiśiṣyate //",
    "GSP33bbdip11u:1769": "ityuttaravākyena sāṅkhyādiṣu prakṛteṣvapi tatparityāgena pañcarātrasyaiva prāmāṇyarūpamādhikyamuktaṃ yato 'taḥ pāśupatādikaṃ kuvartma amānameveti /",
    "GSP33bbdip11u:1770": "nanvanena pañcarātraprāmāṇyameva bhavennānyāprāmāṇyamityata āha -",
    "GSP33bbdip11u:1771": "itareṣāmiti /",
    "GSP33bbdip11u:1772": "vedapañcarātrayoranyeṣāṃ sāṅkhyādīnāmityarthaḥ/",
    "GSP33bbdip11u:1773": "'bhinnamatattvaṃ'; viruddhadarśanatvaṃ 'pradarśya'; jñāpayitvā pratipādyeti yāvat/",
    "GSP33bbdip11u:1774": "sāṅkhyaṃ yogaḥ pāśupataṃ vedāraṇyakameva ca /",
    "GSP33bbdip11u:1775": "jñānānyetāni bhinnāni nātra kāryā vicāraṇā //",
    "GSP33bbdip11u:1776": "iti vākyaśeṣeṇeti śeṣaḥ /",
    "GSP33bbdip11u:1777": "pradarśyetyasya pañcarātrasyaiva prāmāṇyamuktamityanenānvayaḥ /",
    "GSP33bbdip11u:1778": "parasparaviruddhānāmekaprāmāṇyoktāvanyāprāmāṇyalābhāditi bhāvaḥ /",
    "GSP33bbdip11u:1779": "tarhi vedāraṇyakasyāpyaprāmāṇyaṃ syādityata āha - vedeti /",
    "GSP33bbdip11u:1780": "'aikyābhiprāyeṇa'; iti /",
    "GSP33bbdip11u:1782": "ekārthatvarūpamūlamūlibhāvābhiprāyeṇetyarthaḥ /",
    "GSP33bbdip11u:1783": "tathā ca pañcarātrasya vedasamānārthatvena tatprāmāṇyoktau vedaprāmāṇyamevoktaṃ bhavatīti na tasyāprāmāṇyamiti bhāvaḥ /",
    "GSP33bbdip11u:1784": "na caikyābhiprāyaḥ kutaḥ kalpyata iti vācyam, yato 'dṛṣṭaviṣayasya pauruṣeyasya pañcarātrasya",
    "GSP33bbdip11u:1785": "'prāmāṇyādādhikyakathanamasaṅgataṃ syāt /",
    "GSP33bbdip11u:1786": "'sāṅkhyam';",
    "GSP33bbdip11u:1787": "īśvarāvatārānyakapiloktaṃ śāstram /",
    "GSP33bbdip11u:1788": "kapilo vāsudevākhyaḥ tantraṃ sāṅkhyaṃ jagāda ha /",
    "GSP33bbdip11u:1789": "sarvāgamaviruddhaṃ ca kapilo 'nyo jagāda ha //",
    "GSP33bbdip11u:1790": "ityuktatvāt /",
    "GSP33bbdip11u:1791": "'yogo'; hi hiraṇyagarbhoktaṃ pātañjalam /",
    "GSP33bbdip11u:1792": "'pāśupataṃ';",
    "GSP33bbdip11u:1793": "paśupatinā proktam /",
    "GSP33bbdip11u:1794": "araṇye nirjane deśe adhyetavyatvādāraṇyakamityupaniṣaducyate /",
    "GSP33bbdip11u:1795": "vedāścāraṇyakāni ca, teṣāṃ samāhāraḥ vedāraṇyakaṃ, dvandvaikavadbhāvo vā /",
    "GSP33bbdip11u:1796": "varṇāśramarājadānadharmādipratipādyadharmabahutvāt mokṣadharmāṇāṃ bhedādvā mokṣadharmeṣviti bahuvacanam /",
    "GSP33bbdip11u:1797": "ata eva tattvapradīpe - mokṣadharmeṣviti bahuvacanaṃ dharmabhedādityuktam /",
    "GSP33bbdip11u:1798": "mokṣadharme hi -",
    "GSP33bbdip11u:1799": "sāṅkhyaṃ yogaḥ pāśupataṃ vedāraṇyakameva ca /",
    "GSP33bbdip11u:1800": "jñānānyetāni bhinnāni utāho neti cocyatām /",
    "GSP33bbdip11u:1801": "iti vaiśampāyanoktaṃ prativacanaṃ cāsti /",
    "GSP33bbdip11u:1802": "ime yudhiṣṭhirabhīṣmakartṛke ca",
    "GSP33bbdip11u:1803": "/ bhagavataḥ jñānāni jñānasādhanāni bhinnāni bhinnamatāni /",
    "GSP33bbdip11u:1804": "viruddhanāmapi matānāṃ na sarveṣāṃ prāmāṇyaṃ sambhavati vastuno bahurūpatvābhāvāt,",
    "GSP33bbdip11u:1805": "kintvekasyātra prāmāṇyamitareṣāmaprāmāṇyaṃ vācyam /",
    "GSP33bbdip11u:1806": "tatra kasya prāmāṇyaṃ kasya vāprāmāṇyamiti punaryudhiṣṭhirajanamejayahārdapraśnottaramāha bhīṣmo vaiśampāyanaśca /",
    "GSP33bbdip11u:1807": "“sāṅkhyasya vaktā kapilaḥ”ityārabhya “pañcarātrasya",
    "GSP33bbdip11u:1808": "kṛtsnasya”ityanena jñāneṣu jñānasādhaneṣu etatpañcarātram /",
    "GSP33bbdip11u:1809": "abhiprāyastu paramāptatamena nārāyaṇena sarvasya pañcarātrasya kṛtatvātprāmāṇyaṃ",
    "GSP33bbdip11u:1810": "tāvatsiddham, viruddhānāṃ caikaprāmāṇye anyāprāmāṇyaṃ ca/",
    "GSP33bbdip11u:1811": "etaccādyavākyasthavedāraṇyakapadena vedamūlakapañcarātrasyottaravākyasthapañcarātrapadena ca mūlabhūtavedāraṇyakasyopalakṣaṇāmaṅgīkṛtyobhayorekavākyatāyāmeva sambhavati /",
    "GSP33bbdip11u:1812": "anyathā pañcarātrasya pūrvamaprakṛtatvena pūrvottaravākyayorasaṅgatatvāpātaḥ /",
    "GSP33bbdip11u:1813": "upalakṣaṇāmaṅgīkṛtyaikavākyatāyāṃ ca svīkṛtāyāṃ vedapañcarātrayoreva prāmāṇayaṃ siddhyati",
    "GSP33bbdip11u:1814": "na tadviruddhapāśupatādīnāmiti teṣāmaprāmāṇyameveti /",
    "GSP33bbdip11u:1815": "śāstraṃ yoniḥ pramāṇamasyeti śāstrayoni // 3 //",
    "GSP33bbdip11u:1816": "evaṃ sūtraṃ vyākhyāya yatpareṇoktaṃ śāstrasya yoniriti tadayuktamiti bhāvena svābhimatārthaṃ darśayati - śāstramiti /",
    "GSP33bbdip11u:1817": "kāraṇārthakena yoniśabdena yogyatayā jñaptessambandhe pramāṇamiti paryavasyatītyabhiprāyeṇa 'yoniḥ pramāṇam'; iti vyākhyātam /",
    "GSP33bbdip11u:1818": "'asya';",
    "GSP33bbdip11u:1819": "jagatkāraṇasya 'iti śāstrayoni'; ityanantaraṃ tuśabdo 'dhyāhāryaḥ /",
    "GSP33bbdip11u:1820": "ata eva gītābhāṣye “iti tu śāstrayonitvam”ityuktam /",
    "GSP33bbdip11u:1821": "turevārthaḥ /",
    "GSP33bbdip11u:1822": "tathā ca -",
    "GSP33bbdip11u:1823": "śāstraṃ yoniḥ pramāṇaṃ yasya tacchāstrayonītyeva śāstrayonipadārtho",
    "GSP33bbdip11u:1824": "brahma, na tu śāstrasya yonītyarthaḥ/ paravyākhyānaṃ tūktānupayuktamayuktaṃ ceti ṭīkāyāmeva dūṣitam // 3 //",
    "GSP33bbdip11u:1825": "// iti śāstrayonitvādhikaraṇam //",
    "GSP33bbdip11u:1826": "// 4. samanvayādhikaraṇam //",
    "GSP33bbdip11u:1827": "ajñānāṃ pratīyamānamapi netareṣāṃ śāstrayonitvam /",
    "GSP33bbdip11u:1828": "kutaḥ?",
    "GSP33bbdip11u:1829": "tat tu samanvayāt |",
    "GSP33bbdip11u:1830_0": "atrādhikaraṇe jagatkāraṇasya śāstrayonitvānna lakṣaṇātivyāptiriti pūrvādhikaraṇaphalākṣepaparihāramukhena tasya lakṣaṇatvasiddhaye",
    "GSP33bbdip11u:1830_1": "viṣṇoreva jagatkāraṇatvena śāstragamyatvaṃ netareṣāmapīti samarthyate pūrvapakṣasūcanapūrvakaṃ siddhāntamāha - ajñānāmiti //",
    "GSP33bbdip11u:1830_2": "kartari ṣaṣṭhīyam /",
    "GSP33bbdip11u:1831": "itareṣāṃ iti sambandhe /",
    "GSP33bbdip11u:1832": "samuccayārthasyāperubhayatrānvayaḥ /",
    "GSP33bbdip11u:1833": "pratītyā āgamopalakṣaṇā vā /",
    "GSP33bbdip11u:1834": "tathā ca - na kevalaṃ pāśupatādyuktam, kintu",
    "GSP33bbdip11u:1835": "'ajñānāṃ'; śrutitātparyārthājñānibhirāpātataḥ jñāyamānamapi na kevalaṃ viṣṇoḥ kintu 'itareṣāṃ'; rudrādīnāmapi śāstrayonitvaṃ, jagatkāraṇatvena śāstragamyatvaṃ netyarthaḥ /",
    "GSP33bbdip11u:1836": "nanu pratītyāderajñānamūlatvādikaṃ parikalpyānyeṣāṃ kāraṇatayā śāstrayonitvāgrahaṇe ko heturiti pṛcchati -",
    "GSP33bbdip11u:1837": "kuta iti /",
    "GSP33bbdip11u:1838": "pratīyamānamapītyanenāsyānvayaḥ /",
    "GSP33bbdip11u:1839": "tatra hetukathanāya sūtramupanyasyati - tattviti /",
    "GSP33bbdip11u:1840": "yata ityādau grāhyam /",
    "GSP33bbdip11u:1841": "anvaya upapattyādi liṅgam /",
    "GSP33bbdip11u:1842": "sūtrākṣarāṇi vyācaṣṭe - anvaya iti /",
    "GSP33bbdip11u:1843": "anvīyate svārthena sambadhyate tatparatayā jñāyate śāstraṃ śabdo vānenetyanvayaḥ upapattyāditātparyaliṅgamityarthaḥ",
    "GSP33bbdip11u:1844": "sūtrānusārādekavacanaṃ samudāyābhiprāyam /",
    "GSP33bbdip11u:1845": "tena copakramādīnāṃ kvacidavirodhaṃ sūcayati /",
    "GSP33bbdip11u:1846": "ādipadaṃ śrutiliṅgavākyaprakaraṇasthānasamākhyānāmapi grāhakam /",
    "GSP33bbdip11u:1847": "atra śrutyādiṣaṭkaṃ ca grāhyamiti ṭīkokteḥ /",
    "GSP33bbdip11u:1848": "atra vākye śrutyādiṣaṭkamapyādipadena grāhyamiti hi tasyārthaḥ /",
    "GSP33bbdip11u:1849": "parantu śrutyādīnāmupakramādivattātparyagrāhakatvābhāvādāgamārthamātranirṇāyakatvāt nātra tannidarśakapramāṇoktiḥ /",
    "GSP33bbdip11u:1850": "ata evottaratra -",
    "GSP33bbdip11u:1851": "śrutirliṅgaṃ samākhyā ca vākyaṃ prakaraṇaṃ tathā /",
    "GSP33bbdip11u:1852": "pūrvaṃ pūrvaṃ balīyaḥ syādevamāgamanirṇaye //",
    "GSP33bbdip11u:1853": "iti tatrāpi pramāṇaṃ vakṣyati /",
    "GSP33bbdip11u:1854": "uktaṃ hi pramāṇalakṣaṇaṭīkāyām",
    "GSP33bbdip11u:1855": "“upakramādīnāṃ tātparyaliṅgatvameteṣāṃ punarartha eveti viśeṣajñāpanārtho",
    "GSP33bbdip11u:1856": "yogavibhāgaḥ”iti /",
    "GSP33bbdip11u:1857": "na caivam “atra śrutyādiṣaṭkaṃ ca grāhyam”iti ṭīkāyāṃ tātparyagrāhakeṣvantarbhāvoktirayukteti vācyam, yato 'tretyasya",
    "GSP33bbdip11u:1858": "samanvayaśabdārtha ityevārtho na tātparyagrahakeṣviti, 'ākāśastalliṅgāt';",
    "GSP33bbdip11u:1859_0": "'śabdādeva pramitaḥ'; (bra.sū. 1-1-22, 7-24) ityādau śrutiliṅgādibhirāgamārthaniraṇayadarśanena teṣāmapi anvīyate śaktirūpasambandhavattayā",
    "GSP33bbdip11u:1859_1": "jñāyate padajātamebhiritivyutpattyā anvayaśabdārthatvaucityāt na copakramopasaṃhārābhyāsāpūrvatāphalārthavādopapattayaḥ śrutiliṅgavākyaprakaraṇasthānasamākhyāśca",
    "GSP33bbdip11u:1859_2": "tātparyaliṅgānīti jñānapādīyasudhāvirodha iti vācyam, atra śakterapi saṃyojanāt /",
    "GSP33bbdip11u:1860": "ata eva candrikāyāmupakramādipramāṇakaḥ śaktitātparyalakṣaṇassambandhaḥ samanvaya ityuktam",
    "GSP33bbdip11u:1861": "atradipadaṃ śrutyādīnāmapi grāhakam /",
    "GSP33bbdip11u:1862": "vyutkrameṇānvayaḥ /",
    "GSP33bbdip11u:1863": "anenātra bṛhatsaṃhitāvacanodāharaṇaṃ vakṣyamāṇasya śrutirliṅgamiti vacanasyopalakṣakamiti sūcitam /",
    "GSP33bbdip11u:1864": "uktaṃ ca bṛhatsaṃhitāyām -",
    "GSP33bbdip11u:1865": "upakramopasaṃhārāvabhyāso 'pūrvatā phalam /",
    "GSP33bbdip11u:1866": "arthavādopapattī ca liṅgaṃ tātparyanirṇaye // iti /",
    "GSP33bbdip11u:1868": "kāni tānyupapattyādīni kutra ca liṅgānītyata āha - uktaṃ ceti /",
    "GSP33bbdip11u:1869": "upapattyādītyanuṣajyate/ na kevalamupapattyādyuktaṃ nirdiṣṭaṃ, kintu tajjñāpyaṃ coktamiti cārthaḥ /",
    "GSP33bbdip11u:1870": "asmaduktamupapattyādi liṅgaṃ bṛhatsaṃhitāyāmapyuktamiti vā /",
    "GSP33bbdip11u:1871": "kimuktamityatastatpaṭhati - upakrameti /",
    "GSP33bbdip11u:1872": "prakaraṇādirupakramaḥ tadanta upasaṃhāraḥ /",
    "GSP33bbdip11u:1873": "upakramopasaṃhāraśca tau tathoktau /",
    "GSP33bbdip11u:1874_0": "atropakramopasaṃhāratadaikarūpyābhyāsāpūrvatāphalārthavādāśceti pramāṇalakṣaṇokteḥ pratyekavivakṣayā viśakalitāvupakramopasaṃhārau",
    "GSP33bbdip11u:1874_1": "dvau samudāyavivakṣayā ubhayāvirodhalakṣaṇaṃ ekārthatvalakṣaṇaṃ vā tadaikarūpyamapi pṛthaktātparyagrāhakamanusandheyam /",
    "GSP33bbdip11u:1875": "ata eva dvivacanaprayogaḥ /",
    "GSP33bbdip11u:1876": "ekaprakārāsakṛduktirabhyāsaḥ /",
    "GSP33bbdip11u:1877": "prācuryeṇa pramāṇāntarāsiddhārthabodhakatā apūrvatā /",
    "GSP33bbdip11u:1878": "phalavadarthapratipādakaṃ phalam /",
    "GSP33bbdip11u:1879": "stutiḥ, nindā, ekakartṛkopākhyānarūpā parakṛtiḥ,",
    "GSP33bbdip11u:1880": "anekakartṛkopākhyānarūpaḥ purākalpaśca, arthavādaḥ /",
    "GSP33bbdip11u:1881": "upapattiḥ yuktiḥ /",
    "GSP33bbdip11u:1882": "'tātparyanirṇaye'; vākyatātparyaniścaye 'liṅgaṃ'; sādhanamitiyarthaḥ/",
    "GSP33bbdip11u:1883": "yadvā - nirṇetavye tātparye sādhye 'liṅgaṃ'; heturityarthaḥ/ liṅgamityasya upakramādipadaiḥ yathāyogyaṃ pratyekaṃ sambandhaḥ /",
    "GSP33bbdip11u:1884": "smṛterupakramāditve",
    "GSP33bbdip11u:1885": "'pi virodhe uttarottaraprābalyasūcanāya bhāṣye upapattyādīti vyatyasyoktiḥ /",
    "GSP33bbdip11u:1886": "sāmānyaviśeṣabhāvena upapatterupakramādibhyaḥ pṛthaguktiḥ /",
    "GSP33bbdip11u:1887": "yadvā -",
    "GSP33bbdip11u:1888": "etaccopakramādi svārthe śabdātmakamapi idametatparam abādhe satyetadupakramatvāt ityādirūpeṇa vākyatātparye liṅgaṃ ca bhavati /",
    "GSP33bbdip11u:1889": "upapattistu yathāgnyādirūpasvarthe tathā tātparye 'pi ayametattātparyaviṣayaḥ upapannatvāt iti prakāreṇa liṅgarūpeti pṛthaguktiḥ /",
    "GSP33bbdip11u:1890": "upakramāditātparyaliṅgaiḥ samyaṅnirūpyamāṇe tadevaśāstragamyam /",
    "GSP33bbdip11u:1891": "sūtraṃ yojayati - upakramādīti /",
    "GSP33bbdip11u:1892": "'śāstre'; iti śeṣaḥ /",
    "GSP33bbdip11u:1893": "samityasyārthaḥ samyagiti /",
    "GSP33bbdip11u:1894": "sarvasminnityapi draṣṭavyam /",
    "GSP33bbdip11u:1895": "'nirūpyamāṇe'; ityanena saṃśabdārthasya adhyāhṛtakriyayānvayo darśitaḥ /",
    "GSP33bbdip11u:1896": "tuśabdasyārtha eveti /",
    "GSP33bbdip11u:1897": "'śāstrayoni'; ityanuṣaktapadasyārthaḥ śāstrāgamyamiti /",
    "GSP33bbdip11u:1898": "tathā ca yato",
    "GSP33bbdip11u:1899": "'trānvayapadoktaiḥ śrutiliṅgavākyaprakaraṇasthānasamākhyopakramādibhiḥ śaktitātparyaliṅgaiḥ 'saṃ samyak'; balābalavimarśapūrvakaṃ 'sarvasmin';",
    "GSP33bbdip11u:1900_0": "śāstre ṛgādirūpe 'nirūpyamāṇe'; vicāryamāṇe ekārthe śaktitātparyarūpavyāpakadharmavattayā avagamyamāne 'tadeva'; viṣṇvākhyaṃ",
    "GSP33bbdip11u:1900_1": "brahmaiva 'śāstragamyaṃ'; tatpramāṇakaṃ pratīyate, na rudrādi, ato 'jñānāṃ",
    "GSP33bbdip11u:1901": "pratīyamānamapi netareṣāṃ śāstrayonitvamiti yojanā /",
    "GSP33bbdip11u:1902": "liṅgairiti tṛtīyayā nirūpyamāṇe iti saptamīprayoge ca upakramādikaṃ tātparyahetuḥ /",
    "GSP33bbdip11u:1903": "tātparyaṃ ca śāstrapramāṇakatve heturiti sūcitaṃ bhavati /",
    "GSP33bbdip11u:1904": "na kevalamupapattyādikaṃ samanvayaśabdārthaḥ, kintu taddhetukaḥ śāstrajanyapramāgocaratvarūpaḥ",
    "GSP33bbdip11u:1905": "śāstrayonitve hetubhūtaḥ /",
    "GSP33bbdip11u:1906": "“tatparatvasambandho 'pi”iti sudhokteḥ /",
    "GSP33bbdip11u:1907": "anena",
    "GSP33bbdip11u:1908": "'samanvayāt'; sāvakāśatvaniravakāśatvādinā balābalaniścayapurassaraṃ anyatarabādhayā",
    "GSP33bbdip11u:1909": "vākyārthavimarśarūpasamyagvicāritatvalakṣaṇasamyakttvayuktādupakramā-",
    "GSP33bbdip11u:1910_0": "diśaktitātprayaliṅgasamudāyātmasamanvayāt sarvaśāstrasya bhagavatyeva samyagvacanavṛttyā śaktitātparyākhyasambandhāvagamāt",
    "GSP33bbdip11u:1910_1": "tadviṣṇvākhyaṃ brahmaiva jagatkāraṇatayā śāstrayoni na rudrādīti 'samanvayāt';",
    "GSP33bbdip11u:1911": "ityasyāvṛttyā sūtrayojanā darśitā bhavati /",
    "GSP33bbdip11u:1912": "māṃ vidhatte 'bhidhatte māṃ vikalpyo 'pohyā ityaham /",
    "GSP33bbdip11u:1913": "ityasyā hṛdayaṃ sākṣānnānyo madveda kaścana /",
    "GSP33bbdip11u:1914": "iti bhāgavate // 4 //",
    "GSP33bbdip11u:1915": "nanu karmavidhānādirūpaśāstrasya kathaṃ brahmaparatetyāśaṅkāṃ bhagavadvākyena pratiṣedhati - māmiti/ yadyapi bhāgavate “ityasyā hṛdayaṃ",
    "GSP33bbdip11u:1916": "loke”iti pāṭhaḥ, tathā pūrvottarārdhayorvyutkrameṇa pāṭhaśca dṛśyate/",
    "GSP33bbdip11u:1917": "tathāpyācāryokteranyakalpīyo 'yamityadoṣaḥ /",
    "GSP33bbdip11u:1918": "ekādaśaskandhe uddhavaṃ prati kṛṣṇavacanametat /",
    "GSP33bbdip11u:1919": "atrāsmacchabdena kṛṣṇa ucyate /",
    "GSP33bbdip11u:1920": "tathā ca “vasante",
    "GSP33bbdip11u:1921": "vasante” ityādi karmavidhātrī śrutiḥ 'mām'; uddiśyaiva matpūjātvena karmavidhatte /",
    "GSP33bbdip11u:1922": "indrādyabhidhātrī 'māmabhidhatte';",
    "GSP33bbdip11u:1923": "madguṇānaiśvaryādīnabhidhatte /",
    "GSP33bbdip11u:1924": "'ahaṃ vikalpyaḥ'; kalpanaṃ vidhānaṃ tathā",
    "GSP33bbdip11u:1925": "ca -",
    "GSP33bbdip11u:1926": "catvāri vākparimitā padāni tāni vidurbrāhmaṇā ye manīṣiṇaḥ /",
    "GSP33bbdip11u:1927": "guhā trīṇi nihitā neṅgayanti turīyaṃ vāco manuṣyā vadanti // (ṛ.",
    "GSP33bbdip11u:1928": "iti śrutyā yā vāgvaktṛttvānnimittādvākbdito hariḥ tasyā yāni sthānāpekṣayā 'parimitāni'; paricchinnāni 'catvāri padāni'; vāsudevādirūpāṇi tāni ye",
    "GSP33bbdip11u:1929": "manīṣiṇaḥ brāhmaṇāḥ ta eva viduḥ /",
    "GSP33bbdip11u:1930": "tatra vāco hṛdayaguhāyāṃ nihitāni vāsudevāditrīṇi rūpāṇi 'manuṣyāḥ'; sādhāraṇāḥ 'neṅgayanti'; na jānanti /",
    "GSP33bbdip11u:1931": "'turīyam'; aniruddhākhyaṃ tu 'vadanti'; jānanatītyevaṃrūpeṇa ahameva catuṣṭvasaṅkhyāviśiṣṭavāsudevādivividharūpatayā bahutvena vidheya",
    "GSP33bbdip11u:1932": "ityarthaḥ /",
    "GSP33bbdip11u:1933": "'ahamapohyaḥ'; 'na surāṃ pibet'; (manu. 11-94.)",
    "GSP33bbdip11u:1934": "ityādivākyenāpriyāditi śeṣaḥ/ tathā ca “niṣedhabuddhiviṣayamapriyaṃ hi hareḥ smṛtam”iti bhāgavatatātparyokteḥ surāpānādikaṃ madaprītisādhanatvāt",
    "GSP33bbdip11u:1935": "niṣidhyate ityapriyadvārā 'na surāṃ pibet'; ityādinā ahameva niṣedhya",
    "GSP33bbdip11u:1936": "ityarthaḥ /",
    "GSP33bbdip11u:1937": "athavā - ahamapriyādapohyaḥ mamāprītikarātsurāpānaśabditāt “surā harerguṇā me syuḥ”iti cintanāttapadapekṣya apohyo niṣedhya ityarthaḥ",
    "GSP33bbdip11u:1938": "/ taduktaṃ bhāgavatatātparye - vidhirūpatvena kalpanaṃ vikalpaḥ catvāri vāgityādi /",
    "GSP33bbdip11u:1939": "tatra vāgityanuvādaḥ /",
    "GSP33bbdip11u:1940": "vidhibhāge hareḥ pūjaivābhidhāne ca tadguṇāḥ /",
    "GSP33bbdip11u:1941": "vikalpe tadbahutvaṃ cāpyapohe tu tadapriyam /",
    "GSP33bbdip11u:1942": "ucyate sarvavedeṣu tacca veda sa eva hi // iti /",
    "GSP33bbdip11u:1943": "tathā -",
    "GSP33bbdip11u:1944": "surā harerguṇāḥ proktāste me syuriti cintanam /",
    "GSP33bbdip11u:1945": "surāpānamiti proktaṃ tanna kuryātkathañcana // iti /",
    "GSP33bbdip11u:1946": "tattvapradīpe tu - 'dve vā va brahmaṇo rūpe'; iti vikalpya vividhaṃ",
    "GSP33bbdip11u:1947": "kalpayitvā 'tatra yassa ātmā'; (talavakārabrāhmaṇam) iti sadoṣādapohyo nirdeṣatvena vidheyo 'pyahamevetyarthaḥ uktaḥ /",
    "GSP33bbdip11u:1948": "atra tattvapradīpapakṣe vikalpyeti lyap /",
    "GSP33bbdip11u:1949": "ṭīkākṛtpakṣe tu vikalpyaśabdassamāsāntargato vyasto veti viśeṣaḥ /",
    "GSP33bbdip11u:1950": "iyaṃ ca bhagavati vākyasamanvayarītiḥ - ādyasya itiśabdasya prakārārthasya",
    "GSP33bbdip11u:1951": "hṛdayamityanenānvayaḥ /",
    "GSP33bbdip11u:1952": "dvitīyasya evaṃbhūtāyā ityarthaḥ /",
    "GSP33bbdip11u:1953": "tathā ca hyevaṃbhūtāyā vidhiniṣedhādirūpāyā anyaparatvena pratītāyāścāsyāśśruteriti",
    "GSP33bbdip11u:1954": "'māṃ vidhatte'; ityādyuktaprakāreṇa 'hṛdayaṃ'; tātparyam 'ahameva veda';",
    "GSP33bbdip11u:1955": "jānāmi 'madanyaḥ kaścana'; ko 'pi viśeṣataḥ prāyaḥ na veda na jānātītyarthaḥ /",
    "GSP33bbdip11u:1956": "bhāgavata ityanantaraṃ tadeva śāstragamyamityuktatvāt na kathamitiśaṅkāvakāśa iti vākyaśeṣaḥ // iti samanvayādhikaraṇam //",
    "GSP33bbdip11u:1957": "// 5. īkṣatyadhikaraṇam //",
    "GSP33bbdip11u:1958": "nanu yato vāco nivartante /",
    "GSP33bbdip11u:1959": "aprāpya manasā saha /",
    "GSP33bbdip11u:1960": "(tai.u. 2-4-1.)",
    "GSP33bbdip11u:1961": "atrādhikaraṇe saṃśabdoktaṃ vācyatvaṃ kārtsnyaṃ cākṣipya samādhīyate /",
    "GSP33bbdip11u:1962": "pūrvapakṣayati - nanviti /",
    "GSP33bbdip11u:1963": "'ityādibhiśśrutibhiḥ'; iti tṛtīyāpañcamyarthe /",
    "GSP33bbdip11u:1964": "netyādyāvartate /",
    "GSP33bbdip11u:1965": "tathā ca 'tat'; pūrvasūtre tacchabdoktaṃ brahmaśabdagocaraṃ śāstroktaṃ kāraṇaṃ na, kutaḥ? yato na śabdagocaraṃ",
    "GSP33bbdip11u:1966": "śāstramukhyārthaḥ na, tadapi kutaḥ? yato na śabdagocaraṃ śabdāvācyaṃ,",
    "GSP33bbdip11u:1967": "nacekṣaṇīyatvavirodhaḥ tadasiddheḥ /",
    "GSP33bbdip11u:1968": "kutaḥ? yato na tadgocaraṃ",
    "GSP33bbdip11u:1969": "jñānaviṣayaḥ na, ajñeyamiti yāvat /",
    "GSP33bbdip11u:1970": "na cāvācyatvājñeyatvayorasiddhiḥ /",
    "GSP33bbdip11u:1971": "“yato vāco nivartante”ityādi śruteriti yojanā/ 'yato vācaḥ'; iti vākye avācyatvasya 'aprāpya manasā saha'; ityajñeyatvasya ca uktatvāditi bhāvaḥ",
    "GSP33bbdip11u:1972": "/ “trayī na śrutigocarā”ityatra gocaraśabdasya viśeṣyaliṅgatayā prayogāt",
    "GSP33bbdip11u:1973": "'na tacchabdagocaram'; iti sādhu /",
    "GSP33bbdip11u:1974_0": "sudhāyāṃ tu śabdānāṃ gavāṃ jñānānāṃ caraścaraṇaṃ vṛttiryasmin tacchabdagocaramiti vyadhikaraṇabahuvrīhiṃ caraścaraṇamasyāstīti",
    "GSP33bbdip11u:1974_1": "matvarthīyācpratyayāntatvaṃ cāśritya śabdagocaramityasya sādhutvamuktam 'yataḥ'; iti taittirīyavākyam /",
    "GSP33bbdip11u:1975": "yato",
    "GSP33bbdip11u:1976": "'vāco'; vedā vāgindriyāṇi ca 'manasā'; manorūpendriyeṇa saha 'tamaprāpya';",
    "GSP33bbdip11u:1977": "tadviṣayakavṛttijñānamajānantya eva nivartante /",
    "GSP33bbdip11u:1978": "taṃ brahmaṇa ānandaṃ vidvānna bibheti ityarthaḥ /",
    "GSP33bbdip11u:1979": "guṇaguṇinorabhedāśrayeṇaitadudāhṛtam /",
    "GSP33bbdip11u:1980": "'aśabdamasparśamarūpamavyayaṃ tathārasaṃ nityamagandhavacca yat'/",
    "GSP33bbdip11u:1981": "(kaṭha. 3-15.)",
    "GSP33bbdip11u:1982": "'aśabdam'; iti kāṭhakavākyam /",
    "GSP33bbdip11u:1983": "atra sarvatra yacchabdo yojyaḥ /",
    "GSP33bbdip11u:1984": "na vidyate śabdo guṇaḥ pramāṇaṃ vā yasmiṃstattathoktam /",
    "GSP33bbdip11u:1985": "prākṛtaśabdaguṇaśūnyaṃ śabdapramāṇāviṣayaḥ śabdabhinnaṃ cetyarthaḥ /",
    "GSP33bbdip11u:1986": "'asparśaṃ'; sparśaguṇaśūnyaṃ tata eva sparśaliṅgāviṣayaḥ tadbhinnaṃ ca, 'arūpaṃ'; rūparahitam ata eva",
    "GSP33bbdip11u:1987": "cakṣuṣapratyakṣāviṣayastadbhinnaṃ ca /",
    "GSP33bbdip11u:1988": "'arasaṃ'; rasaguṇaśūnyaṃ rasabhinnaṃ ca /",
    "GSP33bbdip11u:1989": "agandhamityasyāpyupalakṣakametat /",
    "GSP33bbdip11u:1990": "anena pañcamātrāvilakṣaṇatvamapyuktam /",
    "GSP33bbdip11u:1991": "'avyayaṃ nityam'; ityābhāyāṃ svarūpato dehataśca nāśaśūnyatvamucyate /",
    "GSP33bbdip11u:1992": "agandhavadityanena gandhavatpṛthivīlakṣaṇatvamuktam /",
    "GSP33bbdip11u:1993": "anenopalakṣaṇayā pañcamahābhūtavilakṣaṇatvamapyuktaṃ bhavati /",
    "GSP33bbdip11u:1994": "asya 'nicāyya taṃ",
    "GSP33bbdip11u:1995": "mṛtyumukhātpramucyate'; ityanenānvayaḥ/",
    "GSP33bbdip11u:1996": "'avacanenaiva provāca'; (bāṣkalaśrutiḥ)",
    "GSP33bbdip11u:1997": "'avacanena'; ityanyacchrutivākyam /",
    "GSP33bbdip11u:1998": "'avacanena'; vacanavṛttiṃ vinaiva lakṣaṇayā 'provāca brahma guruḥ'; śiṣyāyopadideśeti pararītyārthaḥ",
    "GSP33bbdip11u:1999": "'yadvācānabhyuditaṃ yena vāgabhyudyate ... yacchrotreṇa na śruṇoti yena śrotramidaṃ śrutam'",
    "GSP33bbdip11u:2000": "ityādibhiśśrutibhiḥ na tacchabdagocaram /",
    "GSP33bbdip11u:2001": "'yadvācā'; ityanyattalavakāravākyam /",
    "GSP33bbdip11u:2002": "'vācā'; taduccāryeṇa śabdena yat",
    "GSP33bbdip11u:2003": "'anabhyuditam'; anuktam /",
    "GSP33bbdip11u:2004": "yena vāk 'abhyudyate'; ucyate /",
    "GSP33bbdip11u:2005": "śrotrendriyeṇa na śṛṇoti puruṣaḥ /",
    "GSP33bbdip11u:2006": "yenedaṃ śrotraṃ śrutaṃ tadeva brahma tvaṃ viddhītyarthaḥ /",
    "GSP33bbdip11u:2007": "atra pūrvapakṣarītyā vacanavṛttiniṣedhaḥ /",
    "GSP33bbdip11u:2008": "ādipadenaivaṃjātīyakā śrutirgṛhyate /",
    "GSP33bbdip11u:2009": "netyāha -",
    "GSP33bbdip11u:2010": "īkṣater nāśabdam |",
    "GSP33bbdip11u:2011": "'sa etasmājjīvaghanātparātparaṃ puriśayaṃ puruṣamīkṣate'; (pra.5-5.)",
    "GSP33bbdip11u:2012": "'ātmanyevātmānaṃ paśyet'; (bṛ.6-4-23.)",
    "GSP33bbdip11u:2013": "'vijñāya prajñāṃ kurvīta'; (bṛ. 6-4-21.)",
    "GSP33bbdip11u:2014": "ityādivacanairīkṣaṇīyatvādvācyameva /",
    "GSP33bbdip11u:2015": "siddhāntayatsūtramavatārayati - neti // itiśabda āvartate /",
    "GSP33bbdip11u:2016": "tathā ca atra sūtrakāraḥ iti pūrvapakṣyuktaṃ śrutitātparyāparijñānaprāptaṃ brahmaṇo 'vācyatvaṃ neti niṣedhatītyarthaḥ /",
    "GSP33bbdip11u:2017": "sūtraṃ paṭhati - īkṣateriti /",
    "GSP33bbdip11u:2018": "atra tadityanuvartate /",
    "GSP33bbdip11u:2019": "tacca ādhyāyaparisamāpteḥ vidheyasamarpakamapīhoddeśyasamarpakam /",
    "GSP33bbdip11u:2020": "na vidyate śabdo vācako yasya tadaśabdam /",
    "GSP33bbdip11u:2021": "tathā ca 'tat'; brahma 'aśabdaṃ'; śabdāvācyaṃ na, kintu vācyameva /",
    "GSP33bbdip11u:2022": "kutaḥ? īkṣateḥ /",
    "GSP33bbdip11u:2023": "dhātunirdeśo 'yaṃ, tathaiva sudhokteḥ /",
    "GSP33bbdip11u:2024": "tathāpi śabdamātrasyāsādhakatayā tena tadartho lakṣyate /",
    "GSP33bbdip11u:2025": "tena prakṛtānukūlatayekṣaṇīyatvaṃ vivakṣyate /",
    "GSP33bbdip11u:2026": "tathā ca 'īkṣateḥ'; īkṣaṇīyatvāt jñānaviṣayatvādityarthaḥ ityāśayena sūtraṃ vyācaṣṭe - sa iti /",
    "GSP33bbdip11u:2027": "idaṃ ca ṣaṭpraśnavākyam /",
    "GSP33bbdip11u:2028": "atra “yaḥ punaretaṃ trimātreṇaumityanenaivākṣareṇa paraṃ",
    "GSP33bbdip11u:2029": "puruṣamabhidhyāyīta sa tejasi sūrye sampanno yathā pādodarastavacā vinirmucyate evaṃ ha vai sa pāpmanā vinirmuktaḥ sa sāmabhirunnīyate",
    "GSP33bbdip11u:2030": "brahmalokam”iti pūrvavākye prakṛto yaḥ",
    "GSP33bbdip11u:2031_0": "akārokāramakārākhyāṃśatrayayuktapraṇavoktaprakāreṇa paramātmānamabhidhyāya tamaparokṣīkṛtya ca tejorūpe sūrye sampannatvagvinirmuktasarpavadvidhūtapāpassāmābhimānidevaiḥ",
    "GSP33bbdip11u:2031_1": "satyākhyaṃ brahmalokaṃ prāptaḥ praṇavopāsako jīvaḥ saḥ 'jīvaghanāt';",
    "GSP33bbdip11u:2032": "jīvasārāttacchreṣṭhāt 'etasmāt'; caturmukhāttadupadeśena 'parātparam';",
    "GSP33bbdip11u:2033": "uttamāduttamaṃ 'puriśayaṃ'",
    "GSP33bbdip11u:2034": "sakaladehāntargataṃ 'puruṣaṃ'; pūrṇaṃ vāsudevaṃ paramātmānaṃ 'īkṣate';",
    "GSP33bbdip11u:2035": "jānātītyarthaḥ /",
    "GSP33bbdip11u:2036": "yadyapi ṣaṭpraśnaṭīkāyāṃ “jīvaghanādviriñcāttadupāsanayeti yāvat, īkṣate punarabhivṛddhajñāno bhavati /",
    "GSP33bbdip11u:2037": "īkṣitvāca taṃ prāpnoti”ityukterīkṣateraparokṣajñānārthatvaṃ",
    "GSP33bbdip11u:2038": "pratīyate /",
    "GSP33bbdip11u:2039_0": "tathāpi mūle jñānasāmānyaviṣayatvarūpekṣaṇīyatvahetorasiddhiparihārāya asyāḥ śruterupanyastatvāt “hiraṇyagarbhopadeśena”iti",
    "GSP33bbdip11u:2039_1": "ṭīkokteśceha prakṛtānuguṇyādīkṣatiḥ parokṣajñānārtho vyākhyeyaḥ / 'ātmani'; ityaparaṃ kāṇvavākyaṃ jijñāsānaye vyākṛtam /",
    "GSP33bbdip11u:2040": "'vijñāya'; ityanyadvājasaneyavākyam/",
    "GSP33bbdip11u:2041": "'brāhmaṇo'; brahmaniṣṭho dhīraḥ 'taṃ'; paramātmānamevaṃ śāstreṇācāryādvā 'vijñāya'; parokṣato jñātvā 'prajñāṃ'; prakṛṣṭamapokṣajñānaṃ 'kurvīta'",
    "GSP33bbdip11u:2042": "sampādayedityarthaḥ /",
    "GSP33bbdip11u:2043": "ityādīti /",
    "GSP33bbdip11u:2044": "evamādivākyairityarthaḥ /",
    "GSP33bbdip11u:2045": "ādiśabdena",
    "GSP33bbdip11u:2046": "“ātmā vā are draṣṭavyaḥ”(bṛ.u. 4-4-5.) “ajaātmā mahān dhruvaḥ”(bṛ.u.",
    "GSP33bbdip11u:2047": "6-4-20.) “tameva dhīro vijñāya”(bṛ.u. 6-4-21.) ityādikaṃ gṛhyate /",
    "GSP33bbdip11u:2048": "īkṣaṇīyatvāt /",
    "GSP33bbdip11u:2049": "avagamopalakṣakametat /",
    "GSP33bbdip11u:2050": "anyathānanvayāt /",
    "GSP33bbdip11u:2051": "anenāsiddhiḥ parihṛtā /",
    "GSP33bbdip11u:2052": "tadanyathānupapatteriti śeṣaḥ /",
    "GSP33bbdip11u:2053": "vācyameveti sautranañdvayalabdhārthoktiḥ /",
    "GSP33bbdip11u:2054": "na tvavācyaṃ nāpi lakṣyamiti evaśabdārthaḥ /",
    "GSP33bbdip11u:2055": "tadityanenāsyānvayaḥ /",
    "GSP33bbdip11u:2056": "aniyamasūcanāya sūtrabhāṣyayoḥ pratijñāhetvorvyutkrameṇoktiḥ /",
    "GSP33bbdip11u:2057": "aupaniṣadatvānnāvacanenekṣaṇam /",
    "GSP33bbdip11u:2058": "nanvastvīkṣaṇīyatvaṃ brahmaṇaḥ, tathāpi na tadanyathānupapattyā tasya vācyatvaṃ vācyaṃ pratyakṣādināpīkṣaṇīyatvopapatterityata āha -",
    "GSP33bbdip11u:2059": "aupaniṣadatvāditi /",
    "GSP33bbdip11u:2060": "tadityetadvipariṇamyānuvartate /",
    "GSP33bbdip11u:2061": "tathā ca 'tasya';",
    "GSP33bbdip11u:2062": "brahmaṇaḥ 'aupaniṣadatvāt'; upaniṣadekasamadhigamyatvāt 'avacanena';",
    "GSP33bbdip11u:2063": "vacanetarapramāṇena 'īkṣaṇaṃ'; jñānaṃ netyarthaḥ /",
    "GSP33bbdip11u:2064": "tathā ca śrutismṛtisāhāyyarahitapratyakṣādyavedyatvaviśiṣṭekṣaṇīyatvānyathānupapattyā brahmaṇo vācyatvaṃ siddhyatyeveti bhāvaḥ /",
    "GSP33bbdip11u:2065": "pariśeṣapramāṇaparatayā vā idamāvṛttya vyākhyeyam /",
    "GSP33bbdip11u:2066": "yojanā tu brahmaṇaśrutiṣūktaṃ īkṣaṇaṃ pramāṇenaiva hi bhavet /",
    "GSP33bbdip11u:2067": "prasaktapramāṇeṣu ca 'nāvacanena';",
    "GSP33bbdip11u:2068": "vacanetarapramāṇenekṣaṇaṃ sambhavati aupaniṣadatvāt vacanenaiva bhavadīkṣaṇaṃ nāvacanena vacanavṛttyanyalakṣaṇādinā sambhavati /",
    "GSP33bbdip11u:2069": "kutaḥ?",
    "GSP33bbdip11u:2070": "'avacanena'; bhāvapradhāno bahuvrīhiḥ /",
    "GSP33bbdip11u:2071": "avacanatvenāvācyatvena nimittena ataḥ pariśeṣādīkṣaṇaṃ vācyatvameva sādhayatīti /",
    "GSP33bbdip11u:2072": "'sarve vedā yatpadamāmanti tapāṃsi sarvāṇi ca yadvadanti'; /",
    "GSP33bbdip11u:2073": "(kaṭha. 2-15.)",
    "GSP33bbdip11u:2074": "nanu śrutisiddhamavācyatvaṃ kathamīkṣaṇīyatvayuktimātreṇa dūṣyate?",
    "GSP33bbdip11u:2075": "'prābalyamāgamasyaiva'; iti yuktitaḥ śruteḥ prābalyokterityataḥ sautro heturāgamopalakṣaka iti bhāvena vācyatve śrutismṛtī cāha - sarva iti //",
    "GSP33bbdip11u:2076": "kaṭhānāmiyaṃ śrutiḥ/ sarve vedā 'yatpadaṃ'; yasya brahmaṇaḥ svarūpam",
    "GSP33bbdip11u:2077": "'āmananti'; mukhyavṛttyā satātparyaṃ pratipādayanti /",
    "GSP33bbdip11u:2078": "sarve vedāḥ sarvāṇi tapāṃsi prasiddhāni 'yat'; brahma prati 'vadanti'; yaduddeśena kartavyānīti bodhayantītyarthaḥ /",
    "GSP33bbdip11u:2079": "tattvapradīparītyā 'tapāṃsi';",
    "GSP33bbdip11u:2080": "ālocanarūpā yuktaya iti vā /",
    "GSP33bbdip11u:2081": "sarvairvedairahameva 'vedyo'; mukhyataḥ pratipādyaḥ /",
    "GSP33bbdip11u:2082": "ahaṃ 'vedāntakṛt'; brahmasūtrakṛt 'vedavit'; vedārthajñānī ceti gītāsmṛtyarthaḥ /",
    "GSP33bbdip11u:2083": "ādipadāt 'atha kasmāducyate'; 'nāmāni sarvāṇi';",
    "GSP33bbdip11u:2084": "'vacasāṃ vācyamuttamam'; ityādessaṅgrahaḥ /",
    "GSP33bbdip11u:2085": "tathā ca śrutau 'āmananti';",
    "GSP33bbdip11u:2086_0": "iti sākṣādvācyatvokteḥ, smṛtau ca 'ahameva'; ityavadhāraṇopapattaye mukhyatayā vedyatvasya vivakṣaṇīyatvāt tasya ca vācyatvaṃ",
    "GSP33bbdip11u:2086_1": "vināyogātsarvaśabdalakṣaṇāyāścāsambhavādvācyatvamevābhyāṃ siddhyatīti",
    "GSP33bbdip11u:2087": "bhāvaḥ /",
    "GSP33bbdip11u:2088": "smṛtibhyaścetyasya vācyamevetyanenānvayaḥ /",
    "GSP33bbdip11u:2089": "ādiśabdopāttaśrutismṛtyapekṣayā bahuvacanam /",
    "GSP33bbdip11u:2090": "na kevalamīkṣaṇīyatvahetoriti cārthaḥ /",
    "GSP33bbdip11u:2091": "vedaiśca sarvairahameva vedyo vedāntakṛdvedavideva cāham /",
    "GSP33bbdip11u:2092": "(bha.gī. 15-15.)",
    "GSP33bbdip11u:2093": "ityādiśrutismṛtismṛtibhyaśca /",
    "GSP33bbdip11u:2094": "avācyatvādikaṃ tvaprasiddhatvāt /",
    "GSP33bbdip11u:2095": "nanvevaṃ vācyatvasya yuktyādisiddhatve avācyatvājñeyatvābhidhāyakodāhṛtaśruteḥ 'yato vācaḥ'; ityādirūpāyāḥ kā gatirityata āha - avācyatvādikamiti /",
    "GSP33bbdip11u:2096": "ajñeyatvamatarkyatvaṃ ca ādiśabdārthaḥ /",
    "GSP33bbdip11u:2097": "tuśabdaḥ śaṅkāvyāvartakaḥ bhinnakrameṇāvadhāraṇe vā /",
    "GSP33bbdip11u:2098": "tathā ca 'aprasiddhatvāt'; sākalyena agocaratvānnimittādeva brahmaṇi",
    "GSP33bbdip11u:2099": "'avācyatvādikam'; avācyatvādivyapadeśo yujyata iti na tadvirodha iti",
    "GSP33bbdip11u:2100": "bhāvaḥ /",
    "GSP33bbdip11u:2101": "anena siddhānte 'aśabdam'; ityāderaprasiddhatvātsākalyena vācakaśabdaśūnyamityādirthaḥ /",
    "GSP33bbdip11u:2102": "'avacanena'; ityasya tu sākalyena",
    "GSP33bbdip11u:2103": "vacanamantareṇetyartha ityuktaṃ bhavati /",
    "GSP33bbdip11u:2104": "na tadīdṛgiti jñeyaṃ na vācyaṃ na ca tarkyate /",
    "GSP33bbdip11u:2105": "paśyanto 'pi na paśyanti mero rūpaṃ vipaścitaḥ //",
    "GSP33bbdip11u:2106": "itivat //",
    "GSP33bbdip11u:2107": "nanvaprasiddhinimittako 'vācyatvādivyapadeśaḥ kva dṛṣṭa ityata āha - na taditi /",
    "GSP33bbdip11u:2108": "yasmāt 'vipaścito'; jñānino mero rūpaṃ paśyanto 'pi 'īdṛgiti';",
    "GSP33bbdip11u:2109": "sākalyena 'na paśyanti'; na jānanti /",
    "GSP33bbdip11u:2110": "anenāprasiddhatvahetuḥ sūcitaḥ /",
    "GSP33bbdip11u:2111": "tasmānmero rūpaṃ na jñeyaṃ pratyakṣeṇa /",
    "GSP33bbdip11u:2112": "na vācyaṃ śabdena /",
    "GSP33bbdip11u:2113": "'na",
    "GSP33bbdip11u:2114": "tarkyate'; nānumīyate ca liṅgenetyucyata ityarthaḥ /",
    "GSP33bbdip11u:2115": "itivaditi /",
    "GSP33bbdip11u:2116": "iti vākya ivetyarthaḥ /",
    "GSP33bbdip11u:2117": "asyāvācyatvādikamiti pūrveṇānvayaḥ /",
    "GSP33bbdip11u:2118": "tathā ca yathā merurūpe aprasiddhinimittakāvācyatvādivyapadeśastathā brahmaṇyapīti bhāvaḥ",
    "GSP33bbdip11u:2119": "aprasiddheravācyaṃ tadvācyaṃ sarvāgamoktitaḥ /",
    "GSP33bbdip11u:2120": "atarkyaṃ tarkyamajñeyaṃ jñeyamevaṃ paraṃ smṛtam //",
    "GSP33bbdip11u:2121": "iti gāruḍe //",
    "GSP33bbdip11u:2122": "na kevalaṃ 'paśyantaḥ'; ityuktyanyathānupapattimātreṇaiva aprasiddherajñeyatvātarkyatvāvācyatvavyapadeśa iti vyavasthā siddhā, api tu smṛtisiddhā ceti bhāvenāha - aprasiddheriti /",
    "GSP33bbdip11u:2123": "tadbrahma yataḥ 'paraṃ';",
    "GSP33bbdip11u:2124": "pūrṇam atassākalyenāprasiddhatvādavācyamucyate /",
    "GSP33bbdip11u:2125": "sarvasadāgamoktatvāttatprasiddhatvādvācyaṃ ca bhavatītyarthaḥ /",
    "GSP33bbdip11u:2126": "evamaprasiddhiprasiddhibhyāṃ tat atarkyam anumeyaṃ ca ajñeyaṃ jñeyaṃ jñānipratyakṣagamyaṃ ca 'smṛtaṃ'; smṛtikārairuktamityarthaḥ /",
    "GSP33bbdip11u:2127": "gāruḍe ityanantaraṃ uktamiti śeṣaḥ /",
    "GSP33bbdip11u:2128": "asyāpyavācyatvādikamityanenānvayaḥ /",
    "GSP33bbdip11u:2129": "na cāśabdatvamitarasiddham //",
    "GSP33bbdip11u:2130": "evaṃ 'yato vācaḥ'; ityādiśrutīnāṃ yuktyādibalādarthāntaropapatterna tadbalācchabdāvācyaṃ brahmeti sūtraṃ vyākhyāyāpavyākhyāṃ pratyākhyāti - na ceti /",
    "GSP33bbdip11u:2131": "caśabdaḥ svasiddhamapi netisamuccaye /",
    "GSP33bbdip11u:2132": "tathā ca jagatkāraṇaṃ",
    "GSP33bbdip11u:2133": "'aśabdaṃ'; pradhānaṃ na, kutaḥ? aśabdaṃ hi tat /",
    "GSP33bbdip11u:2134": "'aśabdaṃ'; pradhānaṃ kāraṇaṃ neti vā, kutaḥ? 'īkṣateḥ'; 'tadaikṣata'; iti jagatkāraṇasyekṣaṇakartṛtvaśravaṇātpradhānasya",
    "GSP33bbdip11u:2135": "tadasambhavāditi sāṅkhyamatanirākaraṇaparatayā vyākhyāne prathamapratijñāyāṃ hetūkṛtam 'aśabdatvam';",
    "GSP33bbdip11u:2136": "'itarasiddhaṃ'; svetarasāṅkhyasiddhaṃ na, na kevalametāvat, kintu svasiddhamapi na, sāṅkhyena vaidikatvābhyupagateḥ /",
    "GSP33bbdip11u:2137": "sūtrakāreṇa",
    "GSP33bbdip11u:2138": "'ajāmekām'; (tai. ā. 10-10-1.) ityādi śrutyuktatvāṅgīkārāt /",
    "GSP33bbdip11u:2139": "yadvā - tattvapradīparītyā māyinā sāṅkhyaṃ prati hetutvenopanyastamaśabdatvaṃ māyītarasya sāṅkhyasya na siddhaṃ nāpi sāṅkhyetaramāyisiddhamuktahetubhyāmeva /",
    "GSP33bbdip11u:2140": "tathā cāsiddhiriti na tadvyākhyānaṃ yuktamitibhāvaḥ /",
    "GSP33bbdip11u:2141": "evamaśabdatvaṃ śrautatvaṃ brahmaṇassāṅkhyetaramāyisiddhaṃ na, tanmate avācyatvāt /",
    "GSP33bbdip11u:2142": "cakārādīkṣitṛtvamapi siddhaṃ na, tasyekṣatisvarūpatvādityapi vyākhyeyam /",
    "GSP33bbdip11u:2143": "tathā ca hetudvayamapi svapakṣapratikūlamiti na paravyākhyā yukteti bhāvaḥ tattvapradīpe tu 'naca'; ityādibhāṣyaṃ 'itarasiddhaṃ';",
    "GSP33bbdip11u:2144": "māyisiddhamaśabdatvaṃ na śrutyarthaḥ uktanyāyena brahmaṇo vācyatvāt /",
    "GSP33bbdip11u:2145": "evam",
    "GSP33bbdip11u:2146": "'aśabdatvam'; avācyatvaṃ brahmaṇa itarasya māyino 'pi na siddham /",
    "GSP33bbdip11u:2147": "brahmaṇi vyavahārābhāvaprasaṅgāt iti dvedhā vyākhyāyaparakṛtavyākhyāpratyākhyānāya paroktahetoṣṭīkārītyāsiddhyuktiparatayāpi vyākhyātam // 5 //",
    "GSP33bbdip11u:2148": "gauṇaścennātmaśabdāt |",
    "GSP33bbdip11u:2149": "īkṣaṇīyatvasya hetorvyadhikaraṇāsiddhimākṣipya samādhātuṃ sūtram - 'oṃ",
    "GSP33bbdip11u:2150": "gauṇaścennātmaśabdāt'; iti /",
    "GSP33bbdip11u:2151": "asyārthaḥ - 'yataḥ ātmanyevātmānaṃ paśyet';",
    "GSP33bbdip11u:2152_0": "ityādiśrutyukta ātmā 'gauṇaḥ'; sattvādiguṇabaddho jīva evātastadanyathānupapattyā vācyo 'pi sa eva syānna nirguṇaḥ paramātmeti",
    "GSP33bbdip11u:2152_1": "cet - na, kutaḥ? 'ātmānaṃ paśyet'; itīkṣaṇīye tasminnātmaśabdaśravaṇāditi 'ātmapatasāmānādhikaraṇyāya pulliṅganirdeśaḥ'; //",
    "GSP33bbdip11u:2153": "na ca gauṇa ātmā dṛśyo vācyaśca na nirguṇa iti yuktam /",
    "GSP33bbdip11u:2154": "ātmaśabdāt /",
    "GSP33bbdip11u:2155": "sūtraṃ vyācaṣṭe - na ceti /",
    "GSP33bbdip11u:2156": "atra yato 'dṛśyaḥ'; īkṣatiśrutau dṛśyatayoktaḥ 'ātmā'; jīvākhyo gauṇa eva atastadanyathānupapattyā vācyo 'pi sa eva syāt",
    "GSP33bbdip11u:2157": "'na nirguṇaḥ'; guṇātīto viṣṇuḥ 'dṛśyaḥ'; īkṣatiśruttyuktaḥ /",
    "GSP33bbdip11u:2158": "gauṇagrahaṇe bādhakasyetarajñāpakasya cābhāvāditi bhāvaḥ /",
    "GSP33bbdip11u:2159": "ato na sa vācyaḥ iti codyaṃ na yuktam /",
    "GSP33bbdip11u:2160": "kutaḥ? 'ātmaśabdāt'; 'ātmanyeva'; iti vākye īkṣaṇīye tasmin ātmaśabdaśravaṇāddṛśyo nirguṇa eva, ata evekṣatyā liṅgena vācyo 'pi sa eva bhavediti yojanā /",
    "GSP33bbdip11u:2161_0": "yadyapi sudhāyāṃ gauṇapadaṃ māyāśabalitaiśvaryādidharmayuktasaguṇabrahmaparatayā vyākhyātaṃ tathāpi pūrvapakṣiṇo māyāśabalitaṃ",
    "GSP33bbdip11u:2161_1": "vā guṇabaddhā jīvā vā dṛśyā vācyāśca, na sarvathā nirguṇaṃ brahmetyāśayānna virodhaḥ /",
    "GSP33bbdip11u:2162": "yo guṇaissarvato hīno yaśca doṣavivarjitaḥ /",
    "GSP33bbdip11u:2163": "heyopādeyarahitaḥ sa ātmetyabhidhīyate /",
    "GSP33bbdip11u:2164": "etadanyasvabhāvo yaḥ so 'nātmeti satāṃ matam /",
    "GSP33bbdip11u:2165": "anātmanyātmaśabdastu sopacāraḥ prayujyate //",
    "GSP33bbdip11u:2166": "iti vāmane //",
    "GSP33bbdip11u:2167": "nanvātmaśabdasadbhāve kuto 'yaṃ nirguṇo na gauṇa ityata āha - ya iti /",
    "GSP33bbdip11u:2168": "yaḥ",
    "GSP33bbdip11u:2169": "'sarvataḥ'; prakāreṇa 'guṇaiḥ'; sattvādibhiḥ śūnyaḥ yaśca",
    "GSP33bbdip11u:2170": "dukhakhādidoṣarahitaḥ yaśca heyopādeyarahitaḥ /",
    "GSP33bbdip11u:2171": "bhāvapradhāno 'yam /",
    "GSP33bbdip11u:2172": "heyatvasahitopādeyatvarahita iti /",
    "GSP33bbdip11u:2173": "upādeya evetyarthaḥ /",
    "GSP33bbdip11u:2174": "tattvapradīparītyā svābhāvikadoṣarahito guṇapūrṇatvenāptakāmatvādupādeyarahita iti vā /",
    "GSP33bbdip11u:2175": "tattvodyotaṭīkārītyā doṣābhāvāddhāturabhāvādvā heyatvarahitaḥ, laukikaguṇābhāvādupādāturanyasya svatantrasyābhāvādvā upādeyatvarahitaḥ aniṣṭābhāvāddheyaṃ nāsti,",
    "GSP33bbdip11u:2176": "apūrtyabhāvādupādeyamasya nāstīti vā tathoktaḥ /",
    "GSP33bbdip11u:2177": "ya evaṃ bhūtassa ātmetyabhidhīyate /",
    "GSP33bbdip11u:2178": "ya etadviruddhasvabhāvavān so 'nātmeti satāṃ mataṃ sammatamitythaḥ /",
    "GSP33bbdip11u:2179": "kvacit 'hṛdi hyeṣa ātmā'",
    "GSP33bbdip11u:2180": "ityādāvetadanyasvabhāve 'pyātmapadaprayogāt",
    "GSP33bbdip11u:2181": "kathaṃ so 'nātmetyata āha - anātmanīti /",
    "GSP33bbdip11u:2182": "'anātmani';",
    "GSP33bbdip11u:2183": "ātmaśabdamukhyārthabhinne jīve 'ātmaśabdaḥ'; 'sopacāraḥ'; upacāraḥ paramamukhyavṛttyanyamukhyavṛttiḥ tatsahitastadvṛttika ityarthaḥ/ tuśabdo viśeṣārthaḥ /",
    "GSP33bbdip11u:2184": "'vāmane'; ityanantaraṃ 'nirguṇaikaniṣṭhatvenoktāt'; iti śeṣaḥ /",
    "GSP33bbdip11u:2185": "asya nāyaṃ dṛśyo vācyaśca gauṇaḥ, kintu nirguṇa evetyanenānvayaḥ /",
    "GSP33bbdip11u:2186": "'dve vāva brahmaṇo rūpe ātmā caivānātmā ca /",
    "GSP33bbdip11u:2187": "tatra yaḥ sa ātmā sa nityaḥ śuddhaḥ kevalo nirguṇaśca /",
    "GSP33bbdip11u:2188": "atha ha yo 'nīdṛśaḥ so 'nātmā'; iti talavakārabrāhmaṇam /",
    "GSP33bbdip11u:2189": "atraiva pramāṇāntaramāha - dve vāveti /",
    "GSP33bbdip11u:2190": "'brahmaṇaḥ'; parabrahmaṇaḥ rūpaṃ ca rūpaṃ ca rūpe /",
    "GSP33bbdip11u:2191": "tatrādyo rūpaśabdaḥ svarūpaparaḥ dvitīyo rūpyate jñāyate brahmākhyamiti vyutpattyā pratimāparaḥ",
    "GSP33bbdip11u:2192": "vāveti nipātasamudāyaḥ prasiddhidyotakaḥ /",
    "GSP33bbdip11u:2193": "te rūpe darśayati - ātmeti /",
    "GSP33bbdip11u:2194": "ātmaśabdamukhyavācyastadavācyaścetyarthaḥ /",
    "GSP33bbdip11u:2195": "'tatra'; ātmanātnormadhye 'sa",
    "GSP33bbdip11u:2196": "yaḥ'; ityanvayaḥ /",
    "GSP33bbdip11u:2197": "anyathā paunaruktyāt /",
    "GSP33bbdip11u:2198": "tathā ca 'saḥ'; prasiddho 'yaḥ';",
    "GSP33bbdip11u:2199": "ātmā ātmaśabdamukhyārtho viṣṇuḥ 'saḥ nityaḥ'; dehahānyādirahitaḥ",
    "GSP33bbdip11u:2200": "'śuddhaḥ'; karmalepavidhuraḥ 'kevalaḥ'; jaḍāmiśraḥ 'nirguṇaḥ';",
    "GSP33bbdip11u:2201": "sattvādiguṇābaddha ityarthaḥ /",
    "GSP33bbdip11u:2202": "co viśeṣaṇasamuccaye /",
    "GSP33bbdip11u:2203": "evaṃ prathamoddiṣṭātmaśabdārthaṃ lakṣaṇamukhena pradarśya athānātmānamuktalakṣaṇavyatirekamukhena darśayati - atheti /",
    "GSP33bbdip11u:2204": "yasmādātmā evaṃ bhūtaḥ 'atha'; tasmāt 'yo 'nīdṛśaḥ'; nityatvādirahitaḥ ha prasiddhaḥ",
    "GSP33bbdip11u:2205": "/ 'so 'nātmeti'; satāṃ sammatamityarthaḥ /",
    "GSP33bbdip11u:2206": "'brāhmaṇam'; ityanantaraṃ yato nirguṇasya viṣṇorevātmatvaṃ vaktīti śeṣaḥ /",
    "GSP33bbdip11u:2207": "asyāpi 'vāmane'; itivadanvayaḥ",
    "GSP33bbdip11u:2208": "na ca mukhye satyamukhyaṃ yujyate /",
    "GSP33bbdip11u:2209": "nanūpacāreṇāpyātmaśabdasya gauṇe prayogasadbhāvātsa eva śrutyukto dṛśya ātmā kiṃ na syādityata āha - na ceti /",
    "GSP33bbdip11u:2210": "'mukhye'; ātmapadamukhyārthe nirguṇe dṛśyatayekṣatiśrutipratipādye sambhavati sati amukhyārthagauṇagrahaṇaṃ na yujyata ityarthaḥ /",
    "GSP33bbdip11u:2211": "atra satītyanena mukhyasambhavākhyo heturuktaḥ /",
    "GSP33bbdip11u:2212": "amukhyaṃ na yujyata ityanena sādhyam /",
    "GSP33bbdip11u:2213": "ubhayasamuccaye śaṅkāparihārasamuccaye vā caśabdaḥ // 6 //",
    "GSP33bbdip11u:2214": "tanniṣṭhasya mokṣopadeśāt |",
    "GSP33bbdip11u:2215": "nanu ātmaśabdo mukhyata eva gauṇātmaparaḥ kiṃ na syāt /",
    "GSP33bbdip11u:2216": "na",
    "GSP33bbdip11u:2217": "coktaśrutismṛtivirodhaḥ, tatrātmaśabdo nirguṇe viṣṇau mukhyo jīveṣvamukhya ityanukteḥ ātmanātmaśabdayoścetanācetanaviṣayatvasambhavāt",
    "GSP33bbdip11u:2218": "kiñca -",
    "GSP33bbdip11u:2219": "ātmānātmaśabdayoḥ prasiddhacetanācetanaparatveśruterārjavaṃ,",
    "GSP33bbdip11u:2220": "prasiddhārthāparityāgāt, rūpaśabdasyānekārthākalpanācca /",
    "GSP33bbdip11u:2221": "na ca jīve",
    "GSP33bbdip11u:2222": "nirdeṣatvādyayogaḥ, duḥkhādidoṣasyaupādhikatvena jīvasyāpi svabhāvato",
    "GSP33bbdip11u:2223": "nirdeṣatayā śruteḥ svabhāvaviṣayatvopapatterityāśaṅkāṃ parihartuṃ sūtraṃ paṭhati - oṃ tanniṣṭhasya iti// neti vartate /",
    "GSP33bbdip11u:2224": "tathā ca - 'tanniṣṭhasya';",
    "GSP33bbdip11u:2225": "asya ātmajñāninaḥ 'mokṣopadeśāt'; nātmaśabdamukhyavācyo gauṇa iti",
    "GSP33bbdip11u:2226": "sūtrārthaḥ /",
    "GSP33bbdip11u:2227": "na hi gauṇātmaniṣṭhasya mokṣaḥ /",
    "GSP33bbdip11u:2228": "tanniṣṭhasya mokṣopadeśe 'pi kuto 'yamātmā na gauṇa ityaprayojakatvamāśaṅkhyāha - na hīti",
    "GSP33bbdip11u:2229": "gauṇamokṣapadasamabhivyāhṛto hiśabdo virodhākhyahetusūcakaḥ /",
    "GSP33bbdip11u:2230": "tathā ca -",
    "GSP33bbdip11u:2231": "'hi'; yasmāt 'gauṇātmaniṣṭhasya'; guṇabaddhajīvajñāninaḥ tajjñānādguṇabandhanivṛttirūpo 'mokṣo'; na sambhavati, virodhāt tasmāt 'na",
    "GSP33bbdip11u:2232": "hi'; nāprayojakatā śaṅkyetyarthaḥ /",
    "GSP33bbdip11u:2233": "yasyānuvittaḥ pratibuddha ātmā asmin sandohe gahane praviṣṭaḥ /",
    "GSP33bbdip11u:2234": "sa viśvakṛtsa hi sarvasya kartā tasya lokaḥ sa u loka eva (bṛ.u. 6-4-13.)",
    "GSP33bbdip11u:2235": "ityātmaniṣṭhasya mokṣa upadiśyate /",
    "GSP33bbdip11u:2236": "asiddhiśaṅkāṃ parihartuṃ ko 'sāvātmaniṣṭhasya mokṣopadeśa ityatastaṃ darśayati - yasyeti",
    "GSP33bbdip11u:2237": "atra śrutiḥ svaprayuktamuśabdam eveti vyācaṣṭe /",
    "GSP33bbdip11u:2238": "'u'; ekaḥ pradhāna iti vā /",
    "GSP33bbdip11u:2239": "tacchabdo viṣṇutajjñāniparaḥ /",
    "GSP33bbdip11u:2240": "tathā ca -",
    "GSP33bbdip11u:2241": "'hi'; yasmāt 'saḥ'; viṣṇuḥ 'sarvasya kartā'; tasmādeva 'viśvakṛt';",
    "GSP33bbdip11u:2242_0": "vāyukartā 'pratibuddhaḥ'; svatassarvajñaḥ 'asmin sandohe'; sanduhyate puruṣārtho aneneti vā kāryakāraṇasaṅkhātarūpatvādvā",
    "GSP33bbdip11u:2242_1": "bhūtasamudāyarūpatvādvā sandohanāmake madhyadehe sthite 'gahane'; gambhīre hṛdayaguhāsthāne 'praviṣṭaḥ'; saḥ 'ātmā'; viṣṇuḥ",
    "GSP33bbdip11u:2242_2": "'yasya'; yenopāsakena",
    "GSP33bbdip11u:2243": "'anuvittaḥ'; samayagjñātaḥ 'tasya'; adhikāriṇaḥ 'u'; pradhānaḥ tasya viṣṇoryo 'lokaḥ'; sa eva lokaḥ sthānaṃ bhavatītyarthaḥ /",
    "GSP33bbdip11u:2244": "'sandoghe'; iti pāṭhe 'pyayayamevārthaḥ 'sandehe'; iti pāṭhe anekārthasaṅkaṭa ityarthaḥ /",
    "GSP33bbdip11u:2245": "tattvapradīpe tu - sa viśvakṛt kṛtakṛtyaḥ /",
    "GSP33bbdip11u:2246": "kutaḥ? yataḥ sa hi paramātmā prasannaḥ sarvaśaktiḥ sarvamasya jñāninaḥ kāryaṃ karotītyuktam",
    "GSP33bbdip11u:2247": "asmin pakṣe prathamaḥ prathamāntatacchabdo viṣṇujñāniparaḥ, viśvaśabdaḥ",
    "GSP33bbdip11u:2248": "kṛtyaparaḥ, sarvaśabdo jñānikāryaparaḥ /",
    "GSP33bbdip11u:2249": "ṭīkākṛtpakṣe tu - prathamaḥ",
    "GSP33bbdip11u:2250": "prakṛtaviṣṇuparaḥ, viśvaśabdo vāyuparaḥ, sarvaśabdo jagatpara iti bhedaḥ /",
    "GSP33bbdip11u:2251": "pakṣadvaye 'pi dvitīyatṛtīyau viṣṇutallokapara/ 'iti'; ityevaṃrūpe bṛhadāraṇyake 'ātmaniṣṭhasya'; tajjñānino 'mokṣa upadiśyate'; /",
    "GSP33bbdip11u:2252": "asya yata ityupadiśyate ato 'na gauṇa ātmā'; iti vakṣyamāṇapratijñayānvayaḥ /",
    "GSP33bbdip11u:2253": "sūtrasya tu na gauṇa ātmaśabda iti pūrveṇānvayaḥ /",
    "GSP33bbdip11u:2254": "ātmetyanena sautratacchabdo nātmaśabdaparaḥ, kintvarthataḥ pradhānātmapara ityuktaṃ",
    "GSP33bbdip11u:2255": "bhavati /",
    "GSP33bbdip11u:2256": "ayamātmā brahma (mā.u. 1-2, bṛ.u. 4-5-19.)",
    "GSP33bbdip11u:2257": "ātmaśabdo viṣṇāveva mukhyaḥ na jīveṣvityatra na kevalaṃ tanniṣṭhasyetyādinoktamanumānaṃ mānam, kintu sūtrakṛdabhipretāḥ spaṣṭaśrutismṛtayaśceti bhāvena tāṃ tāścāha - ayamiti /",
    "GSP33bbdip11u:2258": "brahmetyantasya upadiśyata iti pūrveṇānvayaḥ /",
    "GSP33bbdip11u:2259": "'ayamātmā'; ramābrahmādiṣu ādānādikartṛtvena sthitaḥ ātmā 'brahma'; viṣṇureveti māṇḍūkaśrutyarthaḥ “so 'yaṃ viṣṇū ramābrahmarudrānantādigaḥ sadā /",
    "GSP33bbdip11u:2260": "ādānādanakartṛtvādātmā”iti",
    "GSP33bbdip11u:2261": "māṇḍūkabhāṣyoktaḥ /",
    "GSP33bbdip11u:2262": "brahmeti paramātmeti bhagavāniti śabdyate //",
    "GSP33bbdip11u:2263": "dattaṃ durvāsasaṃ somamātmeśabrahmasambhavān //",
    "GSP33bbdip11u:2264": "cetanastu dvidhā prokto jīva ātmeti ca prabho /",
    "GSP33bbdip11u:2265": "jīvā brahmādayaḥ proktā ātmaikastu janārdanaḥ //",
    "GSP33bbdip11u:2266": "itareṣvātmaśabdastu sopacāraḥ prayujyate /",
    "GSP33bbdip11u:2267": "tasyātmano nirguṇasya jñānānmokṣa udāhṛtaḥ //",
    "GSP33bbdip11u:2268": "saguṇāstvapare proktāstajjñānānnaiva mucyate /",
    "GSP33bbdip11u:2269": "paro hi puruṣo viṣṇustasmānmokṣastatassmṛtaḥ //",
    "GSP33bbdip11u:2270": "iti pādme //",
    "GSP33bbdip11u:2271": "“vadanti tattattvavidastattvaṃ yajjñānamadvayam /",
    "GSP33bbdip11u:2272": "brahma”ityaparaṃ",
    "GSP33bbdip11u:2273": "bhāgavatavākyam /",
    "GSP33bbdip11u:2274_0": "advayaṃ samādhikaśūnyaṃ jñānasvarūpaṃ yattattvaṃ vadanti jñāninaḥ tat deśakālādiṣu bṛṃhitatvāt sarvāntaryāmitvādyaiśvaryādiguṇavāttvācca",
    "GSP33bbdip11u:2274_1": "nimittāt 'brahmeti paramātmeti bhagavāniti śabdyate'; abhidhīyata ityarthaḥ /",
    "GSP33bbdip11u:2275": "asyāpi pūrveṇa sambandhaḥ /",
    "GSP33bbdip11u:2276": "tatraiva caturthaskandhe “dattam”ityanyadvākyam /",
    "GSP33bbdip11u:2277": "etacca 'anasūyā",
    "GSP33bbdip11u:2278": "tathaivātrerjajñe putrānakalmaṣān'; iti pūrvārdhenaivānvetavyam /",
    "GSP33bbdip11u:2279": "patnī marīcessukalā suṣuve kardamātmajā /",
    "GSP33bbdip11u:2280": "kāśyapaṃ pūrṇimānaṃ ca yayorāpūritaṃ jagat //",
    "GSP33bbdip11u:2281": "iti prakṛtena samuccayārthastathāśabdaḥ /",
    "GSP33bbdip11u:2282": "tathā ca - anasūyākhyā atribhāryā atreḥ sakāśāt 'ātmeśabrahmasambhavān'; ātmā viṣṇurīśorudraḥ brahmā caturmukhaḥ ātmā ceśaśca brahmā ca te tathoktāḥ taissaha",
    "GSP33bbdip11u:2283": "bhavantītyātmeśabrahmasambhavāḥ tān 'akalmaṣān'; apāpān yo dattaḥ durvāsāḥ somaścaitān putrān 'jajñe'; janayāmāsetyarthaḥ /",
    "GSP33bbdip11u:2284": "yadvā - anasūyā atrerdattādīn janayāmāsa, te ca ātmeśabrahmasambhavā iti vipariṇāmena vyākhyeyam",
    "GSP33bbdip11u:2285": "atra brahmāveśena sahotpanne candre niruktasambhavaśabdo mukhyaḥ /",
    "GSP33bbdip11u:2286": "sākṣādviṣṇurudrāṃśatvena tatsambhūtayordattadurvāsasostu chatrinyāyenāmukhya iti draṣṭavyam",
    "GSP33bbdip11u:2287": "yadyapi “atreḥ patnyanasūyā trīn jajñe 'tiyaśasaḥ sutān /",
    "GSP33bbdip11u:2288": "dattam”iti bhāgavatapāṭhaḥ, tathāpyanuvyākhyāne evaṃ paṭhitatvāttathaiva sudhāyāṃ vyākhyātatvāttadanyakalpīyaṃ",
    "GSP33bbdip11u:2289": "bhaviṣyatītyadoṣaḥ /",
    "GSP33bbdip11u:2290": "asyāpītyupadiśyata ityanenānvayaḥ /",
    "GSP33bbdip11u:2291": "cetanastviti pāvākyam /",
    "GSP33bbdip11u:2292": "'prabho'; iti kasyacitsambodhanam /",
    "GSP33bbdip11u:2293": "tatreti śeṣaḥ /",
    "GSP33bbdip11u:2294": "ādyastuśabdo viśeṣārthaḥ /",
    "GSP33bbdip11u:2295": "dvitīyo 'vadhāraṇe /",
    "GSP33bbdip11u:2296": "tathā ca - 'jīvāḥ",
    "GSP33bbdip11u:2297": "brahmādayaḥ proktāḥ ātmā tu'; tacchabdamukhyavācyastu 'janārdano'; viṣṇuḥ",
    "GSP33bbdip11u:2298": "'ekaḥ'; eva proktaḥ pramāṇeṣu /",
    "GSP33bbdip11u:2299": "'itareṣu'; brahmādiṣu 'ātmaśabdaḥ",
    "GSP33bbdip11u:2300": "sopācāraḥ'; paramamukhyavṛttyapekṣayā hīnavṛttiyukta iti",
    "GSP33bbdip11u:2301": "jñānibhirabhidhīyata ityartaḥ /",
    "GSP33bbdip11u:2302": "kutastasyaivātmatvaṃ nānyeṣāmityata āha -",
    "GSP33bbdip11u:2303": "tasyeti /",
    "GSP33bbdip11u:2304": "yataḥ 'tasya'; nirguṇasya ātmano 'jñānānmokṣo'; bhavatīti",
    "GSP33bbdip11u:2305": "“yasyānuvittaḥ”(bṛ.u. 6-4-31.) ityādau 'udāhṛtaḥ'; uktaḥ ato 'yamātmā",
    "GSP33bbdip11u:2306": "nirguṇo viṣṇureva nānyaḥ /",
    "GSP33bbdip11u:2307": "kutaḥ? tasyaiva viṣṇornirguṇasya mokṣadātṛtvasambhavāt, anyeṣāṃ tadasambhavādityarthaḥ",
    "GSP33bbdip11u:2308": "ātmajñānānmokṣopadeśe 'pi kuto netareṣāmātmatvaṃ teṣāmapi",
    "GSP33bbdip11u:2309": "mokṣadātṛtvasambhavādityata āha - saguṇā iti /",
    "GSP33bbdip11u:2310": "turavadhāraṇe /",
    "GSP33bbdip11u:2311": "tathāca -",
    "GSP33bbdip11u:2312": "'apare'; viṣṇoranye brahmādayo yataḥ 'saguṇāḥ'; sattvādiguṇabaddhā eva na",
    "GSP33bbdip11u:2313": "svatastadvidhurāḥ ataḥ 'tajjñānānnaiva'; sarvathā 'mucyate';",
    "GSP33bbdip11u:2314": "adhikārītyarthaḥ, guṇabaddhātmavijñānāt guṇabandhanivṛttirūpamokṣāyāgāditi bhāvaḥ /",
    "GSP33bbdip11u:2315": "nanu viṣṇāvapi nirguṇatvenāstu mokṣadātṛtvasambhāvanā,",
    "GSP33bbdip11u:2316": "tanniścayastu kuta ityata āha - paro hīti /",
    "GSP33bbdip11u:2317": "'hi'; yasmāt 'viṣṇuparaḥ';",
    "GSP33bbdip11u:2318": "svatantraḥ /",
    "GSP33bbdip11u:2319": "tattvapradīparītyā sarvottama iti vā, 'puruṣaḥ'; pūrṇaḥ",
    "GSP33bbdip11u:2320": "'tasmānmokṣastato'; viṣṇorbhavedeveti smṛtaḥ smṛtyukta ityarthaḥ/ 'iti",
    "GSP33bbdip11u:2321": "pādme'; ityasyāpi ityupadiśyata iti pūrveṇānvayaḥ// 7//",
    "GSP33bbdip11u:2322": "heyatvāvacanāc ca |",
    "GSP33bbdip11u:2323": "'tamevaikaṃ jānatha ātmānamanyā vāco vimuñcatha /",
    "GSP33bbdip11u:2324": "amṛtasyaiṣa setuḥ'; (muṃ. u. 2-2-5.)",
    "GSP33bbdip11u:2325": "ityanyeṣāṃ heyatvavaca-",
    "GSP33bbdip11u:2326": "nādasyāheyatvavacanānna gauṇa ātmā //",
    "GSP33bbdip11u:2327": "yuktyantareṇātmaśabdādito na gauṇa ityāha sūtrakṛt - heyatveti /",
    "GSP33bbdip11u:2328": "atra heyatvaṃ nāma mokṣārthaṃ prādhānyena jñeyatvenāvihitatvam /",
    "GSP33bbdip11u:2329": "tathā ca - na kevalaṃ tanniṣṭhasya mokṣopadeśāt, kintu “tamevaikam”iti śrutau ātmano heyatvāvacanāt, pratyuta 'jānatha'; ityaheyatvavacanāt, jīvasya ca “anyā",
    "GSP33bbdip11u:2330": "vāco vimuñcatha”iti mumukṣubhirheyatvavacanācceti sūtravṛttimabhipretya sūtraṃ vyācaṣṭe - tamiti /",
    "GSP33bbdip11u:2331": "he ṛṣayaḥ 'tam'; ātmānaṃ viṣṇum 'eva ekaṃ';",
    "GSP33bbdip11u:2332": "pradhānaṃ 'jānatha'; jānīdhvam /",
    "GSP33bbdip11u:2333": "'anyāḥ'; jīvādiviṣayiṇīḥ 'vācaḥ",
    "GSP33bbdip11u:2334": "vimuñcatha'; tyajata, prādhānyena viṣṇvitarān na jānīdhvamityarthaḥ /",
    "GSP33bbdip11u:2335": "'jānatha ātmānam'; iti viśleṣo viṣṇoḥ sarvato vilakṣaṇatvapradarśanārthaḥ /",
    "GSP33bbdip11u:2336": "vikaraṇavyatyayastu chāndasaḥ /",
    "GSP33bbdip11u:2337": "amṛtasyetyekavacanaṃ samudāyavivakṣayā /",
    "GSP33bbdip11u:2338": "tathā ca - 'amṛtasya'; muktavargasya 'eṣaḥ'; viṣṇuḥ setuḥ'; mukhyāśraya ityarthaḥ /",
    "GSP33bbdip11u:2339": "'iti'; ityevaṃrūpāyāṃ muṇḍakaśrutau 'anyeṣāṃ'; jīvānāṃ",
    "GSP33bbdip11u:2340": "'heyatvavacanāt'; ityanena caśabdasamucceyaṃ darśitam /",
    "GSP33bbdip11u:2341": "sautranaño vyatyāsena anvayamabhipretya samucceyāntaramāha - asya viṣṇoraheyatveti /",
    "GSP33bbdip11u:2342": "caśabdaḥ samuccaye /",
    "GSP33bbdip11u:2343": "sūtre gauṇasūtrādanuvṛttasya “na gauṇa",
    "GSP33bbdip11u:2344": "ātmaśabdaḥ”ityasyārthamāha - neti /",
    "GSP33bbdip11u:2345": "gauṇa ātmaśabdamukhyavācyo na, kintu nirguṇo viṣṇurevetyarthaḥ/ tathā ca - ātmaśabdādīkṣatiśrutyukto",
    "GSP33bbdip11u:2346": "nirguṇa eveti siddham/ tasyekṣatyanyathānupapattyā vācyatvamiti bhāvaḥ //",
    "GSP33bbdip11u:2347": "svāpyayāt |",
    "GSP33bbdip11u:2348": "pūrṇamadaḥ pūrṇamidaṃ pūrṇātpūrṇamudacyate /",
    "GSP33bbdip11u:2349": "pūrṇasya pūrṇamādāya pūrṇamevāvaśiṣyate //",
    "GSP33bbdip11u:2350": "(bṛ. u. 7-1-1.)",
    "GSP33bbdip11u:2351": "“sa ātmana ātmānamuddhṛtyātmanyeva vilāpayatyathātmaiva bhavati”/",
    "GSP33bbdip11u:2352": "sa devī bahudhā bhūtvā nirguṇaḥ puruṣottamaḥ /",
    "GSP33bbdip11u:2353": "ekībhūya punaśśete nirdeṣo harirādikṛt // iti //",
    "GSP33bbdip11u:2354": "yuktyantareṇāpi nirguṇasya viṣṇorvācyatvamupapādayatsūtramupanyasyati -",
    "GSP33bbdip11u:2355": "svāpyayāditi /",
    "GSP33bbdip11u:2356": "sūtraṃ vyācaṣṭe pūrṇamiti /",
    "GSP33bbdip11u:2357": "'ado'; mūlarūpaṃ 'pūrṇam';",
    "GSP33bbdip11u:2358": "'idam'; avatārarūpaṃ ca 'pūrṇam'; /",
    "GSP33bbdip11u:2359": "'pūrṇam'; avatārarūpaṃ sṛṣṭikāle 'pūrṇāt'; mūlarūpāt 'udacyate'; udgacchati /",
    "GSP33bbdip11u:2360": "tattvapradīparītyā amuṣmādidaṃ saṅkhyāmātreṇodacyate ekameva bahusaṅkhyaṃ bhavati viśeṣādeveti vā /",
    "GSP33bbdip11u:2361": "pralaye mūlarūpaṃ 'pūrṇasya'; svasya 'pūrṇam';",
    "GSP33bbdip11u:2362": "avatārarūpam 'ādāya'; svīkṛtyaikībhūya 'pūrṇameva'; anyatrālīnaṃ sadeva svayam 'avaśiṣyate'; iti bṛhadāraṇyakaśrutyarthaḥ /",
    "GSP33bbdip11u:2363": "'sa'; ityanyāśrutiḥ /",
    "GSP33bbdip11u:2364": "tadarthastu - 'sa'; viṣṇuḥ 'ātmanaḥ'; svasmāt mūlarūpāt 'ātmānam';",
    "GSP33bbdip11u:2365": "avatāragataṃ svasvarūpaṃ 'uddhṛtya'; sṛṣṭikāle pṛthagvyaktīkṛtya pralaye",
    "GSP33bbdip11u:2366": "'ātmani'; svasvinneva 'vilāpayati'; ekībhāvayati /",
    "GSP33bbdip11u:2367": "'atha'; anantaraṃ sa viṣṇuḥ 'ātmaiva'; mūlarūpyeva 'bhavati'; avaśiṣyata iti /",
    "GSP33bbdip11u:2368": "'sa devaḥ'; iti skāndasmṛtiḥ śrautatacchabdārthavivaraṇarūpā /",
    "GSP33bbdip11u:2369": "'devo'; dyotanādeḥ",
    "GSP33bbdip11u:2370_0": "'nirguṇaḥ'; sattvādiguṇebhyo niṣkrāntaḥ tata eva guṇakāryadoṣahīnaḥ 'puruṣottamaḥ'; kṣarākṣaracetanottamaḥ 'ādikṛt'; viśvasyotpattikartā",
    "GSP33bbdip11u:2370_1": "prathamakartā vā 'saḥ'; śvetadvīpago 'hariḥ'; ādisṛṣṭau 'bahudhābhūtvā';",
    "GSP33bbdip11u:2371": "varāhādibahurūpāṇi sṛṣṭvā 'punaḥ'; atha pralaye 'ekībhūya'; mūlarūpeṇa tānyekatāṃ prāpayitvā ahipatau 'śete'; yoganidrāṃ karotītyarthaḥ /",
    "GSP33bbdip11u:2372": "itītyasya iti śrutyuktatvāccetyadhyāhāreṇa 'vācyameva tat'; iti paramasādhyenānvayaḥ /",
    "GSP33bbdip11u:2373": "svasyaiva svasminnapyayavacanāt /",
    "GSP33bbdip11u:2374": "na hi gauṇātmani nirdeṣasya layaḥ // 9 //",
    "GSP33bbdip11u:2375": "etacchrutyukto 'pi nirguṇaḥ kutaḥ? gauṇa eva kiṃ na syādityastatra sautraṃ",
    "GSP33bbdip11u:2376": "hetuṃ sāvadhāraṇasvaśabdāvṛttyā yojayati - svasyaiveti // evakāro bhinnakramaḥ /",
    "GSP33bbdip11u:2377": "itiśabda āvṛtto 'trāpi yojyaḥ/ vacanādityāvartate /",
    "GSP33bbdip11u:2378": "na gauṇa ityanuvartate /",
    "GSP33bbdip11u:2379": "ayamiti śeṣaḥ /",
    "GSP33bbdip11u:2380": "svāpyayapadaṃ pūrṇatvasyāpyupalakṣakam /",
    "GSP33bbdip11u:2381": "tathā ca pūrṇamiti śrutau svāpyayapadopalakṣitapūrṇatvasya vacanāt svasya svasminnevāpyayavacanācca,",
    "GSP33bbdip11u:2382": "sa iti spaṣṭaśrutāvapi ātmanyeva vilāpayīti svasya",
    "GSP33bbdip11u:2383": "svasminnevāpyayavacanāt, tasya ca nirguṇahariniṣṭhatāyāḥ smṛtau vacanācca ayaṃ nirguṇa eva na gauṇa iti yojanā /",
    "GSP33bbdip11u:2384": "vācyatve svāpyayasya sākṣāddhetutvābhāvāt sūtre bhāṣye ca caśabdābhāvaḥ /",
    "GSP33bbdip11u:2385": "yadyapyatropalakṣaṇābhiprāyakaṭīkārītyā pūrṇatvahetusamuccāyakaścaśabdo 'nuvartanīyaḥ /",
    "GSP33bbdip11u:2386": "tathāpyasya vācyatve sākṣadahetutvāttatra hetvantarasya jñāpakacaśabdo nānuvartanīyaḥ /",
    "GSP33bbdip11u:2387": "na ca śrutyuktatvāccetyadhyāhṛtahetau caśabdāvaśyaṃbhāvāt kathaṃ tadabhāva iti vācyam, sūtraśrutahetau caśabdābhāva ityabhiprāyāt /",
    "GSP33bbdip11u:2388": "ata eva ṭīkāyāṃ tatretyuktam /",
    "GSP33bbdip11u:2389": "tathā cāyaṃ sūtrārthaḥ - na kevalaṃ nirguṇaviṣṇvākhyaṃ",
    "GSP33bbdip11u:2390": "brahma īkṣaṇīyatvādvācyam, kintvetacchrutyuktatvācca /",
    "GSP33bbdip11u:2391": "śrutyuktaṃ nirguṇameva na gauṇamiti kutaḥ? purṇatvātsvasya svasminnapyayācca,",
    "GSP33bbdip11u:2392": "gauṇasyāpūrṇatvāt anyasmin layena svāpyayaśūnyatvācceti /",
    "GSP33bbdip11u:2393": "śrutyuktasvāpyayapūrṇatvayorasiddhiparihārāya hetau sādhyasāmānādhikaraṇyopapādanāya ca śrutismṛtyorvacanādityuktaṃ bhāṣye /",
    "GSP33bbdip11u:2394": "nanvayaṃ svāpyayavān anyatrālīnaśca gauṇassyāt, nirguṇo 'nyo 'stīti cet -",
    "GSP33bbdip11u:2395": "na, yadyayaṃ svāpyayavān gauṇaḥ tarhyayaṃ nirguṇaścobhau pralaye 'nyatra",
    "GSP33bbdip11u:2396": "layahīnau tiṣṭhataḥ? uta ekasminnanyasya layo bhavati? nādyaḥ “idaṃ vā agne naiva kiñca nāsīt”(tai.brā. 2-2-9-1.) ityādiśrutivirodhāt, atra pralaye dvitīyamātraniṣedhāt /",
    "GSP33bbdip11u:2397": "dvitīye na tāvadgauṇasya nirguṇe layaḥ,",
    "GSP33bbdip11u:2398": "tasya svāpyayavattayā avasthānābhyupagamāt /",
    "GSP33bbdip11u:2399": "tathā ca nirguṇasya saguṇe layo vācyaḥ /",
    "GSP33bbdip11u:2400": "sa ca na sambhavatītyāha - na hīti /",
    "GSP33bbdip11u:2401": "'gauṇātmani'; jīve",
    "GSP33bbdip11u:2402": "'nirdeṣasya'; sattvādiguṇabandharūpadoṣahīnasya nirguṇasya viṣṇorlayo",
    "GSP33bbdip11u:2403": "nopapadyata ityarthaḥ /",
    "GSP33bbdip11u:2404": "hiśabdena “yatprayanti”(tai.u.3-1.)",
    "GSP33bbdip11u:2405": "ityādiśrutivirodhāditi hetuḥ sūcitaḥ /",
    "GSP33bbdip11u:2406": "tasmānnirguṇasya svasminneva layo vācya ityato 'yamananyalīno nirguṇa eveti tasyaiva śrutyuktatvādvācyatvaṃ siddhamiti bhāvaḥ /",
    "GSP33bbdip11u:2407_0": "atra naye gauṇādivyapadeśaḥ sattvādiguṇayuktatvatadabhāvarūpadharmāśrayajīvaparamātmaviṣayaka eva, na tu mukhyāsambhave gauṇāśrayaṇādityatreva",
    "GSP33bbdip11u:2407_1": "nirguṇo 'yamityatreva vā mukhyārthaguṇahīnaviṣaya iti sūcanāya nirguṇasyeti vaktavyatve 'pi",
    "GSP33bbdip11u:2408": "nirdeṣasyetyuktam /",
    "GSP33bbdip11u:2409": "na ca kāsucicchākhāsvanyathocyate //",
    "GSP33bbdip11u:2410": "gatisāmānyāt |",
    "GSP33bbdip11u:2411": "sarve vedā yuktayaḥ supramāṇā brāhmaṃ jñānaṃ paramaṃ tvekameva /",
    "GSP33bbdip11u:2412": "prakāśayante na virodhaḥ kutaścidvedeṣu sarveṣu tathetihāse //",
    "GSP33bbdip11u:2413": "iti paiṅgiśrutergaterjñānasya sāmyameva //",
    "GSP33bbdip11u:2414": "nanvastu nirguṇasya viṣṇorvācyatvopapattau satyāṃ kāraṇatvena śāstragamyatvam /",
    "GSP33bbdip11u:2415": "taccopakramādibalāt prasiddhaśākhāsveva kāraṇatvena pratipādyatvaparyavasitam /",
    "GSP33bbdip11u:2416": "aprasiddhaśākhāsu punaranyo 'pi kāraṇatvena ucyatām /",
    "GSP33bbdip11u:2417": "na ca tā na santi, tāsāmānantyeneyattāniścayādityata āha - na ceti // co 'pyarthaḥ /",
    "GSP33bbdip11u:2418": "tathā ca - 'kāsucit'; aprasiddhaśākhāsu 'anyathā';",
    "GSP33bbdip11u:2419_0": "anyo nirguṇāt saguṇo 'pi 'anyathā'; akāraṇatvādeḥ kāraṇatvena ātmaśabdamukhyavācyatvena mokṣajanakajñānaviṣayatvena ca, nirguṇo",
    "GSP33bbdip11u:2419_1": "vā 'anyathā'; akāraṇatvādinā 'ucyate'; ucyatāmiti 'na'",
    "GSP33bbdip11u:2420": "iti yojanā /",
    "GSP33bbdip11u:2421": "'nānyathā'; ityanena sūtre gauṇasūtrānnetyasyānuvṛttiḥ",
    "GSP33bbdip11u:2422": "anyathetyadhyāhāraśca sūcitaḥ /",
    "GSP33bbdip11u:2423": "'tattu sam'; ityuktādanyathā netyarthaḥ /",
    "GSP33bbdip11u:2424": "kuto netyatastatra hetutvena sūtramupanyasya vyācaṣṭe - gatīti /",
    "GSP33bbdip11u:2425": "uttarasūtrapadākarṣaṇena sarvādhikārisādhāraṇaṃ gatisāmānyasya śrutatvāditi yojanāmabhipretya asiddhiparihārāya tatsūtrasūcitāṃ śrutimāha - sarva iti /",
    "GSP33bbdip11u:2426": "vedā ityasya vivaraṇaṃ 'sarve'; iti /",
    "GSP33bbdip11u:2427": "tathā ca - 'sarve",
    "GSP33bbdip11u:2428": "vedāḥ'; tathā 'supramāṇāḥ'; suṣṭhu pramāṇaṃ pramāṇānantaraṃ mūlabhūtaṃ yāsāṃ tāḥ 'yuktayaḥ';",
    "GSP33bbdip11u:2429": "'tathetihāse'; iti vakṣyamāṇānurodhādatretihāsā apyupalakṣyāḥ /",
    "GSP33bbdip11u:2430": "tathā cetihāsāśca /",
    "GSP33bbdip11u:2431": "'brāhmaṃ'; brahmaikaviṣayam 'ekam';",
    "GSP33bbdip11u:2432": "ekavidhameva ramārthaviṣayakatvāt 'paramam'; uttamaṃ 'jñānaṃ';",
    "GSP33bbdip11u:2433": "'prakāśyante'; utpādayanti, na punaranekam /",
    "GSP33bbdip11u:2434": "ataḥ 'sarveṣu vedeṣu'; tathā yuktiṣu 'tathetihāse'; itihāseṣu 'kutaścit'; kaścidapi viṣayakṛto",
    "GSP33bbdip11u:2435": "prakārakṛto vā 'virodho na'; ityarthaḥ jñānarūpamekameva brahmasvarūpaṃ",
    "GSP33bbdip11u:2436": "jñāpayantīti vā /",
    "GSP33bbdip11u:2437": "śruteriti pañcamī tṛtīyārthe /",
    "GSP33bbdip11u:2438": "gaterityasya vyākhyā jñānasyeti /",
    "GSP33bbdip11u:2439": "sāmānyāditi sautrapade prātipadikārthamāha - sāmyamiti /",
    "GSP33bbdip11u:2440": "viṣayaguṇānāmananyathoktyā sāmyamityarthaḥ /",
    "GSP33bbdip11u:2441": "“na hyekatra jñānānandādikamuktvānyatrājñānādirūpatvaṃ brahmaṇa ucyate”iti",
    "GSP33bbdip11u:2442": "tattvapradīpokteḥ kathyata iti śeṣaḥ /",
    "GSP33bbdip11u:2443": "na tu viṣamatvamiti vā svayameva sākṣānna tvanyamukheneti vā evaśabdārthaḥ /",
    "GSP33bbdip11u:2444": "tathā ca - 'sarve vedā'; iti śrutyā svayameva sākṣādgateḥ sarvaśākhotpādyajñānasya sāmānyāt",
    "GSP33bbdip11u:2445": "ekavidhatvokteḥ na kāsucicchākhāsu anyathocyata iti sūtrārthaḥ /",
    "GSP33bbdip11u:2446": "atra bhinnaviṣayaprakārakeṣvapi jñāneṣu jñānatvena sāmyasattvātsāmyādityuktau viṣayaprakāraikyaṃ na siddhyatīti sāmānyāt samānatvāt ekavidhatvāt ityuktaṃ sūtre /",
    "GSP33bbdip11u:2447": "bhāṣyapadasyāpyayamevārtha eti dhyeyam // 10 //",
    "GSP33bbdip11u:2448": "śrutatvāc ca |",
    "GSP33bbdip11u:2449": "“eko devassarvabhūteṣu gūḍhaḥ sarvavyāpī sarvabhūtāntarātmā /",
    "GSP33bbdip11u:2450": "karmādhyakṣassarvabhūtādhivāsaḥ sākṣī cetā kevalo nirguṇaśca”/",
    "GSP33bbdip11u:2451": "iti na śabdaḥ śrūyate /",
    "GSP33bbdip11u:2452": "na cāprasiddhaṃ kalpyam /",
    "GSP33bbdip11u:2453": "sarvaśabdāvācyasya lakṣaṇāyukteḥ // 5 //",
    "GSP33bbdip11u:2454": "itaśca nirguṇaṃ brahma vācyamityāha sūtrakṛt - śrutatvācceti/ co hetusamuccaye /",
    "GSP33bbdip11u:2455": "tadaśabdaṃ neti vartate/ tathā ca tadviṣṇvākhyaṃ nirguṇaṃ na kevalamīkṣatyādibhiḥ nāśabdaṃ śabdavācyam /",
    "GSP33bbdip11u:2456": "kintu “ekaḥ”iti",
    "GSP33bbdip11u:2457": "śvetāśvataraśrutau 'śrutatvācca'; svavācakanāmnā sākṣāduktatvāccetyartha ityāśayena sūtropāttaśrutiṃ paṭhati - eka iti /",
    "GSP33bbdip11u:2458": "'ekaḥ'; pradhānaḥ svasmin bhedaśūnya iti vā 'devo'; dyotanādeḥ 'sarvabhūteṣu gūḍhaḥ'; sarvaprāṇiṣu guptatayāvasthitaḥ /",
    "GSP33bbdip11u:2459": "na kevalaṃ bhūteṣu sthitaḥ kintu 'sarvavyāpī'; ca deśataḥ kālato guṇataśca sarvaṃ vyāpnotītyarthaḥ",
    "GSP33bbdip11u:2460": "na kevalaṃ sarvabhūteṣu",
    "GSP33bbdip11u:2461": "sthitimātraṃ, kintu 'sarvabhūtāntarātmā'; sarvaprāṇināṃ antaḥsthitvā ā",
    "GSP33bbdip11u:2462": "samyak tanniyantā ca mātā ceti vā /",
    "GSP33bbdip11u:2463": "ādānādikartṛtvādvā tathoktaḥ /",
    "GSP33bbdip11u:2464": "'karmādhyakṣaḥ'; karmādhipatiḥ, “karmopari asyākṣāṇīndriyāṇi vartanta ityadhyakṣaḥ”iti tattvapradīpokteḥ /",
    "GSP33bbdip11u:2465": "'sarvabhūtādhivāsaḥ';",
    "GSP33bbdip11u:2466": "sarvaprāṇināmāśrayaḥ /",
    "GSP33bbdip11u:2467": "sarvaṃ sākṣādīkṣate paśyatīti 'sākṣī'; /",
    "GSP33bbdip11u:2468": "īkṣaṇaṃ ca na prākṛtaṃ kintu caitanyasvarūpamityāha - 'cetā'; jñānarūpa iti /",
    "GSP33bbdip11u:2469": "'kevalo'; jaḍāmiśraḥ samābhyadhikaśūnya iti vā “kevalaṃ tādṛśābhāvāt”iti",
    "GSP33bbdip11u:2470": "dvitīyatātparyokteḥ /",
    "GSP33bbdip11u:2471": "kevalaṃ caitanyenekṣaṇamasaṃprajñātasamādhisthasya yogino 'pi bhavatīti tadvyāvartanāyāha 'nirguṇa'; iti sattvādiguṇabandhahīna ityarthaḥ, prākṛtaguṇahīna iti vā /",
    "GSP33bbdip11u:2472": "itiśabdasya",
    "GSP33bbdip11u:2473": "'śrutau nirguṇasya'; iti padadvayādhyāhāreṇa śrutatvāditi sūtreṇānvayaḥ /",
    "GSP33bbdip11u:2474": "“atra vācyatvaṃ pratipādayatsūtraṃ tadupāttaśrutyudāharaṇapūrvakaṃ paṭhati",
    "GSP33bbdip11u:2475": "- eka iti”iti kvacitkaṭīkāpāṭhānusāreṇa bhāṣye kvacit śrutipāṭhānantaraṃ sūtrapāṭho dṛśyate",
    "GSP33bbdip11u:2476": "tatpakṣe tvanvayassulabha eveti dhyeyam /",
    "GSP33bbdip11u:2477": "śrutatve",
    "GSP33bbdip11u:2478": "'pyaśabdaḥ kiṃ na syādityaprayojakatvaśaṅkāyāmāha - na hīti /",
    "GSP33bbdip11u:2479": "'hi'; yataḥ",
    "GSP33bbdip11u:2480": "'aśabdaḥ'; avācyaḥ padārtho 'na śrūyate'; na śrutipadenocyata ityarthaḥ /",
    "GSP33bbdip11u:2481": "ato nāprayojakatvaṃ hetoriti vākyaśeṣaḥ /",
    "GSP33bbdip11u:2482": "virodhādityapi hiśabdārthaḥ /",
    "GSP33bbdip11u:2483": "nanu aśabdasyāpi brahmaṇo lakṣaṇayā śrutatvaṃ kiṃ na syādityata āha - na ceti /",
    "GSP33bbdip11u:2484": "'aprasiddham'; avācyasya brahmaṇo lakṣyatvaṃ na kalpyamityarthaḥ /",
    "GSP33bbdip11u:2485": "kutaḥ? yato 'vācyasya vastuno lakṣyatvamaprasiddham ata iti vyāptiparatvenāpīdaṃ yojanīyam",
    "GSP33bbdip11u:2486": "nanu kathametat? gaṅgāpadāvācyasyāpi tīrasya tatpadalakṣyatvaprasiddherityata uktaṃ - sarveti",
    "GSP33bbdip11u:2487": "'sarvaśabdāvācyasya'; brahmaṇo lakṣaṇāyāḥ vedapadalakṣyatvasyāyukteḥ",
    "GSP33bbdip11u:2488": "vipratipannaṃ na lakṣyaṃ, kenāpi padenāvācyatvāt vyatirekeṇa tīravaditi yuktiviruddhatvādityarthaḥ",
    "GSP33bbdip11u:2489": "tathā ca - nāsmābhiḥ kevalāvācyatvena lakṣyatvābhāvaḥ sādhyate yena tīrādau vyabhicāraḥ śaṅkayeta, kintu sarvaśabdāvācyatvena /",
    "GSP33bbdip11u:2490": "tacca na tīrādigataṃ, tasya tīrādipadavācyatvāt /",
    "GSP33bbdip11u:2491": "brahma tu na tathā, tasya sarvaśabdāvācyatayaiva pareṇāṅgīkṛtatvāt /",
    "GSP33bbdip11u:2492": "ato na vyabhicāra iti yuktivirodho duṣparihara iti bhāvaḥ /",
    "GSP33bbdip11u:2493": "nanu lakṣyatvābhāvavati pravāhādau hetvabhāvādasādhāraṇamiti cet - na,",
    "GSP33bbdip11u:2494": "lakṣaṇāyogyasyaiva lakṣyapadārthatve sarvapadārthānāmapi kiñcitpadalakṣaṇāyogyatvena tadabhāvarūpasādhyasya kutrāpyabhāvena sapakṣasyaivābhāvāt // 11 //",
    "GSP33bbdip11u:2495": "// iti īkṣatyadhikaraṇam //",
    "GSP33bbdip11u:2496": "// 6. ānandamayādhikaraṇam //",
    "GSP33bbdip11u:2497": "tameva samasvayaṃ prakaṭayati 'ānandamayo 'bhyāsāt'; ityādinā samastenādhyāyena prāyeṇa /",
    "GSP33bbdip11u:2498": "athādhyāyapādayorupodghātatvena pīṭharūpāyāmasyāṃ pañcādhikaraṇyaṃ brahmasvarūpanarūpaṇe anavaśeṣātkimadhyāyātmakaśeṣagranthenetyata āha -",
    "GSP33bbdip11u:2499": "tameveti // tathāpītyādau yojyam /",
    "GSP33bbdip11u:2500": "samanvayaśabdaśca vipariṇāmenāvartanīyaḥ /",
    "GSP33bbdip11u:2501": "tathā ca - tathāpi prakaṭanaṃ vinādhyāyākhyaśeṣagranthasya kṛtyāntarābhāve 'pi 'tameva';",
    "GSP33bbdip11u:2502": "samanvayāt”ityanena hetutayā sāmānyataḥ siddhavadupanyastameva samanvayāt",
    "GSP33bbdip11u:2503": "'samanvayam'; upakramādiliṅgajñāpyaṃ samyagvacanavṛttyā sarvaśāstrīyavacanānāṃ harau nirūpaṇaṃ tatparatvaṃ 'prakaṭayati';",
    "GSP33bbdip11u:2504": "prativākyagrahaṇena taddhetūpanyāsādinā prapañcayati “ānandamayo",
    "GSP33bbdip11u:2505": "'bhyāsāt”ityādinā anena prathamenādhyāyena sūtrakāra ityarthaḥ /",
    "GSP33bbdip11u:2506": "anyathā pratijñāmātrasya “tadeva śāstrayoni, samanvayāt”iti",
    "GSP33bbdip11u:2507": "siddhavadupanyāsamātrasya sādhakatve “viṣṇoranyadeva śāstrayoni, kutaḥ?",
    "GSP33bbdip11u:2508": "samanvayāt samyaktātparyaviṣayatvāt, tathā anyadeva tātparyaviṣayaḥ,",
    "GSP33bbdip11u:2509": "kutaḥ? upakramādiliṅgāt”ityapi prativādī brūyāditi bhāvaḥ /",
    "GSP33bbdip11u:2510": "yathopakramādikaṃ tajjñāpyaṃ tātparyaṃ ca samanvayaśabdārthaḥ tathā bhāṣyaṃ yojitam adhastāt",
    "GSP33bbdip11u:2511": "yadyapyatra sūtrasya pratīkatvena uttaratra udāhariṣyamāṇatvānnātrāpyudāhartavyatā /",
    "GSP33bbdip11u:2512_0": "tathāpi sūtrānudāharaṇe ānandamayākhyaviṣayāparijñānāttasya viṣṇutvasamarthane kā pūrvasaṅgatirityevaṃ śaṅkānudayāt tanmūlapraśnānudayāt",
    "GSP33bbdip11u:2512_1": "ānandamayāparijñāne brahmaṇastadavayavatvapratītimukhenākṣeparūpaśaṅkānudayācca etadākṣeparūpasaṅgatipradarśanāya ca adhikaraṇasaṅgativiṣayakaśaṅkotthāpanāya",
    "GSP33bbdip11u:2512_2": "atrāpi sūtrodāharaṇaṃ,",
    "GSP33bbdip11u:2513": "uttaratra tu pratīkatveneti draṣṭavyam /",
    "GSP33bbdip11u:2514": "adhyāyāntaravyāvṛttyarthamānandamayetyādi /",
    "GSP33bbdip11u:2515": "prathamenetyanukttvā evaṃvacanena etadadhikaraṇamārabhyādhyāyārambhaḥ, pañcādhikaraṇyāstu nādhyāyāntarbhāva ityapi sūcitam /",
    "GSP33bbdip11u:2516": "samanvayādhikaraṇamārabhyaivādhyāyārambhaḥ tasyaitatprapañcatvāditi pakṣe adhyāyena adhyāyaśeṣeṇetyartha ityavirodhaḥ /",
    "GSP33bbdip11u:2517": "caturthapāde na samanvayaḥ kriyata iti paramatanirāsāya 'samastena'; samagreṇetyuktam /",
    "GSP33bbdip11u:2518": "devatāpaśūdrādhikaraṇayoḥ samanvayākaraṇāt samastenetyanupapannamityāśaṅkānirākaraṇāya 'prāyeṇa'; prācuryeṇeti /",
    "GSP33bbdip11u:2519": "prāya iti sakārāntāvyayaparyāyo 'yamakārāntaḥ prāyaśabdaḥ /",
    "GSP33bbdip11u:2520": "tasmātprakṛtyāditvāttṛtīyāyāṃ prāyeṇeti bhavati /",
    "GSP33bbdip11u:2521": "ata eva viṣṇutattvanirṇayaṭīkāyāṃ bhūmārthe 'prāyaḥ'; ityavyayamapyasti ityapiśabdaḥ prāyoji",
    "GSP33bbdip11u:2522": "prameyadīpe 'pi sāntasyaivāvyayatvamuktam /",
    "GSP33bbdip11u:2523": "prāyeṇānyatraprasiddhānāṃ śabdānāṃ paramātmani samanvayaḥ pradarśyate 'smin pāde /",
    "GSP33bbdip11u:2524": "nānyathā tadadṛṣṭe /",
    "GSP33bbdip11u:2525_0": "tarhi adhyāyasyaikārthatvāt pādabhedaḥ kiṃ nibandhana ityataḥ samanvetavyabhedāt samanvaye 'pyavāntarabheda iti bhāvena prathamādhyāprathamapādapratipādyaṃ",
    "GSP33bbdip11u:2525_1": "darśayati - prāyeṇeti // 'asmin';",
    "GSP33bbdip11u:2526": "prathame pāde 'prāyeṇa'; bāhulyena 'anyatra'; viṣṇoranyatra",
    "GSP33bbdip11u:2527": "'prasiddhānāṃ'; śrutyādito lokato vādmapātato rūḍhatvena pratīyamānānāṃ nāmātmakānāṃ 'śabdānāṃ'; 'paramātmani'; viṣṇau niruktaḥ 'samanvayaḥ';",
    "GSP33bbdip11u:2528": "'pradarśyate'; prapañcyata ityarthaḥ /",
    "GSP33bbdip11u:2529": "atrāpi antaradhikaraṇe antaḥsthatvaliṅgasamanvayapratipādanāt avyāptinirāsāya - prāyeṇeti",
    "GSP33bbdip11u:2530": "tattvapradīpe tu eka eva bhāṣye prāyeṇeti śabdaḥ /",
    "GSP33bbdip11u:2531": "tasyaivottaratrāpi sambandha ityāśayena “prāyeṇānyatra prasiddhānāṃ śabdānāmiti ca",
    "GSP33bbdip11u:2532": "sambandhaḥ”ityuktam /",
    "GSP33bbdip11u:2533": "tathā - ānandamayādhikaraṇe liṅgavicārattadapi prāyeṇeti vyāvartyamiti coktam /",
    "GSP33bbdip11u:2534": "yadvā -",
    "GSP33bbdip11u:2535": "ṭīkāyāmapyāvṛttyabhiprāyeṇaikasyaiva punaruttaratrāpi anvayapradarśanāya pratīkagrahaṇaṃ kṛtamiti na granthavairūpyaṃ kalpyam /",
    "GSP33bbdip11u:2536": "ata eva tattvapradīpānusāreṇa “ānandamayanāmnaḥ iti ṭīkāyāmānandamayanāmaśbadaḥ ānandādināmaparo vā yojyaḥ”ityuktaṃ candrikāyām /",
    "GSP33bbdip11u:2537": "atha paroktaṃ pādārthaṃ dūṣayati - neti /",
    "GSP33bbdip11u:2538": "'anyathā'; prathame spaṣṭabrahmaliṅgānāṃ śabdānāṃ",
    "GSP33bbdip11u:2539": "dvitīyatṛtīyayoraspaṣṭabrahmaliṅgānāṃ samanvayaḥ pratipādyate /",
    "GSP33bbdip11u:2540": "tayostu saviśeṣanirviśeṣaviṣayatayā bhedaḥ /",
    "GSP33bbdip11u:2541": "caturthapāde tu pradhānasyāśābdatvoktirityevaṃ rūpo 'smaduktādanyaprakāreṇa pādārtho na vācyaḥ ityarthaḥ /",
    "GSP33bbdip11u:2542": "kuto netyata āha - taditi /",
    "GSP33bbdip11u:2543": "'tasya';",
    "GSP33bbdip11u:2544": "paroktapādārthaniyamasya 'adṛṣṭeḥ';",
    "GSP33bbdip11u:2545": "etadadhyāyagatapādeṣvadarśanādityarthaḥ /",
    "GSP33bbdip11u:2546": "sarvasāṅkaryāditi bhāvaḥ /",
    "GSP33bbdip11u:2547": "tacca ṭīkādāvuktam /",
    "GSP33bbdip11u:2548": "brahmajijñāsā kartavyetyuktam /",
    "GSP33bbdip11u:2549": "tacca 'brahma pucchaṃ pratiṣṭhā'",
    "GSP33bbdip11u:2550": "(tai. 2-5-2.)",
    "GSP33bbdip11u:2551": "nanvānandamayādhikaraṇamārabhya sarveṣāmadhikaraṇānāmavaśyavaktavye saṅgatipañcake asminnadhikaraṇe",
    "GSP33bbdip11u:2552": "'nyatraprasiddhānandamayaśabdopalakṣitaguṇivāciśabdānāmānandādiguṇavāciśabdānāṃ",
    "GSP33bbdip11u:2553": "ca brahmaṇi samanvayakaraṇāt asyāstu śāstre 'dhyāye pāde cāntarbhāvarūpā saṅgatiḥ /",
    "GSP33bbdip11u:2554": "tathāpi ānandamayasya viṣṇutvasamarthane kā pūrvasaṅgatirityato 'vyavahitapūrvādhikaraṇenaiva saṅgatirvaktavyeti niyamābhāvāt",
    "GSP33bbdip11u:2555": "vyavahitapūrveṇa jijñāsādhikaraṇena tadviṣayeṇa ca asyānantaryalakṣaṇalakṣitāmākṣepikīṃ saṅgatiṃ tāvaddarśayati - brahmeti //",
    "GSP33bbdip11u:2556": "uktaṃ jijñāsādhikaraṇe iti śeṣaḥ /",
    "GSP33bbdip11u:2557": "'tacceti'; /",
    "GSP33bbdip11u:2558": "yajjijñāsyatayā pratijñātaṃ brahma tadevetyarthaḥ /",
    "GSP33bbdip11u:2559": "yadvā - prakṛtānusandhānārthaścaśabdaḥ",
    "GSP33bbdip11u:2560": "/ itītyanantaraṃ 'śrutau'; iti śeṣaḥ /",
    "GSP33bbdip11u:2561": "'ānandamayāvayavarūpamiti';",
    "GSP33bbdip11u:2562_0": "ānandamayākhyasya kasyacitpucchākhyāvayavabhūtaṃ pratīyata ityarthaḥ / nanu brahmaṇo 'vayavatvoktāvapi kimarthamānandamayasya",
    "GSP33bbdip11u:2562_1": "viṣṇutvasamarthanamityata āha - na hīti / hiśabdo hetau / 'ata'; ityāvartate",
    "GSP33bbdip11u:2563": "/ 'tacca'; ityādi 'ityata āha'; ityantaṃ saṅgatiprayojanobhayaparatayā vyākhyeyam /",
    "GSP33bbdip11u:2564": "na hītyetattadupapādakam /",
    "GSP33bbdip11u:2565": "yojanā tu - yato 'brahma pucchaṃ",
    "GSP33bbdip11u:2566": "pratiṣṭhā'; iti śrutau jijñāsyatayoktaṃ brahma ānandamayākhyasya kasyacidavayavarūpaṃ 'pratīyate'; ucyate yataśca anyāṅgatayā jijñāsyatve",
    "GSP33bbdip11u:2567": "'pi 'avayavinam'; ānandamayaṃ vinā 'avayavamātrasya'; avayavasyaiva kevalasya brahmaṇo na pṛthak 'jñeyatā'; jijñāsyatā sambhavati /",
    "GSP33bbdip11u:2568": "amukhyatvāt /",
    "GSP33bbdip11u:2569": "nāpi jijñāsāyā eva tyāgo yujyate /",
    "GSP33bbdip11u:2570": "“tadvijijñāsasva”(tai. u.",
    "GSP33bbdip11u:2571": "3-1.) iti śrutivihitatvādityevaṃ śaṅkā prāptā /",
    "GSP33bbdip11u:2572_0": "ataḥ śaṅkārūpasaṅgatisadbhāvāt atrānandamayasya viṣṇvanyatvapakṣe brahmajijñāsākṣepāt viṣṇutvapakṣe ca tatsamādhānāt evaṃ",
    "GSP33bbdip11u:2572_1": "ca pūrvapakṣasiddhāntayoḥ phalasadbhāvācca 'ato'; brahmajijñāsāsiddhyartham",
    "GSP33bbdip11u:2573": "'ānandamayo 'bhyāsāt'; ityānandamayasya viṣṇutvam 'āha'; samarthayati sūtrakāra iti /",
    "GSP33bbdip11u:2574": "“tasmādvā etasmādvijñānamayāt /",
    "GSP33bbdip11u:2575": "anyo 'ntara ātmānandamayaḥ /",
    "GSP33bbdip11u:2576": "tenaiṣa pūrṇaḥ /",
    "GSP33bbdip11u:2577": "sa vā eṣa puruṣavidha eva /",
    "GSP33bbdip11u:2578": "tasya puruṣavidhatām /",
    "GSP33bbdip11u:2579": "anvayaṃ puruṣavidhaḥ /",
    "GSP33bbdip11u:2580": "tasya priyameva śiraḥ /",
    "GSP33bbdip11u:2581": "modo dakṣiṇaḥ pakṣaḥ /",
    "GSP33bbdip11u:2582": "pramoda uttaraḥ pakṣaḥ /",
    "GSP33bbdip11u:2583": "ānanda ātmā /",
    "GSP33bbdip11u:2584": "brahma pucchaṃ pratiṣṭhā”(tai.u. 2-5-2.)",
    "GSP33bbdip11u:2585": "iti taittirīyavākyasyāyamarthaḥ /",
    "GSP33bbdip11u:2586": "'tasmāt'; ātmapadoditāt 'etasmāt';",
    "GSP33bbdip11u:2587": "jīvaśarīragatāt vijñānapūrṇatvāt vijñānamayaśabdavācyāt viṣṇoḥ ananyo 'pyanyaśabdoktaḥ 'ānandamayaḥ'; ānandapūrṇatvādānandamayaśabdavācyaḥ",
    "GSP33bbdip11u:2588": "'ātmā'; nārāyaṇaḥ 'antaro'; vijñānamayasyāntaḥsthitaḥ 'tena'; ānandamayena",
    "GSP33bbdip11u:2589": "'eṣaḥ'; vijñānamayaśabdavācyo vāsudevaḥ 'pūrṇaḥ'; niśchidratvena pūritaḥ /",
    "GSP33bbdip11u:2590": "vaiśabdaḥ prasiddhau /",
    "GSP33bbdip11u:2591": "'sa eṣa'; ānandamayaḥ 'puruṣavidha eva'; puruṣākāra eva /",
    "GSP33bbdip11u:2592": "'tasya'; ānandamayasya śarīrasthānīyasya puruṣākāratām 'anu';",
    "GSP33bbdip11u:2593": "anusṛtya 'ayaṃ'; vijñānamayaḥ śarīrasthānīyaḥ 'puruṣavidhaḥ';",
    "GSP33bbdip11u:2594": "tasmātprādurbhūtaḥ,",
    "GSP33bbdip11u:2595": "uttaraiḥ pūritāḥ pūrve niśchidratvena sarvaśaḥ /",
    "GSP33bbdip11u:2596": "sarve 'pi puruṣākārā uttarātpūrvasambhavaḥ //",
    "GSP33bbdip11u:2597": "iti taittirīyabhāṣyokteḥ /",
    "GSP33bbdip11u:2598": "'tasya'; ānandamayasya viṣṇoḥ avayavabhūtaṃ",
    "GSP33bbdip11u:2599": "'pareyaṃ priyanāmakam'; iti bhāṣyokteḥ /",
    "GSP33bbdip11u:2600": "parairuttamaiḥ devaiḥ prāpyatvātpriyaśabdavācyaṃ yatsukhaṃ tattasya 'śiraḥ';",
    "GSP33bbdip11u:2601": "tadevānandamayākhyasya jīvaśarīrasya parairanyairupakartṛbhiḥ prāpyatvāt priyanāmakamupakārajanyavaiṣayikasukhākhyaṃ yacchiraḥ tatsthaṃ ca /",
    "GSP33bbdip11u:2602": "evamānandamayākhyasya viṣṇoḥ ye dakṣiṇottarabāhumadhyadehāḥ",
    "GSP33bbdip11u:2603": "modapramodakāritvānandatvanimittairmoda-",
    "GSP33bbdip11u:2604": "pramodānandanāmānaḥ te ānandamayākhyajīvaśarīrasya dakṣiṇottarapakṣātmanāmāno dakṣiṇasavyabāhumadhyadehāḥ/",
    "GSP33bbdip11u:2605": "bhoganimittakaḥ 'pramodaḥ'; “tadviśeṣotthaḥ”ityaitareyabhāṣyokteḥ /",
    "GSP33bbdip11u:2606": "munnāma viṣayotthaṃ yatprakṛṣṭaviṣayātpramut /",
    "GSP33bbdip11u:2607": "sukhaṃ svarūpabhūtaṃ yadānanda iti kathyate //",
    "GSP33bbdip11u:2608": "iti bṛhadbhāṣyokteśca /",
    "GSP33bbdip11u:2609": "apakṛṣṭaviṣayodbhūtatvaprakṛṣṭaviṣayotthatvajīvasvarūpānandatvanimittairmodapramodānandanāmānasteṣu sthitāśca /",
    "GSP33bbdip11u:2610": "evamānandamayākhyasya viṣṇoḥ 'pucchaṃ'; pratiṣṭhati gacchati loka ābhyāmiti vyutpattyā pratiṣṭhāpadokto yaḥ pādākhyo 'vayavaḥ tadbrahma",
    "GSP33bbdip11u:2611": "'brahmasṛṣṭyā tu bṛṃhayet'; iti taittirīyabhāṣyoktarītyā sṛṣṭyādikriyayā",
    "GSP33bbdip11u:2612": "viśvaguṇavṛddhikaratvādbrahmaśabdavācyaḥ sa evānandamayākhyajīvaśarīrasya yat pucchaṃ yaḥ pādākhyo 'vayavaḥ tatsthite brahmākhye pradhānavāyau",
    "GSP33bbdip11u:2613": "sthitaḥ /",
    "GSP33bbdip11u:2614": "anena kośāvayavasya brahmaśabdavācyatvaṃ",
    "GSP33bbdip11u:2615": "brahmaśabdavācyapradhānavāyvadhiṣṭhānatvanimittaṃ,",
    "GSP33bbdip11u:2616": "pradhānavāyorbrahmaśabdavācyatvaṃ tu parabrahmādhiṣṭhānatvādityuktaṃ bhavati /",
    "GSP33bbdip11u:2617": "anenānandamayādiśabdavācyasya viṣṇoravayava-",
    "GSP33bbdip11u:2618": "bhūtāḥ ye priyādayaḥ te viṣṇvabhinnāḥ ye cānandamayādijīvakośāvayavāḥ priyādayaste pratiśarīraṃ bhinnā iti dvividhāḥ priyādaya ityuktaṃ bhavati",
    "GSP33bbdip11u:2619": "/ yathoktaṃ candrikāyām - ye jīvābhimanyamānānandamayādikośāvayavāḥ priyādayaste pratiśarīraṃ bhinnāḥ, na te ānandamayādyākhyasya",
    "GSP33bbdip11u:2620": "viṣṇoravayavāḥ /",
    "GSP33bbdip11u:2621": "ye ca bhagavato 'vayavāḥ priyādayo na te pratiśarīraṃ bhinnā kintvabhinnā iti jīvasvarūpasyānandasya hṛdayākhyamadhyagatatvātkośamadhyadehatvaṃ svarūpadehasya jaḍāvayavatvaṃ",
    "GSP33bbdip11u:2622": "cāmukhyaṃ yujyate /",
    "GSP33bbdip11u:2623": "yadyapi bhāṣye 'śiro nārāyaṇaḥ';",
    "GSP33bbdip11u:2624": "ityudāhariṣyamāṇavacanaparyālocanayādmanandamayākhyo nārāyaṇaḥ punarnārāyaṇādirūpeṇa pañcadhā bhinnaḥ śiraḥprabhṛtyavayavātmanā tiṣṭhatīti pratīyate /",
    "GSP33bbdip11u:2625": "taittirīyabhāṣye tu -",
    "GSP33bbdip11u:2626": "priyādīnāmanandamayāvayavatvam /",
    "GSP33bbdip11u:2627": "tathāpi priyādisukhaviśeṣadehasthitabrahmākhyapradhānavāyugatānāṃ nārāyaṇādirūpāṇāmeva ānandamayākhyaviṣṇvavayavatvasambhavātteṣāmeva",
    "GSP33bbdip11u:2628": "pareyaṃ priyanāmakam /",
    "GSP33bbdip11u:2629": "modapramodanāmānau modanācca pramodanāt /",
    "GSP33bbdip11u:2630": "dehasthavāyusaṃsthaṃ ca brahma sṛṣṭyā tu bṛṃhayet // iti /",
    "GSP33bbdip11u:2631": "taittirīyabhāṣyoktarītyā priyādiśabdavācyatvasyāpi sambhavānna virodhaḥ /",
    "GSP33bbdip11u:2632": "tattvapradīpe tu - priyaśirastvādinaye “śravaṇotthaṃ priyaṃ, darśanottho",
    "GSP33bbdip11u:2633": "modaḥ, bhogotthaḥ pramodaḥ”iti padatrayasyārthāntaramuktam /",
    "GSP33bbdip11u:2634_0": "tathā tatraiva “'abhāvaṃ bādariḥ'; iti sūtreṇa 'priyāpriye'; (chāṃ. 8-12-1.) iti śrutisthapriyaśabdena 'pareyaṃ priyanāmakam';",
    "GSP33bbdip11u:2634_1": "iti taittirīyachāndogyabhāṣyayoruktatvātparaprāpyasukhasāmānyavācakena prākṛtaṃ sukhaṃ grāhyamiti sūcitam”iti coktam /",
    "GSP33bbdip11u:2635": "idaṃ tvavadhayam -",
    "GSP33bbdip11u:2636": "paridṛśyamānamannamayaṃ śarīram /",
    "GSP33bbdip11u:2637": "tadantaḥ prāṇamayo dehaḥ tadantarmanomayo dehaḥ /",
    "GSP33bbdip11u:2638": "tadantarvijñānamayo dehaḥ /",
    "GSP33bbdip11u:2639": "tadantarānandamayo",
    "GSP33bbdip11u:2640": "'sti /",
    "GSP33bbdip11u:2641": "eteṣu pañcasu dehākhyakośeṣu tattacchabdavācyāni puruṣākārāṇi aniruddhapradyumnasaṅkarṣaṇavāsudevanārāyaṇarūpāṇi dehadehibhāvena vartanta iti /",
    "GSP33bbdip11u:2642": "ityānandamayāvayavarūpaṃ pratīyate /",
    "GSP33bbdip11u:2643": "na hyavayavinaṃ vinā avayavamātrasya jñeyatetyata āha // -",
    "GSP33bbdip11u:2644": "ānandamayo 'bhyāsāt |",
    "GSP33bbdip11u:2645": "ānandamayo brahmādiḥ prakṛtirviṣṇurvā /",
    "GSP33bbdip11u:2646": "evaṃ saṅgatiṃ phalaṃ coktvā viṣayasaṃśayau darśayati - ānandamaya iti //",
    "GSP33bbdip11u:2647": "ānandamaya ityupalakṣakapadena viṣayo darśitaḥ /",
    "GSP33bbdip11u:2648": "brahmādirityatra brahmā ādiryasya jīvasaṅghasyeti vigrahaḥ /",
    "GSP33bbdip11u:2649": "brahmā caturmukhaḥ, ādiśabdena rudrendrabṛhaspatimukhā devāstattaddehāgatajīvāśca gṛhyante",
    "GSP33bbdip11u:2650": "prakṛtiśabdena citprakṛtiḥ /",
    "GSP33bbdip11u:2651": "'iti saṃśaya'; iti śeṣaḥ /",
    "GSP33bbdip11u:2652": "brahmaśabdāddhiraṇyagarbhasya prāptiḥ /",
    "GSP33bbdip11u:2653": "śatānandanāmnā ca /",
    "GSP33bbdip11u:2654": "atra sayuktikaṃ pūrvapakṣānāha - brahmaśabdāditi //",
    "GSP33bbdip11u:2655": "ānandamayamadhikṛtyadāhṛte 'asti brahmeti cedveda'; (tai.u. 2-6-1.)",
    "GSP33bbdip11u:2656": "ityādau śrutādbrahmaśabdādityarthaḥ /",
    "GSP33bbdip11u:2657": "brahmaśabdasya anyatrāpi vṛtteḥ kathaṃ tena caturmukhasyānandamayatvaniśca ityato yuktyantaramāha - śateti",
    "GSP33bbdip11u:2658": "/ co 'pyarthe samuccaye /",
    "GSP33bbdip11u:2659": "“te ye śataṃ prajāpaterānandāḥ, sa eko brahmaṇa",
    "GSP33bbdip11u:2660": "ānandaḥ”(tai.u. 2-8-4.) iti vākyādarthātsūcitena śatānandanāmnetyarthaḥ /",
    "GSP33bbdip11u:2661": "yadvā - ānandamayaśabdasamānārthakena hiraṇyagarbhe vidyamānena",
    "GSP33bbdip11u:2662": "śatānandanāmnetyarthaḥ/ 'prāptiḥ'; ānandamayatvasyeti śeṣaḥ /",
    "GSP33bbdip11u:2663": "tathā ca -",
    "GSP33bbdip11u:2664": "hiraṇyagarbhasya ānandamayatvasya prāptirityanvayaḥ /",
    "GSP33bbdip11u:2665": "aṣṭamūrtitvātsūrye proktatvācca rudrasya /",
    "GSP33bbdip11u:2666": "evamekaṃ pūrvapakṣamabhidhāya anyamāha - aṣṭamūrtitvāditi // caśabdo rudrasya ceti sambadhyate",
    "GSP33bbdip11u:2667": "prāptirityasyānukarṣaṇārtho vā tathā ca -",
    "GSP33bbdip11u:2668": "rudrasya cānandamayatvaprāptiḥ kutaḥ? sūrye proktatvāt /",
    "GSP33bbdip11u:2669": "'yaścāsāvāditye';",
    "GSP33bbdip11u:2670": "(tai.u. 2-8-5.) ityānandamayasya sūrye sthiteḥ uktatvādrudrasya ca sūryādyaṣṭaśarīratvādityarthaḥ",
    "GSP33bbdip11u:2671": "tathā ca - rūdraliṅgasya ānandamaye śrutatvāt ānandamayo rudra evepi bhāvaḥ /",
    "GSP33bbdip11u:2672": "rudrasya sūryādyaṣṭapratimatvaṃ ca -",
    "GSP33bbdip11u:2673": "sūryo jalaṃ mahī vahnirvāyurākāśa eva ca /",
    "GSP33bbdip11u:2674": "dīkṣito brāhmaṇassoma ityetāstanavaḥ kramāt //",
    "GSP33bbdip11u:2675": "iti viṣṇupurāṇavākyātsiddham /",
    "GSP33bbdip11u:2676": "evamanyeṣāmapi /",
    "GSP33bbdip11u:2677": "pūrvapakṣāntaraṃ darśayati - evamiti // uktābhyām 'anyeṣām';",
    "GSP33bbdip11u:2678": "indrabṛhaspatyādīnāmapi 'evam'; uktaprakāreṇa svāvarasūryādyadhiṣṭhātṛtvādinā ānandamayatvaprāptirityarthaḥ",
    "GSP33bbdip11u:2679": "'mama yonirmahadbrahma'; (bha. gī. 14-3.)",
    "GSP33bbdip11u:2680": "iti brahmaśabdāt, bahubhāvācca prakṛteḥ /",
    "GSP33bbdip11u:2681": "sayuktikaṃ pūrvapakṣāntaramāha - mameti /",
    "GSP33bbdip11u:2682": "yojanā tu citprakṛtervānandamayatvaprāptiḥ /",
    "GSP33bbdip11u:2683": "kutaḥ? brahmaśabdāt/ ānandamaye śrutasya brahmaśabdasya 'mama yonirmahadbrahma tasmin garbhaṃ",
    "GSP33bbdip11u:2684": "dadhāmyaham'; iti gītāyāṃ citprakṛtau prayogāditi/ smṛtau - mahat brahmeti bhinne pade",
    "GSP33bbdip11u:2685": "tathā ca mahat brahmaśabdavācyā lakṣmīḥ mama yoniḥ garbhādhānārthaṃ bhāryā /",
    "GSP33bbdip11u:2686": "tasmin brahmaṇi prakṛtau ahaṃ garbhaṃ dadhāmi dadha ityarthaḥ /",
    "GSP33bbdip11u:2687": "arjunaṃ prati kṛṣṇavākyametat /",
    "GSP33bbdip11u:2688": "kathaṃ sāvakāśena brahmaśabdena prakṛterānandamayatvaniścaya ityato hetvantaramāha -",
    "GSP33bbdip11u:2689": "'bahubhāvāt'; bahurūpatvācceti /",
    "GSP33bbdip11u:2690": "co hetusamuccaye /",
    "GSP33bbdip11u:2691": "tathā ca 'so 'kāmayata",
    "GSP33bbdip11u:2692": "/ bahu syām'; (tai.u. 2-6-2.) ityānandamayasya 'bahubhāvāt';",
    "GSP33bbdip11u:2693": "bahubhāvaśravaṇāt tadabhimānitvāccitprakṛteḥ svābhimanyamānavikārijaḍadvārā bahubhāvasambhavādityarthaḥ",
    "GSP33bbdip11u:2694": "evaṃ prakṛterityasya jaḍaprakṛterityarthāśrayeṇa pūrvapakṣāntaramapi draṣṭavyam /",
    "GSP33bbdip11u:2695": "yojanā tu jaḍaprakṛtervānandamayatvaprāptiḥ /",
    "GSP33bbdip11u:2696": "kutaḥ? abhimānitvena vinā sākṣādbahubhāvādeveti /",
    "GSP33bbdip11u:2697": "bṛha jātijīvakamalāsanaśabdarāśiṣviti brahmaśabdādeva",
    "GSP33bbdip11u:2698": "sarvajīvānām, annamayatvādeśca /",
    "GSP33bbdip11u:2699": "sayuktikaṃ pūrvapakṣāntaramāha - bṛha jātīti /",
    "GSP33bbdip11u:2700": "tattaddehagatasarvajīvānāṃ vā ānandamayatvaprāptiḥ /",
    "GSP33bbdip11u:2701": "kutaḥ? jīvānāṃ brahmaśabdāt /",
    "GSP33bbdip11u:2702": "jīvavācibrahmaśabdādityarthaḥ /",
    "GSP33bbdip11u:2703": "na tatra pṛthaghgheturgaveṣaṇīya ityevaśabdārthaḥ /",
    "GSP33bbdip11u:2704": "kuto brahmaśabdasya jīvavācitvamityata uktam - bṛha jātīti /",
    "GSP33bbdip11u:2705": "bṛhadhātuḥ jātyādiṣu vartata ityarthaḥ /",
    "GSP33bbdip11u:2706": "itītyanantaraṃ dhātuvyākhyānāditi śeṣaḥ /",
    "GSP33bbdip11u:2707": "brahmaśabdasya sādhāraṇatvādaniścāyakatvamityata āha - annamayatvādeśceti /",
    "GSP33bbdip11u:2708": "idaṃ",
    "GSP33bbdip11u:2709": "cāvartate, tatra dvitīyo vipariṇamyate /",
    "GSP33bbdip11u:2710": "ādiśabdo bhinnakramaḥ /",
    "GSP33bbdip11u:2711": "tena prāṇādikaṃ gṛhyate /",
    "GSP33bbdip11u:2712": "yathākramaśca caśabda uktānuktahetusamuccaye /",
    "GSP33bbdip11u:2713": "tathā ca - na kevalaṃ brahmaśabdāt, kintu, yato jīvānām 'annarasamayaḥ';",
    "GSP33bbdip11u:2714": "'prāṇamayaḥ'; ityuktānnādimayatvāt annādivikāradehādyabhimānitvādannamayatvādi prāptam",
    "GSP33bbdip11u:2715": "atastatprāyapaṭhitatvāccānandamayatvaprāptiriti yojanā /",
    "GSP33bbdip11u:2716": "atra hiraṇyagarbhādīnāṃ jīvatve 'pi devatvavivakṣayā pṛthaguktiḥ /",
    "GSP33bbdip11u:2717": "ata eva tattvapradīpe - “brahmādiryasya devatāsaṅghasya”ityapi brahmādirityasya vigraho darśitaḥ",
    "GSP33bbdip11u:2718": "tatrāpi hiraṇyagarbharudrayoratiprasiddhatvādvakṣyamāṇakrameṇa pṛthaguktiḥ /",
    "GSP33bbdip11u:2719": "atha indrādīnāṃ “brahmā śivaḥ sureśādyāḥ”iti vacanoktakrameṇa kṣaradevoktyanantaramakṣarāyāḥ prakṛteruktiḥ /",
    "GSP33bbdip11u:2720": "atha atyalpapratibhānatvāt dṛśyamānadehābhimānijīvānāmiti dhyeyam /",
    "GSP33bbdip11u:2721": "tathāpi na ta ānandamayaśabdenocyante /",
    "GSP33bbdip11u:2722": "kintu, viṣṇureva /",
    "GSP33bbdip11u:2723": "'tadeva brahma paramaṃ kavīnām'; (mahānā. 1-3.)",
    "GSP33bbdip11u:2724": "'etameva brahmetyācakṣate'; (ai.ā. 3-2-3-12.)",
    "GSP33bbdip11u:2725": "siddhāntayati - tathāpīti // yadyapyevamanyeṣāṃ prāptiḥ, tathāpi atra ye",
    "GSP33bbdip11u:2726": "ānandamayaśabdenocyante na te hiraṇyagarbhādaya ityarthaḥ /",
    "GSP33bbdip11u:2727": "kastarhītyāśaṅkate - kintviti /",
    "GSP33bbdip11u:2728": "uttaramāha - viṣṇureveti /",
    "GSP33bbdip11u:2729": "ya ucyate sa viṣṇurevetyanvayaḥ /",
    "GSP33bbdip11u:2730": "anenodāhṛtānandamaya iti sūtrapratijñābhāgasya saṅgatyarthamanvayārthaṃ samanvayasūtrodāhṛto vidheyasamarpakaḥ 'tattu';",
    "GSP33bbdip11u:2731": "iti pratijñābhāgo vyākhyāto bhavati /",
    "GSP33bbdip11u:2732": "kuta ānandamayo viṣṇurevetyataḥ pravṛttaṃ sautraṃ hetuṃ vyācaṣṭe - tadeveti /",
    "GSP33bbdip11u:2733_0": "ityādiṣu vākyeṣu tasminviṣṇāveva prasiddhasya mukhyārthatvenoktasya brahmaśabdasya tasminnānandamaye ānandamayaṃ pratyudāhṛte",
    "GSP33bbdip11u:2733_1": "'asanneva'; iti śloke 'abhyāsāt'; asakṛcchravaṇādityarthaḥ /",
    "GSP33bbdip11u:2734": "abhyāsādityanantaraṃ 'viṣṇau",
    "GSP33bbdip11u:2735": "tātparyāvagamāt'; iti śeṣaḥ /",
    "GSP33bbdip11u:2736": "aprayojakatvaśaṅkāvāraṇāya brahmaśabdasyānyatra niravakāśatvajñāpanāya tasmin prasiddheti",
    "GSP33bbdip11u:2737": "coktam/ ādiśabdena 'paramaṃ yo mahadbrahma'; 'vāsudevātparaḥ",
    "GSP33bbdip11u:2738": "ko nu brahmaśabdodito bhavet'; iti vākyaṃ gṛhyate /",
    "GSP33bbdip11u:2739": "tadeveti śrutyarthastu jijñāsānaye 'bhihitaḥ /",
    "GSP33bbdip11u:2740": "'etameva'; iti śrutyarthaḥ sarvatrādhikaraṇe",
    "GSP33bbdip11u:2741": "vakṣyate /",
    "GSP33bbdip11u:2742": "brahmaśabdaḥ pare viṣṇau nānyatra kvacidiṣyate /",
    "GSP33bbdip11u:2743": "asampūrṇāḥ pare yasmādupacāreṇa vā bhavet //",
    "GSP33bbdip11u:2744": "brahmeti paramātmeti bhagavāniti śabdyate /",
    "GSP33bbdip11u:2745": "vāsudevātmakaṃ brahma mūlamantreṇa vā yatiḥ /",
    "GSP33bbdip11u:2746": "ityādiṣu tasminneva prasiddhabrahmaśabdābhyāsāt /",
    "GSP33bbdip11u:2747": "'brahmaśabdaḥ'; iti smṛtau 'pare'; pūrṇe iti hetugarbhaviśeṣaṇam /",
    "GSP33bbdip11u:2748": "vāśabdo",
    "GSP33bbdip11u:2749": "'vadhāraṇe /",
    "GSP33bbdip11u:2750": "tathā ca yato viṣṇuḥ paraḥ, ataḥ 'pare'; viṣṇāveva brahmaśabdo mukhyatayā 'iṣyate'; aṅgīkriyate prāmāṇikaiḥ /",
    "GSP33bbdip11u:2751": "na tu viṣṇoḥ",
    "GSP33bbdip11u:2752": "'anyatra'; hiraṇyagarbhādiṣvapītyarthaḥ /",
    "GSP33bbdip11u:2753": "kuta ityatasteṣāṃ brahmaśabdamukhyārthatvābhāve hetumāha - 'pare'; anye yasmādasampūrṇā iti",
    "GSP33bbdip11u:2754": "/ tarhi 'tasmādetadbrahma nāma rūpamannaṃ ca jāyate'; (mu. 1-1-9.) 'dve",
    "GSP33bbdip11u:2755": "brahmaṇī veditavye'; (maitri.u. 6-22.) 'brahmāṇi jīvāḥ sarve 'pi'; ityādau brahmaśabdasteṣu kathamiṣyata ityata āha - kvacidanyatreṣṭo 'pi",
    "GSP33bbdip11u:2756": "brahmaśabdaḥ 'upacāreṇa'; paramamukhyavṛttyanyamukhyavṛttyaiva bhavediti /",
    "GSP33bbdip11u:2757": "'brahma'; iti bhāgavatasmṛtyarthaḥ /",
    "GSP33bbdip11u:2758": "prāgevoktaḥ /",
    "GSP33bbdip11u:2759": "madhye ātmapadopetasādhāraṇasmṛtyupādānanimittaṃ tu abhyāsādityasya 'anyontara",
    "GSP33bbdip11u:2760": "ātmā'; (tai. u. 2-2-1.) ityādau brahmavācakātmaśabdābhyāsādityapyartho varṇanīya iti jñāpanamityuktaṃ candrikāyām /",
    "GSP33bbdip11u:2761": "'vāsudevātmakam'; iti vyāsasmṛtivākyaṃ tu 'buddhyāvihiṃsan puṣpairvā praṇavena samarcayet'; iti pūrvavākyena saha yojanīyam /",
    "GSP33bbdip11u:2762": "atra hi vāsudevātmakaṃ brahmetyāderbhagavān brahmeti pratīyate iti nyāyadīpokteḥ /",
    "GSP33bbdip11u:2763": "'yatiḥ'; 'vāsudevātmakaṃ';",
    "GSP33bbdip11u:2764": "kṛṣṇākhyaṃ brahma 'buddhyā'; manasā samarcayedityanena yatīnāṃ",
    "GSP33bbdip11u:2765": "mānasapūjocyate puṣpādyairvā samarcayet ityanena kāyikapūjā /",
    "GSP33bbdip11u:2766": "'avihiṃsan';",
    "GSP33bbdip11u:2767": "kasyāpi hiṃsāṃ hānimakurvanniti teṣāṃ sāmānyadharmoktiḥ /",
    "GSP33bbdip11u:2768": "anena yatīnāṃ vaiṣṇavatvaprayuktāt tulasīpuṣpādyāharaṇarūpādvaiśeṣikāddharmādahiṃsālakṣaṇaḥ sāmānyadharma eva balavānityuktaṃ bhavati /",
    "GSP33bbdip11u:2769": "yathoktaṃ bṛhadbhāṣye - 'sāmānyadharmo balavān",
    "GSP33bbdip11u:2770": "dharmādvaiśeṣikādyataḥ'; iti /",
    "GSP33bbdip11u:2771": "'praṇavena'; oṅkāreṇa 'mūlamantreṇa';",
    "GSP33bbdip11u:2772": "aṣṭākṣareṇa vā samarcayedityanena vācikapūjocyate iti jñātavyam /",
    "GSP33bbdip11u:2773": "vikāraśabdān neti cen na prācuryāt |",
    "GSP33bbdip11u:2774": "vikārātmakatvāttadabhimānitvācca yujyate prakṛtyādīnāṃ mayaṭchabdaḥ /",
    "GSP33bbdip11u:2775": "na tu paramātmanaḥ iti mābhūt /",
    "GSP33bbdip11u:2776": "pracurānandatvāddhyānandamayaḥ /",
    "GSP33bbdip11u:2777": "na tu tadvikānatvāt /",
    "GSP33bbdip11u:2778": "uktamākṣipya samādadhatsūtraṃ paṭhitvākṣepāṃśaṃ vyācaṣṭe - vikāreti //",
    "GSP33bbdip11u:2779": "atra co hetusamuccaye /",
    "GSP33bbdip11u:2780": "prakṛtiśabdena cidacitprakṛtī gṛhyete /",
    "GSP33bbdip11u:2781": "ādiśabdena jīvā gṛhyante /",
    "GSP33bbdip11u:2782": "prakṛtyādaya iti ca vipariṇamyate /",
    "GSP33bbdip11u:2783": "nañ āvartate /",
    "GSP33bbdip11u:2784": "ānandamaya ityasti, kiṃ tu viṣṇuriti ca /",
    "GSP33bbdip11u:2785": "tuśabdo viśeṣārtho 'vadhāraṇārthe ca /",
    "GSP33bbdip11u:2786": "tathā ca - ānandamayo na viṣṇuḥ, kintu, prakṛtyādaya eva /",
    "GSP33bbdip11u:2787": "kutaḥ? yato 'tra 'vikāraśabdo'; vikārārthakamayaṭchabdo 'yujyate';",
    "GSP33bbdip11u:2788": "prayujyate /",
    "GSP33bbdip11u:2789": "sa ca yato vikāratadabhimānitvābhyāmeva 'yujyate'; pravartate",
    "GSP33bbdip11u:2790": "/ ataḥ prakṛtyādīnāmeva yujyate /",
    "GSP33bbdip11u:2791": "kutaḥ?",
    "GSP33bbdip11u:2792": "jaḍaprakṛtervikārātmakatvāccetanaprakṛtyādīnāṃ ca vikārābhimānitvāt /",
    "GSP33bbdip11u:2793": "na tu paramātmanaḥ, tasyāvikāritvādanabhimānitvācceti yojanā /",
    "GSP33bbdip11u:2794": "'iti cenna';",
    "GSP33bbdip11u:2795": "ityaṃśaṃ vyācaṣṭe - iti mābhūditi /",
    "GSP33bbdip11u:2796": "śaṅketi śeṣaḥ /",
    "GSP33bbdip11u:2797": "kuta ityataḥ pravṛttaṃ sautraṃ hetuṃ vyācaṣṭe - pracureti /",
    "GSP33bbdip11u:2798": "ānandamayaḥ kathyata iti śeṣaḥ /",
    "GSP33bbdip11u:2799": "hiśabdo hetau /",
    "GSP33bbdip11u:2800": "tuśabdo 'vadhāraṇārthaḥ /",
    "GSP33bbdip11u:2801": "tathā ca 'hi'; yataḥ",
    "GSP33bbdip11u:2802": "'ānandamayaḥ'; padārthaḥ 'pracurānandatvāt'; pūrṇānandatvācca nimittādevānandamayapadena kathyate 'na tadvikāratvāt';",
    "GSP33bbdip11u:2803": "ānandavikāratvādata iti śaṅkā mābhūditi yojanā /",
    "GSP33bbdip11u:2804_0": "mayaṭchabdasya prācuryarūpārthāntaramapekṣya pravṛttatvena tadvirodhābhāvāditi bhāvaḥ mayaḍityākhyapratyayasya prācuryārthatvaṃ",
    "GSP33bbdip11u:2804_1": "ca 'tādātmyārthe vikārārthe prācuryārthe mayaṭ tridhā'; iti vacanātsiddhamityapi herarthaḥ /",
    "GSP33bbdip11u:2805_0": "yadyapi śrutisūtragatānandamaya iti vyākhyeyapadasya taddhitāntasyārthakathanāya tadanukūlatayā ānandaḥ pracuro yasmin sa",
    "GSP33bbdip11u:2805_1": "ānandapracuraḥ iti samāsaḥ kāryo na tadviparītaḥ pracura ānando 'smin sa pracurānanda iti /",
    "GSP33bbdip11u:2806": "tathāpyāndamaya iti taddhitavṛttyananuguṇānandapracuraiti samāsavākyābhidhāne brāhmaṇapracuro grāma itivat ānānandasyāpi prāptestadvāraṇāya pracurānanda iti viparītasamāsaḥ kṛtaḥ /",
    "GSP33bbdip11u:2807": "kecittu - sūtre",
    "GSP33bbdip11u:2808": "prācuryādityuktatvādānandasyetyarthalabdhaṃ, tathā caitadvākyānusāreṇānandapracuratvāditi samāsavākyaprayogaḥ kāryo yadyapi,",
    "GSP33bbdip11u:2809": "tathāpi uktaprayojanābhiprāyeṇa pracurānandatvāditi sautravyāsavākyaviparītasamāsaḥ kṛta ityāhuḥ",
    "GSP33bbdip11u:2810": "tanna, “ānandapracura iti",
    "GSP33bbdip11u:2811": "yathāsthitābhidhāne”ityādiṭīkāvirodhāt /",
    "GSP33bbdip11u:2812": "yadyapyānandamaya iti śrutisūtrānusāreṇa prācuryasya viśeṣyatvenoktāvapi nānānandaprāptiḥṣa prākāśapracuro ravirityukte 'pi savitaryandhakāraleśāpratīteḥ /",
    "GSP33bbdip11u:2813": "tathā cānandapracuratvādityeva vyākhyātumucitam /",
    "GSP33bbdip11u:2814": "prācuryasya vyadhikaraṇasajātīyajaivānandālpatvenāpi nirūpayituṃ śakyatvāt /",
    "GSP33bbdip11u:2815_0": "tathāpi prācuryasya viśeṣaṇatāyāmanānandāprāpteḥ parairapi svīkṛtatvāt viśeṣyatāyāṃ tu tasya samānādhikaraṇavijātīyālpatvanirūpyatvāt",
    "GSP33bbdip11u:2815_1": "brāhmaṇapracuro grāma ityādāviva tatprāptirevetyaṅgīkṛtatvādubhayavādisiddhyanusāreṇaiva vyākhyātavyatvāt tadabhiprāyeṇa",
    "GSP33bbdip11u:2815_2": "pracurānandatvāditi vyākhyātaṃ bhāṣye ityuktaṃ candrikāyām",
    "GSP33bbdip11u:2816": "annādīnāṃ ca prācuryameva /",
    "GSP33bbdip11u:2817": "'adyate 'tti ca'; (tai. 2-2.)",
    "GSP33bbdip11u:2818": "iti vyākhyānāttatprācuryaṃ ca yujyate /",
    "GSP33bbdip11u:2819": "nanu nāyamānandamayaśabdaḥ pracurānandatāmabhidhatte /",
    "GSP33bbdip11u:2820": "kintu vikārārthatvameva /",
    "GSP33bbdip11u:2821": "annādivikārārthānnamayādiśabdaissaha paṭhitatvādityata āha - annādīnāṃ ceti // idaṃ cāvartate",
    "GSP33bbdip11u:2822": "mayaṭchabda iti cānuvartate /",
    "GSP33bbdip11u:2823": "tena samuccayārtha caśabdasyānvayaḥ /",
    "GSP33bbdip11u:2824": "vācyavācakayorabhedavyapadeśaḥ /",
    "GSP33bbdip11u:2825": "tathā ca na kevalamānandasya mayaṭchabdaḥ, kintvannādīnāṃ sambandhimayaṭchabdo 'pi annādīnāṃ prācuryameva vaktītyarthaḥ /",
    "GSP33bbdip11u:2826": "evaśabdo vikārārthatāvyāvṛttyarthaḥ /",
    "GSP33bbdip11u:2827": "ādiśabdena prāṇādayo gṛhyante /",
    "GSP33bbdip11u:2828": "pūrvam",
    "GSP33bbdip11u:2829": "'annamayatvādeśca'; iti, atra ca 'annādīnām'; iti bahūnāṃ grahaṇāt,",
    "GSP33bbdip11u:2830": "sautrānandamayaśabdo 'jahatsvārthalakṣaṇayā samānanyāyaśabdāntaropalakṣaka iti sūcitam /",
    "GSP33bbdip11u:2831": "nanu kathamatrānnamayaśabdo 'nnaprācuryārthaḥ /",
    "GSP33bbdip11u:2832": "auṣadhijanitānnaprācuryasya annopajīviṣu pārthivaśarīreṣu sambhave 'pi",
    "GSP33bbdip11u:2833": "aprākṛtavigrahe harau asambhavāt /",
    "GSP33bbdip11u:2834": "annaprācuryakathanasyātyalpatvāpādakatvāccetyata āha - adyata iti /",
    "GSP33bbdip11u:2835": "'vākyena annaśabdasya'; iti śeṣaḥ /",
    "GSP33bbdip11u:2836": "'yujyate'; ityanantaram",
    "GSP33bbdip11u:2837": "'annamayaśabdārthaḥ'; ityadhyāhāraḥ /",
    "GSP33bbdip11u:2838": "'paramātmanaḥ'; ityasti /",
    "GSP33bbdip11u:2839": "na kevalaṃ sahapāṭhavirodhābhāva iti cārthaḥ/ tathā cetthaṃ yojanā - 'tatprācuryam';",
    "GSP33bbdip11u:2840": "annaprācuryamannamayaśabdārtho yujyate /",
    "GSP33bbdip11u:2841": "kathaṃ? yatastatparamātmano yajyate /",
    "GSP33bbdip11u:2842": "na cālpārthatvena māhātmyarūpatvābhāvātsa kathaṃ harau yujyata iti vācyam /",
    "GSP33bbdip11u:2843": "yato 'trānnaśabdena sudhoktarītyā bhāvapradhānena tattadbhūtādyatvabhūtāttṛtvarūpārthadvayameva yujyate, ucyate na prasiddhānnam /",
    "GSP33bbdip11u:2844": "ku etajjñāyate /",
    "GSP33bbdip11u:2845": "“adyate 'tti ca bhūtāni /",
    "GSP33bbdip11u:2846": "tasmādannaṃ taducyata iti”vākyenānnaśabdasya vyākhyānāt /",
    "GSP33bbdip11u:2847": "prasiddhānnasya bhūtāttṛtvāyogena tadgrahaṇāsambhavāditi /",
    "GSP33bbdip11u:2848": "śrutyarthastu - yato bhūtaiḥ prāṇibhiḥ 'adyate'; upajīvyate 'bhūtānyatti'; saṃharati ca",
    "GSP33bbdip11u:2849": "tasmāttadviṣṇvākhyaṃ brahmānnamucyate vedeṣviti /",
    "GSP33bbdip11u:2850": "evaṃ prāṇamanaśśabdayoḥ prakṛṣṭaceṣṭakatvapūrṇāvabodhārthatvena śvāsavāyvantaḥkaraṇabuddhiprācuryārthatāyāmalpārthatā pariharaṇīyā //",
    "GSP33bbdip11u:2851": "upajīvyatvamevādyatvam /",
    "GSP33bbdip11u:2852": "'sa vā eṣaḥ'; (tai. 2-2.)",
    "GSP33bbdip11u:2853": "ityanyaprārambhāt /",
    "GSP33bbdip11u:2854": "nanu tathāpi pracurabhūtādyatvaṃ kathamabhisaṃhitaṃ brahmaṇaḥ,",
    "GSP33bbdip11u:2855": "bhakṣyatvarūpādyatvasya tatrāyogādityato 'dyatvaśabdārtamāha -",
    "GSP33bbdip11u:2856": "upajīvyatvamiti // atra 'ato 'dyate'; ityanuvyākhyānānusāreṇādyatvamiti chedaḥ /",
    "GSP33bbdip11u:2857": "tathā ca sudhoktarītyā gauṇyā vṛttyā upajīvyatvamevādyatvaṃ",
    "GSP33bbdip11u:2858": "vivakṣitaṃ, na tu carvyatvam /",
    "GSP33bbdip11u:2859": "tacca brahmaṇyaviruddhamiti bhāvaḥ /",
    "GSP33bbdip11u:2860": "tattvapradīpe tu - “na cānyānnaṃ sarvabhūtādyaṃ, na ca tatkasyāpi",
    "GSP33bbdip11u:2861": "mukhyādyam /",
    "GSP33bbdip11u:2862": "kintu tadgato viṣṇurevādanaphalabhūtatṛptituṣṭidātṛtvānmukhyādyaḥ,",
    "GSP33bbdip11u:2863": "tasmādupajīvyatvamevādyatvam,",
    "GSP33bbdip11u:2864": "atttṛtvātsarvalokānāmannamityucyate hariḥ /",
    "GSP33bbdip11u:2865": "upajīvyaśca bhūtānāmiti cānnaṃ janārdanaḥ //",
    "GSP33bbdip11u:2866": "iti ukteḥ”iti upajīvyatvasya mukhyārthataivoktā /",
    "GSP33bbdip11u:2867": "na ca virodhaḥ,",
    "GSP33bbdip11u:2868": "kampanādhikaraṇoktarītyā samanvayatātparyeṇa tattvapradīpapravṛtteḥ /",
    "GSP33bbdip11u:2869": "'vajravat'; ityādāviva yathā kathañcidbrahmaparatvābhiprāyeṇa",
    "GSP33bbdip11u:2870": "sudhāpravṛtteḥ /",
    "GSP33bbdip11u:2871": "nanu kathamannamayaśabdaḥ tatprācuryārtho yujyate /",
    "GSP33bbdip11u:2872": "“oṣadhībhyo 'nnam /",
    "GSP33bbdip11u:2873": "annātpuruṣaḥ”(tai.u. 2-1-2.) iti prasiddhānnavikāradehamuktvā “sa vā eṣa puruṣo 'nnarasamayaḥ”(tai.u.",
    "GSP33bbdip11u:2874": "2-1-3.) iti ya eva puruṣaḥ so 'nnarasamaya iti annavikārapuruṣaparāmarśādanuvādāt /",
    "GSP33bbdip11u:2875": "anyathā tadvirodhaḥ syādityata āha -",
    "GSP33bbdip11u:2876": "sa iti /",
    "GSP33bbdip11u:2877": "'avirodhaḥ'; ityākṛṣyate /",
    "GSP33bbdip11u:2878": "tathāceti vākyena yasmādātmanaḥ ākāśādikamutpannaṃ sa eṣa puruṣa iti 'anyasya'; dehādanyasyātmanaḥ",
    "GSP33bbdip11u:2879": "'prārambhāt'; parāmarśāt 'avirodho'; na parāmarśavirodhaḥ /",
    "GSP33bbdip11u:2880": "kimarthamasau parāmṛśyate ityāśaṅkāpanodanāya parāmarśāditi vaktavye prārambhādityāha /",
    "GSP33bbdip11u:2881": "pūrvamātmanaḥ ākāśādikāraṇatvamuktvā tasyaiva 'anyārtham'; anyakāryāya annamayādipañcarūpatvapradarśanāya punaḥ 'prārambhāt';",
    "GSP33bbdip11u:2882": "prakrāntatvādityarthaḥ /",
    "GSP33bbdip11u:2883": "'sa vā'; iti śrutau vaiśabdo 'vadhāraṇe",
    "GSP33bbdip11u:2884": "prasiddhau vā /",
    "GSP33bbdip11u:2885": "annaśabdo bhāvapradhānaḥ/ rasatvamuttamatvaṃ,",
    "GSP33bbdip11u:2886": "taccānnatvaviśeṣaṇam /",
    "GSP33bbdip11u:2887": "tathā ca yasmātsatyatvādilakṣaṇopetādātmana ākāśādikamutpannaṃ 'saḥ'; ātmapadodito bhūtādisraṣṭā 'eṣaḥ'; jīvaśarīragaḥ",
    "GSP33bbdip11u:2888": "'puruṣaḥ'; pūrṇaṣaḍguṇaḥ dehākhyapuriśayaḥ bhagavān 'annarasamayaḥ';",
    "GSP33bbdip11u:2889": "uttamānnatvapūrṇa ityarthaḥ /",
    "GSP33bbdip11u:2890": "taittirīyabhāṣye tu - “annasyātttṛtvādi-",
    "GSP33bbdip11u:2891": "rūpasyānnamayaśarīrasya yataḥ sārabhūto viṣṇuḥ ato 'nnarasamayaḥ”iti",
    "GSP33bbdip11u:2892": "annaśabdasyāvṛttyā rasaśabdasya kramavyatyāsena ca vyākhyātam /",
    "GSP33bbdip11u:2893": "'ye 'nnaṃ brahmopāsate'; (tai. 2-2.) ityādibrahmaśabdādbahurūpatvācca na vikāritvamavirodhaśca",
    "GSP33bbdip11u:2894": "nanvevaṃ mayaṭchabdasyobhayārthe prayogādatrāpyubhayapakṣe doṣadarśanātpañcānāṃ mayaṭāṃ prācuryamevārtho na vikāritvamityatra kiṃ",
    "GSP33bbdip11u:2895": "niyāmakam? kiñcānnamayādīnāṃ pañcānāṃ brahmatābhyupagatau 'ekameva';",
    "GSP33bbdip11u:2896": "(chā.u. 6-2-1.) ityādiśrutivirodhaḥ syāt ityata āha - ye 'nnaṃ brahmeti //",
    "GSP33bbdip11u:2897": "atrādiśabdena 'ye prāṇaṃ brahmopāsate'; (tai.u. 2-3-1.)/ 'ānandaṃ brahmaṇo",
    "GSP33bbdip11u:2898": "vidvān'; (tai.u. 2-4-1.) 'vijñānaṃ brahma cedveda'; (tai.u. 2-5-1.) 'asti",
    "GSP33bbdip11u:2899": "brahmeti cedveda'; (tai.u. 2-6-1.) iti vākyajātaṃ gṛhyate /",
    "GSP33bbdip11u:2900": "asti ānandarūpaṃ tadvacca /",
    "GSP33bbdip11u:2901": "'ityādi'; iti luptasaptamīvibhaktikam /",
    "GSP33bbdip11u:2902": "'ślokeṣu';",
    "GSP33bbdip11u:2903": "iti śeṣaḥ /",
    "GSP33bbdip11u:2904": "brahmaśabdapadaṃ tacchravaṇopalakṣakam /",
    "GSP33bbdip11u:2905": "evaṃ pradarśite hetudvaye 'dhyāhṛtahetudvārānvayayogye krameṇa sādhye āha - na vikāritvamiti",
    "GSP33bbdip11u:2906": "'mayaṭāmartha iti niścīyate'; iti śeṣaḥ /",
    "GSP33bbdip11u:2907": "'avirodho';",
    "GSP33bbdip11u:2908": "virodhābhāvaḥ /",
    "GSP33bbdip11u:2909": "caśabdo 'pyarthaḥ /",
    "GSP33bbdip11u:2910": "tathā cetthaṃ yojanā - 'ye 'nnaṃ",
    "GSP33bbdip11u:2911": "brahma'; ityādiṣu annamayādīnpratyudāhṛtaślokeṣu annamayādiviṣayatvena",
    "GSP33bbdip11u:2912": "'brahmaśabdāt'; brahmaśabdaśravaṇādanyathāsiddhatatsamabhivyāhārāt ubhayathāpi sambhavatāṃ mayaṭāṃ prācuryamevārthaḥ na vikāritvamiti niścīyate /",
    "GSP33bbdip11u:2913": "ato na niyāmakākṣepo yuktaḥ /",
    "GSP33bbdip11u:2914": "evamekasyaiva brahmaṇo 'bahurūpatvācca'; śabdādekasyaiva bahurūpatvavacanopapatteḥ 'ekameva'; iti śrutivirodho 'pi neti /",
    "GSP33bbdip11u:2915": "pūrvaṃ 'tasminneva prasiddhabrahmaśabdābhyāsāt';",
    "GSP33bbdip11u:2916": "ityuktvā atra brahmaśabdādityetāvanmātrokteḥ prayojanaṃ tu “brahmaśabdasyānandavijñānamayayorivānyeṣvabhyāsābhāvātteṣvasiddhiparihāreṇa",
    "GSP33bbdip11u:2917": "brahmaśabdaśravaṇarūpasarvasādhāraṇahetvarthakathanameva”ityuktaṃ",
    "GSP33bbdip11u:2918": "candrikāyām /",
    "GSP33bbdip11u:2919": "na ca pṛthakkalpanā yuktā /",
    "GSP33bbdip11u:2920": "svarūpaṃ ca yujyate pracuraprakāśo raviritivat /",
    "GSP33bbdip11u:2921": "atrānyaiḥ ānandamaya eva brahma /",
    "GSP33bbdip11u:2922": "tadgatamayaṭa eva prācuryārthatā /",
    "GSP33bbdip11u:2923": "annamayādayastu kośāḥ /",
    "GSP33bbdip11u:2924": "tadgatānāṃ mayaṭāṃ ca vikārārthatvamityuktam /",
    "GSP33bbdip11u:2925": "tadayuktamityāha - na ceti // prāyapaṭitamayaṭāṃ 'pṛthakkalpanā';",
    "GSP33bbdip11u:2926": "arthadvaividhyakalpanā na yuktā /",
    "GSP33bbdip11u:2927": "tataścānnamayādīnāṃ madhye ekasyaiva brahmatvakalpanā ca na yuktaiva, prāyapāṭhavirodhena kliṣṭatvādityarthaḥ /",
    "GSP33bbdip11u:2928": "yastu vādī annamayādīnāṃ pañcānāmapyabrahmatāṃ brūte, sa tu sūtrakāreṇaiva",
    "GSP33bbdip11u:2929": "pūrvapakṣīkṛta iti na tatpakṣaṃ pratyākṣipadbhāṣyakāraḥ /",
    "GSP33bbdip11u:2930": "tattvapradīpe tu - na ceti vākyaṃ na ca māyinā pṛthakkalpanā 'satyaṃ jñānamanantaṃ brahma';",
    "GSP33bbdip11u:2931": "(tai.u. 2-1-1.) 'tasmādvā etasmādātmanaḥ'; (tai.u. 2-1-2.) ityatra brahmocyate /",
    "GSP33bbdip11u:2932": "annamayādayaḥ pañcakośā mitho bhinnāḥ teṣāṃ brahmaśabdoktatve 'pi abrahmatvam/ antyapucchasyaiva brahmatvam /",
    "GSP33bbdip11u:2933": "annamayādyatikramo mokṣaḥ /",
    "GSP33bbdip11u:2934": "vakṣyamāṇānāṃ cakṣuśśrotramanovācāṃ nānnamayādiṣvanuvṛttiḥ /",
    "GSP33bbdip11u:2935": "'annaṃ brahmeti vyajānāt'; (tai.u. 3-2.) ityādau pañcamasyānandasya brahmatvam /",
    "GSP33bbdip11u:2936": "'etamānandamayamātmānamupasaṅkramya';",
    "GSP33bbdip11u:2937": "(tai.u. 3-10-5.) ityetasmādbrahmānandamayādyatikramanirguṇavākyātpṛthageva",
    "GSP33bbdip11u:2938": "'imān lokān'; (tai.u. 3-10-5.) ityādiko vākyaśeṣaḥ saguṇavākyaikavākyatāpannaḥ tatphalapratipādaka ityādikā yuktā /",
    "GSP33bbdip11u:2939": "uktahetubhiratyantāsaṅgatatvāt ityantyapakṣanirākaraṇaparatayā vyākhyātam",
    "GSP33bbdip11u:2940": "/ na caivametadvirodhaṣṭīkāyā iti vācyam /",
    "GSP33bbdip11u:2941": "bhāṣyakāraḥ savistaraṃ viśiṣya na nirācakhyāviti ṭīkābhiprāyābhyupagamāt /",
    "GSP33bbdip11u:2942": "nanu 'na brahmaṇi",
    "GSP33bbdip11u:2943": "pracurānandaḥ'; ityādiprayogo yujyate/ tasyānandādisvarūpatvāt",
    "GSP33bbdip11u:2944": "'ghṛtapracura odanaḥ'; ityādau bhedasthala eva tathā prayogādityata āha -",
    "GSP33bbdip11u:2945": "svarūpe ceti /",
    "GSP33bbdip11u:2946": "caśabdo 'pyarthaḥ /",
    "GSP33bbdip11u:2947": "itiśabdaḥ śabdapadārthaḥ /",
    "GSP33bbdip11u:2948": "'raviritivat'; ityanantaraṃ 'vyavahāraḥ'; iti śeṣaḥ /",
    "GSP33bbdip11u:2949": "'svarūpe ca';",
    "GSP33bbdip11u:2950": "ityasyāvṛttiḥ /",
    "GSP33bbdip11u:2951": "tathā ca prakāśasvarūpe 'pi sūryabimbe viśeṣabalāt 'pracuraprakāśo raviritivat'; evaṃrūpavyavahāravat ānandādisvarūpe 'pi",
    "GSP33bbdip11u:2952": "harau viśeṣeṇa tathā vyavahāro yujyata eveti na tadanupapattirityarthaḥ /",
    "GSP33bbdip11u:2953": "taddhetuvyapadeśāc ca |",
    "GSP33bbdip11u:2954": "'ko hyevānyātmakaḥ prāṇyāt /",
    "GSP33bbdip11u:2955": "yadeṣa ākāśa ānando na syāt'; (tai. 2-7.) iti /",
    "GSP33bbdip11u:2956": "ānandamayamātrasya viṣṇutve, hetvantararūpaṃ prācuryameva mayaḍartha",
    "GSP33bbdip11u:2957": "ityatra ca hetuṃ pratipādayatsūtramupanyasyati - taddhetviti // ānandamaya iti tattviti cānuvartate",
    "GSP33bbdip11u:2958": "tadityasyāvṛttiḥ /",
    "GSP33bbdip11u:2959": "sa cāsau hetuścetyapi vigrahaḥ /",
    "GSP33bbdip11u:2960": "tathā ca na kevalaṃ brahmaśabdābhyāsāt /",
    "GSP33bbdip11u:2961": "kintu",
    "GSP33bbdip11u:2962_0": "'taddhetuvyapadeśāt'; tasminnānandamayaprakaraṇe tasya viṣṇoḥ tasmin anandapūrṇatvenānandamayatve prācuryasyaiva mayaḍarthatve",
    "GSP33bbdip11u:2962_1": "ca taddhetuvyapadeśāt lokaceṣṭakatvākhyahetūkteścānandapūrṇatvenaivānandamayaśabdavācyo viṣṇureveti sūtravṛttimabhipretya",
    "GSP33bbdip11u:2962_2": "tameva hetuvyapadeśaṃ darśayati - kohīti",
    "GSP33bbdip11u:2963": "/ 'yat'; yadā yadi 'eṣaḥ ākāśaḥ'; āsamantātprakāśamāno viṣṇurānandaḥ pūrṇānando na syāt tadāsau lokaṃ na pravartayediti śeṣaḥ /",
    "GSP33bbdip11u:2964": "ānandodrekamantareṇa pravṛtto kāraṇāntarābhāvāditi bhāvaḥ /",
    "GSP33bbdip11u:2965": "yadyasau na lokaṃ pravartayet /",
    "GSP33bbdip11u:2966": "tadā 'ko hyevānyāt'; ko vā janaḥ lokaṃ ceṣṭayet /",
    "GSP33bbdip11u:2967": "'kaśca prāṇyāt'; dharmādau ca kaḥ pravartayet /",
    "GSP33bbdip11u:2968": "na ko 'pi /",
    "GSP33bbdip11u:2969": "anyasyāsvātantryāditi taittirīyabhāṣyaṭīkārītyā śrutyarthaḥ /",
    "GSP33bbdip11u:2970": "sudhāyāṃ tu ṇyarthānandarbhāvena na ko 'pi lokikīṃ vaidikīṃ pravṛttiṃ kuryāditi vyākhyātam",
    "GSP33bbdip11u:2971": "itītyasya iti taddhetuvyapadeśādityanvayaḥ //",
    "GSP33bbdip11u:2972": "māntravarṇikameva ca gīyate |",
    "GSP33bbdip11u:2973": "'brahmāvidāpnoti param'; iti sūcayitvā 'satyaṃ jñānamanantaṃ",
    "GSP33bbdip11u:2974": "brahma'(tai.2-1) iti mantravarṇalakṣitaṃ parameva brahma śabdānusandhānādgīyate /",
    "GSP33bbdip11u:2975": "yaduktaṃ brahmaśabdādānandamayādīnāṃ viṣṇutvamiti na tadyuktam /",
    "GSP33bbdip11u:2976": "brahmaśabdasya aparabrahmaṇi jīve 'pyupapatteḥ/ tasya parabrahmaṇi mukhyatve 'pi viṣṇoḥ ānandamayāvayavatvoktyādinā bādhakenāmukhyārthasyaiva",
    "GSP33bbdip11u:2977": "grahaṇopapatterityāśaṅkāṃ pariharat ānandamayādiśabdavācyasya viṣṇutve yuktyantaraṃ vadan sūtraṃ paṭhitvā vyācaṣṭe - māntravarṇikamiti /",
    "GSP33bbdip11u:2978": "yata ityādau yojyaṃ, 'na te'; iti pratijñānuvartate /",
    "GSP33bbdip11u:2979": "tathā ca yataḥ 'satyaṃ",
    "GSP33bbdip11u:2980": "jñānamanantaṃ brahma'; (tai.u. 2-1-1.) iti 'mantravarṇe'; mantrākṣare tadātmakavākyaviśeṣe 'lakṣitaṃ'; lakṣaṇavattayā proktameva parameva brahma",
    "GSP33bbdip11u:2981": "nālakṣitaṃ, nāparamityevārthaḥ/ annamayādiśabdaiḥ 'gīyate'; pratipādyate ato 'pyānandamayādayo nāpare /",
    "GSP33bbdip11u:2982": "kintu parameva brahmeti yojanā /",
    "GSP33bbdip11u:2983": "kuto",
    "GSP33bbdip11u:2984": "'nnamayādiśabdairmantravarṇalakṣitasyaiva pratipādanaṃ jñāyata ityata",
    "GSP33bbdip11u:2985": "uktam - śabdānusandhānāditi /",
    "GSP33bbdip11u:2986": "'śabdānāṃ'; satyaṃ jñānamanantam ityevaṃrūpāṇām annamayādiśabdānāṃ ca arthānusandhānāt jātāt 'anusandhānāt'",
    "GSP33bbdip11u:2987": "ekārthatvajñānādityarthaḥ /",
    "GSP33bbdip11u:2988": "mantravarṇe 'pi brahmetyevoktatvātkathaṃ tadarthānāmapyannamayādiśabdānāṃ parabrahmārthatājñaptirityata āha -",
    "GSP33bbdip11u:2989": "brahmaviditi /",
    "GSP33bbdip11u:2990": "pravṛtta iti śeṣaḥ /",
    "GSP33bbdip11u:2991": "asya buddhyā viviktena mantravarṇapadenānvayaḥ /",
    "GSP33bbdip11u:2992": "tathā ca yato 'brahmavidāpnoti param'; (tai.u.",
    "GSP33bbdip11u:2993": "2-1-1.) iti /",
    "GSP33bbdip11u:2994": "parabrahmatajjñānatatprāptīḥ sūcayitvā saṅkṣepeṇaktvā tatra prāptaśaṅkāpanodāya pravṛtto mantravarṇaḥ",
    "GSP33bbdip11u:2995": "tato 'tra lakṣitaṃ paraṃ brahmaiveti jñāyata ityarthaḥ /",
    "GSP33bbdip11u:2996": "sūtre ānandamayādistattviti cānuvartate /",
    "GSP33bbdip11u:2997": "caśabdo yatha ityarthe yuktisayuccaye ca /",
    "GSP33bbdip11u:2998": "tathā ca na kevalaṃ brahmaśabdādevānandamayādiviṣṇvākhyaṃ parabrahmaiva nāparabrahmetyavasīyate",
    "GSP33bbdip11u:2999": "kintu yato māntravarṇikaṃ 'satyaṃ",
    "GSP33bbdip11u:3000": "jñānam'; iti vedavākyena lakṣaṇavattayā proktaṃ paraṃ brahamaivānnamayādiśabdaiḥ 'gīyate'; pratipādyate ca /",
    "GSP33bbdip11u:3001": "atastatsamākhyānādārthikādapīti sūtrārthaḥ /",
    "GSP33bbdip11u:3002": "'brahmavit'; parabrahmajñānī",
    "GSP33bbdip11u:3003": "'paraṃ'; paramaṃ brahmāpnoti /",
    "GSP33bbdip11u:3004": "parabrahmaprāptikāmaḥ parabrahma jānīyāt iti śruteḥ phalito 'rthaḥ /",
    "GSP33bbdip11u:3005": "kiṃ tadbrahmeti śaṅkāyāṃ satyamityādi pravṛttam /",
    "GSP33bbdip11u:3006": "tatra satyaśabdenoktaṃ yat gatijīvananāśaprāpakatvaṃ tadevānnamayaprāṇamayaśabdābhyāmucyate",
    "GSP33bbdip11u:3007": "anantaśabdenoktaṃ deśataḥ kālato vastutaśca aparicchinnatvam /",
    "GSP33bbdip11u:3008": "paramātmānantaḥ pūrṇānandatvādityānandamayaśabdenopapādyata iti satyādiśabdānāṃ annamayādiśabdānāṃ cakārthatvam anusandheyam /",
    "GSP33bbdip11u:3009": "atra deśānantyaṃ nāma anavadhikaparimāṇatvam /",
    "GSP33bbdip11u:3010": "kālānantyaṃ nāma anavacchinnasattākatvam /",
    "GSP33bbdip11u:3011": "vastvānantyaṃ nāma aparicchinnasaṅkhyāguṇakarmavigrahavattvam //",
    "GSP33bbdip11u:3012": "na cāvayavatvavirodhaḥ /",
    "GSP33bbdip11u:3013": "'sa śiraḥ, sa dakṣiṇaḥ pakṣaḥ, sa uttaraḥ pakṣaḥ,",
    "GSP33bbdip11u:3014": "sa ātmā, sa puccham'; iti tasyaivāvayavatvokteścaturvedaśikhāyām /",
    "GSP33bbdip11u:3015": "nanu viṣṇorānandamayatvaṃ na yuktaṃ, tasya tadavayavatvāt /",
    "GSP33bbdip11u:3016": "na cāsiddhiḥ,",
    "GSP33bbdip11u:3017": "brahmapucchamityukteḥ /",
    "GSP33bbdip11u:3018": "avayavinaścāvayavatvavirodhādityata āha - na ceti /",
    "GSP33bbdip11u:3019": "tasyetyātkṛṣyate /",
    "GSP33bbdip11u:3020": "'tasya'; viṣṇorānandamayatve tadavayavatvoktivirodho netyarthaḥ /",
    "GSP33bbdip11u:3021": "avayavatve ca avayavitvasya virodho 'pi neti caśabdārthaḥ /",
    "GSP33bbdip11u:3022": "kuta ityato 'vayavina evāvayavatvasyāvayavitvasya ca śrutyuktatvenāvayavyāderavayavādyabhedādityāśayena tāṃ śrutimudāharati -",
    "GSP33bbdip11u:3023": "sa iti /",
    "GSP33bbdip11u:3024": "'saḥ'; nārāyaṇaḥ 'śiraḥ'; śīrṣaṃ, śiraḥ sa iti vā /",
    "GSP33bbdip11u:3025": "evam uttaratrāpi vyākhyeyam /",
    "GSP33bbdip11u:3026": "dvitīyāditacchabdāḥ smṛtyanusārātpradyumnādiparāḥ /",
    "GSP33bbdip11u:3027": "'pakṣo'; bāhuḥ 'uttaraḥ'; savyaḥ 'ātmā'; madhyadehaḥ 'pucchaṃ'; pādau itītyasyaivaṃrūpāyāṃ caturvedaśikhāyāṃ tasyaivāvayavibhūtasyaiva viṣṇoravayavatvokterityanvayaḥ /",
    "GSP33bbdip11u:3028": "evaśabdenāvayavāvayavibhedo nivāritaḥ /",
    "GSP33bbdip11u:3029": "evaṃ avayavasyāvayavitve na kevalamiyaṃ śrutiḥ, kintu - bhāṣye upalakṣaṇayā gṛhītā 'padaṃ pucchaṃ pratiṣṭhā vai puruṣaḥ'; iti tattvapradīpodāhṛtaśrutirapi pramāṇatayā grāhyā /",
    "GSP33bbdip11u:3030": "asmin pakṣe bhāṣyagatāvayavaśabdaḥ arśaādyajanto 'vayaviparaḥ //",
    "GSP33bbdip11u:3031": "śiro nārāyaṇaḥ pakṣo dakṣiṇassavya eva ca /",
    "GSP33bbdip11u:3032": "pradyumnaścāniruddhaśca sandoho vāsudevakaḥ //",
    "GSP33bbdip11u:3033": "nārāyaṇo 'tha sandoho vāsudevaḥ śiro 'pi vā /",
    "GSP33bbdip11u:3034": "pucchaṃ saṅkarṣaṇaḥ proktaḥ eka eva tu pañcadhā //",
    "GSP33bbdip11u:3035": "aṅgāṅgitvena bhagavān krīḍate puruṣottamaḥ //",
    "GSP33bbdip11u:3036": "aiśvaryānna virodhaśca cintyastasmin janārdane /",
    "GSP33bbdip11u:3037": "atarkye hi kutastarkastvaprameye kutaḥ pramā //",
    "GSP33bbdip11u:3038": "iti bṛhatsaṃhitāyām //",
    "GSP33bbdip11u:3039": "avayavina avayavatvaṃ viruddhamityāśaṅkāṃ śrutyā parihṛtyātra smṛtiṃ cāha",
    "GSP33bbdip11u:3040": "- śira iti /",
    "GSP33bbdip11u:3041": "atra citrādau likhyamānanavanārīrūpe avayavibhūtānāmanekastrīṇāmekadehāvayavatvaṃ tathā nārāyaṇādipañcarūpāṇāṃ",
    "GSP33bbdip11u:3042": "ekāvayavatvamucyate/ ādyaścaḥ pakṣasamuccaye /",
    "GSP33bbdip11u:3043": "rūpayoḥ parasparasamuccaye dvau /",
    "GSP33bbdip11u:3044": "avayavibhūta eva nārāyaṇaḥ śira ityevaśabdānvayaḥ /",
    "GSP33bbdip11u:3045": "evamavayavibhūtaḥ pradyumno dakṣiṇaḥ pakṣo bāhuḥ /",
    "GSP33bbdip11u:3046": "aniruddhaḥ savyaḥ /",
    "GSP33bbdip11u:3047": "vāsudevaḥ 'sandoho'; madhyadeha ityanvayaḥ /",
    "GSP33bbdip11u:3048": "apiveti nipātasamudāyaḥ pakṣāntare /",
    "GSP33bbdip11u:3049": "pūrvasmin pakṣe nārāyaṇasya śīrṣatvam /",
    "GSP33bbdip11u:3050": "vāsudevasya madhyadehatvam /",
    "GSP33bbdip11u:3051": "asmin pakṣe tu - tadaṃśe vaiparītyamityupāsanābhedena pakṣabhedoktiḥ/ saṅkarṣaṇastūbhayatra",
    "GSP33bbdip11u:3052": "'pucchaṃ'; pādau prokta ityanvayaḥ /",
    "GSP33bbdip11u:3053": "tuśabdena dvirūpatvaṃ suparṇarūpatvaviśeṣo vā jñāyate /",
    "GSP33bbdip11u:3054": "tataḥ kimityata āha - eka iti /",
    "GSP33bbdip11u:3055": "evaṃ",
    "GSP33bbdip11u:3056": "'puruṣottamaḥ'; kṣarākṣarapuruṣābhyām uttamo bhagavān kṛṣṇaḥ 'eka eva';",
    "GSP33bbdip11u:3057": "pañcadhā vibhaktaḥ eka evāyavaiḥ abhinna eva na tu bhinnaḥ /",
    "GSP33bbdip11u:3058": "'aṅgatvena';",
    "GSP33bbdip11u:3059": "avayavatvena 'aṅgitvena'; avayavitvena prakāreṇa tadbhāvaṃ prāptaḥ krīḍata ityarthaḥ /",
    "GSP33bbdip11u:3060": "itthaṃbhūtalakṣaṇe tṛtīyā /",
    "GSP33bbdip11u:3061": "nanvastavevaṃ tāvatā na virodhaparihāro jāta ityata āha - aiśvaryāditi /",
    "GSP33bbdip11u:3062": "'tasmin';",
    "GSP33bbdip11u:3063": "avayavibhāvādyāpanne janārdane 'tasmin'; avayavatvādau tadviṣaye 'virodhaḥ'; sahānavasthānarūpo 'na cintyaḥ'; na kenacitkalpyaḥ /",
    "GSP33bbdip11u:3064": "kutaḥ?",
    "GSP33bbdip11u:3065": "'aiśvaryāt'; īśvarasāmarthyāt tayorekatrāvasthānarūpāvirodhopapatteḥ īśvaraśaktiścāghaṭitaghaṭiketi bhāvaḥ /",
    "GSP33bbdip11u:3066": "evaṃ 'tasmin'; avayave 'tasmin';",
    "GSP33bbdip11u:3067": "avayavitve na virodhaḥ /",
    "GSP33bbdip11u:3068": "kutaḥ? ekaikasyāvayavasya sarveśvaratvādityapi vyākhyeyam /",
    "GSP33bbdip11u:3069": "evaṃ na virodha ityetat avayavāvayavinorabhede 'yamavayavī",
    "GSP33bbdip11u:3070": "ayam avayava iti bhedavyavahāravirodho 'pi netyapi vyākhyeyam /",
    "GSP33bbdip11u:3071": "tatra hetustu viśeṣabalācchaktivyaktibhāvāditi caśabdena sūcitaḥ /",
    "GSP33bbdip11u:3072": "ata eva caśabdo 'nuktasamuccayārthaḥ aiśvaryāccetyanveti /",
    "GSP33bbdip11u:3073": "kiñca - kiṃ tarkānyapramāṇenāvayavino 'vayavatvamavayavasyāvayavitvaṃ ca viruddham?",
    "GSP33bbdip11u:3074": "uta avayavī nāvayavaḥ avayavitvāt /",
    "GSP33bbdip11u:3075": "avayavo vā nāvayavī avayavatvāllokavaditi tarkapadoktānumānena? nādyo 'siddhatvāt /",
    "GSP33bbdip11u:3076": "na dvitīya ityāha - atarkya iti /",
    "GSP33bbdip11u:3077": "'hi'; yasmādatarkyaḥ tasmāt 'atarkye'; tarkāgocare bhagavati tadviṣaye 'tarkaḥ'; avayavī nāvayavaḥ avayavitvāt ityādirūpo hetuḥ 'kutaḥ'; sādhako bādhako vā netyarthaḥ /",
    "GSP33bbdip11u:3078": "kiñca - loke parimitaśaktitva eva virodhadarśanāt viṣṇorvirodhopayogiparimitaśaktiśūnyatvāt tarkyatvāṅgīkāre 'pi na virodha",
    "GSP33bbdip11u:3079": "ityāha - aprameya iti /",
    "GSP33bbdip11u:3080": "'aprameye'; deśakālaguṇairaparicchinne bhagavati 'pramā'; etāvadeva sāmarthyaṃ nāto 'dhikamiti śaktiparicchedaḥ 'kutaḥ';",
    "GSP33bbdip11u:3081": "netyarthaḥ /",
    "GSP33bbdip11u:3082": "tathā ca paroktatarkasya sopādhikatvenāpramāṇatvānna virodhitvamiti bhāvaḥ /",
    "GSP33bbdip11u:3083": "anena 'atarkya'; ityasyāsattarkāgocara ityartha ityuktaṃ bhavati /",
    "GSP33bbdip11u:3084": "iti bṛhatsaṃhitāyāmityasya 'tasyaivāvayavatvokteḥ';",
    "GSP33bbdip11u:3085": "ityanuṣaktenānvayaḥ //",
    "GSP33bbdip11u:3086": "rasaśabdena viśeṣaṇāttattatsārabhūtaṃ cinmātramevocyate /",
    "GSP33bbdip11u:3087": "idamiti ca dṛśyamānasannihitatvāt /",
    "GSP33bbdip11u:3088": "nanu yaduktaṃ sa vā iti vākye 'sya paramātmana eva parāmarśaḥ na annātpuruṣaḥ ityuktadehasyeti tadayuktam; ātmano dūrasthatvāddehasya sa",
    "GSP33bbdip11u:3089": "samāpasthatvātsamīpoktaparityāgena dūrasthaparāmarśāṅgīkāre kāraṇābhāvāt /",
    "GSP33bbdip11u:3090": "kiñca - puruṣapadena prakṛtasyaiva puruṣapadenoktatvāt ātmanaśca tena aprakṛtatvātpuruṣapadena parāmarśāyogaḥ /",
    "GSP33bbdip11u:3091": "na ca -",
    "GSP33bbdip11u:3092": "prakṛtiṃ puruṣaṃ caivaṃ viddhyanādī ubhāvapi /",
    "GSP33bbdip11u:3093": "puruṣaḥ prakṛtistho hi bhuṅkte prakṛtijān guṇān //",
    "GSP33bbdip11u:3094": "iti vākyadvayasthapuruṣapadena ekavidhenaiva vyavasthāyā paramātmajīvayoruktigrahaṇavadihāpi ekavidhenaiva dviruktena puruṣapadena vyavasthayārthadvayoktyaṅgīkāro 'stviti vācyam /",
    "GSP33bbdip11u:3095": "tatra duḥkhānubhavitṛtvarūpabhedakaśrutivatprakṛte bhedakābhāvena annātpuruṣaḥ ityatra dehaḥ, sa vā ityatra ca paramātmaivocyata iti",
    "GSP33bbdip11u:3096": "vyavasthāṅgīkārāyogādityata āha - raseti // sa vā eṣaḥ iti vartate /",
    "GSP33bbdip11u:3097": "tadityāvartate /",
    "GSP33bbdip11u:3098": "evamucyata iti ca /",
    "GSP33bbdip11u:3099": "anyadvihāyeti śeṣaḥ /",
    "GSP33bbdip11u:3100": "tathā ca sa vā iti vākyena cideva cinmātraṃ brahmacaitanyameva ucyate parāmṛśyate na dehaḥ",
    "GSP33bbdip11u:3101": "na ca tasya dūroktivirodhaḥ, puruṣapadenāprakṛtatvavirodhaśceti vācyam /",
    "GSP33bbdip11u:3102": "yatastat ātmana ākāśassambhūtaḥ (tai.u. 2-1-2.)",
    "GSP33bbdip11u:3103": "ityākāśādipuruṣāntaśabdairuktaṃ tattatsārabhūtam ākāśādipadārthaśreṣṭhabhūtaṃ cinmātraṃ brahmaiva sa vā iti parāmarśavākyenocyate /",
    "GSP33bbdip11u:3104": "evaṃ tarhi puruṣapadena dvayorapi prakṛtatvādubhayaparāmarśo 'yamastviti na ca vācyam /",
    "GSP33bbdip11u:3105": "yataḥ tatsārabhūtaṃ puruṣasārabhūtaṃ cinmātraṃ brahmaivānyadehādikaṃ vihāya saḥ iti parāmarśavākyenocyate",
    "GSP33bbdip11u:3106": "kuta ityata āha - raseti /",
    "GSP33bbdip11u:3107": "rasaśabdaghaṭitānnarasamayaśabdena viśeṣaṇāt sārānnamayatvarūpapuruṣaviśeṣaṇābhidhānādityarthaḥ",
    "GSP33bbdip11u:3108": "jaḍāmiśrajīvavilakṣaṇabrahmabodhārthaṃ mātrapadam /",
    "GSP33bbdip11u:3109": "rasaśabdena rasaśabdārthena mukhyatvena viśeṣaṇāt viśeṣitatvāt annatvarūpaviśeṣaṇasyeti vā",
    "GSP33bbdip11u:3110": "tataścātra annaraso 'nnasāro 'nnaśabdārtheṣu",
    "GSP33bbdip11u:3111": "mukhyāttṛtvādilakṣaṇastatpracuraḥ iti sudhokteḥ /",
    "GSP33bbdip11u:3112": "ṭīkāyāṃ caitanyamātraṃ brahmaivetyanvayaḥ /",
    "GSP33bbdip11u:3113": "nanvanuvākāntare annamayaprāṇamayamanomayavijñānamayānandamayā me śuddhyantām (yājñikī.",
    "GSP33bbdip11u:3114": "66.) iti prārthitaśuddhīnāmannamayādikośānāmabhidhānam/ kintu,",
    "GSP33bbdip11u:3115": "tattatsārabhūtaṃ tattatkośaniyāmakaṃ tadgataṃ brahmacaitanyameva ucyate /",
    "GSP33bbdip11u:3116": "kutaḥ? atra sa vā eṣaḥ (tai.u. 2-1-3.) ityādau raso vai saḥ ityante cānnamayādīnāṃ kośavyāvṛttyarthaṃ tadbhedārthameva rasaśabdena viśeṣaṇāt viśeṣitatvādityarthaḥ /",
    "GSP33bbdip11u:3117": "ādau viśeṣitatvaṃ ghaṭitatvam /",
    "GSP33bbdip11u:3118": "tathā ca śabdāntaranyāyenānnamayādyapekṣayānnarasamayādīnāṃ bheda iti bhāvaḥ /",
    "GSP33bbdip11u:3119": "upalakṣaṇametat /",
    "GSP33bbdip11u:3120": "vyavahitākāśādikāraṇātmaparāmarśinā tacchabdena ca viśeṣaṇādityapi draṣṭavyam /",
    "GSP33bbdip11u:3121": "nanu yadi paridṛśyamānadeha eva nānnamayaḥ,",
    "GSP33bbdip11u:3122": "kintu brahmaiva tasyaiva ca saḥ ityādau parāmarśaḥ, tadā tasyedameva śiraḥ",
    "GSP33bbdip11u:3123": "(tai.u. 2-1-3.) iti pratyakṣanirdeśo nopapadyate/ na ca vācyam",
    "GSP33bbdip11u:3124": "upaniṣaddraṣṭā munirbrahmāparokṣīkṛtya pratyakṣato nirdiśatīti /",
    "GSP33bbdip11u:3125": "tathā sati tenāparokṣīkṛtaprāṇamayādāvapi tathā nirdeśaprasaṅgāt /",
    "GSP33bbdip11u:3126": "kiñca -",
    "GSP33bbdip11u:3127": "svasyāparokṣato jñātatvena śabdānapekṣaṇāt upadeśyapuruṣāṇāṃ cāparokṣāyogyatvānnirdeśavaiyarthyamityata tadasyetyapi vyākhyeyam /",
    "GSP33bbdip11u:3128_0": "tathā ca asya annamayabhagavacchiraḥpakṣādeḥ dṛśyamānapratyakṣasiddhadehaśiraḥpakṣādau vastravarmāntarvartijānuvīrāvayavavat",
    "GSP33bbdip11u:3128_1": "sannihitatvāt samyaṅniyāmakatvena sthitatvāt lakṣaṇayā brahmaśirasi idamiti nirdeśo yujyata iti yojanā /",
    "GSP33bbdip11u:3129": "lakṣaṇābījaṃ śakyasambandhaṃ darśayituṃ - dṛśyamāneti /",
    "GSP33bbdip11u:3130": "tathā ca vastraprāvṛte varmāntargate vā jānunīdaṃ jānviti vyavahāravadayamapi vyavahāro yujyata eveti na tadvirodha iti bhāvaḥ /",
    "GSP33bbdip11u:3131": "ananyo 'pyanyaśabdena tathaiko bahurūpavān /",
    "GSP33bbdip11u:3132": "procyate bhagavānviṣṇuraiśvaryāt puruṣottamaḥ //",
    "GSP33bbdip11u:3133": "iti brahmāṇḍe purāṇe -",
    "GSP33bbdip11u:3134": "nanvannamayādīnāṃ pañcānāṃ brahmatānupapannā 'tasmādvā",
    "GSP33bbdip11u:3135": "etasmādannarasamayāt /",
    "GSP33bbdip11u:3136": "anyo 'ntara ātmā prāṇamayaḥ'; (tai.u. 2-2-2.) iti parasparaṃ bhinnatvenoktatvāt /",
    "GSP33bbdip11u:3137": "evamekasyaiva brahmaṇo bahurūpatvāt na",
    "GSP33bbdip11u:3138": "'ekameva'; iti śrutivirodhaḥ ityapyayuktamapramitatvādityata āha - ananya iti // apiryadyapītyadyarthe",
    "GSP33bbdip11u:3139": "tathāśabdaḥ samuccaye /",
    "GSP33bbdip11u:3140": "tathā ca 'puruṣottamo bhagavānviṣṇuḥ'; 'ananyo 'pi'; abhinno 'pi anyo bhinna iti",
    "GSP33bbdip11u:3141": "śabdena procyata /",
    "GSP33bbdip11u:3142": "tathā yadyapyekastathāpi bahurūpavān bhavatītyarthaḥ /",
    "GSP33bbdip11u:3143": "kathamityata ubhayaghaṭakamāha -",
    "GSP33bbdip11u:3144": "aiśvaryāditi /",
    "GSP33bbdip11u:3145": "acintyaśakterityarthaḥ /",
    "GSP33bbdip11u:3146": "upalakṣaṇametat /",
    "GSP33bbdip11u:3147": "annamayādipañcakośagatānyatvāntaratvādayo dharmāstadgatabhagavadrūpeṣūpacaryanta ityapi draṣṭavyam",
    "GSP33bbdip11u:3148": "ata eva tṛtīye",
    "GSP33bbdip11u:3149": "'sthānabhedādaiśvaryācca'; iti bhāṣye sthānabhedākhyaṃ",
    "GSP33bbdip11u:3150": "hetvantaramabhihitam /",
    "GSP33bbdip11u:3151": "taittirīyabhāṣye tu - bhedābhāve 'pi",
    "GSP33bbdip11u:3152": "saṅkhyāviśeṣayuktatvādanyatvoktirityuktam /",
    "GSP33bbdip11u:3153": "brahmāṇḍe purāṇe ityanantaram uktatvānna virodha ityanvayaḥ/",
    "GSP33bbdip11u:3154": "na coktaprāptyā viriñcādirucyate /",
    "GSP33bbdip11u:3155": "netaro 'nupapatteḥ |",
    "GSP33bbdip11u:3156": "na hyanyajñānānmokṣa upapadyate /",
    "GSP33bbdip11u:3157": "'tamevaṃ vidvānamṛta iha bhavati /",
    "GSP33bbdip11u:3158": "nānyaḥ panthā ayanāya vidyate'; (tai. ā. 3-12-7.) iti hyuktam /",
    "GSP33bbdip11u:3159_0": "nanu brahmaśabdasya sādhāraṇatvāt taddhetuvyapadeśasya viṣṇuniṣṭhatayā spaṣṭapratibhānāt mantravarṇasamākhyāyāśca anyaliṅgādibhyo",
    "GSP33bbdip11u:3159_1": "durbalatvena sāvakāśatvāt ananyathāsiddhahetvantarasya cābhāvādānandamayādayo viriñcādaya eva santviti śaṅkāṃ pariharatsūtramavatārayati",
    "GSP33bbdip11u:3159_2": "- na ceti // co",
    "GSP33bbdip11u:3160": "'vadhāraṇe /",
    "GSP33bbdip11u:3161": "viriñcādaya ityanenānveti /",
    "GSP33bbdip11u:3162": "tathā ca 'uktaprāptyā';",
    "GSP33bbdip11u:3163": "brahmaśabdaśatānandatvāṣṭamūrtitvabahubhāvādirūpoktaprāpakenānnamayādiśabdairviriñcādirevocyate",
    "GSP33bbdip11u:3164": "/ na viṣṇuriti na, kintu, viṣṇureva tairucyate /",
    "GSP33bbdip11u:3165": "na viriñcādirityarthaḥ /",
    "GSP33bbdip11u:3166": "kuto neti hetvākāṅkṣāyāṃ sūtramupanyasya pratijñāṃśasya na cetyādibhāṣyeṇaiva vyākhyātatvātsautramananyathāsiddhahetumeva vyācaṣṭe -",
    "GSP33bbdip11u:3167": "netara iti /",
    "GSP33bbdip11u:3168": "hiśabdo hetau /",
    "GSP33bbdip11u:3169": "'anyajñānāt'; viṣṇvanyaviriñcādijñānāt /",
    "GSP33bbdip11u:3170": "yadyapyayaṃ netara ityuktasādhye na hetuḥ/ tathāpi tasyānanyathāsiddhatvopapādakatvāddhetutvoktiḥ",
    "GSP33bbdip11u:3171": "asya hetuvākyasya adhyāhṛtahetuvākyadvārā na ceti pratijñayānvayaḥ /",
    "GSP33bbdip11u:3172": "anenānandamayādiḥ viṣṇoritaro viriñcādirna, kutaḥ? 'brahmavidāpnoti param (tai.u. 2-1-1.)",
    "GSP33bbdip11u:3173": "... sarvaṃ vai te 'nnamāpnuvanti (tai.u. 2-2-1.).... sarvameva ta āyuryanti'; (tai.u. 2-3-1.)",
    "GSP33bbdip11u:3174": "ānandamayādermuktihetujñānaviṣayatvokteḥ, tasya cetaratra 'anupapatteḥ';",
    "GSP33bbdip11u:3175": "ayogāditi sūtrārtha ukto bhavati /",
    "GSP33bbdip11u:3176": "viṣṇujñānādeva mokṣo netarajñānādityetatkuta ityata āha - tamiti /",
    "GSP33bbdip11u:3177": "'hi'; yasmāt 'tamevam'; iti śrutyā mokṣasya viṣṇujñānādanya upāyo nāstītyuktam /",
    "GSP33bbdip11u:3178": "tasmādviṣṇoranyajñānānmokṣo nopapadyata ityarthaḥ /",
    "GSP33bbdip11u:3179": "śrutyarthastu prāgevoktaḥ //",
    "GSP33bbdip11u:3180": "bhedavyapadeśāc ca |",
    "GSP33bbdip11u:3181": "'te ye śataṃ prajāpaterānandāḥ'; (tai. 2-8.)",
    "GSP33bbdip11u:3182": "'adṛśye 'nātmye 'nirukte 'nilayane 'bhayaṃ pratiṣṭhāṃ vindate /",
    "GSP33bbdip11u:3183": "atha so 'bhayaṃ gato bhavati'; (tai. 2-7.) 'sa yaścāyaṃ puruṣe'; (tai.",
    "GSP33bbdip11u:3184": "ityādi bhedavyapadeśāt /",
    "GSP33bbdip11u:3185": "hetvantareṇa brahmādīnāmānandamayatvaṃ parākurvatsūtraṃ paṭhitvā vyācaṣṭe - bhedeti /",
    "GSP33bbdip11u:3186": "atra pūrvahetusamuccāyakena caśabdenānandamayādirnetara iti pratijñāvākyānuvṛtterapi sūcanāt",
    "GSP33bbdip11u:3187": "tadvihāya sūtroktaṃ bhedavyapadeśaṃ darśayati - te ye śatamiti // ādiśabdaḥ 'ānandāḥ'; ityataḥ paro 'pi yojyaḥ",
    "GSP33bbdip11u:3188": "/ tatrādyena 'te ye śatam'; ityasya pūrvottarataittirīyavākyāni gṛhyante /",
    "GSP33bbdip11u:3189": "dvitīyena 'yato vāco nivartante /",
    "GSP33bbdip11u:3190": "aprāpya manasā saha /",
    "GSP33bbdip11u:3191": "ānandaṃ brahmaṇo vidvān', (tai.u. 2-4-1.) ityādi /",
    "GSP33bbdip11u:3192": "yadvā sakṛcchruta eva sarvasaṅgrāhakaḥ/",
    "GSP33bbdip11u:3193": "anena nānandamaya itaro viriñcaḥ, kutaḥ? bhedavyapadeśāt /",
    "GSP33bbdip11u:3194": "viriñcasya 'te",
    "GSP33bbdip11u:3195": "ye śatam'; (tai.u. 2-8-4.) ityādinā rudrācchataguṇānandatvokteḥ,",
    "GSP33bbdip11u:3196": "ānandamayasya ca 'yato vācaḥ'; ityādināparimitānandatvokteḥ /",
    "GSP33bbdip11u:3197": "evaṃ na rudraḥ, tasya hiraṇyagarbhācchatāṃśonānandatvokteḥ /",
    "GSP33bbdip11u:3198": "nāpi prakṛtyādayaḥ,",
    "GSP33bbdip11u:3199": "'adṛśyenātmye'; ityādau prakṛtyādyayogyasvātantryādirūpabhedakadharmaśravaṇāt /",
    "GSP33bbdip11u:3200": "nāpyānandamayo",
    "GSP33bbdip11u:3201": "brahmādijīvasamudāyaḥ, tasya 'sa yaścāyam'; iti apakṛṣṭotkṛṣṭasarvajīsthitirūpabhedakadharmokteḥ",
    "GSP33bbdip11u:3202": "cānevaṃvidhatvāditi sūtrārtha ukto bhavati /",
    "GSP33bbdip11u:3203": "ete ca sarve vyapadeśāḥ taittirīyaśrutigatāḥ /",
    "GSP33bbdip11u:3204": "tatra 'prajāpatiḥ śivaḥ śepho liṅgamityabhidhīyate'; iti śaivapurāṇavacanāt 'prajāpateḥ'; rudrasya 'ye",
    "GSP33bbdip11u:3205": "śataṃ'; śataguṇitā ānandāḥ te 'brahmaṇaḥ'; caturmukhasya eka ānanda iti prathamavākyasyārthaḥ",
    "GSP33bbdip11u:3206": "'adṛśye'; sākalyenājñeye 'anātmye'; ātmanaḥ ime ātmyāḥ jīvagīṇāḥ na vidyante ātmyāḥ yasmin so 'nātmyaḥ tasmin jīvaguṇavidhure /",
    "GSP33bbdip11u:3207": "athavā - ātmanaḥ svāmino 'yamātmyaḥ svāmisambandhī sa netyanātmyaḥ tasmin, svāmirahita iti yāvat /",
    "GSP33bbdip11u:3208": "'anirukte'; sākalyena nirvacanāgocare /",
    "GSP33bbdip11u:3209": "'anilayane'; ananyāśraye ānandamayaśabdavācye viṣṇau",
    "GSP33bbdip11u:3210": "tadviṣaye yo 'dhikārī 'abhayaṃ'; yathā bhavati tathā dhyānarūpāṃ",
    "GSP33bbdip11u:3211": "'pratiṣṭhāṃ'; sthitiṃ 'vindate'; prāpnoti, karotīti yāvat /",
    "GSP33bbdip11u:3212": "'atha';",
    "GSP33bbdip11u:3213": "anantaraṃ 'saḥ'; upāsakaḥ 'abhayaṃ'; bhayarahitaṃ bhagavantaṃ 'gataḥ';",
    "GSP33bbdip11u:3214": "prāpto bhavatīti dvitīyabhedavyapadeśasyārthaḥ /",
    "GSP33bbdip11u:3215": "'puruṣe';",
    "GSP33bbdip11u:3216": "puruṣapadopalakṣitāpakṛṣṭajīveṣu 'yaḥ'; ayamānandamayo viṣṇurasti /",
    "GSP33bbdip11u:3217": "'yaścāditye'; ādityapadopalakṣitotkṛṣṭajīveṣvasti 'saḥ'; ubhayatra sthito viṣṇuḥ 'ekaḥ'; abhinna iti tṛtīyabhedavyapadeśasyārthaḥ /",
    "GSP33bbdip11u:3218": "'yato vācaḥ';",
    "GSP33bbdip11u:3219": "ityādistu prāgeva vyākhyātaḥ //",
    "GSP33bbdip11u:3220": "na ca 'tattvamasi'; (chā. 6-8.) 'ahaṃ brahmāsmi'; (bṛ. 3-4-10.)",
    "GSP33bbdip11u:3221": "ityādiśrutivirodhaḥ /",
    "GSP33bbdip11u:3222": "'nāmāni sarvāṇi yamāviśanti'; (bhāllaveyaśruti)",
    "GSP33bbdip11u:3223": "iti tattacchabdavācyatvokteḥ /",
    "GSP33bbdip11u:3224": "nanvastvānandamayaḥ paraṃ brahma /",
    "GSP33bbdip11u:3225": "tathāpi tena kathaṃ brahmādīnāṃ bhedaḥ sambhavati /",
    "GSP33bbdip11u:3226": "tadbhedasya 'tattvamasi'; ityādi śrutiviruddhatvādityata āha",
    "GSP33bbdip11u:3227": "- na ceti // bhedavyapadeśasyeti śeṣaḥ /",
    "GSP33bbdip11u:3228": "caḥ samuccaye /",
    "GSP33bbdip11u:3229": "etadvirodhaśaṅkāparihārasamuccitasyaiva bhedavyapadeśasya vivakṣitārthasādhakatvāt /",
    "GSP33bbdip11u:3230": "evamanyatrāpi /",
    "GSP33bbdip11u:3231": "tvaṃ",
    "GSP33bbdip11u:3232": "tadbrahmāsītyadvaitarītyādya-",
    "GSP33bbdip11u:3233": "śrutyarthaḥ /",
    "GSP33bbdip11u:3234": "dvatīyasyāstu ahaṃ brahmābhinno 'smīti /",
    "GSP33bbdip11u:3235": "ādyam uddālakena śvetaketuṃ pratyupadiṣṭaṃ chandogavākyam /",
    "GSP33bbdip11u:3236": "dvitīyaṃ bṛhadāraṇyake vāmadevoktam /",
    "GSP33bbdip11u:3237": "atrobhayatrāpi viśiṣṭayoraikyāsambhavāt tattvamahaṃbrahmapadairlakṣitacaitanyayoraikyamucyate",
    "GSP33bbdip11u:3238": "ādiśabdena 'tadyo",
    "GSP33bbdip11u:3239": "'haṃ so 'sau yo 'sau so 'haṃ'; (ai.ā. 2-2-4.) 'yo 'sāvasau puruṣaḥ so 'hamasmi'; (ī. 26.) ityādiśrutirgṛhyate /",
    "GSP33bbdip11u:3240": "kuto netyatastatraitacchrutīnāṃ parabrahmārthakatvena advaitārthatvābhāvāditi hetūpaskāramabhipretya teṣāṃ parabrahmārthatve pramāṇamāha - nāmānīti /",
    "GSP33bbdip11u:3241": "'nāmāni'; iti śrutyā tasya",
    "GSP33bbdip11u:3242": "brahmaṇaḥ 'tattacchabdaiḥ'; tattvamādipadairvācyatvokterityarthaḥ /",
    "GSP33bbdip11u:3243": "tathā ca padasamanvayenaiteṣāṃ brahmaparatvānnaitadvirodha iti bhāvaḥ /",
    "GSP33bbdip11u:3244": "tatprakārastu - tatatvāttat /",
    "GSP33bbdip11u:3245": "tvampadabodhyajīvāntaryāmitvādabhimukhatvādvā tvam /",
    "GSP33bbdip11u:3246": "asanāt jagatsaṃharaṇādasiḥ /",
    "GSP33bbdip11u:3247": "aheyatvāt haṃnāmakajīvabhinnatvādvā aham /",
    "GSP33bbdip11u:3248": "pūrṇatvādbrahma /",
    "GSP33bbdip11u:3249": "asanānminuterasmi /",
    "GSP33bbdip11u:3250": "yadvā - sumitatvāt smītyukto jīvaḥ,",
    "GSP33bbdip11u:3251": "tadbhinnaṃ pūrṇaṃ brahma asmītyucyata iti /",
    "GSP33bbdip11u:3252": "jñānarūpatvāt nitarāṃ yantṛtvācca yaḥ /",
    "GSP33bbdip11u:3253": "saraṇātsāratvācca saḥ /",
    "GSP33bbdip11u:3254": "amuṣmin amuṣmin sthitatvātparokṣatvācca asāvasauśabdavācyaḥ ityaitareyaśrutyarthaḥ /",
    "GSP33bbdip11u:3255": "'asau'; prāṇe sthitaḥ 'puruṣaḥ'; pūrṇaṣaḍguṇaḥ iti īśāvāsyaśrutyarthaḥ /",
    "GSP33bbdip11u:3256": "idaṃ hi viśvaṃ bhagavānivetaro yato jagatsthānanirodhasambhavaḥ /",
    "GSP33bbdip11u:3257": "asarvaḥ sarva ityapi (turaśrutiḥ) /",
    "GSP33bbdip11u:3258": "astu vā etacchrutīnāṃ aikyaparatvaṃ vākyānvayarītyā /",
    "GSP33bbdip11u:3259": "tathāpi naikyaśrutivirodho bhedaśruteḥ śaṅkanīyaḥ, bhagavataḥ sarvaikyaśruteḥ sarvasvāmitvanimittaikyaparatvādityāśayena tatra pramāṇatvena",
    "GSP33bbdip11u:3260": "bhāgavatasmṛtiṃ paṭhati - idaṃ hīti // 'bhagavān'; svayam 'itaro 'pi';",
    "GSP33bbdip11u:3261": "jagato bhinno 'pi san 'idaṃ'; pramitaṃ viśvamivocyate 'tattvamasi'; 'ahaṃ",
    "GSP33bbdip11u:3262": "brahmāsmi'; ityādivacaneṣu /",
    "GSP33bbdip11u:3263": "yathoktaṃ prathamatātparye - 'itaro 'pi",
    "GSP33bbdip11u:3264": "bhagavānviśvamiva'; iti /",
    "GSP33bbdip11u:3265": "kutaḥ? 'yataḥ'; kāraṇāt",
    "GSP33bbdip11u:3266": "'jagatsthānanirodhasambhavaḥ'; jagataḥ sthānaṃ sthitiḥ nirodho nāśaḥ sambhavaḥ utpattiḥ te yasmādbhavanti sa tathoktaḥ /",
    "GSP33bbdip11u:3267": "yadvā - sthāpayati nirodhayati sambhāvyatyasmāditi tathoktaḥ /",
    "GSP33bbdip11u:3268": "athavā - tiṣṭhatyasmāt niruddhyate pralīyate 'smin sambhāvayatīti sa tathoktaḥ /",
    "GSP33bbdip11u:3269": "tathā ca jagatsṛṣṭyādikartetyarthaḥ /",
    "GSP33bbdip11u:3270": "evambhūtsya jagadbhedaḥ pramāṇasiddha iti jñāpanāya hiśabdaḥ /",
    "GSP33bbdip11u:3271": "tattvapradīpe tu - bahuvrīhiṃ vinā idaṃ viśvaṃ",
    "GSP33bbdip11u:3272": "bhagavāniva; etadadhīnatvāt /",
    "GSP33bbdip11u:3273": "sa tvitaraḥ /",
    "GSP33bbdip11u:3274": "kaḥ? 'yato'; yasmāt",
    "GSP33bbdip11u:3275": "'jagatsthānanirodhasambhavo'; jagatsṛṣṭyādikamityuktam /",
    "GSP33bbdip11u:3276": "atra ṭīkāyāṃ ca bhagavānidaṃ viśvamivetyanvayaḥ /",
    "GSP33bbdip11u:3277": "svāmitvenaikyavyapadeśa ityetadevāha -",
    "GSP33bbdip11u:3278": "asarva iti /",
    "GSP33bbdip11u:3279": "turaśrutiḥ /",
    "GSP33bbdip11u:3280": "bhagavān sarvabhinno 'pi sarvasvāmitvāt sarva ityabhedena vedādiṣūcyate ityarthaḥ /",
    "GSP33bbdip11u:3281": "ityapīti śrutisthaḥ apiḥ samuccaye /",
    "GSP33bbdip11u:3282": "yata iti śeṣaḥ /",
    "GSP33bbdip11u:3283": "asya ato 'pi na virodha ityanvayaḥ /",
    "GSP33bbdip11u:3284": "vidyā'tmani bhidābodhaḥ /",
    "GSP33bbdip11u:3285": "bhedadṛṣṭyābhimānena nissaṅgenāpi karmaṇā /",
    "GSP33bbdip11u:3286": "nanu bhedajñānasya mithyājñānatvātkathaṃ tadanusāreṇaikyaśrutayo yojyanta ityāśaṅkāṃ bhāgavatavākyena pariharati - vidyeti // idaṃ ca kā",
    "GSP33bbdip11u:3287": "vidyetyuddhavapraśnasyottaratvena kṛṣṇenoktaṃ vacanamekādaśaskandhe /",
    "GSP33bbdip11u:3288": "'ātmani'; paramātmani 'bhidābodho'; jīvādbhedajñānaṃ jīve vā",
    "GSP33bbdip11u:3289": "yadīśvarādbhedajñānam /",
    "GSP33bbdip11u:3290": "saiva vidyetyarthaḥ /",
    "GSP33bbdip11u:3291": "na ca bhidāyā abodha iti vyākhyeyam, ajñānasya vidyātvābhāvāt /",
    "GSP33bbdip11u:3292": "nanu bhedajñānasya puruṣārthahetutvāt kathaṃ tasya vidyātvamityata āha - bhedeti /",
    "GSP33bbdip11u:3293": "idaṃ ca bhāgavate tṛtīyaskandhagataṃ vākyam -",
    "GSP33bbdip11u:3294": "ādyaḥ sthiracarāṇāṃ yo vedagarbhaḥ saharṣibhiḥ /",
    "GSP33bbdip11u:3295": "yogeśvaraiḥ kumārādyaiḥ siddhairyogapravartakaiḥ //",
    "GSP33bbdip11u:3296": "iti pūrvavākyena kartṛtvātsaguṇaṃ brahma puruṣaṃ puruṣarṣabham /",
    "GSP33bbdip11u:3297": "sa saṅgatya punaḥ kāle kāleneśvaramūrtinā //",
    "GSP33bbdip11u:3298": "jāte 'guṇavyatikare yathāpūrvaṃ prajāpate //",
    "GSP33bbdip11u:3299": "ityuttaravākyena ca saha yojanīyam /",
    "GSP33bbdip11u:3300": "tatprakārastu - yaḥ 'sthiracarāṇāṃ';",
    "GSP33bbdip11u:3301": "sthāvarajaṅgamānām 'ādyo'; hiraṇyagarbhaḥ saḥ 'ṛṣibhiḥ';",
    "GSP33bbdip11u:3302": "manuṣyottamamārabhya garuḍaśeṣāntaiḥ jñānibhiryogasiddhaiḥ sanatkumārādyaiḥ saha 'bhedadṛṣṭyā'; jīveśvarādibhedajñānena 'abhimānena';",
    "GSP33bbdip11u:3303": "abhito harermānena parameśvare bahumānena āgraheṇa ca 'niḥsaṅgena",
    "GSP33bbdip11u:3304": "karmaṇāpi'; phalābhisandhirahitanivṛttakarmaṇā ca muktassan 'kartṛtvāt';",
    "GSP33bbdip11u:3305": "jagatkartṛtvānnimittāt 'saguṇaṃ'; sārvajñādiguṇasampūrṇaṃ 'puruṣarṣabhaṃ';",
    "GSP33bbdip11u:3306": "kṣarākṣarebhyo varaṃ 'puruṣaṃ'; paramapuruṣākhyaṃ brahma 'kāle';",
    "GSP33bbdip11u:3307": "pralayakāle 'saṅgatya'; praviśya punaḥ 'kālena'; kālākhyena",
    "GSP33bbdip11u:3308": "'īśvaramūrtinā'; mūrtyā 'kāle'; sṛṣṭikāle 'jāte'; utpanne sati 'aguṇavyatikare'; sattvādiguṇavikriyāhīne viṣṇuloke 'yathāpūrvaṃ';",
    "GSP33bbdip11u:3309": "pūrvavat prajāyate sarvamuktādhipatirjāyate iti sudhāyāmuktaḥ /",
    "GSP33bbdip11u:3310": "karmanirṇayaṭīkāyāṃ tu - na kevalaṃ saguṇaṃ, kintu, 'brahma'; purṇaṃ",
    "GSP33bbdip11u:3311": "'puruṣamiti'; bhagavato nāmakīrtanam /",
    "GSP33bbdip11u:3312": "puruṣatvoktyāsmādādisālakṣaṇyaṃ",
    "GSP33bbdip11u:3313": "prāptaṃ, tatparihārāya - puruṣarṣabhamiti /",
    "GSP33bbdip11u:3314": "tadupapādanāya kartṛtvātsaguṇaṃ brahmeti viśeṣārtha uktaḥ /",
    "GSP33bbdip11u:3315": "tattvapradīpe tu -",
    "GSP33bbdip11u:3316": "abhimāneneti padaṃ abhito mānena viśeṣajñāneneti vyākhyāya,",
    "GSP33bbdip11u:3317": "'guṇavyatikare'; iti padaṃ chitvā 'sa'; brahmādijīvasaṅghaḥ pralaye jñānaiśvaryādyanantaguṇaṃ brahma 'saṅgatya'; prāpya 'punaḥ kāle';",
    "GSP33bbdip11u:3318": "sṛṣṭikāle 'kālena'; jñānātmanā 'īśvaramūrtinā'; viṣṇurūpeṇa",
    "GSP33bbdip11u:3319": "'guṇavyatikare'; guṇānāṃ sattvādīnāṃ vyatikare vaiṣamye jāte sati",
    "GSP33bbdip11u:3320": "yathāpūrvaṃ jñānādiguṇatāratamyaṃ parasparabhedaṃ ca avihāya tadviśiṣṭa eva 'prajāyate'; prakarṣeṇa muktāvabhivyajyate /",
    "GSP33bbdip11u:3321": "na tu tadabhinno bhavatīti vyākhyātam/ ayaṃ padacchedaṣṭīkākṛto 'pi sammataḥ /",
    "GSP33bbdip11u:3322": "tatpakṣe",
    "GSP33bbdip11u:3323": "'guṇavyatikare kāle'; sṛṣṭikāle ityarthaḥ /",
    "GSP33bbdip11u:3324": "ubhayatrāpi yathāpūrvamityasya saṃsāra ivetyartha /",
    "GSP33bbdip11u:3325": "pūrvakalpe iveti vā /",
    "GSP33bbdip11u:3326": "'juṣṭaṃ yadā paśyatyanyamīśamasya mahimānamiti vītaśokaḥ'; (mu. 3-1-2.)",
    "GSP33bbdip11u:3327": "atraivārthe atharvaṇavākyaṃ pramāṇayati - juṣṭamiti // juṣṭaṃ sarvasevyam īśaṃ svatantram",
    "GSP33bbdip11u:3328": "ata eva anyaṃ jīvādbhinnaṃ viṣṇum iti tadetatsatyam (mu.",
    "GSP33bbdip11u:3329": "2-1-1-.) ityādinā prāguktaprakāreṇa asya mahimānaṃ ca yadā paśyati /",
    "GSP33bbdip11u:3330": "paśyo jīvaḥ tadā vītaśoko mukto bhavatītyarthaḥ /",
    "GSP33bbdip11u:3331": "tattvapradīpe tu - juṣṭaṃ devaiḥ asya jīvasya īśam anyaṃ yadā paśyati mahimānaṃ mahimaguṇātmakaṃ tadā tadaiva vītaśoko bhavati na duḥkhaleśamapi spṛśati jīvaḥ /",
    "GSP33bbdip11u:3332": "na tu mahimaguṇavihīnam anyamanīśamasevitaṃ paśyan vītaśoko bhavatīti vyākhyātam",
    "GSP33bbdip11u:3333_0": "/ yadyapīyaṃ śrutiḥ viśeṣaṇabhedavyapadeśābhyām (bra. sū. 1-2-22.) ityatra ayamanyomārga ityukte prasiddhamārgādanyatvabodhavat",
    "GSP33bbdip11u:3333_1": "anyamīśamityukte īśaśabditasya brahmaṇaḥ prasiddheśādrudrāt anyatvapratīterbrahmaṇo rudrādanyatve pramāṇatvenoktā /",
    "GSP33bbdip11u:3334": "na tu brahmaṇo jīvādanyatve, nāpi īśatvamanyatve hetūkṛtam /",
    "GSP33bbdip11u:3335": "tathāpi tat vyākhyānānantaramabhipretyeti na tadvirodhaḥ /",
    "GSP33bbdip11u:3336": "ata eva dyubhvādinaye bhedavyapadeśāt (bra.sū. 1-3-5.)",
    "GSP33bbdip11u:3337": "ityatra jīveśabhede 'pīyaṃ pramāṇatayodāhṛtā /",
    "GSP33bbdip11u:3338": "'asarvaḥ sarva ivātmaiva sannanātmeva pratyaṅparāṅivaika īyate bahudheyate'",
    "GSP33bbdip11u:3339": "'sa puruṣaḥ'; 'sa īśvaraḥ sa brahma'",
    "GSP33bbdip11u:3340": "evaṃ svāmitvārthatayā parābhimatādvaitaśrutīrvyākhyāya vākyasamanvayāśrayaṇena antaryāmitayāpi tāḥ śrutismṛtibhyāṃ vyācaṣṭe -",
    "GSP33bbdip11u:3341": "asarva iti /",
    "GSP33bbdip11u:3342": "yadyapi asarvaḥ iti vākyam ātmaśabdasya svāmitvārthatvamupetya svāmitvena nimittenaikyaśrutayaḥ pravṛttā ityatra pramāṇatayodāhṛtam /",
    "GSP33bbdip11u:3343": "tathāpi svāmitvenevāntaryāmitayāpyaikyaśrutayaḥ pravṛttā ityubhayatrāpyasya pramāṇatvasambhavādubhayatrāpi pramāṇatayodāharaṇaṃ yuktam /",
    "GSP33bbdip11u:3344": "tattvapradīpakṛtāmapi svāmitvenevāntaryāmitayāpyaikyaśrutayaḥ pravṛttā ityubhayatrāpi asarvaḥ iti śrutiḥ pramāṇamityabhiprāyaḥ /",
    "GSP33bbdip11u:3345": "na caivaṃ tattadantaryāmitvenāpi tattacchabdavācyatvaṃ viṣṇorastītyāha - sarvāntaryāmikaḥ iti tattvapradīpavirodhaḥ; atra padasamanyavābhiprāyapratīteriti vācyam /",
    "GSP33bbdip11u:3346": "antaryāmitvenāpītyuktyā na kevalaṃ nāmāni iti śrutibalāttattacchabdapravṛttinimittatvena tattacchabdavācyatvaṃ",
    "GSP33bbdip11u:3347": "api tu antaryāmitvenāpītyetāvanmātrapratīteḥ atra padasamanvaye tātparyānavagamāt /",
    "GSP33bbdip11u:3348": "mahāvākyagatasyaitadādiśabdasyaikaikasya sarvāntaryāmikaḥ iti smṛtibalāt antaryāmitvanimittena viṣṇuvācitve 'pi",
    "GSP33bbdip11u:3349": "padāntarāṇānyaparatvena vākyasamanvayasyaiva vaktavyatvāt /",
    "GSP33bbdip11u:3350": "yadā nāmāni iti śrutibalāt kriyākārakādisarvārthavācisarvapadasya viṣṇuvācitvābhyupagamaḥ tadaiva padasamanvayaḥ /",
    "GSP33bbdip11u:3351": "na tvekaikasya viṣṇuvācitva iti na virodhaḥ tathā cāntaryāmitvanimittena tattvamasyādivākyagatatvamahamādipadānāṃ viṣṇuvācitve tvaṃ tvadantaryāmī tat brahma /",
    "GSP33bbdip11u:3352": "ahaṃ madantaryāmī brahmeti vākyānvayo draṣṭavyaḥ /",
    "GSP33bbdip11u:3353": "na caivami asi asmi iti kriyāpadānvayāyogaḥ /",
    "GSP33bbdip11u:3354": "jīvaviśiṣṭāntaryāmivācakasya tvamādiśabdasya dagdhṛśabdasyāyasīvāntaryāmiṇi mukhyavṛttiḥ /",
    "GSP33bbdip11u:3355": "jīvetvamukhyavṛttirityāśrayaṇenāmukhyārthavivakṣayā asi asmītyādipadaprayogopapatteḥ /",
    "GSP33bbdip11u:3356": "yadyapi nimittakathanaprakaraṇe vidyātmani bhedadṛṣṭyā juṣṭaṃ yadā iti vākyatrayasyānvayābhāvaḥ",
    "GSP33bbdip11u:3357": "tathāpi svāmitvanimittenaikyavyapadeśa ityatra śrutismṛtyorupanyāne sati tatra prāptaśaṅkāparihārasyāvaśyakatvenāvasarasaṅgatyā tadvākyatrayapravṛtteḥ /",
    "GSP33bbdip11u:3358": "ityādeḥ ityasāyatrākarṣaṇena na virodhaḥ ityasyānukarṣaṇena cānvayo draṣṭavyaḥ /",
    "GSP33bbdip11u:3359": "śrutyarthastu - viṣṇuḥ asarvo 'pi sarvanātmako 'pi sarva iva sarvātmaka iva sarvātmakatvena īyate /",
    "GSP33bbdip11u:3360": "kuta ityatastatrāntaryāmitvaṃ hetutvenābhipretya anantaryāmitvapratītyā tasyāsiddhimāśaṅkyāha",
    "GSP33bbdip11u:3361": "ātmaiveti /",
    "GSP33bbdip11u:3362": "ātmaiva antaryāmyeva san anātmeva anantaryāmitvena īyate jñāyate rāmakṛṣṇādirūpeṣu /",
    "GSP33bbdip11u:3363": "tathā ca ajñānamūlā anantaryāmitvapratītiriti bhāvaḥ /",
    "GSP33bbdip11u:3364": "nanu viṣṇorantaryāmitve pratyaktvaṃ syāt taccānupapannaṃ,",
    "GSP33bbdip11u:3365": "parāktvena pratīterityata āha - pratyaṅiti /",
    "GSP33bbdip11u:3366": "bhagavān pratyaṅ dehāntargato",
    "GSP33bbdip11u:3367": "'pi parāṅiva bahirmātravṛttitveneyate /",
    "GSP33bbdip11u:3368": "tathā ca bahirmātravṛttitvapratītirbhrāntiriti bhāvaḥ/ nanu viṣṇau viruddhānekadharmābhyupagame bhedāpattyā ekameva iti śrutivirodha ityata",
    "GSP33bbdip11u:3369": "āha - eka iti /",
    "GSP33bbdip11u:3370": "eka eva bahudhā bahurūpeṇeyata ityarthaḥ /",
    "GSP33bbdip11u:3371": "tathā caikasyaiva rūpabāhulyāt sarvadharmopapattiriti bhāvaḥ /",
    "GSP33bbdip11u:3372": "dvigrahaṇātsarvatra kriyāsambandhaḥ sūcitaḥ /",
    "GSP33bbdip11u:3373": "tattvapradīpe tu - pratyaṅ parāṅiva abhimukho 'pyanabhimukha iva eka eva bahudheyate jñāyate",
    "GSP33bbdip11u:3374": "ca ityuktam /",
    "GSP33bbdip11u:3375": "antaryāmitvanimittena sarvātmakatvena vyapadiśyamānaḥ kiṃ",
    "GSP33bbdip11u:3376": "sarvajñaḥ? kva ca vyapadiśyata? ityata āha - sa puruṣa iti /",
    "GSP33bbdip11u:3377": "anena puruṣa evedaṃ sarvam (tai.ā. 3-12.) iti śrutimupādatte /",
    "GSP33bbdip11u:3378": "sampūrṇaṣaḍguṇatvāt dehākhyapure śayanādvā puruṣasaṃjña ityarthaḥ /",
    "GSP33bbdip11u:3379": "sthalāntaramāha - sa iti /",
    "GSP33bbdip11u:3380": "anena sarvaṃ khalvidaṃ brahma (chā. 3-14-1.) iti śrutimupādatte /",
    "GSP33bbdip11u:3381": "saḥ sarvātmakatvena vyapadiśyamāno bhagavān brahma sarvatra pūrṇatvādbrahmasaṃjña ityarthaḥ",
    "GSP33bbdip11u:3382": "nanvanyatrādṛṣṭamantargatasya bahirgatatvādikaṃ kathaṃ ghaṭata ityata āha - sa īśvara iti",
    "GSP33bbdip11u:3383": "saḥ hariḥ yataḥ īśvaraḥ acintyaśaktyupetaḥ atastasmin anyatrāghaṭitamapi sarvaṃ ghaṭata iti",
    "GSP33bbdip11u:3384": "sarvāntaryāmiko viṣṇuḥ sarvanāmnābhidhīyate /",
    "GSP33bbdip11u:3385": "eṣo 'haṃ tvamasau ceti na tu sarvasvarūpataḥ //",
    "GSP33bbdip11u:3386": "naitadicchanti puruṣamekaṃ kurukulodvaha /",
    "GSP33bbdip11u:3387": "ityādeśca /",
    "GSP33bbdip11u:3388": "smṛtau kapratyayaḥ sarvadehagatasyāpi viṣṇorajñātatvamāha /",
    "GSP33bbdip11u:3389": "yadvā - yāmo niyamanaṃ tatra bhava ityarthe ṭhak, yato viṣṇuḥ sarvāntaryāmikaḥ",
    "GSP33bbdip11u:3390": "sarvāntarniyāmakaḥ ata eva eṣa ātmeti hovāca (chā. 8-3-4.) so 'hamasmi (ī.",
    "GSP33bbdip11u:3391": "16.) tattvamasi (chā. 6-8-7.) yo 'sāvasau puruṣaḥ (ī. 16.) iti vākyasthena eṣo 'haṃtvamasāviti sarvanāmnā sarvavācakasarvanāmasaṃṅakaśabdena sarvamiti nāmnā cābhidhīyate /",
    "GSP33bbdip11u:3392": "na tu sarvasvarūpatvādityarthaḥ /",
    "GSP33bbdip11u:3393": "śreṣṭhavastvaikyārthatayāpi aikyaśrutīḥ smṛtyā vyākhyāti - naitaditi /",
    "GSP33bbdip11u:3394": "mokṣadharme hi vaiśampāyanaṃ prati he brahman bhedavākyāt bahavaḥ puruṣāḥ pratipattavyāḥ /",
    "GSP33bbdip11u:3395": "aikyavākyaṃ tu pradhānapuruṣaparamiti vā? utāho aikyavākyāt eka eva puruṣaḥ, dvaitavākyaṃ tu vyāvahārikabhedaparamiti?",
    "GSP33bbdip11u:3396": "tathā - puruṣabāhulyamupetyaikyavākyasya śreṣṭhaparatvapakṣe 'pi ātmasu kiṃ sarve samāḥ? utaikaḥ śreṣṭhaḥ? dvitīye ko 'sāvatra puruṣeṣu śreṣṭhaḥ?",
    "GSP33bbdip11u:3397": "sa kathaṃ hi śreṣṭhaḥ? taṃ tathā ca bhavān vaktumarhatītyāśayena kṛtasya",
    "GSP33bbdip11u:3398": "janamejayapraśnasya vaiśampāyanenoktamuttaram -",
    "GSP33bbdip11u:3399": "naitadicchanti puruṣamekaṃ kurukulodvaha /",
    "GSP33bbdip11u:3400": "bahūnāṃ puruṣāṇāṃ hi yathaikā yonirucyate //",
    "GSP33bbdip11u:3401": "tathā taṃ puruṣaṃ viśvamākhyāsyāmi guṇādhikam // iti /",
    "GSP33bbdip11u:3403": "asyārthaḥ - etanmataṃ necchanti vidvāṃsaḥ /",
    "GSP33bbdip11u:3404": "etaditi kimityatastadvivṛṇoti - puruṣamekamiti /",
    "GSP33bbdip11u:3405": "tathā ca vedāḥ ekameva puruṣaṃ vadantītyetanmataṃ jñānino necchantītyarthaḥ /",
    "GSP33bbdip11u:3406": "yadvā - etasmin jagati ekaṃ",
    "GSP33bbdip11u:3407": "puruṣaṃ necchanti, kintu bahavaḥ puruṣāḥ santīti /",
    "GSP33bbdip11u:3408": "tarhyadvaitaśrutivirodha iti na vācyam /",
    "GSP33bbdip11u:3409": "yato bahūnāṃ śreṣṭhaḥ eka eva,",
    "GSP33bbdip11u:3410": "tatparamaikyavākyam /",
    "GSP33bbdip11u:3411": "bahūnāṃ kaḥ śreṣṭhaḥ? sa kathaṃ śreṣṭhaḥ?",
    "GSP33bbdip11u:3412": "ityasyottaramāha - bahūnāmiti /",
    "GSP33bbdip11u:3413_0": "he kurukulodvaha eteṣāṃ bahūnāṃ puruṣāṇām ātmānāṃ madhye yā yoniḥ yaḥ kāraṇabhūtaḥ ekā śreṣṭhaḥ yathā ca śreṣṭha ucyate śrutyādau",
    "GSP33bbdip11u:3413_1": "tathā tena prakāreṇa taṃ viśvaṃ pūrṇaṃ guṇādhikaṃ puruṣam ākhyāsyāmi vyākhyāsyāmīti prameyadīpikāvyāsatīrthīyadiśā smṛtyarthaḥ /",
    "GSP33bbdip11u:3414": "anena parābhimataikyavākyamuttamavastvaikyaparam /",
    "GSP33bbdip11u:3415": "tathā ca sarvotkṛṣṭaṃ yadekaṃ brahmatattvamasi tasmādatyavaro 'si atyavaro 'smīti śrutyartha ukto bhavati /",
    "GSP33bbdip11u:3416": "ityādeśca ityasya na ca tattvamasītyādivirodhaḥ ityanenānvayaḥ /",
    "GSP33bbdip11u:3417": "uktā ca prāptiḥ /",
    "GSP33bbdip11u:3418": "'brahmaiva san'; (bṛ. 6-4.) ityapi, jīva eva brahmaśabdaḥ /",
    "GSP33bbdip11u:3419": "upapadyate ca virodhe //",
    "GSP33bbdip11u:3420": "nanvadvaitaśrutyabhāve kathamadvaitaṃ bhedaśrutyādinā niṣidhyate /",
    "GSP33bbdip11u:3421": "tasyāpratyakṣatvena śrutiṃ vinā prāptyabhāvāt /",
    "GSP33bbdip11u:3422": "aprāptasya ca pratiṣedhāyogāt ityata āha - uktā ceti // caḥ sādhyasamuccaye /",
    "GSP33bbdip11u:3423": "co yato na ca tattvamasi ityādinā jīveśvaikyasya prāptiḥ śrutyarthāparijñānanimittā prasaktiruktā",
    "GSP33bbdip11u:3424": "ato na tanniṣedhānupapattirityarthaḥ /",
    "GSP33bbdip11u:3425": "nanvetacchrutīnāmavirodhakatve 'pi bhedaśruteḥ brahmaiva san brahmāpyeti iti śrutivirodhastu bhaviṣyati /",
    "GSP33bbdip11u:3426": "atra brahmaiveteyavakāreṇa jīvasyābrahmatāniṣedhena tadadhīnatvādinā nimittena abrahmabhūte brahmatvavyavahāra ityuktagaterasambhavādityata āha - brahmaiveti /",
    "GSP33bbdip11u:3427": "apiḥ samuccaye /",
    "GSP33bbdip11u:3428": "na kevalaṃ tattvamasītyādikamaviruddham /",
    "GSP33bbdip11u:3429": "kintu brahmaiva san iti bṛhadāraṇyavākyamapītyarthaḥ /",
    "GSP33bbdip11u:3430": "kuta ityata āha - jīve eveti /",
    "GSP33bbdip11u:3431": "saptamīyaṃ viṣayārthe /",
    "GSP33bbdip11u:3432": "tathā ca yato brahmaiva san iti vākye śruto 'yamādyo brahmaśabdaḥ brahmāṇi jīvāḥ sarve 'pi iti śruterjīva eva, na parabrahmaṇi ata ityarthaḥ /",
    "GSP33bbdip11u:3433": "yadvā - jīva iti prathamāntam /",
    "GSP33bbdip11u:3434": "tathā ca iti vākye śrutādyabrahmaśabdokto jīva eva, na parabrahmetyarthaḥ /",
    "GSP33bbdip11u:3435": "tathā ca iti vākye śrutādyabrahmaśabdokto jīva eva, na parabrahmetyarthaḥ /",
    "GSP33bbdip11u:3436": "tathā ca saḥ muktajīvo brahmaiva san jīva eva san jīvabhāvamavihāyaiva pralaye parabrahmāpnoti",
    "GSP33bbdip11u:3437": "apihitassan praviśatīti śrutyarthopapatteḥ noktabhedavyapadeśasyaitacchrutivarodha iti bhāvaḥ",
    "GSP33bbdip11u:3438": "yathoktaṃ bṛhadbhāṣye -",
    "GSP33bbdip11u:3439": "jīvo 'pi brahmaśabdokto jaḍādbahuguṇatvataḥ / iti //",
    "GSP33bbdip11u:3441": "prāpnoti paramaṃ brahma pralaye pralaye sadā / iti //",
    "GSP33bbdip11u:3443": "yadyapi muktāvabhede pareṇeyaṃ śrutirāśaṅkitā /",
    "GSP33bbdip11u:3444": "tathaiva viṣṇutattvavinirṇayaṭīkokteḥ /",
    "GSP33bbdip11u:3445": "tathā ca muktāviti vācyaṃ, na tu pralaya iti /",
    "GSP33bbdip11u:3447": "tathāpi sarvajīvasādhāraṇyāya pralaya ityuktiḥ /",
    "GSP33bbdip11u:3448": "nanu brahmaśabdasya parabrahmaṇyeva mukhyatvānna jīve 'sau yujyata ityata āha - upapadyata iti /",
    "GSP33bbdip11u:3449": "co 'pyarthaḥ /",
    "GSP33bbdip11u:3450": "tathā ca brahmaśabdo yadyapi parabrahmaṇi mukhyaḥ,",
    "GSP33bbdip11u:3451": "tathāpi virodhe svīyapūrvottaravākyavirodhe prāmāṇāntaravirodhe vā sati jīve 'pyupapadyata ityarthaḥ /",
    "GSP33bbdip11u:3452": "prakṛte ca brahmāpyeti ityuttarabhāvisvavākyena paramaṃ sāmyam iti pūrvavākyena bhedagrāhipratyakṣādinā ca virodho 'stīti bhāvaḥ /",
    "GSP33bbdip11u:3453": "pramādātmakatvādbandhasya vimuktatvaṃ ca yujyate /",
    "GSP33bbdip11u:3454": "nanu tathāpi bhedavyapadeśasya vimuktaśca vimucyate (kaṭha. 2-5-1.) iti kaṭhaśrutivirodhaḥ",
    "GSP33bbdip11u:3455": "atra saṃsāre 'pi jīvasya muktatvoktyā tadanyathānupapattyā parabrahmatvāvagamāt ityata āha - pramādeti //",
    "GSP33bbdip11u:3456": "caśabdo 'pyarthe samuccaye ca /",
    "GSP33bbdip11u:3457": "tathā ca api - jīvasya parabrahmatvābhāve 'pi vimuktatvaṃ vimuktatvavacanaṃ ca yujyate",
    "GSP33bbdip11u:3458": "na kevalaṃ brahmaśabda upapadyate iti cārthaḥ /",
    "GSP33bbdip11u:3459": "katham? bandhasya svataḥkartṛtvabhoktṛtvābhimānarūpasya jīvagatasaṃsārasya pramādātmakatvāt pramādapadoktājñānamūlatvena tannimittapratītikatvenāsvābhāvikatvāt",
    "GSP33bbdip11u:3460": "pramādapadoktājñānamūlatvena tannimittapratītikatvenāsvābhāvikatvāt /",
    "GSP33bbdip11u:3461": "asvābhāvike cāvidyamānapadaprayogadarśanādityarthaḥ /",
    "GSP33bbdip11u:3462": "ato na tadvirodha iti bhāvaḥ /",
    "GSP33bbdip11u:3463": "bandhasyājñānamūlatvaṃ ca -",
    "GSP33bbdip11u:3464": "ubhe satye kṣatriyādya pravṛtte moho mṛtyuḥ saṅgato yaṃ kavīnām /",
    "GSP33bbdip11u:3465": "pramādaṃ vai mṛtyumahaṃ bravīmi tathāpramādādamṛtatvaṃ bravīmi /",
    "GSP33bbdip11u:3466": "iti tattvapradīpanyāyāmṛtodāhṛtabhāratavacanasiddhaṃ dhṛtarāṣṭraṃ prati sanatsujātavākyametat",
    "GSP33bbdip11u:3467": "he kṣatriyādya mṛtyuḥ saṃsāra tadabhāvarūpāmṛtatvaṃ cetyubhe api satye eva pravṛtte /",
    "GSP33bbdip11u:3468": "tayormadhye mṛtyuḥ mohaḥ ajñānādhīnastanmūlaḥ /",
    "GSP33bbdip11u:3469": "tarhi mithyā syādityato netyāha - pramādaṃ vā iti /",
    "GSP33bbdip11u:3470": "ahaṃ mṛtyuṃ saṃsāraṃ pramādaṃ asvābhāvikaṃ bravīmi /",
    "GSP33bbdip11u:3471": "amṛtatvaṃ muktatvaṃ tu apramādāt pramādāpāyāt bravīmītyarthaḥ /",
    "GSP33bbdip11u:3472": "muktirhitvānyathā rūpaṃ svarūpeṇa vyavasthitiḥ /",
    "GSP33bbdip11u:3473": "iti hi bhāgavate /",
    "GSP33bbdip11u:3474": "bandhasyāsvābhāvikatvaṃ kutaḥ siddhamityata āha - muktiriti //",
    "GSP33bbdip11u:3475": "'anyathārūpam'; asvābhāvikaṃ rūpaṃ 'hitvā'; tyaktvā 'svarūpeṇa';",
    "GSP33bbdip11u:3476": "nijarūpeṇāvasthitireva muktirityarthaḥ /",
    "GSP33bbdip11u:3477": "bhāgavata ityasya pramādātmakatvokterityanenānvayaḥ /",
    "GSP33bbdip11u:3478": "na ca tattadanumānavirodhaḥ /",
    "GSP33bbdip11u:3479": "nanu bhedokteḥ śrutivirodhābhāve 'pi jīvo brahmābhinnaḥ cetanatvāt",
    "GSP33bbdip11u:3480": "brahmavat /",
    "GSP33bbdip11u:3481": "bhedo mithyā bhedatvāt candrabhedavat /",
    "GSP33bbdip11u:3482": "vimatāni śarīrāṇi madbhogāyatanāni śarītvāt maccharīravat /",
    "GSP33bbdip11u:3483": "ityanumānavirodhastu bhaviṣyatītyata āha - na ceti // co 'virodhasamuccaye /",
    "GSP33bbdip11u:3484": "tathā ca na kevalaṃ śrutivirodhābhāvaḥ, kintu tasyāḥ bhedokteḥ",
    "GSP33bbdip11u:3485": "tenādvaitaparikalpitānumānena virodho 'pi netyarthaḥ /",
    "GSP33bbdip11u:3486": "anena sautraścaśabdo vyākhyātaḥ /",
    "GSP33bbdip11u:3487": "kāmāc ca nānumānāpekṣā |",
    "GSP33bbdip11u:3488": "yathākāmaṃ hyanumātuṃ śakyate /",
    "GSP33bbdip11u:3489": "ato na tattve pṛthaganumānamapekṣyate /",
    "GSP33bbdip11u:3490": "tatra hetvākāṅkṣāyāṃ sūtramupanyasya vyācaṣṭe - kāmāditi // 'hi'; yato",
    "GSP33bbdip11u:3491": "'bhedasādhanāya paropanyastam 'anumānam'; anumānatvena parābhimataṃ 'pṛthak'; pratyakṣādiviruddhaṃ śrutisāhāyyarahitaṃ ca ataḥ 'tattve';",
    "GSP33bbdip11u:3492": "viṣaye jñānopalakṣakametat /",
    "GSP33bbdip11u:3493": "tattvajñānārthaṃ 'nāpekṣyate';",
    "GSP33bbdip11u:3494": "tattvajñānakāraṇaṃ na bhavatītyarthaḥ /",
    "GSP33bbdip11u:3495": "na cāprayojakatā /",
    "GSP33bbdip11u:3496": "'hi'; yataḥ",
    "GSP33bbdip11u:3497": "'yathākāmaṃ'; yatheccham īśvaro na svatantraḥ cetanatvāt devadattavat /",
    "GSP33bbdip11u:3498": "jaḍa ātmā vastutvādityādirūpeṇa na tattve atattve 'pi anumātuṃ śakyate /",
    "GSP33bbdip11u:3499": "ataḥ anena pratyakṣādiviruddhasyāpi pramāṇatve cetanatvavastutvāderapi pramāṇatvaṃ syāt aviśeṣāditi vipakṣe bādhakatarka ukto bhavati /",
    "GSP33bbdip11u:3500": "sūtre",
    "GSP33bbdip11u:3501": "'kāmāt'; ityekadeśotkīrtanena yathākāmāditi samagraśabdo lakṣyate jyotiśśabdena jyotiṣṭomaśabdavat ityāśayena yathākāmamityuktam /",
    "GSP33bbdip11u:3502": "hītyanena pañcamī vyākhyātā /",
    "GSP33bbdip11u:3503": "'tattve'; ityanenāsminnityasyākarṣo 'dhyāhāro vā jñāpitaḥ /",
    "GSP33bbdip11u:3504": "'anumānam'; ityanena 'nānumā'; iti bhinnapadatvaṃ 'pṛthak';",
    "GSP33bbdip11u:3505": "ityanena naño viruddhārthakatvamāśritya 'nānumā'; ityaikapadyaṃ ca sūcitam",
    "GSP33bbdip11u:3506": "/ 'nāpekṣyate'; ityanena naśabdaghaṭitasamāsamaṅgīkṛtya 'nāpekṣā'; ityaṃśo vyākhyātaḥ /",
    "GSP33bbdip11u:3507": "smṛtyanusāreṇa sūtre bhāṣye ca tattvajñānāsādhanatvaprakaṭanāya parābhimatānumāne sādhanagocarecchāviṣayatvaniṣedhaḥ",
    "GSP33bbdip11u:3508": "tathā cāyaṃ sūtrārthaḥ - 'anumā';",
    "GSP33bbdip11u:3509": "anumānatvena parābhimatamabhedasādhakamanumānam 'asmiṃstattve';",
    "GSP33bbdip11u:3510": "tattvajñānārthaṃ 'nāpekṣā'; na apekṣā yasyāṃ sā tathāktā tattvajñānakāraṇaṃ na bhavati",
    "GSP33bbdip11u:3511": "kuta etat? yataḥ iyamanumā 'nānumā';",
    "GSP33bbdip11u:3512": "pratyakṣādiviruddhānumā /",
    "GSP33bbdip11u:3513": "tadviruddhāpi sadanumā kiṃ na syāt? na syāt /",
    "GSP33bbdip11u:3514": "kutaḥ? 'yathākāmāt'; asyāḥ /",
    "GSP33bbdip11u:3515": "kāma icchā tadanusāripravṛttimattvāt /",
    "GSP33bbdip11u:3516": "tathā ca pratyakṣādiviruddhāyā api prāmāṇye uktarītyā atattvaviṣaye pravṛttāyā anumāyā api prāmāṇyaṃ syāt, aviśeṣāditi bhāvaḥ /",
    "GSP33bbdip11u:3517": "yata evamato na dvaitaśruteranumānavirodho 'pīti /",
    "GSP33bbdip11u:3518": "uktaṃ ca skānde -",
    "GSP33bbdip11u:3519": "yathākāmānumā yasmāttasmātsānapagā śruteḥ /",
    "GSP33bbdip11u:3520": "pūrvāparāvirodhāya ceṣyate nānyathā kvacit // iti /",
    "GSP33bbdip11u:3521": "atraiva smṛtisammatimāha - uktaṃ ceti // caḥ samuccaye /",
    "GSP33bbdip11u:3522": "na kevalaṃ sūtrakṛtā, skānde 'pyuktamiti /",
    "GSP33bbdip11u:3523": "kimuktamityatastatpaṭhati - yatheti /",
    "GSP33bbdip11u:3524": "padārthānativṛttyartho 'yaṃ yathāśabdaḥ /",
    "GSP33bbdip11u:3525": "liṅgamārṣam /",
    "GSP33bbdip11u:3526": "yadvā -",
    "GSP33bbdip11u:3527": "nāyamavyayībhāvaḥ, kintvanatikrāntaḥ kāmo yayeti bahuvrīhisamāsaḥ /",
    "GSP33bbdip11u:3528": "pravartata iti śeṣaḥ /",
    "GSP33bbdip11u:3529": "apavṛttaṃ viruddhaṃ gaṃ gamanaṃ yasyāḥ sā apagā, na apagā anapagā iti vigrahaḥ /",
    "GSP33bbdip11u:3530": "tathā ca yasmāt 'anumā'; śrutyādiviruddhaṃ pṛthaganumānaṃ 'yathākāmā'; kāmamanatikramya pravartate",
    "GSP33bbdip11u:3531": "puruṣecchānusāreṇa pravṛttimatīti yāvat/ tasmāt 'śruteranapagā';",
    "GSP33bbdip11u:3532": "śrutyanukūlā tadaviruddhaiva sā 'pūrvāparāvirodhāya'; śruteḥ pūrvottaravākyavirodhaparihārārtham 'iṣyate'; apakṣyate /",
    "GSP33bbdip11u:3533": "na kevalamatīndriyārthatattvaniścayāyeti caśabdārthaḥ /",
    "GSP33bbdip11u:3534": "kvacidanyathā cet yatra śrutyādyānukūlyaṃ tadavirodhaḥ, pūrvottarāvirodhāya tattvaniścayāya ca kāraṇatayeṣyate /",
    "GSP33bbdip11u:3535": "nānyathā nānyā pṛthaganumā kvacidvākye 'pi /",
    "GSP33bbdip11u:3536": "kutaḥ?",
    "GSP33bbdip11u:3537": "yat sā anumā kevalānumā yathākāmā tasmāditi yojyam /",
    "GSP33bbdip11u:3538": "yathākāmānumetyekaṃ padaṃ vā /",
    "GSP33bbdip11u:3539": "yathākāmā ca sānumeti vigrahaḥ /",
    "GSP33bbdip11u:3540": "tathātve - yasmādeṣānapagā na tasmātsā noktaphalārthamapekṣyate /",
    "GSP33bbdip11u:3541": "'anyathā'; yuktiṃ vinā netyāvṛttyānvayaḥ /",
    "GSP33bbdip11u:3542": "ata eva sudhāyāṃ 'yathāyogyākhilajñatā'; ityekaṃ padamityuktam /",
    "GSP33bbdip11u:3543": "itiśabdasya skānda ityanenānvayaḥ /",
    "GSP33bbdip11u:3544": "'naiṣā tarkeṇa matirāpaneyā'; (kaṭha. 2-9.) iti ca //",
    "GSP33bbdip11u:3545": "spaṣṭoktitvātprathamaṃ smṛtimupanyasyātraiva arthe śrutisammatiṃ cāha -",
    "GSP33bbdip11u:3546": "naiṣeti /",
    "GSP33bbdip11u:3547": "āpaneyetyatra ā apeti vicchedaḥ /",
    "GSP33bbdip11u:3548": "viruddhārthayorupasargayoḥ krameṇa sambandhaḥ /",
    "GSP33bbdip11u:3549": "tathā ca 'eṣā'; parabrahmaviṣayā 'matiḥ';",
    "GSP33bbdip11u:3550": "śuṣkatarkeṇa 'āneyā'; utpādyā 'apaneyā'; nirākāryā ca na bhavatītyarthaḥ /",
    "GSP33bbdip11u:3551": "'proktānyena sujñānāya preṣṭha'; iti vākyaśeṣaḥ /",
    "GSP33bbdip11u:3552": "preṣṭheti naciketasaṃ prati yamasya sambuddhiḥ /",
    "GSP33bbdip11u:3553": "'anyena'; anyatvajñāninā jīveśvarādibhedajñāninā bhagavadbhaktyādimateti yāvat/ ācāryeṇa 'proktā';",
    "GSP33bbdip11u:3554": "tadupadesājjātā 'sujñānāya'; syādityarthaḥ /",
    "GSP33bbdip11u:3555": "iti ceti caḥ samuccaye /",
    "GSP33bbdip11u:3556": "tathā ca iti kaṭhaśrutau coktamiti sambandhaḥ /",
    "GSP33bbdip11u:3557": "asminn asya ca tadyogaṃ śāsti |",
    "GSP33bbdip11u:3558": "asya jīvasya /",
    "GSP33bbdip11u:3559": "yuktisamuccaye caśabdaḥ /",
    "GSP33bbdip11u:3560": "'so 'śnute sarvān kāmān saha brahmaṇā vipaścitā'; (tai. 2-9.)",
    "GSP33bbdip11u:3561": "'anilayane 'bhayaṃ pratiṣṭhāṃ vindate'; (tai. 2-7.)",
    "GSP33bbdip11u:3562": "'etamānandamayamātmānamupasaṅkrāmati'; (tai. 2-8.) ityādi // 6 //",
    "GSP33bbdip11u:3563": "nanvastvānandamayena brahmaṇā hiraṇyagarbhādijīvānāṃ bhedaḥ /",
    "GSP33bbdip11u:3564": "tathāpi saḥ vyāvahārikaḥ saṃsāra evāsti, na pāramārthiko muktāvapi /",
    "GSP33bbdip11u:3565": "udāhṛtaśrutīnāṃ sāṃsārikabhedaparatvopapatterityāśaṅkāṃ pariharatsūtraṃ paṭhati -",
    "GSP33bbdip11u:3566": "asminniti/ atrāsyeti nānandamayaparāmarśaḥ /",
    "GSP33bbdip11u:3567": "kintu netara ityuktajīvasyetyāha - asyeti /",
    "GSP33bbdip11u:3568": "asyānyasya ceti pratītinirāsāya caśabdaṃ vyākhyāti yuktīti /",
    "GSP33bbdip11u:3569": "astīti śeṣaḥ /",
    "GSP33bbdip11u:3570": "kiṃ tadyogaśāsanamityata āha - so",
    "GSP33bbdip11u:3571": "'śnuta iti /",
    "GSP33bbdip11u:3572": "kriyāviśeṣaṇametat /",
    "GSP33bbdip11u:3573": "luptavibhaktiko vā nirdeśaḥ /",
    "GSP33bbdip11u:3574": "tathā ca 'ityādi śāsti'; ityādinā śāstīti vānvayaḥ /",
    "GSP33bbdip11u:3575": "anena na kevalaṃ bhedavyapadeśādānandamayena jīvānāṃ bhedaḥ siddhaḥ /",
    "GSP33bbdip11u:3576": "kiṃ nāma? yato 'smin",
    "GSP33bbdip11u:3577": "prakaraṇe asya jīvasyānenānandamayena saha 'asmiṃśca'; mokṣe 'pi 'yogaṃ';",
    "GSP33bbdip11u:3578": "sambandhaṃ śrutiḥ śāsti ato 'pi /",
    "GSP33bbdip11u:3579": "ato na tadaikyaṃ jīvānāṃ nāpi sāṃsārika eva bhedaḥ /",
    "GSP33bbdip11u:3580": "na caitāvatā kathaṃ bhedasiddhiḥ /",
    "GSP33bbdip11u:3581": "sambandhasya bhedasāpekṣatvāt /",
    "GSP33bbdip11u:3582": "yadvā - yasmāt 'asmin'; prakaraṇadvaye 'pi 'asya';",
    "GSP33bbdip11u:3583": "jīvasya 'tadyogaṃ'; tairānandamayādyairyogaṃ sambandhaṃ 'śāsti';",
    "GSP33bbdip11u:3584": "pratipādayati phalatvena śrutiriti śeṣaḥ /",
    "GSP33bbdip11u:3585": "tasmādānandamayo na jīvakośādiriti sūtrārtha ukto bhavati /",
    "GSP33bbdip11u:3586": "'saḥ'; brahmajñānī 'vipaścitā';",
    "GSP33bbdip11u:3587": "sarvajñena jñātenaiva 'parabrahmaṇā'; caturmukhena ca saha 'sarvān';",
    "GSP33bbdip11u:3588": "svayogyakāmān 'aśnute'; muktau prāpnotīti śrutyarthaḥ /",
    "GSP33bbdip11u:3589": "'adṛśye 'nātmye'; iti vākyaṃ tu prāgeva vyākhyātam /",
    "GSP33bbdip11u:3590": "dehādutkrānto jīvaḥ 'etam'; 'āndamayaṃ'; pūrṇānandaṃ paramātmānaṃ 'upasaṅkrāmati'; tatsamīpaṃ prāpnotītyanuvākāntaragatatṛtīyavākyasyārthaḥ //",
    "GSP33bbdip11u:3591": "// ityānandamayādhikaraṇam //",
    "GSP33bbdip11u:3592": "// 7. antassthatvādhikaraṇam //",
    "GSP33bbdip11u:3593": "'adṛśye 'nātmye'; ityuktam /",
    "GSP33bbdip11u:3594": "taccādṛśyatvam 'antaḥpraviṣṭaṃ kartārametam /",
    "GSP33bbdip11u:3595": "antaścandramasi manasā carantam /",
    "GSP33bbdip11u:3596": "sahaiva santaṃ na vijānanti devāḥ'",
    "GSP33bbdip11u:3597": "(tai. ā. 3-11.) ityantaḥsthasya kasyaciducyate /",
    "GSP33bbdip11u:3598": "sa ca 'indro rājā'; ...",
    "GSP33bbdip11u:3599": "(tai. ā. 3-11-6.) 'sapta yuñjanti'; (tai. ā. 3-11-8.) ityādibhiranyaḥ pratīyate /",
    "GSP33bbdip11u:3600": "tasmātsa evānandamaya iti na mantavyam //",
    "GSP33bbdip11u:3601_0": "atrādhikaraṇe adhidaivagatānyatraprasiddhendrādināmasamanvasiddhyarthaṃ dehāntasthatvarūpaliṅgasamanvayaḥ kriyata iti śāstrādhyāyapādasaṅgatayaḥ",
    "GSP33bbdip11u:3601_1": "siddhā ityāśayena pūrvādhikaraṇatadviṣayavākyasaṅgatī darśayati - adṛśya iti // pūrvādhikaraṇodāhṛte 'adṛśye anātmye'; iti",
    "GSP33bbdip11u:3601_2": "vākye ānandamayasya",
    "GSP33bbdip11u:3602": "kārtsnyenājñeyatvarūpamadṛśyatvamuktamityarthaḥ /",
    "GSP33bbdip11u:3603": "tataḥ kimityata āha -",
    "GSP33bbdip11u:3604": "tacceti /",
    "GSP33bbdip11u:3605": "caśabda evārthe/ tathā ca yatpūrvoktamadṛśyatvaṃ tadeva",
    "GSP33bbdip11u:3606": "'antaḥpraviṣṭam'; iti vākye na vijānantītyanena kasyacidantasthasyocyate /",
    "GSP33bbdip11u:3607": "devājñeyatvātkaimutyena pratipādyata ityarthaḥ /",
    "GSP33bbdip11u:3608": "anenāntasthatvamukhenādṛśyatvānandamayatvayoranyaniṣṭhatvākṣepāt pūrvādhikaraṇenāsyākṣepikī saṅgatiruktā bhavati /",
    "GSP33bbdip11u:3609": "hṛdayaguhāntaḥpraviṣṭaṃ jagatkartāraṃ candramasyantarmanasā svecchayā carantaṃ sahaiva sthitam etaṃ devāstattvābhimāninaḥ kārtsnyena na vijānantīti śrutyarthaḥ /",
    "GSP33bbdip11u:3610": "pūrvapakṣe tviyamanyaparā /",
    "GSP33bbdip11u:3611": "tatra sayuktikaṃ pūrvapakṣamāha - sa ceti /",
    "GSP33bbdip11u:3612": "caśabdo 'vadhāraṇe /",
    "GSP33bbdip11u:3613": "anya ityāvartate /",
    "GSP33bbdip11u:3614": "tathā ca so 'ntasstho viṣṇoḥ",
    "GSP33bbdip11u:3615": "'anyaḥ'; anya eva bhavet, kutaḥ? 'indro rājā'; ityādivākyairyato 'nyo",
    "GSP33bbdip11u:3616": "'ntaḥsthatayā pratīyate ata iti yojanā /",
    "GSP33bbdip11u:3617": "ādiśabdena apāṃ netāraṃ bhuvanasya gopām /",
    "GSP33bbdip11u:3618": "tvaṣṭāraṃ rūpāṇi vikurvanti vipaścim /",
    "GSP33bbdip11u:3619": "brahmendramagniṃ jagataḥ pratiṣṭhāṃ diva ātmānaṃ savitāraṃ bṛhaspatim /",
    "GSP33bbdip11u:3620": "caturhetāraṃ pradiśo 'nukḷptaṃ vāco vīryaṃ tapasānvavindat /",
    "GSP33bbdip11u:3621": "ityādi varuṇatvaṣṭragnyādiprapakatattacchrutiliṅghaṭitataittirīyavākyāni gṛhyante /",
    "GSP33bbdip11u:3622": "pūrvapakṣaphalamāha - tasmāditi /",
    "GSP33bbdip11u:3623": "idaṃ cāvartate /",
    "GSP33bbdip11u:3624": "prasajyata iti śeṣaḥ /",
    "GSP33bbdip11u:3625": "tathā ca 'tasmāt'; antasthasya viṣṇvanyatvāt 'saḥ'; adṛśyo",
    "GSP33bbdip11u:3626": "'nya eva prasajyate /",
    "GSP33bbdip11u:3627": "tasmādanyasyādṛśyatvāt 'so 'nya eva';",
    "GSP33bbdip11u:3628": "indrādyanyatamaānandamayaḥ prasajyate na viṣṇuriti yojanā /",
    "GSP33bbdip11u:3629": "rājā ya indro jagataḥ 'īśe'; īṣṭe jagadīśvaratvena vartata ityarthaḥ /",
    "GSP33bbdip11u:3630": "yasmādīśe īṣṭe tasmājjagato rājeti vā /",
    "GSP33bbdip11u:3631": "etaduttarasya 'saptahotā'; iti padasya sapta",
    "GSP33bbdip11u:3632": "buddhīndriyāṇi viṣayeṣu jīvena juhotīti saptahotā /",
    "GSP33bbdip11u:3633": "viṣayānandriyaiḥ jīvena vetyarthaḥ/ 'sapta yuñjanti'; iti vākye ādyārdhasya 'sapta';",
    "GSP33bbdip11u:3634": "chandāṃsi gāyatryādīni aśvarūpāṇi 'ekacakraṃ'; sūryarathaṃ prati svātmānaṃ yuñjanti rathe",
    "GSP33bbdip11u:3635": "bhavantītyarthaḥ /",
    "GSP33bbdip11u:3636": "saptacchando 'bhimāninā pṛthagvedābhimānī saptacchando nāmā ekaḥ pradhāno 'śvo 'sti /",
    "GSP33bbdip11u:3637": "'chando 'bhimāninā pṛthagvedābhimānī saptacchando nāmā saptasveko 'sti'; iti tattvapradīpokteḥ",
    "GSP33bbdip11u:3638": "ata eva 'sapta",
    "GSP33bbdip11u:3639": "yuñjanti .... eko aśvo vahati saptanāmā'; ityanayorna virodhaḥ /",
    "GSP33bbdip11u:3640": "sūryarathacakrasya sthitimāha - trinābhīti /",
    "GSP33bbdip11u:3641": "trirāvṛttamāsacatuṣṭayātmakanābhitrayopetam 'ajaraṃ'; sadā dṛḍham arvaśabditebhyo vājibhyo dūrasthatvādanarvaṃ cakraṃ sūryarathasyāstītyarthaḥ /",
    "GSP33bbdip11u:3642": "cakrasya mānasottaragiriśikharavalayaparivartitvāt arvatāṃ merumānasottaramadhyākāśagāmitvāddūrasthatvaṃ yuktam /",
    "GSP33bbdip11u:3643": "yena 'yatra'; cakre",
    "GSP33bbdip11u:3644": "'imā'; imāni viśvāni sarvāṇi bhuvanāni 'tasthuḥ'; sthitāḥ ityuttarārdhasyārthaḥ /",
    "GSP33bbdip11u:3645": "jagataḥ 'pratiṣṭhām'; āśrayaṃ 'caturhetāram';",
    "GSP33bbdip11u:3646": "antaḥkaraṇacatuṣṭaye viṣayāṇāṃ hotāraṃ 'pradiśaḥ'; pratidiśam 'anukḷptaṃ';",
    "GSP33bbdip11u:3647": "vyavasthitaṃ 'vācaḥ'; vedasya 'vīryaṃ'; sāraṃ mukhyārtham 'indram agniṃ';",
    "GSP33bbdip11u:3648": "'divo'; devyāḥ 'ātmānaṃ'; svāminaṃ vāyuṃ 'savitāraṃ bṛhaspatiṃ'; 'brahmā';",
    "GSP33bbdip11u:3649": "hiraṇyagarbhaḥ tapasā 'anvavindat'; labdhavānityarthaḥ /",
    "GSP33bbdip11u:3650": "siddhāntayati -",
    "GSP33bbdip11u:3651": "itīti //",
    "GSP33bbdip11u:3652": "antas taddharmopadeśāt |",
    "GSP33bbdip11u:3653": "antaḥ śrūyamāṇo viṣṇureva /",
    "GSP33bbdip11u:3654": "'antassamudre manasā carantam /",
    "GSP33bbdip11u:3655": "brahmānvavindaddaśahotāramarṇe'; (tai.u. 3-11-1.) 'samudre antaḥ kavayo vicakṣate marīcīnāṃ padamicchanti vedhasaḥ'; (tai.ā. 3-11-11.)",
    "GSP33bbdip11u:3656": "'yasyāṇḍakośaṃ śuṣmamāhuḥ'; (tai.ā. 3-11-4.) ityāditaddharmopadeśāt /",
    "GSP33bbdip11u:3657": "sa hi kṣīrasamudraśīyī /",
    "GSP33bbdip11u:3658": "kuto na mantavyamityatastatra hetutvena sūtramupanyasya vyācaṣṭe -",
    "GSP33bbdip11u:3659": "antariti // sūtre 'ntarityuddeśyabhāge apekṣitaṃ padamadhyāhṛtya darśayati",
    "GSP33bbdip11u:3660": "- śrūyamāṇa iti /",
    "GSP33bbdip11u:3661": "antassthatvena śrutyocyamāna ityarthaḥ /",
    "GSP33bbdip11u:3662": "vidheyasamarpakasyānuvṛttasya tattu, ityasyārthamāha - viṣṇureveti /",
    "GSP33bbdip11u:3663": "taittirīyopaniṣadgatabhinnabhinnavākyodāharaṇapūrvakaṃ hetvaṃśaṃ vyācaṣṭe",
    "GSP33bbdip11u:3664": "- antariti/ ityādīti /",
    "GSP33bbdip11u:3665": "tasya dharmāstaddharmāḥ teṣāmupadeśo vacanaṃ ityādirūpaścāsau taddharmopadeśaśca ityāditaddharmopadeśaḥ tasmādityarthaḥ /",
    "GSP33bbdip11u:3666": "yadvā - luptavibhaktiko 'yaṃ nirdeśaḥ /",
    "GSP33bbdip11u:3667": "tathā cetyāderupadeśādityarthaḥ /",
    "GSP33bbdip11u:3668": "samudāyaikavacanametat /",
    "GSP33bbdip11u:3669": "anena 'antaḥpraviṣṭam'; iti vākye 'antaḥśrūyamāṇo'; hṛdayāntassthatvena śrutyukto viṣṇureva, na tvanyaḥ /",
    "GSP33bbdip11u:3670": "kutaḥ?",
    "GSP33bbdip11u:3671": "tasya viṣṇordharmāṇāṃ kṣīrapralayābdhisthatvabrahmajñeyatvabrahmatapolabhyatvabrahmāṇḍavīyatvādirūpāṇāṃ",
    "GSP33bbdip11u:3672": "'tasmin'; antaḥśrute tenāntarityādinā 'upadeśāt'; uktatvāditi sūtrārtha ukto bhavati /",
    "GSP33bbdip11u:3673": "upadeśādityantasya sūtrasya tasmādanya eveti na mantavyamityanenānvayaḥ /",
    "GSP33bbdip11u:3674": "'brahmā'; vartamānacaturmukhaḥ 'samudre';",
    "GSP33bbdip11u:3675_0": "pralayābdhau kṣīrābdhau ca 'antararṇe'; jale kṣīre ca 'manasā'; svecchayā sañcarantaṃ 'daśahotāraṃ'; jñānakarmākhyadaśendriyeṣu",
    "GSP33bbdip11u:3675_1": "viṣayahotāraṃ tattadviṣayasthāpakaṃ daśendriyāṇi jīvena viṣayeṣu juhvataṃ vā viṣṇum",
    "GSP33bbdip11u:3676": "'anvavindat'; vyajānāt /",
    "GSP33bbdip11u:3677": "'kavayo'; jñāninaḥ 'samudre';",
    "GSP33bbdip11u:3678": "kṣīrapralayābdhyorantaḥsthitaṃ vicakṣate jānanti /",
    "GSP33bbdip11u:3679": "'vedhaso';",
    "GSP33bbdip11u:3680": "bhūtabhaviṣyadbrahmāṇaḥ 'marīcirmitaruktvataḥ'; iti chāndogyabhāṣyokteḥ /",
    "GSP33bbdip11u:3681": "pramitaruktvanimittāt marīcipadoktānāṃ jīvānāṃ padam āśrayaṃ viṣṇum icchanti prārthayanti",
    "GSP33bbdip11u:3682": "tattvapradīparītyā 'kavayaḥ'; santaḥ 'vedhaso';",
    "GSP33bbdip11u:3683": "vicakṣate vicakṣaṇāya jñānāya marīcīnāṃ padaṃ viṣṇum icchantītyekānvayo vā /",
    "GSP33bbdip11u:3684": "kavayaḥ",
    "GSP33bbdip11u:3685": "'aṇḍakośaṃ'; brahmāṇḍākhyasthānaṃ 'yasya'; viṣṇoḥ 'śuṣmaṃ'; vīryaṃ tadupādānakamāhuriti śrutyarthaḥ",
    "GSP33bbdip11u:3686": "viriñcivākyasyāsya 'prāṇa ulbaṃ tena kḷpto amṛtenāhamasmi'; iti vākyaśeṣaḥ /",
    "GSP33bbdip11u:3687": "tasya 'ulbaṃ'; jarāyuḥ 'prāṇaḥ';",
    "GSP33bbdip11u:3688": "antaḥprāvaraṇaṃ yena sahaiva jāyate /",
    "GSP33bbdip11u:3689": "'tena'; amṛtena 'ahaṃ'; kḷpto",
    "GSP33bbdip11u:3690": "'smītyarthastattvapradīpe 'bhihitaḥ /",
    "GSP33bbdip11u:3691": "kṣīrasamudrasthatvasya viṣṇuliṅgatvaṃ kuta ityata āha - sa hīti /",
    "GSP33bbdip11u:3692": "'saḥ'; viṣṇuḥ hiśabdena lokaprasiddhatvāditi hetu sūcitaḥ /",
    "GSP33bbdip11u:3693": "tasya ca vīryamaṇḍakośaḥ /",
    "GSP33bbdip11u:3694": "so 'bhidhyāya śarīrātsvātsisṛkṣurvividhāḥ prajāḥ /",
    "GSP33bbdip11u:3695": "apa eva sasarjādau tāsu vīryamavāsṛjat /",
    "GSP33bbdip11u:3696": "tadaṇaḍamabhavaddhaimaṃ sahasrāṃśusamaprabham /",
    "GSP33bbdip11u:3697": "yasmin jajñe svayaṃ brahmā sarvalokapitāmahaḥ /",
    "GSP33bbdip11u:3698": "āpo nārā iti proktā āpo vai narasūnavaḥ /",
    "GSP33bbdip11u:3699": "ayanaṃ tasya tāḥ pūrvaṃ tena nārāyaṇaḥ smṛtaḥ /",
    "GSP33bbdip11u:3700": "iti vyāsasmṛteḥ /",
    "GSP33bbdip11u:3701_0": "astu viṣṇoḥ kṣīrābdhisthatvaṃ liṅgaṃ prasiddhatvāt, tathāpi pralayārṇavasthatvasya brahmāṇḍavīryatvasya ca kuto viṣṇudharmatvamityatastayorviṣṇudharmatve",
    "GSP33bbdip11u:3701_1": "pramāṇaṃ vaktuṃ pratijānīte -",
    "GSP33bbdip11u:3702": "tasyeti /",
    "GSP33bbdip11u:3703": "'aṇḍakośo'; brahmāṇḍākhyasthānaṃ 'tasya'; viṣṇorvīryamityarthaḥ",
    "GSP33bbdip11u:3704": "/ caśabdātsaḥ pralayasamudraśāyīti pratijñā sūcyate /",
    "GSP33bbdip11u:3705": "tasyaivetyavadhāraṇe vā caśabdaḥ /",
    "GSP33bbdip11u:3706": "tathātve pratijñāntaramupalakṣaṇīyam /",
    "GSP33bbdip11u:3707": "ata eva pralayābdhiśāyitve 'āpo nārāḥ'; iti paścātpramāṇopanyāsaḥ śrutāvaṇḍakośaśabdaśravaṇe 'pi pratyayasya svārthikatvāttattyāgenāṇḍakośa ityevānūditam /",
    "GSP33bbdip11u:3708": "śrutāvapi tathaiva chedo vā /",
    "GSP33bbdip11u:3709": "'saḥ'; vāsudevāt jāto viṣṇuḥ",
    "GSP33bbdip11u:3710": "'svāt'; svakīyāccharīrāt vividhāḥ prajāḥ 'sisṛkṣuḥ'; sraṣṭumicchuḥ",
    "GSP33bbdip11u:3711": "'abhidhyāya'; vicintya 'ādau'; aṇḍasṛṣṭeḥ pūrvameva 'apaḥ';",
    "GSP33bbdip11u:3712": "tadāvaraṇarūpāḥ sasarja /",
    "GSP33bbdip11u:3713": "tāsvapsu vīryam 'avāsṛjat'; nyadhāt māyādvāreti śeṣaḥ /",
    "GSP33bbdip11u:3714": "'haimaṃ'; hiraṇyātmakaṃ 'sahasrāṃśusamaprabhaṃ'; sūryasamaprakāśaṃ",
    "GSP33bbdip11u:3715": "'tat'; vīryaṃ brahmāṇḍākhyamabhavat /",
    "GSP33bbdip11u:3716": "'yasmin'; aṇḍe 'sarvalokapitāmaho';",
    "GSP33bbdip11u:3717": "brahmā caturmukhaḥ 'svayaṃ'; svatantrāt hareḥ sākṣājjajñe ityarthaḥ /",
    "GSP33bbdip11u:3718": "yataḥ āpo 'narasūnavaḥ'; narasya viṣṇossūnavaḥ /",
    "GSP33bbdip11u:3719": "'viṣṇurnaro nāśātparo",
    "GSP33bbdip11u:3720": "yataḥ'; iti bhāgavatatātparyokteḥ /",
    "GSP33bbdip11u:3721": "ato nārāḥ proktāḥ yena kāraṇena 'pūrvaṃ'; pralaye 'tāḥ'; āpaḥ tasya viṣṇoḥ ayanaṃ 'tena saḥ nārāyaṇaḥ smṛtaḥ'; tacchabdavācyatvena smṛtyukta ityarthaḥ /",
    "GSP33bbdip11u:3722": "yadyapi -",
    "GSP33bbdip11u:3723": "puruṣo 'ṇḍaṃ vinirbhidya yadādau sa vinirgataḥ /",
    "GSP33bbdip11u:3724": "ātmano 'yanamanvicchannapo 'srākṣīcchuciḥ śucīḥ //",
    "GSP33bbdip11u:3725": "iti bhāgavate /",
    "GSP33bbdip11u:3726": "aṇḍaṃ praviṣṭo yo viṣṇuḥ so 'ṇḍaṃ bhittvā prakāśitaḥ /",
    "GSP33bbdip11u:3727": "so 'po 'sṛjattato nārā .... /",
    "GSP33bbdip11u:3728": "iti bhāgavatatātparye cāṇḍasṛṣṭyanantaram apsṛṣṭirucyate /",
    "GSP33bbdip11u:3729": "tathāpi sā bahiḥsṛṣṭeranyāntareti na virodhaḥ /",
    "GSP33bbdip11u:3730": "itītyasya 'tasya ca vīryamaṇḍakośaḥ,",
    "GSP33bbdip11u:3731": "sa hi pralayasamudraśāyī yataḥ'; iti pūrveṇānvayaḥ /",
    "GSP33bbdip11u:3732": "'ahaṃ tattejo raśmīnnārāyaṇaṃ puruṣaṃ jātamagrataḥ /",
    "GSP33bbdip11u:3733": "puruṣātprakṛtirjagadaṇḍam'; iti caturvedaśikhāyām // 20 //",
    "GSP33bbdip11u:3734": "itaśca brahmāṇḍajanakavīryatvaṃ pralayasthatvaṃ ca tasyaiva jñāyata ityāha",
    "GSP33bbdip11u:3735": "- ahamiti /",
    "GSP33bbdip11u:3736": "'tripuruṣaṃ māyābījamajāyata'; iti vākyaśeṣaḥ /",
    "GSP33bbdip11u:3737": "taditi vyāptivacano 'sarvanāmaśabdaḥ /",
    "GSP33bbdip11u:3738": "athavā sarvanāmaśabdaḥ, ata eva ṭīkāyāṃ",
    "GSP33bbdip11u:3739": "tadaheyamiti vyutkramaḥ kṛtaḥ /",
    "GSP33bbdip11u:3740": "tathā ca tatprasiddhaṃ vyāptaṃ vā 'aham';",
    "GSP33bbdip11u:3741": "aheyaṃ ratiḥ śaṃ ca mitamasyeti raśmirjīvaḥ tamindayati prerayatīti raśmīt",
    "GSP33bbdip11u:3742": "jīvaprerakaṃ, inda preraṇe iti dhātoḥ ayaṃ dakārāntaḥ śabdaḥ /",
    "GSP33bbdip11u:3743": "anukṛtyadhikaraṇe tu - indhī dīptāviti dhātuvyākhyānāt raśmīt bhagavadapekṣayā raśmirūpāṇām alpānāṃ sūryāditejasāṃ prakāśakamiti",
    "GSP33bbdip11u:3744": "vyākhyātam, tatra dhakārānto 'gnīcchabdavadayaṃ śabdo jñātavyaḥ /",
    "GSP33bbdip11u:3745": "'tejaḥ';",
    "GSP33bbdip11u:3746": "jagatprakāśakaṃ 'puruṣaṃ'; pūrṇaṣaḍguṇaṃ nārāyaṇaṃ tadākhyaṃ brahma teja iti vā /",
    "GSP33bbdip11u:3747": "'agrataḥ'; pralaye 'jātaṃ'; sthitaṃ tasmānnārāyaṇākhyapuruṣāt 'agrataḥ'; prathamaṃ 'prakṛtiḥ'; cetanā jāyate gacchatīti jagat",
    "GSP33bbdip11u:3748": "jīvasamudāyaḥ,",
    "GSP33bbdip11u:3749": "jātamityasyobhayatra yathāyogyaṃ sambandhaḥ /",
    "GSP33bbdip11u:3750": "janiśca yathā yogyā grāhyā /",
    "GSP33bbdip11u:3751": "paścāt 'aṇḍaṃ ca'; 'tripuruṣaṃ'; brahmavāyurudrākhyapuruṣatrayayuktaṃ",
    "GSP33bbdip11u:3752": "'māyābījaṃ'; prakṛtyupādānakam ajāyateti tattvapradīpadiśā śrutyarthaḥ /",
    "GSP33bbdip11u:3753": "caturvedaśikhāyām ityasya vacanādityadhyāhāreṇa tasyetyanenānvayaḥ /",
    "GSP33bbdip11u:3754": "bhedavyapadeśāc cānyaḥ |",
    "GSP33bbdip11u:3755": "'indrasyātmā nihitaḥ pañca hotā'; ... 'vāyorātmānaṃ kavayo nicikyuḥ'; ...",
    "GSP33bbdip11u:3756": "'antarāditye manasā carantam, devānāṃhṛdayaṃ brahmānvavindat'",
    "GSP33bbdip11u:3757": "(tai.ā. 3-11.) ityādibhedavyapadeśāt // 21 //",
    "GSP33bbdip11u:3758": "yadyevaṃ samudrasthatvādiliṅgādantasstho viṣṇuḥ, tarhi tenāntassthena viṣṇunā indrādīnāmabhedo 'tra vivakṣito 'stu /",
    "GSP33bbdip11u:3759": "indrādiprāpakakaśrutyāderapi sadbhāvāt /",
    "GSP33bbdip11u:3760": "śrutyādeśca svabhāvato liṅgasya niravakāśatayā balavattvenānyatarabādhenānyatarapakṣanirṇayāyogāt",
    "GSP33bbdip11u:3761_0": "evaṃ ca pūrvottarapakṣadvaye anyonyaṃ bādhyabādhakabhāvaśūnye sati tadanyathānupapattyā antaḥsthena viṣṇunendrādīnāmabhedaḥ",
    "GSP33bbdip11u:3761_1": "prāpta ityāśaṅkāṃ pariharatsūtraṃ paṭhitvā vyācaṣṭe - bhedeti /",
    "GSP33bbdip11u:3762": "taittirīye - 'indrasya';",
    "GSP33bbdip11u:3763": "ityeko bhedavyapadeśaḥ /",
    "GSP33bbdip11u:3764": "'vāyoḥ'; ityanyaḥ /",
    "GSP33bbdip11u:3765": "'antaḥ'; ityaparaḥ /",
    "GSP33bbdip11u:3766": "'devānām'; iti cetaraḥ /",
    "GSP33bbdip11u:3767": "ādiśabdena 'amṛtaṃ devānāmāyuḥ prajānāmindraṃ rājānaṃ savitāram'; ityādikaṃ gṛhyate /",
    "GSP33bbdip11u:3768": "vyapadeśādityasyānya iti sautrapratijñayānvayaḥ /",
    "GSP33bbdip11u:3769": "anena sūtre vidheyasamuccayārthakacaśabdasya bhinnakrameṇa anvayena na kevalamantaśśrūyamāṇo viṣṇuḥ, kintvindrādibhyo",
    "GSP33bbdip11u:3770": "'nyaśca /",
    "GSP33bbdip11u:3771": "kutaḥ? tasyendrādyantaryāmitvadantassthatvakathanena tebhyo bhedokteriti sūtrārtha ukto bhavati /",
    "GSP33bbdip11u:3772": "atra śrutāvindraśabdo 'nyaparaḥ;",
    "GSP33bbdip11u:3773": "ṣaṣṭhīśravaṇāt /",
    "GSP33bbdip11u:3774": "'indro rājā'; ityādau tu indrādiśabdāḥ paramamukhyavṛttyā viṣṇuparā eva, bādhakābhāvāt /",
    "GSP33bbdip11u:3775": "tathā ca mano vihāya pañcasu jñānendriyeṣu śabdādiviṣayahotā tairviṣayānubhāvakaḥ /",
    "GSP33bbdip11u:3776": "indrasyātmā antaryāmī ādānādikartā vā /",
    "GSP33bbdip11u:3777": "sarvahṛdayeṣu 'nihitaḥ'; sannihitaḥ 'kavayo'; jñāninaḥ",
    "GSP33bbdip11u:3778": "'vāyorātmānaṃ nicikyuḥ'; dadṛśuḥ āditye 'ntaḥ 'manasā'; svecchayā sañcarantaṃ viṣṇuṃ kavayaḥ anvavindan /",
    "GSP33bbdip11u:3779": "'brahmā'; caturmukhaḥ devānāṃ hṛdyayanāt sthiteḥ pravartanādvā hṛdayaṃ viṣṇum 'anvavindat'; apaśyaditi śrutyarthaḥ /",
    "GSP33bbdip11u:3780": "// ityantassthatvādhikaraṇam // 7 //",
    "GSP33bbdip11u:3781": "// 8. ākāśādhikaraṇam //",
    "GSP33bbdip11u:3782": "'ko hyevānyātkaḥ prāṇyāt /",
    "GSP33bbdip11u:3783": "yadeṣa ākāśa ānando na syāt'",
    "GSP33bbdip11u:3784": "(tai. 2-7.) iti ākāśasyānandamayatve heturuktaḥ na tu viṣṇoḥ /",
    "GSP33bbdip11u:3785": "atrādhikaraṇe bhagatavi lokato",
    "GSP33bbdip11u:3786": "'nyatraprasiddhākāśapadopalakṣitādhibhautikāśeṣaśabdasamanvayaḥ kriyate /",
    "GSP33bbdip11u:3787": "phalakathanena pūrvapakṣaḥ sūcito bhavatītyāśayena pūrvapakṣaphalamāha -",
    "GSP33bbdip11u:3788": "ko hīti // itīti /",
    "GSP33bbdip11u:3789": "ityānandamayādhikaraṇodāhṛtavākyenetyarthaḥ /",
    "GSP33bbdip11u:3790": "tuśabdasyākāśasya tviti sambandhaḥ /",
    "GSP33bbdip11u:3791": "tathā ca chandogaśrutyuktākāśābhinnākāśasyaivetyarthaḥ /",
    "GSP33bbdip11u:3792": "'ānandamayatve';",
    "GSP33bbdip11u:3793": "pūrṇānandatvena nimittena ānandamayaśabdavācyatve 'hetuḥ';",
    "GSP33bbdip11u:3794": "lokaceṣṭakatvarūpaḥ /",
    "GSP33bbdip11u:3795": "tuśabdārthaivakāravyāvartyamāha - neti /",
    "GSP33bbdip11u:3796": "anena viṣṇubhinnabhūtākāśasyaiva chandogaśrutyuktākāśaśabdavācyatvamiti pūrvapakṣe 'ko hi'; iti taittirīyaśrutyukto 'pi sa eveti taduktahetunā",
    "GSP33bbdip11u:3797": "tasyaivānandamayatvaṃ sidhyati, na viṣṇoriti phalamuktaṃ bhavati /",
    "GSP33bbdip11u:3798": "pūrvasaṅgatistvadhikāśaṅkāṃ kṛtvātra pūrvanyāya evātidiśyata ityātideśikī draṣṭavyā /",
    "GSP33bbdip11u:3799": "iti na mantavyam /",
    "GSP33bbdip11u:3800": "yataḥ -",
    "GSP33bbdip11u:3801": "ākāśas talliṅgāt |",
    "GSP33bbdip11u:3802": "'asya lokasya kā gatirityākāśa iti hovāca'; (chā. 1-9.)",
    "GSP33bbdip11u:3803": "ityatra bhūtākāśasya prāptiḥ /",
    "GSP33bbdip11u:3804": "na cāsau yujyate, kintu, viṣṇureva /",
    "GSP33bbdip11u:3805": "'sa eṣa parovarīyānudgīthaḥ sa eṣo 'nantaḥ'; (chā. 1-9.)",
    "GSP33bbdip11u:3806": "ityāditalliṅgāt /",
    "GSP33bbdip11u:3807": "siddhāntayati - itīti // kuto na mantavyamityāśaṅkāyāṃ tatra hetutayā sūtramupādatte /",
    "GSP33bbdip11u:3808": "yata iti /",
    "GSP33bbdip11u:3809": "idaṃ cāvartate /",
    "GSP33bbdip11u:3810": "tatrādyasya 'yataścodeti';",
    "GSP33bbdip11u:3811": "itivat kuta ityarthaḥ /",
    "GSP33bbdip11u:3812": "'yacchabdastu parāmarśe praśnārthe 'pi bhaṇyate';",
    "GSP33bbdip11u:3813": "iti bhāgavatatātparyokteḥ /",
    "GSP33bbdip11u:3814": "dvitīyastu na mantavyamiti pratijñāyāṃ sūtrārthasya hetutvadyotakaḥ /",
    "GSP33bbdip11u:3815": "viṣayādeḥ pūrvapakṣaphalakathanena sūcane",
    "GSP33bbdip11u:3816": "'pi mukhato 'nukteḥ tadanuvādapūrvakaṃ sūtraṃ vyācaṣṭe - asyeti /",
    "GSP33bbdip11u:3817": "'ityatra'; vākye pratipādyatvasyeti śeṣaḥ /",
    "GSP33bbdip11u:3818": "co 'pyarthaḥ /",
    "GSP33bbdip11u:3819": "yadyapi tathāpītyarthe /",
    "GSP33bbdip11u:3820": "'asau'; ākāśo 'tra vācya iti śeṣaḥ/ sūtre 'nuvṛttasya",
    "GSP33bbdip11u:3821": "'tattu'; ityasyārtho viṣṇureveti /",
    "GSP33bbdip11u:3822": "ityādīti /",
    "GSP33bbdip11u:3823": "luptavibhaktiko nirdeśaḥ ādiśabdāt 'sarvāṇi bhūtāni'; ityādijagatkāraṇatvapratipādakaṃ vākyaṃ gṛhyate /",
    "GSP33bbdip11u:3824": "yathoktaṃ tattvapradīpe - “sarvāṇi bhūtāni'; ityādinā udīryamāṇaṃ jagadutpādakatvādikamādiśabdādupādadīta”iti",
    "GSP33bbdip11u:3825": "liṅgapadaṃ śrutyupalakṣakam /",
    "GSP33bbdip11u:3826": "tathā cetthaṃ yojanā-yadyapi 'asya lokasya'; iti chandogavākye bhūtākāśasya śrutyādibalādasti pratipādyatvasya prāptiḥ /",
    "GSP33bbdip11u:3827": "tathāpi nāsāvatra vākye ākāśapadena vācyo yujyate, kintu - viṣṇureva /",
    "GSP33bbdip11u:3828": "kutaḥ? 'sa eṣaḥ'; ityādivākye 'talliṅgāt'; tasya viṣṇorliṅgamasādhāraṇadharmaḥ parovarīyastavādiḥ",
    "GSP33bbdip11u:3829": "tasya tasminnākāśe śravaṇāduktatvāt /",
    "GSP33bbdip11u:3830": "yata evaṃ talliṅgāt asau chandogaśrutyuktākāśo viṣṇureva, tata eva 'ko hi'; iti taittirīyavākye 'pyasāveva pratipādyata iti tasyaivānandamayatve heturukto na tu bhūtasya/",
    "GSP33bbdip11u:3831": "ato bhūtākāśasyānandamayatve heturuktaḥ, na tu viṣṇoriti na mantavyamiti /",
    "GSP33bbdip11u:3832": "anena sūtrayojanā darśitā/ asyetyāderayamarthaḥ - 'asya';",
    "GSP33bbdip11u:3833": "pratyakṣasiddhasya pṛthivīlokasya tadabhimāninaścaturmukhasya 'kā gatiḥ'; āśraya iti śilakena",
    "GSP33bbdip11u:3834": "pṛṣṭaḥ pravāhaṇo rājā ādīptatvādākāśanāmako viṣṇuriti pratyuvāca /",
    "GSP33bbdip11u:3835": "kathamityākāṅkṣāyāṃ tadupapādanāya tasyākāśasya mahimānamāha - 'sarvāṇi",
    "GSP33bbdip11u:3836": "havā imāni bhūtānyākāśādeva samutpadyante ākāśaṃ pratyastaṃ yanti ākāśo hyevaibhyo jyāyānākāśaḥ parāyaṇaṃ sa eṣa paro varīyānudgīthaḥ sa eṣo",
    "GSP33bbdip11u:3837": "'nantaḥ'; iti /",
    "GSP33bbdip11u:3838": "atra vaiśabdasya prasiddhidyotakasya sannihitasarvabhūtānvaye vā, 'syurevaṃ tu punarvaivetyavadhāraṇavācakāḥ';",
    "GSP33bbdip11u:3839": "ityabhidhānādavadhāraṇārthatvaṃ vā draṣṭavyam /",
    "GSP33bbdip11u:3840": "bhūtaśabdo bhūtākāśa evātrocyate iti pūrvapakṣe ākāśavyatiriktabhūtaparaḥ /",
    "GSP33bbdip11u:3841": "siddhānte tu sarvabhūtaparaḥ /",
    "GSP33bbdip11u:3842": "brahmādisarvajagatparo vā /",
    "GSP33bbdip11u:3843": "tathā ca 'sarvāṇīmāni';",
    "GSP33bbdip11u:3844": "pramitāni ākāśādibhūtāni brahmādijagadvā ākāśādeva samutpadyante /",
    "GSP33bbdip11u:3845": "'havai'; prasiddhaṃ hi /",
    "GSP33bbdip11u:3846": "ākāśaṃ 'pratyastam'; adarśanaṃ 'yanti'; tatraiva pralaye muktau ca līnāḥ bhavanti /",
    "GSP33bbdip11u:3847": "kutaḥ? 'hi'; yasmādākāśa eva 'ebhyo'; brahmādibhyo 'jyāyān';",
    "GSP33bbdip11u:3848": "adhikottamaḥ /",
    "GSP33bbdip11u:3849": "kuta etat? yata ākāśaḥ 'parāyaṇam'; uttamāśrayaḥ naitasmāduttamaṃ vastvāśaṅkyamiti bhāvenāha - sa iti /",
    "GSP33bbdip11u:3850": "'sa eṣaḥ';",
    "GSP33bbdip11u:3851": "ākāśanāmā bhagavān 'parovarīyān'; atra -",
    "GSP33bbdip11u:3852": "parasmāduttamaṃ proktaṃ paro iti tataḥ param /",
    "GSP33bbdip11u:3853": "parovaraṃ paraṃ tasmātproktaṃ pārovarīyakam //",
    "GSP33bbdip11u:3854_0": "iti sāmasaṃhitāvacanānusāreṇādau para iti śabdāntarasya madhye varaśabdāntarasya ca āvāpena vṛttivākye subādeśasya sorulopena",
    "GSP33bbdip11u:3854_1": "rutvotvaguṇeṣu samāne pare optaśabdadvayasya lope cottamottamottama ityartho jñātavyaḥ /",
    "GSP33bbdip11u:3855": "'udgīthaḥ'; uccatvena gīta ukto vedena /",
    "GSP33bbdip11u:3856": "takārasya thakāro vyatyayāt /",
    "GSP33bbdip11u:3857": "'sa eṣaḥ'; ākāśaḥ 'ananto'; deśakālaguṇairaparicchanna iti /",
    "GSP33bbdip11u:3858": "chāndogyabhāṣye tu 'uccatvādgīthatvātsarvasthānasthatvādudgītho",
    "GSP33bbdip11u:3859": "bhagavān'; iti vyākhyātam /",
    "GSP33bbdip11u:3860": "'viṣṇornu kaṃ vīryāṇi pravocaṃ yaḥ pārthivān vimame rajāṃsi'; (ṛ.",
    "GSP33bbdip11u:3861": "'paro mātrayā tanvā vṛdhāna'; (ṛ. 7-99-1.)",
    "GSP33bbdip11u:3862": "ityādinā tasyaiva hi talliṅgam /",
    "GSP33bbdip11u:3863": "'sa eṣo 'nantaḥ'; ityuktānantatvasyāparimitatvasya viṣṇuniṣṭhatvaṃ kuto",
    "GSP33bbdip11u:3864": "jñāyata ityata āha-viṣṇoriti/ viṣṇorvīryāṇi 'kaṃ'; ko 'nu ko vā 'pravocam'; prāvocat /",
    "GSP33bbdip11u:3865": "sākalyena pravakti na ko 'pi /",
    "GSP33bbdip11u:3866": "'yaḥ'; kaḥ kavirbahmā 'pārthivāni rajāṃsi'; pārthivaparamāṇūn 'vimame'; gaṇayati /",
    "GSP33bbdip11u:3867": "so",
    "GSP33bbdip11u:3868": "'pi na pravaktīti śrutyarthaḥ/ 'parovarīyān'; ityuktasarvottamatvasya viṣṇudharmatvaṃ kuta ityata āha - para iti /",
    "GSP33bbdip11u:3869": "atra 'na te",
    "GSP33bbdip11u:3870": "mahitvamanvaśnuvanti'; iti uttaravākyāduktārtho jñāyate /",
    "GSP33bbdip11u:3871": "ata evādiśabda ubhayānvayī /",
    "GSP33bbdip11u:3872": "tatrādyo 'viṣṇornu vīryagaṇanāṃ katamo 'rhatīha yaḥ parthivānyapi kavirvimame rajāṃsi'; iti smṛtigrāhī /",
    "GSP33bbdip11u:3873": "vyākhyāteyaṃ śrutirjanmanaye /",
    "GSP33bbdip11u:3874": "ityādinā vākyeneti śeṣaḥ /",
    "GSP33bbdip11u:3875": "yadyapi śrutyanusārātsarvottamatve prathamaṃ pramāṇaṃ vaktavyaṃ na tu anantatve /",
    "GSP33bbdip11u:3876": "ata eva ṭīkāyāmādau sarvottamatvaṃ gṛhītam/ tathāpi anantatvasya sāvakāśatvaśaṅkāviṣayatvātprathamaṃ tatra pramāṇopanyāsaḥ /",
    "GSP33bbdip11u:3877": "ata eva tatraivottaratra smṛtyā sāvakāśatvaśaṅkāparihāraḥ /",
    "GSP33bbdip11u:3878": "'tasya'; viṣṇoḥ hiśabdo yata ityarthe /",
    "GSP33bbdip11u:3879": "'tat'; anantatvādi 'liṅgaṃ'; dharma ityavagatam/",
    "GSP33bbdip11u:3880": "ato na hetuviśeṣaṇāsiddhiriti vākyaśeṣaḥ /",
    "GSP33bbdip11u:3881": "evakārapāṭhe nānaikāntyamiti śeṣaḥ /",
    "GSP33bbdip11u:3882": "uttaratrānvayo vā/ yadyapi 'anantaḥ'; iti śrutiḥ; vācakaśabdatvāt",
    "GSP33bbdip11u:3883": "/ tathāpi tatpadapravṛttinimittasya liṅgatvamapyaviruddham /",
    "GSP33bbdip11u:3884": "ananto bhagavān brahmā ānandetyādibhiḥ padaiḥ /",
    "GSP33bbdip11u:3885": "procyate viṣṇurevaikaḥ pareṣāmupacārataḥ /",
    "GSP33bbdip11u:3886": "iti brāhme /",
    "GSP33bbdip11u:3887": "nanvanantatvam 'anantākāśavatpaśyan'; ityākāśasyāpi smaryate, ataḥ sāvakāśatvātkathaṃ viṣṇoreva talliṅgamityataḥ smṛtimāha - ananta iti /",
    "GSP33bbdip11u:3888": "ānandeti luptavibhaktiko nirdeśaḥ/ viṣṇurevaiko mukhyatayā procyata iti sambandhaḥ /",
    "GSP33bbdip11u:3889": "'pareṣāṃ'; viṣṇoranyeṣām 'upacārataḥ';",
    "GSP33bbdip11u:3890": "svasvasamīpagataparamātmasambandhādeva vācyateti śeṣaḥ /",
    "GSP33bbdip11u:3891": "iti brāhma ityasya tasyaiva talliṅgamityuktamiti pūrveṇānvayaḥ /",
    "GSP33bbdip11u:3892": "anenaivakāro liṅgasya niravakāśatvajñāpaka iti sūcitam /",
    "GSP33bbdip11u:3893": "'nāmāni sarvāṇi yamāviśanti'; (bhāllaveya) iti coktam // 22 //",
    "GSP33bbdip11u:3894": "nanu śrutyā pūrvapakṣite kathaṃ liṅgena nirṇayaḥ /",
    "GSP33bbdip11u:3895": "liṅgasya śrutito durbalatvādityataḥ ākāśaśrutirviṣṇau sāvakāśeti śrutyā darśayati -",
    "GSP33bbdip11u:3896": "nāmānīti /",
    "GSP33bbdip11u:3897": "'co'; yato 'nāmāni sarvāṇi'; iti vākyena viṣṇorākāśādisarvaśabdavācyatvamuktam, ato liṅgena śruterbādhayā nirṇayo yukta iti yojanā /",
    "GSP33bbdip11u:3898": "// ityākāśādhikaraṇam // 8 //",
    "GSP33bbdip11u:3899": "// 9. prāṇādhikaraṇam //",
    "GSP33bbdip11u:3900": "ata eva prāṇaḥ |",
    "GSP33bbdip11u:3901": "atrādhikaraṇe lokato 'nyatra",
    "GSP33bbdip11u:3902": "prasiddhādhyātmikāśeṣaśabdopalakṣakapraṇaśabdasya brahmaṇi samanvayaḥ kriyate /",
    "GSP33bbdip11u:3903": "sarvatrādau sūtraṃ pāṭhyam /",
    "GSP33bbdip11u:3904": "paścātsaṅgatyādikaṃ vaktavyamiti sūcayitumatra sūtramādāveva paṭhati - ata eveti /",
    "GSP33bbdip11u:3905": "tadvai tvaṃ prāṇo abhavaḥ mahān bhogaḥ prajāpateḥ /",
    "GSP33bbdip11u:3906": "bhujaḥ kariṣyamāṇaḥ yaddevān prāṇayo nava (tai. ā. 3-14.)",
    "GSP33bbdip11u:3907": "iti mahābhogaśabdena paramānandatvaṃ prāṇasyoktam //",
    "GSP33bbdip11u:3908": "viṣayavākyodāharṇapūrvakaṃ pūrvādhikaraṇena saṅgatiṃ viṣayasaṃśayau ca sūcayati - taditi // atra yattadorāvṛttiḥ /",
    "GSP33bbdip11u:3909": "bhujyata iti bhogaḥ ānandaḥ /",
    "GSP33bbdip11u:3910": "tena tadvānupalakṣyate, dharmādharmiṇorabhedavivakṣā vā /",
    "GSP33bbdip11u:3911": "tathā ca he viṣṇo 'yat'; yasmāt 'prajāpateḥ'; hiraṇyagarbhasya tadupakṣitānāṃ sakalajīvānāṃ 'bhujaḥ'; bhogān yogyānandān 'kariṣyamāṇaḥ'; upalakṣaṇametat",
    "GSP33bbdip11u:3912": "- kurvāṇo 'kārṣīśca /",
    "GSP33bbdip11u:3913": "'tasmāttvaṃ'; 'mahān bhogaḥ'; pūrṇānandavānabhavaḥ/",
    "GSP33bbdip11u:3914": "svasya mahābhogābhāve parasmai taddānānupapatteḥ /",
    "GSP33bbdip11u:3915": "yasmācca pāyuguhyaikyena navendriyābhimānino devān tvaṃ 'prāṇayaḥ'; aceṣṭayaḥ/",
    "GSP33bbdip11u:3916": "idamapyupalakṣaṇaṃ - ceṣṭayasi ceṣṭayiṣyasi ca /",
    "GSP33bbdip11u:3917": "tasmāttvaṃ prāṇaḥ prāṇaśabdavācyo 'bhava iti siddhāntarītyā śrutyarthaḥ /",
    "GSP33bbdip11u:3918": "pūrvapakṣe tvetatsarvaṃ mukhyaprāṇe yojyam /",
    "GSP33bbdip11u:3919": "itīti /",
    "GSP33bbdip11u:3920": "'iti'; taittirīyaśākhāgatavākye",
    "GSP33bbdip11u:3921": "'paramānandatvaṃ'; pūrṇānandatvaparyavasitaṃ 'tadvai tvam'; iti vākye 'mahābhogaśabdena'; 'mahān bhogaḥ'; iti padadvayātmakavākyena ca",
    "GSP33bbdip11u:3922": "prāṇasyoktamiti yojanā /",
    "GSP33bbdip11u:3923": "anena prāṇākhyo viṣayaḥ /",
    "GSP33bbdip11u:3924": "tasya viṣṇvanyatvākṣepamukhenānandamayatvasyāpyanyaniṣṭhatvākṣepādānandamayādhikaraṇenāsyākṣepikī saṅgatiḥ /",
    "GSP33bbdip11u:3925": "saḥ vāyuruta viṣṇuriti saṃśayaśca sūcito bhavati /",
    "GSP33bbdip11u:3926": "sa ca prāṇaḥ prasiddhervāyuḥ ityāpatati /",
    "GSP33bbdip11u:3927": "sayuktikaṃ pūrvapakṣaṃ darśayati - sa ceti // tacchabda āvartate /",
    "GSP33bbdip11u:3928": "caśabdo",
    "GSP33bbdip11u:3929": "'vadhāraṇe /",
    "GSP33bbdip11u:3930": "vāyurityanena sambadhyate /",
    "GSP33bbdip11u:3931": "ānandamayaśceti samuccaye vā /",
    "GSP33bbdip11u:3932": "tathā ca paramānandatvaṃ yasya prāṇasyoktaṃ saḥ 'prāṇaḥ'; tacchabdavācyo mukhyavāyureveti 'āpatati'; prāpnoti /",
    "GSP33bbdip11u:3933": "ata evānandamayo 'pi sa evetyāpatati /",
    "GSP33bbdip11u:3934": "kutaḥ? prasiddheḥ prāṇaśruteḥ tasyāśca tasminvāyau prasiddhe rūḍhatvāt /",
    "GSP33bbdip11u:3935_0": "prāṇapadapravṛttinimittasya jīvanāḍihetutvasya ca śarīre sati mukhye jīvanādikaṃ sambhavati nāsatītyanvayavyatirekābhyāṃ",
    "GSP33bbdip11u:3935_1": "svaśarīragatavāyuvikāradvārā mukhyavāyāveva prasiddherdarśanāditi yojanā /",
    "GSP33bbdip11u:3936": "na caivam /",
    "GSP33bbdip11u:3937": "yato viṣṇureva prāṇaḥ, ata eva 'śrīśca te lakṣmīśca patnyau /",
    "GSP33bbdip11u:3938": "ahorātre pārśve'; (tai.ā. 3-13.) ityāditalliṅgādeva //",
    "GSP33bbdip11u:3939": "siddhāntayati - na ceti // evaṃ prāṇasya vāyutvaṃ ānandamayatvaṃ ca na",
    "GSP33bbdip11u:3940": "yuktamityarthaḥ /",
    "GSP33bbdip11u:3941": "kuto naivamityāśaṅkāyāṃ tatra hetutayā sūtraṃ vyācaṣṭe - yata iti /",
    "GSP33bbdip11u:3942": "sūtrārthasya hetutvadyotako 'yaṃ yataśśabdaḥ /",
    "GSP33bbdip11u:3943": "sūtre 'nuvṛttasya",
    "GSP33bbdip11u:3944": "tattvityasyārtho viṣṇureveti /",
    "GSP33bbdip11u:3945": "tathā ca yato 'yaṃ prāṇo viṣṇoreva ato",
    "GSP33bbdip11u:3946": "naivamityanvayaḥ /",
    "GSP33bbdip11u:3947": "kuto 'yaṃ prāṇo viṣṇurevetyataḥ sautraṃ hetumanūdya vyācaṣṭe - ata eveti /",
    "GSP33bbdip11u:3948": "ityādīti /",
    "GSP33bbdip11u:3949": "ityādinoktaṃ yadviṣṇuliṅgaṃ tasmādevetyarthaḥ /",
    "GSP33bbdip11u:3950": "kathaṃ śrutyā pūrvapakṣite liṅgena nirṇaya ityato liṅgasya niravakāśatvajñāpanāyaivakāraḥ",
    "GSP33bbdip11u:3951": "tathā ca sāvakāśaśruterniravakāśaliṅgena bādha iti bhāvaḥ /",
    "GSP33bbdip11u:3952": "he viṣṇo 'te'; tava śrīśca lakṣmīśceti dve patnyau staḥ /",
    "GSP33bbdip11u:3953": "vakṣasthalāśritā śrīḥ aṅkasthitā lakṣmīriti sampradāyavidaḥ /",
    "GSP33bbdip11u:3954": "tattvapradīpe tu - aṅkasthitā śrīḥ vakṣasi",
    "GSP33bbdip11u:3955": "lakṣmabhūtā lakṣmīrityuktam/ 'ahorātre'; tadabhimānisūryacandrau 'pārśve';",
    "GSP33bbdip11u:3956": "pārśvasthitāvityarthaḥ /",
    "GSP33bbdip11u:3957": "divārātramete pārśvagate iti vā /",
    "GSP33bbdip11u:3958": "yadyapīdam",
    "GSP33bbdip11u:3959": "'adbhyaḥ'; iti pūrvānuvākagatam /",
    "GSP33bbdip11u:3960": "'tadvai tvaṃ prāṇaḥ'; ityetacca 'bhartā",
    "GSP33bbdip11u:3961": "san bhriyamāṇaḥ'; ityuttarānuvākagatam /",
    "GSP33bbdip11u:3962": "tathā ca nānayorliṅgaliṅgibhāvo yujyate /",
    "GSP33bbdip11u:3963": "tathāpi 'śrīśca te'; iti yuṣmacchabdenoktasya 'tadvai tvaṃ",
    "GSP33bbdip11u:3964": "prāṇaḥ'; ityatrāpi yuṣmacchabdena pratyabhijñānāttadupapattiḥ /",
    "GSP33bbdip11u:3965": "niravakāśatvādbhinnānuvākasthasyāpi mukhato grahaṇaṃ yuktam /",
    "GSP33bbdip11u:3966": "ādiśabdena",
    "GSP33bbdip11u:3967": "'hariṃ harantamanuyanti devāḥ /",
    "GSP33bbdip11u:3968": "viśvasyeśānaṃ vṛṣabhaṃ matīnām'; (tai.ā.",
    "GSP33bbdip11u:3969": "3-15.) iti tattvapradīpodāhṛtamanuvākāntarasthaṃ gṛhyate /",
    "GSP33bbdip11u:3970": "sarvabuddhiniyantāraṃ jagatpatiṃ sarvasaṃhartāraṃ hariṃ devāḥ anugacchantītyarthaḥ /",
    "GSP33bbdip11u:3971": "candrikāyāṃ tu - 'bhartā san'; ityuttarānuvākagataṃ",
    "GSP33bbdip11u:3972": "'tamevamṛtyumamṛtantamāhustaṃ bhartāraṃ tamugoptāramāhuḥ'; (tai.ā. 3-14.)",
    "GSP33bbdip11u:3973": "ityādikamādipadena grāhyamityuktam /",
    "GSP33bbdip11u:3974": "yadyapi taittirīyaśākhāyāṃ 'hrīścate'; iti pāṭhaḥ /",
    "GSP33bbdip11u:3975": "tathāpi vājasaneyaśākhābhiprāyeṇa evamudāhṛtamiti dhyeyam /",
    "GSP33bbdip11u:3976": "sūtrārtastu spaṣṭaḥ /",
    "GSP33bbdip11u:3977": "// iti prāṇādhikaraṇam // 9 //",
    "GSP33bbdip11u:3978": "// 10. jyotiradhikaraṇam //",
    "GSP33bbdip11u:3979": "'yo veda nihitaṃ guhāyām'; (tai.u. 2-1.) ityuktam /",
    "GSP33bbdip11u:3980": "tacca guhānihitam /",
    "GSP33bbdip11u:3981": "'vi me karṇā patayato vicakṣurvī3daṃ jyotirhṛdaya āhitaṃ yat /",
    "GSP33bbdip11u:3982": "vi me manaścarati dūra ādhīḥ kiṃ svidvakṣyāmi kimu nūmaniṣye'",
    "GSP33bbdip11u:3983": "(ṛ. 6-9-6.) iti jyotiruktam /",
    "GSP33bbdip11u:3984": "atrādhikaraṇe tattatsūktagatāśeṣaśabdopalakṣakasya lokato",
    "GSP33bbdip11u:3985": "'nyatraprasiddhasya jyotirnāmno brahmaṇi samanvayaḥ kriyate /",
    "GSP33bbdip11u:3986": "pūrvādhikaraṇatadviṣayasaṅgatī viṣayavākyodāharaṇapūrvakaṃ viṣayasaṃśayau ca darśayati - yo vedeti // tataḥ kimityata āha - tacceti /",
    "GSP33bbdip11u:3987": "co 'vadhāraṇe",
    "GSP33bbdip11u:3988": "/ tathā ca yatpūrvaṃ māntravarṇikapadopāttamantravarṇagatena 'yo veda';",
    "GSP33bbdip11u:3989": "iti vākyena guhānihitaṃ vastūktaṃ tadevānandamayādyākhyamityuktam /",
    "GSP33bbdip11u:3990": "tadeva",
    "GSP33bbdip11u:3991": "'vime karṇā'; iti vākye 'jyotiruktaṃ'",
    "GSP33bbdip11u:3992_0": "jyotiśśabdenoktamityarthaḥ / anena vakṣyamāṇapūrvapakṣaparyālocanayā jyotiṣo viṣṇvanyatvasādhanamukhenānandamayatvasyānyaniṣṭhatvākṣepādānandamayādhikaraṇenāsyākṣepikī",
    "GSP33bbdip11u:3992_1": "saṅgatiḥ sūcitā bhavati /",
    "GSP33bbdip11u:3993": "jyotirviṣayaḥ kimagniruta viṣṇuriti sandehaśca sūcito bhavati /",
    "GSP33bbdip11u:3994": "'vi me'; iti ṛṅmantre vītyupasargāṇāṃ kriyāpadenānvayaḥ /",
    "GSP33bbdip11u:3995": "tatra dhātoreva vicaraṇābhidhāyakatvam /",
    "GSP33bbdip11u:3996": "upasargāstu dyotakāḥ na vācakāḥ /",
    "GSP33bbdip11u:3997": "ata eva sūtre caraṇābhidhānāt ityevoktam/ bhāṣye tu 'vicaraṇābhidhānāt'; iti spaṣṭārthamuktam",
    "GSP33bbdip11u:3998": "ata eva tattvapradīpe 'spaṣṭatvāya vicaraṇābhidhānāt",
    "GSP33bbdip11u:3999": "ityuktam'; ityuktam/ 'me'; ityasmacchabdena mantradraṣṭā ṛṣirucyate /",
    "GSP33bbdip11u:4000": "'dūra ādhīḥ'; ityasya ekapadatve 'pi avagrahadarśanena dvikhaṇḍatvādvibhajyānvayaḥ /",
    "GSP33bbdip11u:4001": "āṅ īṣadabhivyāptyubhayārthakaḥ /",
    "GSP33bbdip11u:4002": "vartata iti śeṣaḥ /",
    "GSP33bbdip11u:4003": "tathā ca yato me karṇau jyotiṣo viruddhaṃ patayataḥ patataḥ /",
    "GSP33bbdip11u:4004": "svārthe ṇic /",
    "GSP33bbdip11u:4005": "cakṣuśca viruddhaṃ patatīti vipariṇāmenānvayaḥ /",
    "GSP33bbdip11u:4006": "yathā karṇāderjyotirvidūratvaṃ evaṃ jyotiṣo 'pi karṇādividūratvamityāha -",
    "GSP33bbdip11u:4007": "vīdamiti /",
    "GSP33bbdip11u:4008": "kampo 'tyantamityarthe /",
    "GSP33bbdip11u:4009": "tathā ca yadidaṃ hṛdaye 'āhitam'; ā samantāt sthitaṃ jyotistadatyantaṃ karṇādiviruddhaṃ vartate",
    "GSP33bbdip11u:4010": "evaṃ me manaḥ jyotiṣo dūre vicarati atīva taddarśanaviruddhaṃ vartate /",
    "GSP33bbdip11u:4011": "manaścaraṇasya tattvaniṣṭhāvirodhitvaṃ 'cañcalaṃ hi manaḥ kṛṣṇa'; iti gītāyāmuktam /",
    "GSP33bbdip11u:4012": "ataḥ kāraṇāt 'ādhīḥ'; īṣadbuddhirahaṃ vyāptabuddhirapīti vā",
    "GSP33bbdip11u:4013": "'kiṃ svit'; kiṃ nu vakṣyāmi /",
    "GSP33bbdip11u:4014": "kimu kiṃ vā nu idānīṃ 'maniṣye'; cintayāmīti mantrārthaḥ /",
    "GSP33bbdip11u:4015": "tattvapradīpe tu - ā samantāddūrasthabuddhirahamityekānvayena vyākhyātam /",
    "GSP33bbdip11u:4016": "tacca jyotiragnisūktatvātprasiddheścāgnireveti prāptam /",
    "GSP33bbdip11u:4017": "atha sayuktikaṃ pūrvapakṣayati - tacceti /",
    "GSP33bbdip11u:4018": "cassamuccaye /",
    "GSP33bbdip11u:4019": "taditi cāvartate /",
    "GSP33bbdip11u:4020": "agniśabdo bhūtataddevatāparaḥ/ dvitīyacaśabdo bhinnakramaḥ /",
    "GSP33bbdip11u:4021": "tathā ca tajjyotirguhānihitaṃ cāgnireva bhavediti prāptaṃ, kutaḥ? 'prasiddheḥ';",
    "GSP33bbdip11u:4022": "jyotiśśrutestasyāśca tasminnagnāveva prasiddheḥ rūḍhatvāt /",
    "GSP33bbdip11u:4023": "na kevalaṃ śruterevedaṃ jyotiragniḥ, kintu tasya jyotiṣaḥ 'agnisūktatvāt';",
    "GSP33bbdip11u:4024": "agniprakaraṇagatatvācceti yojanā /",
    "GSP33bbdip11u:4025": "ata eva pūrvapakṣopasaṃhāraṭīkāyāṃ śrutiprakaraṇayorbalavatvāditi prasiddhapadalakṣitāyāḥ śruteḥ prathamamuktiḥ /",
    "GSP33bbdip11u:4026": "ata eva candrikāyāṃ bhāṣye agnisūktasthatvācceti caśabdaprayogādityuktam /",
    "GSP33bbdip11u:4027": "tathā ca śrutiprakaraṇābhyāṃ guhānihitatvaliṅgamātrasya bādhāt agnirevedaṃ jyotirguhānihitaṃ ceti bhāvaḥ /",
    "GSP33bbdip11u:4028": "ata āha -",
    "GSP33bbdip11u:4029": "jyotiś caraṇābhidhānāt |",
    "GSP33bbdip11u:4030": "viṣṇureva jyotiḥ /",
    "GSP33bbdip11u:4031": "karṇādīnāṃ vicaraṇābhidhānāt /",
    "GSP33bbdip11u:4032": "siddhāntayatsūtramavatārayati - ata iti // yataḥ pūrvapakṣaḥ prāpto 'taḥ",
    "GSP33bbdip11u:4033": "uttaraṃ sūtramāha bhagavānbādarāyaṇa ityarthaḥ /",
    "GSP33bbdip11u:4034": "tadeva sūtraṃ paṭhati jyotiriti /",
    "GSP33bbdip11u:4035": "sūtre tattvityasya anuvṛttiṃ vipariṇāmaṃ cābhipretya pratijñāṃśaṃ vyācaṣṭe - viṣṇureveti /",
    "GSP33bbdip11u:4036": "'jyotiḥ'; tacchabdavācyo viṣṇureva bhavediti yojanā /",
    "GSP33bbdip11u:4037": "kuta ityataḥ prāptaṃ 'caraṇābhidhānāt'; iti hetvaṃśaṃ caraṇaśabdasya vicaraṇārthatvaṃ karṇādīnāmityasya adhyāhāraṃ cābhipretya vyācaṣṭe - karṇādīnāmiti /",
    "GSP33bbdip11u:4038": "atra vākye karṇādīnāmetajjyotiḥprati viruddhacaraṇokteḥ karṇādividūratvaliṅgaśravaṇādityarthaḥ",
    "GSP33bbdip11u:4039": "atra karṇādividūratvaṃ nāma tairiyaditi paricchedāyogyavaibhavatvaṃ, na tu karṇādividūratvamātram",
    "GSP33bbdip11u:4040": "tadviṣaye tasyāsambhavāt /",
    "GSP33bbdip11u:4041": "abhidhānaparyantadhāvanaṃ hetvasiddhiparihārāyeti draṣṭavyam /",
    "GSP33bbdip11u:4042": "sa hi 'paro mātrayā tanvā vṛdhāna'; (ṛ. 7-99-1.)",
    "GSP33bbdip11u:4043": "ityādinā karṇādividūraḥ // 10 //",
    "GSP33bbdip11u:4044": "nanvastu jyotiṣaḥ karṇādividūratvoktiḥ, tāvatā tasya viṣṇutvaṃ kuta ityataḥ karṇādividūratvasya viṣṇvekaliṅgatve śrutimudāharan tatpratijānīte",
    "GSP33bbdip11u:4045": "- sa hīti // evetyanuṣajyate /",
    "GSP33bbdip11u:4046": "ādiśabdena 'na te viṣṇo'; ityādikaṃ gṛhyate /",
    "GSP33bbdip11u:4047": "tathā ca 'hi'; yasmāt 'saḥ'; viṣṇureva 'paro mātrayā'; ityādivākyena karṇādividūra iti pramitaḥ tasmānnāprayojakatā, na vā hetuviśeṣaṇāsiddhirityadhyāhāreṇa yojanā /",
    "GSP33bbdip11u:4048": "anena 'jyotiḥ'; tacchabdavācyaṃ brahmaiva /",
    "GSP33bbdip11u:4049": "kutaḥ? atra karṇādīnāmetajjyotiḥ prati sākalyena tadaviṣayīkaraṇarūpaviruddha 'caraṇābhidhānāt';",
    "GSP33bbdip11u:4050": "karṇādividūratvaliṅgaśravaṇāt ittyāvṛttyadhyāhārābhyāṃ sūtrārtha ukto bhavati /",
    "GSP33bbdip11u:4051": "māpayati jñāpayati viṣayāniti vā mīyante viṣayā aneneti vā mātrā indriyagaṇaḥ tayā tatastvaṃ 'paro'; dūro 'sīti he viṣṇo anyamahimnaḥ",
    "GSP33bbdip11u:4052": "paramantaṃ sīmānaṃ te mahimānaṃ ko 'pi śrotrādinā nāpeti ca",
    "GSP33bbdip11u:4053": "prakṛtānuguṇyena śrutirvyākhyeyā /",
    "GSP33bbdip11u:4054": "atra tattvapradīpasannyāyaratnāvalīkārayoḥ jyotirityādicatussūcī ekamevāntarbhedādhikaraṇamityabhipretam",
    "GSP33bbdip11u:4055": "agnisūktacchāndogyagataviṣayavākyabhedādanayorbhedaḥ /",
    "GSP33bbdip11u:4056": "ṭīkākṛtastujyotissūtramekamadhikaraṇaṃ 'chandaḥ'; ityāditrisūtrī adhikaraṇāntaramiti jñātavyam // iti jyotiradhikaraṇam // 10 //",
    "GSP33bbdip11u:4057": "// 11. chando 'bhidhānādhikaraṇam //",
    "GSP33bbdip11u:4058": "chando 'bhidhānān neti cen na tathā ceto'rpaṇanigadāt tathā hi darśanam |",
    "GSP33bbdip11u:4059": "atrādhikaraṇe adhivedagatagāyatryādyaśeṣaśabdasamanvayaḥ kriyate /",
    "GSP33bbdip11u:4060": "saṅgatyādijijñāsājananāya sūtramevādau paṭhati - chanda iti // atra chanda ityāvartate",
    "GSP33bbdip11u:4061": "tacca vyastaṃ samastaṃ ca /",
    "GSP33bbdip11u:4062": "tathā ca 'chando 'bhidhānāt';",
    "GSP33bbdip11u:4063_0": "'gāyatrī vā idam'; iti vākyasthagāyatrīśabdena caturviṃśatyakṣaramantraviśeṣātmakachandasaḥ pratipādanāt, tacchabdasya tatra",
    "GSP33bbdip11u:4063_1": "rūḍhatvāt, gāyatrīśabdavācyo na viṣṇuḥ, kintu chanda eva yato gāyatrī na viṣṇuḥ, api tu chandaḥ, ato jyotirapi na viṣṇuḥ",
    "GSP33bbdip11u:4063_2": "kintu chandaḥ /",
    "GSP33bbdip11u:4064": "kutaḥ? 'chando 'bhidhānāt'; chandasā gāyatryā tadaikyābhiprāyeṇa jyotiṣo",
    "GSP33bbdip11u:4065": "'bhidhānāt upakramāditi cet - na, viṣṇureva jyotiḥ /",
    "GSP33bbdip11u:4066": "kutaḥ? 'nigadāt';",
    "GSP33bbdip11u:4067": "gāyatrīpadena viṣṇorevābhidhānāt /",
    "GSP33bbdip11u:4068": "gāyatryādipadairviṣṇorevābhidhānaṃ ca tadabhedavidhānārthaṃ kintu tathopāsanārthamevetyāha - tatheti /",
    "GSP33bbdip11u:4069": "'tathā';",
    "GSP33bbdip11u:4070": "gāyatryādiśabdārthaguṇasvarūpatvena 'cetaso'; manasaḥ 'arpaṇāya';",
    "GSP33bbdip11u:4071": "brahmaṇyādhānāyopāsanārthameva viṣṇornigadādityarthaḥ /",
    "GSP33bbdip11u:4072": "upāsanetyanuktvā cetorpaṇetyuktirupāsanāsvarūpakathanārthā /",
    "GSP33bbdip11u:4073": "anena prasiddhagāyatryādipadena viṣṇorabhidhānaṃ vyarthamiti śaṅkā parihṛtā/",
    "GSP33bbdip11u:4074": "nanu bhavedgāyatrīśabdavācyatvena viṣṇorjyotiśśabdavācyatvasādhanam, yadi gāyatrīśabdavācyatvaṃ viṣṇoḥ pramitaṃ syāt /",
    "GSP33bbdip11u:4075": "tadeva kuta ityata āha -",
    "GSP33bbdip11u:4076": "tathā hīti /",
    "GSP33bbdip11u:4077": "'hi'; yasmāt 'tathā'; gānatrāṇakartṛtvanimittena viṣṇorgāyatrīśabdavācyatvasādhakaṃ 'darśanaṃ'; dṛśyate jñāyate 'rtho",
    "GSP33bbdip11u:4078": "yayeti vyupattyā 'gāyati ca trāyati ca'; (śākhāntaram) ityādirūpā śrutirasti tasmāditi sūtrārthaḥ",
    "GSP33bbdip11u:4079": "'atha yadataḥ paro divo jyotirdīpyate'; (chāṃ. 3-13-7.)",
    "GSP33bbdip11u:4080": "ityuktasya jyotiṣo 'gāyatrī vā idaṃ sarvam'; (chāṃ. 3-12.1.)",
    "GSP33bbdip11u:4081": "iti gāyatryā samārambhaḥ kṛtaḥ //",
    "GSP33bbdip11u:4082": "tasmānna viṣṇuriti cet - na, tathā cetor'paṇārthaṃ hi nigadyate /",
    "GSP33bbdip11u:4083": "agnigāyatryādiśabdārtharūpo 'sāviti cetor'paṇārthaṃ hi nigadyate /",
    "GSP33bbdip11u:4084": "śrutyādisaṅgativiṣayavākyaviṣayasaṃśayapūrvapakṣatatphalāni sūcayan sūtre pūrvapakṣāṃśaṃ vyācaṣṭe - atheti // uktasyetyāvartyate /",
    "GSP33bbdip11u:4085": "tathā ca 'hṛdaya",
    "GSP33bbdip11u:4086": "āhitaṃ yat'; iti guhānihitatvena yaduktaṃ tasyaiva 'jyotiṣaḥ'; punaḥ 'atha",
    "GSP33bbdip11u:4087": "yadataḥ paro divo jyotirdīpyate viśvataḥ pṛṣṭheṣu sarvataḥ pṛṣṭheṣu anuttameṣūttameṣu lokeṣu",
    "GSP33bbdip11u:4088": "idaṃ vāva tadyadidamasminnantaḥpuruṣe jyotiḥ';",
    "GSP33bbdip11u:4089": "iti chāndogye 'pyuktasya 'gāyatryā'; itthaṃbhūtalakṣaṇe tṛtīyā /",
    "GSP33bbdip11u:4090": "gāyatrītvena tadrūpatayā 'samārambhaḥ'; pāṭhaḥ kṛtaḥ /",
    "GSP33bbdip11u:4091": "kuto 'yaṃ",
    "GSP33bbdip11u:4092": "vijñāyate? yato 'gāyatrī vā idaṃ sarvaṃ vāgvai gāyatrī vāgvā idaṃ sarvam';",
    "GSP33bbdip11u:4093": "iti vākye 'gāyatryā'; gāyatrīśabdena tadaikyatātparyeṇa 'samārambhaḥ';",
    "GSP33bbdip11u:4094": "upakramaḥ kṛtaḥ ata iti yojanā /",
    "GSP33bbdip11u:4095": "tataḥ kimityata āha - tasmāditi/ idaṃ cāvartate /",
    "GSP33bbdip11u:4096": "jyotirgāyatrīti ca śeṣaḥ /",
    "GSP33bbdip11u:4097": "chanda iti cānuṣajyate /",
    "GSP33bbdip11u:4098": "tathā ca yasmādgāyatryā samārambhaḥ kṛtaḥ, sa ca yasmādanupasañjātavirodhitvena",
    "GSP33bbdip11u:4099": "balavān, tasmādidaṃ jyotirgāyatryeva bhavet /",
    "GSP33bbdip11u:4100": "sā ca gāyatrī virṇasamāveśalakṣaṇamantrātmakachanda eva bhavet, na viṣṇuḥ /",
    "GSP33bbdip11u:4101": "kutaḥ?",
    "GSP33bbdip11u:4102": "tasmāt gāyatrīśabdasya chandasyeva rūḍhatvādvāktvābhidhānācceti yojanā /",
    "GSP33bbdip11u:4103": "anena 'gāyatrī vā idaṃ sarvam'; iti pūrvavākyasthagāyatrīśabdasya viṣṇvanyaparatve tata evottaravākyasthajyotiṣo viṣṇvanyatvāpattyā tata eva",
    "GSP33bbdip11u:4104": "agnisūktagatajyotiṣo 'pi tadanyatvameva bhavet /",
    "GSP33bbdip11u:4105": "ata evānandamayatvamapi anyasyaiva bhavenna viṣṇoriti pūrvoktākṣepeṇa etadadhikaraṇotthānātpūrveṇāsyākṣepikī saṅgatiḥ /",
    "GSP33bbdip11u:4106": "evaṃ gāyatrī viṣayaḥ /",
    "GSP33bbdip11u:4107": "kiṃ chandoviśeṣaḥ uta viṣṇuriti sandehaḥ /",
    "GSP33bbdip11u:4108": "tathā gāyatrī chandoviśeṣa eva",
    "GSP33bbdip11u:4109": "bhavet; tacchabdasya tatra rūḍhatvāditi sayuktikaḥ pūrvapakṣaḥ /",
    "GSP33bbdip11u:4110": "tathā tasmāt jyotirapi chanda eveti tasyaiva guhānihitatvamāndamayatvaṃ ceti pūrvapakṣaphalaṃ ca sūcitaṃ bhavati /",
    "GSP33bbdip11u:4111": "atra pūrvapakṣe gāyatryādiśabdāḥ",
    "GSP33bbdip11u:4112": "mantraparāḥ, sarvamapi vākyaṃ tanmāhātmyaparatayā yojanīyam/ siddhānte tu 'atha'; ityāderayamarthaḥ - bhagavanmāhātmyāntarārambhe 'thaśabdaḥ 'yat';",
    "GSP33bbdip11u:4113": "śvetadvīpānantāsanavaikuṇṭhagataṃ nārāyaṇavāsudevavaikuṇṭhākhyaṃ rūpatrayaṃ tat 'ataḥ'; etasmādvivakṣitādbuddhisthāt 'divaḥ paraḥ'; paraṃ tadapekṣayoccasthānasthitamityarthaḥ /",
    "GSP33bbdip11u:4114": "'jyotiḥ'; tejomayaṃ evaṃbhūtaṃ tat",
    "GSP33bbdip11u:4115": "'viśvataḥ pṛṣṭheṣu'",
    "GSP33bbdip11u:4116": "pṛthivyāṃ brahmaṇo merau vaijayante 'ntarikṣagam /",
    "GSP33bbdip11u:4117": "tṛtīyaṃ satyaloke ca sadanaṃ trividhaṃ matam //",
    "GSP33bbdip11u:4118_0": "iti vacanādantarikṣagavaijayantamerusatyalokagatebhyo brahmasadanebhyaḥ krameṇocceṣu 'sarvataḥ pṛṣṭheṣu'; antarikṣapṛthivīsvarātmakalokebhyaḥ",
    "GSP33bbdip11u:4118_1": "krameṇocceṣu 'anuttameṣu'; na vidyate uttamo loko yebhyasteṣu pratyavareṣviti vā /",
    "GSP33bbdip11u:4119": "'uttameṣu'; svayamevottameṣu 'lokeṣu';",
    "GSP33bbdip11u:4120": "śvetadvīpānantāsanavaikuṇṭheṣu 'dīpyate'; prakāśate",
    "GSP33bbdip11u:4121": "'tat'; dīpyamānaṃ tejaḥ 'idaṃ vāva'; idaṃ khalu/ idaṃ ca kim?",
    "GSP33bbdip11u:4122": "'yadidamasmin puruṣe'; hṛdaye 'antarjyotiḥ'; tacchabditaṃ brahmāsti tattenaikībhūtamityarthaḥ",
    "GSP33bbdip11u:4123": "yo gāyatrīnāmā gāyatrīsaṃsthaḥ strīrūpo hayaśīrṣākhyo bhagavān tadidaṃ prathamaṃ rūpamityāśayena tasya dvitīyaṃ rūpaṃ vaktuṃ gāyatrītyādivākyaṃ pravṛttam /",
    "GSP33bbdip11u:4124": "'yadidaṃ kiñca bhūtaṃ'; pūrṇaṃ matsyādyavatārarūpaṃ yacca 'sarvaṃ'; sarvāntaḥsthitaṃ rūpaṃ",
    "GSP33bbdip11u:4125": "'gāyatrī'; gāyatrīnāmā bhagavāneva /",
    "GSP33bbdip11u:4126": "vai prasiddham /",
    "GSP33bbdip11u:4127": "tasyaiva tṛtīyaṃ rūpamāha - vāgiti /",
    "GSP33bbdip11u:4128": "gāyatrīnāmā bhagavān 'vāgvai'; vāṅnāmako viṣṇureva /",
    "GSP33bbdip11u:4129": "kuto 'sya viṣṇutvamityatastallakṣaṇayogādityāha - vāgvā iti /",
    "GSP33bbdip11u:4130": "'idaṃ sarvaṃ",
    "GSP33bbdip11u:4131": "bhūtaṃ'; prāṇijātaṃ 'vāgvai'; vāṅnāmakabhagavadadhīnameva /",
    "GSP33bbdip11u:4132": "ataḥ sarvasvāmitvādvāco viṣṇutvamiti /",
    "GSP33bbdip11u:4133": "siddhāntasūtrāṃśamanukaroti - neti /",
    "GSP33bbdip11u:4134": "nigadyata ityatrāpi sambadhyate /",
    "GSP33bbdip11u:4135": "tathā ca jyotiḥśabdena viṣṇureva nigadyata ityarthaḥ /",
    "GSP33bbdip11u:4136": "kuta ityato nigadāditi hetuṃ yojayati - hi nigadyata iti /",
    "GSP33bbdip11u:4137": "gāyatrīśabdeneti śeṣaḥ /",
    "GSP33bbdip11u:4138": "tathā ca 'hi'; yasmādgāyatrīśabdenāpi viṣṇureva 'nigadyate'; abhīdhīyate tasmādityarthaḥ /",
    "GSP33bbdip11u:4139": "viṣṇorgāyatryādiśabdairabhidhānaṃ ca na tadabhedavidhānārthaṃ, kintu tathopāsanārthamevetyāha - tatheti /",
    "GSP33bbdip11u:4140": "ceto 'rpaṇetyuktiprayojanaṃ pūrvavat",
    "GSP33bbdip11u:4141": "/ bhāṣyatvajñāpanāya tathetyādisvapadāni tathāśabdārthakathanena vivṛṇoti",
    "GSP33bbdip11u:4142": "- agnīti /",
    "GSP33bbdip11u:4143_0": "atra jyotiśśabdopalakṣakāgnipadaṃ jyotissūtrasya bhinnādhikaraṇatvapakṣe anyatra prasiddhasya gāyatrīpadasya viṣṇau prayoge",
    "GSP33bbdip11u:4143_1": "prayojanamatra vadatā sūtrakṛtā pūrvatrottaratra cāgnyādipadasya viṣṇau prayoge prayojanaṃ sūcitamiti darśayitum /",
    "GSP33bbdip11u:4144": "na ca gāyatryādipadābhyāmeva gāyatrīpadasamanvayaphalasya pūrvatrottaratra coktasamanvayaphalasya ca sūcanasambhavādagnipadaṃ vyarthamiti vācyam /",
    "GSP33bbdip11u:4145": "phalībhūtasamanvayaviṣayatvenāsyāpi avaśyopādeyatvāt /",
    "GSP33bbdip11u:4146": "samānaprakaraṇasthavāgādigrāhakatvena ādiśabdasyāpyāvaśyakatvāt /",
    "GSP33bbdip11u:4147": "avaśyāpekṣitābhyāmubhābhyāmapyānandamayādyadhikaraṇeṣu uttaratra coktaprayojanasyāpi sūcanasambhavādubhayamapyāvaśyakam",
    "GSP33bbdip11u:4148": "jyotirityādicatuḥsūtryā ekādhikaraṇatvapakṣe tu sākṣātsamanvetavyapaśabdatvenaiva śabdadvayopādānaṃ, na tu phalatvenāgniśabdasyādhikaraṇāntare 'pyetannyāyasūcanaṃ tu ādiśabdenaiva,",
    "GSP33bbdip11u:4149": "na tūbhābhyām /",
    "GSP33bbdip11u:4150": "bhinnajātīyānekaśabdagrahaṇārthaṃ śabdadvayottarādipadam /",
    "GSP33bbdip11u:4151_0": "ata eva tattvapradīpe ādiśabdasyobhayatrānvayaṃ prathamādiśabdena tejaḥśabdānāṃ dvitīyena chandaśśabdānāṃ ca grahaṇamabhipretya",
    "GSP33bbdip11u:4151_1": "'agnyāditejaḥśabdānāṃ gāyatryādichandaśśabdānāṃ ca'; ityuktam / kecittu bhāṣyagatahiśabdo jñānārthamatha dhyānārthamiti pramāṇaprasiddhidyotakaḥ,",
    "GSP33bbdip11u:4152": "adhikaraṇāntare 'pyasya nyāyasyānusandheyatvajñāpakaścetyāhuḥ /",
    "GSP33bbdip11u:4153": "ceto",
    "GSP33bbdip11u:4154": "'rpaṇārthamiti sāvadhāraṇam /",
    "GSP33bbdip11u:4155": "tathā ca 'asau';",
    "GSP33bbdip11u:4156": "bhagavānagnigāyatryādiśabdairagnigāyatryādiśabdārthaguṇasvarūpa iti /",
    "GSP33bbdip11u:4157": "tatra 'ceto 'rpaṇārthaṃ'; budhyavatāraṇārtham upāsanārthameva nigadyate,",
    "GSP33bbdip11u:4158": "na tadabhedavidhānārthamityarthaḥ /",
    "GSP33bbdip11u:4159": "itītyantena tathāśabdārtha uktaḥ/",
    "GSP33bbdip11u:4160": "anenāprasiddhagāyatryādipadena viṣṇorabhidhānasya vaiyarthyaśaṅkā parihṛtā",
    "GSP33bbdip11u:4161": "tathā hi darśanaṃ 'gāyati trāyati ca'; (chāṃ. 3-12-1.) ityādi /",
    "GSP33bbdip11u:4162_0": "nanu bhavedgāyatryādiśabdavācyatvena viṣṇorjyotiśśabdavācyatāsādhanaṃ yadīyaṃ gāyatrī viṣṇuḥ syāttadeva kuta ityato gānatrāṇakartṛtvaliṅgādityāśayena",
    "GSP33bbdip11u:4162_1": "tasyāsiddhiparihārāya pravṛttaṃ tathāhīti sūtraśeṣam anukṛtya darśanapadoktāṃ śrutiṃ darśayati - tatheti // 'hi'; yasmāt",
    "GSP33bbdip11u:4163": "'ityādi darśanaṃ'; śrutirastītyanvayaḥ /",
    "GSP33bbdip11u:4164": "yadyapi 'gāyati trāyate ca'; iti pāṭhaḥ chandogānam, tathāpi śākhāntaramevedamityadoṣaḥ /",
    "GSP33bbdip11u:4165": "ādipadena 'yā vai sā gāyatrī iyaṃ vāva sā yeyaṃ pṛthivyasyāṃ hīdaṃ sarvaṃ bhūtaṃ pratiṣṭhitametāmeva nātiśīyate'; (chāṃ. 3-12.2.) ityādikaṃ gṛhyate /",
    "GSP33bbdip11u:4166": "śrutyarthastu - yato gāyatrīvācyo bhagavān vedān 'gāyati';",
    "GSP33bbdip11u:4167": "mukhānnissārayati prathamo vakteti yāvat /",
    "GSP33bbdip11u:4168": "yasmācca 'trāyate'; akhilamiti",
    "GSP33bbdip11u:4169": "śeṣaḥ/ ato gāyatrīśabdenocyate /",
    "GSP33bbdip11u:4170": "'yā'; prasiddhā gāyatrī tannāmā viṣṇuḥ",
    "GSP33bbdip11u:4171": "'sā iyaṃ vai'; iyaṃ khalu /",
    "GSP33bbdip11u:4172": "kimiyam? 'yeyaṃ pṛthivī'; tannāmā bhagavān /",
    "GSP33bbdip11u:4173": "kathaṃ pṛthivī viṣṇurityataḥ tallakṣaṇayogādityāha - asyāṃ hīdamiti /",
    "GSP33bbdip11u:4174": "'asyāṃ'; pṛthivyāṃ 'bhūtaṃ'; prāṇijātamāśritamiti /",
    "GSP33bbdip11u:4175": "sudhāyāṃ tu pūrvapakṣānuguṇatayā gāyatrī 'gāyati'; arthaṃ pratipādayati, adhyetṛn",
    "GSP33bbdip11u:4176": "'trāyate'; pālayati pāpāt rakṣatītyartha uktaḥ /",
    "GSP33bbdip11u:4177": "sarvachando 'bhidho hyeṣaḥ sarvadevābhidho hyasau /",
    "GSP33bbdip11u:4178": "sarvalokābhidho hyeṣasteṣāṃ tadupacārataḥ //",
    "GSP33bbdip11u:4179": "iti vāmane //",
    "GSP33bbdip11u:4180_0": "nanu gāyatryādiśabdasya anyatra rūḍhatvātkathaṃ liṅgamātreṇa viṣṇutvaniścaya ityato gāyatryādiśruteḥ sāvakāśatvāditi bhāvena",
    "GSP33bbdip11u:4180_1": "gāyatryagnipṛthivyādiśabdāḥ na kevalaṃ śrutyuktayogena viṣṇau sāvakāśāḥ,",
    "GSP33bbdip11u:4181": "api tu paurāṇikarūḍhyā gāyatryāḥ bhagavadadhīnatvādapītyāśayena tatra smṛtimāha - sarveti",
    "GSP33bbdip11u:4182": "'eṣaḥ'; viṣṇuḥ 'sarvachando 'bhidhaḥ';",
    "GSP33bbdip11u:4183": "sarvachandasām abhidhevābhidhā yasyeti bahuvrīhiḥ /",
    "GSP33bbdip11u:4184": "chandovācakagāyatryādisarvaśabdavācyaḥ /",
    "GSP33bbdip11u:4185": "'evamasau'; viṣṇuḥ sarvadevatāvācakāgnyādiśabdavācyaḥ /",
    "GSP33bbdip11u:4186": "tathā 'eṣaḥ';",
    "GSP33bbdip11u:4187": "viṣṇuḥ sarvalokavācakapṛthivyādiśabdavācya ityarthaḥ /",
    "GSP33bbdip11u:4188": "kuta ityataḥ chanda ādīnāṃ bhagavadadhīnatvāditi pratyekaṃ hetutrayasūcanāya hiśabdatrayaṃ,",
    "GSP33bbdip11u:4189": "vedaprasiddhijñāpānāya vā /",
    "GSP33bbdip11u:4190": "chandasāṃ lokānāṃ ca pratyakṣatvāt devānāṃ ca parokṣatvādeṣo 'sāviti vicitroktiḥ /",
    "GSP33bbdip11u:4191": "kathaṃ tarhyanyatra vyavahāra ityata āha - teṣāmiti /",
    "GSP33bbdip11u:4192": "chandodevalokānāmityarthaḥ /",
    "GSP33bbdip11u:4193": "'tat'; tacchabdabodhyatvam",
    "GSP33bbdip11u:4194_0": "'upacārato'; viṣṇusamīpe caraṇāttadadhīnatvādamukhyata evetyarthaḥ / vāmana ityasya 'hi'; yato vāmane iti 'darśanaṃ'; pratipādanamastyataḥ",
    "GSP33bbdip11u:4194_1": "śrutermukhyavṛtyā viṣṇāveva sāvakāśatvāt liṅgasyāmukhyato 'pyanyatrānavakāśatvāttena tadbādhopapatterbhavatyeva gānatrāṇakartṛtvaliṅgamātreṇāyaṃ",
    "GSP33bbdip11u:4194_2": "nirṇaya ityupaskareṇānvayaḥ /",
    "GSP33bbdip11u:4195": "bhūtādipādavyapadeśopapatteś caivam |",
    "GSP33bbdip11u:4196": "hetvantareṇāpi gāyatryāḥ viṣṇutvaṃ sādhayatsūtramupanyasya tadgṛhītāṃ śrutimudāharati - bhūtādīti/ itiśabdasya bhūtādītyanenānvayaḥ /",
    "GSP33bbdip11u:4197": "sūtre bhūtaṃ viśvamādiḥ prathamoddiṣṭaṃ yeṣu te bhūtādayaḥ, te pādāḥ yasya",
    "GSP33bbdip11u:4198": "gāyatrīpadārthasya sa bhūtādipādaḥ, tasya vyapadeśaḥ tatpratipādakaṃ",
    "GSP33bbdip11u:4199": "vākyaṃ tasyopapatteḥ yuktatvāditi vigrahaḥ /",
    "GSP33bbdip11u:4200": "pādaśabdo bhāvapradhānaḥ /",
    "GSP33bbdip11u:4201": "ata eva bhūtādipādatvasyetyuktaṃ ṭīkāyām /",
    "GSP33bbdip11u:4202": "evamityasya cobhayatrānvayaḥ /",
    "GSP33bbdip11u:4203": "tathā ca 'pādo 'sya sarvā bhūtāni /",
    "GSP33bbdip11u:4204": "tripādasyāmṛtaṃ divi'; ityevaṃ gāyatryāḥ",
    "GSP33bbdip11u:4205": "bhūtādiśabdagṛhītāmṛtākhyāṃśacatuṣṭavattvopadeśāt tasya ca viṣṇāvevopapatteranyatrānupapattereva gāyatrīśabdavācyo viṣṇureva bhavedityarthaḥ /",
    "GSP33bbdip11u:4206": "caśabdasya vyapadeśapadenānvaye gāyatryā viṣṇutve sādhye pūrvasūtre darśanapadoktahetoḥ etatsūtroktahetudvayasya ca samuccaye saḥ /",
    "GSP33bbdip11u:4207": "yathāśrutānvaye tu bhūtādipādatvasya viṣṇuliṅgatvaṃ na kevalaṃ viṣṇorevopapatteḥ siddham, kintu puruṣasūktoktatvācceti hetusamuccaye sa iti jñeyam /",
    "GSP33bbdip11u:4208": "chāndogye hi 'saiṣā catuṣpadā ṣaḍvidhā gāyatrī'; (chā.",
    "GSP33bbdip11u:4209": "3-12-5.) iti vākyena yaiṣā ṣaḍvidhā gāyatrī sā catuṣpadetyevaṃ gāyatrīnāmakasya bhagavataḥ",
    "GSP33bbdip11u:4210_0": "prāguktagāyatrībhūtavākpṛthivīśarīrahṛdayalakṣaṇaṣaḍvidhatvamanūdya aṃśacatuṣṭayavattvarūpaṃ catuṣpādatvaṃ vidhāya svoktārtha",
    "GSP33bbdip11u:4210_1": "eva puruṣasūktamantraḥ samākhyārūpatvenodāhṛto brāhmaṇena",
    "GSP33bbdip11u:4211": "'tadetadṛcābhyanūktam'; (chāṃ. 3-12-5.) iti 'tadetat';",
    "GSP33bbdip11u:4212": "bhagavataścatuṣpādatvaṃ 'ṛcā'; ṛṅmantreṇa 'abhi'; niśśaṅkaṃ spaṣṭam 'anu';",
    "GSP33bbdip11u:4213": "ānukūlyenoktamityarthaḥ /",
    "GSP33bbdip11u:4214": "'tāvānasya mahimā tato jyāyāṃśca puruṣaḥ /",
    "GSP33bbdip11u:4215": "pādo 'sya sarvā bhūtāni tripādasyāmṛtaṃ divi'; (chāṃ. 3-12-6.) iti /",
    "GSP33bbdip11u:4216": "kimuktamityatastanmantraṃ paṭhati - tāvāniti // yadyapi ṛci 'etāvān'; iti",
    "GSP33bbdip11u:4217": "'viśvā'; iti ca pāṭhaḥ /",
    "GSP33bbdip11u:4218": "tathāpi śākhāntarapāṭho 'yamityadoṣaḥ /",
    "GSP33bbdip11u:4219": "'asya';",
    "GSP33bbdip11u:4220": "puruṣasya 'puruṣa evedaṃ sarvam'; (tai.ā. 3-12.) ityṛcā yassarveśānatvādirūpaḥ tāvānmahimoktaḥ, na kevalametāvān, kintu, puruṣaḥ",
    "GSP33bbdip11u:4221": "'tataḥ'; pūrvoktadapi mahimno 'jyāyān'; adhikamāhātmyopeta ityarthaḥ /",
    "GSP33bbdip11u:4222": "jyāyastvameva darśayati - pādo 'syetyādinā /",
    "GSP33bbdip11u:4223": "'sarvā bhūtāni'; sarvaṃ viśvam 'asya'; viṣṇorekaḥ 'pādaḥ'; pādavatpādo bhinnāṃśaḥ /",
    "GSP33bbdip11u:4224": "yadyapi tattvapradīpe - viśvabhūvidhirbhāti /",
    "GSP33bbdip11u:4225": "tathāpi ṭīkāyāṃ sarvāṇi bhūtānyasyaikaḥ pāda iti pādavidhānadarśanāt; candrikāyāṃ 'paśvekatvavat",
    "GSP33bbdip11u:4226": "vidheyagatatvātpādaikatvaṃ vivakṣitam'; ityuktatvācca, tattvapradīpo",
    "GSP33bbdip11u:4227": "'pyevameva vyākhyeyaḥ /",
    "GSP33bbdip11u:4228": "asya 'amṛtaṃ'; nāśarahitam ata eva svarūpabhūtaṃ",
    "GSP33bbdip11u:4229": "'tripāt'; trayāṇāṃ pādānām aṃśānāṃ samudāyo nārāyaṇavāsudevavaikuṇṭhasaṃjñaṃ triṣu rūḍhyā dyotamānatvācca dyuśabdavācyeṣu śvetadvīpānantāsanavaikuṇṭheṣu tiṣṭhatīti ṛcoktamityarthaḥ",
    "GSP33bbdip11u:4230": "/ yadyapi bhūtaśabdo 'bhinnapādassarvajīvāḥ'; iti chāndogyabhāṣye jīvaparatayā vyākhyātaḥ",
    "GSP33bbdip11u:4231": "tathāpi 'suvarṇam'; iti śrutyanusāreṇa atra",
    "GSP33bbdip11u:4232": "viśvārthatayā vyākhyātavyaḥ /",
    "GSP33bbdip11u:4233": "suvarṇaṃ kośaṃ rajasā parīvṛtam /",
    "GSP33bbdip11u:4234": "devānāṃ vasudhānīṃ virājam /",
    "GSP33bbdip11u:4235": "amṛtasya pūrṇāṃ tāmu kalāṃ vicakṣate /",
    "GSP33bbdip11u:4236": "pādaṃ ṣaḍḍhoturna kilā vivitse (tai.ā. 3-11.) iti śruteḥ /",
    "GSP33bbdip11u:4237": "pāda iti ekadeśaparimitaṃ caturbhāgabala itivadbhinnaṃ ca /",
    "GSP33bbdip11u:4238": "nanu gāyatryāmiva viṣṇāvapi bhūtādipādatvoktiranupapannā /",
    "GSP33bbdip11u:4239": "tasya bhūtabhinnatvādityata āha - suvarṇamityādi // 'suvarṇam'; ityārabhya",
    "GSP33bbdip11u:4240": "'bhinnaṃ ca'; ityantamekavākyatayārthakrameṇa vyākhyeyam /",
    "GSP33bbdip11u:4241": "yajñadattasya,",
    "GSP33bbdip11u:4242": "devadattaḥ, ityucyate, viśvamiti ca śeṣaḥ /",
    "GSP33bbdip11u:4243": "pāda iti cāvartate /",
    "GSP33bbdip11u:4244": "caśabdaevārthe hetau ca /",
    "GSP33bbdip11u:4245": "ekadeśaparimitamiti hetugarbhamāvartanīyam /",
    "GSP33bbdip11u:4246": "tathā ca 'co'; yataḥ śrutisthena pāda iti śabdena na",
    "GSP33bbdip11u:4247": "bhūtānāmityamṛtapādatrayavatsvarūpāṃśatvamucyate/ yenānupapattiḥ syāt /",
    "GSP33bbdip11u:4248": "kintu, yajñadattasya caturbhāgabalo devadatta iti vadbhinnameva viśvam /",
    "GSP33bbdip11u:4249": "yataḥ 'parimitam'; viṣṇupādaparimitasāmarthyam ataḥ pāda iti viṣṇupādatvenocyate ityarthaḥ",
    "GSP33bbdip11u:4250": "asyāto viṣṇau bhūtādipādavyapadeśopapatteścaivamiti pūrveṇānvayaḥ /",
    "GSP33bbdip11u:4251_0": "tarhi viśvacatuṣṭayasamo harirityāgatamityato 'pyāha - pāda itīti / tathā ca yataḥ śrautapāda iti padena caturbhāgabala itivat",
    "GSP33bbdip11u:4251_1": "na viśvaṃ viṣṇusāmarthyasya caturthāṃśaparimitamityucyate kintu,",
    "GSP33bbdip11u:4252": "'ekadeśaparimitaṃ'; viṣṇusāmarthyaikadeśaparimitamiti ato noktadoṣa",
    "GSP33bbdip11u:4253": "ityarthaḥ /",
    "GSP33bbdip11u:4254": "kuta etat jñāyata ityata āha - suvarṇaṃ kośamiti /",
    "GSP33bbdip11u:4255": "'śruteḥ';",
    "GSP33bbdip11u:4256": "taittirīyaśruteḥ /",
    "GSP33bbdip11u:4257": "śrutau tṛtīyārthe ṣaṣṭhī, samudāyaikavacanaṃ caitat /",
    "GSP33bbdip11u:4258": "ata eva 'muktaiḥ pūrṇām'; ityuktaṃ ṭīkāyām /",
    "GSP33bbdip11u:4259": "evaṃ ca tattpradīpaṭīkayorekavākyatayā /",
    "GSP33bbdip11u:4260": "pādamityāvartate /",
    "GSP33bbdip11u:4261": "tatraikaṃ bhāvasādhanam /",
    "GSP33bbdip11u:4262": "na kileti dīrghaḥ sāṃhitikaḥ /",
    "GSP33bbdip11u:4263": "tathā ca ekasmin kapāle",
    "GSP33bbdip11u:4264": "'suvarṇaṃ'; tanmayaṃ 'rajasā parīvṛtaṃ'; rajoguṇopalakṣitabagnīranabho",
    "GSP33bbdip11u:4265": "'haṃkṛnmahattattvaguṇatrayaiḥ parivṛtaṃ 'virājaṃ'; brahmaṇaḥ śarīraṃ,",
    "GSP33bbdip11u:4266": "tattvapradīparītyā viśeṣeṇa rājantamiva 'kośaṃ'; liṅgavyatyayaḥ,",
    "GSP33bbdip11u:4267": "brahmāṇḍākhyaṃ yadasti /",
    "GSP33bbdip11u:4268": "devānāṃ 'vasudhānīṃ'; dravyanidhānamañjūṣām",
    "GSP33bbdip11u:4269": "'amṛtaiḥ'; muktaiḥ pūrṇāṃ tāṃ 'ṣaḍḍhotuḥ'; ṣaḍindriyeṣu viṣayān juhvataḥ,",
    "GSP33bbdip11u:4270": "ṣaḍindriyāṇi viṣayeṣu jīvena juhvato vā, ṣaḍindriyaiḥ sārādanakarturvā,",
    "GSP33bbdip11u:4271": "viṣṇoḥ 'kalāmu'; ekadeśaparimitāmeva 'pādaṃ vicakṣate'; pādaśabdenācakṣate vadanti puruṣasūktādyāgamā iti śeṣaḥ /",
    "GSP33bbdip11u:4272": "na kila atra pādaśabdenāṅghri",
    "GSP33bbdip11u:4273": "vadanti, nāpi caturthāṃśamityevārthaḥ /",
    "GSP33bbdip11u:4274": "kutaḥ? yataḥ sā mañjūṣā 'pādaṃ';",
    "GSP33bbdip11u:4275": "pādatvaṃ caturthabhāgasāmyaṃ 'na vivitse'; na lebhe kileti śrutyarthaḥ /",
    "GSP33bbdip11u:4276": "sattarkadīpāvalyām - pādaṃ na vivitse iti /",
    "GSP33bbdip11u:4277": "pādasāmyaṃ na lebhe ityuktam /",
    "GSP33bbdip11u:4278": "atra pakṣadvaye 'pi puruṣavyatyayastulyaḥ /",
    "GSP33bbdip11u:4279": "ṭīkākṛtpakṣe lakāravyatyayaśca /",
    "GSP33bbdip11u:4280": "yadvā - liṅgavyatyayasya chāndasatvaṃ kośamityasya dvitīyāntatvaṃ copetya strīliṅgapadānāmapi kośaviśeṣaṇatvenaika evānvayaḥ/",
    "GSP33bbdip11u:4281": "sa hi puruṣasūktābhidheyaḥ /",
    "GSP33bbdip11u:4282": "'yajñena yajñamayajanta'; (tai.ā. 3-12.) iti yajñaśabdāt /",
    "GSP33bbdip11u:4283": "'yajño viṣṇurdevatā'; (śrutyantaram.) iti hi śrutiḥ /",
    "GSP33bbdip11u:4284": "syādetadevaṃ yadi 'tāvān'; ityasyāmṛci viṣṇurabhidhīyate ityatra pramāṇaṃ",
    "GSP33bbdip11u:4285": "syāt, tadeva nāsti, ato liṅgamanyaniṣṭhaṃ bhaviṣyatītyataḥ sautracaśabdena bhūtādipādatvasya viṣṇuliṅgatve sādhye puruṣasūktoktatvāditi yadanumānaṃ",
    "GSP33bbdip11u:4286": "sūcitaṃ tasyāprayojakatvamāśaṅkya pariharati - sa hīti // 'hi'; yasmāt",
    "GSP33bbdip11u:4287": "'saḥ'; viṣṇureva 'puruṣasūktābhidheyaḥ'; tatpratipādyaḥ tasmātsa eva",
    "GSP33bbdip11u:4288": "puruṣasūktoktabhūtādipādo 'pīti yojanā /",
    "GSP33bbdip11u:4289": "anyathā bhūtādipādatvasya viṣṇudharmatvābhāve puruṣasūktapratipādyatvaṃ na syāditi bhāvaḥ",
    "GSP33bbdip11u:4290": "yadvā -",
    "GSP33bbdip11u:4291": "gāyatryā viṣṇutve sādhye sūtre bhinnakrameṇānvitacaśabdasūcitayuktyantaramāha - sa hīti /",
    "GSP33bbdip11u:4292": "asya tasmādgāyātrī viṣṇureveti pradhānapratijñāvākyenānvayaḥ /",
    "GSP33bbdip11u:4293": "catuṣpadetyuktagāyatrīcatuṣpādatvasya puruṣasūktamantreṇopapādanāt tatpratipādyatve tadupapādyagāyatrīśabdārthatāpi tasyaiva prāpnotīti bhāvaḥ /",
    "GSP33bbdip11u:4294": "puruṣasūktoktasya viṣṇutvaṃ kuta ityata āha - yajñeneti /",
    "GSP33bbdip11u:4295": "devāḥ",
    "GSP33bbdip11u:4296": "'yajñena'; jñānakarmātmakena rudrākhyapaśunā vā 'yajñaṃ'; viṣṇum",
    "GSP33bbdip11u:4297": "'ayajanta'; apūjayanniti śrutyarthaḥ /",
    "GSP33bbdip11u:4298": "iti yajñaśabdāditi /",
    "GSP33bbdip11u:4299": "iti vākye yajñaśabdaśravaṇādityarthaḥ /",
    "GSP33bbdip11u:4300": "yajñaśabdaḥ kathaṃ viṣṇutvaniścāyaka ityato vidvadrūḍhyetyāha - yajña iti /",
    "GSP33bbdip11u:4301": "'hi'; yataḥ yajña iti padena viṣṇvākhyā devatācyata ityarthaḥ /",
    "GSP33bbdip11u:4302": "yadyapi 'yajño vai viṣṇuḥ'; ityadhvaryūṇāṃ śrutiḥ /",
    "GSP33bbdip11u:4303": "tathāpi śrutyantaramidamityadoṣaḥ /",
    "GSP33bbdip11u:4304": "tasmin kāle mahārāja rāma evābhidhīyate /",
    "GSP33bbdip11u:4305": "yathā hi pauruṣe sūkte viṣṇurevābhidhīyate /",
    "GSP33bbdip11u:4306": "iti ca skānde //",
    "GSP33bbdip11u:4307": "nanu puruṣasūktaṃ na viṣṇuprakaraṇaṃ, kintvanyaprakaraṇameva /",
    "GSP33bbdip11u:4308": "na ca yajñaśrutivirodhaḥ /",
    "GSP33bbdip11u:4309": "paśurūpānyaprakaraṇe tadanyaviṣṇuśruteḥ ayogāditivācyam /",
    "GSP33bbdip11u:4310": "tasyāḥ prāsaṅgikatvasambhavāt /",
    "GSP33bbdip11u:4311": "na ca tata eva bhūtādipādatvasya viṣṇuliṅgatvaniścayaḥ /",
    "GSP33bbdip11u:4312": "tathāpyasiddhiḥ /",
    "GSP33bbdip11u:4313": "'pādo 'sya",
    "GSP33bbdip11u:4314": "viśvā bhūtāni'; iti śruterbhūtādipāde yajñaśruterabhāvādtyataḥ",
    "GSP33bbdip11u:4315": "puruṣasūktoktasya viṣṇutve smṛtiñcāha - tasminniti // mahārājeti kasyacitsambodhanaṃ rāmaviśeṣaṇaṃ vā /",
    "GSP33bbdip11u:4316": "tathātve dīrghassyāt /",
    "GSP33bbdip11u:4317": "tathā ca he mahārāja 'tasmin'; tretāyuge sarvaiḥ puruṣanāmabhī rāma evābhidhīyate ityarthaḥ",
    "GSP33bbdip11u:4318": "ata evāṃśādhikaraṇe -",
    "GSP33bbdip11u:4319": "nakṣatramānagaṇitaṃ trayodaśasahasrakam /",
    "GSP33bbdip11u:4320": "brahmalokasamaṃ cakre samastaṃ sarveṣāmabhavattadā //",
    "GSP33bbdip11u:4321": "rāmorāma iti hyākhyā sarveṣāmabhavattadā /",
    "GSP33bbdip11u:4322": "sarvo rāmamayo loko yadā rāmastvapālayat //",
    "GSP33bbdip11u:4323": "iti skānde ityuktaṃ tattvapradīpe /",
    "GSP33bbdip11u:4324": "atra dṛṣṭāntamāha - yatheti /",
    "GSP33bbdip11u:4325": "yathā kṛtsne pauruṣe sūkte viṣṇureva na tvanyaḥ /",
    "GSP33bbdip11u:4326": "paśuḥ naraḥ prāsaṅgikatayābhidhīyate ityarthaḥ /",
    "GSP33bbdip11u:4327": "anena siddhasyaiva dṛṣṭāntatvātpuruṣasūktasya viṣṇuparatvaṃ siddhamiti bhāvaḥ /",
    "GSP33bbdip11u:4328": "skānda ityantaraṃ etaduktamiti śeṣaḥ /",
    "GSP33bbdip11u:4329": "asya sa hīti purvavākyenānvayaḥ/",
    "GSP33bbdip11u:4330": "upadeśabhedān neti cen nobhayasminn apy avirodhāt |",
    "GSP33bbdip11u:4331": "'tripādasyāmṛtaṃ divi'; (chāṃ. 3-12-6.) iti pūrvopadeśaḥ /",
    "GSP33bbdip11u:4332": "'paro divaḥ'; (chāṃ. 3-13-7.) iti pañcamyantaḥ paścimaḥ /",
    "GSP33bbdip11u:4333": "tasmānnekaṃ vastvatrocyate iti cet - na, trisaptalokāpekṣayā ubhayasminnapyavirodhāt //",
    "GSP33bbdip11u:4334": "uktamākṣipya samādadhatsūtramupanyasyati - upadeśeti // 'upadeśayoḥ';",
    "GSP33bbdip11u:4335_0": "saptamīpañcamīyutavākyayoḥ 'upadeśena'; gāyatrījyotiṣoḥ dyusthatvadivaḥparatvarūpaviruddhadharmoktyā 'bhedāt'; virodhāt na",
    "GSP33bbdip11u:4335_1": "dvayorviṣṇvākhyam ekaṃ vastu pratipādyaṃ, kintu bhinnameveti cet - na,",
    "GSP33bbdip11u:4336": "kintu 'ubhayasmin'; ubhayatrāpyupadeśe ekameva pratipādyaṃ, katham?",
    "GSP33bbdip11u:4337": "avirodhāt /",
    "GSP33bbdip11u:4338": "trisaptalokāpekṣayā saptamīpañcamyoḥ ekārthatvena virodhābhāvāditi sūtrayojanāmabhiprayannākṣepāṃśaṃ tāvadvyācaṣṭe -",
    "GSP33bbdip11u:4339": "tripāditi /",
    "GSP33bbdip11u:4340": "'pūrvopadeśaḥ'; pūrvoktiḥ /",
    "GSP33bbdip11u:4341": "'paścimaḥ'; paścāttanaḥ uttara upadeśastadbhinno 'stīti śeṣaḥ/ virodhasphoraṇāya pañcamyanta",
    "GSP33bbdip11u:4342": "/ upakramagatasya prābalyopapādanāya pūrva ityuktiḥ /",
    "GSP33bbdip11u:4343": "tataḥ kimityata āha",
    "GSP33bbdip11u:4344": "- tasmāditi /",
    "GSP33bbdip11u:4345": "yasmādevaṃ bhinnopadeśadvayamasti tasmādatropadeśadvaye gāyatrījyotiśśabdābhyāṃ naikaṃ vastu viṣṇvākhyamucyate /",
    "GSP33bbdip11u:4346": "kutaḥ? yato 'tra",
    "GSP33bbdip11u:4347": "'naikam'; anekaṃ vastu dyusthatvadivaḥparatvarūpaṃ dharmadvayamucyate /",
    "GSP33bbdip11u:4348": "kintvatra 'naikam'; anekaṃ vastudvayamucyate iti yojanā /",
    "GSP33bbdip11u:4349": "siddhāntayatsūtrāṃśaṃ vyācaṣṭe - neti /",
    "GSP33bbdip11u:4350": "nātra vastudvayamucyate ityarthaḥ",
    "GSP33bbdip11u:4351": "/ kiṃ tvitiśeṣaḥ, ekaṃ vastūcyate iti anuṣajyate /",
    "GSP33bbdip11u:4352": "ubhayasminniti sādhyāntargatam /",
    "GSP33bbdip11u:4353": "apiśabdo na kevalamekatra, kintūbhayatrāpīti samuccaye /",
    "GSP33bbdip11u:4354": "tathā ca kintūbhayasmin apyupadeśe ekameva viṣṇvākhyaṃ vastūcyate iti yojanā /",
    "GSP33bbdip11u:4355": "virodhātkathametadyujyate ityata āha - trisaptalokāpekṣayeti /",
    "GSP33bbdip11u:4356": "trilokavivakṣayā saptalokavivakṣayā ca 'avirodhāt';",
    "GSP33bbdip11u:4357": "ubhayatrāpyekavastvabhidhāne virodhābhāvādityarthaḥ /",
    "GSP33bbdip11u:4358_0": "ayaṃ bhāvaḥ - yadā bhūrbhuvassvariti lokatrayavivakṣā, tadā lakṣayojanocchritāntarikṣākhyabhuva uparitanasya sarvasyāpi dyutvāt",
    "GSP33bbdip11u:4358_1": "śvetadvīpānantasanavaikuṇṭhānāṃ cāntarikṣāduparitanatvāttatratyaṃ nārāyaṇavāsudevavaikuṇṭhākhyaṃ tripācchabdoktaṃ rūpatrayaṃ",
    "GSP33bbdip11u:4359": "divitiṣṭhatītyucyate iti na saptamyantopadeśavirodhaḥ /",
    "GSP33bbdip11u:4360": "na ca pṛthivīstheṣu sarvocco loko 'nantāsanātmakaḥ /",
    "GSP33bbdip11u:4361": "antarikṣātmakebhyaśca śvetadvīpasthito hariḥ //",
    "GSP33bbdip11u:4362": "ityukteranantāsanasya nāntarikṣāduparitanateti śaṅkyam /",
    "GSP33bbdip11u:4363": "tasya pṛthivīsthatve 'pi",
    "GSP33bbdip11u:4364": "bahulakṣayojanocchritatvenaikalakṣayojanocchritāntarikṣāduparitanatvopapatteḥ",
    "GSP33bbdip11u:4365": "/ sarvapṛthivīsthoccatvoktyā tu na pṛthivīsthānyoccatvayogovyāvartyate /",
    "GSP33bbdip11u:4366": "kintu pṛthivīsthoccatvāyogaḥ /",
    "GSP33bbdip11u:4367": "yadā tu bhūrbhuvassvarmaharjanaspassatyamiti saptalokavivakṣā /",
    "GSP33bbdip11u:4368": "tadendrasadanasya dyutvāt taduccasyāpyuparisthitatvena tatsajātīyasyavaikuṇṭhasya divaḥ paratvam",
    "GSP33bbdip11u:4369": "pṛthivyāṃ dyaurmahāmerurākāśe sūryamaṇḍalam /",
    "GSP33bbdip11u:4370": "divīndrasadanaṃ caiva tatpare tu divaḥ pare //",
    "GSP33bbdip11u:4371": "iti smṛtermerorapi dyutvāttaduccasya bhūspṛṣṭatvena tatsajātīyasyānantāsanasyāpi divaḥ paratā",
    "GSP33bbdip11u:4372_0": "evaṃ sūryamaṇḍalasyāpi dyutvāttaduccasyoparisthatvena tatsajātīyasya bhūmeḥ kiñcidantaritasya sarvargasamonnatasya śvetadvīpasyāpi",
    "GSP33bbdip11u:4372_1": "divaḥ paratvamastīti na pañcamyantopadeśavirodho 'pīti dyuparatvaṃ ca sambhāvitasajātīyadyuparatvamiti na yāvattvayatkiñcittvamukhena",
    "GSP33bbdip11u:4372_2": "dūṣaṇāvakāśaḥ",
    "GSP33bbdip11u:4373": "vaikuṇṭhasya svargalokātparatvenaiva divaḥ paratvasiddhāvapi tasya 'sarvataḥ pṛṣṭheṣu'; ityanenaiva uktatvāt svargatyāgenendrasadanasya dyutvoktiḥ /",
    "GSP33bbdip11u:4374": "na ca lokatrayavivakṣayaivānantāsanādīnāmapi mervādiparatvena divaḥ paratvasyāpi siddheḥ saptalokavivakṣā vyartheti vācyam /",
    "GSP33bbdip11u:4375": "tathā sati vaikuṇṭhasyāpi dyuśabdārthaniviṣṭatvena tasya sarvadyuparatvāsiddhyāpatyā",
    "GSP33bbdip11u:4376": "'dvyātmakebhyaśca sarvebhyo vaikuṇṭhaścocca ucyate'; iti pramāṇavirodhāpātāt /",
    "GSP33bbdip11u:4377": "chāndogyabhāṣye tu -",
    "GSP33bbdip11u:4378": "anantaśayanaṃ caiva tathānantāsanaṃ hareḥ /",
    "GSP33bbdip11u:4379": "bahulakṣocchrite nitye vimāne saṃsthitaṃ yataḥ //",
    "GSP33bbdip11u:4380": "citprakṛtyātmani yato divīti kathitaṃ śrutau /",
    "GSP33bbdip11u:4381_0": "iti pramāṇabalena citprakṛtyātmakānantāsanaśvetadvīpavaikuṇṭhākhyasthānatraye saptamyanto dyuśabdo dyotamānatvanimittena",
    "GSP33bbdip11u:4381_1": "yaugikaḥ, svargādau tu rūḍha iti upadeśayoravirodha iti prakārāntareṇa virodhaparihāraḥ kṛtaḥ // 11 //",
    "GSP33bbdip11u:4382": "// iti chando 'bhidhānādhikaraṇam // 11 //",
    "GSP33bbdip11u:4383": "// 12. pādāntyaprāṇādhikaraṇam //",
    "GSP33bbdip11u:4384": "prāṇo viṣṇurityuktam /",
    "GSP33bbdip11u:4385": "tatra 'tā vā etāḥ śīrṣan chriyaḥ śritāścakṣuḥ śrotraṃ mano vākprāṇaḥ';",
    "GSP33bbdip11u:4386": "(ai.ā. 2-1-4.) ityatra prāṇasya viṣṇutvaṃ na vidyate /",
    "GSP33bbdip11u:4387": "indriyaissahābhidhānāditi /",
    "GSP33bbdip11u:4388": "ata āha -",
    "GSP33bbdip11u:4389": "atrādhikaraṇe lokato 'nyatra prasiddhaprāṇanāmno viṣṇau samanvayaḥ",
    "GSP33bbdip11u:4390": "pratipādyate /",
    "GSP33bbdip11u:4391": "śrutyādisaṅgativiṣayavākyaviṣayasaṃśayasayuktikapūrvapakṣān darśayati - prāṇa iti // ādyaprāṇādhikaraṇe 'tadvai tvam'; (tai.ā. 3-14.)",
    "GSP33bbdip11u:4392": "iti vākyoktaprāṇo viṣṇurityuktamityarthaḥ /",
    "GSP33bbdip11u:4393": "tataḥ kimityata āha - tatreti",
    "GSP33bbdip11u:4394": "/ uktamityanuṣajyate /",
    "GSP33bbdip11u:4395": "tasyāvṛttivipariṇāmau /",
    "GSP33bbdip11u:4396": "evaṃ tatretyapyāvartanīyam /",
    "GSP33bbdip11u:4397": "tathā ca 'tatra'; tadvai tvamiti vākye uktasya prāṇasya viṣṇutvaṃ na vidyate na yujyate /",
    "GSP33bbdip11u:4398": "kutaḥ? yatastatra 'tadvai tvam'; iti vākyoktaprāṇaviṣaye 'ukte'; śrute 'tā vā etāḥ'; ityaitareyavākye uktasya śrutasya prāṇasya viṣṇutvaṃ na vidyata iti yojanā /",
    "GSP33bbdip11u:4399": "kuto na vidyate ityata āha - indriyaissahābhidhānāditi /",
    "GSP33bbdip11u:4400": "indriyaissaha paṭhitatvāt indriyagaṇe gaṇitatvāt ityarthaḥ /",
    "GSP33bbdip11u:4401": "anenaitareyaprāṇasya viṣṇvanyatvākṣepamukhena prācīnataittirīyoktaprāṇasyāpyanyatvākṣepāttenāsyākṣepikī saṅgatiruktā bhavati /",
    "GSP33bbdip11u:4402": "aitareyaprāṇākhyo viṣayaḥ /",
    "GSP33bbdip11u:4403": "prāṇo 'nya uta viṣṇuriti saṃśayaśca",
    "GSP33bbdip11u:4404": "sūcitaḥ /",
    "GSP33bbdip11u:4405": "tathā vāyvādiranya eveti pūrvapakṣaḥ /",
    "GSP33bbdip11u:4406": "indriyagaṇe gaṇitatvākhyatatsādhakaliṅgaṃ ca sūcitam /",
    "GSP33bbdip11u:4407": "'tā vā etāḥ'; ityetacca caturmukhaśirasi śiraśśabdapravṛttinimittakathanāya pravṛttam /",
    "GSP33bbdip11u:4408": "vaiśabdaḥ prasiddhau /",
    "GSP33bbdip11u:4409": "tathā ca yataḥ 'tā etāḥ'; cakṣuḥ śrotraṃ manovākprāṇa",
    "GSP33bbdip11u:4410": "ityetacchabdavācyāstadabhimāninyo devatāḥ /",
    "GSP33bbdip11u:4411": "'śīrṣan'; śīrṣṇi śiraḥsaṃjñikamūrdhni śritāḥ /",
    "GSP33bbdip11u:4412": "ata eva śrayaṇācchriya iti siddhānte śrutyarthaḥ /",
    "GSP33bbdip11u:4413": "anena cakṣurādibhiḥ śritatvaṃ śiraḥpadapravṛttinimittamityuktaṃ bhavati /",
    "GSP33bbdip11u:4414": "pūrvapakṣī tu prāṇaśabdamanyamātraparaṃ manyate /",
    "GSP33bbdip11u:4415": "siddhāntayatsūtramavatārayati - ata iti /",
    "GSP33bbdip11u:4416": "yataḥ pūrvapakṣaḥ prāptaḥ ata uttaraṃ sūtramāha bhagavān bādarāyaṇa ityarthaḥ /",
    "GSP33bbdip11u:4417": "prāṇas tathānugamāt |",
    "GSP33bbdip11u:4418": "'taṃ devāḥ prāṇayanta'; (ai.ā. 2-1-5.) 'sa eṣo 'suḥ sa eṣa prāṇaḥ'; (ai.ā.",
    "GSP33bbdip11u:4419": "2-1-5.) 'prāṇa ṛca ityeva vidyāt'; (ai.ā.2-2-2.)",
    "GSP33bbdip11u:4420": "'tadayaṃ prāṇo 'dhitiṣṭhati'; (ai.ā. 2-3-8.) ityādyānugamāt /",
    "GSP33bbdip11u:4421": "sūtraṃ paṭhitvā tatrānugamāditi hetvaṃśaṃ śrutyudāharaṇena vyācaṣṭe -",
    "GSP33bbdip11u:4422": "prāṇa iti // ityādīti /",
    "GSP33bbdip11u:4423": "evamādivākyoktānāṃ devatopadeśyatvādiliṅgānāmatrāsmin prakaraṇe bahuṣu sthaleṣu 'anugamāt';",
    "GSP33bbdip11u:4424": "anuvṛtterabhyāsādityarthaḥ /",
    "GSP33bbdip11u:4425": "ādipadena 'prāṇo hyevaiṣa ya eṣa tapati'; iti sūryamaṇḍalasthatvapratipādakavākyaṃ gṛhyate",
    "GSP33bbdip11u:4426": "tathā 'sarvāṇi",
    "GSP33bbdip11u:4427": "bhūtānyāpipīlikābhyaḥ prāṇena bṛhatyā viṣṭabdhāni'; ityādi vākyaṃ ca",
    "GSP33bbdip11u:4428": "gṛhyate /",
    "GSP33bbdip11u:4429": "atrāpi prāṇo viṣṇureva /",
    "GSP33bbdip11u:4430": "sautraṃ tathāśabdaṃ vyācaṣṭe - atrāpīti // śruta iti śeṣaḥ /",
    "GSP33bbdip11u:4431": "na kevalaṃ 'tadvai tvam'; ityatra, kintvaitareye 'pīti samuccaye 'piśabdaḥ /",
    "GSP33bbdip11u:4432": "sūtre anuvṛttasya tattvityasyārthamāha - viṣṇureveti /",
    "GSP33bbdip11u:4433": "anena yathā",
    "GSP33bbdip11u:4434": "'tadvaitvam'; iti śrutyuktaprāṇo viṣṇuḥ tathaitareyokto 'pi viṣṇureva, na tvanyaḥ /",
    "GSP33bbdip11u:4435": "kutaḥ? viṣṇuliṅgānāṃ devatopadeśyatvādīnāmasmin prakaraṇe",
    "GSP33bbdip11u:4436": "'anugamāt'; anuvṛtterabhyāsāditi sūtrārtha ukto bhavati /",
    "GSP33bbdip11u:4437": "aitareye 'taṃ devāḥ prāṇayanta'; iti ekakhaṇḍasthavākyam /",
    "GSP33bbdip11u:4438": "'taṃ';",
    "GSP33bbdip11u:4439": "nārāyaṇaṃ vāyuṃ ca devāḥ 'prāṇayanta'; prakarṣeṇa śiṣyapraśiṣyadiṣu nītavantaḥ upadidiśurityarthaḥ",
    "GSP33bbdip11u:4440": "anena viṣṇoḥ sarvadevopāsyatvamuktaṃ bhavati /",
    "GSP33bbdip11u:4441": "'sa eṣo 'suḥ sa eṣa prāṇaḥ sa eṣa bhūtiḥ'; ityādyanyakhaṇḍagataṃ vākyam /",
    "GSP33bbdip11u:4442": "anena bhūtitvādinā devādyupāsyatvamucyate /",
    "GSP33bbdip11u:4443": "'sa eṣaḥ'; bhagavān duṣṭanirasanādasuḥ prakṛṣṭānandarūpatvātprāṇaḥ devānāṃ bhūtiśabditajñānādyaiśvaryapradatvādasurāṇām",
    "GSP33bbdip11u:4444": "bhūtyabhūtiśabdavācya ityarthaḥ /",
    "GSP33bbdip11u:4445": "tatraiva 'tā vā etāḥ sarvā ṛcaḥ sarve vedāḥ sarve ghoṣā ekaiva vyāhṛtiḥ /",
    "GSP33bbdip11u:4446": "prāṇa eva prāṇa ṛca ityeva vidyāt'; iti anyadvākyam /",
    "GSP33bbdip11u:4447": "atra prāṇasyasarvavedoktatvamucyate /",
    "GSP33bbdip11u:4448": "yāstāḥ etāḥ sarvā ṛcastāsāṃ 'ekaiva",
    "GSP33bbdip11u:4449": "vyāhṛtiḥ'; ekameva vyāhartavyaṃ pratipādyam /",
    "GSP33bbdip11u:4450": "tacca kim? prāṇo viṣṇureva /",
    "GSP33bbdip11u:4451": "kiñca ye sarve vedāḥ teṣāmapi prāṇa eva pratipādyaḥ/ api ca ye",
    "GSP33bbdip11u:4452": "samudrādighoṣāḥ teṣāmapi, kimu vedānām /",
    "GSP33bbdip11u:4453": "tatra ṛcastu viśeṣata indrādināmavato viṣṇorguṇān alpajñānāmapi prakāśayantīti, prāṇe nārāyaṇe tadviṣayā eva 'vidyāt'; tatpratipādikā eveti jānīyādityarthaḥ /",
    "GSP33bbdip11u:4454": "aitareyabhāṣye tu - prathamaprāṇapadamapi viṣayasaptamyantatayā vyāhṛtiśabdaṃ ca vyāharaṇaparatayā vyākhyāya ekameva vyāharaṇaṃ",
    "GSP33bbdip11u:4455": "nirdeṣaguṇapūrtivācakatvādekaprakārameva nāmetyarthaḥ uktaḥ /",
    "GSP33bbdip11u:4456": "tattvapradīpe 'pyayamevoktaḥ /",
    "GSP33bbdip11u:4457": "atha devarathaḥ 'tasya vāguddhiḥ śrotre pakṣasī cakṣuṣī yukte manaḥ",
    "GSP33bbdip11u:4458": "saṅgṛhītā tadayaṃ prāṇo 'dhitiṣṭhati'; iti vākyāntaraṃ atra prāṇasya deharathatvamucyate /",
    "GSP33bbdip11u:4459": "prameyāntarakathanārambhārtho 'thaśabdaḥ /",
    "GSP33bbdip11u:4460": "ucyata iti śeṣaḥ/ tathā ca devasya viṣṇoḥ vāyoḥ adhyātmamadhidaivataṃ ca ratha ucyate ityarthaḥ",
    "GSP33bbdip11u:4461": "tasyādhyātmaṃ dehākhyarathasya 'vāk'; vāgākhyā umā uddhiḥ dhāraṇarajjurūpā adhidaivaṃ viṣṇurathasya prasiddhasyandanasya ca",
    "GSP33bbdip11u:4462": "nāgākāromā uddhiḥ 'śrotre'; dakṣavāmapārśvagatacandratadbhārye 'pakṣasī';",
    "GSP33bbdip11u:4463": "pārśvayuktāśvau anyatrāśvarūpau pārśvayoryuktau 'cakṣuṣī';",
    "GSP33bbdip11u:4464": "ubhayapārśvagatasūryatadbhārye ca 'yukte'; agrato niyuktāśvau 'mano'; mano",
    "GSP33bbdip11u:4465": "'bhimānī rudraḥ 'saṅgṛhītā'; sārathiḥ evam adhidaivaṃ",
    "GSP33bbdip11u:4466": "prasiddhasyandanasyāpi rudraḥ sārathiḥ /",
    "GSP33bbdip11u:4467": "sa cāsāvayaṃ ca tadayamityekaṃ padam /",
    "GSP33bbdip11u:4468": "tattvapradīparītyā bhinnapadatve 'pi taditi rathatayoktaṃ śarīraṃ parāmṛśyate /",
    "GSP33bbdip11u:4469": "liṅgavyatyayena taṃ rathamiti vā /",
    "GSP33bbdip11u:4470": "ayaṃ prāṇo viṣṇuḥ vāyuścādhitiṣṭhatītyarthaḥ /",
    "GSP33bbdip11u:4471": "liṅgena pūrvapakṣite kathaṃ tenaiva siddhānta ityāśaṅkānudayāya liṅgabāhulyoktiḥ /",
    "GSP33bbdip11u:4472": "viṣṇumevānayan devā viṣṇuṃ bhūtimupāsate /",
    "GSP33bbdip11u:4473": "sa eva sarvavedoktastadratho deha ucyate //",
    "GSP33bbdip11u:4474": "iti skānde /",
    "GSP33bbdip11u:4475": "nanu bāhulyena balavataḥ saiddhāntikaliṅgādapi pūrvavādyuktaliṅgameva balavat /",
    "GSP33bbdip11u:4476": "niravakāśatvena svabhāvato balavattvāt /",
    "GSP33bbdip11u:4477": "na cāviśeṣeṇanirṇayaḥ,",
    "GSP33bbdip11u:4478": "bāhulyena balavato 'pi svābāvabalinaḥ prābalyāt /",
    "GSP33bbdip11u:4479": "yadāhuḥ -",
    "GSP33bbdip11u:4480": "dvividhaṃ balavattvaṃ ca bahutvācca svabhāvataḥ /",
    "GSP33bbdip11u:4481": "tayossvabhāvo balavān upajīvyadikaśca saḥ // iti /",
    "GSP33bbdip11u:4483": "ataḥ kathaṃ tairviṣṇutvaniścaya ityato devatopadeśyatvādiliṅgānāṃ niravakāśatvamapi smṛtyā",
    "GSP33bbdip11u:4484": "- viṣṇumiti /",
    "GSP33bbdip11u:4485": "devāḥ viṣṇumeva prādhānyena śiṣyādiṣu jñānasampradāyapravartanena 'ānayan'; upādiśan /",
    "GSP33bbdip11u:4486": "bhūtimuddiśya viṣṇumevopāsate /",
    "GSP33bbdip11u:4487": "bhūtimiti vidheyaviśeṣaṇaṃ vā /",
    "GSP33bbdip11u:4488": "tathā ca viṣṇuṃ bhūtiṃ bhūtirjñānādyaiśvaryarūpa ityupāsate ityarthaḥ /",
    "GSP33bbdip11u:4489": "'saḥ';",
    "GSP33bbdip11u:4490": "viṣṇurmukhyavācyatayeti śeṣaḥ, tenaivakāropapattiḥ /",
    "GSP33bbdip11u:4491": "'tadratho'; viṣṇoreva rathaḥ /",
    "GSP33bbdip11u:4492": "atraivakārasya dvirgrahaṇātsarvatrānuṣaṅgaḥ sūcitaḥ /",
    "GSP33bbdip11u:4493": "tena sarvaliṅgānāmapi niravagakāśatvamuktaṃ bhavati /",
    "GSP33bbdip11u:4494": "skānde ityanantaraṃ liṅgānāmananyathāsiddhatvamuktamiti vākyaśeṣaḥ /",
    "GSP33bbdip11u:4495": "tathā caikaprakāreṇa prabalātpūrvapakṣiliṅgātprakāradvayenāpi prabalasya saiddhāntikaliṅgasyādhikyena nirṇayopapattiriti bhāvaḥ /",
    "GSP33bbdip11u:4496": "abhyupetya cedamuditam /",
    "GSP33bbdip11u:4497": "vastustu pūrvapakṣiliṅgasya na niravakāśatvenāpi",
    "GSP33bbdip11u:4498": "prābalyamasti, prāṇaiḥ sahagaṇitatvasyāntaryāminiṣṭhatāsambhavāt /",
    "GSP33bbdip11u:4499": "brahmaśabdānugamācca //",
    "GSP33bbdip11u:4500": "yadā bahutvaniravakāśatvākhyaprakāradvayenāpi durbalaliṅgasyobhayathāprabalaliṅgato bādhasambhavena tainaiva prāṇasya",
    "GSP33bbdip11u:4501_0": "viṣṇutvasiddhiḥ, tadā kimu vācyaṃ niravakāśabrahmaśabdābhyāsāditi bhāvenānugamapadaṃ prakārāntareṇa vyācaṣṭe - brahmeti //",
    "GSP33bbdip11u:4501_1": "asmin prakaraṇe 'etadbrahma'; (ai.ā. 2-1-1.) 'brahmaṇo lokaḥ'; (ai.ā. 2-1-3.) 'brahmemaṃ",
    "GSP33bbdip11u:4502": "puruṣam'; (ai.ā. 2-1-4.) 'udaraṃ brahmetyācakṣate'; (ai.ā. 2-1-4.) 'a iti",
    "GSP33bbdip11u:4503": "brahma'; (ai.ā. 2-3-8.) ityādi niravakāśabrahmaśabdābhyāsāccetyarthaḥ /",
    "GSP33bbdip11u:4504": "etadviṣṇusvarūpaṃ brahma guṇapūrṇam /",
    "GSP33bbdip11u:4505": "ayaṃ jīvo brahmaṇaḥ parasyāśrayaḥ /",
    "GSP33bbdip11u:4506": "imaṃ puruṣaṃ caturmukhaṃ parabrahma prāpadyata /",
    "GSP33bbdip11u:4507": "vāyuryatra sthita urveva garaṇaṃ stavanaṃ cakre tatsthānamudaraṃ tadgatamityarthaḥ /",
    "GSP33bbdip11u:4508": "na vaktur ātmopadeśād iti ced adhyātmasaṃbandhabhūmā hy asmin |",
    "GSP33bbdip11u:4509": "'prāṇo vā ahamasmyṛṣe'; (ai.ā. 2-2-3.) iti vakturātmo-",
    "GSP33bbdip11u:4510": "padeśādindra eveti cet - na, 'prāṇastvaṃ prāṇaḥ sarvāṇi bhūtāni'",
    "GSP33bbdip11u:4511": "(ai.ā. 2-2-3.) iti bahvadhyātmasambandho hyatra vidyate // 29 //",
    "GSP33bbdip11u:4512": "uktamākṣipya samādadhatsūtraṃ paṭhitvākṣepāṃśaṃ tāvadvyācaṣṭe - neti //",
    "GSP33bbdip11u:4513": "prāṇa ityanuvartate /",
    "GSP33bbdip11u:4514": "tathā ca prāṇo viṣṇuriti na yuktam /",
    "GSP33bbdip11u:4515": "kutaḥ? 'prāṇo",
    "GSP33bbdip11u:4516": "vā ahamasmyṛṣe'; iti vākyena bṛhatīsahasravakturviśvāmitrasyendreṇa",
    "GSP33bbdip11u:4517": "prāṇatayā ātmanaḥ svasyaivopadeśādityarthaḥ /",
    "GSP33bbdip11u:4518": "prāṇa indra eveti phaloktiḥ",
    "GSP33bbdip11u:4519": "/ na tūktahetoḥ sādhyoktiḥ /",
    "GSP33bbdip11u:4520": "'prāṇo vāhamasmyṛṣe'; iti vākyaṃ tu 'tamindra",
    "GSP33bbdip11u:4521": "uvāca ṛṣe priyaṃ vai me dhāmopāgāḥ varaṃ te dadāmīti /",
    "GSP33bbdip11u:4522": "sa hovāca tvāmeva jānīyāmiti /",
    "GSP33bbdip11u:4523": "tamindra uvāca'; iti pūrvavākyena saha vyākhyeyam/",
    "GSP33bbdip11u:4524": "tatprakārastu - 'taṃ'; viśvāmitraṃ 'indraḥ'; tadantaḥstho bhagavānuvāca /",
    "GSP33bbdip11u:4525": "kimiti? he ṛṣe me priyaṃ dhāmopāgāḥ prāpnuhi /",
    "GSP33bbdip11u:4526": "te varaṃ dadāmīti /",
    "GSP33bbdip11u:4527": "vaiśabdo 'vadhāraṇe prasiddhau vā/ evaṃ trivāraṃ śaṃsanena",
    "GSP33bbdip11u:4528": "dhāmaśabditasālokyaprāptibhagavatpuraprāptisādhanabhagavatprasādaṃ prāptaḥ 'saḥ'; viśvāmitraḥ indrāviṣṭena hariṇā varaṃ te dadānīti punaruktassan uvāca /",
    "GSP33bbdip11u:4529": "kimiti? tvāṃ sāmānyataḥ pūrvam ahaṃ jāne /",
    "GSP33bbdip11u:4530": "adhunā kīdṛśastvamiti viśeṣato jānīyāmiti /",
    "GSP33bbdip11u:4531": "evamuktaḥ 'indraḥ'; tadantargato hariḥ ṛṣiṃ",
    "GSP33bbdip11u:4532": "pratyuvāca /",
    "GSP33bbdip11u:4533": "kimiti? he ṛṣe ahaṃ prakṛṣṭānandarūpatvātprāṇaśabdavācyo",
    "GSP33bbdip11u:4534": "'smīti /",
    "GSP33bbdip11u:4535": "atra vākyasamanvayapakṣe 'smadādiṣūpapadeṣu",
    "GSP33bbdip11u:4536": "vihitānāmasmītyāditiṅantapadānāṃ tadvṛtteḥ sulabhatvāditi tattvanirṇayaṭīkārītyā ahamitīndrāntaḥsthena hariṇā svātmano nirdeśādasmīti uttamapuruṣopapattiḥ /",
    "GSP33bbdip11u:4537": "pūrvapakṣirītyā śrutyarthastu spaṣṭaḥ /",
    "GSP33bbdip11u:4538": "ahaṃ prāṇo 'smīti padānāṃ aheyatvaprakṛṣṭānandatvasaṃhartṛtvajñātṛtvanimittaiḥ bhagavati",
    "GSP33bbdip11u:4539": "samanvayapakṣe tu na tadanupapattiriti dhyeyam /",
    "GSP33bbdip11u:4540": "nañadhyāhāreṇa siddāntāṃśaṃ vyācaṣṭe - neti /",
    "GSP33bbdip11u:4541": "anugamādityanuvartate /",
    "GSP33bbdip11u:4542": "netyāvartate /",
    "GSP33bbdip11u:4543": "hiśabdo yata ityarthe /",
    "GSP33bbdip11u:4544": "asyoktamiti śeṣaḥ /",
    "GSP33bbdip11u:4545": "tathā cetthaṃ tattvapradīpaṭīkoktā yojanā - nāyaṃ prāṇa indraḥ, kintu viṣṇureva /",
    "GSP33bbdip11u:4546": "kutaḥ?",
    "GSP33bbdip11u:4547": "'anugamāt'; prāguktaprabalatamaliṅgādeḥ /",
    "GSP33bbdip11u:4548": "tathā satyupadeśavirodha iti cet - na, kutaḥ? yato 'tra prakaraṇe svasthitasyaiva prathamaṃ 'prāṇo vā",
    "GSP33bbdip11u:4549": "ahamasmyṛṣe'; iti vākyena paramātmatvamuktamindreṇa /",
    "GSP33bbdip11u:4550": "tarhyaikyoktivirodha ityapi na /",
    "GSP33bbdip11u:4551": "yato 'tra tasyaiva prāṇākhyaparamātmanaḥ 'prāṇastvaṃ prāṇaḥ sarvāṇi bhūtāni'; ityevamādivākyena",
    "GSP33bbdip11u:4552": "indrādijīvarūpabahudehasambandhaḥ sarvagatatvameva ṛṣiṃ prati indreṇoktaṃ 'vidyate'; asti natvaikyamata iti /",
    "GSP33bbdip11u:4553": "sūtroktasambandhabāhulyaṃ sambandhini paryavasyatītyāśayena bahvityuktam /",
    "GSP33bbdip11u:4554": "bhūmaśabdasya bhāvavācitve 'pi bhāvabhavitrorabhedāt bhavitari prayogaḥ /",
    "GSP33bbdip11u:4555": "sūtre tu paranipāta ārṣaḥ /",
    "GSP33bbdip11u:4556": "athavā - adhikaścāsāvātmā cādhyātmā tasya sambandhaḥ bahuścāsāvadhyātmasambandhaśceti vigrahaḥ",
    "GSP33bbdip11u:4557": "tathā ca 'hi'; yataḥ 'atra'; indre 'bahuḥ'; bahulaḥ paramātmasambandhaḥ sannidhiviśeṣo vidyata ityarthaḥ /",
    "GSP33bbdip11u:4558": "vidyata ityanantaraṃ tadapekṣayāyam upadeśo na svāpekṣayeti śeṣaḥ /",
    "GSP33bbdip11u:4559": "tathācendre tātkālikeśvarasannidhānaviśeṣābhiprāyā 'prāṇo vā aham'; ityuktiḥ, na svāpekṣayeti nopadeśavirodha iti bhāvaḥ /",
    "GSP33bbdip11u:4560": "kuto na svāpekṣayetyataḥ prāṇastavamityādyāha /",
    "GSP33bbdip11u:4561_0": "yojanā tu - hi yasmāt 'prāṇastvam'; ityādi vākyenāsya prāṇasya 'bahvadhyātmasambandhaḥ'; adhyātmatvenāntaryāmitvena indrādirūpabahudehasambandhaḥ",
    "GSP33bbdip11u:4561_1": "sarvagatatvamuktaṃ vidyate na caitadatra",
    "GSP33bbdip11u:4562": "jīvaviśeṣendre vidyate yujyate tasmāditi /",
    "GSP33bbdip11u:4563": "prathamapakṣe 'yasyātmā",
    "GSP33bbdip11u:4564": "śarīram'; (mādhyandina) iti śruterindrādīnāṃ viṣṇudehatvādaikyavyapadeśaḥ",
    "GSP33bbdip11u:4565": "śarīraśarīribhāvanibandhana iti jñāpanāyādhyātmetyuktiḥ /",
    "GSP33bbdip11u:4566": "anena bṛhatīsahasravakturviśvāmitrasya taṃ pratīndreṇa prāṇatayātmopadeśādayaṃ prāṇo na viṣṇuḥ, kintu indra eveti cet - nendro 'yaṃ prāṇaḥ, kintu viṣṇureva /",
    "GSP33bbdip11u:4567": "kutaḥ? anugamāt prāguktabalatamaliṅgādeḥ /",
    "GSP33bbdip11u:4568": "na copadeśavirodhaḥ /",
    "GSP33bbdip11u:4569": "yato 'yamindragatādhyātmaviṣaya eva /",
    "GSP33bbdip11u:4570": "kutaḥ? hi yasmādasmin prakaraṇe",
    "GSP33bbdip11u:4571": "'dhyātmasambandhabhūmā /",
    "GSP33bbdip11u:4572": "atrādhyātmasambandhaśabdenātmādhikāre vartamānamiti /",
    "GSP33bbdip11u:4573": "adhiścāsau ātmā ceti dehaḥ paramātmā cocyate /",
    "GSP33bbdip11u:4574": "tathā ca yasmādadhyātmano viṣṇorindraviśvāmitrādidehasambandha ukto 'sti tasmāt /",
    "GSP33bbdip11u:4575": "athavā - hi yasmāt asminnindre adhyātmasambandhabhūmā - adhirīśvare -",
    "GSP33bbdip11u:4576": "adhikasyātmanaḥ paramātmanaḥ sambandhasyāveśasya bhūmā bāhulyaṃ vidyate tasmādupadeśasya sannihitaparamātmaviṣayatvopapteriti bhāvaḥ /",
    "GSP33bbdip11u:4577": "tadapi",
    "GSP33bbdip11u:4578": "kutaḥ? hi yasmāt asmin prakaraṇe 'dhyātmasambandhabhūmoktaḥ tasmāditi sūtrārtha ukto bhavati",
    "GSP33bbdip11u:4579": "śāstradṛṣṭyā tūpadeśo vāmadevavat |",
    "GSP33bbdip11u:4580": "śāstramantaryāmī /",
    "GSP33bbdip11u:4581": "nanu yadi prāṇaśabdenendreṇāpi viṣṇureva svātmādisarvagatatayocyate tarhi mayi prāṇa iti nirdeśaḥ syāt /",
    "GSP33bbdip11u:4582": "na tvahamiti /",
    "GSP33bbdip11u:4583": "viṣṇāvahamityādirūpopadeśāyogādityāśaṅkāṃ pariharatsūtraṃ paṭhati -",
    "GSP33bbdip11u:4584": "śāstreti // turevārtho 'pyarthaḥ, yatha ityarthe smṛtisūcakaśca /",
    "GSP33bbdip11u:4585": "yujyata iti śeṣaḥ /",
    "GSP33bbdip11u:4586": "tathā ca yato 'pi prāṇasya viṣṇutve 'pyupadeśaḥ prāṇo vāham ityevaṃrūpo yujyate, ato na tadanupapattiḥ /",
    "GSP33bbdip11u:4587": "kathamayaṃ yujyate? yato",
    "GSP33bbdip11u:4588": "'yamupadeśaḥ 'śāstradṛṣṭyā'; śāsti sarvamiti śāstraṃ antaryāmī bhagavān,",
    "GSP33bbdip11u:4589": "taddṛṣṭyā tadapekṣayaiva pravṛtto na tvaikyena /",
    "GSP33bbdip11u:4590": "na cāntaryāmiṇi ahamādiprayogādarśanāt tadayogaḥ /",
    "GSP33bbdip11u:4591": "yato 'vāmadevavat';",
    "GSP33bbdip11u:4592": "tatkartṛkaprayogavat /",
    "GSP33bbdip11u:4593": "yathā vāmadevo nāma ṛṣiḥ antaryāmivivakṣayā 'ahaṃ",
    "GSP33bbdip11u:4594": "manurabhavam'; iti svasmin ahaṃmanvādiśabdān prayuyuje /",
    "GSP33bbdip11u:4595": "tathā ayamapyupadeśo yujyate ata iti sūtrayojanāmabhiprayan sautraśāstrapadaṃ vyācaṣṭe - śāstramiti",
    "GSP33bbdip11u:4596": "viṣṇuriti śeṣaḥ /",
    "GSP33bbdip11u:4597": "tathācāntaryāmī viṣṇariha śāstrapadenokta ityarthaḥ /",
    "GSP33bbdip11u:4598": "antaryāmīti prakṛtābhiprāyeṇa /",
    "GSP33bbdip11u:4599": "yadvā - śāsti prerayati sarvāniti vyutapattyā antaryāmītyetadeva śāstramityasya",
    "GSP33bbdip11u:4600": "vyākhyānaṃ bhavatīti nāpadārthatvaśaṅkāvakāśaḥ /",
    "GSP33bbdip11u:4601": "ata eva bhāgavate dhyeye 'ntaryāmiṇyeva",
    "GSP33bbdip11u:4602_0": "śāstraśabdaprayogaḥ / aitareyabhāṣye 'śāsturantaryāmiṇaḥ'; iti śāstṛśabdaṃ mūlīkṛtya vyākhyāne 'pi, tadanusāreṇa ca tattvapradīpe",
    "GSP33bbdip11u:4602_1": "śāsturantaryāmiṇo viṣṇoriti vyākhyānepi nāsya tadvirodhaḥ śaṅkyaḥ,",
    "GSP33bbdip11u:4603": "yatastatparyāyaśabdavyākhyānenaiva śāstraśabdo vyākhyāto bhavatītyāśayena śāstraśabdaparyāyaśāstṛśabdo vyākhyāyate /",
    "GSP33bbdip11u:4604": "yadvā - śāstraśabde śāstṛ a",
    "GSP33bbdip11u:4605": "ityavayavavibhāgamabhipretya śāstrityaṃśasyāntaryāmiṇa ityanena aśabdasya viṣṇorityanena ca vyākhyātattvāt, atra tu avayavavibhāgamavivakṣitvā",
    "GSP33bbdip11u:4606": "śāstramityakhaṇḍapadasyāntaryāmiti vyākhyānāt tadanukūlatayā",
    "GSP33bbdip11u:4607": "'saṃvicchāstram'; iti vacanopanyāsācca na virodhaḥ /",
    "GSP33bbdip11u:4608": "'saṃvicchāstraṃ paraṃ padam'; iti hi bhāgavate /",
    "GSP33bbdip11u:4609": "antaryāmiṇo viṣṇoḥ śāstrapadavācyatve pramāṇamāha - saṃviditi //",
    "GSP33bbdip11u:4610": "prathamaskandhe vyāsaṃ prati nāradavākyamidam /",
    "GSP33bbdip11u:4611": "svapno māyāgrahaḥ śayyā jāgradābhāsa ātmanaḥ /",
    "GSP33bbdip11u:4612": "nāmarūpakriyāvṛttiḥ saṃvicchāstraṃ paraṃ padam // iti /",
    "GSP33bbdip11u:4613": "asyārthaḥ - ātmano jīvasya māyāvāsanākhyasaṃskāropādānakavastujñānarūpaḥ",
    "GSP33bbdip11u:4614": "svapnaḥ /",
    "GSP33bbdip11u:4615": "agrahaḥ jāgratsvapnaviṣayajñānarahitā śayyā suṣuptiḥ nāmarūpakriyāsu śabdārthakarmasu vṛttirvyāvṛttiryanyāḥ sā /",
    "GSP33bbdip11u:4616": "ābhāsaḥ pratyayaḥ saṃjñādiviṣayajñānarūpo jāgracca /",
    "GSP33bbdip11u:4617": "āhatyaitadavasthātrayaṃ yasmādātmanaḥ parabrahmaṇo bhavati, tatsaṃvit sarvaviṣayaka-",
    "GSP33bbdip11u:4618": "yathārthajñānarūpaṃ sarvajñaṃ vā /",
    "GSP33bbdip11u:4619": "śāstraṃ sarvaniyantṛ, paraṃ uttamaṃ padaṃ sadbhiḥ prāpyaṃ brahma aham acintayamiti /",
    "GSP33bbdip11u:4620": "bhāgavata ityanantaraṃ 'prayogāt'; iti śeṣaḥ /",
    "GSP33bbdip11u:4621": "asyāntaryāmītyanenānvayaḥ /",
    "GSP33bbdip11u:4622": "tattannāmnocyate viṣṇuḥ sarvaśāstṛtvahetutaḥ /",
    "GSP33bbdip11u:4623": "na kvāpi kiñcinnāmāsti tamṛte puruṣottamam //",
    "GSP33bbdip11u:4624": "iti pādme //",
    "GSP33bbdip11u:4625": "nanvantaryāmiṇi ahamādiprayogaḥ kathaṃ sambhavatītyāśaṅkyāṃ tatra tuśabdasūcitāṃ smṛtimevāha - tattaditi/ viṣṇuḥ 'tattannātmā';",
    "GSP33bbdip11u:4626": "anyaparatvena prasiddhāhamādināmnocyate iti /",
    "GSP33bbdip11u:4627": "anena tasyāntaryāmiṇi viṣṇau vidvadrūḍhirdarśitā /",
    "GSP33bbdip11u:4628": "'sarvaśāstṛtvahetutaḥ'; sarvaniyantṛtvanimitteneti /",
    "GSP33bbdip11u:4629": "anena mahāyogo darśitaḥ /",
    "GSP33bbdip11u:4630": "tatra tasya svātantryanimittokteḥ /",
    "GSP33bbdip11u:4631": "anena paramata ivāsmanmate 'pi lākṣaṇikatvaṃ parihṛtam 'puruṣottamam';",
    "GSP33bbdip11u:4632": "antaryāmiṇaṃ viṣṇuṃ 'ṛte'; vinā, anyatra 'kvāpi'; jīvādau 'kiṃ cit';",
    "GSP33bbdip11u:4633": "ahamādirūpaṃ 'nāma'; vācakatayā nāstīti /",
    "GSP33bbdip11u:4634": "anena harau paramamukhyatā anyatra kevalamukhyatā coktā /",
    "GSP33bbdip11u:4635": "anyathā na kvāpīti sāmānyaniṣedhāyogāt /",
    "GSP33bbdip11u:4636": "atrāhamādiśabdāḥ pratyagādivācitvena prasiddhāḥ, pratyagādayaśca sarvadā piṇḍībhūtāḥ, tānavivekenājñāḥ kevalajīvādau prayuñjate dahati śabdamiva kāṣṭhe /",
    "GSP33bbdip11u:4637": "prājñāstu mukhyāmukhyavivekavanto hyamukhmarthamanādṛtya mukhyārthe harau prayuñjataiti tattvanirṇaṭīkoktamanusandheyam",
    "GSP33bbdip11u:4638": "'pādme';",
    "GSP33bbdip11u:4639": "ityanantaram 'antaryāmiṇyahamādipadānāṃ mukhyatvokteḥ śāstradṛṣṭyā ahamādyupadeśo yukta eva'; iti vākyaśeṣaḥ /",
    "GSP33bbdip11u:4640": "'ahaṃ manurabhavaṃ sūryaśca'; (ṛ.4-23-1.) ityādivat // 30 //",
    "GSP33bbdip11u:4641": "nanvantaryāmiṇi ahamādiprayogādarśanāt tadayoga ityāśaṅkāṃ sūtroktadṛṣṭāntavivaraṇena pariharati - ahamiti // 'ahaṃ';",
    "GSP33bbdip11u:4642": "vāmadevasaṃjñakaṛṣyantaryāmī tattadantaryāmitayā manuḥ sūryaścābhavamiti ṛṅmantrārthaḥ /",
    "GSP33bbdip11u:4643": "ādipadena 'ahaṃ kakṣīvānṛṣirasmi vipro 'haṃ kutsam';",
    "GSP33bbdip11u:4644": "(ṛ.4-26-1.) ityādikaṃ gṛhyate /",
    "GSP33bbdip11u:4645": "'ityādivat'; evamādiprayogavadityasya",
    "GSP33bbdip11u:4646": "'śāstradṛṣṭyopadeśaḥ'; ityanenānvayaḥ /",
    "GSP33bbdip11u:4647": "jīvamukhyaprāṇaliṅgān neti cen nopāsātraividhyādāśritatvād iha tadyogāt |",
    "GSP33bbdip11u:4648": "'tāvanti śatasaṃvatsarasyāhnāṃ sahasrāṇi bhavanti'; (ai.ā. 2-2-4.)",
    "GSP33bbdip11u:4649": "iti jīvaliṅgaṃ prāṇasaṃvādādimukhyaprāṇaliṅgaṃ tasmāt neti cet -",
    "GSP33bbdip11u:4650": "punaruktamākṣipya samādadhatsūtramupanyasya ākṣepāṃśaṃ tāvadvyācaṣṭe -",
    "GSP33bbdip11u:4651": "jīveti // anusandhīyate uktamiti ca śeṣaḥ /",
    "GSP33bbdip11u:4652": "saṃvādo vivādaḥ kalahaḥ prāṇasya prāṇaissaha saṃvāda iti vigrahaḥ /",
    "GSP33bbdip11u:4653_0": "tathā ca yasmādatra prakaraṇe 'taṃ śataṃ varṣāṇyabhyārcat tasmācchataṃ varṣāṇi puruṣāyuṣo bhavanti'; (ai.ā. 2-2-1.) ityanena",
    "GSP33bbdip11u:4653_1": "yacchatasaṃvatsaraparyantaṃ prāṇasya jīvadehe 'vastānahetukaṃ",
    "GSP33bbdip11u:4654": "śatāyuṣṭvarūpaṃ jīvaliṅgamuktaṃ tat 'tāvanti śatasaṃvatsarasyāhnāṃ sahasrāṇi bhavanti'; ityādinā bahuṣu sthaleṣu anusandhīyate /",
    "GSP33bbdip11u:4655": "yasmācca 'tā",
    "GSP33bbdip11u:4656": "ahiṃsantāhamukthamahamukthamasmi'; (ai.ā. 2-1-4.) iti vākyena prāṇasya",
    "GSP33bbdip11u:4657": "prāṇairindriyaiḥ saha saṃvādarūpamukhyaprāṇaliṅgamuktam /",
    "GSP33bbdip11u:4658_0": "yasmāccādipadagṛhītaṃ 'prāṇo vaṃśa iti sthaviraḥ śākalyastadyathā śālāvaṃśe sarve 'nye vaṃśāḥ samāhitāssyuḥ evamasmin prāṇe",
    "GSP33bbdip11u:4658_1": "cakṣuśśrotraṃ mano vāgindriyāṇi śarīraṃ sarva ātmā samāhitaḥ'; (ai.ā. 3-2-1-1.) iti vākyena sarvajīvendriyadehadhārakatvarūpaliṅgaṃ",
    "GSP33bbdip11u:4658_2": "coktamasti tasmādayaṃ prāṇo na viṣṇuḥ, kintu jīvamukhyaprāṇāveveti yojanā /",
    "GSP33bbdip11u:4659": "yadyapi",
    "GSP33bbdip11u:4660": "'tasmācchataṃ varṣāṇi puruṣāyuṣo bhavanti'; (ai.ā. 2-2-1.) iti",
    "GSP33bbdip11u:4661": "śatāyuṣṭvaliṅgapratipādakavākyamevodāharaṇīyaṃ, na tu 'tāvanti'; iti vākyam /",
    "GSP33bbdip11u:4662": "tathāpi liṅgasya bahuṣu sthaleṣu anugamo 'stīti jñāpanāyopaniṣado jīvaliṅge tātparyamastīti jñāpayitum anusandhivākyamevodāhṛtam /",
    "GSP33bbdip11u:4663": "siddhānte śrutyarthastu - puruṣāyuṣaḥ śatasaṃvatsarasyāhnāṃ sahasrāṇi",
    "GSP33bbdip11u:4664": "śatasaṃvatsarāntaḥpraviṣṭāharniyāmakasūryagatabhagavatpuruṣarūpāṇi tāvanti sahasrāṇi /",
    "GSP33bbdip11u:4665": "kiyanti? bṛhatīsahasragatākṣarāṇāṃ vācyāni puṃrūpāṇi yāvanti sahasrāṇi tāvanti /",
    "GSP33bbdip11u:4666": "tathā ca tāni ṣaṭtriṃśatsahasrāṇi sampannāni bhavanti",
    "GSP33bbdip11u:4667": "/ 'tāḥ'; cakṣurādidevatāḥ 'ahiṃsanta'; vivādamakurvan /",
    "GSP33bbdip11u:4668": "kinviti? ahamasya caturmukhadehasyoktho 'smi utthāpako 'smīti /",
    "GSP33bbdip11u:4669": "na, antarbahissarvagatatvenetyupāsātraividhyādihāśritatvācca /",
    "GSP33bbdip11u:4670": "parihārāṃśaṃ vyācaṣṭe - neti // prāṇo viṣṇurneti na, kintu viṣṇurevāyaṃ,",
    "GSP33bbdip11u:4671": "na jīvādirityarthaḥ /",
    "GSP33bbdip11u:4672_0": "kuto netyatastatra prāguktānugamahetvanuṣaṅgaṃ, na coktajīvamukhyaprāṇaliṅgavirodha ityatastatrahetutvena yataḥ śāstradṛṣṭyā",
    "GSP33bbdip11u:4672_1": "tvayamupadeśaḥ ityasyānuṣaṅgaṃ, kimarthamantaryāmīti praśnasyāntarupāstyarthamiti parihāraṃ cābhipretya na copāsane",
    "GSP33bbdip11u:4673": "'vāntarabhedābhāva iti codyottaratvena pravṛttam 'upāsā'; iti sūtrāṃśaṃ vyācaṣṭe - antariti",
    "GSP33bbdip11u:4674": "gatatvenetyasyāntarbahissarvaśabdaiḥ pratyekaṃ sambandhaḥ /",
    "GSP33bbdip11u:4675": "itiśabdaḥ prakārārthaḥ /",
    "GSP33bbdip11u:4676": "tathā ca dehāntargatatvena tadbahirgatatvena sarvagatatveneti prakāreṇa 'upāsātraividhyāt';",
    "GSP33bbdip11u:4677": "bhagavadupāsanasya trividhatvādityarthaḥ/ nanu tathāpi kathanaṃ vyarthaṃ vastuta upāsanātraividhyasyehānuktasyāntaryāmikathanāprayojakatvādityataḥ",
    "GSP33bbdip11u:4678": "pravṛttam 'āśritatvāt'; ityaṃśaṃ caśabdādhyāhāreṇa vyācaṣṭe - iheti /",
    "GSP33bbdip11u:4679": "etatprakaraṇe uktatvādityarthaḥ /",
    "GSP33bbdip11u:4680": "upāsātraividhyasyeti vipariṇāmenātrānvīyate /",
    "GSP33bbdip11u:4681": "co hetūpapādakahetusamuccaye /",
    "GSP33bbdip11u:4682": "tathā ca atroktatraividhyāntargatāntaropāsanārthamantaryāmikathanaṃ yuktamiti bhāvaḥ /",
    "GSP33bbdip11u:4683": "'sa etameva sīmānaṃ vidāryaitayā dvārā prāpadyata'; (ai.ā. 2-4-3.)",
    "GSP33bbdip11u:4684": "'sa etameva puruṣaṃ brahma tatamamapaśyat'; (ai.ā. 2-4-3.)",
    "GSP33bbdip11u:4685": "'etaddha sma vai tadvidvānāha mahidāsa aitareyaḥ'; (ai.ā.2-1-8.)",
    "GSP33bbdip11u:4686": "ityādinā /",
    "GSP33bbdip11u:4687": "atropāsanātraividhyamucyata ityatrāpi kiṃ liṅgamityata āha - sa iti /",
    "GSP33bbdip11u:4688": "'saḥ'; vāsudevo bhagavān 'etameva sīmānaṃ'; śiromadhyaṃ vidāryaiva 'etayā",
    "GSP33bbdip11u:4689": "dvārā'; suṣumnānāḍyā 'prāpadyata'; prāptaḥ /",
    "GSP33bbdip11u:4690": "caturmukhahṛdayamiti śeṣaḥ /",
    "GSP33bbdip11u:4691": "anena bhagavato dehāntaḥpraveśokteḥ ukteścopāsanārthatvāt antarupāstiruktā bhavati /",
    "GSP33bbdip11u:4692": "'saḥ'; caturmukhadehe prākprapadābhyāmantaḥ praviṣṭo nārāyaṇaḥ",
    "GSP33bbdip11u:4693": "'etameva puruṣaṃ'; vyāsakṛṣṇakapilādirūpamātmānam ātataguṇaṃ svasvarūpabhūtamādānādikartāraṃ vā /",
    "GSP33bbdip11u:4694": "tatamaṃ 'lopaḥ samāne'; iti sūtrāttalopaḥ /",
    "GSP33bbdip11u:4695": "tamabarthe mapratyayo vā /",
    "GSP33bbdip11u:4696": "tathā ca tatamaṃ atiśayena vyāptaṃ niravadhikavyāptimantaṃ 'brahma'",
    "GSP33bbdip11u:4697": "guṇapūrṇam 'apaśyat'; tadguṇakatayā tadrūpaṃ dadarśetyarthaḥ /",
    "GSP33bbdip11u:4698": "kecittu -",
    "GSP33bbdip11u:4699": "takāra eva vyāptyabhidhāyaka ityāhuḥ /",
    "GSP33bbdip11u:4700": "anena sarvagatatvaṃ tathopāsanārthamuktam /",
    "GSP33bbdip11u:4701": "'tadetat'; prakṛtaṃ sarvaṃ 'vidvān';",
    "GSP33bbdip11u:4702": "jānannaitareyaḥ itarāyā apatyaṃ pumān viśālasaṃjñāt ṛṣeḥ utpannaḥ aitareyaḥ /",
    "GSP33bbdip11u:4703": "'mahidāso'; mahino mahātmāno devāḥ dāsabhūtāḥ yasyāsau bhagavānāhetyarthaḥ /",
    "GSP33bbdip11u:4704": "hasmavaiśabdāḥ prasiddhidyotakāḥ /",
    "GSP33bbdip11u:4705": "atra bahirupāstyarthaṃ mahidāsa āheti bahirupāstiruktā bhavati /",
    "GSP33bbdip11u:4706": "na ca vācyamatra svarūpamātramucyate, nopāsanārthamiti /",
    "GSP33bbdip11u:4707": "upāsanāṃ vinoktiprayojanābhāvāt /",
    "GSP33bbdip11u:4708": "ityādinetyasyetyādināvākyenopāsanātraividhyasyāśritatvādarthāduktatvādityanvayaḥ",
    "GSP33bbdip11u:4709": "/ ādiśabdena 'taṃ prapadābhyāṃ prāpadyata brahmemaṃ puruṣametasyāmetam';",
    "GSP33bbdip11u:4710": "(ai.ā. 2-1-4.) ityādikaṃ gṛhyate /",
    "GSP33bbdip11u:4711": "nanu 'etaddhasmavai tadvidvānāha",
    "GSP33bbdip11u:4712": "hiraṇyadanvaidaḥ'; (ai.ā. 2-1-5.) itivanmahidāso 'pi ṛṣitvenocyatāmiti cenna /",
    "GSP33bbdip11u:4713": "asyāḥ upaniṣadaḥ aitareyasaṃjñayaivetarāputrasya mahidāsasya ṛṣitvasiddhyā taduktervyarthatvāt",
    "GSP33bbdip11u:4714": "mahidāsābhidho jajñe itarāyāstapobalāt /",
    "GSP33bbdip11u:4715": "sākṣātsa bhagavānviṣṇuryastantraṃ vaiṣṇavaṃ vyadhāt //",
    "GSP33bbdip11u:4716": "iti brahmāṇḍe /",
    "GSP33bbdip11u:4717": "tathāpi mahidāsasya viṣṇutvaṃ kuto jñāyata ityata āha - mahidāseti //",
    "GSP33bbdip11u:4718": "'jajñe'; vyakto babhūva /",
    "GSP33bbdip11u:4719": "'sa ca'; mahidāsaḥ -",
    "GSP33bbdip11u:4720": "mahidāsastvaitareyo bahvṛcopaniṣadgataḥ /",
    "GSP33bbdip11u:4721": "sākṣātsa bhagavānviṣṇustannāmaiko munirhyabhūt //",
    "GSP33bbdip11u:4722": "iti chāndogyabhāṣye anantaroktabhagavadanyaḥ tatsaṃjñaketarāputraḥ ṛṣiratra na vivakṣitaḥ, kintu /",
    "GSP33bbdip11u:4723": "yo 'vaiṣṇavaṃ'; viṣṇuviṣayaṃ 'tantraṃ';",
    "GSP33bbdip11u:4724": "granthaṃ 'vyadhāt'; nirmame /",
    "GSP33bbdip11u:4725": "yadvā - 'tantraṃ'; pañcarātraṃ vyadhāt nāradādibhyo vyācakhyau /",
    "GSP33bbdip11u:4726": "yaśca 'sākṣāt'; svayaṃ 'bhagavān';",
    "GSP33bbdip11u:4727": "pūrṇajñānādimān 'viṣṇuḥ'; tadavatārabhūtaḥ pūrvoktaḥ sa evātra vivakṣita ityāha - sākṣāditi/ brahmāṇḍe purāṇa ityasyāśritatvādityanenānvayaḥ /",
    "GSP33bbdip11u:4728": "mahidāsasya viṣṇutvoktiriti tadarthaḥ /",
    "GSP33bbdip11u:4729": "tena caśabdānvayaḥ /",
    "GSP33bbdip11u:4730": "tattadupāsanāyogyatayā ca puruṣāṇām /",
    "GSP33bbdip11u:4731": "nanvekavidhopāsanayā sarveṣāṃ brahmāparokṣasambhavātkimupāsātraividhyena ityataḥ pravṛttaṃ 'tadyogāt'; iti sūtraśeṣaṃ vyācaṣṭe - tattaditi //",
    "GSP33bbdip11u:4732": "upāsanetyanena puruṣāṇāmityanena ca tadityasyāvṛttiḥ sūcitā /",
    "GSP33bbdip11u:4733": "caḥ samuccaye /",
    "GSP33bbdip11u:4734_0": "tathā ca teṣāṃ puruṣāṇāṃ manuṣyarṣigandharvadevākhyādhikāriṇāṃ teṣu trividhopāsaneṣu madhye tattadupāsane yathākramaṃ bahirantarvyāptirūpaikaikopāsana",
    "GSP33bbdip11u:4734_1": "eva yogyatayā yogyatvena hetunetyarthaḥ asyopāsātraividhyādityanenānvayaḥ /",
    "GSP33bbdip11u:4735": "tathā cānekavidhopāstiyogyatāvatāmadhikāriṇāṃ naikavidhopāsanayā brahmajñānamiti tattraividhyamāvaśyakamiti bhāvaḥ /",
    "GSP33bbdip11u:4736": "keṣāṃcitsarvagatvena keṣāṃciddhṛdaye hariḥ /",
    "GSP33bbdip11u:4737": "keṣāñcidbahirevāsau upāsyaḥ puruṣottamaḥ /",
    "GSP33bbdip11u:4738": "iti brāhme /",
    "GSP33bbdip11u:4739_0": "puruṣāṇāmuktānekavidhopāsanayogyatā kuto jñāyata ityataḥ kartṛviśeṣānanupādāya sāmānyataḥ upāsakatraividhyapratipādikāṃ smṛtiṃ",
    "GSP33bbdip11u:4739_1": "paṭhati - keṣāñciditi // 'puruṣottamo'; hariḥ 'keṣāñcit'; devānāṃ devaiḥ sarvagatatvena prakāreṇopāsyaḥ /",
    "GSP33bbdip11u:4740": "'keṣāñcit'; ṛṣigandharvādīnāṃ 'hṛdaye';",
    "GSP33bbdip11u:4741": "svasvahṛdayākāśe upāsyaḥ /",
    "GSP33bbdip11u:4742": "'keṣāñcit'; manuṣyottamānāṃ tu bahirevopāsya",
    "GSP33bbdip11u:4743": "ityarthaḥ /",
    "GSP33bbdip11u:4744": "prācuryādevamuktiḥ /",
    "GSP33bbdip11u:4745": "iti brāhma ityasya tattadupāsanayogyatayā tadviśiṣṭatvena puruṣāṇāmāśritatvāduktatvāditi pūrveṇānvayaḥ",
    "GSP33bbdip11u:4746": "agnau kriyāvatāṃ viṣṇuryogināṃ hṛdaye hariḥ /",
    "GSP33bbdip11u:4747": "pratimāsvaprabuddhānāṃ sarvatra viditātmanām //",
    "GSP33bbdip11u:4748": "iti ca // 31 //",
    "GSP33bbdip11u:4749": "// iti pādāntyaprāṇādhikaraṇam //",
    "GSP33bbdip11u:4750": "iti śrīmadānandatīrthabhagavatpādācāryaviracite brahmasūtrabhāṣye prathamādhyāyasya prathama",
    "GSP33bbdip11u:4751": "atraivādhikaraṇe kartṛviśeṣapratipādakaṃ viśeṣapramāṇamāha - agnāviti //",
    "GSP33bbdip11u:4752": "viṣṇuḥ 'kriyāvatāṃ'",
    "GSP33bbdip11u:4753": "yajñādikriyānuṣṭhātṛṇām 'agnau'; gārhapatyādau upāsyaḥ hariḥ /",
    "GSP33bbdip11u:4754": "'yoginām';",
    "GSP33bbdip11u:4755": "ṛṣīṇāṃ hṛdaye upāsyaḥ /",
    "GSP33bbdip11u:4756": "'aprabuddhānāṃ'; mandamatīnāṃ atyalpapratibhānāṃ manuṣyottamānāṃ 'pratimāsu'; kṛṣṇarāmādivigraheṣu upāsyaḥ /",
    "GSP33bbdip11u:4757": "'viditātmanāṃ'; viśeṣato jñātabhagavadrūpāṇām aśrutapratibhānāṃ devānāṃ tu 'sarvatra'; sarvasthāneṣūpāsya ityarthaḥ /",
    "GSP33bbdip11u:4758": "atrāgnau pratimāsviti vākyadvayena bahirmātropāsanopalakṣyate /",
    "GSP33bbdip11u:4759": "ata eva sthānadvayoktiḥ /",
    "GSP33bbdip11u:4760": "yathāśruteḥ sūryādau viṣṇūpāsterbahirupāstitvaṃ na syāt /",
    "GSP33bbdip11u:4761": "yogināmityanenāntarupāstiruktā /",
    "GSP33bbdip11u:4762": "'ṛṣayo 'ntaḥprakāśāḥ'; () iti śruteḥ /",
    "GSP33bbdip11u:4763": "sarvatreti sarvagatopāstiriti jñātavyam /",
    "GSP33bbdip11u:4764": "na cātra “yeṣāṃ bahirupāsanena mokṣasteṣāmapi hṛdyupāsanaṃ",
    "GSP33bbdip11u:4765": "kiñcitkāryameva”iti bṛhadbhāṣyeṇa “bhagavān bimbadarśanenainaṃ",
    "GSP33bbdip11u:4766": "mocayati”iti nyāyavivaraṇena ca virodhaśśaṅkyaḥ /",
    "GSP33bbdip11u:4767": "agnāviti vākye 'nyaniṣedhābhāvena bimbaśabditasvasvayogyātmāparokṣārthaṃ hṛdyupāsanasyāpi sarvaiḥ kāryatvābhyupagamāt /",
    "GSP33bbdip11u:4768": "mocakayogyāparokṣadvārābhūtāvatārādyaparokṣasādhanopāsanāya eva taistaiḥ prācuryeṇa prakaraṇasyāgnāviti vākyena vyavasthayā pratipādanācca /",
    "GSP33bbdip11u:4769": "iti ceti /",
    "GSP33bbdip11u:4770": "caḥ samuccaye /",
    "GSP33bbdip11u:4771": "vacanadvayasyāpyekārthasādhakatvādasyāpi brāhme āśritatvāditi pūrveṇānvayaḥ /",
    "GSP33bbdip11u:4772": "tattadupāsanayogyatāvattvena puruṣaviśeṣāṇāmuktatvāditi tadarthaḥ /",
    "GSP33bbdip11u:4773": "ato na tadyogāditi hetvasiddhiḥ śaṅkyeti bhāva /",
    "GSP33bbdip11u:4774": "anena nātroktaprāṇo viṣṇuḥ, kintu jīvamukhyaprāṇāveva /",
    "GSP33bbdip11u:4775": "kutaḥ?",
    "GSP33bbdip11u:4776": "'jīvamukhyaprāṇaliṅgāt';",
    "GSP33bbdip11u:4777": "śatāyuṣṭvarūpajīvaliṅgasyaprāṇasaṃvādādirūpamukhyaprāṇaliṅgasya ceha śravaṇāditi cet - na, viṣṇurevāyaṃ prāṇaḥ, na jīvādiḥ /",
    "GSP33bbdip11u:4778": "kutaḥ? 'anugamāt';",
    "GSP33bbdip11u:4779": "hetoreva, na cānyaśrutiliṅgavirodhaḥ /",
    "GSP33bbdip11u:4780": "uktarītyā 'tadyogāt';",
    "GSP33bbdip11u:4781": "teṣāmantaryāmiviṣayatvopapatteḥ /",
    "GSP33bbdip11u:4782": "yataśśāstradṛṣṭyāyam upadeśa iti vā /",
    "GSP33bbdip11u:4783": "kimarthamatrāntaryāmikathanamiti cet, antarupāstyarthamiti brūmaḥ /",
    "GSP33bbdip11u:4784": "na copāsane 'vāntarabhedābhāvaḥ /",
    "GSP33bbdip11u:4785": "'upāsātraividhyāt'; antarādibhedena bhagavadupāsanasya trividhatvāt /",
    "GSP33bbdip11u:4786": "na ca tathāpi kathanamayuktam /",
    "GSP33bbdip11u:4787": "vāstavatraividhyasyehānuktasya kathanāprayojakatvāditi vācyam /",
    "GSP33bbdip11u:4788": "'iha';",
    "GSP33bbdip11u:4789": "prakaraṇe tatraividhyasyāśritatvāduktatvāt /",
    "GSP33bbdip11u:4790": "na caikavidhopāsanayā sarveṣāṃ brahmāparokṣasambhavāt kimupāsātraividhyeneti vācyam /",
    "GSP33bbdip11u:4791": "'tadyogāt'; teṣāṃ puruṣāṇāṃ tasmin tadupāsana eva yogyatvāt /",
    "GSP33bbdip11u:4792": "anekavidhopāstiyogyatāvatāṃ ca puruṣāṇāṃ ekavidhapāsanayāparokṣāsambhavena yogyatābhedādupāsātraividhyasyāvaśyakatvāditi sūtrārtha ukto bhavati /",
    "GSP33bbdip11u:4793": "na ca vivādakartṛtvaliṅgasyāntaryāmiviṣayatve 'udāsīnau ca tāvāstāṃ keśavaścābjasambhavaḥ'; iti vacanavirodhaḥ śaṅkyaḥ /",
    "GSP33bbdip11u:4794": "tasyāntaryāmiviṣayabhinnabāhyarūpaviṣayatvāt /",
    "GSP33bbdip11u:4795": "ato 'nyaliṅgānāṃ",
    "GSP33bbdip11u:4796": "tattadantaryāmiviṣayatvopapatteḥ tadvirodhābhāvāt /",
    "GSP33bbdip11u:4797": "viṣṇurevāyaṃ prāṇaḥ ānandamayaśceti yuktā tajjijñāseti siddham /",
    "GSP33bbdip11u:4798": "// iti pādāntyaprāṇādhikaraṇam //",
    "GSP33bbdip11u:4799_0": "iti śrīmatparamahaṃsaparivrājakācāryāṇāṃ sarvatantrasvatantrāṇāṃ śrīmadraghunāthatīrthapūjyapādānāṃ śiṣyeṇa śrīmajjagannāthayatinā",
    "GSP33bbdip11u:4799_1": "kṛtāyāṃ śrīmadbrahmasūtrabhāṣyadīpikāyāṃ prathamādhyāyasya prathamaḥ pādaḥ",
    "GSP33bbdip11u:4800": "// om //",
    "GSP33bbdip11u:4801": "1. tataḥ saptadaśe jātaḥ satyavatyāṃ parāśarāt /",
    "GSP33bbdip11u:4802": "cakre vedataroḥ śākhā dṛṣṭvā puṃso 'lpamedhasaḥ // śrīmadbhāgavatam,",
    "GSP33bbdip11u:4803": "1. taduktam īśāvāsyabhāṣyaṭīkāyāṃ - 'brahmādīnām aprāptajñānamutpadyate śriyastu sarvadā vidyata iti vivekaḥ'; iti/"
}