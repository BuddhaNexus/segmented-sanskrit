{
    "XXn1136u_001:0": " buddhamatam",
    "XXn1136u_001:1": " nāṭyam",
    "XXn1136u_001:2": " nṛttaṃ gītaṃ vādyam iti trayaṃ 'nāṭyam' ityucyate;",
    "XXn1136u_001:3": " tauryatrikam iti ca |",
    "XXn1136u_001:4": " jarattamāryāḥ sāhityavidyāyā iva nāṭyavidyāyā api rasajñā babhūvuḥ |",
    "XXn1136u_001:5": " asyā ākaragrantho nāṭyaveda ityucyate |",
    "XXn1136u_001:6": " sa dvisahasravarṣaprācīnena bharatamuninā praṇītaḥ |",
    "XXn1136u_001:7": " abhinavaguptācāryaḥ 4100 tamavarṣajīvī vistṛtām asya vivṛtiṃ viracitavān abhinavabhāratīṃ nāma ||",
    "XXn1136u_001:8": " buddhamatam",
    "XXn1136u_001:9": " ukte jātiniyame niraṅkuśam anuvartamāne gateṣu parassahastreṣu vatsareṣu kṣatriyā vīravṛttau vaiśyā vāṇijyavṛttau cāsaktāḥ santo vaidikeṣu yajñakarmasu brāhmaṇān prāyaḥ pratinidhātum ārebhire |",
    "XXn1136u_001:10": " pracīyamāne pratinidhānapakṣe teṣāṃ brāhmaṇeṣvatibahumāna āsīt;",
    "XXn1136u_001:11": " vedādhyayane cāvaśyakatvabuddhyabhāvād apravṛttirāsīt | (79)",
    "XXn1136u_001:13": " vedaśāstravijñānaṃ brāhmaṇamātraśaraṇaṃ babhūva |",
    "XXn1136u_001:14": " brāhmaṇāśca vahavaḥ sulabhayā pūjayā saṃtṛptā vidyāpariśīlane yathāpūrvaṃ śraddhāṃ na babandhuḥ |",
    "XXn1136u_001:15": " evaṃ kṣīyamāṇe vidyāpracāre sarveṣāṃ varṇānāṃ vidyāmūlāḥ sadguṇā viralā āsan |",
    "XXn1136u_001:16": " krameṇa teṣāṃ parasparasnehaḥ samadṛṣṭitvaṃ 'cāturvarṇyam ekaṃ kuḍumbam' iti buddhiścāstaṃ jagāma |",
    "XXn1136u_001:17": " pratyutottamavarṇānām avaravarṇoṣvavajñā,",
    "XXn1136u_001:18": " teṣām uttamavarṇeṣvīrṣyā cāṅkuritā babhūva |",
    "XXn1136u_001:19": " doṣakulaṣāśca varṇānām ācārā bahulīvabhūbuḥ |",
    "XXn1136u_001:20": " asminnavasare buddhamataṃ bhārate prādurāsīt |",
    "XXn1136u_001:21": " idaṃ mataṃ jātiniyamābhāvājjātiniyamakleśam anubhavatāṃ janānāṃ kārābandhamocanamiva mahad āśvāsasthānam abhavat |",
    "XXn1136u_001:22": " brāhmaṇā api kecit tatkāle guṇadarśanād matamidam aṅgīcakruḥ; kimutānye |",
    "XXn1136u_001:23": " aihikasukhavairāgyam,",
    "XXn1136u_001:24": " ahiṃsā,",
    "XXn1136u_001:25": " satyam,",
    "XXn1136u_001:26": " asteyaṃ,",
    "XXn1136u_001:27": " śāntiḥ,",
    "XXn1136u_001:28": " samadṛṣṭitā,",
    "XXn1136u_001:29": " bhutadayā,",
    "XXn1136u_001:30": " paropakāraḥ,",
    "XXn1136u_001:31": " śaraṇāgataparitrāṇam ityete guṇā ācārāśca sārabhūtā (80)",
    "XXn1136u_001:33": " mate'smin brāhmaṇamatavad upadiṣṭāḥ |",
    "XXn1136u_001:34": " tathā svarganarakau devāḥ punarjanma nirvāṇāparanāmā mokṣaśca mate'sminnabhyupagamyante |",
    "XXn1136u_001:35": " kintu jantuhiṃsayeśvarayajanaṃ yad brāhmaṇamate'ṅgīkṛtaṃ ,",
    "XXn1136u_001:36": " tad asmin mate'tyantaṃ ninditam |",
    "XXn1136u_001:37": " sṛgālavādasūtre mahārāhulasūtre ca buddhamatasya tattvānyupadiṣṭāni |",
    "XXn1136u_001:38": " idaṃ mataṃ kalivarṣīyasya ṣaḍviṃśaśatakasyottarārdhe'ṅkuritaṃ bhikṣusaṅghasya mahatāṃ rājñāṃ ca prayatnād bhāratam akhilam ākramya cīneṣu jāpānadeśe laṅkāyāṃ ca pracāram alabhata |",
    "XXn1136u_001:39": " tad adhyatve bhārate paraṃ viralaṃ pracarati ||",
    "XXn1136u_001:40": " buddhamuniḥ",
    "XXn1136u_001:41": " purā nepāleṣu kapilavastunagare śākyānāṃ kṣatriyāṇāṃ vaṃśe śuddhodano nāma rājā babhūva |",
    "XXn1136u_001:42": " tasya cirāya santatim abhilaṣato māyādevyāṃ siddhārtho nāma sūnuḥ kalivarṣe 2544 tame'jāyata | ayaṃ vaṃśa- (81)",
    "XXn1136u_001:44": " nāmnā “gautama“ iti jātināmnā “ śākyamuni“ riti,",
    "XXn1136u_001:45": " matadarśanād “buddha“ iti ca prasiddha āsīt |",
    "XXn1136u_001:46": " saptame'hni mātrā viyuktam enaṃ mātṛṣvasā gautamī parivardhayāmāsa |",
    "XXn1136u_001:47": " ayam adhītavidyaḥ prāpte yauvane gopāṃ nāma śākyakanyakāṃ pariṇīya tasyāṃ rāhulābhidhaṃ putraṃ janayāmāsa |",
    "XXn1136u_001:48": " eṣa mānuṣabhogeṣvatidṛḍhayā naśvaratvabhāvanayā rājyabhogād virajya kvacana rātrau prasuptaśāntād antaḥpurāt pravavrāja |",
    "XXn1136u_001:49": " prathamaṃ girivrajam āsādya tatratyāsu guhāsu vasabhdyaḥ parivrājakebhya āryamatatattvāni samyag jagrāha |",
    "XXn1136u_001:50": " tāvatā svābhīṣṭaṃ sukham alabdhaṃ paśyan sa buddhagayāyāṃ ghoraṃ tapaścaritum ārebhe |",
    "XXn1136u_001:51": " tathā tapasyannayaṃ ṣaṭsu varṣeṣvatīteṣu kvasid dine śramātiśayād mūrcchito babhūva;",
    "XXn1136u_001:52": " kṣeṇena ca pratilabdhāyāṃ saṃjñāyāṃ tapaḥ parisamāpayāmāsa |",
    "XXn1136u_001:53": " atha phalgunīnadyāstīraṃ prāpya kasyāpi bodhidrumasya mūle yadāyaṃ niṣasāda,",
    "XXn1136u_001:54": " tadā sarvaṃ pūrvajanmavṛ- (82)",
    "XXn1136u_001:56": " ttam asya pratibhātam āsīt;",
    "XXn1136u_001:57": " tattvajñānaṃ codbuddham abhavat |",
    "XXn1136u_001:58": " tato buddhaḥ kāśyām urubilve ca bahun śiṣyān avindata |",
    "XXn1136u_001:59": " saśiṣya eṣa vītarāgo muniḥ parārthaparāṇyavadātāni karmāṇyācaran guṇaikasārairupadeśairjanān jātibhedam anādṛtya tata itaḥ svamate praveśayāmāsa",
    "XXn1136u_001:60": " sa magadheṣu rājñā bimbisāreṇātivelaṃ pūjyamānaściram uvāsa |",
    "XXn1136u_001:61": " punarutsukasya piturdarśanāya kapilavastunagaraṃ gatvā svaputraṃ rāhulaṃ svamate prāveśayat |",
    "XXn1136u_001:62": " pitṛniryāṇāt parato mātṛṣvasāraṃ bhāryāṃ ca sa kāṣāyaṃ grāhayāmāsa |",
    "XXn1136u_001:63": " atha muniranapāyinīṃ kīrtti jagati pratiṣṭhāpya 2624 tame kalivarṣe nirvāṇaṃ prapede |",
    "XXn1136u_001:64": " enaṃ muniṃ viṣṇoravatāraṃ purāṇāni kīrtayanti ||"
}