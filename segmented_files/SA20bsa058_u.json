{
  "SA20bsa058_u:0_0": "Maitreyanāthakṛtā Bhavasaṅkrāntiṭīkā",
  "SA20bsa058_u:1_0": "namaḥ sarvajñāya",
  "SA20bsa058_u:2_0": "bhāvābhāvānna janmāsti iti / bījādvīja utpadyamāne ghaṭādapi ghaṭotpattiryujyeta /",
  "SA20bsa058_u:2_1": "ātmakriyāniṣedhāt [bījāt] bījotpattirna saṃbhavati /",
  "SA20bsa058_u:2_2": "pañcavidhabhūtapariṇāmadharmatā,",
  "SA20bsa058_u:2_3": "pratītyasamutpādadharmatā / evaṃ sati śubhāśubhamucchinnabhāraṃ kenacit dṛśyeta /",
  "SA20bsa058_u:2_4": "tattu mūṣikādantodgīrṇaviṣameghagarjanaglāna [bīja]vannotpannam /",
  "SA20bsa058_u:2_5": "pratītyasamutpādadharmatā / tena na bhāvādutpattidharmatā /",
  "SA20bsa058_u:3_0": "tasya bhāvasyacāsataḥ / janmādānaṃ saṃbhavati iti / evaṃ sati bhāvāsyāsata utpattau vandhyāsutaḥ gaganakusumaṃ śaśaśṛṅgañca saṃbhavet /",
  "SA20bsa058_u:3_1": "evamasaṃbhavāt utpattirna saṃbhavati /",
  "SA20bsa058_u:3_2": "nahyagnimadhye nikṣiptabījasya janma saṃbhavati /",
  "SA20bsa058_u:3_3": "ucyate tu bhāvasya tasyāsato janmopādānaṃ bhavati [iti] /",
  "SA20bsa058_u:3_4": "yathā prasannajalapūrṇasarasi śaivālaṃ padmañcotpadyate /",
  "SA20bsa058_u:3_5": "uttarāraṇyadharāraṇibhyāmagnirutpadyate /",
  "SA20bsa058_u:3_6": "utpattau satyāmapi ko doṣaḥ syāt /",
  "SA20bsa058_u:3_7": "nityabhāvādutpannātmakamiṣyate /",
  "SA20bsa058_u:4_0": "indriyairūpalabdhaṃ yattattattvena bhavedyadi /",
  "SA20bsa058_u:4_1": "bālāstattvavido jātāḥ na jñeyatattvakāraṇam //",
  "SA20bsa058_u:5_0": "[uktaṃ] laṅkāvatārasūtre /",
  "SA20bsa058_u:5_1": "astitvaṃ sarvabhāvānāṃ yathā bālairvikalpyate /",
  "SA20bsa058_u:5_2": "yadi te bhavedyathādṛṣṭāḥ sarvesyustattvadarśinaḥ //",
  "SA20bsa058_u:6_0": "anyatra uktam / na cakṣuḥ prekṣate rūpaṃ lokastu parimohataḥ /",
  "SA20bsa058_u:6_1": "pravartate hyakṣamārge svabhāvastasya tādṛśaḥ /",
  "SA20bsa058_u:7_0": "yathā māyāmarīcisvapnapratiśrutkendradhanurudakacandrabimbanirmitamāyānagaravikalpaḥ /",
  "SA20bsa058_u:8_0": "śūrapādairapyuktam /",
  "SA20bsa058_u:9_0": "sadasacca mṛtaṃ jātaṃ tannirūddha yadasti na /",
  "SA20bsa058_u:9_1": "bhāvotpādakameveti lakṣaṇaṃ bhāvadarśinām //",
  "SA20bsa058_u:9_2": "bhāvadṛṣṭyā khalu bhrāntaṃ yathā khapuṣpacintanam /",
  "SA20bsa058_u:9_3": "dharmatā hi nabhastulyā / iti /",
  "SA20bsa058_u:10_0": "ākāśasamabhāvasya śūnyatvena utpattibhaṅgadoṣamalālepāt dharmatāmātraṃ rūpavedanādayaḥ /",
  "SA20bsa058_u:10_1": "te gaganasamāḥ / jananāntare pratītyasamāgamenotpadyante /",
  "SA20bsa058_u:10_2": "tacca sāṃvṛt loke / paramārthasya na virodhi / acintyā māyādharmalakṣaṇatā /",
  "SA20bsa058_u:11_0": "[bāhyaḥ] pratītyasamutpādaḥ katamaiḥ pañcabhiḥ kāraṇairdraṣṭavyaḥ /",
  "SA20bsa058_u:11_1": "[na] svayaṃ śāśvatato nocchedato na saṃkrāntito na svayaṃbhūhetutaḥ na phalavipākābhinirvṛttitastadvisadṛśānuprabandhata [śceti] /",
  "SA20bsa058_u:11_2": "kathaṃ [na] svayaṃ śāśvatataḥ /",
  "SA20bsa058_u:11_3": "yasmādvījāṅkurau visadṛśau / na caivaṃ yadvījaṃ sa evāṅkura [iti] /",
  "SA20bsa058_u:11_4": "evaṃ hi bījaṃ niruddhyate / aṅkura utpadyate / kathaṃ nocchedataḥ / na pūrvaniruddhāddhījādaṅkuro niṣpadyate /",
  "SA20bsa058_u:11_5": "niruddhamatrādvījāttu tatsamaye aṅkura utpadyate /",
  "SA20bsa058_u:11_6": "tulādaṇḍanāmonnāmavat / kathaṃ na saṅkrāntitaḥ / bījavisadṛśo hyaṅkuraḥ / kathaṃ na svayaṃbhūhetutaḥ / ādyaphalasyāsvayaṃbhāvāt / kathaṃ na phalavipākābhinirvṛttitaḥ /",
  "SA20bsa058_u:11_7": "phalasvarūpaṃ siddhyati / na hi phalena phalotpattirasti /",
  "SA20bsa058_u:11_8": "kathaṃ visadṛśānuprabandhataḥ /",
  "SA20bsa058_u:11_9": "evaṃ pratītya samutpannaistairutpāditaṃ phalam /",
  "SA20bsa058_u:12_0": "skandhotpādarītirapiu / avidyayā saṃskāro vijñānaṃ nāmarūpaṃ ṣaḍāyatanaṃ pañcaskandhāśca siddhyanti /",
  "SA20bsa058_u:13_0": "śūnyaireva yotpattistadrūpāṇāṃ svarūpakam /",
  "SA20bsa058_u:13_1": "pratītyapratyayotpannamevaṃ siddhyā prasiddhyati //",
  "SA20bsa058_u:13_2": "evaṃ sā śūnyatā svayaṃbhūtvā rūpaṃ samīkṣyate /",
  "SA20bsa058_u:13_3": "sarvabhāvaḥ śūnyatā hi śūnyataivaṃ pravartate //",
  "SA20bsa058_u:14_0": "evaṃ bāhya ādhyātmikaḥ sarvo dharmaḥ śūnyaḥ /",
  "SA20bsa058_u:14_1": "svabhāvato bhāvo yena hetusaṃbhūtaḥ ataḥ sarvadharma ākāśasamaḥ /",
  "SA20bsa058_u:14_2": "evaṃ bhāvo 'bhāvaḥ saṃbhavati /",
  "SA20bsa058_u:15_0": "na kāraṇaṃ nāpi kāryam ityādinā eṣa lokaḥ paro 'pi ca iti paryantam /",
  "SA20bsa058_u:15_1": "kāraṇena īśvareṇa kṛta iṣyate /",
  "SA20bsa058_u:15_2": "karmasaṃbhūtaḥ cittamātraṃ vā iṣyate /",
  "SA20bsa058_u:15_3": "evaṃ neṣyate cet kaḥ śubhāśubhaṃ vahati /",
  "SA20bsa058_u:15_4": "tīrthikocchedaprasaṅgaḥ / tasyottara [mucyate] / vastutaḥ satyaṃ na bhavati [lokaḥ] /",
  "SA20bsa058_u:15_5": "karmasaṃbhūto 'pi svapnasadṛśaḥ /",
  "SA20bsa058_u:16_0": "bhāva evamabhāvatvādajo 'san tasya vai ciram /",
  "SA20bsa058_u:16_1": "pratītyodgamakāle tu karmaṇaḥ phalavedanā //",
  "SA20bsa058_u:17_0": "āryasamādhirājasūtre /",
  "SA20bsa058_u:17_1": "na ca asmi loki mṛti kaści [naro] paraloka saṃkramati gacchati vā /",
  "SA20bsa058_u:17_2": "na ca karma naśyati kadāci kṛtaṃ phalu deti [kṛṣṇaśubha] saṃsarato //",
  "SA20bsa058_u:18_0": "laṅkāvatārasūtre /",
  "SA20bsa058_u:18_1": "deśemi śūnyatāṃ nityaṃ śāśvatocchedavarjitām /",
  "SA20bsa058_u:18_2": "saṃsāraṃ svapnamāyākhyaṃ na ca karma vinaśyati //",
  "SA20bsa058_u:19_0": "āryākāśasamatāsamādhisūtre /",
  "SA20bsa058_u:19_1": "pūrvaṃ kṛtaṃ tanna kṛtaṃ na kṛtaṃ tacchubhāśubham /",
  "SA20bsa058_u:19_2": "sugatasya pūrvākaraṇāt kṛtaṃ tadapi no bhavet //",
  "SA20bsa058_u:19_3": "bodhisattvabodhicittaṃ kṛtaṃ tadapi no bhavet /",
  "SA20bsa058_u:19_4": "kṛto nirūḍhilābho 'pi kṛtaḥ so 'pi ca no bhavet //",
  "SA20bsa058_u:19_5": "karmāṇi na praṇaśyanti kalpakoṭyantato 'pi ca /",
  "SA20bsa058_u:19_6": "pratītyāgamakāle tu dehināṃ phalavedanā //",
  "SA20bsa058_u:20_0": "anutpannarūpameva / iti /",
  "SA20bsa058_u:21_0": "yadīśvareṇa kathamapi na nirmitam / kathaṃ hi loka utpannaḥ /",
  "SA20bsa058_u:22_0": "vandhyāstrītanayasyāpi kastatra janma janayati /",
  "SA20bsa058_u:23_0": "lokaḥ prathamato 'jātaḥ ityādi /",
  "SA20bsa058_u:24_0": "ādau svayamanutpannaḥ pratītyasamutpanno bhāvaḥ /",
  "SA20bsa058_u:24_1": "tasya ca janma īśvarādinā kenāpi nāvatāritam /",
  "SA20bsa058_u:24_2": "cetanasyādāvajātatvena īśvaraḥ svayamasiddhaḥ /",
  "SA20bsa058_u:24_3": "pratītyasamutpannasya ca janma neśvareṇāvatāritam /",
  "SA20bsa058_u:25_0": "saṃbhavaṃ vibhavañcaiva mohātpaśyanti bāliśāḥ /",
  "SA20bsa058_u:25_1": "na saṃbhavaṃ na vibhavaṃ prajñāyukto vipaśyati //",
  "SA20bsa058_u:26_0": "āryasamādhirājasūtre /",
  "SA20bsa058_u:26_1": "astīti nāstīti ubhe 'pi antā śuddhī aśuddhīti ime 'pi antā /",
  "SA20bsa058_u:26_2": "tasmādubhe anta vivarjayitvā madhye 'pi sthānaṃ na karoti paṇḍitaḥ //",
  "SA20bsa058_u:27_0": "madhyānte [?]",
  "SA20bsa058_u:27_1": "yena tarkaḥ kalpamātraṃ talliṅgaṃ niṣphalaṃ sthitam /",
  "SA20bsa058_u:27_2": "evaṃ tu viduṣā proktaṃ vikalpādvadhyate 'dhamaḥ //",
  "SA20bsa058_u:27_3": "parikṣamaṇo mucyeta jagattatkaraṇena ca /",
  "SA20bsa058_u:27_4": "yogī saṃprekṣate śūnyaṃ yathā tamisradarśanaḥ //",
  "SA20bsa058_u:27_5": "bhaiṣajyayogādīkṣeta vyutsṛjettimiraṃ ca tat /",
  "SA20bsa058_u:27_6": "avidyātimirākrāntanetrāḥ saṃbhavaṃ vibhavaṃ dṛḍham //",
  "SA20bsa058_u:27_7": "gṛhṇanto vāsanāvaśāt muktyanarhāḥ samīritāḥ //",
  "SA20bsa058_u:28_0": "anarthabhrāntaloko hi ityādyuktam /",
  "SA20bsa058_u:29_0": "kārakavedayitrādi na kiñcidasti /",
  "SA20bsa058_u:29_1": "mokṣārthākārake paramārthabhrāntaḥ /",
  "SA20bsa058_u:29_2": "athavā anarthaṃ bhraman bhavasindhurmāyānagarasadṛśaḥ /",
  "SA20bsa058_u:30_0": "uktamāryadevapādaiḥ /",
  "SA20bsa058_u:30_1": "bhāvo 'bhāvo na dvitayaṃ sadasanmiśrito na saḥ /",
  "SA20bsa058_u:30_2": "nāpi tattadabhāvādi vicāre 'pi ciraṃ kṛte /",
  "SA20bsa058_u:30_3": "tatpadamatidurbhāṣam /",
  "SA20bsa058_u:31_0": "sadasadutpannavinaṣṭayat kiñcidbhāvavarjanadharmanairātmyadeśanā parivartaḥ prathamaḥ //",
  "SA20bsa058_u:32_0": "adhunā skandhanairātmyaṃ pratipādayan saṃvṛtisatyamāśrityāha lokotpattirītim /",
  "SA20bsa058_u:33_0": "vikalpāllokasaṃbhavaḥ iti /",
  "SA20bsa058_u:34_0": "śubhāśubhakalpanā vikalpaḥ / tatpratītyasamutpanno lokaḥ /",
  "SA20bsa058_u:34_1": "śubhāśubhābhyāṃ ṣaṭsu jagadgatiṣu skandhanupādāya loko nāma,",
  "SA20bsa058_u:34_2": "vikalpena janitaḥ / salilaphalādivikalpaśca pratītya gṛhyate /",
  "SA20bsa058_u:34_3": "janmopādānena cittaṃ pravartane /",
  "SA20bsa058_u:34_4": "citte ātmagrahaḥ pravartate /",
  "SA20bsa058_u:35_0": "tacca ratnāvalyāmuktam",
  "SA20bsa058_u:35_1": "skandhagrāho yāvadasti tāvadevāhamityapi /",
  "SA20bsa058_u:35_2": "ahaṅkāre sati punaḥ karma janma tataḥ punaḥ //",
  "SA20bsa058_u:35_3": "trivartmaitadanādyantamadhyaṃ saṃsāramaṇḍalam /",
  "SA20bsa058_u:35_4": "alātamaṇḍalaprakhyaṃ bhramatyanyonyahetukam //",
  "SA20bsa058_u:35_5": "cittātkāyo 'pi jāyate / iti /",
  "SA20bsa058_u:35_6": "ātmani sati parasaṃjñā svaparavibhāgātparigrahadveṣau /",
  "SA20bsa058_u:35_7": "anayoḥ saṃpratibaddhāḥ sarve doṣāḥ prajāyante /",
  "SA20bsa058_u:35_8": "kāye kṛtaparīkṣamātre cittamātramataṃ parīkṣitapūrvavat vidyat /",
  "SA20bsa058_u:35_9": "bāhyaḥ skandhaḥ parīkṣyate / rūpavedanāsaṃjñāśca iti /",
  "SA20bsa058_u:36_0": "rūpaṃ bhautikaṃ / rūpaṃ varṇādyātmakaṃ sadasadubhayānubhayaṃ hetujanitaṃ prajñaptimātram /",
  "SA20bsa058_u:36_1": "asatyatayā tarkākṣamatvāt phenasadṛśaṃ śūnyatā /",
  "SA20bsa058_u:36_2": "vedanā sukhaduḥkhātmikā / sā ca pratītyasamutpannā asatkāraṇā budbudopamā /",
  "SA20bsa058_u:36_3": "saṃjñā hi na sadvastu / sā hi nāmamātram / marīcikāsadṛśī asatī / saṃskāro 'pi asadvastu, bhojanapānatṛṣṇāsukhajanitaḥ /",
  "SA20bsa058_u:36_4": "tacca pṛthivyādibhūtapratyayena /",
  "SA20bsa058_u:36_5": "sa ca nirvikalpo bhāvaḥ kadalīsamaḥ /",
  "SA20bsa058_u:36_6": "tadvijñānaṃ cittamasvatantrotpannalakṣaṇam /",
  "SA20bsa058_u:36_7": "cittaṃ vikalpamātraṃ māyopamaṃ,",
  "SA20bsa058_u:36_8": "paramārthato nāsti / [prajñā] pāramitāyāmapyuktam /",
  "SA20bsa058_u:36_9": "cittaṃ sadasadanyasvabhāvarahitaṃ śūnyam /",
  "SA20bsa058_u:36_10": "citena citte dṛṣṭamātre na kiñciddṛśyate,",
  "SA20bsa058_u:37_0": "evaṃ sati tathāgataḥ jaḍaḥ syāt /",
  "SA20bsa058_u:37_1": "maivam / citavijñānavikalpanivṛttikālamātre dharmakāyo labhyate /",
  "SA20bsa058_u:37_2": "buddhapadalābha eva jñānakāyaḥ /",
  "SA20bsa058_u:37_3": "sa ca nāsti sa īdṛśo bhāva iti /",
  "SA20bsa058_u:37_4": "na ca evaṃ sa jñeya iti / na ca sthātā / nāpi sthitiḥ / śavabhūtānaṃ pramāṇakṛtāṃ bālānāṃ vikalpaḥ /",
  "SA20bsa058_u:37_5": "tathāgato hyatītānāgatapratyutpannajñaḥ abhijñācakṣuṣā sarvaṃ paśyati /",
  "SA20bsa058_u:38_0": "caittaṃ cittavikalpaḥ / parīkṣā tu pūrvavat /",
  "SA20bsa058_u:38_1": "phenapiṇḍopamaṃ rūpaṃ vedanā budbudopamā /",
  "SA20bsa058_u:38_2": "marīcisadṛśī saṃjñā saṃskārāḥ kadalīsamāḥ /",
  "SA20bsa058_u:38_3": "māyopamaṃ tu vijñāna [muktamādityabandhunā] //",
  "SA20bsa058_u:39_0": "skandhanairātmyavijñānairātmyabhāvo vikalpaḥ / siddhaḥ / yato nāsti vandhyāduhitṛbhartṛvat //",
  "SA20bsa058_u:40_0": "skandhanairātmyadeśanaparivarto dvitīyaḥ /",
  "SA20bsa058_u:41_0": "nairātmyadvayaṃ saṃgṛhya adhunā prajñotpādārthamāha /",
  "SA20bsa058_u:42_0": "cittābhāvānna dharmo 'pi / ityādi /",
  "SA20bsa058_u:43_0": "dharmaḥ bhāvaḥ kṛtakākṛtakarāśiḥ /",
  "SA20bsa058_u:43_1": "tatha pṛthivīdhātvādirapi / dharmāṇāṃ mūlaṃ cittamiti cittaṃ niṣiddham /",
  "SA20bsa058_u:43_2": "caittadharmatāyāmuttaraṃ ākṣepoktikathitam /",
  "SA20bsa058_u:44_0": "anyatroktaṃ buddhena /",
  "SA20bsa058_u:44_1": "anakṣarasya tattvasya śrutiḥ kā deśanā ca kā /",
  "SA20bsa058_u:44_2": "śrūyate deśyate cārthaḥ samatā sāhyanakṣarā //",
  "SA20bsa058_u:44_3": "apicoktaṃ buddhena /",
  "SA20bsa058_u:44_4": "saṃvṛticaryāṃ naśritya paramārtho na deśyate /",
  "SA20bsa058_u:44_5": "paramārthaṃ tamajñātvā nirvāṇaṃ na pravartate //",
  "SA20bsa058_u:44_6": "kiñcoktaṃ śāstre /",
  "SA20bsa058_u:44_7": "yaḥ pratītyasamutpādaḥ śūnyatāṃ tāṃ pracakṣmahe /",
  "SA20bsa058_u:44_8": "pratītya jāyate yaddhi tadjātaṃ svabhāvataḥ //",
  "SA20bsa058_u:44_9": "pratītyopādāya jātaṃ yat[tat] śūnyaṃ hi pracakṣmahe /",
  "SA20bsa058_u:44_10": "yaḥ śūnyatāṃ prajānāti so 'pramattastu paṇḍitaḥ //",
  "SA20bsa058_u:45_0": "[iti] bahūktirnirarthikā / evamadvayamārgeṇa sarvajñānaṃ buddhasādhanam /",
  "SA20bsa058_u:45_1": "tasya mārgamimaṃ niścitya jñānārthaṃ ya advayamārgaḥ sa svayamadvayaḥ /",
  "SA20bsa058_u:45_2": "athavā utpattivināśābhāvena sadasannityānityabhāvābhāvādidvayapratītyabhāvāt advayajñānam /",
  "SA20bsa058_u:45_3": "evañcādvayaṃ, tadubhayasaṃśayānabhidhānaṃ prajñāpāramitājñānam /",
  "SA20bsa058_u:45_4": "tat jñātvā yaḥ sākṣātkaroti sa tatvajñānāt buddho bhagavān /",
  "SA20bsa058_u:45_5": "sa buddhaḥ karuṇābalena provāca /",
  "SA20bsa058_u:45_6": "yāvadavidyāstitvaṃ janmaparigrahaḥ /",
  "SA20bsa058_u:45_7": "avidyādito nivṛttamatraṃ cet jñānaṃ tattvajñaḥ [syāt] iti /",
  "SA20bsa058_u:46_0": "anādhāramidaṃ sarvam / iti /",
  "SA20bsa058_u:47_0": "nirādhārakaruṇāprajñācakṣuṣā nirātmakam /",
  "SA20bsa058_u:47_1": "śūnyatākārakavedakavastvādhārābhāvakaruṇāprajñācakṣuṣā nirātmakam /",
  "SA20bsa058_u:47_2": "śūnyatākārakavedakavastu ādhāro nāsti /",
  "SA20bsa058_u:47_3": "idaṃ sarvaṃ traidhātukamaśeṣamasat śūnyatā /",
  "SA20bsa058_u:48_0": "subhūtimavocat / rūpaṃ na prekṣate / ityādi /",
  "SA20bsa058_u:49_0": "dvādaśapratītyasamutpādaniṣedhadharmatāyām /",
  "SA20bsa058_u:50_0": "buddhaguṇanītabhāgīyaṃ dharmakāyaṃ śūnyatāvastu pracakṣate / tena hi prajñāpāramitā //",
  "SA20bsa058_u:51_0": "prajñādeśanāparivartastṛtīyaḥ",
  "SA20bsa058_u:52_0": "evaṃ prajñāṃ deśayitvā adhunā saṃvṛtāvupāyo deśyate /",
  "SA20bsa058_u:53_0": "dānaśīlakṣametyādi /",
  "SA20bsa058_u:53_1": "sūrye uditamatre chāyotpattivadupāya uktaḥ / prathamaṃ dānaṃ mūlamidhīyate / uktamanyatra /",
  "SA20bsa058_u:54_0": "ayaṃ hi sakalo lokaḥ sukhamekamabhīpsati /",
  "SA20bsa058_u:54_1": "nṝṇāṃ bhogavihīnānāṃ sukhāśā labhyate kutaḥ //",
  "SA20bsa058_u:55_0": "dānotsargeṇa hi bhoga utpadyate /",
  "SA20bsa058_u:55_1": "tena dānaṃ mūlamuktam / dānāni catvāri / dharmāmiṣābhayamaitrīti / rājyasvaśiraḥparyantamavaradharmadānam /",
  "SA20bsa058_u:55_2": "[tathā hi] dhanaṃ dhānyaṃ suvarṇaṃ rajataṃ maṇiḥ muktā pravālaḥ rathaḥ gajaḥ bhṛtyaḥ dāsaḥ dāsīū priyabhāryā duhitṛsutaḥ pradhānasvaṃ,",
  "SA20bsa058_u:55_3": "śiraḥ karṇaḥ nāsā pāṇiḥpādaḥ cakṣuḥ svamāṃsaṃ raktaṃ astimajjā medaḥ tvak hṛdayamātmīyaṃ vastu sarvaṃ dadyāt /",
  "SA20bsa058_u:55_4": "nanvevaṃ sati bodhisattvacaryā nātiduṣkarā? kuśalopāyo hi buddhalābhakaraḥ /",
  "SA20bsa058_u:55_5": "buddhasukhañca nistulaṃ sukham /",
  "SA20bsa058_u:55_6": "duḥkhaśataiścaryāpi duḥkhaṃ na syāt /",
  "SA20bsa058_u:55_7": "tadyathā ekaputravadhasamaye pitra vikriyate /",
  "SA20bsa058_u:55_8": "cittabhyāsamātre tu nāśakathaṃ kiñcidapi /",
  "SA20bsa058_u:55_9": "mayūrasya śarīrabhedādahiviṣamamṛtaṃ [bhavati] /",
  "SA20bsa058_u:55_10": "viṣañca tadabhyāsāt rasāyanaṃ bhavati /",
  "SA20bsa058_u:55_11": "ānandaviśeṣasukhajanakañca / yadabhyastaṃ tadamṛtaṃ bhavati /",
  "SA20bsa058_u:56_0": "śīlopāyaḥ / śīlābhidhā ca caryāsti daśākuśalavarjitā /",
  "SA20bsa058_u:56_1": "prātimokṣasaṃvararakṣaṇam, sarvaprāṇyupakāramaitracittavattvam,",
  "SA20bsa058_u:56_2": "svabhoge alaṃbuddhiḥ, abrahmacaryavarjanam, satyavacanamevaṃ karomīti, apāruṣyavacanam, parārādhanam, dharmaśo vinayacaryābhāṇakasya sagauravabhāṣaṇam,",
  "SA20bsa058_u:56_3": "pareṇātmagrahaṇe alobhaḥ, kāmacittānāmanutpādanam, yātrādya dbhuta [darśana]varjanam,",
  "SA20bsa058_u:56_4": "ākarṣaṇaśāṭhyavirahaḥ, triṣu buddhadharmasaṅgheṣu adhimukticittatvam,",
  "SA20bsa058_u:56_5": "sarveṣāṃ sattvānāṃ buddhakaraṇe mahotsāhaḥ /",
  "SA20bsa058_u:57_0": "dānaśīlādinā ciramarjite 'pi puṇye yadi kṣāntirnāsti / tadā sadya eva puṇyaṃ naśyet /",
  "SA20bsa058_u:57_1": "uktañca śāntidevena /",
  "SA20bsa058_u:58_0": "sarvametatsucaritaṃ dānaṃ sugatapūjanam /",
  "SA20bsa058_u:58_1": "kṛtaṃ kalpasahasrairyat pratighaḥ pratihanti tat //",
  "SA20bsa058_u:58_2": "na ca dveṣasamaṃ pāpaṃ na ca kṣāntisamaṃ tapaḥ /",
  "SA20bsa058_u:58_3": "tasmātkṣāntiṃ prayatnena bhāvayedvividhairnayaiḥ //",
  "SA20bsa058_u:58_4": "iti /",
  "SA20bsa058_u:59_0": "tisraḥ kṣāntayaḥ / duḥkhādhivāsanākṣāntiḥ parābhavamarṣaṇakṣāntiḥ dharmanidhyānakṣāntiśceti /",
  "SA20bsa058_u:59_1": "tatra prathamā kasyādhivacanam /",
  "SA20bsa058_u:59_2": "evaṃ- ahaṃ te anuttaradharma samyaksaṃbuddhalābhaṃ karomi bodhisattvacaryaviśuddhiñca karomi /",
  "SA20bsa058_u:59_3": "[ityukte kaścidāha]mayoktaṃ śṛṇu /",
  "SA20bsa058_u:59_4": "no cet jvalanmahāvanhau praviśya prajvala /",
  "SA20bsa058_u:59_5": "duḥkhamutpannaṃ kāyo vahatu /",
  "SA20bsa058_u:59_6": "tasyaivamuttaraṃ vadāmi / evaṃ satyapi atyantamutsahe /",
  "SA20bsa058_u:59_7": "ahamanuttaradharma [samyak] saṃbuddha[lābha]āya bodhisattvacaryāśodhanāya ca trisāhasramahāsāhasralokadhātau agnijvālā bhūtvā brahmabhavana[paryantaṃ] svataḥ paripācayāmi /",
  "SA20bsa058_u:59_8": "kaḥpunarvādastvaduktavanhiḥ /",
  "SA20bsa058_u:59_9": "/ parābhibhavamarṣaṇakṣāntiḥ, parīkṣayā [apakāriṣu] apradarśitakopaḥ āyudhena māṃse chinne 'pi adhyadhikāṃ kṣāntiṃ janayitvā ahaṃ śata[dhā] hastacchedakamapi śirasi vahāmi taduparyapi maitracittayuktaḥ /",
  "SA20bsa058_u:59_10": "iti // dharmanidhyānakṣāntiḥ atigambhīre yāne atiśobhane munidharme prathamato labdhe kṣaṇamapi kiñcidasandigdhacittatvam /",
  "SA20bsa058_u:59_11": "dharmanidhyānakṣāntividhistu parābhibhavamarṣaṇakṣāntivat /",
  "SA20bsa058_u:59_12": "dharmābhāvaścādharo 'tra viśeṣaḥ /",
  "SA20bsa058_u:60_0": "[evaṃ kṣamo bhajedvīryaṃ] vīrye bodhiryataḥ sthitā /",
  "SA20bsa058_u:60_1": "na hi vīryaṃ vinā puṇyaṃ yathā vāyuṃ vinā gatiḥ //",
  "SA20bsa058_u:61_0": "kiṃ vīryaṃ kuśalotsāhaḥ / iti /",
  "SA20bsa058_u:62_0": "vīryakaraṇārthadarśī kenacit priyeṇa viyuktaḥ vipriyeṇa ca saṅgataḥ vyādhijarāmaraṇaśokādiduḥkha durgatau patitaḥ [api] sadā kuśalakṣaṇakuśaladṛṣṭiḥ aṣṭasvakṣanasthāneṣu mokṣakāle ca bodhicaryāṃ saṃpaśyan kausīdyaṃ vihāya dṛḍhīkṛtya vimatihīnaḥ duḥkhaprahāṇāya vīryamārabheta /",
  "SA20bsa058_u:63_0": "dhyānam, prajñopāyāvubhau [ekī]kṛtya cittaikāgrīkaraṇaṃ dhyānam /",
  "SA20bsa058_u:63_1": "/ prajñā yathā pūrvoktā // dānapāramitādikaṃ dātṛpratigrahītṛyatkiñcidanālambaṃ śūnyatayā prekṣeta /",
  "SA20bsa058_u:63_2": "dānapāramitādi prajñāpāramitayā vyāptam /",
  "SA20bsa058_u:63_3": "yathā sūryo dvīpān parivartyaṃ nivartate tathā /",
  "SA20bsa058_u:64_0": "pāramitāsaṃgrahaḥ / svārthatyāgo dānam / parānugrahaḥ śīlam / gativarjanaṃ kṣamā / kuśalotsāho vīryam / malānupalepo dhyānam / paramārthasatyadeśanāṃ prajñā /",
  "SA20bsa058_u:64_1": "sattveṣu karuṇāvyāptīkaraṇaṃ prajñārasaḥ /",
  "SA20bsa058_u:64_2": "buddhasādhakaḥ pitṛmātṛduhitṛbandhu parivārapatnyādirājyabhūmyaiśvaryasaukhyādi [ut] śiṣṭānnavat vihāya mokṣārthaṃ vanaṃ gacchet /",
  "SA20bsa058_u:65_0": "upāyadeśanāparivartaścaturthaḥ",
  "SA20bsa058_u:66_0": "upāyaprajñayostiṣṭham / iti /",
  "SA20bsa058_u:67_0": "prajñā yathā pūrvoktā / katham, pratītyasamutpādena vastuprajñaptilakṣaṇatā /",
  "SA20bsa058_u:67_1": "upāyaḥ pūrvoktavaddānādikriyā /",
  "SA20bsa058_u:67_2": "tāvubhāvekīkṛtya deśako gururnāsti cet,",
  "SA20bsa058_u:67_3": "svapne 'pi [na] utpadyate / evaṃ sati upāyaprajñe dve, tadbhedādvaye jāte punardānādibhede bahavo dāṣāḥ syuriti cet /",
  "SA20bsa058_u:67_4": "nāmamātramidaṃ sarvam / upāyaprajñānidarśanaṃ saṃvṛtimātramāśritya siddhyati /",
  "SA20bsa058_u:67_5": "[prajñā]pāramitāyāmapyuktam /",
  "SA20bsa058_u:68_0": "tadubhayaṃ nirākartumāha /",
  "SA20bsa058_u:68_1": "yato 'bhūdyacca nāma tat / ityādi /",
  "SA20bsa058_u:68_2": "pūrvaṃ parīkṣitavat dharmo nāmamātramucyate / na paramārthato bhāvo 'sti /",
  "SA20bsa058_u:68_3": "dharmatā na sa dharmo 'stīti / iti /",
  "SA20bsa058_u:68_4": "nāmamātratayā siddhaḥ, vastuśūnyatā / pratītyasamutpannaḥ saṃvṛtimātram /",
  "SA20bsa058_u:68_5": "abhūtaṃ nāma śūnyatā / ityādi /",
  "SA20bsa058_u:68_6": "saṃvṛtau nāma nimittamātram / śabdavida āhuḥ / śabdātsarvamutpannamiti / sa svayameva saṃvṛtau nāmamātraṃ siddhaḥ /",
  "SA20bsa058_u:69_0": "vikalpo yastathoditaḥ / ityādi /",
  "SA20bsa058_u:69_1": "nāmamātram śūnyatā, parīkṣā pūrvavatsugamā /",
  "SA20bsa058_u:69_2": "rūpaṃ taccakṣuṣekṣitam / ityādi /",
  "SA20bsa058_u:69_3": "cakṣū rūpaṃ paśyatītyādi vyākaraṇaṃ bhagavatā saṃvṛtāvuktam /",
  "SA20bsa058_u:70_0": "mithyābhimānalokataḥ / ityādi /",
  "SA20bsa058_u:70_1": "abhimānena sattvaṃ deśakālamātrāṃ vāśritya bhagavatā varākisadṛśamuktam /",
  "SA20bsa058_u:70_2": "paramārthastvavacanaḥ / paramārthaniścayopāyo mṛṣoktaḥ /",
  "SA20bsa058_u:70_3": "duḥkhasatyaṃ duḥkhasamudayasatyaṃ nirodhasatyaṃ mārgasatyamityādyāryasatyāni catvāri saṃvṛtau deśitāni /",
  "SA20bsa058_u:71_0": "darśanaṃ yatpratītyajam / ityādi /",
  "SA20bsa058_u:71_1": "nāyako bhagavato vacanam / rūpaśabdādisamāgamakāmānāṃ sattvānāṃ prakāśayati /",
  "SA20bsa058_u:71_2": "yena yān vividhairūpāyaiḥ sattvān vineyān vinayati,",
  "SA20bsa058_u:72_0": "upacārāvaniṃ satīm / ityādi /",
  "SA20bsa058_u:72_1": "saṃvṛtimāśritya prathabhūmyādyucyate /",
  "SA20bsa058_u:72_2": "paramārthabhūmistu sūkṣmabuddhyaparyantā /",
  "SA20bsa058_u:72_3": "kalpanāvikalaśūnyatāvediprajñā yasyāsti sa buddhimān /",
  "SA20bsa058_u:73_0": "na cakṣū rūpamīkṣate / ityādi /",
  "SA20bsa058_u:73_1": "taimirika iva cakṣuḥ svayaṃ cakṣū rūpañca na paśyati /",
  "SA20bsa058_u:73_2": "sa cittadharmaśca,- cittena citte dṛṣṭamātre cittaṃ na dṛśyate /",
  "SA20bsa058_u:74_0": "cakṣuḥśrotraghrāṇajivhākāyamanorūpaśabdagandharasaspraṣṭavyadharmā na santi / iti /",
  "SA20bsa058_u:74_1": "tannigamayannāha /",
  "SA20bsa058_u:75_0": "sarvaṃ dṛśyaṃ yat / ityādi /",
  "SA20bsa058_u:75_1": "pūrvoktamupāyaprajñobhayaikīkaraṇajñānādikamanṛtamucyate /",
  "SA20bsa058_u:76_0": "lokaśca vijahāti yat / iti /",
  "SA20bsa058_u:76_1": "tadaviparītaṃ tattvam / lokaḥ prākṛtaḥ yadajānānaḥ yat- cintāpadmabhūtaṃ manasā acintyamindriyāviṣayabhūtamajñānapaṭalāndhakārapratiruddhamadṛṣṭaṃ- tyajati /",
  "SA20bsa058_u:76_2": "[sa] paramārthaḥ atitīkṣnendriyaryajñāndṛṣṭigocaraḥ /",
  "SA20bsa058_u:77_0": "tattvamatyantamāścaryaṃ gambhīraṃ tadanantavat /",
  "SA20bsa058_u:77_1": "taddhi durlabhamityasmāllokasya kila buddhinā //",
  "SA20bsa058_u:77_2": "jñānaṃ tadgocaraṃ nāsti /",
  "SA20bsa058_u:77_3": "saṃvṛtiparamārthasatya [deśanā] parivartaḥ pañcamaḥ",
  "SA20bsa058_u:78_0": "ṣaṭsu jagadgatiṣu bhavasaṅkrāntyupāyo buddhalābhakaropāyaḥ samāptaḥ //",
  "SA20bsa058_u:79_0": "paṇḍitamaitreyanāthakṛtaḥ //"
}