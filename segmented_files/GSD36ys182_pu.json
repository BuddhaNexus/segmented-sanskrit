{
    "GSD36ys182_pu:0": "adhyāya 1",
    "GSD36ys182_pu:1": "athāto yamadharmasya prāyaścittaṃ vyākhyāsyāmaḥ /",
    "GSD36ys182_pu:2": "caturṇām api varṇānāṃ prāyaścittaṃ prakalpayet // YS182v_1.1 //",
    "GSD36ys182_pu:3": "brāhmaṇas tu śunā daṣṭo jambūkena vṛkeṇa vā /",
    "GSD36ys182_pu:4": "udite grahanakṣatre dṛṣṭvā sadyaḥ śucir bhavet // YS182v_1.2 //",
    "GSD36ys182_pu:5": "jalāgnibandhanabhraṣṭāḥ pravrajyānāśakacyutāḥ /",
    "GSD36ys182_pu:6": "viṣaprapannagātrāś ca śastrāghātahatāś ca ye // YS182v_1.3 //",
    "GSD36ys182_pu:7": "navaite pratyavasitāḥ sarvadharmabahiṣkṛtāḥ /",
    "GSD36ys182_pu:8": "cāndrāyaṇena śudhyanti taptakṛcchradvayena ca // YS182v_1.4 //",
    "GSD36ys182_pu:9": "ubhayāvasitāḥ pāpā ye śāmaśabalācyutāḥ /",
    "GSD36ys182_pu:10": "indudvayena śudhyanti dattvā dhenuṃ tathā vṛṣam // YS182v_1.5 //",
    "GSD36ys182_pu:11": "gobrāhmaṇahataṃ dagdhaṃ mṛtam udbandhanena tu /",
    "GSD36ys182_pu:12": "pāśaṃ chittvā tatas tasya taptakṛcchradvayaṃ caret // YS182v_1.6 //",
    "GSD36ys182_pu:13": "kṛmibhir brahmasaṃyuktaṃ makṣikaiś copaghātitam /",
    "GSD36ys182_pu:14": "kṛcchrārdhaṃ saṃprakurvīta śaktyā dadyāt tu dakṣiṇām // YS182v_1.7 //",
    "GSD36ys182_pu:15": "cāṇḍālabhāṇḍasaṃspṛṣṭaṃ pītvā bhūmigataṃ jalam /",
    "GSD36ys182_pu:16": "gomūtrayāvakāhāraḥ ṣaḍrātreṇa viśudhyati // YS182v_1.8 //",
    "GSD36ys182_pu:17": "cāṇḍālaghaṭabhāṇḍasthaṃ yas toyaṃ pibati dvijaḥ /",
    "GSD36ys182_pu:18": "tatkṣanāt kṣipate yas tu prājāpatyena śudhyati // YS182v_1.9 //",
    "GSD36ys182_pu:19": "yadi na kṣipate toyaṃ śarīre yasya jīryati /",
    "GSD36ys182_pu:20": "prājāpatyaṃ na dātavyaṃ kṛcchraṃ sāṃtapanādikam // YS182v_1.10 //",
    "GSD36ys182_pu:21": "caret sāṃtapanaṃ vipraḥ prājāpatyaṃ tu kṣattriyaḥ /",
    "GSD36ys182_pu:22": "tadardhaṃ tu cared vaiśyaḥ pādaṃ śūdrasya dāpayet // YS182v_1.11 //",
    "GSD36ys182_pu:23": "cāṇḍālānnaṃ bhakṣayitvā tadvat salilam eva ca /",
    "GSD36ys182_pu:24": "māsaṃ kṛcchraṃ cared vipraś cāndrāyaṇam athāpi vā // YS182v_1.12 //",
    "GSD36ys182_pu:25": "gomūtraṃ gomayaṃ kṣīraṃ dadhi sarpiḥ kuśodakam /",
    "GSD36ys182_pu:26": "ekarātropavāsaś ca kṛcchraṃ sāṃtapanaṃ smṛtam // YS182v_1.13 //",
    "GSD36ys182_pu:27": "cāṇḍālamūrtikā ye ca ye ca saṃkīrṇayonayaḥ /",
    "GSD36ys182_pu:28": "teṣāṃ dattvā ca bhuktvā ca taptakṛcchraṃ samācaret // YS182v_1.14 //",
    "GSD36ys182_pu:29": "cāṇḍālikāsu nārīṣu dvijo maithunakārakaḥ /",
    "GSD36ys182_pu:30": "kṛtvā 'ghamarṣaṇaṃ pakṣaṃ śudhyate ca payovratāt // YS182v_1.15 //",
    "GSD36ys182_pu:31": "iti śrīyāmye dharmaśāstre prathamo dhyāyaḥ ||",
    "GSD36ys182_pu:32": "adhyāya 2",
    "GSD36ys182_pu:33": "naṭāṃ [ṭīṃ] śailūṣikāṃ caiva rajakīṃ veṇujīvinīm /",
    "GSD36ys182_pu:34": "gatvā cāndrāyaṇaṃ kuryāt tathā carmopajīvinīm // YS182v_2.1 //",
    "GSD36ys182_pu:35": "kāpālikānnabhoktṝṇāṃ tanayāgāmināṃ tathā /",
    "GSD36ys182_pu:36": "ajñānāt kṛcchram uddiṣṭaṃ jñātvā caiva vratadvayam // YS182v_2.2 //",
    "GSD36ys182_pu:37": "surāyāḥ saṃprapānena gomāṃsabhakṣaṇe kṛte /",
    "GSD36ys182_pu:38": "taptakṛcchraṃ cared vipro mauñjīhomena śudhyati // YS182v_2.3 //",
    "GSD36ys182_pu:39": "gokṣattriyaṃ tathā vaiśyaṃ śūdraṃ cāpy anulomajam /",
    "GSD36ys182_pu:40": "jñātvā viśeṣeṇa tataś carec cāndrāyaṇaṃ vratam // YS182v_2.4 //",
    "GSD36ys182_pu:41": "kukkuṭāṇḍakamātraṃ tu grāsaṃ ca parikalpayet /",
    "GSD36ys182_pu:42": "anyathābhāvadoṣeṇa navame 'ti ca śudhyahni // YS182v_2.5 //",
    "GSD36ys182_pu:43": "ekaikaṃ vardhayed grāsaṃ śukle kṛṣṇe ca hrāsayet /",
    "GSD36ys182_pu:44": "amāyāṃ tu na bhuñjīta eṣa cāndrāyaṇo vidhiḥ // YS182v_2.6 //",
    "GSD36ys182_pu:45": "prāyaścittam upakramya kartā yadi vipadyate /",
    "GSD36ys182_pu:46": "pūtas tad ahared vāpi iha loke paratra ca // YS182v_2.7 //",
    "GSD36ys182_pu:47": "yāvad ekaḥ pṛthag bhāvyaḥ prāyaścittaṃ na sevate /",
    "GSD36ys182_pu:48": "apraśastā na te spṛśyās te sarve 'pi vigarhitāḥ // YS182v_2.8 //",
    "GSD36ys182_pu:49": "abhojyāś cāpratigrāhyā asaṃpaṅktyāvivāhikāḥ /",
    "GSD36ys182_pu:50": "pūyante tu vrate cīrṇe sarve te rikthabhāginaḥ // YS182v_2.9 //",
    "GSD36ys182_pu:51": "iti śrīyāmye dharmaśāstre dvitīyo 'dhyāyaḥ ||",
    "GSD36ys182_pu:52": "adhyāya 3",
    "GSD36ys182_pu:53": "ūnaikādaśavarṣasya pañcavarṣāt parasya ca /",
    "GSD36ys182_pu:54": "prāyaścittaṃ cared bhrāta pitā vā 'nyo 'pi bāndhavaḥ // YS182v_3.1 //",
    "GSD36ys182_pu:55": "ato bālatarasyāpi nāparādho na pātakam /",
    "GSD36ys182_pu:56": "rājadaṇḍo na tasyāsti prāyaścittaṃ na vidyate // YS182v_3.2 //",
    "GSD36ys182_pu:57": "aśītyadhikavarṣāṇi bālo vā 'py ūnaṣoḍaśaḥ /",
    "GSD36ys182_pu:58": "prāyaścittārdham arhanti striyo vyādhita eva ca // YS182v_3.3 //",
    "GSD36ys182_pu:59": "pitṛvyabhrātṛbhāryāṃ ca bhaginīṃ mātur eva ca /",
    "GSD36ys182_pu:60": "śvaśrūṃ pitṛṣvasāraṃ ca taptakṛcchraṃ samācaret // YS182v_3.4 //",
    "GSD36ys182_pu:61": "rājñīm ācāryaśiṣyāṃ vā upādhyāyasya yoṣitaḥ /",
    "GSD36ys182_pu:62": "etā gatvā striyo mohāt ṣaṇmāsaṃ kṛcchram ācaret // YS182v_3.5 //",
    "GSD36ys182_pu:63": "dvau māsau bhakṣya bhojyaṃ ca dvau māsau yāvakena tu /",
    "GSD36ys182_pu:64": "dvau māsau pañcagavyena ṣaṇmāsaṃ kṛcchram ācaret // YS182v_3.6 //",
    "GSD36ys182_pu:65": "mātaraṃ gurupatnīṃ ca svasāraṃ duhitāṃ tathā /",
    "GSD36ys182_pu:66": "gatvā tu praviśed agniṃ nānyā śuddhir vidhīyate // YS182v_3.7 //",
    "GSD36ys182_pu:67": "astaṃ gate yadā sūrye cāṇḍālam ṛtumatstriyaḥ /",
    "GSD36ys182_pu:68": "saṃspṛśet tu yadā kaścit prāyaścittaṃ kathaṃ bhavet // YS182v_3.8 //",
    "GSD36ys182_pu:69": "jātarūpyaṃ suvarṇaṃ tu divā ''hṛtaṃ ca yaj jalaṃ /",
    "GSD36ys182_pu:70": "tena snātvā ca pītvā ca gām ālabhya viśudhyati // YS182v_3.9 //",
    "GSD36ys182_pu:71": "dāsanāpitagopāla- kulamitrārdhasīriṇaḥ /",
    "GSD36ys182_pu:72": "ete śūdrās tu bhojyānnā yaś cā ''tmānaṃ nivedayet // YS182v_3.10 //",
    "GSD36ys182_pu:73": "asac chūdreṣu annādyaṃ ye bhuñjanty abudhā dvijāḥ /",
    "GSD36ys182_pu:74": "prāyaścittaṃ tathā prāptaṃ carec cāndrāyaṇavratam // YS182v_3.11 //",
    "GSD36ys182_pu:75": "yaḥ karoty ekarātreṇa vṛṣalīsevanaṃ dvijaḥ /",
    "GSD36ys182_pu:76": "tadbhakṣaṇe japen nityaṃ tribhir varṣair vyapohati // YS182v_3.12 //",
    "GSD36ys182_pu:77": "vṛṣalīṃ yas tu gṛhṇāti brāhmaṇo madamohitaḥ /",
    "GSD36ys182_pu:78": "sadā sūtakitā tasya brahmahatyā dine dine // YS182v_3.13 //",
    "GSD36ys182_pu:79": "vṛṣalīgamanaṃ caiva māsam ekaṃ nirantaram /",
    "GSD36ys182_pu:80": "iha janmani śūdratvaṃ punaḥ śvāno bhaviṣyati // YS182v_3.14 //",
    "GSD36ys182_pu:81": "vṛṣalīphenapītasya niḥśvāsopagatasya ca /",
    "GSD36ys182_pu:82": "tasyāṃ caiva prasūtasya niṣkṛtir na vidhīyate // YS182v_3.15 //",
    "GSD36ys182_pu:83": "agre māhiṣakaṃ dṛṣṭvā madhye ca vṛṣalīpatim /",
    "GSD36ys182_pu:84": "ante vārdhuṣikaṃ dṛṣṭvā nirāśāḥ pitaro gatāḥ // YS182v_3.16 //",
    "GSD36ys182_pu:85": "mahiṣīty ucyate bhāryā sā caiva vyabhicāriṇī /",
    "GSD36ys182_pu:86": "tān doṣān kṣamate yas tu sa vai māhiṣakaḥ smṛtaḥ // YS182v_3.17 //",
    "GSD36ys182_pu:87": "pitur gehe tu yā kanyā paśyaty asaṃskṛtā rajaḥ /",
    "GSD36ys182_pu:88": "bhrūṇahatyā pitus tasyāḥ kanyā sā vṛṣalī smṛtā // YS182v_3.18 //",
    "GSD36ys182_pu:89": "yas tāṃ vivāhayet kanyāṃ brāhmaṇo madamohitaḥ /",
    "GSD36ys182_pu:90": "asaṃbhaṣyo hy apāṅkteyaḥ sa vipro vṛṣalīpatiḥ // YS182v_3.19 //",
    "GSD36ys182_pu:91": "prāpte dvādaśame varṣe kanyāṃ yo na prayacchati /",
    "GSD36ys182_pu:92": "māsi māsi rajas tasyāḥ pitā pibati śoṇitam // YS182v_3.20 //",
    "GSD36ys182_pu:93": "aṣṭavarṣā bhaved gaurī navavarṣā ca rohiṇī /",
    "GSD36ys182_pu:94": "daśavarṣā bhavet kanyā ata ūrdhvaṃ rajasvalā // YS182v_3.21 //",
    "GSD36ys182_pu:95": "mātā caiva pitā caiva jyeṣṭhabhrātā tathaiva ca /",
    "GSD36ys182_pu:96": "trayas te narakaṃ yānti dṛṣṭvā kanyāṃ rajasvalām // YS182v_3.22 //",
    "GSD36ys182_pu:97": "samarghaṃ dhanam utsṛjya maha[hā]rghaṃ yaḥ prayacchati /",
    "GSD36ys182_pu:98": "sa vai vārdhuṣiko jñeyo brahmavādiṣu garhitaḥ // YS182v_3.23 //",
    "GSD36ys182_pu:99": "śukrakṣayakarā vandhyā tyājyaiti parikīrtitā /",
    "GSD36ys182_pu:100": "tasyās tu yo bhaved bhartā taṃ tu vidyād ajāvikam // YS182v_3.24 //",
    "GSD36ys182_pu:101": "dūrāc chrāntaṃ bhayagrastaṃ brāhmaṇaṃ gṛham āgatam /",
    "GSD36ys182_pu:102": "anarcayitvā yo bhuṅkte tat kṣaṇe 'sau vidhīyate // YS182v_3.25 //",
    "GSD36ys182_pu:103": "ajāviko māhiṣaś ca tathā ca vṛṣalīpatiḥ /",
    "GSD36ys182_pu:104": "tṛṇāgreṇāpi saṃspṛṣṭvā savāsā jalam āviśet // YS182v_3.26 //",
    "GSD36ys182_pu:105": "yāvad uṣṇaṃ bhaved annaṃ yāvad bhuñjanti vāgyatāḥ /",
    "GSD36ys182_pu:106": "pitaras tāvad aśnanti yāvan noktā havirguṇāḥ // YS182v_3.27 //",
    "GSD36ys182_pu:107": "havirguṇā na vaktavyāḥ pitaro yānty atarpitāḥ /",
    "GSD36ys182_pu:108": "pitṛbhis tarpitaiḥ paścād vaktavyaṃ śobhanaṃ haviḥ // YS182v_3.28 //",
    "GSD36ys182_pu:109": "yāvato grasate grāsān havyakavyeṣv amantritaḥ /",
    "GSD36ys182_pu:110": "tāvato grasate pretya dīptān grāsān ayomayān // YS182v_3.29 //",
    "GSD36ys182_pu:111": "āsaneśv āsanaṃ dadyān na tu haste kadācana /",
    "GSD36ys182_pu:112": "hasteśv āsanadāne ca nirāśāḥ pitaro gatāḥ // YS182v_3.30 //",
    "GSD36ys182_pu:113": "āsane pādam ārūḍho vastrasyārdham adhaḥ kṛtam /",
    "GSD36ys182_pu:114": "mukhena dhamitaṃ bhuṅkte dvijaś cāndrāyaṇaṃ caret // YS182v_3.31 //",
    "GSD36ys182_pu:115": "aṅgulyāṃ yaḥ pavitrāṇi kṛtvā gandhān samarca[rpa]yet /",
    "GSD36ys182_pu:116": "pitṝṇāṃ nopatiṣṭheta rākṣasair vipralupyati // YS182v_3.32 //",
    "GSD36ys182_pu:117": "hasangrāsaṃ ca yo bhuṅkte saśabdaṃ seṅgitaṃ tathā /",
    "GSD36ys182_pu:118": "lehitaṃ vartitaṃ caiva ṣaḍ ete paṅktidūṣakāḥ // YS182v_3.33 //",
    "GSD36ys182_pu:119": "śvitrī kuṣṭḥī tathā śūlī kunakhī śyāvadantakaḥ /",
    "GSD36ys182_pu:120": "rogī hīnātiriktāṅgaḥ piśuno matsarī tathā // YS182v_3.34 //",
    "GSD36ys182_pu:121": "durbhago hi tathā ṣaṇḍhaḥ pākhaṇḍī vedanindakaḥ /",
    "GSD36ys182_pu:122": "haitukaḥ śūdrayājī ca ayājyānāṃ ca yājakaḥ // YS182v_3.35 //",
    "GSD36ys182_pu:123": "nityaṃ pratigrahe lubdho yācako viṣayātmakaḥ /",
    "GSD36ys182_pu:124": "śyāvadanto 'tha vaidyaś ca asadālāpakas tathā // YS182v_3.36 //",
    "GSD36ys182_pu:125": "ete śrāddhe ca dāne ca varjanīyāḥ prayatnataḥ /",
    "GSD36ys182_pu:126": "tathā devalakaś caiva bhṛtako vedavikrayī // YS182v_3.37 //",
    "GSD36ys182_pu:127": "ete varjyāḥ prayatnena evam eva yamo 'bravīt /",
    "GSD36ys182_pu:128": "nirāśāḥ pitaras tasya bhavanti ṛṇabhāginaḥ // YS182v_3.38 //",
    "GSD36ys182_pu:129": "atha cen matra[ntra]vidyukto vaiṣṇavo jñānavān hi saḥ /",
    "GSD36ys182_pu:130": "havyakavye niyoktavya iti prāha svayaṃ yamaḥ // YS182v_3.39 //",
    "GSD36ys182_pu:131": "tasmāt sarvaprayatnena śrāddhe yajñe ca karmaṇi /",
    "GSD36ys182_pu:132": "adūṣyaṃ caiva viprendraṃ yojanīyaṃ[yettu] prayatnataḥ // YS182v_3.40 //",
    "GSD36ys182_pu:133": "tathaiva mantravidyuktaḥ śārīraiḥ paṅktidūṣanaiḥ /",
    "GSD36ys182_pu:134": "varjitaṃ ca yamaḥ prāha paṅktipāvana eva saḥ // YS182v_3.41 //",
    "GSD36ys182_pu:135": "nirmatsaraḥ sadācāraḥ śrotriyo brahmavidyuvā /",
    "GSD36ys182_pu:136": "vidyāvinayasaṃpannaḥ pātrabhūto dvijottamaḥ // YS182v_3.42 //",
    "GSD36ys182_pu:137": "vedāntavijjyeṣṭhasāmā alubdho veda tat paraḥ /",
    "GSD36ys182_pu:138": "yojanīyaḥ prayatnena daive pitrye ca karmaṇi /",
    "GSD36ys182_pu:139": "yad attaṃ ca hutaṃ tasmai hy anantaṃ nātra saṃśayaḥ // YS182v_3.43 //",
    "GSD36ys182_pu:140": "ucchiṣṭocchiṣṭasaṃspṛṣṭaḥ śunā śūdreṇa vā dvijaḥ /",
    "GSD36ys182_pu:141": "upoṣya rajanīm ekāṃ pañcagavyena śudhyati // YS182v_3.44 //",
    "GSD36ys182_pu:142": "ucchiṣṭabhājanaṃ yena vipreṇa cānnavarjitam /",
    "GSD36ys182_pu:143": "spṛṣṭaṃ tena pramādāc ca prājāpatyaṃ samācaret // YS182v_3.45 //",
    "GSD36ys182_pu:144": "ucchiṣṭocchiṣṭasaṃspṛṣṭo brāhmaṇo brāhmaṇena hi /",
    "GSD36ys182_pu:145": "daśarudrīṃ japet paścād gāyatryā śodhanaṃ param // YS182v_3.46 //",
    "GSD36ys182_pu:146": "ucchiṣṭocchiṣṭasaṃspṛṣṭaḥ kṣattriyo vaiśya eva ca /",
    "GSD36ys182_pu:147": "pramādocchiṣṭasaṃspṛṣṭaḥ śūdreṇa tu yadā dvijaḥ // YS182v_3.47 //",
    "GSD36ys182_pu:148": "upoṣya rajanīm ekāṃ pañcagavyena śudhyati /",
    "GSD36ys182_pu:149": "śvānakukkuṭamārjārāḥ kāko vā spṛśate yadi // YS182v_3.48 //",
    "GSD36ys182_pu:150": "ucchiṣṭaṃ taṃ dvijaṃ yas tu ahorātreṇa śudhyati /",
    "GSD36ys182_pu:151": "pañcagavyena śuddhiḥ syād ity āha bhagavān yamaḥ // YS182v_3.49 //",
    "GSD36ys182_pu:152": "rajasvalāṃ spṛśed yas tu trirātraṃ tatra kārayet /",
    "GSD36ys182_pu:153": "upoṣya dvijasaṃskāraṃ pañcagavyena śudhyati // YS182v_3.50 //",
    "GSD36ys182_pu:154": "udakyā dṛṣṭipātena śrutaśabdena caiva hi /",
    "GSD36ys182_pu:155": "snānaṃ devārcanaṃ dānaṃ havanaṃ ca praṇaśyati // YS182v_3.51 //",
    "GSD36ys182_pu:156": "raktavastrasya vikretā lākṣārajakameva ca /",
    "GSD36ys182_pu:157": "veṇujīvanakaivarta- takṣacarmopajīvinaḥ // YS182v_3.52 //",
    "GSD36ys182_pu:158": "eteṣāṃ sparśanāt pāpaṃ tathā caiva tu mohitaḥ /",
    "GSD36ys182_pu:159": "pratigrahāc ca vipro vai narakaṃ pratigacchati // YS182v_3.53 //",
    "GSD36ys182_pu:160": "udakyāḥ sparśane caiva brāhmaṇo vai pramādataḥ /",
    "GSD36ys182_pu:161": "ṣaḍrātropoṣitaḥ snātvā pañcagavyena śudhyati // YS182v_3.54 //",
    "GSD36ys182_pu:162": "sūtake vartamāne 'pi dāsavargasya kā kriyā /",
    "GSD36ys182_pu:163": "svāmitulyaṃ bhavet tasya sūtakaṃ tu praśasyate // YS182v_3.55 //",
    "GSD36ys182_pu:164": "yan na kārayate tat tan nānyaṃ pratyabravīd yamaḥ /",
    "GSD36ys182_pu:165": "vivāhotsavayajñeṣu kārye caivam upasthite // YS182v_3.56 //",
    "GSD36ys182_pu:166": "rajaḥ paśyati yā nārī tasya kālasya kā kriyā /",
    "GSD36ys182_pu:167": "vipule ca jale snātvā śuklavāsās tv alaṅkṛtā // YS182v_3.57 //",
    "GSD36ys182_pu:168": "āpo hiṣṭḥety ṛgabhiṣiktā ''yaṃ gauriti vā ṛcaḥ[cā] /",
    "GSD36ys182_pu:169": "pūjānte homayet paścād ghṛtāhutyā śatāṣṭakaṃ // YS182v_3.58 //",
    "GSD36ys182_pu:170": "gāyatryā vyāhṛtibhiś ca tataḥ karma samācaret /",
    "GSD36ys182_pu:171": "yāvad dvijā na cārcyante annadānahiraṇyakaiḥ // YS182v_3.59 //",
    "GSD36ys182_pu:172": "tāvaccīrṇavratasyāpi tat pāpaṃ na praṇaśyati // YS182v_3.60 //",
    "GSD36ys182_pu:173": "yad dehakaṃ kākabalākacillām- edhyena liptaṃ tu bhavet kadācit /",
    "GSD36ys182_pu:174": "śrotre mukhe vā parimastake vā jñā[snā]nena lepopahatasya śuddhiḥ //",
    "GSD36ys182_pu:175": "abhakṣyāṇām apeyānām alehyānāṃ ca bhakṣaṇe /",
    "GSD36ys182_pu:176": "retomūtrapurīṣāṇāṃ prāyaścittaṃ kathaṃ bhavet // YS182v_3.62 //",
    "GSD36ys182_pu:177": "padmodumbarabilvānāṃ kuśāśvatthapalāśayoḥ /",
    "GSD36ys182_pu:178": "eteṣām udakaṃ pītvā pañcagavyena śudhyati // YS182v_3.63 //",
    "GSD36ys182_pu:179": "strīṇāṃ rajasvalānāṃ ca sparśaś caiva bhaved yadi /",
    "GSD36ys182_pu:180": "caturṇām api varṇanāṃ prāyaścittaṃ kathaṃ bhavet // YS182v_3.64 //",
    "GSD36ys182_pu:181": "spṛṣṭvā rajasvalā 'nyonyaṃ sagotrā cānyagotrakā /",
    "GSD36ys182_pu:182": "kāmād akāmato vā 'pi trirātrāc cuddhir iṣyate // YS182v_3.65 //",
    "GSD36ys182_pu:183": "spṛṣṭvā rajasvalā 'nyonyaṃ brāhmaṇī kṣattriyā tathā /",
    "GSD36ys182_pu:184": "ardhakṛcchraṃ caret pūrvā pādakṛcchraṃ tathottarā // YS182v_3.66 //",
    "GSD36ys182_pu:185": "spṛṣṭvā rajasvalā 'nyonyaṃ brāhmaṇī vaiśyinī tathā /",
    "GSD36ys182_pu:186": "pādahīnaṃ caret pūrvā pādam ekaṃ tathottarā // YS182v_3.67 //",
    "GSD36ys182_pu:187": "spṛṣṭvā rajasvalā 'nyonyaṃ brāhmaṇī śūdriṇī tathā /",
    "GSD36ys182_pu:188": "kṛcchreṇa śudhyate śūdrī brāhmī dānena śudhyati // YS182v_3.68 //",
    "GSD36ys182_pu:189": "vipraḥ spṛṣṭo niśāyāṃ tūdakyayā patitena vā /",
    "GSD36ys182_pu:190": "divā ''nītena toyena snāpayed agnisaṃnidhau // YS182v_3.69 //",
    "GSD36ys182_pu:191": "divā caivārkasaṃspṛṣṭaṃ rātrau nakṣatradarśanāt /",
    "GSD36ys182_pu:192": "saṃdhyayor ubhayor vā 'pi pavitraṃ sarvadā jalam // YS182v_3.70 //",
    "GSD36ys182_pu:193": "iti śrīyāmye dharmaśāstre tṛtīyo 'dhyāyaḥ ||",
    "GSD36ys182_pu:194": "adhyāya 4",
    "GSD36ys182_pu:195": "khātaṃ vāpī tathā kūpa- pāṣāṇe śastraghātite /",
    "GSD36ys182_pu:196": "yaṣṭyā tu ghātite caiva mṛtpiṇḍānyeva sādhayet // YS182v_4.1 //",
    "GSD36ys182_pu:197": "govadhe caiva yat pāpaṃ balīvardasya caiva hi /",
    "GSD36ys182_pu:198": "prāyaścittaṃ bhavet tatra striyā vā puruṣasya vā // YS182v_4.2 //",
    "GSD36ys182_pu:199": "khāte ca patitā yā gauḥ kūpe vā cāvaṭe 'pi vā /",
    "GSD36ys182_pu:200": "āśā[śai]vālakuḍe[ṇḍe] vā 'pi śastraghātena caiva hi // YS182v_4.3 //",
    "GSD36ys182_pu:201": "yaṣṭyā tu patitā yā gaur balīvardo mṛto 'pi vā /",
    "GSD36ys182_pu:202": "vatso vatsataro vā 'pi prāyaścittī bhaven naraḥ // YS182v_4.4 //",
    "GSD36ys182_pu:203": "nārī vā 'pi kumāro vā prāyaścittād viśudhyati /",
    "GSD36ys182_pu:204": "pāpī prakhyāpayet pāpaṃ dattvā dhenuṃ tathā vṛṣam // YS182v_4.5 //",
    "GSD36ys182_pu:205": "pracchannapāpino ye syuḥ kṛtaghnā duṣṭacāriṇaḥ /",
    "GSD36ys182_pu:206": "narakeṣu ca pacyante yāvad ābhūtasaṃplavam // YS182v_4.6 //",
    "GSD36ys182_pu:207": "tasmāc ca pāpinā grāhyaṃ prāyaścittaṃ yathā tathā /",
    "GSD36ys182_pu:208": "pramādāc ca hatā yena kapilā vā tathetarā // YS182v_4.7 //",
    "GSD36ys182_pu:209": "yathā brahmavadhe pāpaṃ kapilāyā vadhe tathā /",
    "GSD36ys182_pu:210": "balīvarde 'pi ca tathā prāyaścittaṃ samaṃ smṛtam // YS182v_4.8 //",
    "GSD36ys182_pu:211": "rodhane bandhane caiva mṛtpiṇḍanavagomaye /",
    "GSD36ys182_pu:212": "utkṛṣṭenāpi gohantā prāyaścittena śudhyati // YS182v_4.9 //",
    "GSD36ys182_pu:213": "muṣṭyā vā nihatā yā gauḥ śakaṭe dhā[vā]ripaṅkayoḥ /",
    "GSD36ys182_pu:214": "govartapatitā gāvaḥ śvanadyām uttare 'pi vā // YS182v_4.10 //",
    "GSD36ys182_pu:215": "etat te kathitaṃ sarvaṃ gavāṃ ca [vi]ghātam uttamam /",
    "GSD36ys182_pu:216": "yatra yatra mriyed gauś ca prāyaścittaṃ pṛthak pṛthak // YS182v_4.11 //",
    "GSD36ys182_pu:217": "vane ca patitā yā gauḥ pāmaratrāṭa [sa]śaṅktitā /",
    "GSD36ys182_pu:218": "mṛtā caiva yadā sā gauḥ prāyaścittī bhavec ca saḥ // YS182v_4.12 //",
    "GSD36ys182_pu:219": "preṣitaḥ puruṣo vā 'pi prāyaścittaṃ ca yat smṛtam /",
    "GSD36ys182_pu:220": "ābdikaṃ caiva śūdrasya vaiśyasya dviguṇaṃ bhavet // YS182v_4.13 //",
    "GSD36ys182_pu:221": "triguṇaṃ kṣattriyasyaiva viprasyaiva caturguṇam /",
    "GSD36ys182_pu:222": "goṣṭhe nivasanaṃ kāryaṃ goghno 'ham iti vācayet // YS182v_4.14 //",
    "GSD36ys182_pu:223": "kaṣṭena vartamāno 'pi kālenaiva śucir bhavet /",
    "GSD36ys182_pu:224": "gavāṃ madhye vased rātrau divā gā vai(?) hy anuvrajet // YS182v_4.15 //",
    "GSD36ys182_pu:225": "na strīṇāṃ vapanaṃ kuryān na ca govrajanaṃ smṛtam /",
    "GSD36ys182_pu:226": "na ca goṣṭhe vased rātrau na kuryād vaidikīṃ śrutim // YS182v_4.16 //",
    "GSD36ys182_pu:227": "sarvān keśān samucchritya cchedayed aṅguladvayam /",
    "GSD36ys182_pu:228": "eṣa e[vame]va tu nārīṇāṃ śiromuṇḍāpanaṃ smṛtam // YS182v_4.17 //",
    "GSD36ys182_pu:229": "sūtake mṛtake caiva vidhiṃ prabrūhi no yama /",
    "GSD36ys182_pu:230": "jātake vartamāne 'pi mṛtakaṃ ca yadā bhavet // YS182v_4.18 //",
    "GSD36ys182_pu:231": "ko vidhiḥ sa vinirdiṣṭaḥ kathayasva yathā tatham /",
    "GSD36ys182_pu:232": "evam ukto hi bhagavān yamaḥ prāha yathā tatham // YS182v_4.19 //",
    "GSD36ys182_pu:233": "jātake naiva mṛtakaṃ kṣayaṃ yāti na saṃśayaḥ /",
    "GSD36ys182_pu:234": "pūrvavratam anirdiṣṭaṃ mayā ca sūtakaṃ bhavet // YS182v_4.20 //",
    "GSD36ys182_pu:235": "sūtakena na lipyeta iti prāha svayaṃ yamaḥ /",
    "GSD36ys182_pu:236": "sūtakena na lipyeta vrataṃ saṃpūrṇatāṃ vrajet // YS182v_4.21 //",
    "GSD36ys182_pu:237": "śrāddhaṃ dānaṃ tapo yajño devatārādhanaṃ tathā /",
    "GSD36ys182_pu:238": "brahmahā ca surāpaś ca svarṇasteyī gurudruhaḥ // YS182v_4.22 //",
    "GSD36ys182_pu:239": "saṃsargī pañcamo jñeyas tatsamo nātra saṃśayaḥ /",
    "GSD36ys182_pu:240": "eteṣu dvādaśābdaṃ ca prāyaścittaṃ vidhīyate // YS182v_4.23 //",
    "GSD36ys182_pu:241": "tathā pātakināṃ caiva ṣaḍabdaṃ caiva saṃsmṛtam /",
    "GSD36ys182_pu:242": "upapātakināṃ caiva tripañcābdaṃ vidhīyate // YS182v_4.24 //",
    "GSD36ys182_pu:243": "prājāpatyais tribhiḥ kṛcchraṃ kṛcchraṃ vai dvādaśābdikam /",
    "GSD36ys182_pu:244": "ekabhaktaṃ tathā naktam upavāsam athāpi vā // YS182v_4.25 //",
    "GSD36ys182_pu:245": "etad dinacatuṣkeṇa pādakṛcchraś ca jāyate /",
    "GSD36ys182_pu:246": "tripādakṛcchro vijñeyaḥ pāpakśayakaraḥ smṛtaḥ // YS182v_4.26 //",
    "GSD36ys182_pu:247": "dharmaśāstrānusāreṇa prāyaścittaṃ manīṣibhiḥ /",
    "GSD36ys182_pu:248": "dātavyaṃ pāpamuktyarthaṃ prāṇināṃ pāpakāriṇām // YS182v_4.27 //",
    "GSD36ys182_pu:249": "anutāpādya[po ya]dā puṃsāṃ[so] bhaved vai pāpinaḥ kila /",
    "GSD36ys182_pu:250": "prāyaścittaṃ tadā deyam ity āha bhagavān yamaḥ // YS182v_4.28 //",
    "GSD36ys182_pu:251": "ajñātvā dharmaśāstrāṇi prāyaścittaṃ dadāti yaḥ /",
    "GSD36ys182_pu:252": "prāyaścittī bhavet pūtas tat pāpaṃ parṣadaṃ vrajet // YS182v_4.29 //",
    "GSD36ys182_pu:253": "tasmāc chāstrānusāreṇa prāyaścittaṃ vidhīyate /",
    "GSD36ys182_pu:254": "aṣṭaśālyāṃ mṛtā ye ca ye ca strīsūtake mṛtāḥ // YS182v_4.30 //",
    "GSD36ys182_pu:255": "draṃṣṭrābhir bhakṣitā ye ca ye ca ātmahano janāḥ /",
    "GSD36ys182_pu:256": "aṣṭaśālyāṃ mṛto vipraḥ prāyaścittaṃ tu bandhubhiḥ // YS182v_4.31 //",
    "GSD36ys182_pu:257": "kāryaṃ tu ābdikaṃ caiva tathā strīṇāṃ ca dāpayet /",
    "GSD36ys182_pu:258": "śuddhyarthaṃ nānyathā bhāvyam ity āha bhagavān yamaḥ // YS182v_4.32 //",
    "GSD36ys182_pu:259": "durmṛtyumaraṇaṃ prāptā ye 'py adhogatim āgatāḥ /",
    "GSD36ys182_pu:260": "teṣāṃ śuddhyartham evātra dvitryabdaṃ hi viśiṣyate // YS182v_4.33 //",
    "GSD36ys182_pu:261": "brāhmaṇakṣattriyaviśāṃ śūdrānāṃ cāntyajātinām /",
    "GSD36ys182_pu:262": "tāratam yena dātavyam iti prāha svayaṃ yamaḥ // YS182v_4.34 //",
    "GSD36ys182_pu:263": "patitānāṃ ca viprāṇāṃ tathā strīṇāṃ vigarhitam /",
    "GSD36ys182_pu:264": "kathaṃ śuddhir bhavet tāsāṃ teṣāṃ caiva viśeṣataḥ // YS182v_4.35 //",
    "GSD36ys182_pu:265": "vyabhicārād ṛtau śuddhiḥ strīṇāṃ caiva na saṃśayaḥ /",
    "GSD36ys182_pu:266": "garbhe jāte parityāgo nānyathā mama bhāṣitam // YS182v_4.36 //",
    "GSD36ys182_pu:267": "duṣṭastrīdarśanenaiva pitaro yānty adhogatim /",
    "GSD36ys182_pu:268": "ghṛtaṃ yonyāṃ kṣiped ghoraṃ parapuṃsagatā hi yā // YS182v_4.37 //",
    "GSD36ys182_pu:269": "havanaṃ ca prayatnena gāyatryā cāyutatrayam /",
    "GSD36ys182_pu:270": "brāhmaṇān bhojayet paścāc chatam aṣṭottareṇa hi // YS182v_4.38 //",
    "GSD36ys182_pu:271": "vidhavā caiva yā nārī puṃsopagatasevinī /",
    "GSD36ys182_pu:272": "tyājyā sā bandhubhiś caiva nānyathā yamabhāṣitam // YS182v_4.39 //",
    "GSD36ys182_pu:273": "patitasya ca viprasya anutāparatasya ca /",
    "GSD36ys182_pu:274": "pāpāc caiva nivṛttasya prāyaścittī bhavet tadā // YS182v_4.40 //",
    "GSD36ys182_pu:275": "tāratam yena dātavyaṃ prāyaścittaṃ yathā vidhi /",
    "GSD36ys182_pu:276": "sakāmo hi yadā vipraḥ pāpācāraparo bhavet // YS182v_4.41 //",
    "GSD36ys182_pu:277": "dṛṣṭvā[diṣṭyā] nivṛttapāpaughaḥ prāyaścittī tadārhati /",
    "GSD36ys182_pu:278": "tathā kṣattriyavaiśyau vā śūdro vā 'pi yathā kramāt // YS182v_4.42 //",
    "GSD36ys182_pu:279": "vidhav āgamane pāpaṃ sakṛc caiva tu yad bhavet /",
    "GSD36ys182_pu:280": "asakṛc ca yadā jñātvā prāyaścittaṃ pravartate // YS182v_4.43 //",
    "GSD36ys182_pu:281": "asakṛd gamanāc caiva carec cāndrāyaṇadvayam /",
    "GSD36ys182_pu:282": "sakṛd gamane yat pāpaṃ prājāpatyadvayena hi // YS182v_4.44 //",
    "GSD36ys182_pu:283": "punarbhūr vikṛtā yena kṛtā vipreṇa caiva hi /",
    "GSD36ys182_pu:284": "vinā śākhāprabhedena punarbhūr bhaṇyate hi sā // YS182v_4.45 //",
    "GSD36ys182_pu:285": "savarṇaś ca savarṇāyām abhiṣikto yadā bhavet /",
    "GSD36ys182_pu:286": "brāhmaṇaḥ kāmalubdho 'pi śrāddhe yajñe ca garhitaḥ // YS182v_4.46 //",
    "GSD36ys182_pu:287": "kṣattriyo brāhmaṇīsaktaḥ kṣattriṇyāṃ viśa eva vā /",
    "GSD36ys182_pu:288": "vaiśyāyā gamane śūdraḥ patitāyā bhavān yathā // YS182v_4.47 //",
    "GSD36ys182_pu:289": "prātilomye mahatpāpaṃ pravadanti manīṣiṇaḥ /",
    "GSD36ys182_pu:290": "prāyaścittaṃ cā ''nulomye na bhavaty eva cānyathā // YS182v_4.48 //",
    "GSD36ys182_pu:291": "mānasaṃ vācikaṃ caiva kāyikaṃ pātakaṃ smṛtam /",
    "GSD36ys182_pu:292": "tasmāt pāpād viśuddhyarthaṃ prāyaścittaṃ dine dine // YS182v_4.49 //",
    "GSD36ys182_pu:293": "prātah saṃdhyāṃ sanakṣatrām upāsyām e[sītai]va yatnataḥ /",
    "GSD36ys182_pu:294": "madhyāhne ca tathā raudrīṃ sāyaṃ caiva tu vaiṣṇavīm // YS182v_4.50 //",
    "GSD36ys182_pu:295": "trividhaṃ pāpaśuddhyarthaṃ saṃdhyopāsanam eva ca /",
    "GSD36ys182_pu:296": "saṃdhyāhīno hi yo vipraḥ snānahīnas tathaiva ca // YS182v_4.51 //",
    "GSD36ys182_pu:297": "snānahīno malāśī syāt saṃdhyāhīno hi bhrūṇahā /",
    "GSD36ys182_pu:298": "naiśaṃ pā([naśyetpā])paṃ hi yāṃ dhyātvā u([turu])pāsanaparo hi saḥ //",
    "GSD36ys182_pu:299": "brahmalokaṃ vrajaty eva nānyathā yamabhāṣitam /",
    "GSD36ys182_pu:300": "vidyāt apobhyāṃ saṃyuktaḥ śāntaḥ śucir alampaṭaḥ // YS182v_4.53 //",
    "GSD36ys182_pu:301": "alubhdāhlādaniṣpāpā bhūdevā nātra saṃśayaḥ /",
    "GSD36ys182_pu:302": "pātrībhūtāś ca vijñeyā viprās te nātra saṃśayaḥ // YS182v_4.54 //",
    "GSD36ys182_pu:303": "tebhyo dattam anantaṃ hi ity āha bhagavān yamaḥ /",
    "GSD36ys182_pu:304": "kukarmasthās tu ye viprā lolupā vedavarjitāḥ // YS182v_4.55 //",
    "GSD36ys182_pu:305": "saṃdhyāhīnā vratabhraṣṭāḥ piśunā viṣayātmakāḥ /",
    "GSD36ys182_pu:306": "tebhyo dattaṃ niṣphalaṃ syān nātra kāryāvicāraṇā // YS182v_4.56 //",
    "GSD36ys182_pu:307": "pratigrahe saṃkucitā yadānyātaiyavidhṛtā |",
    "GSD36ys182_pu:308": "bhūmidarśanāt pāpamocakā kṛtatretādvāpare kalau nauvarvīroṣitaḥ ||",
    "GSD36ys182_pu:309": "rājapratigrahāt sarvaṃ brahmavarcasam eva ca /",
    "GSD36ys182_pu:310": "naśyatīti na saṃdeha ity āha bhagavān yamaḥ // YS182v_4.58 //",
    "GSD36ys182_pu:311": "rājñāṃ pratigrahas tyājyo lokatrayajigīṣubhiḥ /",
    "GSD36ys182_pu:312": "rājñaḥ pratigrahāc caiva brāhmaṇyaṃ hi vilupyate // YS182v_4.59 //",
    "GSD36ys182_pu:313": "gāvo dūrapracāreṇa hiraṇyaṃ lobhalipsayā /",
    "GSD36ys182_pu:314": "strī vinaśyati garve[bhe]ṇa brāhmaṇo rājasevayā // YS182v_4.60 //",
    "GSD36ys182_pu:315": "sevakāś cāpi viprāṇāṃ rājñāṃ sukṛtanāmabhiḥ /",
    "GSD36ys182_pu:316": "kumbhīpākeṣu pacyante yāvad ābhūtasaṃplavam // YS182v_4.61 //",
    "GSD36ys182_pu:317": "asevyāsevino viprā ayājyānāṃ ca yājakāḥ /",
    "GSD36ys182_pu:318": "apāṅktās te ca vijñeyāḥ sarvadharmabahiṣkatāḥ // YS182v_4.62 //",
    "GSD36ys182_pu:319": "iti śrīyāmye dharmaśāstre caturtho 'dhyāyaḥ ||",
    "GSD36ys182_pu:320": "adhyāya 5",
    "GSD36ys182_pu:321": "ataḥ paraṃ pravakṣyāmi śṛṇudhvaṃ munipuṅgavāḥ /",
    "GSD36ys182_pu:322": "sarveṣām antyajātīnāṃ varṇādīnāṃ yathā kramam // YS182v_5.1 //",
    "GSD36ys182_pu:323": "strīsaṃparkādikaṃ sarvaṃ jātam antyajasaṃjñakam /",
    "GSD36ys182_pu:324": "yonisaṃkarajaṃ sarvaṃ varṇataś cāpi sarvaśaḥ // YS182v_5.2 //",
    "GSD36ys182_pu:325": "viprakṣattriyaviṭśūdrā- varṇijātyeṣv anukramāt /",
    "GSD36ys182_pu:326": "ete brāhmaṇakutsāḥ syus tasmād brāhmaṇa([ṇya])m uttamam // YS182v_5.3 //",
    "GSD36ys182_pu:327": "vedācārarato vipro vedavedāṅgapāragaḥ /",
    "GSD36ys182_pu:328": "tair apy anuṣṭhito dharma uktaś caiva viśeṣataḥ // YS182v_5.4 //",
    "GSD36ys182_pu:329": "kārye caiva viśeṣeṇa tribhir varnair atandritaḥ /",
    "GSD36ys182_pu:330": "balād dāsī kṛtā ye ca mlecchacāṇḍāladasyubhiḥ // YS182v_5.5 //",
    "GSD36ys182_pu:331": "aśubhaṃ kāritāḥ karma gavādiprāṇihiṃsanam /",
    "GSD36ys182_pu:332": "prāyaścittaṃ ca dātavyaṃ tāratam yena vā dvijaiḥ // YS182v_5.6 //",
    "GSD36ys182_pu:333": "śrāddhakāle yadā jātā patnī yasya rajasvalā /",
    "GSD36ys182_pu:334": "prasūtā vā na kārya ca daivikaṃ paitṛkaṃ tathā // YS182v_5.7 //",
    "GSD36ys182_pu:335": "brāhmaṇā mantritāś caiva kṣaṇitā vā prayatnataḥ /",
    "GSD36ys182_pu:336": "uddiśya pitṛpākaṃ ca kāryaṃ paitṛkam eva tat // YS182v_5.8 //",
    "GSD36ys182_pu:337": "āśaucaṃ na bhavaty eva nātra kāryā vicāraṇā /",
    "GSD36ys182_pu:338": "prasthāne vā pitā tasya pañcatvaṃ ca gato bhavet // YS182v_5.9 //",
    "GSD36ys182_pu:339": "śrāddhādikām tu putreṇa ajñātena kṛtaṃ yadā /",
    "GSD36ys182_pu:340": "kanyā pradānasamaye śrutaṃ ca pi([tavānpi])taraṃ mṛtam // YS182v_5.10 //",
    "GSD36ys182_pu:341": "kanyādānaṃ ca tat kāryaṃ vacanād bhavate[ti] kṣamaḥ /",
    "GSD36ys182_pu:342": "pituḥ pātrādikaṃ karma paścāt sarvaṃ yathā vidhi // YS182v_5.11 //",
    "GSD36ys182_pu:343": "ajñānāc ca kṛtaṃ sarvaṃ daivikaṃ paitṛkaṃ ca yat /",
    "GSD36ys182_pu:344": "jātake sū([mṛ])take vā 'pi tat sarvaṃ saphalaṃ bhavet // YS182v_5.12 //",
    "GSD36ys182_pu:345": "vyāsenoktasmṛtau svakīye ajñānāt pitari mṛte yadā jñātu sadaiva kāryaṃ pitṛkam eva vā || YS182v_5.13",
    "GSD36ys182_pu:346": "aneke yasya ye putrāḥ saṃsṛṣṭā hi bhavanti ca /",
    "GSD36ys182_pu:347": "jyeṣṭhena hi kṛtaṃ sarvaṃ saphalaṃ paitṛkaṃ bhavet // YS182v_5.14 //",
    "GSD36ys182_pu:348": "vaidikaṃ ca tathā sarvaṃ bhavaty eva na saṃśayaḥ /",
    "GSD36ys182_pu:349": "pṛthak piṇḍaṃ pṛthak śrāddhaṃ vaiśvadevādikaṃ ca yat // YS182v_5.15 //",
    "GSD36ys182_pu:350": "bhrātaraś ca pṛthak kuryur nāvibhaktāḥ kadācana /",
    "GSD36ys182_pu:351": "aputrasya ca putrāḥ syuḥ kartāraḥ sāṃparāyaṇāḥ // YS182v_5.16 //",
    "GSD36ys182_pu:352": "saphalaṃ jāyate sarvām iti śātātapo 'bravīt /",
    "GSD36ys182_pu:353": "na ca datto 'pyahīno 'ti- snehena ca tathā 'paraḥ // YS182v_5.17 //",
    "GSD36ys182_pu:354": "balād gṛhīto baddhaś ca bandhubhir datta eva ca /",
    "GSD36ys182_pu:355": "bhrātuḥ putro mitraputraḥ śiṣyaś caiva tathaurasaḥ // YS182v_5.18 //",
    "GSD36ys182_pu:356": "aputrasya ca vijñeyā dāyādā nātra saṃśayaḥ /",
    "GSD36ys182_pu:357": "navaite putravatpālyāḥ paralokapradā hy amī // YS182v_5.19 //",
    "GSD36ys182_pu:358": "aurasena samā jñeyā vacasoddālakasya ca /",
    "GSD36ys182_pu:359": "idānīṃ bhāganirṇayam ṛṣiḥ śātātapo 'bravīt // YS182v_5.20 //",
    "GSD36ys182_pu:360": "jyeṣṭhena vā kaniṣṭhena vibhāgasya vinirṇayaḥ /",
    "GSD36ys182_pu:361": "samabhāgapradātā ca aputrebhyo na saṃśayaḥ // YS182v_5.21 //",
    "GSD36ys182_pu:362": "samabhāgo grahītavyaḥ putramatyā sadaiva hi /",
    "GSD36ys182_pu:363": "pitṛbhyo bhrātṛputrebhyo dāyādebhyo yathā kramāt // YS182v_5.22 //",
    "GSD36ys182_pu:364": "adhikasya ca bhāgau dvau itarebhyaḥ(?) samāsataḥ /",
    "GSD36ys182_pu:365": "ādhau pratigrahe krānte pūrvā tu balavattarā // YS182v_5.23 //",
    "GSD36ys182_pu:366": "sarvesv eva vivādeṣu balavaty uttarā kriyā /",
    "GSD36ys182_pu:367": "samavidyottaraṃ caiva pratyavaskandanaṃ tathā // YS182v_5.24 //",
    "GSD36ys182_pu:368": "pūrvaṃ nyāsavidhiś caiva uttaraḥ syāc caturvidhaḥ /",
    "GSD36ys182_pu:369": "sākṣiṣūbhayataḥ satsu sākṣiṇaḥ pūrvavādinaḥ // YS182v_5.25 //",
    "GSD36ys182_pu:370": "pūrvapakṣe 'dharībhūte bhavanty uttaravādinaḥ /",
    "GSD36ys182_pu:371": "asākṣivyavahāreṣu divyaṃ deyaṃ yathā vidhi // YS182v_5.26 //",
    "GSD36ys182_pu:372": "iti śrīyāmye dharmaśāstre pañcamo 'dhyāyaḥ |",
    "GSD36ys182_pu:373": "samāpteyaṃ bṛhadyamasmṛtiḥ ||"
}