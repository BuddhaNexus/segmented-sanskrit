{
    "GR13stkal_pu:0": " bhagavandevadeveśa lokanātha jagatpate /",
    "GR13stkal_pu:1": " mantratantraṃ tvayā proktaṃ vistarādvastusādhanam // Stk_1.1 //",
    "GR13stkal_pu:2": " alpāyuṣastvime martyā alpavīryālpabuddhayaḥ /",
    "GR13stkal_pu:3": " alpasattvālpavittāśca lobhamohāsamanvitāḥ // Stk_1.2 //",
    "GR13stkal_pu:4": " alpagranthaṃ mahārthaṃ ca padārthānīkasaṃkulam /",
    "GR13stkal_pu:5": " vaktumarhasi devaiṣāṃ prasādārthaṃ mama prabho // Stk_1.3 //",
    "GR13stkal_pu:6": " athātaḥ sampravakṣyāmi śāstraṃ paramadurlabham /",
    "GR13stkal_pu:7": " nāmnā tu vātulāttantrād dadhno ghṛtamivoddhṛtam // Stk_1.4 //",
    "GR13stkal_pu:8": " nādākhyaṃ yatparaṃ bījaṃ sarvabhūteṣvavasthitam /",
    "GR13stkal_pu:9": " muktidaṃ paramaṃ kiṃ ca divyasiddhipradāyakam // Stk_1.5 //",
    "GR13stkal_pu:10": " tadviditvā mahāsena deśikaḥ pāśahā bhavet /",
    "GR13stkal_pu:11": " āgopālāṅganā bālā mlecchāḥ prākṛtabhāṣiṇaḥ // Stk_1.6 //",
    "GR13stkal_pu:12": " antarjalagatāḥ sattvāste api nityaṃ bruvanti tam /",
    "GR13stkal_pu:13": " sthūlaṃ sūkṣmaṃ paraṃ jñātvā karma kuryādyathepsitam // Stk_1.7 //",
    "GR13stkal_pu:14": " sthūlaṃ śabda iti proktaṃ sūkṣmaṃ cintāmayaṃ bhavet /",
    "GR13stkal_pu:15": " cintayā rahitaṃ yattu tatparaṃ parikīrtitam // Stk_1.8 //",
    "GR13stkal_pu:16": " sāntaṃ sarvagataṃ śūnyaṃ mātrādvādaśake sthitam /",
    "GR13stkal_pu:17": " brahmāṇi hrasvāḥ proktāni dīrghā hyaṅgāni ṣaṇmukha // Stk_1.9 //",
    "GR13stkal_pu:18": " anusvāro bhavennetraṃ sarveṣāṃ copari sthitaḥ /",
    "GR13stkal_pu:19": " savisargaṃ bhavedastram anusvāravivarjitam // Stk_1.10 //",
    "GR13stkal_pu:20": " ṣaṣṭhaṃ trayodaśāntaṃ ca pañcame viniyojayet /",
    "GR13stkal_pu:21": " śivaṃ tattu vijānīyān mantramūrtiṃ sadāśivam // Stk_1.11 //",
    "GR13stkal_pu:22": " ṣaṣṭhamasya dvitīyaṃ tu caturthādyena saṃyutam /",
    "GR13stkal_pu:23": " dvitīyātpañcamāccaiva ādimaṃ yojayetpunaḥ // Stk_1.12 //",
    "GR13stkal_pu:24": " hanti vighnāñśivāstreṇa śikhayā muktidaṃ smṛtam /",
    "GR13stkal_pu:25": " etatpāśupataṃ divyaṃ sarvapāśanikṛntanam // Stk_1.13 //",
    "GR13stkal_pu:26": " brahmāṇi ca śivaṃ sāṅgaṃ netraṃ pāśupataṃ ca yat /",
    "GR13stkal_pu:27": " samāsātkathitaḥ sarvo mantroddhārastvayaṃ śubhaḥ // Stk_1.14 //",
    "GR13stkal_pu:28": " asya mudrāṃ pravakṣyāmi sādhakānāṃ hitāya vai /",
    "GR13stkal_pu:29": " hastābhyāṃ saṃspṛśetpādād ūrdhvaṃ yāvattu mastakam // Stk_1.15 //",
    "GR13stkal_pu:30": " eṣā mudrā mahāmudrā sarvakāmārthasādhikā /",
    "GR13stkal_pu:31": " karanyāsaṃ purā kṛtvā mudrābandhaṃ tu kārayet // Stk_1.16 //",
    "GR13stkal_pu:32": " talikāṃ hastapṛṣṭhaṃ ca astrabījena śodhayet /",
    "GR13stkal_pu:33": " kaniṣṭhāmāditaḥ kṛtvā aṅguṣṭhaṃ cāpyapaścimam // Stk_1.17 //",
    "GR13stkal_pu:34": " brahmāṇi vinyasettatra tathaivāṅgāni yatnataḥ /",
    "GR13stkal_pu:35": " prāsādaṃ vinyasetpaścād vyāpinaṃ sarvatomukham // Stk_1.18 //",
    "GR13stkal_pu:36": " prathamaḥ paṭalaḥ antaḥkaraṇavinyāso bhūtaśuddhistathaiva ca /",
    "GR13stkal_pu:37": " bhūtaśuddhiṃ purā kṛtvā tato 'ntaḥkaraṇaṃ kuru // Stk_2.1 //",
    "GR13stkal_pu:38": " hṛdbījaṃ pārthive yuktaṃ pārthivīṃ dhārayetkramāt /",
    "GR13stkal_pu:39": " śiro 'psu tejasi śikhāṃ kavacaṃ vāyunā saha // Stk_2.2 //",
    "GR13stkal_pu:40": " astraṃ ca śivasaṃyuktam ākāśaṃ dhārayetsadā /",
    "GR13stkal_pu:41": " huṃphaḍantena paṭalaṃ bhittvā cordhvaṃ viśeṣataḥ // Stk_2.3 //",
    "GR13stkal_pu:42": " pañcodghātāśca catvāras trayo dvāveka eva ca /",
    "GR13stkal_pu:43": " dvādaśānte nirālambaṃ vijñānaṃ kevalaṃ sthitam // Stk_2.4 //",
    "GR13stkal_pu:44": " dīkṣāyāṃ tu yathā vatsa tatprayogaṃ samācaret /",
    "GR13stkal_pu:45": " prakriyāntasthamamṛtaṃ sravantaṃ cintayettataḥ // Stk_2.5 //",
    "GR13stkal_pu:46": " omityanena kamalaṃ yogapīṭhaṃ tadā bhavet /",
    "GR13stkal_pu:47": " sūryamaṇḍalasaṃkāśam akāraṃ hyātmasambhavam // Stk_2.6 //",
    "GR13stkal_pu:48": " vidyātattvamukāraṃ tu śivatattvaṃ makārajam /",
    "GR13stkal_pu:49": " puryaṣṭakaṃ ca tanmātraṃ turyātītaṃ sadāśivam // Stk_2.7 //",
    "GR13stkal_pu:50": " cintayetparamaṃ dhāma suṣumnābhinnamastakam /",
    "GR13stkal_pu:51": " tenāplāvitamātmānaṃ paripūrṇaṃ vicintayet // Stk_2.8 //",
    "GR13stkal_pu:52": " yo 'bhasedīdṛśaṃ martyaḥ samādhiṃ mṛtyunāśanam /",
    "GR13stkal_pu:53": " na tasya jāyate mṛtyur iti śāstrasya niścayaḥ // Stk_2.9 //",
    "GR13stkal_pu:54": " paścādguroḥ sādhakānāṃ mūrtestu grahaṇaṃ bhavet /",
    "GR13stkal_pu:55": " īśānādyāstu sadyāntaṃ mūrdhna ārabhya vinyaset // Stk_2.10 //",
    "GR13stkal_pu:56": " netraṃ dattvā tadāvāhyo devadevaḥ sadāśivaḥ /",
    "GR13stkal_pu:57": " sarvajñaṃ ca tadātmānaṃ cintayettu vicakṣaṇaḥ // Stk_2.11 //",
    "GR13stkal_pu:58": " hṛdayaṃ ca śiraścaiva śikhāṃ kavacameva ca /",
    "GR13stkal_pu:59": " nyasedastraṃ ca mantrajño yathāsthāneṣvanukramāt // Stk_2.12 //",
    "GR13stkal_pu:60": " hṛdaye 'rcāvidhānaṃ tu nābhau homaṃ prakalpayet /",
    "GR13stkal_pu:61": " lalāṭe tvīśvaraṃ dhyāyed varadaṃ sarvatomukham // Stk_2.13 //",
    "GR13stkal_pu:62": " yathārcane tathāgnau ca dhyāne snāne tathaiva ca /",
    "GR13stkal_pu:63": " yathā deve tathā dehe cintayettu vicakṣaṇaḥ // Stk_2.14 //",
    "GR13stkal_pu:64": " kṛtvāntaḥkaraṇaṃ hyevaṃ paścādbāhyaṃ tu ṣaṇmukha /",
    "GR13stkal_pu:65": " sabāhyantaraṃ kṛtvā paścādyajanamārabhet // Stk_2.15 //",
    "GR13stkal_pu:66": " antaḥkaraṇavinyāsapaṭalaḥ iti dvitīyaḥ paṭalaḥ ataḥ paraṃ pravakṣyāmi snānaṃ pāpaharaṃ śubham",
    "GR13stkal_pu:67": " sakṛjjaptena saṃgṛhya mṛdā astreṇa mantravit // Stk_3.1 //",
    "GR13stkal_pu:68": " malasnānaṃ purā kṛtvā sakṛjjaptvā tu saṃhitām /",
    "GR13stkal_pu:69": " tāmeva mṛttikāṃ paścād abhimantrya sakṛtsakṛt // Stk_3.2 //",
    "GR13stkal_pu:70": " bhāgatrayaṃ tataḥ kṛtvā ekamastreṇa mantrayet /",
    "GR13stkal_pu:71": " dvitīyaṃ brahmabhirvatsa śivajaptaṃ tṛtīyakam // Stk_3.3 //",
    "GR13stkal_pu:72": " astrajaptena bhāgena diśāṃ bandhaṃ tu kārayet /",
    "GR13stkal_pu:73": " śivajaptena tīrthaṃ tu brahmajaptena vigraham // Stk_3.4 //",
    "GR13stkal_pu:74": " kuṇṭhayitvā tataḥ snāyāc chivatīrthasya madhyataḥ /",
    "GR13stkal_pu:75": " cakravatyupacāreṇa sugandhāmalakādibhiḥ // Stk_3.5 //",
    "GR13stkal_pu:76": " upaspṛśya vidhānena saṃdhyāṃ vandeta sādhakaḥ /",
    "GR13stkal_pu:77": " mantraiḥ sarvaiḥ sakṛdvatsa upasthānaṃ tu kārayet // Stk_3.6 //",
    "GR13stkal_pu:78": " abhiṣekaṃ purā kṛtvā tataḥ saṃdhyāṃ samācaret /",
    "GR13stkal_pu:79": " astraṃ na yojayeddehe kṣipettadbahireva ca // Stk_3.7 //",
    "GR13stkal_pu:80": " śarīraṃ śoṣayedvatsa tenātmani na yojayet /",
    "GR13stkal_pu:81": " vighneṣu pāśajāleṣu sadā yojyaṃ vicakṣaṇaiḥ // Stk_3.8 //",
    "GR13stkal_pu:82": " hṛdayena tato vidvān pitṛdevāṃśca tarpayet /",
    "GR13stkal_pu:83": " saṃhāraṃ tasya tīrthasya prāsādenaiva kārayet // Stk_3.9 //",
    "GR13stkal_pu:84": " vāruṇasnānaprakaraṇam iti tṛtīyaḥ paṭalaḥ bhasmasnānaṃ pravakṣyāmi tadūrdhvaṃ ca ṣaḍānana",
    "GR13stkal_pu:85": " mantraiḥ sarvaiḥ sakṛdbhasma abhimantrya yathākramam // Stk_4.1 //",
    "GR13stkal_pu:86": " jalasnānaṃ purā kṛtvā astrabījena ṣaṇmukha /",
    "GR13stkal_pu:87": " vidhisnānaṃ tataḥ kuryān mūrdhna ārabhya mantravit // Stk_4.2 //",
    "GR13stkal_pu:88": " īśānena śiraḥ snāyān mukhaṃ tatpuruṣeṇa tu /",
    "GR13stkal_pu:89": " hṛdayaṃ bahurūpeṇa guhyaṃ vai guhyakena tu // Stk_4.3 //",
    "GR13stkal_pu:90": " sarvāṅgāṇi tvajātena abhiṣekaṃ tu pañcabhiḥ /",
    "GR13stkal_pu:91": " upariṣṭātprasādena snānaṃ kurvīta ṣaṇmukha // Stk_4.4 //",
    "GR13stkal_pu:92": " bhasmasnānaprakaraṇam iti caturthaḥ paṭalaḥ yajanaṃ saṃpravakṣyāmi yathāvidhyanupūrvaśaḥ /",
    "GR13stkal_pu:93": " bījāṅkuraṃ purā śaktyā paścādānantamāsanam // Stk_5.1 //",
    "GR13stkal_pu:94": " anantaṃ cāntagaṃ kuryāt krameṇaiva ṣaḍānana /",
    "GR13stkal_pu:95": " hṛdayaṃ karṇikā padmaṃ dharmaṃ jñānādimeva ca // Stk_5.2 //",
    "GR13stkal_pu:96": " vairāgyaṃ ca tathaiśvaryam īśāntaṃ vahnito nyaset /",
    "GR13stkal_pu:97": " śaktibhiḥ kesaravyūhaṃ hṛdayena ca kalpayet // Stk_5.3 //",
    "GR13stkal_pu:98": " āvāhayettato devaṃ hṛdayena tu ṣaṇmukha /",
    "GR13stkal_pu:99": " sthāpanaṃ pādyamarghyaṃ ca tathācamanameva ca // Stk_5.4 //",
    "GR13stkal_pu:100": " snapanaṃ pūjanaṃ caiva hṛdayena tu kārayet /",
    "GR13stkal_pu:101": " uktānuktaṃ ca yatkiñcit tatsarvaṃ hṛdayena tu // Stk_5.5 //",
    "GR13stkal_pu:102": " ekāvaraṇametattu sarvakāmārthasādhanam /",
    "GR13stkal_pu:103": " sarvatantreṣu sāmānyaṃ sarvajñāneṣu cottamam // Stk_5.6 //",
    "GR13stkal_pu:104": " yajanaprakaraṇam iti pañcamaḥ paṭalaḥ ataḥ paraṃ pravakṣyāmi agnikāryavidhiṃ kramāt /",
    "GR13stkal_pu:105": " astreṇollekhanaṃ kuryād varmaṇābhyukṣaṇaṃ tataḥ // Stk_6.1 //",
    "GR13stkal_pu:106": " śaktinyāsaṃ tato darbhair hṛdayenaiva kārayet /",
    "GR13stkal_pu:107": " hṛdā vai śaktigarbhe tu prakṣipejjātavedasam // Stk_6.2 //",
    "GR13stkal_pu:108": " garbhādhānādikaṃ kṛtvā niṣkṛtiṃ cāpyapaścimām /",
    "GR13stkal_pu:109": " hṛdayenaiva mantrajñaḥ sarvakarmāṇi kārayet // Stk_6.3 //",
    "GR13stkal_pu:110": " paścātpadmavidhānaṃ tu prāguktaṃ parikalpayet /",
    "GR13stkal_pu:111": " śivādisarvamantrāṃśca homayedanupūrvaśaḥ // Stk_6.4 //",
    "GR13stkal_pu:112": " agnikāryaprakaraṇam iti ṣaṣṭhaḥ paṭalaḥ ataḥ paraṃ pravakṣyāmi maṇḍalaṃ sārvakāmikam /",
    "GR13stkal_pu:113": " bhūmiśodhanaṃ kṛtvā śāstradṛṣṭena karmaṇā // Stk_7.1 //",
    "GR13stkal_pu:114": " adhivāsaṃ tataḥ kṛtvā nakṣatre guruṇānvite /",
    "GR13stkal_pu:115": " ālikhenmaṇḍalaṃ prājñaḥ sarvasiddhipradaṃ śubham // Stk_7.2 //",
    "GR13stkal_pu:116": " sūtreṇa sumitaṃ kṛtvā caturaśraṃ samantataḥ /",
    "GR13stkal_pu:117": " madhye padmaṃ pratiṣṭhāpyam aṣṭapatra sakarṇikam // Stk_7.3 //",
    "GR13stkal_pu:118": " ekahastaṃ dvihastaṃ vā caturhastamathāpi vā /",
    "GR13stkal_pu:119": " svatantravihitaṃ prājño likhedāvaraṇatrayam // Stk_7.4 //",
    "GR13stkal_pu:120": " vāhayetpaścimadvāram ācāryaḥ susamāhitaḥ /",
    "GR13stkal_pu:121": " āgneyyāṃ kārayetkuṇḍaṃ hastamātrapramāṇataḥ // Stk_7.5 //",
    "GR13stkal_pu:122": " yajñakarmavidhiṃ kuryāt susamiddhe hutāśane /",
    "GR13stkal_pu:123": " pūrvādārabhya vaktrādīn vinyasedanupūrvaśaḥ // Stk_7.6 //",
    "GR13stkal_pu:124": " pavitrāṇi purā nyasya śivāṅgāni nyasettataḥ /",
    "GR13stkal_pu:125": " āgneyyāṃ hṛdayaṃ nyasya aiśānyāṃ tu śirastathā // Stk_7.7 //",
    "GR13stkal_pu:126": " nairṛtyāṃ tu śikhā jñeyā kavacaṃ vāyugocare /",
    "GR13stkal_pu:127": " astra dikṣvatha vinyasya karṇikāyāṃ sadāśivam // Stk_7.8 //",
    "GR13stkal_pu:128": " garbhanyāsavidhiḥ prokto dvitīyāvaraṇe śṛṇu /",
    "GR13stkal_pu:129": " hṛdā pūrvaṃ samārabhya lokapālānprapūjayet // Stk_7.9 //",
    "GR13stkal_pu:130": " [tṛtīyāvaraṇe 'strāṇi svamantreṇa prapūjayet|]",
    "GR13stkal_pu:131": " saṃkṣepeṇa mayā skanda vidhānaṃ parikīrtitam // Stk_7.10 //",
    "GR13stkal_pu:132": " anuktaṃ yadbhavetkiṃcit tatsarvaṃ mūlamāśrayet /",
    "GR13stkal_pu:133": " evaṃ vidhividhānajño dīkṣākarma samācaret // Stk_7.11 //",
    "GR13stkal_pu:134": " maṇḍalavidhānaprakaraṇam iti sapatamaḥ paṭalaḥ atha dīkṣāṃ pravakṣyāmi pañcatattvavyavasthitām",
    "GR13stkal_pu:135": " pṛthivyāpastathā tejo vāyurākāśameva ca // Stk_8.1 //",
    "GR13stkal_pu:136": " pañcaitāni ca tattvāni yairvyāptamakhilaṃ jagat /",
    "GR13stkal_pu:137": " sarvatattvāni tatraiva draṣṭavyāni tu sādhakaiḥ // Stk_8.2 //",
    "GR13stkal_pu:138": " brahmāṇḍe tu nivṛttirvai śatarudrāvadhistathā /",
    "GR13stkal_pu:139": " tadūrdhvaṃ tu pratiṣṭhā syād yāvadavyaktagocaram // Stk_8.3 //",
    "GR13stkal_pu:140": " tato vidyā niyuktā sā yāvadvidyeśvarāntikam /",
    "GR13stkal_pu:141": " śāntistadūrdhvamadhvānte śaktireva śive pade // Stk_8.4 //",
    "GR13stkal_pu:142": " ajñātvaitāni tattvāni yo dīkṣāṃ kartumicchati /",
    "GR13stkal_pu:143": " vṛthā pariśramastasya naiva tatphalamāpnuyāt // Stk_8.5 //",
    "GR13stkal_pu:144": " nivṛttiḥ pṛthivī jñeyā pratiṣṭhā āpa ucyate /",
    "GR13stkal_pu:145": " vidyāṃ tejo vijānīyād vāyuḥ śāntiḥ prakīrtitaḥ // Stk_8.6 //",
    "GR13stkal_pu:146": " śāntyatītā bhavedvyoma tatparaṃ śāntamavyayam /",
    "GR13stkal_pu:147": " taṃ viditvā mahāsena śvapacānapi dīkṣayet // Stk_8.7 //",
    "GR13stkal_pu:148": " nivṛttiṃ hṛdayenaiva pratiṣṭhāṃ śirasā guruḥ /",
    "GR13stkal_pu:149": " śivo vidyāṃ tu śikhayā śāntiṃ vai kavacena tu // Stk_8.8 //",
    "GR13stkal_pu:150": " śāntyatītaṃ paraṃ vyoma prāsādena tu homayet /",
    "GR13stkal_pu:151": " ekaikasya śataṃ homyam ityevaṃ pañca homayet // Stk_8.9 //",
    "GR13stkal_pu:152": " pañcapūrṇāhutīrdadyāt prāsādena tu ṣaṇmukha /",
    "GR13stkal_pu:153": " prāyaścittaviśuddhyartham aṣṭāvekaikayāhutīḥ // Stk_8.10 //",
    "GR13stkal_pu:154": " astrabījena mantrajño homayedanupūrvaśaḥ /",
    "GR13stkal_pu:155": " evaṃ samāpyate dīkṣā jananādivivarjitā // Stk_8.11 //",
    "GR13stkal_pu:156": " hutenaiva tu mucyante sādhakā janmabandhanāt /",
    "GR13stkal_pu:157": " iyamiṣṭirna prakāśyā gopanīyā prayatnataḥ // Stk_8.12 //",
    "GR13stkal_pu:158": " rahasyaṃ sarvatantrāṇām eṣa saṃskāra uttamaḥ /",
    "GR13stkal_pu:159": " yoninyāsādikaṃ karmod- dhāraṇaṃ cāpyapaścimam // Stk_8.13 //",
    "GR13stkal_pu:160": " śodhanānukramaṃ deva kathayasva yathāvidhi /",
    "GR13stkal_pu:161": " daśa sapta ca ye śodhyāḥ pṛṣṭāścātra tvayā guha // Stk_8.14 //",
    "GR13stkal_pu:162": " yasya yadbījamuktaṃ tu tadvakṣyāmyanupūrvaśaḥ /",
    "GR13stkal_pu:163": " yonibījaṃ tu hṛdaye kalpayecca yathākramam // Stk_8.15 //",
    "GR13stkal_pu:164": " arcanaṃ prokṣaṇaṃ caiva tāḍanaṃ ca tathā param /",
    "GR13stkal_pu:165": " saṃdhānaṃ caiva saṃyogaṃ nikṣepaṃ tadanantaram // Stk_8.16 //",
    "GR13stkal_pu:166": " arcanaṃ ca tataḥ kuryād garbhādhānaṃ tathaiva ca /",
    "GR13stkal_pu:167": " jananaṃ cādhikāraṃ ca bhogaṃ caiva layaṃ tathā // Stk_8.17 //",
    "GR13stkal_pu:168": " svatattve cāhutiśataṃ hṛdayena tu ṣaṇmukha /",
    "GR13stkal_pu:169": " pāśacchedaṃ tathāstreṇa dadyātpūrṇāhutiṃ tataḥ // Stk_8.18 //",
    "GR13stkal_pu:170": " hṛdayenātra tūddhāraḥ kartavyaścāpyanukramāt /",
    "GR13stkal_pu:171": " uddhāre prokṣaṇe caiva tāḍane ca tathaiva ca // Stk_8.19 //",
    "GR13stkal_pu:172": " humphaṭkārasamāyuktaṃ kartavyaṃ cānupūrvaśaḥ /",
    "GR13stkal_pu:173": " saṃdhānaṃ caiva tattvānāṃ kartavyaṃ tu yathākramam // Stk_8.20 //",
    "GR13stkal_pu:174": " tattve tattve tvidaṃ karma eṣa eva vidhikramaḥ /",
    "GR13stkal_pu:175": " ebhistu śodhitairvatsa vidhiṃ prāpnoti puṣkalam // Stk_8.21 //",
    "GR13stkal_pu:176": " anyathā naiva mucyante vidhihīnāḥ ṣaḍānana /",
    "GR13stkal_pu:177": " pūrṇāhutipradānaṃ ca kartavyaṃ dhāraṇāyutam // Stk_8.22 //",
    "GR13stkal_pu:178": " amṛtaṃ yatparaṃ vatsa sravantaṃ manasā smaret /",
    "GR13stkal_pu:179": " dīkṣāprakaraṇe hyetad yojyaṃ sarvatra sarvadā // Stk_8.23 //",
    "GR13stkal_pu:180": " liṅgoddhāravidhāne ca nityasaṃskārakarmasu /",
    "GR13stkal_pu:181": " paśorgrahaṇamokṣaṃ tu yattvayoktaṃ purānagha // Stk_8.24 //",
    "GR13stkal_pu:182": " pāśā ābhyantarā bāhyāḥ kamsinsthāne kathaṃ sthitāḥ /",
    "GR13stkal_pu:183": " kasminsthāne tu vicchedyāḥ sadya utkramaṇaṃ katham // Stk_8.25 //",
    "GR13stkal_pu:184": " paśūnāṃ caiva nirdeśaṃ kathayasva maheśvara /",
    "GR13stkal_pu:185": " ādimasya dvitīyena gṛhītvātmānamātmanā // Stk_8.26 //",
    "GR13stkal_pu:186": " muṣṭinā yāvatsthānaṃ tan nayettaṃ suvicakṣaṇaḥ /",
    "GR13stkal_pu:187": " viṣuvatsamprayogeṇa brahmādyāste śivāntakāḥ // Stk_8.27 //",
    "GR13stkal_pu:188": " ekatra samatāṃ yānti anyathā tu pṛthakpṛthak /",
    "GR13stkal_pu:189": " dvādaśānte tu te cchedyāḥ śareṇāstreṇa saṃyutāḥ // Stk_8.28 //",
    "GR13stkal_pu:190": " tadā sāyujyatāṃ yānti samayaiḥ parivarjitāḥ /",
    "GR13stkal_pu:191": " anirdiṣṭamasaṃjñaṃ ca yatkṛtaṃ tadvṛthā bhavet // Stk_8.29 //",
    "GR13stkal_pu:192": " tamuddiśya kṛtaṃ karma mokṣadaṃ tanna saṃśayaḥ /",
    "GR13stkal_pu:193": " sūryasya grahaṇe vatsa viṣuvadyogasaṃyutam // Stk_8.30 //",
    "GR13stkal_pu:194": " āyāmānte yadā cchinnaṃ tadā cotkramate dhruvam /",
    "GR13stkal_pu:195": " manasi grathitāḥ pāśāḥ sūtre maṇigaṇā iva // Stk_8.31 //",
    "GR13stkal_pu:196": " hṛtpadmādyāvattatpadmaṃ manastantuvitānitam /",
    "GR13stkal_pu:197": " taddṛṣṭvā chedanaṃ kuryān manovṛttyā manaścchidā // Stk_8.32 //",
    "GR13stkal_pu:198": " manasā manasi cchinne jīvaḥ kevalatāṃ vrajet /",
    "GR13stkal_pu:199": " vistaraṃ tyaja deveśa saṃkṣepātkathayasva me // Stk_8.33 //",
    "GR13stkal_pu:200": " yena vijñātamātreṇa paśūnmocayate kṣaṇāt /",
    "GR13stkal_pu:201": " vijñātamātreṇa] conj; vijñānamātreṇa Bhatt śṛṇu ṣaṇmukha tattvena yena mokṣo dhruvaṃ bhavet prayogeṇātisūkṣmeṇa yogadṛṣṭena mantravit /",
    "GR13stkal_pu:202": " divyena yogamārgeṇa śaktiṃ yaḥ prerayettu tām // Stk_8.35 //",
    "GR13stkal_pu:203": " taṃ viditvā mahāsena jīvaṃ prāṇamayaṃ budhaḥ /",
    "GR13stkal_pu:204": " viṣuvatsamprayogeṇa yojayecchāśvate pade // Stk_8.36 //",
    "GR13stkal_pu:205": " yogaṃ tu viṣuvaṃ prāpya ko na mucyeta bandhanāt /",
    "GR13stkal_pu:206": " pṛthivyādyabjanāḍīrvai śabdādiguṇavāyubhiḥ // Stk_8.37 //",
    "GR13stkal_pu:207": " ātmādhidevatā mantrāñ jñātvā muktastu mocayet /",
    "GR13stkal_pu:208": " nāḍīvivarasambandhā ūrdhvanālā hyadhomukhāḥ // Stk_8.38 //",
    "GR13stkal_pu:209": " granthidvayayutāḥ sarve humphaḍantena yojitāḥ /",
    "GR13stkal_pu:210": " tataścordhvatvamāyānti udghātaiḥ pūrvavadguha // Stk_8.39 //",
    "GR13stkal_pu:211": " kṣmādyānālokya manasā sabāhyābhyantaraṃ punaḥ /",
    "GR13stkal_pu:212": " tattve tattve niyoktavyā viyuktā nirahaṃkṛtā // Stk_8.40 //",
    "GR13stkal_pu:213": " brahmādyāñśrāvayedvatsa na punarjanmatāṃ vrajet /",
    "GR13stkal_pu:214": " tejaśceto dvirabhyasya āyāmo bhāskarasya tu // Stk_8.41 //",
    "GR13stkal_pu:215": " tāḍayitvā purā vatsa grahaṇaṃ pūrvavadbhavet /",
    "GR13stkal_pu:216": " bhittvārgalāṃ nyasedyoniṃ tattvaṃ tattvena saṃdhayet /",
    "GR13stkal_pu:217": " śaktibhiḥ sampuṭīkṛtya vauṣaḍantena nikṣipet // Stk_8.42 //",
    "GR13stkal_pu:218": " dīkṣāprakaraṇam aṣṭamam abhiṣekaṃ pravakṣyāmi saṃkṣepānna tu vistarāt /",
    "GR13stkal_pu:219": " hitāya sādhakendrāṇāṃ parameśena bhāṣitam // Stk_9.1 //",
    "GR13stkal_pu:220": " mṛṇmayaṃ kalaśaṃ hyekaṃ candanena vilepitam /",
    "GR13stkal_pu:221": " brahmapatrapuṭaṃ vātha padmapatramathāpi vā // Stk_9.2 //",
    "GR13stkal_pu:222": " sarvauṣadhiyutaṃ kṛtvā sarvagandhopaśobhitam /",
    "GR13stkal_pu:223": " śatamaṣṭottaraṃ japtvā prāsādaṃ sarvatomukham // Stk_9.3 //",
    "GR13stkal_pu:224": " yāgaṃ kṛtvā tu pūrvoktam abhiṣekaṃ tu kārayet /",
    "GR13stkal_pu:225": " śubhanakṣatradivase muhūrte karaṇānvite // Stk_9.4 //",
    "GR13stkal_pu:226": " bahumaṅgalanirghoṣaiḥ śaṅkhavāditraniḥsvanaiḥ /",
    "GR13stkal_pu:227": " brahmaghoṣaiśca vividhair nṛttagītasamanvitaiḥ /",
    "GR13stkal_pu:228": " anujñāto 'bhiṣiktaśca ācāryaḥ pāśahā bhavet // Stk_9.5 //",
    "GR13stkal_pu:229": " abhiṣekaprakaraṇaṃ navamam nāḍīcakraṃ paraṃ sūkṣmaṃ pravakṣyāmyanupūrvaśaḥ /",
    "GR13stkal_pu:230": " nābheradhastādyatkandam aṅkurāstatra nirgatāḥ // Stk_10.1 //",
    "GR13stkal_pu:231": " dvāsaptatisahasrāṇi nābhimadhye vyavasthitāḥ /",
    "GR13stkal_pu:232": " tiryagūrdhvamadhaścaiva vyāptaṃ nābheḥ samantataḥ // Stk_10.2 //",
    "GR13stkal_pu:233": " cakravatsaṃsthitā nāḍyaḥ pradhānā daśa tāsu yāḥ /",
    "GR13stkal_pu:234": " iḍā ca piṅgalā caiva suṣumnā ca tṛtīyakā // Stk_10.3 //",
    "GR13stkal_pu:235": " gāndhārī hastijihvā ca pūṣā caiva yaśāstathā /",
    "GR13stkal_pu:236": " alambuṣā kuhūścaiva śaṅkhinī daśamī smṛtā // Stk_10.4 //",
    "GR13stkal_pu:237": " daśa prāṇavahā hyetā nāḍayaḥ parikīrtitāḥ /",
    "GR13stkal_pu:238": " prāṇo 'pānaḥ samānaśca udāno vyāna eva ca // Stk_10.5 //",
    "GR13stkal_pu:239": " nāgaḥ kūrmo 'tha kṛkaro devadatto dhanaṃjayaḥ /",
    "GR13stkal_pu:240": " prāṇastu prathamo vāyur navānāmapi sa prabhuḥ // Stk_10.6 //",
    "GR13stkal_pu:241": " prāṇaḥ prāṇamayaḥ prāṇo visargaḥ pūraṇaṃ prati /",
    "GR13stkal_pu:242": " nityamāpūrayatyeṣa prāṇināmurasi sthitaḥ // Stk_10.7 //",
    "GR13stkal_pu:243": " niśvāsocchvāsakāsaistu prāṇo jīvasamāśritaḥ /",
    "GR13stkal_pu:244": " prayāṇaṃ kurute yasmāt tasmātprāṇaḥ prakīrtitaḥ // Stk_10.8 //",
    "GR13stkal_pu:245": " apānayatyapānastu āhāraṃ ca nṛṇāmadhaḥ /",
    "GR13stkal_pu:246": " mūtraśuklamalānvāyur apānastena kīrtitaḥ // Stk_10.9 //",
    "GR13stkal_pu:247": " pītaṃ bhakṣitamāghrātaṃ raktapittakaphādikam /",
    "GR13stkal_pu:248": " read raktapittakaphānilam with the Nepalese MSS and unpublished Nepalese MSS of Saptaśatika and Dviśatika recensions,",
    "GR13stkal_pu:249": " according to Sanderson (lecture notes on Tantrasāra)",
    "GR13stkal_pu:250": " samaṃ nayati gātreṣu samāno nāma mārutaḥ // Stk_10.10 //",
    "GR13stkal_pu:251": " spandatyadharaṃ vaktraṃ netragātraprakopanaḥ /",
    "GR13stkal_pu:252": " udvejayati marmāṇi udāno nāma mārutaḥ // Stk_10.11 //",
    "GR13stkal_pu:253": " vyāno vināmayatyaṅgaṃ vyāno vyādhiprakopanaḥ /",
    "GR13stkal_pu:254": " prītervināśakaraṇo vyāpanādvyāna ucyate // Stk_10.12 //",
    "GR13stkal_pu:255": " udgāre nāga ityuktaḥ kūrma unmīlane smṛtaḥ /",
    "GR13stkal_pu:256": " kṛkarastu kṣute caiva devadatto vijṛmbhaṇe /",
    "GR13stkal_pu:257": " dhanaṃjayaḥ sthito ghoṣe mṛtasyāpi na muñcati // Stk_10.13 //",
    "GR13stkal_pu:258": " ityetadvāyuvṛndaṃ hṛdi ca vinihitaṃ nābhicakrapratiṣṭhitam niśvāsocchvāsakaiḥ śvasanapuramadhaḥ kampitāghūrṇitaiśca /",
    "GR13stkal_pu:259": " nityaṃ nityālpajanmā vyasanayati paśuṃ yauvane bālabhāve ākrānto vāyurekaḥ sa jananamaraṇaiḥ krīḍati bhrāntasattvaiḥ // Stk_10.14 //",
    "GR13stkal_pu:260": " nāḍīcakraṃ yathāvasthaṃ pravakṣyāmyanupūrvaśaḥ /",
    "GR13stkal_pu:261": " daśāraṃ cakramettattu vibhāgo jāyate yathā // Stk_10.15 //",
    "GR13stkal_pu:262": " cakre bhramatyasau jīvo daśasthāneṣvanukramāt /",
    "GR13stkal_pu:263": " sa jīvo jīvalokasya budhyante naiva mohitāḥ // Stk_10.16 //",
    "GR13stkal_pu:264": " jīvaḥ prayāti daśadhā tena cakraṃ prakīrtitam /",
    "GR13stkal_pu:265": " nāḍīcakramiti proktaṃ yena saṃkrāmati hyasau // Stk_10.17 //",
    "GR13stkal_pu:266": " hṛdvyomamadhye paṅkajamaṣṭadalaṃ karṇikā ca tasyāntaḥ /*",
    "GR13stkal_pu:267": " hṛdaye paṅkajamarkendvagnihiraṇyadyotābhāḥ śaktayastasmin // Stk_10.18 //*",
    "GR13stkal_pu:268": " WHAT metre is this?? Bad (because of transmission) āryā.",
    "GR13stkal_pu:269": " uparicarī khalu śaktistāsāṃ prāgbhāvinī śivasya tataḥ /*",
    "GR13stkal_pu:270": " śakticatuṣṭayapaṅkajamadhye puruṣo 'liriva sa līnaḥ // Stk_10.19 //*",
    "GR13stkal_pu:271": " āryā metre śūnyamarutsaṃdaṃśakagṛhītakaraṇātmako hyubhayato 'pi /*",
    "GR13stkal_pu:272": " saṃyāti yatra neyaḥ śuṣkadalaṃ māruteneva // Stk_10.20 //*",
    "GR13stkal_pu:273": " bhrāmyati paṅkajamadhye kalācatuṣkātmapāśasaṃruddhaḥ /*",
    "GR13stkal_pu:274": " golakamiva helābhihatamutpatanaṃ nipātanaṃ kurute // Stk_10.21 //*",
    "GR13stkal_pu:275": " īśvarayogādviṣuvatsaṃkrāntiścaiva siddhisaṃyogāt /*",
    "GR13stkal_pu:276": " sauraniyogāddakṣiṇamudagayanaṃ cāndrasaṃyogāt // Stk_10.22 //*",
    "GR13stkal_pu:277": " ayane savyāsavye dvau puṭakau yugmato viṣuvadāhuḥ /*",
    "GR13stkal_pu:278": " saṃkrāntiritaścetaśca gacchatastena samākhyātā // Stk_10.23 //*",
    "GR13stkal_pu:279": " sauraḥ savyo mārgaścāndramasaścetaraḥ samākhyātaḥ /*",
    "GR13stkal_pu:280": " dhanyo 'bhiṣeka induḥ sauraḥ khalu vahnisaṃdhāne // Stk_10.24 //*",
    "GR13stkal_pu:281": " dhyānādyo viṣuvati ca prāgdalasaṃstho nṛpāvalepī syāt /*",
    "GR13stkal_pu:282": " tejasvī ca bubhukṣā pīḍā vā jāyate 'gnidikpatre // Stk_10.25 //*",
    "GR13stkal_pu:283": " jāyate] conj; saṃjāyate Bhatt unmetrical",
    "GR13stkal_pu:284": " yāmye yāmyo bhāvo nairṛtye nairṛto vinirdiṣṭaḥ /*",
    "GR13stkal_pu:285": " nairṛtye] conj; nairṛte Bhatt unmetrical",
    "GR13stkal_pu:286": " vāruṇapatre vāruṇo mārutpatre gato marudbhāvam // Stk_10.26 //*",
    "GR13stkal_pu:287": " saumye saumyo bhāvastvaiśe tvaiśaḥ samākhyātaḥ /*",
    "GR13stkal_pu:288": " yāṃ yāṃ diśamabhigacchati tadbhāvaṃ nikhilamāyāti // Stk_10.27 //*",
    "GR13stkal_pu:289": " patrāntarālayogācchūnyamivātmā tato bhāti /*",
    "GR13stkal_pu:290": " iti khalu pudgalacāro nāḍīsadhānamaṇḍalaṃ mukhyam /*",
    "GR13stkal_pu:291": " kathitamiha siddhihetorboddhyavyaṃ yatnataḥ siddham // Stk_10.28 //*",
    "GR13stkal_pu:292": " nāḍīcakraprakaraṇaṃ daśamam sa jīvo jīvalokasya jñāyate 'dhyātmago yathā /",
    "GR13stkal_pu:293": " saṃśayo me mahādeva prasādībhava śūladhṛk // Stk_11.1 //",
    "GR13stkal_pu:294": " jīvasya puruṣākhyasya darśanaṃ śṛṇu ṣaṇmukha /",
    "GR13stkal_pu:295": " kathayāmi na sandehaḥ putrasnehādviśeṣataḥ // Stk_11.2 //",
    "GR13stkal_pu:296": " saṃkrāntiṃ viṣuvaṃ caiva ahorātrāyanāni ca /",
    "GR13stkal_pu:297": " adhimāsamṛṇaṃ cāpi ūnarātraṃ dhanaṃ tathā // Stk_11.3 //",
    "GR13stkal_pu:298": " ūnarātraṃ kṣutaṃ jñeyam adhimāso vijṛmbhikā /",
    "GR13stkal_pu:299": " ṛṇaṃ ca kāso vijñeyo niśvāso dhanamucyate // Stk_11.4 //",
    "GR13stkal_pu:300": " uttaraṃ dakṣiṇaṃ jñeyaṃ vāmadakṣiṇasaṃsthitam /",
    "GR13stkal_pu:301": " madhye tu viṣuvatproktaṃ puṭadvayaviniḥsṛtam // Stk_11.5 //",
    "GR13stkal_pu:302": " saṃkrāntiḥ punarasyaiva svasthānātsthāna eva ca /",
    "GR13stkal_pu:303": " iḍā ca piṅgalā caiva amā caiva tṛtīyakā // Stk_11.6 //",
    "GR13stkal_pu:304": " suṣumnā madhyame hyaṅge iḍā vāme prakīrtitā /",
    "GR13stkal_pu:305": " piṅgalā dakṣiṇe hyaṅge eṣu saṃkrāntirucyate // Stk_11.7 //",
    "GR13stkal_pu:306": " ūrdhvaṃ prāṇo hyahaḥ proktaḥ apāno rātrirucayte /",
    "GR13stkal_pu:307": " 8ab = Niśvāsa-uttarasūtra 5:17cd",
    "GR13stkal_pu:308": " vibhāgā daśa prāṇasya yo vettyevaṃ sa vedavit // Stk_11.8 //",
    "GR13stkal_pu:309": " āyāmo dehamadhyasthaḥ somagrahaṇamiṣyate /",
    "GR13stkal_pu:310": " dehātītaṃ tu taṃ vidyād ādityagrahaṇaṃ budhaḥ // Stk_11.9 //",
    "GR13stkal_pu:311": " ayute dve sahasraṃ tu ṣaṭśatāni tathaiva ca /",
    "GR13stkal_pu:312": " ahorātreṇa yogīndro japasaṃkhyāṃ karoti saḥ // Stk_11.10 //",
    "GR13stkal_pu:313": " prāṇāyāmaṃ samāsena kathayāmi tavākhilam /",
    "GR13stkal_pu:314": " uccārayettu praṇavaṃ svareṇaikena yogavit // Stk_11.11 //",
    "GR13stkal_pu:315": " udaraṃ pūrayitvā tu vāyunā yāvadīpsitam /",
    "GR13stkal_pu:316": " prāṇāyāmo bhavedeṣa pūrako dehapūrakaḥ // Stk_11.12 //",
    "GR13stkal_pu:317": " pidhāya sarvadvārāṇi niśvāsocchvāsavarjitaḥ /",
    "GR13stkal_pu:318": " sampūrṇakumbhavattiṣṭhet prāṇāyāmaḥ sa kumbhakaḥ // Stk_11.13 //",
    "GR13stkal_pu:319": " muñcedvāyuṃ tataścordhvaṃ śvāsenaikena yogavit /",
    "GR13stkal_pu:320": " niśvāsayogayuktastu yāvadūrdhvaṃ sa recayet // Stk_11.14 //",
    "GR13stkal_pu:321": " recakastveṣa vikhyātaḥ prāṇasaṃśayakārakaḥ /",
    "GR13stkal_pu:322": " yattaddhṛdi sadā padmam adhomukhamavasthitam // Stk_11.15 //",
    "GR13stkal_pu:323": " vikasatyetadūrdhvaṃ tu pūrakeṇa tu pūritam /",
    "GR13stkal_pu:324": " ūrdhvasroto bhavetpadmaṃ kumbhakena nirodhitam // Stk_11.16 //",
    "GR13stkal_pu:325": " recakena tathā kṣiptaṃ sadyaḥprāṇahareṇa tu /",
    "GR13stkal_pu:326": " cf. Kir 59:1",
    "GR13stkal_pu:327": " muktvā hṛdayapadmaṃ tu ūrdhvasrotovyavasthitam // Stk_11.17 //",
    "GR13stkal_pu:328": " recito gacchati hyūrdhvaṃ granthiṃ bhittvā kṣaṇena tu /",
    "GR13stkal_pu:329": " bhittvā kapāladvāraṃ tu jīvo hyūrdhvaṃ tu recitaḥ // Stk_11.18 //",
    "GR13stkal_pu:330": " sadāśivapadaṃ gatvā na bhūyo janma cāpnuyāt /",
    "GR13stkal_pu:331": " āyāmaḥ kriyate tasya nānyasya tu kadācana /",
    "GR13stkal_pu:332": " sa jīvo jīvalokasya mayā proktaḥ samāsataḥ // Stk_11.19 //",
    "GR13stkal_pu:333": " ityekādaśaḥ paṭalaḥ candrāgniriva saṃyuktā ādyā kuṇḍalinī tu yā /",
    "GR13stkal_pu:334": " hṛtpradeśe tu sā jñeyā aṅkurākāravatsthitā // Stk_12.1 //",
    "GR13stkal_pu:335": " sṛṣṭinyāsaṃ nyasettatra dvirabhyāsapaderitam /",
    "GR13stkal_pu:336": " sravantaṃ cintayettasminn amṛtaṃ sādhakottamaḥ // Stk_12.2 //",
    "GR13stkal_pu:337": " agnīṣomātmakaṃ sarvaṃ jagatsthāvarajaṅgamam /",
    "GR13stkal_pu:338": " cintayedviparītaṃ tu siddhikāmaḥ samāhitaḥ // Stk_12.3 //",
    "GR13stkal_pu:339": " svadehaṃ cintayedvidvān divyarūpamanaupamam /",
    "GR13stkal_pu:340": " yasya yatkarma coddiṣṭaṃ tatkarma paricintayet // Stk_12.4 //",
    "GR13stkal_pu:341": " idaṃ ca yo 'bhyasedevam amṛtaṃ sarvatomukham /",
    "GR13stkal_pu:342": " acireṇaiva kālena sa siddhiphalabhāgbhavet // Stk_12.5 //",
    "GR13stkal_pu:343": " sṛṣṭinyāsamavijñāya kathaṃ yuñjīta sādhakaḥ /",
    "GR13stkal_pu:344": " hanyānmuṣṭibhirākāśaṃ tuṣānkuṭṭayatīva saḥ // Stk_12.6 //",
    "GR13stkal_pu:345": " iti dvādaśaḥ paṭalaḥ athātaḥ sampravakṣyāmi sṛṣṭiṃ mantralipeḥ kramāt /",
    "GR13stkal_pu:346": " yathā tu sakalo devo niṣkalena samanvitaḥ // Stk_13.1 //",
    "GR13stkal_pu:347": " kalāmutpādayāmāsa sarvamantrapravartikām /",
    "GR13stkal_pu:348": " oṃkāramūrdhni madhyastha oṃkāravyāpakastathā // Stk_13.2 //",
    "GR13stkal_pu:349": " oṃkāraprathamāṃ rekhāṃ sṛjati prabhuḥ(?) /",
    "GR13stkal_pu:350": " vidyā nāma kalā sā tu varṇe varṇe vyavasthitā // Stk_13.3 //",
    "GR13stkal_pu:351": " oṃkārasya ukārābhā rekhā yā sampradṛśyate /",
    "GR13stkal_pu:352": " pratiṣṭhā nāma sā jñeyā ukārākṣarasambhavā // Stk_13.4 //",
    "GR13stkal_pu:353": " mūrdhni tasya bhavedyāsau sūkṣmarekhā nirañjanā /",
    "GR13stkal_pu:354": " makāro hyabhavattatra nivṛttirnāma sā kalā // Stk_13.5 //",
    "GR13stkal_pu:355": " oṃkāramūrdhni saṃyuktā laya oṃkāramūrdhani /",
    "GR13stkal_pu:356": " rekheyaṃ vyomni nirvāṇā sā kalā śāntirucyate // Stk_13.6 //",
    "GR13stkal_pu:357": " saṃyogātsamprakāśeta niṣkale sakale sthitā /",
    "GR13stkal_pu:358": " mūrdhanyākrāna oṃkāre śabdastatra tu jāyate // Stk_13.7 //",
    "GR13stkal_pu:359": " sā śaktiḥ paramā sūkṣmā bindunā sahitā matā /",
    "GR13stkal_pu:360": " dīpādiva mahattejo visphuliṅgaśikhānvitam // Stk_13.8 //",
    "GR13stkal_pu:361": " nipatantī tridhā yāti śivavidyātmakairyathā /",
    "GR13stkal_pu:362": " śāntirvidyā pratiṣṭhā ca nivṛttiśceti tāḥ kalāḥ // Stk_13.9 //",
    "GR13stkal_pu:363": " yā kalā rekhinī tatra patitā bindunā saha /",
    "GR13stkal_pu:364": " savidyeśaḥ śivaḥ prokto devadevaḥ sadāśivaḥ // Stk_13.10 //",
    "GR13stkal_pu:365": " prathamaṃ tasya tadbījaṃ nādabinduritīritam /",
    "GR13stkal_pu:366": " na jahāti paraṃ sthānaṃ śāśvataṃ dhruvamavyayam // Stk_13.11 //",
    "GR13stkal_pu:367": " binduṃ tadudare kṣiptvā mātṛvatparirakṣati /",
    "GR13stkal_pu:368": " tasyordhvaṃ vāmapārśve 'tha viṣṇubījaṃ pratiṣṭhitam // Stk_13.12 //",
    "GR13stkal_pu:369": " dakṣiṇaṃ brahmayonistham ekameva tridhā sthitam /",
    "GR13stkal_pu:370": " pārśvabindudvayopetā sā rekhā madhyataḥ sthitā // Stk_13.13 //",
    "GR13stkal_pu:371": " tatra devaḥ śivaḥ sūkṣmo gūḍhastiṣṭhati śaṃkaraḥ /",
    "GR13stkal_pu:372": " tadbījaṃ paramaṃ devaṃ śaktigarbho maheśvaraḥ // Stk_13.14 //",
    "GR13stkal_pu:373": " yataḥ pravartate sarvaṃ mantratantraṃ carācaram /",
    "GR13stkal_pu:374": " avyaktaṃ paramaṃ sūkṣmaṃ śaktidehaṃ nirañjanam // Stk_13.15 //",
    "GR13stkal_pu:375": " śivaṃ tvanādinidhanaṃ yaṃ buddhvā nābhijāyate /",
    "GR13stkal_pu:376": " dakṣiṇasthaṃ hi yadbījaṃ jñānaśaktiḥ parā hi sā // Stk_13.16 //",
    "GR13stkal_pu:377": " tadbījamaparaṃ brahmā yatra gūḍhaḥ sa tiṣṭhati /",
    "GR13stkal_pu:378": " vāmago 'tha paro binduḥ kriyāśaktiḥ parā hi sā // Stk_13.17 //",
    "GR13stkal_pu:379": " tatra viṣṇuḥ svayaṃ bīje gūḍhaḥ sūkṣmo nirañjanaḥ /",
    "GR13stkal_pu:380": " eṣa devo 'pi sargastho visṛṣṭo yaḥ sa śambhunā // Stk_13.18 //",
    "GR13stkal_pu:381": " nigūḍhatvānna paśyanti yena sṛṣṭaṃ carācaram /",
    "GR13stkal_pu:382": " visargājjāyate sṛṣṭir īśvaraḥ prabhureva saḥ // Stk_13.19 //",
    "GR13stkal_pu:383": " visṛṣṭaṃ yena tadbījaṃ visargastena cocyate /",
    "GR13stkal_pu:384": " tena cāpūritamidaṃ jagatsarvaṃ ca tanmayam // Stk_13.20 //",
    "GR13stkal_pu:385": " śaktiraśmisamūhena śataśo 'tha sahasraśaḥ /",
    "GR13stkal_pu:386": " sṛjati grasati hyeṣa saṃyojakaviyojakaḥ // Stk_13.21 //",
    "GR13stkal_pu:387": " jñānaśaktyā ca bhagavān anugṛhṇāti vai śivaḥ /",
    "GR13stkal_pu:388": " visargācca bhavetsṛṣṭiḥ saṃhāro bindunā saha /",
    "GR13stkal_pu:389": " nirvāṇaṃ tattvavijñānaṃ tantravistāragocaraḥ // Stk_13.22 //",
    "GR13stkal_pu:390": " mantrasṛṣṭiprakaraṇam saṃhāraścaiva sṛṣṭiśca sarvaṃ nigaditaṃ prabho /",
    "GR13stkal_pu:391": " dīkṣitānāṃ gatibhraṃśaṃ saṃkṣepāt kathayasva me // Stk_14.1 //",
    "GR13stkal_pu:392": " māyāvini śaṭhe krūre niḥsattve kalahapriye /",
    "GR13stkal_pu:393": " gatibhraṃśakare yoge tattvaṃ tacchṛṇu ṣaṇmukha // Stk_14.2 //",
    "GR13stkal_pu:394": " vidhāya mūrdhni kṣiptasya āyāme śaśinaḥ kramāt /",
    "GR13stkal_pu:395": " pūrvavanmanasālokya gatiṃ tasya nivartayet // Stk_14.3 //",
    "GR13stkal_pu:396": " saṃhārasampuṭaṃ kūṭam ādāvante ṣaḍānana /",
    "GR13stkal_pu:397": " mātṛkāyāṃ śataṃ hutvā ekaikasya pṛthak pṛthak // Stk_14.4 //",
    "GR13stkal_pu:398": " gatibhraṃśaprakaraṇam prāsādaṃ nādamutthāpya japedyaḥ satataṃ naraḥ /",
    "GR13stkal_pu:399": " ṣaṇmāsātprāpnuyātsiddhiṃ yogayukto na saṃśayaḥ // Stk_15.1 //",
    "GR13stkal_pu:400": " gamāgamasya japataḥ sarvapāpakṣayo bhavet /",
    "GR13stkal_pu:401": " aṇimādiguṇaiśvaryaṃ ṣaṇmāsaistu na saṃśayaḥ // Stk_15.2 //",
    "GR13stkal_pu:402": " gamāgamaṃ viditvā tu mucyate nātra saṃśayaḥ /",
    "GR13stkal_pu:403": " tanmayastallayo bhūtvā ṣaṇmāsātsiddhimāpnuyāt // Stk_15.3 //",
    "GR13stkal_pu:404": " sthūlaḥ sūkṣmaḥ paraścaiva prāsādaḥ kathito mayā /",
    "GR13stkal_pu:405": " prāsādaṃ ye na budhyanti te na budhyanti śaṅkaram // Stk_15.4 //",
    "GR13stkal_pu:406": " prāsādabhedaprakaraṇam ataḥ paraṃ pravakṣyāmi prāsādasya tu lakṣaṇam /",
    "GR13stkal_pu:407": " hrasvaṃ dīrghaṃ plutaṃ caiva lakṣayenmantravitsadā // Stk_16.1 //",
    "GR13stkal_pu:408": " hrasvo dahati pāpāni dīrgho mokṣaprado bhavet /",
    "GR13stkal_pu:409": " āpyāyane plutaścaiva bindunā mūrdhni bhūṣitaḥ // Stk_16.2 //",
    "GR13stkal_pu:410": " sthūlabhedāstrayaḥ proktā vaśyoccāṭanamāraṇe /",
    "GR13stkal_pu:411": " plutena tu sadā vaśyaṃ kurute nātra saṃśayaḥ // Stk_16.3 //",
    "GR13stkal_pu:412": " dīrghastūccāṭayetkṣipraṃ phaṭkāreṇa na saṃśayaḥ /",
    "GR13stkal_pu:413": " ādāvante ca hrasvasya phaṭkāro māraṇe smṛtaḥ // Stk_16.4 //",
    "GR13stkal_pu:414": " ādāvante ca hṛdaya- yoga ākarṣaṇe smṛtaḥ /",
    "GR13stkal_pu:415": " ākarṣayeddhruvaṃ yukto yojanānāṃ śate sthitam // Stk_16.5 //",
    "GR13stkal_pu:416": " evamākarṣayetsādhyaṃ nāma vijñāya tattvataḥ /",
    "GR13stkal_pu:417": " sādhakasya bhavedbahvī nyūnā sādhyasya kīrtitā // Stk_16.6 //",
    "GR13stkal_pu:418": " evaṃ viditvā medhāvī ākarṣaṃ kurute dhruvam /",
    "GR13stkal_pu:419": " avijñāya tvidaṃ samyaṅ naiva siddhyate sarvadā // Stk_16.7 //",
    "GR13stkal_pu:420": " yāgaṃ kṛtvā tu pūrvoktaṃ mantrasyārghyaṃ ca dāpayet /",
    "GR13stkal_pu:421": " arghyaṃ dattvā tu mantrasya japaṃ kuryādvicakṣaṇaḥ // Stk_16.8 //",
    "GR13stkal_pu:422": " devasya dakṣiṇe bhāge pañcalakṣaṃ sthito japet /",
    "GR13stkal_pu:423": " japānte ghṛtahomastu daśasāhasriko bhavet // Stk_16.9 //",
    "GR13stkal_pu:424": " evamāpyāyito mantraḥ karmayogyo bhavettataḥ /",
    "GR13stkal_pu:425": " uktānuktāni karmāṇi siddhiṃ yānti na saṃśayaḥ // Stk_16.10 //",
    "GR13stkal_pu:426": " daśalakṣāṇi japato janāḥ svasthānavāsinaḥ /",
    "GR13stkal_pu:427": " vaśamāyānti te kṣipram iti śāstrasya niścayaḥ // Stk_16.11 //",
    "GR13stkal_pu:428": " tripañcalakṣaṃ japato daśagrāmanivāsinaḥ /",
    "GR13stkal_pu:429": " te janā vaśamāyānti ātmanā ca dhanena ca // Stk_16.12 //",
    "GR13stkal_pu:430": " evaṃ viṃśatibhirlakṣaiḥ prāsādasya ṣaḍānana /",
    "GR13stkal_pu:431": " deśadeśādhipānmantrī niyataṃ vaśamānayet // Stk_16.13 //",
    "GR13stkal_pu:432": " lakṣāṇāṃ pañcaviṃśatyā viṣayaṃ vaśamānayet /",
    "GR13stkal_pu:433": " triṃśallakṣajapādasya vaśo vai maṇḍalī bhavet // Stk_16.14 //",
    "GR13stkal_pu:434": " pañcatriṃśacca lakṣāṇi japanpṛthvīṃ vaśaṃ nayet /",
    "GR13stkal_pu:435": " catvāriṃśajjapāddevam īkṣate hāṭakeśvaram // Stk_16.15 //",
    "GR13stkal_pu:436": " lakṣāṇi japtvā pañcāśad- vidyādharasamo bhavet /",
    "GR13stkal_pu:437": " tatraiva modate mantrī yāvadābhūtasamplavam // Stk_16.16 //",
    "GR13stkal_pu:438": " prāsādalakṣaṇaprakaraṇaṃ ṣoḍaśam iti ṣoḍaśaḥ paṭalaḥ adyāpi saṃśayo deva jñānavijñānayoḥ sphuṭam",
    "GR13stkal_pu:439": " kathaṃ vā jñāyate jñānaṃ kathaṃ vā jñeyamucyate // Stk_17.1 //",
    "GR13stkal_pu:440": " vijñāya pūrvamādhāraṃ paścādādheyameva ca /",
    "GR13stkal_pu:441": " ādhārādheyavitprājñaḥ samarthaḥ sarvakarmasu // Stk_17.2 //",
    "GR13stkal_pu:442": " ādhāraḥ puramityuktam ādheyastvīśa ucyate /",
    "GR13stkal_pu:443": " īśaṃ vijñāya medhāvī sadā yo nandati svayam // Stk_17.3 //",
    "GR13stkal_pu:444": " puryaṣṭakasamāyukto hyadha ūrdhvaṃ sa gacchati /",
    "GR13stkal_pu:445": " śabdaḥ sparśaśca rūpaṃ ca raso gandhaśca pañcakam // Stk_17.4 //",
    "GR13stkal_pu:446": " buddhirmanastvahaṅkāraḥ puryaṣṭakamudāhṛtam /",
    "GR13stkal_pu:447": " Note that this definition of the puryaṣṭaka is not accepted by Ram without considerable distortion.",
    "GR13stkal_pu:448": " yāvadetairna nirmuktaḥ kathaṃ mucyeta bandhanāt // Stk_17.5 //",
    "GR13stkal_pu:449": " brahmaṇi sparśaśabdau tu rasaṃ vai keśave tyajet /",
    "GR13stkal_pu:450": " rūpagandhau tyajedrudre buddhyahaṅkāramīśvare /",
    "GR13stkal_pu:451": " mano binduṃ śive tyaktvā ebhirmuktaḥ śivaṃ vrajet // Stk_17.6 //",
    "GR13stkal_pu:452": " vijñānaprakaraṇam iti saptadaśaḥ paṭalaḥ kālacakravidhānaṃ tu pravakṣyāmyanupūrvaśaḥ /",
    "GR13stkal_pu:453": " kālacakramiti khyātaṃ yena kālaḥ prabudhyate // Stk_18.1 //",
    "GR13stkal_pu:454": " tryahorātrapracāreṇa trīṇyabdāni sa jīvati /",
    "GR13stkal_pu:455": " dvyahorātrapracāreṇa jīvedvarṣadvayaṃ tu saḥ // Stk_18.2 //",
    "GR13stkal_pu:456": " ahorātrapracāreṇa abdamekaṃ sa jīvati /",
    "GR13stkal_pu:457": " aharekaṃ vrajedyasya rātrimekāṃ tathaiva ca // Stk_18.3 //",
    "GR13stkal_pu:458": " ṣaṇmāsājjāyate mṛtyur iti śāstrasya niścayaḥ /",
    "GR13stkal_pu:459": " dvitīyasyānucāreṇa ahorātraṃ sa jīvati // Stk_18.4 //",
    "GR13stkal_pu:460": " yathā cādyā tathā vāmā madhyamā ca tathaiva ca /",
    "GR13stkal_pu:461": " kālacakraṃ samākhyātaṃ putrasnehādviśeṣataḥ // Stk_18.5 //",
    "GR13stkal_pu:462": " kālacakraprakaraṇam iti aṣṭādaśaḥ paṭalaḥ pūrvamevaṃ pratijñātaṃ śivabhedo 'ṣṭadhā sthitaḥ",
    "GR13stkal_pu:463": " kathaṃ bhidyeta deveśa tattvataḥ kathaya prabho // Stk_19.1 //",
    "GR13stkal_pu:464": " sakalaṃ niṣkalaṃ śūnyaṃ kalāḍhyaṃ khamalaṅkṛtam /",
    "GR13stkal_pu:465": " kṣapaṇaṃ ca tathāntasthaṃ kaṇṭhoṣṭhyaṃ cāṣṭamaṃ viduḥ // Stk_19.2 //",
    "GR13stkal_pu:466": " This verse is NisMula 6:6 (f.21verso, line 2) [reading smṛtam for viduḥ]",
    "GR13stkal_pu:467": " prāsādaṃ ṣaṣṭhasaṃyuktaṃ ṣaḍantena samanvitam /",
    "GR13stkal_pu:468": " 3b = NisMula 6:7b",
    "GR13stkal_pu:469": " sakalaṃ sarvabhūtasthaṃ śivatattvaṃ prakīrtitam // Stk_19.3 //",
    "GR13stkal_pu:470": " 3cd = NisMula 6:7cd [with @dehasthaṃ for @bhūtasthaṃ]",
    "GR13stkal_pu:471": " niṣkrāmati svayaṃ devo dehaṃ tyaktvā samārutaḥ /",
    "GR13stkal_pu:472": " niṣkalaṃ taṃ vijānīyāt ṣaḍvarṇarahitaṃ śivam // Stk_19.4 //",
    "GR13stkal_pu:473": " 4abcd = NisMula 6:8",
    "GR13stkal_pu:474": " niśvāsocchvasane hitvā sthito dehe tu kāṣṭhavat /",
    "GR13stkal_pu:475": " śūnyaṃ taṃ tu vijānīyād dhṛdayena tu bhāvayet // Stk_19.5 //",
    "GR13stkal_pu:476": " 5abcd = NisMula 6:9",
    "GR13stkal_pu:477": " cumbākāreṇa vaktreṇa yattattvaṃ parikīrtitam /",
    "GR13stkal_pu:478": " kalāḍhyaṃ taṃ vijānīyād ākāśasthamatha śṛṇu // Stk_19.6 //",
    "GR13stkal_pu:479": " aiśa treatment of ṛ in śṛṇu [making the previous syllable long]",
    "GR13stkal_pu:480": " 6acd = NisMula 6:10acd",
    "GR13stkal_pu:481": " ūrdhvanādasya kṣīṇasya yadantaṃ parikīrtitam /",
    "GR13stkal_pu:482": " tatrasthaṃ taṃ vijānīyād ākāśena tvalaṅkṛtam // Stk_19.7 //",
    "GR13stkal_pu:483": " 7abcd = NisMula 6:11",
    "GR13stkal_pu:484": " vyāvṛtenaiva vaktreṇa brūyadevaṃ jagadgurum /",
    "GR13stkal_pu:485": " duḥkhakṣapaṇamityuktaṃ tatkṣayātkṣapaṇaṃ smṛtam // Stk_19.8 //",
    "GR13stkal_pu:486": " 8abcd = NisMula 6:12",
    "GR13stkal_pu:487": " adhonādasya kṣīṇasya yadantaṃ parikīrtitam /",
    "GR13stkal_pu:488": " antasthaṃ taṃ vijānīyād anuccāryaṃ prakīrtitam // Stk_19.9 //",
    "GR13stkal_pu:489": " 9abcd = NisMula 6:13",
    "GR13stkal_pu:490": " saptavargāṣṭamaṃ koṭiḥ saptamasya dvitīyakam /",
    "GR13stkal_pu:491": " vargātītaṃ ṣaḍantaṃ ca saptamāttricaturthakam // Stk_19.10 //",
    "GR13stkal_pu:492": " 10 = NisMula 6:14",
    "GR13stkal_pu:493": " ādimaṃ tu punaryojyaṃ ṣaṣṭhaṃ vai prathamasya tu /",
    "GR13stkal_pu:494": " khaśekharasamāyuktaṃ kaṇṭhoṣṭhyaṃ cāṣṭamaṃ smṛtam // Stk_19.11 //",
    "GR13stkal_pu:495": " 11 = NisMula 6:15",
    "GR13stkal_pu:496": " ete bhedāḥ samākhyātā aṇimādiprasādhane /",
    "GR13stkal_pu:497": " anuccāryamasandigdhaṃ mokṣa ityabhidhīyate // Stk_19.12 //",
    "GR13stkal_pu:498": " śivabhedāṣṭakapratipādanaprakaraṇam ityekonaviṃśaḥ paṭalaḥ kathaṃ vyāpī adhaścordhvaṃ tiryak caiva kathaṃ bhavet /",
    "GR13stkal_pu:499": " etanme brūhi tattvena kāruṇyāttvaṃ maheśvara // Stk_20.1 //",
    "GR13stkal_pu:500": " yāvaddehe sthito jantor adhastāvadvyavasthitaḥ /",
    "GR13stkal_pu:501": " nirgato vyāpayettiryag- antasthaḥ sarvataḥ sthitaḥ // Stk_20.2 //",
    "GR13stkal_pu:502": " trimārgāvasthito devaḥ sarvadeheṣu vartate /",
    "GR13stkal_pu:503": " aviditvā na mucyeta yadyapyetallayo bhavet // Stk_20.3 //",
    "GR13stkal_pu:504": " tattrimārgaṃ tryadhiṣṭhānaṃ sarvadeheṣu vartate /",
    "GR13stkal_pu:505": " yo vettyevamimāṃ vyāptiṃ sarvavyāpī na saṃśayaḥ // Stk_20.4 //",
    "GR13stkal_pu:506": " na tasya garbhasambhūtir yathā devaḥ prabhāṣate /",
    "GR13stkal_pu:507": " tāvadbhramati saṃsāre yāvadvyāptiṃ na vindati // Stk_20.5 //",
    "GR13stkal_pu:508": " viditvā vyāpinaṃ jīvaṃ mucyate nātra saṃśayaḥ /",
    "GR13stkal_pu:509": " yathā tṛṇajalūkā nu tṛṇāgraṃ yāvadāgatā // Stk_20.6 //",
    "GR13stkal_pu:510": " upariṣṭānnirālambā tadvajjīvo 'tra saṃsthitaḥ /",
    "GR13stkal_pu:511": " ūrdhvaśūnyamadhaḥ śūnyaṃ śūnyaṃ dehāntarasthitam // Stk_20.7 //",
    "GR13stkal_pu:512": " triśūnyaṃ yo vijānāti mucyate sa dhruvaṃ guha /",
    "GR13stkal_pu:513": " vyāptiścāsya mayā proktā saṃkṣepānna tu vistarāt /",
    "GR13stkal_pu:514": " ataḥ parataraṃ nāsti vyāpakaṃ vyāpakasya tu // Stk_20.8 //",
    "GR13stkal_pu:515": " vyāptiprakaraṇam iti viṃśaḥ paṭalaḥ ataḥ paraṃ pravakṣyāmi aṣṭadhā pratyayo yathā /",
    "GR13stkal_pu:516": " anagnijvalanaṃ caiva vṛkṣasyālabhanaṃ tathā // Stk_21.1 //",
    "GR13stkal_pu:517": " pāśānāṃ stobhanaṃ caiva mahāpātakanāśanam /",
    "GR13stkal_pu:518": " viṣasaṃharaṇaṃ caiva nirbījakaraṇaṃ tathā // Stk_21.2 //",
    "GR13stkal_pu:519": " grahajvaravināśaśca pratyayo 'ṣṭavidhaḥ smṛtaḥ /",
    "GR13stkal_pu:520": " evaṃ jñātvā tu vidhivat khyātiḥ sarvatra jāyate // Stk_21.3 //",
    "GR13stkal_pu:521": " praṇavenāgnimadhyastho hakāro hrīṃ tathaiva ca /",
    "GR13stkal_pu:522": " ādiroṃ ca namaścānte anagnijvalane hitam // Stk_21.4 //",
    "GR13stkal_pu:523": " agniṃ srotasi saṃyojya sahasrodghātasaṃyutam /",
    "GR13stkal_pu:524": " pañcākṣaraprayogeṇa jvalatyeva na saṃśayaḥ // Stk_21.5 //",
    "GR13stkal_pu:525": " oṃkāraḥ sarvato 'dhastād rephastasyordhvataḥ sthitaḥ /",
    "GR13stkal_pu:526": " pūrvavatsamprayukto 'yaṃ prayogo bhuvi durlabhaḥ // Stk_21.6 //",
    "GR13stkal_pu:527": " śataiḥ saptabhirudghātair ālabdho mriyate drumaḥ /",
    "GR13stkal_pu:528": " bhūyasścāpyāyanaṃ tasya vāruṇe srotasi sthitam // Stk_21.7 //",
    "GR13stkal_pu:529": " sa jīvati punarvṛkṣo yathāpūrvaṃ tathaiva saḥ /",
    "GR13stkal_pu:530": " tādṛgeva punaścāsau kiṃ tu rephavivarjitaḥ // Stk_21.8 //",
    "GR13stkal_pu:531": " āpyāyanavidhau hyeṣa pañcadhā bindudīpitaḥ /",
    "GR13stkal_pu:532": " aukāramadhyasaṃyuktaḥ praṇavenāntadīpitaḥ // Stk_21.9 //",
    "GR13stkal_pu:533": " īkārādiḥ sa hau madhye vahnimadhyaṃ tataḥ param /",
    "GR13stkal_pu:534": " prayogo viṣuvatkāle pāśānāṃ stobhakārakaḥ // Stk_21.10 //",
    "GR13stkal_pu:535": " śataiḥ pañcabhirudghātaiḥ patatyeva na saṃśayaḥ /",
    "GR13stkal_pu:536": " punaścotthāpanaṃ tasya yathā bhavati tacchṛṇu // Stk_21.11 //",
    "GR13stkal_pu:537": " īkārādyantasaṃyuktaṃ hau ca madhye niyojitam /",
    "GR13stkal_pu:538": " prāṇānusvārasandīptaṃ namo 'ntaṃ praṇavaṃ punaḥ // Stk_21.12 //",
    "GR13stkal_pu:539": " utthāpane prayuñjīta sarvabhūteṣu tattvavit /",
    "GR13stkal_pu:540": " tāvadbhireva codghātair yojanīyaḥ prayatnataḥ // Stk_21.13 //",
    "GR13stkal_pu:541": " labījaṃ jīvasaṃviṣṭaṃ hakārādyantasaṃsthitam /",
    "GR13stkal_pu:542": " pūrvavanmadhyasaṃsthaṃ ca vāyubindusamanvitam // Stk_21.14 //",
    "GR13stkal_pu:543": " yadasyārohaṇe proktaṃ gurutvaṃ jāyate yathā /",
    "GR13stkal_pu:544": " bhūya eva pravakṣyāmi laghutvaṃ jāyate yathā // Stk_21.15 //",
    "GR13stkal_pu:545": " oṃkāro haṃ yakāreṇa hyaukāro haṃ namastathā /",
    "GR13stkal_pu:546": " tulāpuruṣayogo 'yam udghātairayutena tu // Stk_21.16 //",
    "GR13stkal_pu:547": " sa hakāro vakāreṇa yakāreṇa ca dīpitaḥ /",
    "GR13stkal_pu:548": " hyau madhye hlīṃ namaścānte vāruṇena tu buddhimat // Stk_21.17 //",
    "GR13stkal_pu:549": " udghātāṣṭaśatenaiva viṣaṃ saṃharati dhruvam /",
    "GR13stkal_pu:550": " yathāgnijvalane dṛṣṭo nirbījakaraṇe tathā // Stk_21.18 //",
    "GR13stkal_pu:551": " śataiḥ pañcabhirudghātair viśeṣo 'tra vidhīyate /",
    "GR13stkal_pu:552": " oṃkāramāditaḥ kṛtvā hrūṃkāraṃ tadanantaram // Stk_21.19 //",
    "GR13stkal_pu:553": " hrauṃ hrūṃ ca phaṇṇamaścānte grahāṇāṃ nāśane mataḥ /",
    "GR13stkal_pu:554": " prayoge vāruṇe mārge udghātāṣṭaśatena tu // Stk_21.20 //",
    "GR13stkal_pu:555": " praṇavādi tato huṃ phaṭ huṃ phaṭ huṃ phaṭ tathaiva ca /",
    "GR13stkal_pu:556": " phaṭ phaṭ phaṭ phaṭ phaḍevaṃ syād vāruṇena tu buddhimān /",
    "GR13stkal_pu:557": " udghātāṣṭaśatenaiva kṣipraṃ nāśayati jvaram // Stk_21.21 //",
    "GR13stkal_pu:558": " pratyayaprakaraṇam ityekaviṃśaḥ paṭalaḥ prāsādaḥ kīdṛśo jñeyo vyāptistasya ca kīdṛśī /",
    "GR13stkal_pu:559": " śarīraṃ kīdṛśaṃ tasya kathayasva maheśvara // Stk_22.1 //",
    "GR13stkal_pu:560": " prāsādaṃ yo na jānāti pañcamantramahātanum /",
    "GR13stkal_pu:561": " aṣṭatriṃśatkalopetaṃ nāsāvācārya ucyate // Stk_22.2 //",
    "GR13stkal_pu:562": " prāsādaṃ samyagajñātvā yo dīkṣāṃ kurute guruḥ /",
    "GR13stkal_pu:563": " adhastācchiṣyamātmānaṃ nayatyatra na saṃśayaḥ // Stk_22.3 //",
    "GR13stkal_pu:564": " prāsādābjaśikhāntastho yastu dīkṣāṃ karoti saḥ /",
    "GR13stkal_pu:565": " ācāryaḥ saha śiṣyeṇa śivasāyujyamāpnuyāt // Stk_22.4 //",
    "GR13stkal_pu:566": " brahmā viṣṇuśca rudraśca indraścandro bṛhaspatiḥ /",
    "GR13stkal_pu:567": " prajāpatistathādityaḥ śukraḥ skando bhṛgustathā // Stk_22.5 //",
    "GR13stkal_pu:568": " ye cānye prāṇino devāḥ sarve proktāḥ prasādajāḥ /",
    "GR13stkal_pu:569": " ete cānye ca bahavo munayaḥ saṃśitavratāḥ // Stk_22.6 //",
    "GR13stkal_pu:570": " dhyāyanti paramaṃ haṃsaṃ prāsādaṃ nāmarūpataḥ /",
    "GR13stkal_pu:571": " vibhāgaṃ cāsya vakṣyāmi yaṃ dhyātvāmṛtamaśnute // Stk_22.7 //",
    "GR13stkal_pu:572": " sadyaḥ kalāṣṭasaṃyuktam akārākṣarajaṃ viduḥ /",
    "GR13stkal_pu:573": " vidyādukārajaṃ vāmam aghoraṃ ca makārajam // Stk_22.8 //",
    "GR13stkal_pu:574": " bindujaḥ puruṣo jñeya īśānastu śikhātmajaḥ /",
    "GR13stkal_pu:575": " evaṃ mantrāstu pañcaite prāsādātsambhavanti ye // Stk_22.9 //",
    "GR13stkal_pu:576": " daśakoṭiḥ sahasrāṇāṃ mantrāṇāmamitaujasām /",
    "GR13stkal_pu:577": " iṣṭena tu prasādena sarva iṣṭā na saṃśayaḥ // Stk_22.10 //",
    "GR13stkal_pu:578": " mārutā nava śaktyādyā ye mantrāḥ parikīrtitāḥ /",
    "GR13stkal_pu:579": " prāsādābjasamutpannāḥ sarve cāmoghaśaktayaḥ // Stk_22.11 //",
    "GR13stkal_pu:580": " sadyastu pṛthivī jñeyo vāmo hyāpaḥ prakīrtitaḥ /",
    "GR13stkal_pu:581": " aghorasteja ityukto vāyustatpuruṣaḥ smṛtaḥ // Stk_22.12 //",
    "GR13stkal_pu:582": " ākāśastu bhavedīśaḥ svayaṃ devo maheśvaraḥ /",
    "GR13stkal_pu:583": " sadyojātastu ṛgvedo vāmadevo yajuḥ smṛtaḥ // Stk_22.13 //",
    "GR13stkal_pu:584": " aghoraḥ sāmavedaḥ syād atharvaḥ puruṣaḥ smṛtaḥ /",
    "GR13stkal_pu:585": " pañcamastu paraḥ sūkṣmo vyomavyāpī sadāśivaḥ // Stk_22.14 //",
    "GR13stkal_pu:586": " sadyojātastu vai brahmā vāmo viṣṇuḥ prakīrtitaḥ /",
    "GR13stkal_pu:587": " aghoro rudradaivatya īśvaraḥ puruṣaḥ smṛtaḥ // Stk_22.15 //",
    "GR13stkal_pu:588": " īśānaḥ śivadaivatyo hṛdayādāvavasthitaḥ /",
    "GR13stkal_pu:589": " ṣaṣṭhaṃ tu yatparaṃ tattvam asādṛśyaguṇaiḥ sthitam // Stk_22.16 //",
    "GR13stkal_pu:590": " tasya deho na vaktavyaḥ prākṛtairguṇasambhavaiḥ /",
    "GR13stkal_pu:591": " jñātvā paramaniḥśreṇīṃ pañcasaṃsthānagāminīm // Stk_22.17 //",
    "GR13stkal_pu:592": " jñātameva sakṛdyena vistṛtaṃ tu tadeva tat /",
    "GR13stkal_pu:593": " tatkāla eva mukto 'sau yadā jñātaṃ hi tatpadam // Stk_22.18 //",
    "GR13stkal_pu:594": " prāsādanirṇayaprakaraṇam iti dvāviṃśaḥ paṭalaḥ śṛṇu ṣaṇmukha tattvena jñānāmṛtamanuttamam",
    "GR13stkal_pu:595": " yanna kasyacidākhyātaṃ nākhyeyaṃ kathayāmi tat // Stk_23.1 //",
    "GR13stkal_pu:596": " dehasthaḥ sakalo jñeyo niṣkalo dehavarjitaḥ /",
    "GR13stkal_pu:597": " āptopadeśagamyo 'sau sarvataḥ kimapi sthitaḥ // Stk_23.2 //",
    "GR13stkal_pu:598": " haṃsa haṃseti yo brūyad dhaṃso devaḥ sadāśivaḥ /",
    "GR13stkal_pu:599": " guruvaktrāttu labhyeta pratyakṣaṃ sarvatomukhaḥ // Stk_23.3 //",
    "GR13stkal_pu:600": " tileṣu ca yathā tailaṃ puṣpe gandha iva sthitaḥ /",
    "GR13stkal_pu:601": " puruṣastu śarīre 'smin sabāhyābhyantare sthitaḥ // Stk_23.4 //",
    "GR13stkal_pu:602": " ulkāhasto yathā kaścid dravyamālokya tāṃ tyajet /",
    "GR13stkal_pu:603": " jñānena jñeyamālokya tathā jñānaṃ parityajet // Stk_23.5 //",
    "GR13stkal_pu:604": " puṣpaṃ tu sakalaṃ vidyād gandhastasya tu niṣkalaḥ /",
    "GR13stkal_pu:605": " vṛkṣaṃ tu sakalaṃ vidyāc chāyā tasya tu niṣkalā // Stk_23.6 //",
    "GR13stkal_pu:606": " sakale niṣkalo bhāvaḥ sarvatraiva vyavasthitaḥ /",
    "GR13stkal_pu:607": " upāyaḥ sakalastadvad upeyaścaiva niṣkalaḥ // Stk_23.7 //",
    "GR13stkal_pu:608": " sakale sakalo bhāvo niṣkale niṣkalastathā /",
    "GR13stkal_pu:609": " trimātraśca dvimātraśca ekamātrastathaiva ca // Stk_23.8 //",
    "GR13stkal_pu:610": " ardhamātrā parā sūkṣmā tasyā ūrdhvaṃ parātparam /",
    "GR13stkal_pu:611": " brahmā viṣṇuśca rudraśca īśvaraḥ śiva eva vā // Stk_23.9 //",
    "GR13stkal_pu:612": " pañcadhā pañcadaivatyaḥ sakalaḥ paripaṭhyate /",
    "GR13stkal_pu:613": " brahmaṇo hṛdayaṃ sthānaṃ kaṇṭhe viṣṇuḥ samāśritaḥ // Stk_23.10 //",
    "GR13stkal_pu:614": " tālumadhye sthito rudro lalāṭastho maheśvaraḥ /",
    "GR13stkal_pu:615": " nāsāgre tu śivaṃ vidyāt tasyānte tu paraṃ padam // Stk_23.11 //",
    "GR13stkal_pu:616": " nāsāgre MSS i,ī,u,mu; nādānte Bhatt parasmāttu paraṃ nāsti iti śāstrasya niścayaḥ /",
    "GR13stkal_pu:617": " gamāgamaḥ kathaṃ tasya kena vā nīyate tu saḥ // Stk_23.12 //",
    "GR13stkal_pu:618": " saṃśayo me mahādeva kathayasva yathārthataḥ /",
    "GR13stkal_pu:619": " śaktyā tu nīyate jīvas tasminprāpya nivartate // Stk_23.13 //",
    "GR13stkal_pu:620": " asyāntaṃ te pravakṣyāmi śṛṇu ṣaṇmukha tattvataḥ /",
    "GR13stkal_pu:621": " dehātītaṃ tu tadvidyān nāsāgre dvādaśāṅgulam // Stk_23.14 //",
    "GR13stkal_pu:622": " tadantaṃ tadvijānīyāt tatrastho vyāpayetprabhuḥ /",
    "GR13stkal_pu:623": " mano 'pyanyatra nikṣiptaṃ cakṣuranyatra pātitam // Stk_23.15 //",
    "GR13stkal_pu:624": " tathāpi yogināṃ yogo hyavicchinnaḥ pravartate /",
    "GR13stkal_pu:625": " etattatparamaṃ guhyam etattatparamākṣaram // Stk_23.16 //",
    "GR13stkal_pu:626": " nātaḥ parataraṃ kiñcin nātaḥ parataraṃ śivam /",
    "GR13stkal_pu:627": " nātaḥ parataraṃ jñānam ityāha bhagavāñśivaḥ // Stk_23.17 //",
    "GR13stkal_pu:628": " śivajñānāmṛtaṃ prāpya saṃkṣepānna tu vistarāt /",
    "GR13stkal_pu:629": " kathito devadevena paramākṣaranirṇayaḥ // Stk_23.18 //",
    "GR13stkal_pu:630": " etatte śivasadbhāvaṃ śivavaktrādviniḥsṛtam /",
    "GR13stkal_pu:631": " guhyādguhyatamaṃ guhyaṃ gūhanīyaṃ prayatnataḥ // Stk_23.19 //",
    "GR13stkal_pu:632": " nāśiṣyāya pradātavyaṃ nāputrāya kadācana /",
    "GR13stkal_pu:633": " gurudevāgnibhaktāya nityaṃ muktiratāya ca // Stk_23.20 //",
    "GR13stkal_pu:634": " pradātavyamidaṃ śāstraṃ netarebhyaḥ pradāpayet /",
    "GR13stkal_pu:635": " dātāsya narakaṃ yāti siddhyecca na kadācana // Stk_23.21 //",
    "GR13stkal_pu:636": " śivāmṛtaṃ mayā khyātaṃ satyaṃ satyamidaṃ tava /",
    "GR13stkal_pu:637": " evaṃ jñātvā tu medhāvī vicarettu yathāsukham // Stk_23.22 //",
    "GR13stkal_pu:638": " gṛhastho brahmacārī ca vānaprastho 'tha bhaikṣukaḥ /",
    "GR13stkal_pu:639": " yatra yatra sthito jñānī paramākṣaravit sadā // Stk_23.23 //",
    "GR13stkal_pu:640": " viṣayī viṣayāsakto yāti dehāntake śivam /",
    "GR13stkal_pu:641": " jñānādevāsya śāstrasya sarvāvastho 'pi mānavaḥ // Stk_23.24 //",
    "GR13stkal_pu:642": " brahmahatyāśvamedhādyaiḥ puṇyapāpairna lipyate /",
    "GR13stkal_pu:643": " codako bodhakaścaiva mokṣadaśca paraḥ smṛtaḥ // Stk_23.25 //",
    "GR13stkal_pu:644": " ityevaṃ trividho jñeya ācāryastu mahītale /",
    "GR13stkal_pu:645": " codako darśayenmārgaṃ bodhakaḥ sthānamādiśet /",
    "GR13stkal_pu:646": " mokṣadastu paraṃ tattvaṃ yajjñātvāmṛtamaśnute // Stk_23.26 //",
    "GR13stkal_pu:647": " jñānāmṛtaprakaraṇam iti trayoviṃśaḥ paṭalaḥ"
}