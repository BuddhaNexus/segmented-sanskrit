{
    "GK19bhall_xu:0": " Bhallaṭaśataka tāṃ bhavānīṃ bhavānīta- $ kleśanāśaviśāradām &",
    "GK19bhall_xu:1": " śāradāṃ śāradāmbhoda- % sitasiṃhāsanāṃ namaḥ // Bhall_1 //",
    "GK19bhall_xu:2": " yuṣmākam ambaramaṇeḥ prathame mayūkhās $ te maṅgalaṃ vidadhatūdayarāgabhājaḥ &",
    "GK19bhall_xu:3": " kurvanti ye divasajanmamahotsaveṣu % sindūrapāṭalamukhīr iva dikpurandhrīḥ",
    "GK19bhall_xu:4": " baddhā yad arpaṇaraseṇa vimardapūrvam $ arthān kathaṃ jhaṭiti tān prakṛtān na dadyuḥ &",
    "GK19bhall_xu:5": " caurā ivātimṛdavo mahatāṃ kavīnām % arthāntarāṇy api haṭhād vitaranti śabdāḥ // Bhall_3 //",
    "GK19bhall_xu:6": " kāco maṇir maṇiḥ kāco $ yeṣāṃ te 'nye hi dehinaḥ &",
    "GK19bhall_xu:7": " santi te sudhiyo yeṣāṃ % kācaḥ kāco maṇir maṇiḥ // Bhall_4 //",
    "GK19bhall_xu:8": " nanv āśrayasthitir iyaṃ tava kālakūṭa $ kenottarottaraviśiṣṭapadopadiṣṭā &",
    "GK19bhall_xu:9": " prāg arṇavasya hṛdaye vṛṣalakṣmaṇo 'tha % kaṇṭhe 'dhunā vasasi vāci punaḥ",
    "GK19bhall_xu:10": " khalānām // Bhall_5 //",
    "GK19bhall_xu:11": " draviṇam āpadi bhūṣaṇam utsave $ śaraṇam ātmabhaye niśi dīpakaḥ &",
    "GK19bhall_xu:12": " bahuvidhābhyupakārabharakṣamo % bhavati ko 'pi bhavān iva sanmaṇiḥ //",
    "GK19bhall_xu:13": " Bhall_6 //",
    "GK19bhall_xu:14": " śrīr viśṛṅkhalakhalābhisārikā $ vartmabhir ghanatamomalīmasaiḥ &",
    "GK19bhall_xu:15": " śabdamātram api soḍhum akṣamā % bhūṣaṇasya guṇinaḥ samutthitam // Bhall_7",
    "GK19bhall_xu:16": " māne necchati vārayaty upaśame kṣmām ālikhantyāṃ hriyāṃ $ svātantrye parivṛtya tiṣṭhati karau vyādhūya dhairyaṃ gate &",
    "GK19bhall_xu:17": " tṛṣṇe tvām anubadhnatā phalam iyatprāptaṃ janenāmunā % yaḥ spṛṣṭo na padā sa eva caraṇau spraṣṭuṃ na saṃmanyate // Bhall_8 //",
    "GK19bhall_xu:18": " patatu vāriṇi yātu digantaraṃ $ viśatu vahnim atha vrajatu kṣitim &",
    "GK19bhall_xu:19": " ravir asāv iyatāsya guṇeṣu kā % sakalalokacamatkṛtiṣu kṣatiḥ // Bhall_9 //",
    "GK19bhall_xu:20": " sadvṛttayaḥ sadasadarthavivekino ye $ te paśya kīdṛśam amuṃ samudāharanti &",
    "GK19bhall_xu:21": " caurāsatīprabhṛtayo bruvate yad asya % tad gṛhyate yadi kṛtaṃ tad ahaskareṇa // Bhall_10",
    "GK19bhall_xu:22": " pātaḥ pūṣṇo bhavati mahate nopatāpāya yasmāt $ kāle prāpte ka iha na yayur",
    "GK19bhall_xu:23": " yānti yāsyanti vāstam* &",
    "GK19bhall_xu:24": " etāvat tu vyathayatitarāṃ lokabāhyais tamobhis % tasminn eva prakṛtimahati",
    "GK19bhall_xu:25": " vyomni labdho 'vakāśaḥ // Bhall_11 //",
    "GK19bhall_xu:26": " *VAR: {vāstam\\lem \\Mah; vāntam \\ed; cāstam \\H\\A, cānye \\K}",
    "GK19bhall_xu:27": " paṅktau viśantu gaṇitāḥ pratilomavṛttyā $ pūrve bhaveyur iyatāpy athavā traperan &",
    "GK19bhall_xu:28": " santo 'py asanta iva cet pratibhānti bhānor % bhāsāvṛte nabhasi śītamayūkhamukhyāḥ // Bhall_12",
    "GK19bhall_xu:29": " gate tasmin bhanau tribhuvanasamunmeṣaviraha- $ vyathāṃ candro neṣyaty",
    "GK19bhall_xu:30": " anucitam ato nāsty asadṛśam &",
    "GK19bhall_xu:31": " idaṃ cetastāpaṃ janayatitarām atra yad amī % pradīpāḥ saṃjātās timirahatibaddhodhuraśikhāḥ sūryād anyatra yac candre $ 'py arthāsaṃsparśi tat kṛtam &",
    "GK19bhall_xu:32": " khadyota iti kītasya % nāma tuṣṭena kena cit // Bhall_14 //",
    "GK19bhall_xu:33": " kīṭamaṇe dinam adhunā- $ taraṇikarāntaritacārusitakiraṇam &",
    "GK19bhall_xu:34": " ghanasantamasamalīmasa- % daśadiśi niśi yad virājasi tad anyat // Bhall_15",
    "GK19bhall_xu:35": " sattvāntaḥsphuritāya vā kṛtaguṇādhyāropatucchāya vā $ tasmai kātaramohanāya mahaso leśāya mā svasti bhūt &",
    "GK19bhall_xu:36": " yacchāyācchuraṇāruṇena khacatā khadyotanā khadyotanāmnā9munā %",
    "GK19bhall_xu:37": " kīṭenāhitayā hi jaṅgamamaṇibhrāntyā viḍambyāmahe // Bhall_16 //",
    "GK19bhall_xu:38": " dantāntakuntamukhasantatapātaghāta- $ santāḍitonnatagirir gaja eva vetti &",
    "GK19bhall_xu:39": " pañcāsyapāṇipavipañjarapātapīḍāṃ % na kroṣṭukaḥ śvaśiśuhuṅkṛtinaṣṭaceṣṭaḥ",
    "GK19bhall_xu:40": " atyunnati-vyasaninaḥ śiraso 'dhunai9ṣa $ svasyai7va cātaka-śiśuḥ praṇayaṃ vidhattām &",
    "GK19bhall_xu:41": " asyai7tad icchati yadi pratatāsu dikṣu % tāḥ svaccha-śīta-madhurāḥ kva nu nāma nā8paḥ // so 'pūrvaḥ rasanā-viparyaya-vidhis tat karṇayoś cāpalaṃ $ dṛṣṭiḥ sā mada-vismṛta-sva-para-dik kiṃ bhūyaso9ktena vā &",
    "GK19bhall_xu:42": " itthaṃ niścitavān asi bhramara he yad vāraṇo 'dyā7py asā* %",
    "GK19bhall_xu:43": " antaḥ-śūnya-karo niṣeyata iti bhrātaḥ ka eṣa grahaḥ // Bhall_19 //",
    "GK19bhall_xu:44": " *VAR: {itthaṃ\\lem \\ed; sarvaṃ \\KaPra\\SuAva}",
    "GK19bhall_xu:45": " tad vaidagdhyaṃ samucita-payas-toya-tattvaṃ vivektuṃ $ saṃlāpās te sa ca",
    "GK19bhall_xu:46": " mṛdu-pada-nyāsa-hṛdyo vilāsaḥ &",
    "GK19bhall_xu:47": " āstāṃ tāvad baka yadi tathā vetthi kiṃ cic chlathā1ṃsas % tūṣṇīm evā8situm",
    "GK19bhall_xu:48": " api sakhe tvaṃ kathaṃ me na haṃsaḥ // Bhall_20 //",
    "GK19bhall_xu:49": " pathi nipatitāṃ śūnye dṛṣṭvā nirāvaraṇānāṃ $ navadadhighaṭīṃ garvonnaddhaḥ samuddhurakandharaḥ*",
    "GK19bhall_xu:50": " nijasamucitās tās tāś ceṣṭā vikāraśatākulo % yadi na kurute kākaḥ kāṇaḥ kadā nu kariṣyati *VAR: {samuddhura\\lem \\ed; samuddhata \\Ka}",
    "GK19bhall_xu:51": " nṛtyantaḥ śikhino manoharam amī śrāvyaṃ paṭhantaḥ śukā $ vīkṣyante na ta",
    "GK19bhall_xu:52": " eva khalv iha ruṣā vāryanta evāthavā &",
    "GK19bhall_xu:53": " pānthastrīgṛham iṣṭalābhakathanāl labdhānvayenāmunā % sampraty etad anargalaṃ balibhujā māyāvinā bhujyate // Bhall_22 //",
    "GK19bhall_xu:54": " karabha rasabhāt kroṣṭuṃ vāñcchasy aho śravaṇajvaraḥ $ śaraṇam athavānṛjvī dīrghā tavaiva śirodharā &",
    "GK19bhall_xu:55": " pṛthugalavilāvṛttiśrāntoccariṣyati vāk cirā % diyati, samaye ko jānīte",
    "GK19bhall_xu:56": " bhaviṣyati kasya kim // Bhall_23 //",
    "GK19bhall_xu:57": " antaśchidrāṇi bhūyāṃsi $ kaṇṭakā bahavo bahiḥ &",
    "GK19bhall_xu:58": " kathaṃ kamalanālasya % mā bhūvan bhaṅgurā guṇāḥ // Bhall_24 //",
    "GK19bhall_xu:59": " kiṃ dīrghadīrgheṣu guṇeṣu padma $ siteṣv avacchādanakāraṇaṃ te &",
    "GK19bhall_xu:60": " asty eva tān paśyati ced anāryā % trasteva lakṣmīr na padaṃ vidhatte //",
    "GK19bhall_xu:61": " na paṅkād udbhūtir na jalasahavāsavyasanitā $ vapur digdhaṃ kāntyā",
    "GK19bhall_xu:62": " sthalanalinaratnadyutimuṣā &",
    "GK19bhall_xu:63": " vyadhāsyad durvedhā hṛdayalaghimānaṃ yadi na te % tvam evaiko lakṣmyāḥ",
    "GK19bhall_xu:64": " paramam abhaviṣyaḥ padam iha // Bhall_26 //",
    "GK19bhall_xu:65": " uccair uccaratu ciraṃ cirī $ vartmani taruṃ samāruhya &",
    "GK19bhall_xu:66": " digvyāpini śabdaguṇe % śaṅkhaḥ sambhāvanābhūmiḥ // Bhall_27 //",
    "GK19bhall_xu:67": " śaṅkho 'sthiśeṣaḥ sphuṭito mṛto vā $ procchvāsyate 'nyaśvasitena satyam &",
    "GK19bhall_xu:68": " kiṃ tūccaraty eva hi so 'sya śabdaḥ % śrāvyo na yo yo na sadarthaśaṃsī //",
    "GK19bhall_xu:69": " yathāpallavapuṣpās te $ yathāpuṣpaphalarddhayaḥ &",
    "GK19bhall_xu:70": " yathāphalarddhisvārohā % hā mātaḥ kvāgaman drumāḥ // Bhall_29 //",
    "GK19bhall_xu:71": " sādhv eva tavidhāv asya $ vedhā kliṣṭo na yad vṛthā &",
    "GK19bhall_xu:72": " svarūpānanurūpeṇa % candanasya phalena kim // Bhall_30 //",
    "GK19bhall_xu:73": " grathitaḥ eṣa mithaḥ kṛtaśṛṅkhalair viṣadharair adhiruhya mahājaḍaḥ /",
    "GK19bhall_xu:74": " malayajaḥ sumanobhir anāśrito yad ata eva phalena viyujyate // Bhall_31 //",
    "GK19bhall_xu:75": " candane viṣadharān sahāmahe $ vastu sundaram aguptimatkṛtaḥ &",
    "GK19bhall_xu:76": " rakṣituṃ vada kim ātmagauravaṃ % sañcitāḥ khadira kaṇṭakās tvayā //",
    "GK19bhall_xu:77": " yat kiñ canānucitam apy ucitānuvṛtti $ kiṃ candanasya na kṛtaṃ kusumaṃ phalaṃ vā &",
    "GK19bhall_xu:78": " lajjāmahe vayam upakrama eva yāntas % tasyāntikaṃ parigṛhītabṛhatkuṭhārāḥ // Bhall_33 //",
    "GK19bhall_xu:79": " labdhaṃ cirād amṛtavat kim amṛtyave syād $ dīrghaṃ rasāyanavad āyur api pradadyāt &",
    "GK19bhall_xu:80": " etat phalaṃ yad ayam adhvagaśāpadagdhaḥ % stabdhaḥ khalaḥ phalati",
    "GK19bhall_xu:81": " varṣaśatena tālaḥ // Bhall_34 //",
    "GK19bhall_xu:82": " chinnas tṛptasuhṛt sa candanatarur yūyaṃ palāyyāgatā $",
    "GK19bhall_xu:83": " bhogābhyāsasukhāsikāḥ pratidinaṃ tā vismṛtās tatra vaḥ &",
    "GK19bhall_xu:84": " daṃṣṭrākoṭiviṣolkayā pratikṛtaṃ tasya prahartur na cet % kiṃ tenaiva saha",
    "GK19bhall_xu:85": " svayaṃ na lavaśo yātāḥ stha bho bhoginaḥ // Bhall_35 //",
    "GK19bhall_xu:86": " saṃtoṣaḥ kim aśaktatā kim athavā tasminn asambhāvanā $ lobho vāyam utānavasthitir iyaṃ pradveṣa evāthavā &",
    "GK19bhall_xu:87": " āstāṃ khalv anurūpayā saphalayā puṣpaśriyā durvidhe % sambandho",
    "GK19bhall_xu:88": " 'nanurūpayāpi na kṛtaḥ kiṃ candanasya tvayā // Bhall_36 //",
    "GK19bhall_xu:89": " kiṃ jāto 'si catuṣpathe ghanatarachāyo 'si kiṃ chāyayā $ saṃyuktaphalito",
    "GK19bhall_xu:90": " 'si kiṃ phalabharaiḥ pūrṇo 'si kiṃ sannataḥ &",
    "GK19bhall_xu:91": " he sadvṛkṣa sahasva samprati sakhe śākhāśikhākarṣaṇa- %",
    "GK19bhall_xu:92": " kṣobhāmoṭanabhañjanāni janataḥ svarair eva duśceṣṭitaiḥ // Bhall_37 //",
    "GK19bhall_xu:93": " sanmūlaḥ prathitonnatir ghanalasacchāyaḥ sthitaḥ satpathe $ sevyaḥ sadbhir itīdam ākalayatā tālo 'dhvagenāśritaḥ &",
    "GK19bhall_xu:94": " puṃsaḥ śaktir iyaty asau tu phaled adyāthavā śvo 'thavā % kāle kvāpy athavā kadācid athavā na tv eva vedhāḥ prabhuḥ // Bhall_38 //",
    "GK19bhall_xu:95": " tvanmūle puruṣāyuṣaṃ gatam idaṃ dehena saṃśuṣyatā $ kṣodīyaṃsam api kṣaṇaṃ",
    "GK19bhall_xu:96": " param atah śaktiḥ kutaḥ prāṇitum &",
    "GK19bhall_xu:97": " tat svasty astu vivṛdddhim ehi mahatīm adyāpi kā nas tvarā % kalyāṇin!",
    "GK19bhall_xu:98": " phalitāsi tālaviṭapin! putreṣu pautreṣu vā // Bhall_39 //",
    "GK19bhall_xu:99": " paśyāmaḥ kim ayaṃ prapatsyata iti svalpābhrasiddhakriyair $ darpād dūram upekṣitena balavat karmeritair mantribhiḥ &",
    "GK19bhall_xu:100": " labdhātmaprasareṇa rakṣitum athāśakyena muktvāśāniṃ % sphītas tādṛg aho",
    "GK19bhall_xu:101": " ghanena ripuṇā dagdho girigrāmakaḥ // Bhall_40 //",
    "GK19bhall_xu:102": " sādhūtpātaghanauga sādhu sudhiyā dhyeyaṃ dharāyām idaṃ $ ko 'nyaḥ kartum alaṃ tavaiva ghaṭate karmedṛśaṃ duṣkaram &",
    "GK19bhall_xu:103": " sarvasyaupayikāni yāni katicit kśetrāṇi tatrāśaniḥ % sarvān aupāyikeṣu dagdhasikatāraṇyeṣv apāṃ vṛṣṭayaḥ // Bhall_41 //",
    "GK19bhall_xu:104": " labdhāyāṃ tṛṣi gomṛgasya vihagasyānyasay vā kasya cid $ vṛṣṭyā syād bhavadīyayo9pakṛtir ity āstāṃ davīyasy adaḥ &",
    "GK19bhall_xu:105": " asyātyantam abhājanasya jaladāraṇyoṣarasyāpi kiṃ % jātā paśya punaḥ punar eva paruṣā saivāsya dagdhā chaviḥ // Bhall_42 //",
    "GK19bhall_xu:106": " saṃtyajya pānācamanocitāni $ toyāntarāṇy asya siseviṣos tvām &",
    "GK19bhall_xu:107": " nirjaina, jihreṣi jalair janasya % jaghanyakāryaupayikaiḥ payodhe //",
    "GK19bhall_xu:108": " āstrīśiśu prathita eṣa pipāsitebhyaḥ $ saṃrakṣyate 'mbudhir apeyatayaiva dūrāt &",
    "GK19bhall_xu:109": " daṃṣṭrākarālamakarālikarālitābhiḥ % kiṃ bhāyayaty aparam ūrmiparamparābhiḥ",
    "GK19bhall_xu:110": " svamāhātmyaślāghāgurugahanagarjābhir abhitaḥ $ kruśitvā kliśnāsi śrutikuharam abdhe kim iti naḥ &",
    "GK19bhall_xu:111": " ihaikaś cūḍālo hy ajani kalaśād yasya sakalaiḥ % pipāsor ambhobhiś culukam",
    "GK19bhall_xu:112": " api no bhartum aśakaḥ // Bhall_45 //",
    "GK19bhall_xu:113": " sarvāsāṃ trijagaty apām iyam asāv ādhāratā tāvakī $ prollāso 'yam",
    "GK19bhall_xu:114": " athāmbudhe 'mbunilaye seyaṃ mahāsattvatā &",
    "GK19bhall_xu:115": " sevitvā bahubhaṅgabhīṣaṇatanuṃ tvām eva velācala- % grāvasrotasi pānatāpakalaho yat kvāpi nirvāpyate // Bhall_46 //",
    "GK19bhall_xu:116": " nodvegaṃ yadi yāsi yady avahitaḥ karṇaṃ dadāsi kṣaṇaṃ $ tvāṃ pṛcchāmi yad",
    "GK19bhall_xu:117": " ambudhe kim api tan niścitya dehy uttaram &",
    "GK19bhall_xu:118": " nairāśyātiśayātimātranibhṛtair niḥśvasya yad dṛśyase % tṛṣyadbhiḥ pathikaiḥ kiyat tadadhikaṃ syād aurvadāhād ataḥ // Bhall_47 //",
    "GK19bhall_xu:119": " bhidyate 'nupraviśyāntar $ yo yathārucy upādhinā &",
    "GK19bhall_xu:120": " viśuddhiḥ kīdṛśī tasya % jaḍasya sphaṭikāśmanaḥ // Bhall_48 //",
    "GK19bhall_xu:121": " cintāmaṇe bhuvi na kena cid īśvareṇa $ mūrdhnā dhṛto 'ham iti mā sma sakhe viṣīdaḥ &",
    "GK19bhall_xu:122": " nāsty eva hi tvadadhiropaṇapuṇyabīja- % saubhāgyayogyam iha kasya cid uttamāṅgam // Bhall_49",
    "GK19bhall_xu:123": " saṃvittir asty atha guṇāḥ pratibhānti loke $ taddhi praśastam iha kasya kim ucyatāṃ vā &",
    "GK19bhall_xu:124": " nanv evam eva sumaṇe luṭa yāvad āyus % tvaṃ me jagatprasahane 'tra",
    "GK19bhall_xu:125": " kathāśarīram // Bhall_50 //",
    "GK19bhall_xu:126": " cintāmaṇes tṛṇamaṇeś ca kṛtaṃ vidhātrā $ kenobhayor api maṇitvam adaḥ samānam &",
    "GK19bhall_xu:127": " naiko 'rthitāni dadann arthijanāya khinno % gṛhṇañ jarattṛṇalavaṃ tu na lajjate 'nyaḥ // Bhall_51",
    "GK19bhall_xu:128": " dūre kasya cid eṣa ko 'py akṛtadhīr naivāsya vetty antaraṃ $ mānī ko 'pi",
    "GK19bhall_xu:129": " na yācate mṛgayate ko 'py alpam alpāśayaḥ &",
    "GK19bhall_xu:130": " itthaṃ prārthitadānadurvyasanino naudāryarekhojjvalā %",
    "GK19bhall_xu:131": " jātānaipuṇadustareṣu nikaṣasthāneṣu cintāmaṇeḥ // Bhall_52 //",
    "GK19bhall_xu:132": " parārthe yaḥ pīḍām anubhavati bhaṅge 'pi madhuro $ yadīyaḥ sarveṣām iha",
    "GK19bhall_xu:133": " khalu vikāro 'py abhimataḥ &",
    "GK19bhall_xu:134": " na samprāpto vṛddhiṃ sa yadi bhṛśam akṣetrapatitaḥ % kim ikṣor doṣo 'yaṃ",
    "GK19bhall_xu:135": " na punar aguṇāyā marubhuvaḥ // Bhall_53 //",
    "GK19bhall_xu:136": " āmrāḥ kiṃ phalabhāranamraśiraso ramyā kim ūṣmacchidaḥ $ sacchāyāḥ kadalīdrumāḥ surabhayaḥ kiṃ puṣpitāś campakāḥ &",
    "GK19bhall_xu:137": " etās tā niravagrahograkarabhollīḍhārdharūḍhāḥ punaḥ % śamyo bhrāmyasi mūḍha nirmaruti kiṃ mithyaiva martuṃ marau // Bhall_54 //",
    "GK19bhall_xu:138": " ājanmanaḥ kuśalam aṇv api re kujanman $ pāṃso tvayā yadi kṛtaṃ vada tat",
    "GK19bhall_xu:139": " tvam eva &",
    "GK19bhall_xu:140": " utthāpito 'sy analasārathinā yad arthaṃ % duṣṭena tat kuru kalaṅkaya viśvam etat // Bhall_55",
    "GK19bhall_xu:141": " nissārāḥ sutarāṃ laghuprakṛtayo yogyā na kārye kva cic $ chuṣyanto 'dya",
    "GK19bhall_xu:142": " jarattṛṇādyavayavāḥ prāptāḥ svatantreṇa ye &",
    "GK19bhall_xu:143": " antaḥsāra[arāṅmukhena dhig aho te mārutenāmunā % paśyātyantacalena sadma mahatām ākāśam āropitā // Bhall_56 //",
    "GK19bhall_xu:144": " ye jātyā laghavaḥ sadaiva gaṇanāṃ yātā na ye kutra cit $ padbhyām eva vimarditāḥ pratidinaṃ bhūmau nilīnāś ciram &",
    "GK19bhall_xu:145": " utkṣiptāś capalāśayena marutā paśyāntarikṣe 'dhunā % tuṅgānām uparisthitiṃ kṣitibhṛttāṃ kurvanty amī pāṃsavaḥ // Bhall_57 //",
    "GK19bhall_xu:146": " re dandaśūka yad ayogyam apīśvaras tvāṃ $ vātsalyatau nayati nūpuradhāma",
    "GK19bhall_xu:147": " satyam &",
    "GK19bhall_xu:148": " āvarjitālikulajhaṃkṛtir mūrcchitāni % kiṃ śiñjitāni bhavataḥ kṣayam eva kartum // Bhall_58",
    "GK19bhall_xu:149": " maulau sanmaṇayo gṛhaṃ giriguhā tyāgitvam ātmatvaco $ niryatnopanataś caiva vṛttir anilair ekatra caryedṛśī &",
    "GK19bhall_xu:150": " anyatrānṛju vartma vāg dvirasanā dṛṣṭau viṣaṃ dṛśyate % yā dhik tām anu dīpako jvalati bho bhogin sakhe kiṃ nv idam // Bhall_59 //",
    "GK19bhall_xu:151": " kallolavellitadṛṣatparuṣaprahārai $ ratnāny amūni makarālaya māvamaṃsthāḥ",
    "GK19bhall_xu:152": " kiṃ kaustubhena vihito bhavato na nāma % yācñāprasāritakaraḥ puruṣottamo 'pi // Bhall_60",
    "GK19bhall_xu:153": " bhūyāṃsy asya mukhāni nāma viditaivāste mahāprāṇatā $ kadravāḥ satprasavo 'yam atra kupite cintyaṃ yathedaṃ jagat &",
    "GK19bhall_xu:154": " trailokyādbhutam īdṛśaṃ tu caritaṃ śeṣasya yenāpi sā % pronmṛjyeva nivartitā viṣadharajñāteyadurvṛttitā varṣe samasta ekaikaḥ $ ślāghyaḥ ko 'py eṣa vāsaraḥ &",
    "GK19bhall_xu:155": " janair mahattayā nīto % yo na pūrvair na cāparaḥ // Bhall_62 //",
    "GK19bhall_xu:156": " ābaddhakṛtrimasaṭājaṭilāṃsabhittir $ āropito mṛgapateḥ padavīṃ yadi śvā &",
    "GK19bhall_xu:157": " mattebhakumbhataṭapāṭanalampaṭasya % nādaṃ kariṣyati kathaṃ hariṇādhipasya",
    "GK19bhall_xu:158": " kim idam ucitaṃ śuddheḥ śliṣṭaṃ svapakṣasamunnateḥ $ phalapariṇater yuktaṃ prāptaṃ guṇapraṇayasya vā &",
    "GK19bhall_xu:159": " kṣaṇam upagataḥ karṇopāntaṃ parasya puraḥ sthitān % viśikha nipatan krūraṃ",
    "GK19bhall_xu:160": " dūrān nṛśaṃsa nihaṃsi yat // Bhall_64 //",
    "GK19bhall_xu:161": " amī ye dṛśyante nanu subhagarūpāḥ saphalatā $ bhavaty eṣāṃ yasya kṣaṇam upagatānāṃ viṣayatām",
    "GK19bhall_xu:162": " nirāloke loke katham idam aho cakṣur adhunā % samaṃ jātaṃ sarvair na samam athavānyair avayavaiḥ // Bhall_65 //",
    "GK19bhall_xu:163": " āhūteṣu vihaṅgameṣu maśako nāyān puro vāryate $ madhevāridhi vā vasaṃs",
    "GK19bhall_xu:164": " tṛṇamaṇir dhatte maṇīnāṃ rucam &",
    "GK19bhall_xu:165": " khadyoto 'pi na kampate pracalituṃ madhye 'pi tejasvināṃ % dhik sāmānyam acetanaṃ prabhum ivānāmṛṣṭatattvāntaram // Bhall_66 //",
    "GK19bhall_xu:166": " hemakāra sudhiye namo 'stu te $ dustareṣu bahuśaḥ parīkṣitum &",
    "GK19bhall_xu:167": " kāñcanābharaṇam aśmanā samaṃ % yat tvayaivam adhiropyate tulām // Bhall_67",
    "GK19bhall_xu:168": " vṛtta eva sa ghaṭo 'ndhakūpa yas $ tvatprasādam api netum akṣamah &",
    "GK19bhall_xu:169": " mudritaṃ tv adhamaceṣṭitaṃ tvayā % tanmukhāmbukaṇikāḥ pratīcchatā //",
    "GK19bhall_xu:170": " tṛṇamaṇer manujasya ca tattvataḥ $ kim ubhayor vipulāśayatocyate &",
    "GK19bhall_xu:171": " tanutṛṇāgralavāvayavair yayor % avasite grahaṇapratipādane // Bhall_69 //",
    "GK19bhall_xu:172": " śatapadī sati pādaśate kṣamā $ yadi na goṣpadam apy ativartitum &",
    "GK19bhall_xu:173": " kim iyatā dvipadasya hanumato % jalanidhikramaṇe vivadāmahe // Bhall_70 //",
    "GK19bhall_xu:174": " na guruvaṃśaparigrahaśauṇḍatā $ na ca mahāguṇasaṃgrahaṇādaraḥ &",
    "GK19bhall_xu:175": " phalavidhānakathāpi na mārgaṇe % kim iha lubdhakabālagṛhe 'dhunā //",
    "GK19bhall_xu:176": " tanutṛṇāgradhṛtena hṛtaś ciraṃ $ ka iva tena na mauktikaśaṅkayā &",
    "GK19bhall_xu:177": " sa jalabindur aho viparītadṛg % jagad idaṃ vayam atra sacetanāḥ //",
    "GK19bhall_xu:178": " budhyāmahe na bahudhāpi vikalpayantaḥ $ kair nāmabhir vyapadiśema",
    "GK19bhall_xu:179": " mahāmatīṃs tān \\testim{\\cit Subhāṣitāvalī 982}* &",
    "GK19bhall_xu:180": " yeṣām aśeṣabhuvanābharaṇasya hemnas % tattvaṃ vivektum upalāḥ paramaṃ pramāṇam // Bhall_73",
    "GK19bhall_xu:181": " *VAR: {vikalpayantaḥ\\leṃ vikalpamānaḥ \\Subhasita}",
    "GK19bhall_xu:182": " saṃrakṣituṃ kṛṣim akāri kṛṣīvalena $ paśyātmanaḥ pratikṛtis tṛṇapūruṣo",
    "GK19bhall_xu:183": " 'yam &",
    "GK19bhall_xu:184": " stabdhasya niṣkriyatayāstabhiyo 'sya nūnam % aśnanti gomṛgagaṇāḥ pura eva sasyam // Bhall_74",
    "GK19bhall_xu:185": " kasyānimeṣanayane vidite divauko- $ lokād ṛte jagati te api vai gṛhītvā &",
    "GK19bhall_xu:186": " piṇḍaprasāritamukhena time kim etad % dṛṣṭaṃ na bāliśa viśad baḍiśaṃ tvayāntaḥ // Bhall_75",
    "GK19bhall_xu:187": " puṃstvād api pravicaled yadi yady adho 'pi $ yāyād yadi praṇayane na mahān api syāt &",
    "GK19bhall_xu:188": " abhyuddharet tad api viśvam itīdṛśīyaṃ % kenāpi dik prakaṭitā",
    "GK19bhall_xu:189": " puruṣottamena // Bhall_76 //",
    "GK19bhall_xu:190": " svālpāśayaḥ svakulaśilpavikalpam eva $ yaḥ kalpayan skhalati kācavaṇik piśācaḥ &",
    "GK19bhall_xu:191": " grastaḥ sa kaustubhamaṇīndrasapatnaratna- %",
    "GK19bhall_xu:192": " niryatnagumphanakavaikaṭikerṣyayāntaḥ // Bhall_77 //",
    "GK19bhall_xu:193": " tatpratyarthitayā vṛto na tu kṛtaḥ samyak svatantro bhayāt $ svasthas tān na nipātayed iti yathākāmaṃ na sampoṣitaḥ* &",
    "GK19bhall_xu:194": " saṃśuṣyan pṛṣadaṃśa eṣa kurutāṃ mūkaḥ sthito 'py atra kiṃ % gehe kiṃ bahunā 'dhunā gṛhapateś caurrāś caranty ākhavaḥ // Bhall_78 //",
    "GK19bhall_xu:195": " *VAR: {pratyarthitayā\\leṃ pratyastratayā \\vl}",
    "GK19bhall_xu:196": " evaṃ cet sarasasvabhāvamahimā jāḍyaṃ kim etādṛśaṃ $ yady eṣā ca nisargataḥ sarasatā kiṃ granthimattedṛśī",
    "GK19bhall_xu:197": " mūlaṃ cec chucipaṅkajaśrutir iyaṃ kasmād guṇā yady amī % kiṃ chidrāṇimṛṇāla bhavatas tattvaṃ na manyāmahe // Bhall_79 //",
    "GK19bhall_xu:198": " ye digdhveva kṛtā viṣeṇa kusṛtir yeṣāṃ kiyad bhaṇyate $ lokaṃ hantum anāgasaṃ dvirasanā randhreṣu ye jāgrati &",
    "GK19bhall_xu:199": " vyālās te 'pi dadhaty amī sadasator mūḍhā maṇīn mūrdhabhir % naucityād guṇaśalināṃ kva cid api bhraṃśo 'sty alaṃ cintayā // Bhall_80 //",
    "GK19bhall_xu:200": " aho strīṇāṃ krauryaṃ hatarajani dhik tvām atiśaṭhe $ vṛthāprakrānteyaṃ timirakabarīviślathadhṛtiḥ",
    "GK19bhall_xu:201": " avaktavye pāte jananayananāthasya śaśinaḥ % kṛtaṃ snehasyāntocitam udadhimukhyair nanu jaḍaiḥ // Bhall_81 //",
    "GK19bhall_xu:202": " aho gehenardī divasavijigīṣājvararujā $ pradīpo 'yaṃ sthāne glapayati mṛṣāmūn avayavān",
    "GK19bhall_xu:203": " udāttasvacchandākramaṇahṛtaviśvasya tamasaḥ % parispandaṃ draṣṭuṃ mukham",
    "GK19bhall_xu:204": " api ca kiṃ soḍham amunā // Bhall_82 //",
    "GK19bhall_xu:205": " nāmāpy anyataror nimīlitam abhūt tat tāvad unmīlitaṃ $ prasthāne skhalataḥ svavartmani vidher apy udgṛhītaḥ karaḥ &",
    "GK19bhall_xu:206": " lokaś cāyam aniṣṭadarśanakṛtād dṛgvaiśasān mocito % yuktaṃ kāṣṭhika lūnavān yad asi tām āmrālim ākālikīm // Bhall_83 //",
    "GK19bhall_xu:207": " vātāhāratayā jagadviṣadharair āśvāsya niḥśeṣitaṃ $ te grastāḥ punar",
    "GK19bhall_xu:208": " abhratoyakaṇikātīvravratair barhibhiḥ &",
    "GK19bhall_xu:209": " te 'pi krūracamūrucarmavasanair nītāḥ kṣayaṃ lubdhakair % dambhasya sphuritaṃ vidann api jano jālmo guṇanīhate // Bhall_84 //",
    "GK19bhall_xu:210": " ūḍhā yena mahādhuraḥ suviṣame mārge sadaikākinā $ soḍho yena kadā cid eva na nije goṣṭhe 'nyaśauṇḍadhvaniḥ &",
    "GK19bhall_xu:211": " āsīd yas tu gavāṃ gaṇasya tilakas tasyaiva sampraty aho % dhik kaṣṭaṃ dhavalasya jātajaraso goḥ paṇyam udghoṣyate // Bhall_85 //",
    "GK19bhall_xu:212": " asthānodyogaduḥkhaṃ jahihi na hi nabhaḥ paṅgusaṃcārayogyaṃ $ svāyāsāyaiva sādho tava śalabha javābhyāsadurvāsaneyam &",
    "GK19bhall_xu:213": " te devasyāpy acintyāś caṭulitabhuvanābhogahelāvahelā- %",
    "GK19bhall_xu:214": " mūlotkhātānumārgāgatagiriguravas tārkṣyapakṣāgravātāḥ // Bhall_86 //",
    "GK19bhall_xu:215": " candreṇaiva taraṅgabhaṅgimukharaṃ saṃvardhyamānāmbhaso $ dadyur jīvitam eva kiṃ girisaritsrotāṃsi yady ambudheḥ &",
    "GK19bhall_xu:216": " teṣv eva pratisaṃvidhānavikalaṃ paśyatsu sākṣiṣv iva % drāg darpoddhuram āgateṣv api na sa kṣīyeta yady anyathā // Bhall_87 //",
    "GK19bhall_xu:217": " kilaikaculukena yo munir apāram abdhiṃ papau $ sahasram api ghasmaro",
    "GK19bhall_xu:218": " 'vikṛtam eṣa teṣāṃ pibet &",
    "GK19bhall_xu:219": " na sambhavati kiṃ tv idaṃ bata vikāsidhāmnā vinā % sad apy asad iva sthitaṃ sphuritam anta ojasvinām // Bhall_88 //",
    "GK19bhall_xu:220": " grāvāṇo 'tra vibhūṣaṇaṃ trijagato maryādayā sthīyate $ nanv atraiva vidhuḥ",
    "GK19bhall_xu:221": " sthito hi vibudhāḥ sambhūya pūrṇāśiṣaḥ &",
    "GK19bhall_xu:222": " śete codgatanābhipadmavilasadbrahmeha devaḥ svayaṃ % daivād eti jaḍaḥ",
    "GK19bhall_xu:223": " svakukṣibhrtaye so 'py ambudhir nimnatām // Bhall_89 //",
    "GK19bhall_xu:224": " anīrṣyā śrotāro mama vacasi ced vacmi tad ahaṃ $ svapakṣād bhetavyaṃ na tu bahu vipakṣāt prabhavataḥ",
    "GK19bhall_xu:225": " tamasy ākrāntāśe kiyad api hi tejo 'vayavinaḥ % svaśaktyā bhānty ete",
    "GK19bhall_xu:226": " divasakṛti saty eva na punaḥ // Bhall_90 //",
    "GK19bhall_xu:227": " etat tasya mukhāt kiyat kamalinīpatre kaṇaṃ vāriṇo $ yan muktāmaṇir ity",
    "GK19bhall_xu:228": " amaṃsta sa jaḍaḥ śṛṇvan yad asmād api &",
    "GK19bhall_xu:229": " aṅgulyagralaghukriyāpravilayiny ādīyamāne śanaiḥ % kutroḍḍīyagato mamety anudinaṃ nidrāti nāntaḥśucā // Bhall_91 //",
    "GK19bhall_xu:230": " āste 'traiva sarasy aho bata kiyān saṃtoṣapakṣagraho $ haṃsasyāsya manāṅ na dhāvati manaḥ śrīdhāmni padme kva cit &",
    "GK19bhall_xu:231": " supto 'dyāpi na budhyate tad itarāṃs tāvat pratīkṣāmahe % velām ity udaraṃpriyā madhulihaḥ soḍhuṃ kṣaṇaṃ na kṣamāḥ // Bhall_92 //",
    "GK19bhall_xu:232": " bhekena kvaṇatā saroṣaparuṣaṃ yat kṛṣṇasarpānane $ dātuṃ gaṇḍacapetam ujjhitabhiyā hastaḥ samullāsitaḥ &",
    "GK19bhall_xu:233": " yac cādhomukham akṣiṇī pidadhatā nāgena tatra sthitaṃ % tat sarvaṃ viṣamantriṇo bhagavataḥ kasyāpi līlāyitam // Bhall_93 //",
    "GK19bhall_xu:234": " mṛtyor āsyam ivātataṃ dhanur idaṃ cāśīviṣābhāḥ śarāḥ $ śikṣā sāpi jitārjunaprabhrtikā sarvatra nimnā gatiḥ &",
    "GK19bhall_xu:235": " antaḥ krauryam aho śaṭhasya madhuraṃ hā hāri geyaṃ mukhe % vyādhasyāsya yathā bhaviṣyati tathā manye vanaṃ nrimṛgam // Bhall_94 //",
    "GK19bhall_xu:236": " ko 'yaṃ bhrāntiprakāras tava pavana padaṃ lokapādāhatīnāṃ $",
    "GK19bhall_xu:237": " tejasvivrātasevye nabhasi nayasi yat pāṃsupūraṃ pratiṣṭhām &",
    "GK19bhall_xu:238": " yasminn utthāpyamāne jananayanapathopadravas tāvad āstāṃ % kenopāyena sādhyo vapuṣi kaluṣatādoṣa eṣa tvayaiva // Bhall_95 //",
    "GK19bhall_xu:239": " ete te vijigīṣavo nṛpagṛhadvārārpitāvekṣaṇāḥ $ kṣipyante vasuyācanāhitadhiyaḥ kopoddhatair vetribhiḥ &",
    "GK19bhall_xu:240": " arthebhyo viṣayopabhogavirasair nākāri yair ādaras % te tiṣṭhanti manasvinaḥ surasarittīre manohāriṇi // Bhall_96 //",
    "GK19bhall_xu:241": " vātā vāntu kadambareṇuśabalā nṛtyantu sarpadviṣaḥ $ sotsāhā navatoyabhāraguravo muñcantu nādaṃ ghanāḥ &",
    "GK19bhall_xu:242": " magnāṃ kāntaviyogaduḥkhadahane māṃ vīkṣya dīnānanāṃ % vidyut kiṃ sphurasi",
    "GK19bhall_xu:243": " tvam apy akaruṇe strītve 'pi tulye sati // Bhall_97 //",
    "GK19bhall_xu:244": " prāṇā yena samarpitās tava balād yenaivam utthāpitaḥ $ skandhe yena ciraṃ",
    "GK19bhall_xu:245": " dhṛto 'si vidadhe yas te saparyām api &",
    "GK19bhall_xu:246": " tasyāntah smitamātrakeṇa janayañ jīvāpahāraṃ kṣaṇād % bhrātaḥ pratyupakāriṇāṃ dhuri paraṃ vetālalīlāyase // Bhall_98 //",
    "GK19bhall_xu:247": " rajjvā diśaḥ pravitatāḥ salilaṃ viṣeṇa $ khātā mahī hutabhujā jvalitā vanāntāḥ &",
    "GK19bhall_xu:248": " vyādhā padāny anusaranti gṛhītacāpāḥ % kaṃ deśam āśrayatu yūthapatir mṛgāṇām // Bhall_99 //",
    "GK19bhall_xu:249": " ayaṃ vārām eko nilaya iti ratnākara iti $ śrito 'smābhis",
    "GK19bhall_xu:250": " tṛṣṇātaralitamanobhir jalanidhiḥ &",
    "GK19bhall_xu:251": " ka evaṃ jānīte nijakarapuṭīkoṭaragataṃ % kṣaṇād enaṃ tāmyattiminikaram",
    "GK19bhall_xu:252": " āpāsyati muniḥ // Bhall_100 //",
    "GK19bhall_xu:253": " viśālaṃ śālmalyā nayanasubhagaṃ vīkṣya kusumaṃ $ śukasyāsīd buddhiḥ phalam",
    "GK19bhall_xu:254": " api bhaved asya sadṛśam &",
    "GK19bhall_xu:255": " cirāsīnaṃ tasmiṃś ca phalam api daivāt pariṇataṃ % vipāke tūlo 'ntaḥ",
    "GK19bhall_xu:256": " sapadi marutā so 'py apahṛtaḥ // Bhall_101 //",
    "GK19bhall_xu:257": " sarvaprajāhitakṛte puruṣottamasya $ vāse samastavibudhaprathiteṣṭasiddhau &",
    "GK19bhall_xu:258": " candrāṃśuvṛndavitatadyutim aty amuṣmin- % he kālakūṭa tava janma kathaṃ payodhau // Bhall_102",
    "GK19bhall_xu:259": " phalitaghanaviṭapavighaṭita-paṭudinakaramahasi lasatikalpatarau /",
    "GK19bhall_xu:260": " chāyārthī kaḥ paśur api bhavati jaradvīrudhāṃ praṇayī // Bhall_103 //"
}