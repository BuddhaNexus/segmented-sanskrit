{
    "GR14jivrkadu:0": " Rādhā-kṛṣṇārcana-dīpikā",
    "GR14jivrkadu:1": " sanātana-samo yasya jyāyān śrīmān sanātanaḥ |",
    "GR14jivrkadu:2": " śrī-vallabho 'nujaḥ so 'sau",
    "GR14jivrkadu:3": " śrī-rūpo jīva-sad-gatiḥ ||1||",
    "GR14jivrkadu:4": " [*NOTE: This verse is used by Jiva as the maṅgalācaraṇa in other works",
    "GR14jivrkadu:5": " also.]",
    "GR14jivrkadu:6": " purāṇa-saṃhitā-tantra-",
    "GR14jivrkadu:7": " mantra-śruti-samanvitam |",
    "GR14jivrkadu:8": " gītā-bhāgavataṃ śāstraṃ jayatād vraja-dhāmasu ||2||",
    "GR14jivrkadu:9": " śrī-dāmodara-rādhārcanam arhati vraja-sthānām |",
    "GR14jivrkadu:10": " āvaśyakatām aśāvyanayo ratrādhidevyaṃ hi ||3||",
    "GR14jivrkadu:11": " tatra kaścit śāstra-pramāṇakatvaṃ na manyate, taṃ pratīdaṃ brūmaḥ -",
    "GR14jivrkadu:12": " lakṣmīr abhitaḥ strītamā gopyo lakṣmītamāḥ prathitāḥ |",
    "GR14jivrkadu:13": " rādhā gopītamā ced asyāḥ kā samā rāmā ||4|| iti ||",
    "GR14jivrkadu:14": " [*NOTE: This verse is quoted at Gopāla-campū 1.25.]",
    "GR14jivrkadu:15": " āstāṃ tāvat lakṣmī-vijetṛ-guṇa-gaṇa-gopī-gaṇa-pradhānatayā",
    "GR14jivrkadu:16": " śrī-kṛṣṇa-sandarbhādau nirṇītā |",
    "GR14jivrkadu:17": " [*NOTE: Portions of RKAD have been lifted wholesale from the Sandarbhas.]",
    "GR14jivrkadu:18": " atra ca nirṇeṣyamāṇā svayaṃ bhagavataḥ śrī-kṛṣṇasya svayaṃ lakṣmī-rūpā",
    "GR14jivrkadu:19": " śrī-rādhā |",
    "GR14jivrkadu:20": " gopī-jana-mātra-saṃvalitaḥ sa upāsyata ity atra śāstrāṇi śṛṇu",
    "GR14jivrkadu:21": " | tatrāroha-bhūmikā-krameṇa darśyate |",
    "GR14jivrkadu:22": " ārādhanaṃ hi kṛṣṇasya bhaved āvaśyakaṃ yathā |",
    "GR14jivrkadu:23": " tathā tadīya-bhaktānāṃ",
    "GR14jivrkadu:24": " no ced doṣo 'sti dustaraḥ ||5||",
    "GR14jivrkadu:25": " [*NOTE: This verse is, but for mukundasya in the place of hi kṛṣṇasya, the same as LBhāg 2.1. The following section follows closely on LBhāg 2.]",
    "GR14jivrkadu:26": " (end page 1)",
    "GR14jivrkadu:27": " atra śrī-kṛṣṇasya yathā gautamīya-tantre -",
    "GR14jivrkadu:28": " asāre ghora-saṃsāre",
    "GR14jivrkadu:29": " sāraṃ kṛṣṇa-padārcanam |",
    "GR14jivrkadu:30": " janmāsādya manuṣyeṣu śuddhe ca pitṛ-mātari |",
    "GR14jivrkadu:31": " yo nārcayati kalpaḥ san tasmāt pāpataro hi kaḥ ||6||",
    "GR14jivrkadu:32": " mahābhārate -",
    "GR14jivrkadu:33": " mātṛvat parrakṣantaṃ sṛṣṭi-saṃsāra-kārakam |",
    "GR14jivrkadu:34": " yo nārcayati deveśaṃ taṃ vidyād brahma-ghātakam ||7||",
    "GR14jivrkadu:35": " atha tadīyānāṃ yathā pādme -",
    "GR14jivrkadu:36": " mārkaṇḍeyo 'mbarīṣasya",
    "GR14jivrkadu:37": " vasur vyāso vibhīṣaṇaḥ |",
    "GR14jivrkadu:38": " puṇḍarīko baliḥ śambhuḥ prahlādo viduro dhruvaḥ ||8||",
    "GR14jivrkadu:39": " dālbhyaḥ parāśaro bhīṣmo nāradādyāś ca vaiṣṇavaiḥ |",
    "GR14jivrkadu:40": " sevyo hariṃ niṣevyāmī no ced doṣaḥ paraṃ bhavet ||9||",
    "GR14jivrkadu:41": " tathā hari-bhakti-sudhodaye (16.76) -",
    "GR14jivrkadu:42": " arcayitvā tu govindaṃ tadīyān nārcayanti ye |",
    "GR14jivrkadu:43": " na te viṣṇoḥ prasādasya bhājanaṃ dāmbhikā janāḥ ||10||",
    "GR14jivrkadu:44": " pādmottara-khaṇḍe -",
    "GR14jivrkadu:45": " ārādhanānāṃ sarveṣāṃ viṣṇor ārādhanaṃ param |",
    "GR14jivrkadu:46": " tasmāt parataraṃ devi tadīyānāṃ samarcanam ||11||",
    "GR14jivrkadu:47": " arcayitvā tu govindaṃ tadīyān nārcayet tu yaḥ |",
    "GR14jivrkadu:48": " na sa bhāgavato jñeyaḥ kevalaṃ dāmbhikaḥ smṛtaḥ ||12|| iti |",
    "GR14jivrkadu:49": " atra pūrvatra ca tadīya-śabdena tasya bhaktā eva ucyante |",
    "GR14jivrkadu:50": " tat tv anye -",
    "GR14jivrkadu:51": " (end page 2)",
    "GR14jivrkadu:52": " dvau bhūta-sargau loke 'smin",
    "GR14jivrkadu:53": " daiva āsura eva ca |",
    "GR14jivrkadu:54": " viṣṇor bhakti-paro daiva āsuras tad-viparyayaḥ ||13||",
    "GR14jivrkadu:55": " iti viṣṇu-dharmāgni-purāṇādi-niyamāt |",
    "GR14jivrkadu:56": " tat sṛṣṭyādi-līlā-gatatve 'pi",
    "GR14jivrkadu:57": " tad-udāsīneṣv audāsīnyasya yogyatvam |",
    "GR14jivrkadu:58": " tad-dveṣṭṛṣu tad-dveṣyasyaiveti ca",
    "GR14jivrkadu:59": " | tathaiva darśitaṃ saptame rājasūyārambhe śrī-yudhiṣṭhirādibhiḥ śiśupālaṃ prati gāli-pradānādinā",
    "GR14jivrkadu:60": " ataḥ śrī-bhagavān apy uktaṃ - pravṛttiṃ ca nivṛttiṃ ca (Gītā 16.7) ity ārabhya -",
    "GR14jivrkadu:61": " tān ahaṃ dviṣataḥ krūrān saṃsāreṣu narādhamān |",
    "GR14jivrkadu:62": " kṣipāmy ajasram aśubhān āsurīṣv eva yoniṣu ||13||",
    "GR14jivrkadu:63": " āsurīṃ yonim āpannā mūḍhā janmani janmani |",
    "GR14jivrkadu:64": " mām aprāpyaiva kaunteya tato yānty adhamāṃ gatim ||14|| (Gītā 16.19-20)",
    "GR14jivrkadu:65": " tathā -",
    "GR14jivrkadu:66": " avajānanti māṃ mūḍhā mānuṣīṃ tanum āśritam |",
    "GR14jivrkadu:67": " paraṃ bhāvam ajānanto mama bhūtamaheśvaram ||15||",
    "GR14jivrkadu:68": " moghāśā moghakarmāṇo moghajñānā vicetasaḥ |",
    "GR14jivrkadu:69": " rākṣasīm āsurīṃ caiva prakṛtiṃ mohinīṃ śritāḥ ||16|| (Gītā 9.11-12)",
    "GR14jivrkadu:70": " ity anena svabhaktāḥ stutāḥ |",
    "GR14jivrkadu:71": " mahātmānas tu māṃ pārtha daivīṃ prakṛtim āśritāḥ |",
    "GR14jivrkadu:72": " bhajanty ananyamanaso jñātvā bhūtādim avyayam ||17||",
    "GR14jivrkadu:73": " (end page 3)",
    "GR14jivrkadu:74": " satataṃ kīrtayanto māṃ yatantaś ca dṛḍhavratāḥ |",
    "GR14jivrkadu:75": " namasyantaś ca māṃ bhaktyā nityayuktā upāsate ||18|| (Gītā 9.13-14)",
    "GR14jivrkadu:76": " ataivaikādaśe mad-bhakta-pūjābhyadhikā iti |",
    "GR14jivrkadu:77": " mama pūjato 'py abhi sarvatobhāvenādhikā adhika-mat-prīti-karīty arthaḥ |",
    "GR14jivrkadu:78": " tasmān",
    "GR14jivrkadu:79": " mad-bhakta-pūjāvaśyakā cāntaraṅgā ceti sthite -",
    "GR14jivrkadu:80": " eteṣām api sarveṣāṃ prahlādaḥ pravaro mataḥ |",
    "GR14jivrkadu:81": " [*NOTE: These two lines are LBhāg 2.8, which finishes yat proktaṃ tasya māhātmyaṃ skānda-bhāgavatādiṣu.]",
    "GR14jivrkadu:82": " sarveṣu hari-bhakteṣu",
    "GR14jivrkadu:83": " prahlādo hi mahattamaḥ ||20||",
    "GR14jivrkadu:84": " [*NOTE: (SkandaP) LBhāg 2.9]",
    "GR14jivrkadu:85": " saptame prahlādasyaiva hi vākyam --",
    "GR14jivrkadu:86": " kvāhaṃ rajaḥ-prabhava īśa tamo 'dhike 'smin",
    "GR14jivrkadu:87": " jātaḥ suretara-kule kva tavānukampā |",
    "GR14jivrkadu:88": " na brahmaṇo na tu bhavasya na vai ramāyā yan me 'rpitaḥ śirasi padma-karaḥ prasādaḥ || (BhP",
    "GR14jivrkadu:89": " tatraiva śrī-nṛsiṃha-vākyam --",
    "GR14jivrkadu:90": " bhavanti puruṣā loke",
    "GR14jivrkadu:91": " mad-bhaktās tvām anuvratāḥ |",
    "GR14jivrkadu:92": " bhavān me khalu bhaktānāṃ sarveṣāṃ pratirūpa-dhṛk ||22|||",
    "GR14jivrkadu:93": " sarvataḥ pāṇḍavaḥ śreṣṭhāḥ prahlādādīdṛśād api |",
    "GR14jivrkadu:94": " śrīmad-bhāgavataṃ samyak pramāṇaṃ sphuṭam īkṣate ||23||",
    "GR14jivrkadu:95": " [*NOTE: LBhāg 2.12, which begins pāṇḍavāḥ sarvataḥ śreṣṭhāḥ.]",
    "GR14jivrkadu:96": " tathā śrī-nārada-vākyam --",
    "GR14jivrkadu:97": " yūyaṃ nṛ-loke bata bhūri-bhāgā",
    "GR14jivrkadu:98": " lokaṃ punānā munayo 'bhiyanti |",
    "GR14jivrkadu:99": " yeṣāṃ gṛhān āvasatīti sākṣād gūḍhaṃ paraṃ brahma manuṣya-liṅgam || (7.10.48)",
    "GR14jivrkadu:100": " [*NOTE: KṛṣṇaS 59* (p22), 82 (p33)]",
    "GR14jivrkadu:101": " (end page 4)",
    "GR14jivrkadu:102": " sa vā ayaṃ brahma mahad-vimṛgya-",
    "GR14jivrkadu:103": " kaivalya-nirvāṇa-sukhānubhūtiḥ |",
    "GR14jivrkadu:104": " priyaḥ suhṛd vaḥ khalu mātuleya ātmārhaṇīyo vidhi-kṛd guruś ca || (7.10.49)",
    "GR14jivrkadu:105": " na yasya sākṣād bhava-padmajādibhī",
    "GR14jivrkadu:106": " rūpaṃ dhiyā vastutayopavarṇitam |",
    "GR14jivrkadu:107": " maunena bhaktyopaśamena pūjitaḥ prasīdatām eṣa sa sātvatāṃ patiḥ || (7.10.50)",
    "GR14jivrkadu:108": " vyākhyātaṃ ca śrī-svāmi-caraṇaiḥ - prahlādasya bhāgyaṃ yena devo dṛṣṭaḥ |",
    "GR14jivrkadu:109": " vayaṃ tu manda-bhāgyā iti viṣīdantaṃ rājānaṃ praty āha yūyam iti tribhiḥ |",
    "GR14jivrkadu:110": " padya-trayasya tātparyārthas tair eva likhitaḥ |",
    "GR14jivrkadu:111": " na tu prahlādasya gṛheṣu paraṃ brahma vasati |",
    "GR14jivrkadu:112": " na ca tad-darśanārthaṃ munayas tad-gṛhān abhiyanti |",
    "GR14jivrkadu:113": " na ca tasya mātuleyādi-rūpeṇa vartate |",
    "GR14jivrkadu:114": " na ca svayam eva prasannaḥ |",
    "GR14jivrkadu:115": " ato yūyam eva tato 'pi samatto 'pi bhūri-bhāgā iti bhāvaḥ || iti |",
    "GR14jivrkadu:116": " sadātisannikṛṣṭatvān mamatādhikyato hareḥ |",
    "GR14jivrkadu:117": " pāṇḍavebhyo 'pi yadavaḥ kecic chreṣṭhatamā matāḥ ||",
    "GR14jivrkadu:118": " tathā śrī-daśame -",
    "GR14jivrkadu:119": " aho bhojayate yūyaṃ janma-bhājo nṝṇām iha |",
    "GR14jivrkadu:120": " yat paśyatā 'sakṛt kṛṣṇaṃ tad-darśanam api yoginām || (10.82.28)",
    "GR14jivrkadu:121": " (end page 5)",
    "GR14jivrkadu:122": " tad-darśana-sparśanānapatha-prajalpa-",
    "GR14jivrkadu:123": " śayyāsanāśana-sayauna-sa-piṇḍa-bandhaḥ |",
    "GR14jivrkadu:124": " yeṣāṃ gṛhe niraya-vartmani vartatāṃ vaḥ svargāpavarga-viramaḥ svayam āsa viṣṇuḥ || (10.82.30)",
    "GR14jivrkadu:125": " tathā -",
    "GR14jivrkadu:126": " śayyāsanāṭanālāpa-",
    "GR14jivrkadu:127": " krīḍā-snānāśanādiṣu |",
    "GR14jivrkadu:128": " na viduḥ santam ātmānaṃ vṛṣṇayaḥ kṛṣṇa-cetasaḥ ||30|| (BhP 10.90.46)",
    "GR14jivrkadu:129": " yadubhyo 'pi variṣṭho 'sau",
    "GR14jivrkadu:130": " bhagavān śrīmad-uddhavaḥ |",
    "GR14jivrkadu:131": " [*NOTE: The first two lines follow LBhāg 2.22. sarvebhyo for bhagavān.]",
    "GR14jivrkadu:132": " yādavendrasya yo mantrī śiṣyo bhṛtyaḥ priyo mahān ābālyād eva govinde bhaktir asya sadottamā",
    "GR14jivrkadu:133": " [*NOTE: The last two lines are Lbhag 2.25.]",
    "GR14jivrkadu:134": " tathā tṛtīye -",
    "GR14jivrkadu:135": " yaḥ pañca-hāyano mātrā",
    "GR14jivrkadu:136": " prātar-āśāya yācitaḥ |",
    "GR14jivrkadu:137": " tan naicchad racayan yasya saparyāṃ bāla-līlayā ||32|| (BhP 3.2.2)",
    "GR14jivrkadu:138": " śrī-daśame ca --",
    "GR14jivrkadu:139": " vṛṣṇīnāṃ pravaro mantrī kṛṣṇasya dayitaḥ sakhā |",
    "GR14jivrkadu:140": " śiṣyo bṛhaspateḥ sākṣād uddhavo buddhi-sammataḥ ||33||",
    "GR14jivrkadu:141": " tam āha bhagavān preṣṭhaṃ bhaktam ekāntinaṃ kvacit |",
    "GR14jivrkadu:142": " gṛhītvā pāṇinā pāṇiṃ prapannārtiharo hariḥ ||34|| (10.46.1-2)",
    "GR14jivrkadu:143": " ekādaśe ca (16.24) tvaṃ tu bhāgavateṣv aham iti |",
    "GR14jivrkadu:144": " na ca saṅkarṣaṇo na śrīr naivātmā ca yathā bhavān iti ca |",
    "GR14jivrkadu:145": " ataiva tṛtīye svayaṃ tathaivācaritam --",
    "GR14jivrkadu:146": " (end page 6)",
    "GR14jivrkadu:147": " noddhavo 'ṇv api man-nyūno",
    "GR14jivrkadu:148": " yad guṇair nārditaḥ prabhuḥ |",
    "GR14jivrkadu:149": " ato mad-vayunaṃ lokaṃ grāhayann iha tiṣṭhatu ||35|| (BhP 3.4.3)",
    "GR14jivrkadu:150": " yad yasmād guṇaiḥ sattvādibhir nārdito na pīḍitaḥ guṇātītaḥ ity arthaḥ |",
    "GR14jivrkadu:151": " yataḥ prabhuḥ bhakti-rasāsvāde prabhaviṣṇuḥ |",
    "GR14jivrkadu:152": " vraja-devyo varīyasya īdṛśād uddavād api |",
    "GR14jivrkadu:153": " yad āsāṃ prema-mādhuryaṃ sa eṣo 'py abhiyācate ||36|| (LBhāg 2.29)",
    "GR14jivrkadu:154": " tathā hi daśame --",
    "GR14jivrkadu:155": " dṛṣṭvaivam ādi gopīnāṃ",
    "GR14jivrkadu:156": " kṛṣṇāveśātma-viklavam |",
    "GR14jivrkadu:157": " uddhavaḥ paramaḥ prītas tā namasyann idaṃ jagau ||37|| (BhP 10.47.57)",
    "GR14jivrkadu:158": " namasyann iti vartamāna-śatṛ-prayogo namaskārasyānavacchinnatvaṃ bodhayati |",
    "GR14jivrkadu:159": " idaṃ vakṣyamāṇaṃ tad evāha --",
    "GR14jivrkadu:160": " etāḥ paraṃ tanu-bhṛto bhuvi gopa-vadhvo",
    "GR14jivrkadu:161": " govinda evam akhilātmani rūḍha-bhāvāḥ |",
    "GR14jivrkadu:162": " vāñchanti yad bhava-bhiyo munayo vayaṃ ca",
    "GR14jivrkadu:163": " kiṃ brahma-janmabhir ananta-kathā-rasasya ||38|| [BhP 10.47.58]",
    "GR14jivrkadu:164": " bhāvasya durlabhatvād dhi tāsāṃ tat-siddhaye punaḥ |",
    "GR14jivrkadu:165": " pāda-reṇūkṣitaṃ yena tṛṇa-janmāpi yācyate ||39||",
    "GR14jivrkadu:166": " [*NOTE: The second line is exactly 2.41, the first line of which is",
    "GR14jivrkadu:167": " na citraṃ prema-mādhuryam",
    "GR14jivrkadu:168": " āsāṃ vāñched yad uddhavaḥ |]",
    "GR14jivrkadu:169": " tathā hi śrī-daśame -",
    "GR14jivrkadu:170": " āsām aho caraṇa-reṇu-juṣām ahaṃ syām vṛndāvane kim api gulma-latauṣadhīnām |",
    "GR14jivrkadu:171": " (end page 7)",
    "GR14jivrkadu:172": " yā dustyajaṃ sva-janam ārya-pathaṃ ca hitvā bhejur mukunda-padavīṃ śrutibhir vimṛgyām ||40|| [BhP 10.47.61]",
    "GR14jivrkadu:173": " tasyā mṛgyatvaṃ śrutibhir evoktaṃ, yathā tatraiva --",
    "GR14jivrkadu:174": " nibhṛta-marun-manokṣa-dṛḍha-yoga-yujo hṛdi yan munaya upāsate tad-arayo 'pi yayuḥ smaraṇāt",
    "GR14jivrkadu:175": " striya urugendra-bhoga-bhuja-daṇḍa-viṣakta-dhiyo",
    "GR14jivrkadu:176": " vayam api te samāḥ sama-dṛśo 'ṅghri-saroja-sudhāḥ ||41|| (BhP 10.87.23)",
    "GR14jivrkadu:177": " atra pratiyugmāntarasthasyāpi śabdasya dvayena yugma-dvayaṃ pṛthag avamyate |",
    "GR14jivrkadu:178": " tataś ca tad brahmākhya tat taṃ munaya upāsate tad arayo 'pi",
    "GR14jivrkadu:179": " yayuḥ smaraṇāt |",
    "GR14jivrkadu:180": " striyaḥ śrī-vraja-devyaḥ aṅghri-saroja-sudhās",
    "GR14jivrkadu:181": " tat-prema-maya=mādhuryāṇi yayuḥ |",
    "GR14jivrkadu:182": " vayam api samadṛśas tābhiḥ sama-bhāvāḥ",
    "GR14jivrkadu:183": " satyaḥ samās tābhiḥ tulyatāṃ prāptāḥ |",
    "GR14jivrkadu:184": " vyūhāntareṇa gopyo bhūtvā",
    "GR14jivrkadu:185": " tavāṅghri-saroja-sudhā yayima ity arthaḥ |",
    "GR14jivrkadu:186": " atra bṛhad-vāmana-purāṇe tāsāṃ prārthanā pūrvakāṇi vākyāni santi |",
    "GR14jivrkadu:187": " strī-śabdasya gopī vācakatvam |",
    "GR14jivrkadu:188": " tad arayo 'pi yayuḥ smaraṇād ity anenāsurāṇām api mokṣa-dātṛtvena anyatayā prasiddhasya śrī-kṛṣṇasyaivālambanatvena labdhatvāt |",
    "GR14jivrkadu:189": " tāsām eva tasmin kevalena rāgeṇa bhajana-prasiddheḥ |",
    "GR14jivrkadu:190": " tad etad apy āstām",
    "GR14jivrkadu:191": " śrī-nārāyaṇāṅga-sthitāyā lakṣmīto 'pi tāsāṃ parama-vailakṣaṇyaṃ tenaiva",
    "GR14jivrkadu:192": " tādṛśa-nija-bhakti-hetutvena darśitam |",
    "GR14jivrkadu:193": " yathā tatraiva -",
    "GR14jivrkadu:194": " (end page 9)",
    "GR14jivrkadu:195": " nāyaṃ śriyo 'ṅga u nitānta-rateḥ prasādaḥ",
    "GR14jivrkadu:196": " svar-yoṣitāṃ nalina-gandha-rucāṃ kuto 'nyāḥ ||42|| (BhP 10.47.60)",
    "GR14jivrkadu:197": " ity anena lakṣmyādikā niravaśeṣā eva striyo nāmubhiḥ sālakṣaṇyaṃ prāpnuvantīti vilakṣaṇā |",
    "GR14jivrkadu:198": " tatrāpy udagād ity anena sa prasādas tāsu",
    "GR14jivrkadu:199": " rāsa-prasaṅge uditavān eva na tu jāta iti svābhāvika-premavatyaḥ |",
    "GR14jivrkadu:200": " kevalasya śrī-vṛndāvana-vihāriṇaḥ pūrṇa-bhagavataḥ sarvato vilakṣaṇasya nitya-preyasī-rūpā iti |",
    "GR14jivrkadu:201": " sarvato vilakṣaṇā-lakṣmī-viśeṣatvena prāptāḥ |",
    "GR14jivrkadu:202": " tasmāt tābhiḥ saha tasya pūjanam āvaśyakam ity āyātam |",
    "GR14jivrkadu:203": " tataḥ",
    "GR14jivrkadu:204": " sthūṇa-nikhanana-nyāyena tad-arthaṃ tāsāṃ svarūpaṃ nirūpyate |",
    "GR14jivrkadu:205": " tatrādau",
    "GR14jivrkadu:206": " śrī-bhagavat-sandarbhe",
    "GR14jivrkadu:207": " [*NOTE: This is the starting point of the Bhagavat-sandarbha. The two following verses are quoted in section 16 and 21.]",
    "GR14jivrkadu:208": " brahmeti paramātmeti bhagavān iti śabdyate ity (BhP 1.2.11) ādinā",
    "GR14jivrkadu:209": " śrī-bhagavantaṃ suṣṭhu nirdhārya tasya śakti-dvayī nirūpitā |",
    "GR14jivrkadu:210": " māyākhyā",
    "GR14jivrkadu:211": " svarūpa-bhūtākhyā ca |",
    "GR14jivrkadu:212": " tatra --",
    "GR14jivrkadu:213": " ṛte 'rthaṃ yat pratīyeta na pratīyeta cātmani |",
    "GR14jivrkadu:214": " tad vidyād ātmano māyāṃ yathābhāso yathā tamaḥ || [BhP 2.9.33]",
    "GR14jivrkadu:215": " ity anena -",
    "GR14jivrkadu:216": " eṣā māyā bhagavataḥ sṛṣṭi-sthity-anta-kāriṇī |",
    "GR14jivrkadu:217": " tri-varṇā varṇitāsmābhiḥ kiṃ bhūyaḥ śrotum icchasi || (BhP 11.3.16)",
    "GR14jivrkadu:218": " ity anena māyā-śaktir nirūpitā |",
    "GR14jivrkadu:219": " tatra tasyā aṃśāś ca darśitāḥ ||",
    "GR14jivrkadu:220": " atha yan na spṛśanti na vidur mano buddhīndriyā sarvaiḥ ity (BhP 6.16.20)",
    "GR14jivrkadu:221": " ādinā |",
    "GR14jivrkadu:222": " tvam ādyaḥ puruṣaḥ sākṣād īśvaraḥ (end page 9) prakṛteḥ paraḥ |",
    "GR14jivrkadu:223": " māyāṃ vyudasya cic-chaktyā",
    "GR14jivrkadu:224": " kaivalye sthita ātmani || [BhP 1.7.23]",
    "GR14jivrkadu:225": " ity anena ca svarūpa-bhūtācintya-śaktir darśitā |",
    "GR14jivrkadu:226": " tasyā",
    "GR14jivrkadu:227": " vṛtti-bhedenāntāyāḥ --",
    "GR14jivrkadu:228": " śriyā puṣṭyā girā kāntyā kīrtyā tuṣṭyelayor jayā ity ādi kiyanto bhedāś ca darśitā (BhP 10.39.55)",
    "GR14jivrkadu:229": " sā ca śakti-dvayī aparā ceti śrī-viṣṇu-purāṇe",
    "GR14jivrkadu:230": " darśitā --",
    "GR14jivrkadu:231": " sarva-bhūteṣu sarvātman yā śaktir aparā tava |",
    "GR14jivrkadu:232": " guṇāśrayā namas tasmai śāśvatāyai sureśvara ||45||",
    "GR14jivrkadu:233": " yātīta-gocarā vācāṃ manasāṃ cāviśeṣaṇā |",
    "GR14jivrkadu:234": " jñāni-jñāna-paricchedyā",
    "GR14jivrkadu:235": " vande tām īśvarīṃ parām ||46|| ity anena (ViP 1.19.76-77) ||",
    "GR14jivrkadu:236": " tatra prathamā śrī-vaiṣṇavānāṃ jagadvad-upekṣaṇīyā yan-mayī eva khalu tasya jagattā |",
    "GR14jivrkadu:237": " dvitīyā tu teṣāṃ śrī-bhagavad-upāsyā tadīya-svarūpa-bhūtā",
    "GR14jivrkadu:238": " yan-mayy eva khalu tasya bhagavattā |",
    "GR14jivrkadu:239": " tatraikam eva svarūpāṃśitvena śaktimattvena ca virājatīti |",
    "GR14jivrkadu:240": " yasya śakteḥ svarūpa-bhūtatvaṃ nirūpitam |",
    "GR14jivrkadu:241": " cic-chakti-mattā pradhānena virājamānaṃ bhagavat-saṃjñam āpnotīti tatraiva darśitam eva",
    "GR14jivrkadu:242": " tad evaṃ śaktitva-prādhānyena virājamānāṃ lakṣmī-saṃjñām",
    "GR14jivrkadu:243": " āpnotīti darśayituṃ prakaraṇam utthāpyate |",
    "GR14jivrkadu:244": " [*NOTE: The following passage ending with viśuddhatvam is in BhagS 117.]",
    "GR14jivrkadu:245": " tatra tāvad ekasyaiv svarūpasya sattvāc cittād ānandāc ca svarūpa-bhūtā",
    "GR14jivrkadu:246": " śaktir apy ekā tridhā |",
    "GR14jivrkadu:247": " tad uktaṃ viṣṇu-purāṇe --",
    "GR14jivrkadu:248": " hlādinī sandhinī saṃvit tvayy ekā sarva-saṃsthitau |",
    "GR14jivrkadu:249": " hlāda-tāpa-karī miśrā tvayi no guṇa-varjite ||47|| iti (ViP 1.12.68)",
    "GR14jivrkadu:250": " vyākhyātaṃ ca svāmibhiḥ |",
    "GR14jivrkadu:251": " hlādinī āhlāda-karī (end page 10) sandhinī santatā saṃvid vidyā-śaktiḥ |",
    "GR14jivrkadu:252": " ekā mukhyā avyabhicāriṇī svarūpa-bhūteti",
    "GR14jivrkadu:253": " yāvat |",
    "GR14jivrkadu:254": " sā sarva-saṃsthitau sarvasya samyak sthitir yasmāt tasmin sarvādhiṣṭhāna-bhūte tvayy eva na tu jīveṣu ca sā guṇamayī trividhā sā tvayi nāsti |",
    "GR14jivrkadu:255": " tām evāha hlāda-tāpa-karī miśrā iti |",
    "GR14jivrkadu:256": " hlāda-karī",
    "GR14jivrkadu:257": " manaḥ-prasādotthā sāttvikī |",
    "GR14jivrkadu:258": " tāpakarī viṣaya-viyogādiṣu tāpa-karī tāmasī |",
    "GR14jivrkadu:259": " tad-ubhaya-miśrā viṣaya-janyā rājasī |",
    "GR14jivrkadu:260": " tatra hetuḥ --",
    "GR14jivrkadu:261": " sattvādi-guṇa-varjite |",
    "GR14jivrkadu:262": " tad uktaṃ sarvajña-sūktau -",
    "GR14jivrkadu:263": " hlādinyā saṃvid-āśliṣṭaḥ",
    "GR14jivrkadu:264": " sac-cid-ānanda īśvaraḥ |",
    "GR14jivrkadu:265": " svāvidyā-saṃvṛto jīvaḥ",
    "GR14jivrkadu:266": " saṅkleśa-nikarākaraḥ ||48|| iti (Bhāvārtha-dīpikā 1.7.6)",
    "GR14jivrkadu:267": " atra kramād utkarṣeṇa sandhinī-saṃvid-dhlādinyā jñeyāḥ |",
    "GR14jivrkadu:268": " tatra ca sati ghaṭānāṃ ghaṭatvam iva sarveṣāṃ satāṃ vastūnāṃ pratīter nimittam iti kvacit sattā-svarūpatvena āmnāto 'py asau bhagavān sad eva somyedam agra",
    "GR14jivrkadu:269": " āsīd ity atra sad-rūpatvena vyāpadiśyamānā mayā sattāṃ dadhāti dhārayati ca sā sarva-deśa-kāla-dravyādi-prāptikarī sandhinī |",
    "GR14jivrkadu:270": " tathā saṃvid-rūpo 'pi",
    "GR14jivrkadu:271": " yayā saṃvetti saṃvedayati ca sā saṃvit |",
    "GR14jivrkadu:272": " tathā hlāda-rūpo 'pi yayā saṃvid utkaṭa-rūpayā taṃ hlādaṃ saṃvetti saṃvedayati ca sā hlādinīti vivecanīyam |",
    "GR14jivrkadu:273": " tad evaṃ tasyā mūla-śaktes try-ātmakatvena siddhe yena sva-prakāśatā-lakṣaṇena tad-vṛtti-viśeṣeṇa svarūpaṃ svayaṃ svarūpa-śaktir",
    "GR14jivrkadu:274": " vā viśiṣṭam āvirbhavati tad viśuddha-sattvam |",
    "GR14jivrkadu:275": " tac cānya-nirapekṣayas",
    "GR14jivrkadu:276": " tat-prakāśa iti jñāpana-jñāna-vṛttikatvāt saṃvid eva |",
    "GR14jivrkadu:277": " asya māyayā sparśābhāvāt viśuddhatvam |",
    "GR14jivrkadu:278": " [*NOTE: This entire section beginning with hlādinī sandhinī saṃvit is",
    "GR14jivrkadu:279": " found in Bhagavat-sandarbha, section 117.]",
    "GR14jivrkadu:280": " tad uktaṃ śrī-viṣṇu-purāṇe (end page 12) -",
    "GR14jivrkadu:281": " sattvādayo na santīśe yatra ca prākṛtā guṇāḥ |",
    "GR14jivrkadu:282": " sa śuddhaḥ sarva-śuddhebhyaḥ",
    "GR14jivrkadu:283": " pumān ādyaḥ prasīdatu ||49|| iti |",
    "GR14jivrkadu:284": " [ViP 1.9.44]",
    "GR14jivrkadu:285": " śrī-daśame ca viśuddha-sattvaṃ tava dhāma śāntam ity ādi (BhP 10.27.4)",
    "GR14jivrkadu:286": " harir hi nirguṇaḥ sākṣāt puruṣaḥ prakṛteḥ paraḥ |",
    "GR14jivrkadu:287": " sa sarva-dṛg upadraṣṭā taṃ bhajan nirguṇo bhavet || iti [BhP 10.88.5]",
    "GR14jivrkadu:288": " ekādaśe ca sattvaṃ rajas tama iti guṇā jīvasya naiva me iti [BhP 11.25.12]",
    "GR14jivrkadu:289": " | gītopaniṣatsu ca -",
    "GR14jivrkadu:290": " ye caiva sāttvikā bhāvā rājasās tāmasāś ca ye |",
    "GR14jivrkadu:291": " matta eveti tān viddhi na tv ahaṃ teṣu te mayi ||",
    "GR14jivrkadu:292": " tribhir guṇa-mayair bhāvair ebhiḥ sarvam idaṃ jagat |",
    "GR14jivrkadu:293": " mohitaṃ nābhijānāti mām ebhyaḥ param avyayam || iti [Gītā 7.12-3]",
    "GR14jivrkadu:294": " tatra cedam eva viśuddha-sattvaṃ sandhiny-aṃśa-pradhānaṃ ced ādhāra-śaktiḥ",
    "GR14jivrkadu:295": " | saṃvid-aṃśa-pradhānam ātma-vidyā |",
    "GR14jivrkadu:296": " hlādinī-sārāṃśa-pradhānaṃ guhya-vidyā",
    "GR14jivrkadu:297": " | yugapat śakti-traya-pradhānaṃ mūrtiḥ |",
    "GR14jivrkadu:298": " atrādhāra-śaktyā bhagavad-dhāma",
    "GR14jivrkadu:299": " prakāśate |",
    "GR14jivrkadu:300": " tad uktaṃ - yat sātvatāḥ puruṣa-rūpam uśanti sattvaṃ loko yata",
    "GR14jivrkadu:301": " [BhP 12.8.40]",
    "GR14jivrkadu:302": " [*NOTE: This appears to be evidence that 8 is the original source of the",
    "GR14jivrkadu:303": " material, not 117. To be followed.]",
    "GR14jivrkadu:304": " iti |",
    "GR14jivrkadu:305": " tathā jñāna-tat-pravaraka-lakṣaṇa-vṛtti-dvayakayātma-vidyayā",
    "GR14jivrkadu:306": " tad-vṛtti-rūpam upāsakāśrayaṃ jñānaṃ prakāśate |",
    "GR14jivrkadu:307": " evaṃ",
    "GR14jivrkadu:308": " bhakti-tat-pravartaka-lakṣaṇa-vṛtti-dvayakayā guhya-vidyayā tad-vṛtti-rūpā",
    "GR14jivrkadu:309": " prītyātmikā bhaktiḥ prakāśate |",
    "GR14jivrkadu:310": " ete eva viṣṇu-purāṇe lakṣmī-stave spaṣṭīkṛte - (end page 12)",
    "GR14jivrkadu:311": " yajña-vidyā mahā-vidyā",
    "GR14jivrkadu:312": " guhya-vidyā ca śobhate |",
    "GR14jivrkadu:313": " ātma-vidyā ca devi tvaṃ",
    "GR14jivrkadu:314": " vimukti-phala-dāyinī || [ViP 1.9.118] iti |",
    "GR14jivrkadu:315": " yajña-vidyā karma |",
    "GR14jivrkadu:316": " mahā-vidyā aṣṭāṅga-yogaḥ |",
    "GR14jivrkadu:317": " guhya-vidyā bhaktiḥ |",
    "GR14jivrkadu:318": " ātma-vidyā jñānam |",
    "GR14jivrkadu:319": " tat-tat-sarvāśrayatvāt tvam eva tat-tad-rūpā",
    "GR14jivrkadu:320": " vividhānāṃ muktīnām anyeṣāṃ ca vividhānāṃ phalānāṃ dātrī bhavasīty arthaḥ",
    "GR14jivrkadu:321": " |k",
    "GR14jivrkadu:322": " [*NOTE: k. This section can be found in RKAD 12-13.] śrutiś ca parāsya",
    "GR14jivrkadu:323": " śaktir vividhaiva śrūyate svābhākiī jñāna-bala-kriyā ceti |",
    "GR14jivrkadu:324": " athaivambhūtānanta-vṛttikā yā svarūpa-śaktiḥ sā tv iha",
    "GR14jivrkadu:325": " bhagavad-vāmāṃśa-vartino mūrtimato lakṣmīr evety āha anapāyinī bhagavatī",
    "GR14jivrkadu:326": " śrīḥ sākṣād ātmano hareḥ |",
    "GR14jivrkadu:327": " [BhP 12.11.20] iti |",
    "GR14jivrkadu:328": " ṭīkā ca - anapāyinī hareḥ śaktiḥ |",
    "GR14jivrkadu:329": " tatra hetuḥ sākṣād ātmanaḥ sva-svarūpasya cid-rūpatvāt tasyās",
    "GR14jivrkadu:330": " tad-abhedād ity arthaḥ ity eṣā |",
    "GR14jivrkadu:331": " atra sākṣāt-śabdena māyā paraity abhimukhe ca vilajjamānā iti [BhP 2.7.47]",
    "GR14jivrkadu:332": " vimohitā vikatthante mamāham iti durdhiyaḥ |",
    "GR14jivrkadu:333": " [BhP 2.5.13] ity uktvā māyā",
    "GR14jivrkadu:334": " neti dhvanitam |",
    "GR14jivrkadu:335": " atra anapāyitvaṃ yathā hayaśīrṣa-pañcarātre -",
    "GR14jivrkadu:336": " paramātmā harir devaḥ tac-chaktiḥ śrīr ihoditā |",
    "GR14jivrkadu:337": " śrīr devī prakṛtiḥ proktā keśavaḥ puruṣaḥ smṛtaḥ |",
    "GR14jivrkadu:338": " na viṣṇunā vinā devī na hariḥ padmajāṃ vinā ||51|| iti |",
    "GR14jivrkadu:339": " viṣṇu-purāṇe (ViP 1.9.143) -",
    "GR14jivrkadu:340": " nityaiva sā jagan-mātā viṣṇuḥ śrīr anapāyinī |",
    "GR14jivrkadu:341": " yathā sarva-gato viṣṇus tathā śrīs tat-sahāyinī ||52||",
    "GR14jivrkadu:342": " [*NOTE: This section quoted from Bhagavat-sandarbha 118.]",
    "GR14jivrkadu:343": " (end page 13)",
    "GR14jivrkadu:344": " devatve deva-dehā sā mānuṣatve ca mānuṣī |",
    "GR14jivrkadu:345": " harer dehānurūpāṃ vai karoty eṣātmanas tanum ||53|| iti ca |",
    "GR14jivrkadu:346": " brahma-saṃhitāyāṃ (5.8) niyatiḥ sā ramā devi tat-priyā tad-vaśaṃ tadā iti |",
    "GR14jivrkadu:347": " niyamyate svayaṃ bhagavaty eva niyatābhavatīti svarūpa-bhūtā śaktiḥ |",
    "GR14jivrkadu:348": " devī dyotamānā prakāśa-rūpety arthaḥ |",
    "GR14jivrkadu:349": " cid-rūpam iti skānde -",
    "GR14jivrkadu:350": " aparaṃ tv akṣaraṃ yā sā prakṛtir jaḍa-rūpikā |",
    "GR14jivrkadu:351": " śrīḥ parā prakṛtiḥ proktā cetanā viṣṇu-saṃśrayā ||54||",
    "GR14jivrkadu:352": " tataś ca bhagavān kṛṣṇa-saṃjña eva iti nirdhārite na viṣṇunā |",
    "GR14jivrkadu:353": " vinā devītyādi devatve deva-dehā sā ity ādi tadīya-svarūpa-bhūtā",
    "GR14jivrkadu:354": " īśa-vāmāṃśa-vartinī lakṣmī kim ākhyā |",
    "GR14jivrkadu:355": " iti nirdhāryā |",
    "GR14jivrkadu:356": " tatra dvayor api pūryoḥ śrī-mahiṣyākhyā jñeyā |",
    "GR14jivrkadu:357": " tadīya-svarūpa-śaktitvaṃ",
    "GR14jivrkadu:358": " skānda-parbhāsa-khaṇḍe śiva-gaurī-saṃvāde gopyādity-māhātmye dṛṣṭaṃ yathā --",
    "GR14jivrkadu:359": " purā kṛṣṇo mahā-tejā yadā prabhāsam āgataḥ |",
    "GR14jivrkadu:360": " sahito yādavaiḥ sarvaiḥ ṣaṭ-pañcāśat-prakoṭibhiḥ ||",
    "GR14jivrkadu:361": " ṣoḍaśaiva sahasrāṇi gopyas tatra samāgatāḥ |",
    "GR14jivrkadu:362": " lakṣam ekaṃ ṣaṣṭhir ete kṛṣṇa-sutāḥ priye || ity upakramya |",
    "GR14jivrkadu:363": " (end page 14)",
    "GR14jivrkadu:364": " tato gopyo mahā devi vidyā yāḥ ṣoḍaśa smṛtāḥ |",
    "GR14jivrkadu:365": " tāsāṃ nāmāni te vakṣye tāni hy eka-manāḥ śṛṇu ||",
    "GR14jivrkadu:366": " lambinī candrikā kāntā krūrā śāntā mahodayā |",
    "GR14jivrkadu:367": " bhīṣaṇī nandinī śokā supūrvā vimalā kṣayā ||",
    "GR14jivrkadu:368": " subhadrā śobhanā puṇyā haṃśītā kalāḥ kramāt |",
    "GR14jivrkadu:369": " haṃsa eva yataḥ kṛṣṇaḥ paramātmā janārdanaḥ |",
    "GR14jivrkadu:370": " tasyaitāḥ śaktayo devi ṣoḍaśaiva prakīrtitā ||",
    "GR14jivrkadu:371": " candrarūpī mataḥ kṛṣṇa kalā-rūpāstu tāḥ smṛtāḥ |",
    "GR14jivrkadu:372": " sampūrṇa-maṇḍalā tāsāṃ mālinī ṣoḍaśī kalā ||",
    "GR14jivrkadu:373": " pratipat-tithim ārābhya sañcaraty āsu candramāḥ |",
    "GR14jivrkadu:374": " ṣoḍaśaiva kalā yās tu gopī-rūpā varānane ||",
    "GR14jivrkadu:375": " ekaikaśas tāḥ sambhinnāḥ sahasreṇa pṛthak pṛthak |",
    "GR14jivrkadu:376": " evaṃ te kathitaṃ devi rahasyaṃ jñāna-sambhavam |",
    "GR14jivrkadu:377": " ya etaṃ veda puruṣaḥ jñeyo vaiṣṇavo budhaiḥ ||",
    "GR14jivrkadu:378": " tatra gopyo rājñya ity arthaḥ |",
    "GR14jivrkadu:379": " gopo bhūpe 'pīty amaraḥ |",
    "GR14jivrkadu:380": " lambinī",
    "GR14jivrkadu:381": " avatāra-śaktiḥ |",
    "GR14jivrkadu:382": " haṃsaśītety atra prāptasya haṃsasya vācyam āha haṃsa eveti |",
    "GR14jivrkadu:383": " sa ca candra-rūpī candra dṛṣṭāntenanoddeśya ity arthaḥ |",
    "GR14jivrkadu:384": " kalā-rūpā",
    "GR14jivrkadu:385": " iti tāś ca śaktayaḥ candrasyāmṛtety ādi kalā dṛṣṭāntenoddeśyā ity arthaḥ |",
    "GR14jivrkadu:386": " anuktām antimāṃ mahāśaktim āha sampūrṇeti |",
    "GR14jivrkadu:387": " seyaṃ tu kalā samaṣṭhirūpā jñeyā |",
    "GR14jivrkadu:388": " dṛṣṭāntopādānāc candrasya tādṛśatvam āha pratipad iti |",
    "GR14jivrkadu:389": " āsu",
    "GR14jivrkadu:390": " etat-tulātve vivakṣitam āha ṣoḍaśaiveti |",
    "GR14jivrkadu:391": " ṣoḍaśānām (end page 15) eva vidyārūpatvāt |",
    "GR14jivrkadu:392": " etad-upadeśasya jñāna-sambhava-rahasyatvāt taj-jñānasya",
    "GR14jivrkadu:393": " vaiṣṇavatvānumāxakaliṅgatvāc ca |",
    "GR14jivrkadu:394": " krūrām īṣaṇāśokānām api",
    "GR14jivrkadu:395": " bhagavat-svarūpa-bhūtānām eva satīnāṃ mallānām aśanir ity ādivat",
    "GR14jivrkadu:396": " śrī-kṛṣṇasya kaṭhinatvaa-pratyāyakatvāt |",
    "GR14jivrkadu:397": " mṛtur bhojapater itivat",
    "GR14jivrkadu:398": " durjana-vicitrāsakatvāt |",
    "GR14jivrkadu:399": " asatāṃ śāstetivat tadīya-śoka-hetutvād evaṃ ca tat-tan-niruktir upapadyate |",
    "GR14jivrkadu:400": " yathā prakāśaika-rūpāyā eva sūrya-kāntor",
    "GR14jivrkadu:401": " ulūkeṣu tāmisrādi-vyañjakatā |",
    "GR14jivrkadu:402": " tataś candra-rūpī mata kṛṣṇaḥ kalā-rūpas tu tāḥ smṛtā iti sphuṭam eva svarūpa-bhūtatvaṃ darśitam",
    "GR14jivrkadu:403": " tad evaṃ tāsāṃ",
    "GR14jivrkadu:404": " svarūpa-śaktitve lakṣmītvaṃ tāsāṃ siddhaty eva |",
    "GR14jivrkadu:405": " tad evam abhipretya tāsāṃ lakṣmītvam āha śrī-śukaḥ --",
    "GR14jivrkadu:406": " gṛheṣu tāsām anapayyātarkya-kṛn",
    "GR14jivrkadu:407": " nirasta-sāmyātiśayeṣv avasthitaḥ |",
    "GR14jivrkadu:408": " reme ramābhir nija-kāma-sampluto",
    "GR14jivrkadu:409": " yathetaro gārhaka-medhikāṃś caran ||63|| (BhP 10.59.43)",
    "GR14jivrkadu:410": " ṭīkā ca - ramābhir lakṣmyā aṃśa-bhūtābhir ity eṣā |",
    "GR14jivrkadu:411": " svarūpa-śaktitvād eva reme ity uktam |",
    "GR14jivrkadu:412": " ato nijaḥ striyaḥ",
    "GR14jivrkadu:413": " paramānanda-śakti-viśeṣodaya-rūpa-prema-viśeṣa-svarūpo yaḥ kāmas tena",
    "GR14jivrkadu:414": " sampluto vyāpta iti |",
    "GR14jivrkadu:415": " tatra śrīmaty ābhāsāyāṃ bhū-śakti-rūpatvaṃ",
    "GR14jivrkadu:416": " pādmottara-khaṇḍādau |",
    "GR14jivrkadu:417": " yamunāyāḥ kṛpā-śakti-rūpatvaṃ",
    "GR14jivrkadu:418": " skānda-yamunā-māhātmyādāv ity anveṣaṇīyam |",
    "GR14jivrkadu:419": " kintu satyabhāmāyā harivaṃśādau saubhāgyāti-",
    "GR14jivrkadu:420": " (end page 16) śayasya vivakṣitatvāt prema-śakti-pracura-bhū-śaktitvaṃ",
    "GR14jivrkadu:421": " jñeyam |",
    "GR14jivrkadu:422": " svayaṃ lakṣmīs tu rukmiṇī |",
    "GR14jivrkadu:423": " dvārakāyām abhūd rājan mahāmodaḥ puraukasām |",
    "GR14jivrkadu:424": " rukmiṇyā ramayopetaṃ dṛṣṭvā kṛṣṇaṃ śriyaḥ patim || (BhP 10.54.60)",
    "GR14jivrkadu:425": " ity ādiṣu tasyām eva bhūriśaḥ prasiddheḥ |",
    "GR14jivrkadu:426": " ataḥ svayaṃ lakṣmītvenaiva",
    "GR14jivrkadu:427": " paraspara-yogyatām āha śrī-śukaḥ --",
    "GR14jivrkadu:428": " asyaiva bhāryā bhavituṃ rukmiṇy arhati nāparā |",
    "GR14jivrkadu:429": " asāv apy anavadyātmā bhaiṣmyāḥ samucitaḥ patiḥ ||64|| (BhP 10.53.37)",
    "GR14jivrkadu:430": " [*NOTE: From here to darśitavān, KṛṣṇaS 185-186, page 110. See also Gopāla-campū 15.75.]",
    "GR14jivrkadu:431": " ataḥ svayaṃ bhagavato 'nurūpatvena svayaṃ lakṣmītvaṃ prasiddham eva |",
    "GR14jivrkadu:432": " atha",
    "GR14jivrkadu:433": " śrī-vṛndāvane tadīya-svarūpa-śakti-prādurbhāvāḥ śrī-vraja-devyaḥ |",
    "GR14jivrkadu:434": " yathā",
    "GR14jivrkadu:435": " brahma-saṃhitāyāṃ (5.37) --",
    "GR14jivrkadu:436": " ānanda-cinmaya-rasa-pratibhāvitābhis",
    "GR14jivrkadu:437": " tābhir ya eva nija-rūpatayā kalābhiḥ |",
    "GR14jivrkadu:438": " goloka eva nivasaty akhilātma-bhūto",
    "GR14jivrkadu:439": " govindam ādi-puruṣaṃ tam ahaṃ bhajāmi ||65|| iti |",
    "GR14jivrkadu:440": " tatra tābhiḥ śrī-gopībhir mantre (5.24) tac-chabda-prayogāt |",
    "GR14jivrkadu:441": " ānanda-cin-maya-rasena prema-rasa-viśeṣeṇa praitbhāvitābhis",
    "GR14jivrkadu:442": " tat-pradhānābhir ity arthaḥ |",
    "GR14jivrkadu:443": " hlādinī-sāra-vṛtti-viśeṣa-rūpatvāt |",
    "GR14jivrkadu:444": " kalātvenaiva nija-rūpatve siddhe punar nija-rūpatayoktiḥ prakaṭa-līlāyāṃ",
    "GR14jivrkadu:445": " (end page 17) parakīyābhāsatvasya vyavacchedārtham |",
    "GR14jivrkadu:446": " yata uktaṃ tatraiva śriyaḥ kāntāḥ kāntaḥ parama-puruṣaḥ (5.56) iti |",
    "GR14jivrkadu:447": " śrī-parama-puruṣayor",
    "GR14jivrkadu:448": " aupapatyaṃ nāstīti yuktaṃ ca darśitavān |",
    "GR14jivrkadu:449": " etad abhiprāyeṇaiva svāyambhuvāgame 'pi śrī-bhū-līlā-śabdaiḥ tat-preyasī-viśeṣatvam upadiṣṭam",
    "GR14jivrkadu:450": " ataiva gopījanā vidyā-kalā-preraka ity atra tāpanī-vākye",
    "GR14jivrkadu:451": " śrīmad-daśākṣarastha-nāma-niruktau ye gopījanās te ā samyag yā vidyā",
    "GR14jivrkadu:452": " parama-prema-rūpā tasyāḥ kalā-vṛtti-rūpā iti vyākhyeyam |",
    "GR14jivrkadu:453": " rāja-vidyā",
    "GR14jivrkadu:454": " rāja-guhyam ity ādi gītā-prakaraṇāt bhagavaty avidyā-saṃśleṣābhāvāt |",
    "GR14jivrkadu:455": " tad uktaṃ hlādinīty ādi |",
    "GR14jivrkadu:456": " tatas tāsāṃ prerakas tat krīḍāyāṃ pravartakaḥ |",
    "GR14jivrkadu:457": " sa ca patitva eva viśrāntaḥ |",
    "GR14jivrkadu:458": " iti vallabha-śabdenaikārthyam eva |",
    "GR14jivrkadu:459": " janma-jarābhyāṃ bhinna ity ādau sa vo hi svāmī bhavati iti tasyām eva śrutau, tāḥ prati durvāsā-vākyāt |",
    "GR14jivrkadu:460": " strī-sambandhe svāmī-śabdaḥ paatyāv eva rūḍhaḥ |",
    "GR14jivrkadu:461": " svāmino devṛ-devarāv ity amara-koṣāt |",
    "GR14jivrkadu:462": " pāda-nyāsair ity ādau [BhP",
    "GR14jivrkadu:463": " 10.33.7] kṛṣṇa-vadhva iti śrī-śuka-vacanam |",
    "GR14jivrkadu:464": " ṛṣabhasya jaguḥ kṛtyāni [BhP",
    "GR14jivrkadu:465": " 10.33.21] ity atra ṭīkā ca ṛṣabhasya patyuḥ iti |",
    "GR14jivrkadu:466": " saṅgītaśāstre ca,",
    "GR14jivrkadu:467": " gopīpatir ananto 'pi vaṃśadhvanivaśaṃ gataḥ iti. śrīmac-chaṅkarācārya-kṛte",
    "GR14jivrkadu:468": " yamunāstotre ca, vidhehi tasya rādhikādhavāṅghripaṅkaje ratim iti |",
    "GR14jivrkadu:469": " uddhavaṃ prati śrī-bhagavatā ca -- ballavyo me madātmikāḥ [BhP 10.46.6]",
    "GR14jivrkadu:470": " iti |",
    "GR14jivrkadu:471": " tad idaṃ gacchoddhava vrajaṃ saumya pitror naḥ prītim āvaha iti [BhP",
    "GR14jivrkadu:472": " 10.46.3] (end page 18) vallabhābhimānitām ātmani vyajya śrīkṛṣṇasya vacanaṃ brāhmaṇasya mama brāhmaṇīty ādivat gopa-rūpasya mama gopī-rūpā ity arthaḥ |",
    "GR14jivrkadu:473": " atas tāsām api tathaivābhimānaṃ tatraivoktam -- api bata madhupuryāṃ āryaputro 'dhunāste iti (10.47.11) |",
    "GR14jivrkadu:474": " tathaiva ca kumārīṇāṃ",
    "GR14jivrkadu:475": " saṅkalpa-vacanam - nanda-gopa-sutaṃ devi patiṃ me kurute namaḥ iti",
    "GR14jivrkadu:476": " na kevalaṃ sādhāraṇa-rītyā dāmpatya-vyavahāras tābhir mama kintu",
    "GR14jivrkadu:477": " mad-ātmikā mat-svarūpa-śaktaya ity arthaḥ |",
    "GR14jivrkadu:478": " ātma-śabdasya manīvācakatvena tā man-manaskā (10.46.4) ity ādy uktaṃ punar uktaṃ syāt |",
    "GR14jivrkadu:479": " uktaṃ ca tāsāṃ",
    "GR14jivrkadu:480": " svarūpa-śaktitvaṃ śrī-śukadevena -",
    "GR14jivrkadu:481": " tābhir vidhuta-śokābhir bhagavān acyuto vṛtaḥ |",
    "GR14jivrkadu:482": " vyarocatādhikaṃ tāta puruṣaḥ śaktibhir yathā || iti |",
    "GR14jivrkadu:483": " tābhiḥ śaktibhir yathā yāvat tathā tatrātiśuśubhe tābhir bhagavān devakī-sutaḥ ity ādi",
    "GR14jivrkadu:484": " cakāśa gopī-pariṣad-gato 'rcita ity ādi |",
    "GR14jivrkadu:485": " vyarocataiṇāṅka ivoḍubhir vṛta ity ādi |",
    "GR14jivrkadu:486": " svarūpa-śaktitvād evādhikaṃ vyarocata ity ādy-uktam upapadyate |",
    "GR14jivrkadu:487": " sva-śaktyeka-prakāśat śrī-bhagavataḥ",
    "GR14jivrkadu:488": " | atas tāsāṃ lakṣmī-saṃjñatvam apy uktaṃ brahma-saṃhitāyāṃ",
    "GR14jivrkadu:489": " lakṣmī-sahasra-śata-sambhrama-sevyamānam iti |",
    "GR14jivrkadu:490": " śriyaḥ kāntāḥ kāntaḥ",
    "GR14jivrkadu:491": " parama-puruṣa iti |",
    "GR14jivrkadu:492": " śrī-daśame ca --",
    "GR14jivrkadu:493": " (end page 19) gopyo labdhvācyutaṃ kāntaṃ śriya ekānta-vallabham iti",
    "GR14jivrkadu:494": " (10.33.14) gopya eva śriya kāntaṃ manoharaṃ ekānta-vallabhaṃ raho-ramaṇam",
    "GR14jivrkadu:495": " | tasmāt nāyaṃ śriyo 'ṅga iti śukānuvādaḥ sāmānye lakṣmī-vijayaṃ vyanakti",
    "GR14jivrkadu:496": " | lakṣmī-sahasreti viriñca-vāṇī lakṣmī-viśeṣatvam urīkaroti |",
    "GR14jivrkadu:497": " kurutve 'pi",
    "GR14jivrkadu:498": " śrī-yudhiṣṭhirādīnāṃ pāṇḍava-saṃjñatvam |",
    "GR14jivrkadu:499": " lakṣmītve 'pi vraja-devīnāṃ",
    "GR14jivrkadu:500": " gopī-saṃjñatvam iti |",
    "GR14jivrkadu:501": " tasmāt tāsāṃ parama-lakṣmī-rūpatvena",
    "GR14jivrkadu:502": " tan-nitya-preyasītvaṃ siddham |",
    "GR14jivrkadu:503": " tathā ca gautamīya-tantre daśārṇa-vyākhyāyām (20-21) --",
    "GR14jivrkadu:504": " gopīti prakṛtiṃ vidyāj janas tattvasamūhakaḥ |",
    "GR14jivrkadu:505": " anayor āśrayo vyāptyā kāraṇatvena ceśvaraḥ ||67||",
    "GR14jivrkadu:506": " sāndrānandaṃ paraṃ jyotir vallabhatvena kathyate |",
    "GR14jivrkadu:507": " athavā gopī prakṛtir janas tadaṃśamaṇḍalam ||68||",
    "GR14jivrkadu:508": " anayor vallabhaḥ proktaḥ svāmī kṛṣṇākhya īśvaraḥ|",
    "GR14jivrkadu:509": " kāryakāraṇayor īśaḥ śrutibhis tena gīyate||69||",
    "GR14jivrkadu:510": " anekajanmasiddhānāṃ gopīnāṃ patir eva vā|",
    "GR14jivrkadu:511": " nandanandana ity uktas trailokyānandavardhanaḥ||70|| iti.",
    "GR14jivrkadu:512": " ataiva prathamā prakṛtiḥ pradhānaṃ |",
    "GR14jivrkadu:513": " dvitīyā svarūpa-śaktiḥ |",
    "GR14jivrkadu:514": " tattvāni",
    "GR14jivrkadu:515": " mahad-ādīni aṃśāḥ |",
    "GR14jivrkadu:516": " jñāna-śakti-balaiśvarya-vīrya-tejāṃsy aśeṣataḥ |",
    "GR14jivrkadu:517": " bhagavac-chabda-vācyāni vinā heyair guṇādibhiḥ ||71||",
    "GR14jivrkadu:518": " iti viṣṇu-purāṇoktāḥ (ViP 6.5.79) |",
    "GR14jivrkadu:519": " atra anekajanmasiddhānāṃ iti, bahūni me vyatītāni (end page 20) janmāni tava cārjuna [bg 4.5] itivat anādi-siddhatvam eva bodhayati |",
    "GR14jivrkadu:520": " patir eva ity eva-kāreṇa prakaṭa-līlāyām upapatitva-vyavahāras tu māyika evety",
    "GR14jivrkadu:521": " arthaḥ |",
    "GR14jivrkadu:522": " sa cāgre darśayiṣyate |",
    "GR14jivrkadu:523": " vā-śabdasyaivottara-pakṣatā-bodhanāya |",
    "GR14jivrkadu:524": " tad evam ādibhir viśiṣṭatvenaiva tad-ārādhanād āsāṃ nitya-preyasītvaṃ",
    "GR14jivrkadu:525": " siddham |",
    "GR14jivrkadu:526": " tac-chṛtīnāṃ tad-ārādhānāṃ cānāghananatabhāvitvāt |",
    "GR14jivrkadu:527": " sa hi mantre caturdhā pratīyate |",
    "GR14jivrkadu:528": " mantrasya kāraṇa-rūpatvena varṇa-samudāya-rūpatvena,",
    "GR14jivrkadu:529": " adhiṣṭhātṛ-devatā-rūpatvena ārādhya-rūpatvena ca |",
    "GR14jivrkadu:530": " atra kāraṇa-rūpatvaṃ",
    "GR14jivrkadu:531": " tad-adhiṣṭhātṛ-devatā-rūpatvaṃ coktaṃ brahma-saṃhitāyāṃ prakṛtyā puruṣeṇa ca iti (5.3)",
    "GR14jivrkadu:532": " prakṛtir mantrasya svarūpas trayam eva śrī-kṛṣṇaḥ",
    "GR14jivrkadu:533": " kāraṇa-rūpatvāt |",
    "GR14jivrkadu:534": " tad evoktam ṛṣy-ādi-smaraṇe kṛṣṇaḥ prakṛtir iti |",
    "GR14jivrkadu:535": " sa eva adhiṣṭhātṛ-devatā-rūpaḥ |",
    "GR14jivrkadu:536": " varṇa-samudāya-rūpaṃ coktaṃ tatraiva - kāmaḥ kṛṣṇāyety (BrahmaS 5.24) ādinā |",
    "GR14jivrkadu:537": " uktaṃ ca hayaśīrṣa-pañcarātre",
    "GR14jivrkadu:538": " vācyatvaṃ vācakatvaṃ ca devatā-mantrayor hi |",
    "GR14jivrkadu:539": " abhedenocyate grahma tattvavidbhir vicārataḥ || iti |",
    "GR14jivrkadu:540": " ārādhya-rūpatvaṃ ca tatraiva brahma-saṃhitāyāṃ -- īśvaraḥ paramaḥ kṛṣṇaḥ",
    "GR14jivrkadu:541": " saccidānanda-vigrahaḥ |",
    "GR14jivrkadu:542": " anādir ādir ity ādinā (5.1) kvicid durgāyā adhiṣṭhātṛtvaṃ tu śakti-śaktimator abheda-vivakṣayā",
    "GR14jivrkadu:543": " ata uktaṃ gautamīya-kalpe - yaḥ kṛṣṇaḥ saiva durgā syād yā durgā kṛṣṇa eva sa iti |",
    "GR14jivrkadu:544": " yataḥ śrī-kṛṣṇas tatra svarūpa-śakti-rūpeṇa durgā nāma |",
    "GR14jivrkadu:545": " tasmān neyaṃ māyāṃśa-bhūtā durgā iti gamyate |",
    "GR14jivrkadu:546": " niruktiś cātra duḥkhena (end page 21)",
    "GR14jivrkadu:547": " gurv-ārādhanādi-prayāsena gamyate jñāyate iti |",
    "GR14jivrkadu:548": " tathā ca nārada-pañcarātre",
    "GR14jivrkadu:549": " śruti-vidyā-saṃvāde -",
    "GR14jivrkadu:550": " jānāty ekā parā kāntaṃ saiva durgā tad-ātmikā |",
    "GR14jivrkadu:551": " yā parā parayā śaktir mahāviṣṇu-svarūpiṇī |",
    "GR14jivrkadu:552": " yasyā vijñāna-mātreṇa parāṇāṃ paramātmanaḥ |",
    "GR14jivrkadu:553": " muhūrtād eva devasya prāptir bhavati nānyathā ||",
    "GR14jivrkadu:554": " ekeyaṃ prema-sarvasva-svabhāvā śrī-gokuleśvarī |",
    "GR14jivrkadu:555": " anayā sulabho jñeya ādi-devo 'khileśvaraḥ ||",
    "GR14jivrkadu:556": " bhaktir bhajana-sampattir bhajate prakṛtiḥ priyam |",
    "GR14jivrkadu:557": " jñāyate 'tyanta-duḥkhena seyaṃ prakṛtir ātmanaḥ |",
    "GR14jivrkadu:558": " durgeti gīyate sarvair akhaṇḍa-rasa-vallabhā ||",
    "GR14jivrkadu:559": " asyā āvarikā śaktir mahāmāyā 'khileśvarī |",
    "GR14jivrkadu:560": " yayā mugdhaṃ jagat sarvaṃ sarva-dehābhimāninaḥ || iti |",
    "GR14jivrkadu:561": " ataiva māyāṃ vyudasya cic-chaktyā kaivalye sthita ātmanīti prathamokteḥ |",
    "GR14jivrkadu:562": " na yatra māyā kim utāpare harer iti dvitīyokteḥ māyātīta-vaikuṇṭhāvaraṇa-kathane yathoktaṃ pādmottara-khaṇḍe -",
    "GR14jivrkadu:563": " satyācyutānanta-durgā-viṣvaksena-gajānanāḥ |",
    "GR14jivrkadu:564": " śaṅkha-padma-nidhī lokāś caturthāvaraṇaṃ smṛtam || ity ady uktvā -",
    "GR14jivrkadu:565": " nityāḥ sarve pare dhāmni ye cānye 'pi divaukasaḥ |",
    "GR14jivrkadu:566": " te vai prākṛta-nāke 'sminn anityās tridiveśvarāḥ || (end 22)",
    "GR14jivrkadu:567": " iti teṣāṃ śrī-bhagavad-aṃśa-rūpatvam uktaṃ trailokya-sammohana-tantre --",
    "GR14jivrkadu:568": " sarvatra devadevo 'sau",
    "GR14jivrkadu:569": " gopa-veśa-dharo hariḥ |",
    "GR14jivrkadu:570": " kevalaṃ rūpa-bhedena",
    "GR14jivrkadu:571": " nāma-bhedaḥ prakīrtitaḥ ||77||",
    "GR14jivrkadu:572": " ato nāma-mātra-sādhāreṇe 'nanya-bhaktair na vibhetavyaṃ kintu bhāgavatair",
    "GR14jivrkadu:573": " nitya-vaikuṇṭha-sevakatvāt viṣvaksenādivat sat-kāryā eva te |",
    "GR14jivrkadu:574": " arcayitvā tu govindaṃ tadīyān nārcayet tu yaḥ ity ādi-vacanena tad-asatkāre",
    "GR14jivrkadu:575": " doṣa-śravaṇāt |",
    "GR14jivrkadu:576": " ataiva tān evoddiśya uktam ekādaśe -",
    "GR14jivrkadu:577": " durgāṃ vināyakaṃ vyāsaṃ viṣvaksenaṃ gurūn surān |",
    "GR14jivrkadu:578": " sve sve sthāne tv abhimukhān pūjayet prokṣaṇādibhiḥ ||78|| (BhP 11.27.29)",
    "GR14jivrkadu:579": " atha prakṛtam anusarāmaḥ |",
    "GR14jivrkadu:580": " sad eva śrī-gopīnāṃ svarūpa-śaktitve prasiddhe",
    "GR14jivrkadu:581": " śrī-kṛṣṇasya nitya-preyasī-rūpatvaṃ siddham eva |",
    "GR14jivrkadu:582": " tatas tābhiḥ saha tasya pūjana āvaśyakatā svataḥ siddhā |",
    "GR14jivrkadu:583": " atra punaḥ prativādī prāha, yadi tāḥ kṛṣṇasya nitya-priyāḥ, tarhi kathaṃ parakīyārūpatvam",
    "GR14jivrkadu:584": " tatrāpi",
    "GR14jivrkadu:585": " putrādi-saṃyoktṛtvaṃ śrūyate |",
    "GR14jivrkadu:586": " satyaṃ tad-rūpatvaṃ māyikam iti vaiṣṇava-toṣaṇī-nāmnyāṃ śrī-daśama-ṭippanyāṃ kṛṣṇa-sandarbhādau ca pramitam iti vistara-bhayān nātra prapañcitam |",
    "GR14jivrkadu:587": " atha sāmānyataḥ śrī-kṛṣṇa-priyāḥ khalu dvidhā |",
    "GR14jivrkadu:588": " nitya-siddhāḥ",
    "GR14jivrkadu:589": " sādhana-siddhāś ca |",
    "GR14jivrkadu:590": " tatra nitya-siddhāḥ pūrvoktiḥ |",
    "GR14jivrkadu:591": " sādhana-siddhāś ca trividhāḥ |",
    "GR14jivrkadu:592": " ṛṣijāḥ śrutayo deva-kanyāś ca |",
    "GR14jivrkadu:593": " tatra ṛṣijā yathā",
    "GR14jivrkadu:594": " pādmottara-khaṇḍe --",
    "GR14jivrkadu:595": " (end 23)",
    "GR14jivrkadu:596": " purā maharṣayaḥ sarve daṇḍakāraṇya-vāsinaḥ |",
    "GR14jivrkadu:597": " dṛṣṭvā rāmaṃ hariṃ tatra bhoktum aicchan suvigraham ||79||",
    "GR14jivrkadu:598": " te sarve strītvam āpannāḥ samudbhūtāś ca gokule |",
    "GR14jivrkadu:599": " hariṃ samprāpya kāmena tato muktā bhavārṇavāt ||80||",
    "GR14jivrkadu:600": " na ca vaktavyaṃ gokula-jātānāṃ prāpañcika-dehāditvaṃ na sambhavatīti |",
    "GR14jivrkadu:601": " avatāra-līlāyāḥ prāpañcika-miśratvāt |",
    "GR14jivrkadu:602": " śrī-devakī devyām api ṣaḍ-garbha-saṃjñakānāṃ janma śrūyate iti |",
    "GR14jivrkadu:603": " śrutayo yathā bṛhad-vāmana-purāṇādiṣu śrūyante |",
    "GR14jivrkadu:604": " yata eva tathā vyākhyātaṃ striya urugendra-bhoga-bhuja-daṇḍa-viṣakta-dhiyo vayam apīti (BhP",
    "GR14jivrkadu:605": " gāyatrī ca tāsu jāteti pādme sṛṣṭi-khaṇḍe yathā brahmaṇā gopa-kanyāyā gāyatryā udvāhe gopeṣu śrī-viṣṇu-vākyam -",
    "GR14jivrkadu:606": " mayā jñātvā tataḥ kanyā dattā caiṣāviriñcaye |",
    "GR14jivrkadu:607": " yuṣmākaṃ ca kule cāhaṃ deva-kāryārtha-siddhaye |",
    "GR14jivrkadu:608": " avatāraṃ kariṣyāmi mat-kāntā tu bhaviṣyati || iti |",
    "GR14jivrkadu:609": " deva-kanyāś ca yathā śrī-daśame tat-priyārthaṃ sambhavantu sura-striya iti",
    "GR14jivrkadu:610": " (BhP 10.1.13) |",
    "GR14jivrkadu:611": " ata sura-striyas tāsāṃ śrī-kṛṣṇa-priyāṇām upayogāyeveti gamyate |",
    "GR14jivrkadu:612": " atas tat-priyārtham ity evoktaṃ, na tu tat-prīty-artham iti |",
    "GR14jivrkadu:613": " atas tāsāṃ caturvidhatvam uktaṃ pādme -",
    "GR14jivrkadu:614": " gopyas tu ṛṣijā gopa-kanyakāḥ śrutijāḥ parāḥ |",
    "GR14jivrkadu:615": " deva-kanyāś ca rājendra na mānuṣyaḥ kadācana ||",
    "GR14jivrkadu:616": " (end page 24)",
    "GR14jivrkadu:617": " gopa-kanyā eva nityāḥ |",
    "GR14jivrkadu:618": " na mānuṣaḥ kathañcaneti praākṛta-mānuṣya-niṣedhāt",
    "GR14jivrkadu:619": " | atas tāsāṃ svarūpa-śaktitvād eva śrī-bhagavatas tābhiḥ saha riraṃsā jātā",
    "GR14jivrkadu:620": " | yathā śrī-śukaḥ |",
    "GR14jivrkadu:621": " bhagavān api tā rātrīḥ śaradotphullamallikāḥ vīkṣya rantuṃ manaścakre yogamāyām upāśritaḥ || (BhP 10.29.1)",
    "GR14jivrkadu:622": " tā rātrīr vīkṣya uddīpanatvenānubhūyeti kaumutyenālambana-rūpāṇāṃ tāsāṃ",
    "GR14jivrkadu:623": " prema-mahimā darśitaḥ |",
    "GR14jivrkadu:624": " ātmārāmāś ca munayaḥ ity ādau itthambhūta-guṇo",
    "GR14jivrkadu:625": " harir itivat itthambhūta-guṇās tāḥ yena tādṛśy api tasya ramaṇcchā jāyate iti |",
    "GR14jivrkadu:626": " ataiva vyavahārārthaṃ tasya kaiśoram api mānitaṃ jātam iti śrī-viṣṇu-purāṇe darśitam |",
    "GR14jivrkadu:627": " so 'pi kaiśoraka-vayo mānayan madhusūdanaḥ |",
    "GR14jivrkadu:628": " reme tābhir ameyātmā kṣapāsu kṣaptāhitaḥ || (ViP 5.13.60) iti |",
    "GR14jivrkadu:629": " harivaṃśe ca-",
    "GR14jivrkadu:630": " yuvatīr gopa-kanyāś ca rātrau saṅkālya kālavit |",
    "GR14jivrkadu:631": " kaiśorakaṃ mānayānaḥ saha tābhir mumoda ca || (HV 63.18) iti |",
    "GR14jivrkadu:632": " atra kālavid ity asya vyākhyānaṃ tā rātrīr vikṣyeti |",
    "GR14jivrkadu:633": " saha tābhir mumoda hetyasya sūcakaṃ rantuṃ manaś cakre iti |",
    "GR14jivrkadu:634": " ity ālambana-kāla-deśānāṃ",
    "GR14jivrkadu:635": " śrī-kṛṣṇāya parama-puruṣatvaṃ darśitaṃ tasmāt hlādinī-śakti-vilāsa-lakṣaṇa-tat-prema-mayy evaiṣā riraṃsā |",
    "GR14jivrkadu:636": " na tu prākṛta-kāmamayīti |",
    "GR14jivrkadu:637": " śrī-svāmibhir api vyaktam uktaṃ dvātriṃśe",
    "GR14jivrkadu:638": " virahālāpa-viklinna-hṛdayo harir iti sva-premāmṛta-kallola-vihvalī-kṛta-cetasa iti |",
    "GR14jivrkadu:639": " ataiva",
    "GR14jivrkadu:640": " tac-chravaṇa-phala-dvārā tad-arcanasyāvaśyakatāṃ darśayati",
    "GR14jivrkadu:641": " śrīman-munīndraḥ ||",
    "GR14jivrkadu:642": " (end page 25)",
    "GR14jivrkadu:643": " vikrīḍitaṃ vraja-vadhūbhir idaṃ ca viṣṇoḥ",
    "GR14jivrkadu:644": " śraddhānvito yaḥ śṛṇuyād atha varṇayed vā bhaktiṃ parāṃ bhagavati parilabhya kāmaṃ hṛd-rogam āśv apahinoty acireṇa dhīraḥ || (BhP 10.33.42) iti ||84",
    "GR14jivrkadu:645": " atra sva-priyābhiḥ saṃvalitasya śrī-kṛṣṇasya krīḍāyāḥ",
    "GR14jivrkadu:646": " śravaṇa-varṇana-mātreṇa bahu-sādhana-duḥsādhyāpi parā bhaktir udayate",
    "GR14jivrkadu:647": " udaya-mātreṇa ca hṛd-rogaḥ śīghram apahriyate iti hi spaṣṭam eveti",
    "GR14jivrkadu:648": " phalātiśaya-kathanena pravartanāt vidhitvam eva sidhyati |",
    "GR14jivrkadu:649": " yasya parṇamayī juhur bhavati na sa pāpaṃ ślokaṃ śṛṇotītivat |",
    "GR14jivrkadu:650": " na cādhikārī kaniṣṭha iti vācyaṃ dhīra ity uktatvāt |",
    "GR14jivrkadu:651": " atha darśana-mantre nāmāntareṇānirdiśya śrī-vallavīnāṃ nāma viśeṣam ālambyaiva svayaṃ bhagavato nirdeśāt tāsāṃ tat-paricāyakāṅga-rūpatvam eva bodhitam |",
    "GR14jivrkadu:652": " gopī-gopa-paśūnāṃ bahiḥ smared asya gīrvāṇa-ghaṭām ity ādi krama-dīpikāyāṃ (KD 3.32) gautamīya-tantre",
    "GR14jivrkadu:653": " navīna-nīrada-śyāmaṃ nālendīvara-locanam |",
    "GR14jivrkadu:654": " vallavī-nandanaṃ vande kṛṣṇaṃ gopāla-rūpiṇam ||85 ity ādau -",
    "GR14jivrkadu:655": " rucirauṣṭha-puṭanyasta-vaṃśī-madhura-niḥsvanaiḥ |",
    "GR14jivrkadu:656": " lasad-gopālikā-ceto modayantaṃ muhur muhuḥ ||86||",
    "GR14jivrkadu:657": " vallavī-vadanāmbhoja-madhupāna-madhu-vratam |",
    "GR14jivrkadu:658": " kṣobhayantaṃ manas tāsāṃ susmerāpāṅgavīkṣaṇaiḥ ||87|| (end page 26)",
    "GR14jivrkadu:659": " yauvanodbhinna-dehābhiḥ saṃsaktābhiḥ parasparam |",
    "GR14jivrkadu:660": " vicitrāmbara-bhūṣābhir gopa-nārībhir āvṛtam ||87|| iti |",
    "GR14jivrkadu:661": " atra sā tvāṃ brahman nṛpa-vadhūḥ kāmam āśu bhajiṣyatīti [BhP 3.21.28]",
    "GR14jivrkadu:662": " kardamaṃ prati śrī-śukla-vacanavac ca gopa-jātibhir nārībhir ity arthaḥ |",
    "GR14jivrkadu:663": " kṣobhayantaṃ mohayantaṃ muhur muhur iti vartamāna-dvaya-prayogena nityam eva tad-upāsakaiḥ paṭhyamāna-stavena gopī-kṛṣṇayoḥ nityatvam eva lakṣyate",
    "GR14jivrkadu:664": " | sanat-kumāra-kalpe ca gopāṅganā parivṛtaṃ mūle kalpataroḥ sthitam ity ādi |",
    "GR14jivrkadu:665": " rudra-yāmalasya śauri-tantre gopī-go-gopa-vīto",
    "GR14jivrkadu:666": " ruru-nakha-vilasat-kaṇṭha-bhūṣaś ciraṃ naḥ ity ādi |",
    "GR14jivrkadu:667": " mṛtyu-sañjaya-tantre",
    "GR14jivrkadu:668": " smared vṛndāvane ramye mohayantam anāratam |",
    "GR14jivrkadu:669": " vallavī-vallabhaṃ kṛṣṇaṃ gopa-kanyā-sahasraśaḥ || ity ādi |",
    "GR14jivrkadu:670": " phullendīvara-kāntim ity ādi evaṃ svāyambhuvāgamādāv api |",
    "GR14jivrkadu:671": " [*NOTE: KK 3.82; KṛṣṇaS 106 (p49fn) attributed to Mṛtyu-sañjaya-tantra.",
    "GR14jivrkadu:672": " Padyāvalī 46, attributed to Śaradākara.]",
    "GR14jivrkadu:673": " punaḥ prativādī prāha bhavatu nāma tāḥ pūjyāḥ |",
    "GR14jivrkadu:674": " kintu tāsāṃ nāma kutrāpi na śrutam |",
    "GR14jivrkadu:675": " tatrāpi bhaviṣyottare malla-dvādaśī-prasaṅge",
    "GR14jivrkadu:676": " śrī-kṛṣṇa-yudhiṣṭhira-saṃvāde -",
    "GR14jivrkadu:677": " gopī-nāmāni rājendra prādhānyena nibodha me |",
    "GR14jivrkadu:678": " gopālī-pālikā dhanyā viśākhā dhyāna-niṣṭhikā |",
    "GR14jivrkadu:679": " rādhānurādhā somābhā tārakā daśamī tathā ||89||",
    "GR14jivrkadu:680": " gopālīyaṃ nūnaṃ pādmokta-gāyatrī-carī bhavet |",
    "GR14jivrkadu:681": " pāliketi saṃjñāyāṃ kaṇa |",
    "GR14jivrkadu:682": " daśamī tatheti daśamīty api - (end page 27) nāmaikaṃ tac cānvartham iti sarvānte paṭhitam",
    "GR14jivrkadu:683": " yad vā tatheti-daśamy api tārakā-nāmnīty arthaḥ |",
    "GR14jivrkadu:684": " tathā skānde prahlāda-saṃhitāyāṃ dvārakā-māhātmye māyāvasaraḥ prastāve uddhava-gamane (12.25-33) lakṣito vācety ādinā lalitā śyāmalā dhanyā",
    "GR14jivrkadu:685": " viśākhā rādhā śaivyā padmā bhadrā ity etāni aṣṭau gaṇitāni |",
    "GR14jivrkadu:686": " atha vanitā-śata-koṭibhir ākulitam ity āgama-prasiddheḥ |",
    "GR14jivrkadu:687": " vanitā-śata-yūthapa iti śrī-bhagavat-prasiddheḥ |",
    "GR14jivrkadu:688": " anyāny api loka-śāstrayor avagantavyāni |",
    "GR14jivrkadu:689": " atha śata-koṭitvānyathānupapattyā tāsāṃ tan-mahā-śaktitvam eva gamyate |",
    "GR14jivrkadu:690": " tatrāpi sarvathā śreṣṭhe rādhā-candrāvalīty ubhe |",
    "GR14jivrkadu:691": " bhaviṣyottare",
    "GR14jivrkadu:692": " somābhā-śabdena candrāvaly eva sūcitā artha-sāmya-prāyāt |",
    "GR14jivrkadu:693": " yataḥ",
    "GR14jivrkadu:694": " śrī-rādhayā saha pratiyogitvam aitihyam asyātra virājate |",
    "GR14jivrkadu:695": " tathā ca śrī-bilvamaṅgala-caraṇāḥ -",
    "GR14jivrkadu:696": " rādhā-mohana mandirād upāgataś candrāvalīm ūcivān rādhe kṣemamayeti tasya vacanaṃ śrutvāha candrāvalī |",
    "GR14jivrkadu:697": " kaṃsa kṣemamaye vimugdha-hṛdaye kaṃsaḥ kva dṛṣṭas tvayā rādhā kveti vilajjito nata-mukha-smero hariḥ pātu vaḥ ||90||",
    "GR14jivrkadu:698": " [*NOTE: This is a well-known verse, but is not in any of the Bilvamangala collections.]",
    "GR14jivrkadu:699": " tayor apy ubhayor madhye rādhikā sarvathādhikā |",
    "GR14jivrkadu:700": " mahābhāva-svarūpeyaṃ guṇair ati-garīyasī ||91||",
    "GR14jivrkadu:701": " yathoktaṃ matsya-purāṇe dakṣaṃ prati devī-vacanam -",
    "GR14jivrkadu:702": " rukmiṇī dvāravatyāṃ tu rādhā vṛndāvane vane |",
    "GR14jivrkadu:703": " citra-kūṭe tathā sītā vindhye vindhya-nivāsinī |",
    "GR14jivrkadu:704": " devakī mathurāyāṃ ca pātāle parameśvarī || ity ādi |",
    "GR14jivrkadu:705": " (end page 28)",
    "GR14jivrkadu:706": " atra rukmiṇī-saha-pāṭhād itthaṃ bodhayati yathā dvārakāyāṃ tasyā eva",
    "GR14jivrkadu:707": " sarvathādhikyaṃ tathā śrī-vṛndāvane tasyā iti |",
    "GR14jivrkadu:708": " svarūpa-śakti-vyūha-rukmiṇī-rādhā-devakīnāṃ māyāṃśa-rūpeṇābheda-kathanaṃ",
    "GR14jivrkadu:709": " tu śaktitva-sādhāraṇyenaiva |",
    "GR14jivrkadu:710": " yathā jīvātma-paramātmanoś cit-sāmyenaikyaṃ",
    "GR14jivrkadu:711": " tadvad iti |",
    "GR14jivrkadu:712": " atha yathā rukmiṇī-kṛṣṇayoḥ paraspara-śobhitvaṃ śrī-śukena varṇitam -",
    "GR14jivrkadu:713": " asyaiva bhāryā bhavitum ity ādināṃ [BhP 10.53.37] tathaiva rādhā-kṛṣṇayor",
    "GR14jivrkadu:714": " api ṛk-pariśiṣṭe śrutyā varṇitam rādhayā mādhavo devo mādhavenaiva rādhikā vibhrājante janeṣv ā iti |",
    "GR14jivrkadu:715": " vibhrājante vibhrājate ā samyak iti śruti-padārthaḥ |",
    "GR14jivrkadu:716": " darśitaṃ ca tasyāḥ svarūpaṃ bṛhad-gautamīye baladevaṃ prati śrī-kṛṣṇena -",
    "GR14jivrkadu:717": " sattvaṃ tattvaṃ paratvaṃ ca tattva-trayam ahaṃ kila |",
    "GR14jivrkadu:718": " tritattva-rūpiṇī sāpi rādhikā mama vallabhā ||93||",
    "GR14jivrkadu:719": " prakṛteḥ para evāhaṃ sāpi mac-chakti-rūpiṇī |",
    "GR14jivrkadu:720": " sāttvikaṃ rūpam āsthāya pūrṇo 'haṃ brahma cit-paraḥ ||94||",
    "GR14jivrkadu:721": " brahmaṇā prārthitaḥ samyak sambhavāmi yuge yuge |",
    "GR14jivrkadu:722": " tvayā sārdhaṃ tayā sārdhaṃ nāśāya devatādruhām ||95|| iti |",
    "GR14jivrkadu:723": " atra sattvaṃ kāryatvaṃ tattvaṃ kāraṇatvaṃ paratvaṃ tato 'pi śraiṣṭhyaṃ yat tattva-trayaṃ tad aham ity arthaḥ tathaiva bodhayati tathaivāgre",
    "GR14jivrkadu:724": " dhyāna-prasaṅge -",
    "GR14jivrkadu:725": " devasyābheda-rūpeṇa tapta-hema-sama-prabhām |",
    "GR14jivrkadu:726": " rakta-vastra-parīdhānāṃ raktālaṅkāra-bhūṣitām ||96|| (end page 29)",
    "GR14jivrkadu:727": " śrī-rādhāṃ vāma-bhāge tu pūjayed bhakti-tat-paraḥ |",
    "GR14jivrkadu:728": " devī kṛṣṇamayī proktā rādhikā para-devatā ||97||",
    "GR14jivrkadu:729": " varābhaya-karā dhyeyā sevitā sarva-devataiḥ |",
    "GR14jivrkadu:730": " sarva-lakṣmī-mayī sarva-kāntiḥ sammohinī parā ||98||",
    "GR14jivrkadu:731": " atra pūjayed iti kaṇṭhoktir eva |",
    "GR14jivrkadu:732": " evam agre 'pi mṛtyu-sañjaya-tantre -",
    "GR14jivrkadu:733": " pīta-vastra-parīdhānāṃ vaṃśa-yukta-karāmbujām |",
    "GR14jivrkadu:734": " kaustubhoddīpta-hṛdayāṃ vanamālā-vibhūṣitām |",
    "GR14jivrkadu:735": " śrīmat-kṛṣṇāṅghri-palyaka-nilayāṃ parameśvarīm ||99|| ity ādi |",
    "GR14jivrkadu:736": " yathā -",
    "GR14jivrkadu:737": " sarva-lakṣmī-mayīṃ devīṃ paramānanda-nanditām |",
    "GR14jivrkadu:738": " rāsotsava-priyāṃ rādhāṃ kṛṣṇānanda-svarūpiṇīm |",
    "GR14jivrkadu:739": " bhaje cidamṛtākāra-pūrṇānanda-mahodadhim ||100|| iti |",
    "GR14jivrkadu:740": " dhyātvety-ādi-sammohana-tantre - cintayed rādhikāṃ devīṃ",
    "GR14jivrkadu:741": " gopa-gokula-saṅkulām ity ādi ca |",
    "GR14jivrkadu:742": " asyāḥ śreṣṭhatvam ādi-vārāhe",
    "GR14jivrkadu:743": " kaṭira-parivartanyāṃ govardhana-parikrame tat-kuṇḍa-prasaṅge yathā -",
    "GR14jivrkadu:744": " gaṅgāyāś cottaraṃ gatvā deva-devasya cakriṇaḥ |",
    "GR14jivrkadu:745": " ariṣṭena samaṃ tatra mahad yuddhaṃ pravartitam ||101||",
    "GR14jivrkadu:746": " ghātayitvā tatas tasminn ariṣṭaṃ vṛṣa-rūpiṇam |",
    "GR14jivrkadu:747": " kopena pārṣṇi-ghātena mahā-tīrthaṃ prakalpitam ||102||",
    "GR14jivrkadu:748": " snātas tatra tadā hṛṣṭo vṛṣaṃ hatvā sa-gopakaḥ |",
    "GR14jivrkadu:749": " vipā mā (?) rādhikāṃ prāha kathaṃ bhadre bhaviṣyati ||103||",
    "GR14jivrkadu:750": " tatra rādhā samāśliṣya kṛṣṇam akliṣṭa-kāriṇam |",
    "GR14jivrkadu:751": " sva-nāmnā viditaṃ kuṇḍaṃ kṛtaṃ tīrtham adūrataḥ ||104|| (end page 30)",
    "GR14jivrkadu:752": " rādhā-kuṇḍam iti khyātaṃ sarva-pāpa-haraṃ śubham |",
    "GR14jivrkadu:753": " ariṣṭahan rādhā-kuṇḍa-snānāt phalam avāpyate ||105||",
    "GR14jivrkadu:754": " rājasūyāśvamedhābhyāṃ nātra kāryā vicāraṇā |",
    "GR14jivrkadu:755": " go-hatyā-brahma-hatyādi pāpaṃ kṣipraṃ praṇaśyati ||106|| iti |",
    "GR14jivrkadu:756": " atra satīṣv api sarvāsu tāsu asyā eva tena saha",
    "GR14jivrkadu:757": " tādṛśa-prema-vyavahāreṇotkarṣāvagamāt śreṣṭhatvam āyātam |",
    "GR14jivrkadu:758": " tathā",
    "GR14jivrkadu:759": " vrata-ratnākara-dhṛta-bhaviṣya-purāṇe ca -",
    "GR14jivrkadu:760": " bālye 'pi bhagavān kṛṣṇas taruṇaṃ rūpam āśritaḥ |",
    "GR14jivrkadu:761": " reme vihārair vividhaiḥ priyayā saha rādhayā ||",
    "GR14jivrkadu:762": " ekadā kārttike māsi paurṇamāsyāṃ mahotsavaḥ |",
    "GR14jivrkadu:763": " āsīn nanda-gṛhe ity ādau",
    "GR14jivrkadu:764": " tasmin dine ca bhagavān rātrau rādhā-gṛhaṃ yayau |",
    "GR14jivrkadu:765": " sā ca kruddhā tam udare kāñcī-dāmnā babandha ha ||108||",
    "GR14jivrkadu:766": " kṛṣṇas tu sarvam āvedya nija-geha-mahotsavam |",
    "GR14jivrkadu:767": " priyāṃ prasādayāmāsa tataḥ sā tam avocayat ||109||",
    "GR14jivrkadu:768": " idaṃ covāca tāḥ kṛṣṇaḥ preyasī prīta-mānasaḥ |",
    "GR14jivrkadu:769": " kāñcī-dāma tvayā tanvi udare yan mayārpitam ||110||",
    "GR14jivrkadu:770": " dāmodareti me nāma priyaṃ tena śubhānane |",
    "GR14jivrkadu:771": " nātaḥ prītikaraṃ nāma mama lokeṣu vidyate ||111||",
    "GR14jivrkadu:772": " nityam etat prajāpatyāṃ sarva-siddhir bhaviṣyati |",
    "GR14jivrkadu:773": " bhaktiṃ ca durlabhāṃ prāpya mama loke mahīyate ||112||",
    "GR14jivrkadu:774": " ulūkhale yadā mātrā baddho 'haṃ bhavitā priye |",
    "GR14jivrkadu:775": " (end page 31)",
    "GR14jivrkadu:776": " udare dāmabhir loke tadā vyaktaṃ bhaviṣyati ||113||",
    "GR14jivrkadu:777": " anena nāma-mantreṇa yo 'smin māsi tvayā saha |",
    "GR14jivrkadu:778": " mām arcayed vidhānena sa labhet sarva-vāñchitam ||114|| iti |",
    "GR14jivrkadu:779": " atrāpi priyayā saha rādhayā iti śrī-kṛṣṇecchayā śrī-kṛṣṇavad bālye 'pi",
    "GR14jivrkadu:780": " āviṣkṛta-nava-yauvanam eva iti jñeyam |",
    "GR14jivrkadu:781": " tata ārabhya nandasya vrajaḥ sarva-samṛddhimān |",
    "GR14jivrkadu:782": " harer nivāsātma-guṇai ramākrīḍam abhūn nṛpa ||115|| (BhP 10.5.18)",
    "GR14jivrkadu:783": " ity anena śrī-kṛṣṇa-prādurbhāvānantaraṃ tasām āvirbhāva-kathanāt |",
    "GR14jivrkadu:784": " tatrāpi śrṣṭhatvaṃ pūrvavaj jñeyam |",
    "GR14jivrkadu:785": " tatra tādṛśa-bhāvair varṇanaṃ tasyāḥ śrī-śukadevenāpi kṛtam |",
    "GR14jivrkadu:786": " ekā bhrū-kuṭim ābaddhya prema-saṃrambha-vihvalā |",
    "GR14jivrkadu:787": " ghnatīvaikṣat kaṭākṣepaiḥ sandaṣṭa-daśana-cchadā ||116|| (BhP 10.32.6)",
    "GR14jivrkadu:788": " ity anena ekāmukhyā eke mukhyāny akevalā ity amaraḥ |",
    "GR14jivrkadu:789": " evaṃ",
    "GR14jivrkadu:790": " śrīmad-gopāla-tapanyāṃ yad gāndharvīti viśrutā sā tu saiva jñeyā |",
    "GR14jivrkadu:791": " tasyā evaṃ mukhyatvā̆di-liṅgena sarvatra cāvagamāt |",
    "GR14jivrkadu:792": " ataiva",
    "GR14jivrkadu:793": " śrī-rādhā-saṃvalita-dāmodara-pūjā kārttike vihitā |",
    "GR14jivrkadu:794": " śrī-kṛṣṇa-satyabhāmā-saṃvādīye kārttika-māhātmye ca",
    "GR14jivrkadu:795": " prātaḥ-snāna-saṅkalpa-mantraṃ -",
    "GR14jivrkadu:796": " kārttike 'haṃ kariṣyāmi prātaḥ-snānaṃ janārdana |",
    "GR14jivrkadu:797": " prīty-arthaṃ tava deveśa dāmodara mayā saha ||117|| [HBV 16.172] [*NOTE:",
    "GR14jivrkadu:798": " Alternative numbering 16. 84]",
    "GR14jivrkadu:799": " atra mā-sabda-prayogaḥ |",
    "GR14jivrkadu:800": " tasyāḥ parama-lakṣmī-rūpatvāt |",
    "GR14jivrkadu:801": " (end page 32)",
    "GR14jivrkadu:802": " arghya-dāna-mantre ca sākṣāt tan-nāmokteḥ |",
    "GR14jivrkadu:803": " yathā -",
    "GR14jivrkadu:804": " vratinaḥ kārttike māsi snānasya vidhivan mama |",
    "GR14jivrkadu:805": " dāmodara gṛhānārghyaṃ danujendra-nisūdana ||118||",
    "GR14jivrkadu:806": " nitye naimittike kṛtsne kārttike pāpa-śoṣaṇe |",
    "GR14jivrkadu:807": " gṛhānārghyaṃ mayā dattaṃ rādhayā sahito hare ||119|| [HBV 16.174-175]",
    "GR14jivrkadu:808": " iti yugmatvena upādānāt tasyā eva śreṣṭhatvam |",
    "GR14jivrkadu:809": " tad-yugalopāsanāyāṃ",
    "GR14jivrkadu:810": " bhaviṣya-purāṇa-vacanaṃ darśitam eva |",
    "GR14jivrkadu:811": " tathā daśādhyāyi-kārttika-māhātmyaṃ",
    "GR14jivrkadu:812": " cen nūnaṃ pādmānugataṃ syāt tarhi tatra tad-yugalo pāsanaṃ prakaṭataram eveti |",
    "GR14jivrkadu:813": " tathā vāsanā-bhāṣyotthāpita āgneya-vacane 'pi tasyāḥ śreṣṭhatvam |",
    "GR14jivrkadu:814": " yathā -",
    "GR14jivrkadu:815": " gopyaḥ papracchur uṣasi kṛṣṇānucaram uddhavam |",
    "GR14jivrkadu:816": " hari-līlā-vihārāṃś ca tatraikāṃ rādhikāṃ vinā |",
    "GR14jivrkadu:817": " rādhā tad-bhāva-saṃlīnā vāsanāyā virāmitā ||120|| ity ādi |",
    "GR14jivrkadu:818": " atra tad-bhāva-saṃlīnā ity anena divyonmāda-maya-vacanaṃ madhupa",
    "GR14jivrkadu:819": " kitava-bandho ity ādikaṃ tasyā eveti vijñāpya sarvāsu gopīṣu tasyāḥ śreṣṭhyaṃ darśitam",
    "GR14jivrkadu:820": " yuktaṃ ca tat tu yataḥ |",
    "GR14jivrkadu:821": " śrī-kṛṣṇānveṣakartrīṇāṃ",
    "GR14jivrkadu:822": " tāsāṃ tām evoddhiśya tad idaṃ vacanaṃ śrūyate yathā -",
    "GR14jivrkadu:823": " anayārādhito nūnaṃ bhagavān harir īśvaraḥ yan no vihāya govindaḥ prīto 'yam anayad rahaḥ ||121|| (BhP 10.30.28)",
    "GR14jivrkadu:824": " apy eṇapatny upagataḥ priyayeha gātrais tanvan dṛśāṃ sakhi sunirvṛtim acyuto vaḥ |",
    "GR14jivrkadu:825": " kāntāṅga-saṅga-kuca-kuṅkuma-rañjitāyāḥ",
    "GR14jivrkadu:826": " kundasrajaḥ kulapater iha vāti gandhaḥ ||122|| (BhP 10.30.11)",
    "GR14jivrkadu:827": " (end page 33)",
    "GR14jivrkadu:828": " bāhuṃ priyāṃsa upadhāya gṛhītapadmo rāmānujas tulasikālikulair madāndhaiḥ anvīyamāna iha vas taravaḥ praṇāmaṃ kiṃ vābhinandati caran praṇayāvalokaiḥ || (BhP 10.30.12) iti |",
    "GR14jivrkadu:829": " kiṃ bahunā asyāḥ saubhāgya-vāñchā dvārakā-mahiṣīṇām api śrūyate |",
    "GR14jivrkadu:830": " tatas tāsāṃ tādṛśa-vacanaṃ śrī-śukadevenāpy uditaṃ - yathā na vayaṃ sādhvi sāmrājyam ity ādy uktvā āhuḥ ----",
    "GR14jivrkadu:831": " kāmayāmaha etasya śrīmat-pāda-rajaḥ śriyaḥ |",
    "GR14jivrkadu:832": " kuca-kuṅkuma-gandhāḍhyaṃ mūrdhnā voḍhuṃ gadābhṛtaḥ ||124||",
    "GR14jivrkadu:833": " vraja-striyo yad vāñchanti pulindās tṛṇa-vīrudhaḥ |",
    "GR14jivrkadu:834": " gāvaś cārayato gopāḥ pāda-sparśaṃ mahātmanaḥ ||125|| iti |",
    "GR14jivrkadu:835": " [BhP",
    "GR14jivrkadu:836": " vraja-stry-ādīnāṃ vāñchā darśitā -",
    "GR14jivrkadu:837": " pūrṇāḥ pulindya urugāyapadābjarāga-",
    "GR14jivrkadu:838": " śrīkuṅkumena dayitāstanamaṇḍitena |",
    "GR14jivrkadu:839": " taddarśanasmararujas tṛṇarūṣitena limpantya ānanakuceṣu juhus tadādhim ||126|| (BhP 10.21.17) ity anena |",
    "GR14jivrkadu:840": " atra saty urugāya-padābja-rāgety anena (10.21.17) saha",
    "GR14jivrkadu:841": " dayitā-stana-maṇḍitena ity uktyā tat kuṅkumaṃ dayitā-stanatas tasya pade lagnam iti gamyate",
    "GR14jivrkadu:842": " sā ca dayitā kuca-kuṅkuma-gandhyāḍhyam (end page 34)",
    "GR14jivrkadu:843": " ity eka-vacanānta-nirdeśenānūditā |",
    "GR14jivrkadu:844": " tad idaṃ varṇayantīṣu tāsv api sā viśiṣṭety avagamyate |",
    "GR14jivrkadu:845": " ayaṃ bhāvaḥ śrītve prasiddhāyāḥ śriyas tatra kāmanaiva śrūyate |",
    "GR14jivrkadu:846": " na tu saṅgatiḥ |",
    "GR14jivrkadu:847": " yad vāñchayā śrīr lalanācarat tapo vihāya kāmān suciraṃ dhṛta-vratā iti [BhP",
    "GR14jivrkadu:848": " 10.16.36] nāgapatnīnām |",
    "GR14jivrkadu:849": " yā vai śriyārcitam ajādibhir āpta-kāmair ity ādi [BhP 10.47.62] uddhavasyāpi vākyāt |",
    "GR14jivrkadu:850": " na ca rukmiṇītve prasiddhāyāḥ śriyas tatra saṅgatiḥ |",
    "GR14jivrkadu:851": " kāla-deśayor anyatamatvāt |",
    "GR14jivrkadu:852": " na ca vraja-strīṇāṃ",
    "GR14jivrkadu:853": " śrī-sambandha-lālasā yuktā - nāyaṃ śriyo 'ṅga ity ādinā (10.47.60) tato",
    "GR14jivrkadu:854": " 'pi paramādhikya-śravaṇāt |",
    "GR14jivrkadu:855": " tasmād rukmiṇī dvāravatyāṃ tu rādhā vṛndāvane vane ity ādy ukta-siddhāntānusāreṇa sarvato vilakṣaṇā yā śrīr virājate tām",
    "GR14jivrkadu:856": " uddiśyaiva vraja-devīnāṃ tad idaṃ vākyam |",
    "GR14jivrkadu:857": " tataś ca tāsāṃ yathā tatra spṛhāspadatā tathāsmākaṃ paṭṭa-mahiṣīṇām iti |",
    "GR14jivrkadu:858": " saṅgamaś cāyaṃ divasa eveti sambhāvyate |",
    "GR14jivrkadu:859": " tatraiva pulindānāṃ bhramaṇāt kuṅkumānāṃ",
    "GR14jivrkadu:860": " lepana-karmaṇārdratvāvagamāc ca |",
    "GR14jivrkadu:861": " dvayoḥ saṅgamaś cāyaṃ na",
    "GR14jivrkadu:862": " sambhoga-viśeṣa-rūpaḥ |",
    "GR14jivrkadu:863": " rāsa-prasaṅge --",
    "GR14jivrkadu:864": " bhagavān api tā rātrīḥ śaradotphullamallikāḥ |",
    "GR14jivrkadu:865": " vīkṣya rantuṃ manaścakre ity atraiva (BhP 10.29.1) nava-saṅgamasya",
    "GR14jivrkadu:866": " pratīyamānatvāt |",
    "GR14jivrkadu:867": " anyathā tatra parīkṣārthaṃ punas tenopekṣāvacanasyāsaṅgatvāpatteḥ |",
    "GR14jivrkadu:868": " tad idaṃ veṇu-prakaraṇe bhaṇitatvād",
    "GR14jivrkadu:869": " veṇu-sambandhenaiva gamyate |",
    "GR14jivrkadu:870": " urugāya ity anenaiṣa eva saṃsūcitaḥ |",
    "GR14jivrkadu:871": " tasmād kadācid veṇu-kṛtākarṣāyās tasyā labdha-mūrcchāyā mūrcchāśāntaye sa-kuṅkume",
    "GR14jivrkadu:872": " svinne vakṣasi sambhramataḥ kevalena śrī-caraṇa-sañjīvanī-pallavena spṛśan gevādyāpi (end page 35)",
    "GR14jivrkadu:873": " vādyāpi samyak saṅkocānapagayamat drutam eva sa tasmān niścakrāmeti budhyate |",
    "GR14jivrkadu:874": " kāścit parokṣaṃ kṛṣṇasya sva-sakhībhyo 'nvavarṇayann iti uktavān |",
    "GR14jivrkadu:875": " yās tu tad-anyās tāsām eva pūrṇāḥ pulindyaḥ ity ādi vacanam |",
    "GR14jivrkadu:876": " tasmāt sādhv evoktam lakṣmīr abhitaḥ stritamā ity ādi |",
    "GR14jivrkadu:877": " varṇitā ca sā tathaiva śrī-jayadeva-sahacareṇa",
    "GR14jivrkadu:878": " mahārāja-lakṣmaṇa-sena-mantri-vareṇomāpatidhareṇa yathā --",
    "GR14jivrkadu:879": " bhrūvallī-calanaiḥ kayāpi nayanonmeṣaiḥ kayāpi smita-",
    "GR14jivrkadu:880": " jyotsnāvicchuritaiḥ kayāpi nibhṛtaṃ sambhāvitasyādhvani |",
    "GR14jivrkadu:881": " garvād bheda-kṛtāvahela-vinaya-śrībhāji rādhānane sātaṅkānunayaṃ jayanti patitāḥ kaṃsadviṣaḥ dṛṣṭayaḥ ||127||",
    "GR14jivrkadu:882": " śrī-jayadevenāpi rādhām ādhāya hṛdaye tatyāja vraja-sundarīḥ |",
    "GR14jivrkadu:883": " iti (GG",
    "GR14jivrkadu:884": " patyur manaḥ kīlitam (GG 12.14) iti ca |",
    "GR14jivrkadu:885": " ataiva --",
    "GR14jivrkadu:886": " yā parā paramā śaktir mahāviṣṇu-svarūpiṇī |",
    "GR14jivrkadu:887": " tasyā vijñāna-mātreṇa parāṇāṃ paramātmanaḥ ||",
    "GR14jivrkadu:888": " muhūrtād eva devasya prāptir bhavati nānyathā |",
    "GR14jivrkadu:889": " ekeyaṃ prema-sarvasva-svabhāvā śrī-gokuleśvarī ||",
    "GR14jivrkadu:890": " anayā sulabho jñeya ādidevo 'khileśvaraḥ ||",
    "GR14jivrkadu:891": " ity utthāpita-pañcarātra-vacanaṃ sarvopari virājamānaṃ bhavatīty alam ativistareṇa pramāṇa-vacana-saṅgraheṇa",
    "GR14jivrkadu:892": " tasmāt sarvāsāṃ gopīnāṃ rādhikātigarīyasī |",
    "GR14jivrkadu:893": " sarvādhikyena kathitā yat purāṇāgamādiṣu ||",
    "GR14jivrkadu:894": " (end page 36)",
    "GR14jivrkadu:895": " ataḥ sādhūktaṃ śrīdāmodara-rādhārcanam arhati vraja-sthānām ity ādi |",
    "GR14jivrkadu:896": " rādhā vṛndāvane yadvat tadvad dāmodaro hariḥ |",
    "GR14jivrkadu:897": " darśiteṣu ca śāstreṣu tad-yugmaṃ tat tad-īśituḥ ||",
    "GR14jivrkadu:898": " rādhayā mādhavo devo mādhavenaiva rādhikā |",
    "GR14jivrkadu:899": " vibhrājante janeṣveti pariśiṣṭa-vacas tathā ||",
    "GR14jivrkadu:900": " na viṣṇunā vinā devī na hariḥ padmajāṃ vinā |",
    "GR14jivrkadu:901": " hayagrīva-pañcarātram iha prakaṭitaṃ yataḥ ||",
    "GR14jivrkadu:902": " kārttika-vrata-caryāyām atas te yugma-devate |",
    "GR14jivrkadu:903": " rādhā-dāmodarābhikhye vīkṣyete loka-śāstrayoḥ ||",
    "GR14jivrkadu:904": " kiṃ bahūktyā kuṇḍa-yugmaṃ tayor yugmena vīkṣyate |",
    "GR14jivrkadu:905": " śāstre ca darśitā tasmāt kaimutyād yugmatā tayoḥ ||",
    "GR14jivrkadu:906": " umā-maheśvarau kecit lakṣmī-nārāyaṇau pare |",
    "GR14jivrkadu:907": " te bhajantāṃ bhajāmas tu rādhā-dāmodarau vayam ||",
    "GR14jivrkadu:908": " iti śrī-vṛndāvana-vāsinaḥ kasyacij jīvasya śrī-rādhā-kṛṣṇārcana-dīpikā",
    "GR14jivrkadu:909": " sadā dedīpyamānatām apadyatām || śrī-guru-caraṇa-kamalebhyo namaḥ |",
    "GR14jivrkadu:910": " śrī-kṛṣṇa-caitanya-candrāya namaḥ |",
    "GR14jivrkadu:911": " śrī-rādhā-dāmodarābhyāṃ namaḥ Padyāvalī 259; SKM 1.55.3, RKAD 260umāpatidharasya ||"
}