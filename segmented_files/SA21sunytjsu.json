{
  "SA21sunytjsu:0_0": "Tatvajñānasaṃsiddhiḥ",
  "SA21sunytjsu:1_0": "om namaḥ śrībhagavatyai vajravārāhyai //",
  "SA21sunytjsu:1_1": "ānandāmbudhimaṇḍanādupagatā sambuddhalakṣmīrasau",
  "SA21sunytjsu:1_2": "sarvākāraguṇānvitā jagadaghadhvāntaughavidhvaṃsinī /",
  "SA21sunytjsu:1_3": "jyotirjñānanidherdhṛtiḥ smṛtinidheḥ śāntirmanīṣānidheḥ",
  "SA21sunytjsu:1_4": "pāyādvajravirāsinī bhagavatī lokatrayaṃ durgateḥ //",
  "SA21sunytjsu:tjs_0.2_0": "śrīvajradevīpadapadmareṇu, rājiṃ namaskṛtya guroḥ padaṃ ca /",
  "SA21sunytjsu:tjs_0.2_1": "śrīsambaraṃ saṃvṛtavodhicittaṃ, prajñākṛpādvaitapadaṃ praśastam //",
  "SA21sunytjsu:tjs_0.3_0": "vajradevīpadadvaṃdvavandanānandavarttinā /",
  "SA21sunytjsu:tjs_0.3_1": "bhikṣuṇā jñānandreṇa candrevasuvaśarmaṇā //",
  "SA21sunytjsu:tjs_0.4_0": "sādhanaṃ vajravārāhyāḥ svārthaṃkiñjidvibhajyate /",
  "SA21sunytjsu:tjs_0.4_1": "subhāṣitaprade nityaṃ matiḥ kalpanasotsukā //",
  "SA21sunytjsu:tjs_0.5_0": "tataḥśradvāpareṇedaṃ mandasvalpadhiyā mayā /",
  "SA21sunytjsu:tjs_0.5_1": "karttavya na mama doṣo vīkṣaṇīyo mahājanaiḥ //",
  "SA21sunytjsu:2_0": "om namaḥ śrī vajravārāhyai",
  "SA21sunytjsu:2_1": "udyātā talacakrato 'niladhutā vidyucchaṭābhāsvarā,",
  "SA21sunytjsu:2_2": "dagdhālitritayā trilokamahitā pīyūṣadhārāplutā /",
  "SA21sunytjsu:2_3": "buddhajñānarasāvilā vikaluṣā svānandasandohadā",
  "SA21sunytjsu:2_4": "bhāvābhāvavicāraṇāvirahitā vārāhikā pātu vaḥ //",
  "SA21sunytjsu:3_0": "nirmāṇālidineśamaṇḍalagatā kādyādivarṇāvṛtā,",
  "SA21sunytjsu:3_1": "prajbālajvalanojvalāmṛtasavā sūkṣmājasūtropamā",
  "SA21sunytjsu:tjs_1.2_0": "vidyābuddhakadamvakaṃ dahati yā cakratrayorbhedinī",
  "SA21sunytjsu:tjs_1.2_1": "sānandā lalitordvagā sphuratu vo vārāhikā cetasi //",
  "SA21sunytjsu:tjs_1.3_0": "praṇipatya vajrapūrvāṃ vārāhīṃ vajrayoginīm /",
  "SA21sunytjsu:tjs_1.3_1": "śirasā svasmṛtaye vakṣye 'haṃ tattvajñānasya saṃsiddhim //",
  "SA21sunytjsu:tjs_1.4_0": "vijanamano 'nukūlasthānaṃ nāthāṃkakaḥ praviśetsudhīḥ /",
  "SA21sunytjsu:tjs_1.4_1": "tatra sukumāramāsanamupaviśya vibhāvayecchuddhiṃ //",
  "SA21sunytjsu:tjs_1.5_0": "tadanu ca ṣaṣṭhajinena tryakṣarajaptena vajradharahṛdayaṃ /",
  "SA21sunytjsu:tjs_1.5_1": "saṃlikhyānāmikayā, lohitakusumārcitaṃ kuryāt //",
  "SA21sunytjsu:tjs_1.6_0": "tadanu paramādyapātre karakamalaṃ dakṣiṇetaraṃ kṣiptvā /",
  "SA21sunytjsu:tjs_1.6_1": "vidadhīta savanaṃ yathopadeśaṃ śayasparśāt //",
  "SA21sunytjsu:tjs_1.7_0": "pravidhāya karanyāsaṃ bṛddhāṅguṣṭhāṅgulisamāyogāt /",
  "SA21sunytjsu:tjs_1.7_1": "kurvītāṅganyāsaṃ ṣaḍbhirvīreśvarīmantraiḥ //",
  "SA21sunytjsu:tjs_1.8_0": "tadanu cakravajravaropari raṅgāruṇoyogajasamamamantraṃ /",
  "SA21sunytjsu:tjs_1.8_1": "bhujagabhavaiḥ suviśiṣṭaiḥ sicayagatairavakirecchanakaiḥ //",
  "SA21sunytjsu:tjs_1.9_0": "tatra jinahṛdayacakraṃ śikhikoṭikaṃ samabhilikhya /",
  "SA21sunytjsu:tjs_1.9_1": "tadgarbhe mantrālīṃ gāṅgeyaśalākayā vilikhet //",
  "SA21sunytjsu:tjs_1.10_0": "cakrasya vāhyabhāge pūrvottarapaścimārkidigdeśe /",
  "SA21sunytjsu:tjs_1.10_1": "satsvastikānabhilikhetkrameṇa vāmahastena //",
  "SA21sunytjsu:tjs_1.11_0": "ākṛṣya vajradevīmpraviśya mantrākṣareṣu baddhvā paritoṣayet /",
  "SA21sunytjsu:tjs_1.11_1": "suvidhānāt jaḥ huṃ vaṃ horiti paṭhitvā //",
  "SA21sunytjsu:tjs_1.12_0": "tadanu saparyā vividhāstasyā vidadhīta maṃtrarūpāyāḥ /",
  "SA21sunytjsu:tjs_1.12_1": "bhakṣyairbhojyairlehyaiḥ peyaiścoṣyaiḥ sakāmaguṇaiḥ //",
  "SA21sunytjsu:tjs_1.13_0": "vividhairvalaiḥ samadanairupahāraiḥ pañcabhiratiparārdhyaiḥ /",
  "SA21sunytjsu:tjs_1.13_1": "gītaivadyairnnṛtyaiḥ pradakṣiṇāpraṇatinutibhiśca //",
  "SA21sunytjsu:tjs_1.14_0": "pratidivasaṃ pratipakṣaṃ pratimāsaṃ vā tithau daśamyāṃ /",
  "SA21sunytjsu:tjs_1.14_1": "kuryādyathoktapūjāvidhimasyāḥ siddhimākāṃkṣaṇaḥ //",
  "SA21sunytjsu:tjs_2.1_0": "atha kṛtavāhyārcanavidhirurukaruṇo nirmitāridhyāvje //",
  "SA21sunytjsu:tjs_2.1_1": "vyasuhṛyoṣṇaguvimvāṃ dhyāyātpūrvoditāṃ devīm //",
  "SA21sunytjsu:4_0": "saṃdhyāsindūravarṇāṃ kharakaranikarāyāstasaptārkkakāntīṃ /",
  "SA21sunytjsu:tjs_2.2_0": "vibhrāṇāṃ vāmadoṣṇā kamalamatisitaṃ raktapūrṇadhvajāḍhyāṃ /",
  "SA21sunytjsu:tjs_2.2_1": "kālyā dambholikālyā parigataśirasaṃ muktamūrddhokhahastāṃ //",
  "SA21sunytjsu:tjs_2.2_2": "muṇḍālīmaṇḍitāṅgīṃ mukhagaladasṛjaṃ svādaguṃ muktanādāṃ,",
  "SA21sunytjsu:tjs_2.2_3": "savye corddhaṃkirāsyāṃ varaśubhagamanāṃ krodhamūlānanāntāṃ /",
  "SA21sunytjsu:tjs_2.2_4": "sānandāṃ sānurāgāṃ vividharasayutāmarddhaparyyaṅkanṛtyāṃ",
  "SA21sunytjsu:tjs_2.2_5": "mudrāṣaṇmudritāṅgīṃ vyapagatavasanāṃ ṣoḍaśāvdāṃ varāṅgīm //",
  "SA21sunytjsu:tjs_2.4_0": "jñānākarṣādividhiḥ prāgiva kṛtvā vidhānavinmaṃntrī /",
  "SA21sunytjsu:tjs_2.4_1": "svastikamalikābhimukhaṃ bhramantamekaṃ drūtaṃ dhyāyāt //",
  "SA21sunytjsu:tjs_2.5_0": "tadanu viyadvatī dhātau trikūṭagirigahvare bhramaccakraṃ /",
  "SA21sunytjsu:tjs_2.5_1": "prāguktamiva dhyāyādraktaṃ jājyalyamānaṃ sat //",
  "SA21sunytjsu:tjs_2.6a_0": "tatra sthiramivātivegānnirvātaniṣkampadīpamiva dīptaṃ /",
  "SA21sunytjsu:tjs_2.6a_1": "drāvayedurusukhacakraṃ śravadamṛtasārakṛtasavanam //",
  "SA21sunytjsu:tjs_2.6b_0": "kāyatrayasvabhāvaṃ paramaṃ sahajātmakaṃ jagadvyāpinaṃ /",
  "SA21sunytjsu:tjs_2.6b_1": "sphuradamitaśāntasantatiṃ paśyetpaścātsukhaṃ paścāt //",
  "SA21sunytjsu:tjs_2.7_0": "pratidivasaṃ pratisandhyaṃ yathākṣaṇamvā vibhāvayedetat /",
  "SA21sunytjsu:tjs_2.7_1": "yāvatsiddhinimittaṃ tāvadidamucyate vyaktam //",
  "SA21sunytjsu:tjs_2.8_0": "ayatnajaprītilayānubandhanāt yadā bhavedvyaktamidaṃ vibhāvitam //",
  "SA21sunytjsu:tjs_2.8_1": "kaśācapeṭādiha naiva vedanā tadā bhavetsiddhiradūravarttinī //",
  "SA21sunytjsu:tjs_2.9_0": "pratāḍitānāṃ paṇavādikānāṃ paṭudhvanirnaśrutagocaraścet /",
  "SA21sunytjsu:tjs_2.9_1": "yadāpyate bodhiranuttarāgrā svapne cirāddhyānavatāgrasiddhiḥ //",
  "SA21sunytjsu:tjs_2.10_0": "dṛṣṭvā siddhinimittaṃ pitṛvanagirikuñje vṛkṣamūlādau /",
  "SA21sunytjsu:tjs_2.10_1": "nivasannutpannakramayogamajasraṃ sudhīḥ kuryāt //",
  "SA21sunytjsu:tjs_2.11_0": "siddhau vasudhādīnāṃ bhavatī layo hyuttarottarakramaśaḥ /",
  "SA21sunytjsu:tjs_2.11_1": "khyāti tadā gaganābhaṃ prabhāsvaraṃ jñānamātraṃ sat //",
  "SA21sunytjsu:tjs_2.12_0": "jānīyāttaccihnaiścihnāni tu pañcadhā vidustajjñāḥ /",
  "SA21sunytjsu:tjs_2.12_1": "ata eva tāni yogī samāhito lakṣayenmanasā //",
  "SA21sunytjsu:tjs_2.13_0": "prathamaṃ mṛgatṛṣṇābhaṃ dhūmākāraṃ dvitīyakaṃ cihnaṃ /",
  "SA21sunytjsu:tjs_2.13_1": "khadyotavattṛtīyaṃ caturthaṃ dīpojvalaṃ spaṣṭaṃ //",
  "SA21sunytjsu:tjs_2.14_0": "vigatābhragaganasadṛśaṃ pañcamaṃ cihnaṃ prakāśamavikalpaṃ /",
  "SA21sunytjsu:tjs_2.14_1": "evaṃ lavdhanimitto mudrāṃ mahatīmavāpnoti //",
  "SA21sunytjsu:tjs_2.15_0": "utthātukāmaḥ praṇipatya yoginīṃ nāthaṃ ca kasthaṃ samudīrya mūḥ kṛtiṃ /",
  "SA21sunytjsu:tjs_2.15_1": "utthāya kṛtyaṃ vidadhīta tatvadhīstiṣṭhetsadā yogayugena yogavit //",
  "SA21sunytjsu:5_0": "iti tattvajñānasaṃsiddhau bhāvanāvidhiḥ // 2 //",
  "SA21sunytjsu:tjs_3.1_0": "adhyeṣitaśca bahuśaḥ śiṣyaiḥ kṛtamaṇḍalaiḥ padāvjanataiḥ //",
  "SA21sunytjsu:tjs_3.1_1": "mantrī tithau daśamyāṃ vidadhītānugrahanteṣāṃ //",
  "SA21sunytjsu:tjs_3.2_0": "saṃpūjya maṃtrarūpāṃ devīṃ cakrasthitāṃ vihitayomaḥ /",
  "SA21sunytjsu:tjs_3.2_1": "ādāya maṃtrajaptaṃ paramādyaṃ niṣkramettasmāt //",
  "SA21sunytjsu:tjs_3.3a_0": "atha vihitapañcamaṇḍalamūrddhasthāṃ tadantadakṣiṇaṃśiṣyaṃ /",
  "SA21sunytjsu:tjs_3.3a_1": "kusumasrajaṃ dadhānaṃ dhyātakenāthaṃ guruḥ paśyet //",
  "SA21sunytjsu:tjs_3.3b_0": "tadanu ca yathoktaṃ devīcakraṃ prodyanmarīcikaṃ rayavat /",
  "SA21sunytjsu:tjs_3.3b_1": "dhyātvāntabāsigātre vajrabhṛttasya saṃdadyāt //",
  "SA21sunytjsu:tjs_3.4_0": "evaṃ syādāveśastatkalikā prakampanaṃ vāṣpaḥ /",
  "SA21sunytjsu:tjs_3.4_1": "pāto jñānotpādaḥ svārūpañcāpi paripādyāḥ //",
  "SA21sunytjsu:tjs_3.6_0": "tadanu kathayetsamādhiṃ pūjāmaṃtraṃ ca vajrayoginyāḥ /",
  "SA21sunytjsu:tjs_3.6_1": "śraddhānvitasya guṇino gurubuddhābhinnasadbhakteḥ //",
  "SA21sunytjsu:tjs_3.7_0": "kathayenna yogamenaṃ sadyaḥ pratyayakaraṃ susiddhaṃvā //",
  "SA21sunytjsu:tjs_3.7_1": "śraddhāvirahitamanaso bhaktivihīnaśiṣyasya //",
  "SA21sunytjsu:tjs_3.8_0": "vidadhāti yastu pūjāṃ devīcakrasya maṃtrayuktasya /",
  "SA21sunytjsu:tjs_3.8_1": "tasyāpayānti bhayānyaṣṭau pāpāni ca mahānti //",
  "SA21sunytjsu:tjs_3.9_0": "durbhagatā dāridryaṃ vyādhijarāduḥkhadaurmanasyāni /",
  "SA21sunytjsu:tjs_3.9_1": "bhramakalikaluṣakleśāḥ pīḍā nānāvidhāścāpi //",
  "SA21sunytjsu:tjs_3.10_0": "yo japati cakramantraṃ dhyātvā hṛdaye nirodhavācāsau /",
  "SA21sunytjsu:tjs_3.10_1": "prāpnotyaṣṭau siddhīḥ pañcābhijñāṃstathāṣṭaguṇāna //",
  "SA21sunytjsu:tjs_3.11_0": "yo japati cakramantraṃ dhyātvā hṛdaye nirodhavācāsau /",
  "SA21sunytjsu:tjs_3.11_1": "prāpnotyaṣṭau siddhīḥ pañcābhijñāṃstathāṣṭaguṇāna //",
  "SA21sunytjsu:tjs_3.11_2": "dhyāyati yaḥ kiravaktrāṃ pratidavasaṃ yatnataścatuḥsaṃdhyaṃ hariharahiraṇyagarbhairjetumaśakyāṃ mṛtiṃ jayati /",
  "SA21sunytjsu:6_0": "vastrānnapānadhanadhānyaviśālabhūmiḥ prāsādadivyaśayanāsanasādhanāni /",
  "SA21sunytjsu:6_1": "tasyodbhavanti dayitā vividhāśca vidyā, yo bhāvayatyaśanikolamukhīṃ sacakrāṃ // 12 //",
  "SA21sunytjsu:7_0": "iti tatvajñānasaṃsiddhau sānuśaṃsā śiṣyānugrahavidhiḥ //",
  "SA21sunytjsu:tjs_4.1_0": "maṃtroddhāramataḥ paramadhidhāsye vajrayoginīhṛdayaṃ /",
  "SA21sunytjsu:tjs_4.1_1": "karṇātkarṇamupāgatamāsyādāsyaṃ tathākramataḥ //",
  "SA21sunytjsu:tjs_4.2_0": "pūrvoditamiva cakra saṃlikhyaṃ marudgaṇālayopetāṃ /",
  "SA21sunytjsu:tjs_4.2_1": "tatra likhetparipāṭita ālikāliṃ tathaiva koṇaṃ //",
  "SA21sunytjsu:tjs_4.3_0": "jhādharagaṃ ḍādharasthaṃ hādharagavibhūṣitaṃ samāyuktaṃ /",
  "SA21sunytjsu:tjs_4.3_1": "trikamādito vilikhyaṃ sadakṣaraṃ tatvaparidīpi //",
  "SA21sunytjsu:tjs_4.4_0": "bhorddhagataṃ chorddhasthitasametaṭorddhasthitaṃ tadanu lekhyaṃ /",
  "SA21sunytjsu:tjs_4.4_1": "ḍādharayutaṃ ṣādhāragaṃ ṣorddhasthitayuktaśorddhagataṃ //",
  "SA21sunytjsu:tjs_4.5_0": "ñādharayutaḷtalasthaṃ ṭādharayutaporddhasaṃsthitaṃ /",
  "SA21sunytjsu:tjs_4.5_1": "tadanu ṭhādharagānvitaphorddhagaṃ aivāmayutaṃ haṭāntasthaṃ //",
  "SA21sunytjsu:tjs_4.6_0": "casamadhyagataṃ ṭhasavyagasametaṃ bhādharasusaṃsthitaṃ /",
  "SA21sunytjsu:tjs_4.6_1": "tadanu hathamadhyagataṃ tavāmayuktaṃ ṭhalamadhyaga paścāt //",
  "SA21sunytjsu:tjs_4.7_0": "sarvakarāntaphamadhyagaṃ tṛtīyavargādivāmagasametaṃ /",
  "SA21sunytjsu:tjs_4.7_1": "ṇorddhayutaṃ lādharagaṃ chorddhasthaṃ bhatalagaṃ ṭhasavyayutaṃ //",
  "SA21sunytjsu:tjs_4.8_0": "torddhagayutaṃ ṣādharagaṃ thorddhadasaṃyuktaṃ ṇādharagaṃ paścāt /",
  "SA21sunytjsu:tjs_4.8_1": "phādharagaṃ ṭhādharasaṃyuktaṃ phorddhasthaṃ ṇorddhayuktaṃ lādharagaṃ //",
  "SA21sunytjsu:tjs_4.9_0": "ḍādharaśūnyasametaṃ trivatalagaṃ corddhasthitaṃ ratalaṃ /",
  "SA21sunytjsu:tjs_4.9_1": "thādharayutaṃ śādharagaṃ ñādharasamāyuktaṃ cāpi //",
  "SA21sunytjsu:tjs_4.10_0": "sayamadhyagaṃ jhavāmagasametamuktākṣarakṛto rahasyaḥ /",
  "SA21sunytjsu:tjs_4.10_1": "maṃtroyamaśanīdevyā lekhyo japyo vibhāvyaśca //",
  "SA21sunytjsu:tjs_4.11_0": "cintāmaṇiḥ kalpakuṭhāgrakumbhaḥ śrīkāmadugdhenurapi praśastāḥ /",
  "SA21sunytjsu:tjs_4.11_1": "te sādhyamānā dadatīha vittānyayantu saukhyaṃ sadhanaṃ dadāti //",
  "SA21sunytjsu:8_0": "iti tatvajñānasaṃsiddhau mantrauddhāravidhiḥ //",
  "SA21sunytjsu:9_0": "yasminnayaṃ pātragatevyalikhya, pūjānimittaṃ vidhinā vidhijñaḥ /",
  "SA21sunytjsu:9_1": "bālasya rakṣā vidhivadvidheyā, vaddhena dokaṇṭhaśikhāsuvāhau // 1 //",
  "SA21sunytjsu:9_2": "dṛṣṭvāpayānti bhujagāḥ śiśukaṃ sarakṣaṃ, bhūtā grahā niśicarāḥ sapiśācasaṃghāḥ /",
  "SA21sunytjsu:9_3": "anye ca bālakabharyārttikarāḥ subhīmāḥ siṃhaṃ yathā vanacarā valinambhayārttāḥ // 2 //",
  "SA21sunytjsu:9_4": "saṃprāpya sadupadeśaṃ dṛṣṭvā saṃpratyayaṃ ca yogasya /",
  "SA21sunytjsu:9_5": "siddhiriyaṃ samabhilekhi sphuradamalajñānasavaṃsatiḥ // 3 //",
  "SA21sunytjsu:9_6": "tasmāttatsaṃprāptyai saṃsevyaṃ saguroḥ padāmburuhaṃ /",
  "SA21sunytjsu:9_7": "sānnā pradānabidhinā kāyakleśaiḥ praṇāmaiśca // 4 //",
  "SA21sunytjsu:9_8": "tatvajñānāgrasiddhirvahuhitajananī yā janasyeva loke",
  "SA21sunytjsu:9_9": "satvānāṃ yanmayosītkuśalamakaluṣaṃ pūrvacadrāṃśuśubhraṃ /",
  "SA21sunytjsu:9_10": "bhūyāsustena lokāḥ kalimalavikalā śuddhāsambodhibhājo",
  "SA21sunytjsu:9_11": "labdhvā mudrāmudārāṃ bhavabhayaśamanīṃ sarvasatvārthakartrīṃ //",
  "SA21sunytjsu:10_0": "samāptoyaṃ tatvajñānasaṃsiddhirnāma svādhiṣṭhānaśceti śubham sarvadā"
}