{
    "T01n812u_001:0": " avadhānastotram (vandanāstavaṃ vā)",
    "T01n812u_001:1": " om namo lokanāthāya",
    "T01n812u_001:2": " ārādhito'si bhujagāsuralokasaṃghairgandharvayakṣamunibhiḥ parivanditāya |",
    "T01n812u_001:3": " dvātriṃśadādivaralakṣaṇabhūṣitāya nityaṃ namāmi śirasā karuṇāmayāya || 1 ||",
    "T01n812u_001:4": " bālārkakoṭisamatejakalevarāya ālokite sugataśekharadhāritāya |",
    "T01n812u_001:5": " śubhrāṃśumaulitilakāya jaṭadharāya nityaṃ namāmi śirasā karuṇāmayāya || 2 ||",
    "T01n812u_001:6": " ambhojapāṇikamalāsanasaṃsthitāya yajñopavītaphaṇirājasumaṇḍitāya |",
    "T01n812u_001:7": " ratnādihārakanakojjvalabhūṣitāya nityaṃ namāmi śirasā karuṇāmayāya || 3 ||",
    "T01n812u_001:8": " utpādabhaṅgabhavasāgaratārakāya durgrāhadurgatibhuvāṃ parimocakāya |",
    "T01n812u_001:9": " rāgādidoṣaparimukta sunirmalāya nityaṃ namāmi śirasā karuṇāmayāya || 4 ||",
    "T01n812u_001:10": " maitryādibhiścaturabrahmavihāraṇāya dhārāmṛtaiḥ sakalasattvasupoṣaṇāya |",
    "T01n812u_001:11": " mohāndhakārakṛtadoṣavidāraṇāya nityaṃ namāmi śirasā karuṇāmayāya || 5 ||",
    "T01n812u_001:12": " daityendravaṃśavalitāraṇamokṣadāya sattvopakāratvaritakṛtaniścayāya |",
    "T01n812u_001:13": " sarvajñajñānaparipūritadeśanāya nityaṃ namāmi śirasā karuṇāmayāya || 6 ||",
    "T01n812u_001:14": " aṣṭādaśanarakamārgaviśodhanāya ajñānagāḍhatimiraparidhvaṃsanāya |",
    "T01n812u_001:15": " jñānaikadṛṣṭivyavalokitamokṣadāya nityaṃ namāmi śirasā karuṇāmayāya || 7 ||",
    "T01n812u_001:16": " tvaṃ lokanātha bhuvaneśvara supradāya dāridrayaduḥkhamayapañjaradāraṇāya |",
    "T01n812u_001:17": " tvatpādapaṅkajayugaprativanditāya nityaṃ namāmi śirasā karuṇāmayāya || 8 ||",
    "T01n812u_001:18": " mārtaṇḍamaṇḍalarucistathatāsvabhāvaṃ tvāṃ naumyahaṃ suphaladaṃ vimalaprabhāvam |",
    "T01n812u_001:19": " cintāmaṇiṃ susadṛśaṃ tvatidurbhago'haṃ nityaṃ namāmi śirasā karuṇāmayāya || 9 ||",
    "T01n812u_001:20": " yadbhaktito daśanakhāñjalisottamāṅgamaṣṭāṅgakaiḥ praṇamitaṃ tava pādapadma |",
    "T01n812u_001:21": " duḥkhārṇave patitamuddhara māṃ kṛpālo nityaṃ namāmi śirasā karuṇāmayāya || 10 ||",
    "T01n812u_001:22": " saptāṣṭabhūtagatamādhavaśuklapakṣe tārāpunarvasu sahe bhṛgusūnuvāre |",
    "T01n812u_001:23": " śrīkrauṃcadāraṇatithau ca stutiṃ karomi me dehi vāñchitaphalaṃ bhuvanaikanātha || 11 ||",
    "T01n812u_001:24": " ye paṭhanti mahāpuṇyaṃ pavitraṃ pāpanāśanam |",
    "T01n812u_001:25": " sarvakāmārthasiddhiṃ ca gamiṣyanti sukhāvatīm || 12 ||",
    "T01n812u_001:26": " śrīmadāryāvalokiteśvarabhaṭṭārakasyāvadhānastotraṃ samāptam ||"
}