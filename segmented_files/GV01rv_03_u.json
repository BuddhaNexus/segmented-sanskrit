{
    "GV01rv_03_u:0": " RV_03.001.01.1{13} somasya mā tavasaṃ vakṣyagne vahniṃ cakartha vidathe yajadhyai",
    "GV01rv_03_u:1": " RV_03.001.01.2{13} devānachā dīdyad yuñje adriṃ śamāye agne tanvaṃjuṣasva",
    "GV01rv_03_u:2": " RV_03.001.02.1{13} prāñcaṃ yajñaṃ cakṛma vardhatāṃ gīḥ samidbhiragniṃ namasā duvasyan",
    "GV01rv_03_u:3": " RV_03.001.02.2{13} divaḥ śaśāsurvidathā kavīnāṃ gṛtsāya cit tavase gātumīṣuḥ",
    "GV01rv_03_u:4": " RV_03.001.03.1{13} mayo dadhe medhiraḥ pūtadakṣo divaḥ subandhurjanuṣā pṛthivyāḥ",
    "GV01rv_03_u:5": " RV_03.001.03.2{13} avindannu darśatamapsvantardevāso agnimapasi svasṝṇām",
    "GV01rv_03_u:6": " RV_03.001.04.1{13} avardhayan subhagaṃ sapta yahvīḥ śvetaṃ jajñānamaruṣammahitvā",
    "GV01rv_03_u:7": " RV_03.001.04.2{13} śiśuṃ na jātamabhyāruraśvā devāso agniṃjaniman vapuṣyan",
    "GV01rv_03_u:8": " RV_03.001.05.1{13} śukrebhiraṅgai raja ātatanvān kratuṃ punānaḥ kavibhiḥ pavitraiḥ",
    "GV01rv_03_u:9": " RV_03.001.05.2{13} śocirvasānaḥ paryāyurapāṃ śriyo mimīte bṛhatīranūnāḥ",
    "GV01rv_03_u:10": " RV_03.001.06.1{14} vavrājā sīmanadatīradabdhā divo yahvīravasānā anagnāḥ",
    "GV01rv_03_u:11": " RV_03.001.06.2{14} sanā atra yuvatayaḥ sayonīrekaṃ garbhaṃ dadhire sapta vāṇīḥ",
    "GV01rv_03_u:12": " RV_03.001.07.1{14} stīrṇā asya saṃhato viśvarūpā ghṛtasya yonau sravathe madhūnām",
    "GV01rv_03_u:13": " RV_03.001.07.2{14} asthuratra dhenavaḥ pinvamānā mahī dasmasya mātarā samīcī",
    "GV01rv_03_u:14": " RV_03.001.08.1{14} babhrāṇaḥ sūno sahaso vyadyaud dādhānaḥ śukrā rabhasā vapūṃṣi",
    "GV01rv_03_u:15": " RV_03.001.08.2{14} ścotanti dhārā madhuno ghṛtasya vṛṣā yatra vāvṛdhe kāvyena",
    "GV01rv_03_u:16": " RV_03.001.09.1{14} pituścidūdharjanuṣā viveda vyasya dhārā asṛjad vi dhenāḥ",
    "GV01rv_03_u:17": " RV_03.001.09.2{14} guhā carantaṃ sakhibhiḥ śivebhirdivo yahvībhirnaguhā babhūva",
    "GV01rv_03_u:18": " RV_03.001.10.1{14} pituśca garbhaṃ janituśca babhre pūrvīreko adhayat pīpyānāḥ",
    "GV01rv_03_u:19": " RV_03.001.10.2{14} vṛṣṇe sapatnī śucaye sabandhū ubhe asmai manuṣyeni pāhi",
    "GV01rv_03_u:20": " RV_03.001.11.1{15} urau mahānanibādhe vavardhāpo agniṃ yaśasaḥ saṃ hi pūrvīḥ",
    "GV01rv_03_u:21": " RV_03.001.11.2{15} ṛtasya yonāvaśayad damūnā jāmīnāmagnirapasisvasṝṇām",
    "GV01rv_03_u:22": " RV_03.001.12.1{15} akro na babhriḥ samithe mahīnāṃ didṛkṣeyaḥ sūnave bhāṛjīkaḥ",
    "GV01rv_03_u:23": " RV_03.001.12.2{15} udusriyā janitā yo jajānāpāṃ garbho nṛtamo yahvo agniḥ",
    "GV01rv_03_u:24": " RV_03.001.13.1{15} apāṃ garbhaṃ darśatamoṣadhīnāṃ vanā jajāna subhagā virūpam",
    "GV01rv_03_u:25": " RV_03.001.13.2{15} devāsaścin manasā saṃ hi jagmuḥ paniṣṭhaṃ jātaṃ tavasaṃ duvasyan",
    "GV01rv_03_u:26": " RV_03.001.14.1{15} bṛhanta id bhānavo bhāṛjīkamagniṃ sacanta vidyuto na śukrāḥ",
    "GV01rv_03_u:27": " RV_03.001.14.2{15} guheva vṛddhaṃ sadasi sve antarapāra ūrve amṛtanduhānāḥ",
    "GV01rv_03_u:28": " RV_03.001.15.1{15} īḷe ca tvā yajamāno havirbhirīḷe sakhitvaṃ sumatiṃ nikāmaḥ",
    "GV01rv_03_u:29": " RV_03.001.15.2{15} devairavo mimīhi saṃ jaritre rakṣā ca no damyebhiranīkaiḥ",
    "GV01rv_03_u:30": " RV_03.001.16.1{16} upakṣetārastava supraṇīte 'gne viśvāni dhanyā dadhānāḥ",
    "GV01rv_03_u:31": " RV_03.001.16.2{16} suretasā śravasā tuñjamānā abhi ṣyāma pṛtanāyūnradevān",
    "GV01rv_03_u:32": " RV_03.001.17.1{16} ā devānāmabhavaḥ keturagne mandro viśvāni kāvyāni vidvān",
    "GV01rv_03_u:33": " RV_03.001.17.2{16} prati martānavāsayo damūnā anu devān rathiro yāsisādhan",
    "GV01rv_03_u:34": " RV_03.001.18.1{16} ni duroṇe amṛto martyānāṃ rājā sasāda vidathāni sādhan",
    "GV01rv_03_u:35": " RV_03.001.18.2{16} ghṛtapratīka urviyā vyadyaudagnirviśvāni kāvyāni vidvān",
    "GV01rv_03_u:36": " RV_03.001.19.1{16} ā no gahi sakhyebhiḥ śivebhirmahān mahībhirūtibhiḥ saraṇyan",
    "GV01rv_03_u:37": " RV_03.001.19.2{16} asme rayiṃ bahulaṃ santarutraṃ suvācaṃ bhāgaṃ yaśasaṃ kṛdhī naḥ",
    "GV01rv_03_u:38": " RV_03.001.20.1{16} etā te agne janimā sanāni pra pūrvyāya nūtanāni vocam",
    "GV01rv_03_u:39": " RV_03.001.20.2{16} mahānti vṛṣṇe savanā kṛtemā janmañ-janman nihito jātavedāḥ",
    "GV01rv_03_u:40": " RV_03.001.21.1{16} janmañ-janman nihito jātavedā viśvāmitrebhiridhyate ajasraḥ",
    "GV01rv_03_u:41": " RV_03.001.21.2{16} tasya vayaṃ sumatau yajñiyasyāpi bhadre saumanase syāma",
    "GV01rv_03_u:42": " RV_03.001.22.1{16} imaṃ yajñaṃ sahasāvan tvaṃ no devatrā dhehi sukrato rarāṇaḥ",
    "GV01rv_03_u:43": " RV_03.001.22.2{16} pra yaṃsi hotarbṛhatīriṣo no 'gne mahi dravinamā yajasva",
    "GV01rv_03_u:44": " RV_03.001.23.1{16} iḷāmagne purudaṃsaṃ saniṃ goḥ śaśvattamaṃ havamānāyasādha",
    "GV01rv_03_u:45": " RV_03.001.23.2{16} syān naḥ sūnustanayo vijāvāgne sā te sumatirbhutvasme",
    "GV01rv_03_u:46": " RV_03.002.01.1{17} vaiśvānarāya dhiṣaṇām ṛtāvṛdhe ghṛtaṃ na pūtamagnayejanāmasi",
    "GV01rv_03_u:47": " RV_03.002.01.2{17} dvitā hotāraṃ manuṣaśca vāghato dhiyā rathaṃna kuliśaḥ sam ṛṇvati",
    "GV01rv_03_u:48": " RV_03.002.02.1{17} sa rocayajjanuṣā rodasī ubhe sa mātrorabhavat putra īḍyaḥ",
    "GV01rv_03_u:49": " RV_03.002.02.2{17} havyavāḷ agnirajaraścanohito dūḷabho viśāmatithirvibhāvasuḥ",
    "GV01rv_03_u:50": " RV_03.002.03.1{17} kratvā dakṣasya taruṣo vidharmaṇi devāso agniṃ janayanta cittibhiḥ",
    "GV01rv_03_u:51": " RV_03.002.03.2{17} rurucānaṃ bhānunā jyotiṣā mahāmatyaṃ na vājaṃ saniṣyannupa bruve",
    "GV01rv_03_u:52": " RV_03.002.04.1{17} ā mandrasya saniṣyanto vareṇyaṃ vṛṇīmahe ahrayaṃ vājamṛgmiyam",
    "GV01rv_03_u:53": " RV_03.002.04.2{17} rātiṃ bhṛgūṇāmuśijaṃ kavikratumagniṃ rājantaṃ divyena śociṣā",
    "GV01rv_03_u:54": " RV_03.002.05.1{17} agniṃ sumnāya dadhire puro janā vājaśravasamiha vṛktabarhiṣaḥ",
    "GV01rv_03_u:55": " RV_03.002.05.2{17} yatasrucaḥ surucaṃ viśvadevyaṃ rudraṃ yajñānāṃsādhadiṣṭimapasām",
    "GV01rv_03_u:56": " RV_03.002.06.1{18} pāvakaśoce tava hi kṣayaṃ pari hotaryajñeṣu vṛktabarhiṣo naraḥ",
    "GV01rv_03_u:57": " RV_03.002.06.2{18} agne duva ichamānāsa āpyamupāsate draviṇaṃ dhehi tebhyaḥ",
    "GV01rv_03_u:58": " RV_03.002.07.1{18} ā rodasī apṛṇadā svarmahajjātaṃ yadenamapaso adhārayan",
    "GV01rv_03_u:59": " RV_03.002.07.2{18} so adhvarāya pari ṇīyate kaviratyo na vājasātayecanohitaḥ",
    "GV01rv_03_u:60": " RV_03.002.08.1{18} namasyata havyadātiṃ svadhvaraṃ duvasyata damyaṃ jātavedasam",
    "GV01rv_03_u:61": " RV_03.002.08.2{18} rathīrṛtasya bṛhato vicarṣaṇiragnirdevānāmabhavat purohitaḥ",
    "GV01rv_03_u:62": " RV_03.002.09.1{18} tisro yahvasya samidhaḥ parijmano 'gnerapunannuśijo amṛtyavaḥ",
    "GV01rv_03_u:63": " RV_03.002.09.2{18} tāsāmekāmadadhurmartye bhujamu lokamu dve upa jāmimīyatuḥ",
    "GV01rv_03_u:64": " RV_03.002.10.1{18} viśāṃ kaviṃ viśpatiṃ mānuṣīriṣaḥ saṃ sīmakṛṇvan svadhitiṃ na tejase",
    "GV01rv_03_u:65": " RV_03.002.10.2{18} sa udvato nivato yāti veviṣat sa garbhameṣu bhuvaneṣu dīdharat",
    "GV01rv_03_u:66": " RV_03.002.11.1{19} sa jinvate jaṭhareṣu prajajñivān vṛṣā citreṣu nānadan na siṃhaḥ",
    "GV01rv_03_u:67": " RV_03.002.11.2{19} vaiśvānaraḥ pṛthupājā amartyo vasu ratnā dayamāno vi dāśuṣe",
    "GV01rv_03_u:68": " RV_03.002.12.1{19} vaiśvānaraḥ pratnathā nākamāruhad divas pṛṣṭhaṃ bhandamānaḥ sumanmabhiḥ",
    "GV01rv_03_u:69": " RV_03.002.12.2{19} sa pūrvavajjanayañ jantave dhanaṃ samānamajmaṃ paryeti jāgṛviḥ",
    "GV01rv_03_u:70": " RV_03.002.13.1{19} ṛtāvānaṃ yajñiyaṃ vipramukthyamā yaṃ dadhe mātariśvā divi kṣayam",
    "GV01rv_03_u:71": " RV_03.002.13.2{19} taṃ citrayāmaṃ harikeśamīmahe sudītimagniṃ suvitāya navyase",
    "GV01rv_03_u:72": " RV_03.002.14.1{19} śuciṃ na yāmanniṣiraṃ svardṛśaṃ ketuṃ divo rocanasthāmuṣarbudham",
    "GV01rv_03_u:73": " RV_03.002.14.2{19} agniṃ mūrdhānaṃ divo apratiṣkutaṃ tamīmahe namasā vājinaṃ bṛhat",
    "GV01rv_03_u:74": " RV_03.002.15.1{19} mandraṃ hotāraṃ śucimadvayāvinaṃ damūnasamukthyaṃ viśvacarṣaṇim",
    "GV01rv_03_u:75": " RV_03.002.15.2{19} rathaṃ na citraṃ vapuṣāya darśataṃ manurhitaṃ sadamid rāya īmahe",
    "GV01rv_03_u:76": " RV_03.003.01.1{20} vaiśvānarāya pṛthupājase vipo ratnā vidhanta dharuṇeṣu gātave",
    "GV01rv_03_u:77": " RV_03.003.01.2{20} agnirhi devānamṛto duvasyatyathā dharmāṇi sanatā na dūduṣat",
    "GV01rv_03_u:78": " RV_03.003.02.1{20} antardūto rodasī dasma īyate hotā niṣatto manuṣaḥ purohitaḥ",
    "GV01rv_03_u:79": " RV_03.003.02.2{20} kṣayaṃ bṛhantaṃ pari bhūṣati dyubhirdevebhiragniriṣito dhiyāvasuḥ",
    "GV01rv_03_u:80": " RV_03.003.03.1{20} ketuṃ yajñānāṃ vidathasya sā dhanaṃ viprāso agniṃ mahayanta cittibhiḥ",
    "GV01rv_03_u:81": " RV_03.003.03.2{20} apāṃsi yasminnadhi sandadhurgirastasmin sumnāni yajamāna ā cake",
    "GV01rv_03_u:82": " RV_03.003.04.1{20} pitā yajñānāmasuro vipaścitāṃ vimānamagnirvayunaṃ ca vāghatām",
    "GV01rv_03_u:83": " RV_03.003.04.2{20} ā viveśa rodasī bhūrivarpasā purupriyo bhandate dhāmabhiḥ kaviḥ",
    "GV01rv_03_u:84": " RV_03.003.05.1{20} candramagniṃ candrarathaṃ harivrataṃ vaiśvānaramapsuṣadaṃ svarvidam",
    "GV01rv_03_u:85": " RV_03.003.05.2{20} vigāhaṃ tūrṇiṃ taviṣībhirāvṛtaṃ bhūrṇiṃ devāsa iha suśriyaṃ dadhuḥ",
    "GV01rv_03_u:86": " RV_03.003.06.1{21} agnirdevebhirmanuṣaśca jantubhistanvāno yajñaṃ purupeśasaṃ dhiyā",
    "GV01rv_03_u:87": " RV_03.003.06.2{21} rathīrantarīyate sādhadiṣṭibhirjīro damūnā abhiśasticātanaḥ",
    "GV01rv_03_u:88": " RV_03.003.07.1{21} agne jarasva svapatya āyunyūrjā pinvasva samiṣo didīhi naḥ",
    "GV01rv_03_u:89": " RV_03.003.07.2{21} vayāṃsi jinva bṛhataśca jāgṛva uśig devānāmasi sukraturvipām",
    "GV01rv_03_u:90": " RV_03.003.08.1{21} viśpatiṃ yahvamatithiṃ naraḥ sadā yantāraṃ dhīnāmuśijaṃ ca vāghatām",
    "GV01rv_03_u:91": " RV_03.003.08.2{21} adhvarāṇāṃ cetanaṃ jātavedasaṃ pra śaṃsanti namasā jūtibhirvṛdhe",
    "GV01rv_03_u:92": " RV_03.003.09.1{21} vibhāvā devaḥ suraṇaḥ pari kṣitīragnirbabhūva śavasāsumadrathaḥ",
    "GV01rv_03_u:93": " RV_03.003.09.2{21} tasya vratāni bhūripoṣiṇo vayamupa bhūṣemadama ā suvṛktibhiḥ",
    "GV01rv_03_u:94": " RV_03.003.10.1{21} vaiśvānara tava dhāmānyā cake yebhiḥ svarvidabhavo vicakṣaṇa",
    "GV01rv_03_u:95": " RV_03.003.10.2{21} jāta āpṛṇo bhuvanāni rodasī agne tā visvā paribhūrasi tmanā",
    "GV01rv_03_u:96": " RV_03.003.11.1{21} vaiśvānarasya daṃsanābhyo bṛhadariṇādekaḥ svapasyayā kaviḥ",
    "GV01rv_03_u:97": " RV_03.003.11.2{21} ubhā pitarā mahayannajāyatāgnirdyāvāpṛthivī bhūriretasā",
    "GV01rv_03_u:98": " RV_03.004.01.1{22} samit-samit sumanā bodhyasme śucā-śucā sumatiṃ rāsi vasvaḥ",
    "GV01rv_03_u:99": " RV_03.004.01.2{22} ā deva devān yajathāya vakṣi sakhā sakhīn sumanā yakṣyagne",
    "GV01rv_03_u:100": " RV_03.004.02.1{22} yaṃ devāsastrirahannāyajante dive-dive varuṇo mitro agniḥ",
    "GV01rv_03_u:101": " RV_03.004.02.2{22} semaṃ yajñaṃ madhumantaṃ kṛdhī nastanūnapād ghṛtayoniṃ vidhantam",
    "GV01rv_03_u:102": " RV_03.004.03.1{22} pra dīdhitirviśvavārā jigāti hotāramiḷaḥ prathamaṃ yajadhyai",
    "GV01rv_03_u:103": " RV_03.004.03.2{22} achā namobhirvṛṣabhaṃ vandadhyai sa devān yakṣadiṣito yajīyān",
    "GV01rv_03_u:104": " RV_03.004.04.1{22} ūrdhvo vāṃ gāturadhvare akāryūrdhvā śocīṃṣi prasthitā rajāṃsi",
    "GV01rv_03_u:105": " RV_03.004.04.2{22} divo vā nābhā nyasādi hotā stṛṇīmahi devavyacā vi barhiḥ",
    "GV01rv_03_u:106": " RV_03.004.05.1{22} sapta hotrāṇi manasā vṛṇānā invanto viśvaṃ prati yannṛtena",
    "GV01rv_03_u:107": " RV_03.004.05.2{22} nṛpeśaso vidatheṣu pra jātā abhīmaṃ yajñaṃ vi caranta pūrvīḥ",
    "GV01rv_03_u:108": " RV_03.004.06.1{23} ā bhandamāne uṣasā upāke uta smayete tanvā virūpe",
    "GV01rv_03_u:109": " RV_03.004.06.2{23} yathā no mitro varuṇo jujoṣadindro marutvānuta vā mahobhiḥ",
    "GV01rv_03_u:110": " RV_03.004.07.1{23} daivyā hotārā prathamā ny ṛñje sapta pṛkṣāsaḥ svadhayāmadanti",
    "GV01rv_03_u:111": " RV_03.004.07.2{23} ṛtaṃ śaṃsanta ṛtamit ta āhuranu vrataṃ vratapā dīdhyānāḥ",
    "GV01rv_03_u:112": " RV_03.004.08.1{23} ā bhāratī bhāratībhiḥ sajoṣā iḷā devairmanuṣyebhiragniḥ",
    "GV01rv_03_u:113": " RV_03.004.08.2{23} sarasvatī sārasvatebhirarvāk tisro devīrbarhiredaṃ sadantu",
    "GV01rv_03_u:114": " RV_03.004.09.1{23} tan nasturīpamadha poṣayitnu deva tvaṣṭarvi rarāṇaḥ syasva",
    "GV01rv_03_u:115": " RV_03.004.09.2{23} yato vīraḥ karmaṇyaḥ sudakṣo yuktagrāvā jāyate devakāmaḥ",
    "GV01rv_03_u:116": " RV_03.004.10.1{23} vanaspate 'va sṛjopa devānagnirhaviḥ śamitā sūdayāti",
    "GV01rv_03_u:117": " RV_03.004.10.2{23} sedu hotā satyataro yajāti yathā devānāṃ janimāni veda",
    "GV01rv_03_u:118": " RV_03.004.11.1{23} ā yāhyagne samidhāno arvāṃ indreṇa devaiḥ sarathaṃ turebhiḥ",
    "GV01rv_03_u:119": " RV_03.004.11.2{23} barhirna āstāmaditiḥ suputrā svāhā devā amṛtāmādayantām",
    "GV01rv_03_u:120": " RV_03.005.01.1{24} pratyagniruṣasaścekitāno 'bodhi vipraḥ padavīḥ kavīnām",
    "GV01rv_03_u:121": " RV_03.005.01.2{24} pṛthupājā devayadbhiḥ samiddho 'pa dvārā tamaso vahnirāvaḥ",
    "GV01rv_03_u:122": " RV_03.005.02.1{24} pred vagnirvāvṛdhe stomebhirgīrbhi stotṝṇāṃ namasya ukthaiḥ",
    "GV01rv_03_u:123": " RV_03.005.02.2{24} pūrvīrṛtasya sandṛśaścakānaḥ saṃ dūto adyauduṣaso viroke",
    "GV01rv_03_u:124": " RV_03.005.03.1{24} adhāyyagnirmānuṣīṣu vikṣvapāṃ garbho mitra ṛtena sādhan",
    "GV01rv_03_u:125": " RV_03.005.03.2{24} ā haryato yajataḥ sānvasthādabhūdu vipro havyomatīnām",
    "GV01rv_03_u:126": " RV_03.005.04.1{24} mitro agnirbhavati yat samiddho mitro hotā varuṇo jātavedāḥ",
    "GV01rv_03_u:127": " RV_03.005.04.2{24} mitro adhvaryuriṣiro damūnā mitraḥ sindhūnāmuta parvatānām",
    "GV01rv_03_u:128": " RV_03.005.05.1{24} pāti priyaṃ ripo agraṃ padaṃ veḥ pāti yajvaścarañaṃsūryasya",
    "GV01rv_03_u:129": " RV_03.005.05.2{24} pāti nābhā saptaśīrṣāṇamagniḥ pāti devānāmupamādam ṛṣvaḥ",
    "GV01rv_03_u:130": " RV_03.005.06.1{25} ṛbhuścakra īḍyaṃ cāru nāma viśvāni devo vayunāni vidvān",
    "GV01rv_03_u:131": " RV_03.005.06.2{25} sasasya carma ghṛtavat padaṃ vestadidagnī rakṣatyaprayuchan",
    "GV01rv_03_u:132": " RV_03.005.07.1{25} ā yonimagnirghṛtavantamasthāt pṛthupragāṇamuśantamuśānaḥ",
    "GV01rv_03_u:133": " RV_03.005.07.2{25} dīdyānaḥ śucirṛṣvaḥ pāvakaḥ punaḥ-punarmātarā navyasī kaḥ",
    "GV01rv_03_u:134": " RV_03.005.08.1{25} sadyo jāta oṣadhībhirvavakṣe yadī vardhanti prasvo ghṛtena",
    "GV01rv_03_u:135": " RV_03.005.08.2{25} āpa iva pravatā śumbhamānā uruśyadagniḥ pitrorupasthe",
    "GV01rv_03_u:136": " RV_03.005.09.1{25} udu ṣṭutaḥ samidhā yahvo adyaud varṣman divo adhi nābhā pṛthivyāḥ",
    "GV01rv_03_u:137": " RV_03.005.09.2{25} mitro agnirīḍyo mātariśvā dūto vakṣad yajathāya devān",
    "GV01rv_03_u:138": " RV_03.005.10.1{25} udastambhīt samidhā nākam ṛṣvo 'gnirbhavannuttamo rocanānām",
    "GV01rv_03_u:139": " RV_03.005.10.2{25} yadī bhṛgubhyaḥ pari mātariśvā guhā santaṃ havyavāhaṃ samīdhe",
    "GV01rv_03_u:140": " RV_03.005.11.1{25} iḷāmagne ...",
    "GV01rv_03_u:141": " RV_03.006.01.1{26} pra kāravo mananā vacyamānā devadrīcīṃ nayata devayantaḥ",
    "GV01rv_03_u:142": " RV_03.006.01.2{26} dakṣiṇāvāḍ vājinī prācyeti havirbharantyagnaye ghṛtācī",
    "GV01rv_03_u:143": " RV_03.006.02.1{26} ā rodasī apṛṇā jāyamāna uta pra rikthā adha nu prayajyo",
    "GV01rv_03_u:144": " RV_03.006.02.2{26} divaścidagne mahinā pṛthivyā vacyantāṃ te vahnayaḥ saptajihvāḥ",
    "GV01rv_03_u:145": " RV_03.006.03.1{26} dyauśca tvā pṛthivī yajñiyāso ni hotāraṃ sādayante damāya",
    "GV01rv_03_u:146": " RV_03.006.03.2{26} yadī viśo mānuṣīrdevayantīḥ prayasvatīrīḷate śukramarciḥ",
    "GV01rv_03_u:147": " RV_03.006.04.1{26} mahān sadhasthe dhruva ā niṣatto 'ntardyāvā māhine haryamāṇaḥ",
    "GV01rv_03_u:148": " RV_03.006.04.2{26} āskre sapatnī ajare amṛkte sabardughe urugāyasyadhenū",
    "GV01rv_03_u:149": " RV_03.006.05.1{26} vratā te agne mahato mahāni tava kratvā rodasī ā tatantha",
    "GV01rv_03_u:150": " RV_03.006.05.2{26} tvaṃ dūto abhavo jāyamānastvaṃ netā vṛṣabha carṣaṇīnām",
    "GV01rv_03_u:151": " RV_03.006.06.1{27} ṛtasya vā keśinā yogyābhirghṛtasnuvā rohitā dhuri dhiṣva",
    "GV01rv_03_u:152": " RV_03.006.06.2{27} athā vaha devān deva viśvān svadhvarā kṛṇuhi jātavedaḥ",
    "GV01rv_03_u:153": " RV_03.006.07.1{27} divaścidā te rucayante rokā uṣo vibhātīranu bhāsi pūrvīḥ",
    "GV01rv_03_u:154": " RV_03.006.07.2{27} apo yadagna uśadhag vaneṣu hoturmandrasya panayanta devāḥ",
    "GV01rv_03_u:155": " RV_03.006.08.1{27} urau vā ye antarikṣe madanti divo vā ye rocane santi devāḥ",
    "GV01rv_03_u:156": " RV_03.006.08.2{27} ūmā vā ye suhavāso yajatrā āyemire rathyo agne aśvāḥ",
    "GV01rv_03_u:157": " RV_03.006.09.1{27} aibhiragne sarathaṃ yāhyarvāṃ nānārathaṃ vā vibhavo hyaśvāḥ",
    "GV01rv_03_u:158": " RV_03.006.09.2{27} patnīvatastriṃśataṃ trīṃśca devānanuṣvadhamā vaha mādayasva",
    "GV01rv_03_u:159": " RV_03.006.10.1{27} sa hotā yasya rodasī cidurvī yajñaṃ-yajñamabhi vṛdhe gṛṇītaḥ",
    "GV01rv_03_u:160": " RV_03.006.10.2{27} prācī adhvareva tasthatuḥ sumeke ṛtāvarī ṛtajātasya satye",
    "GV01rv_03_u:161": " RV_03.006.11.1{27} iḷāmagne ...",
    "GV01rv_03_u:162": " RV_03.007.01.1{01} pra ya āruḥ śitipṛṣṭhasya dhāserā mātarā viviśuḥ sapta? vāṇīḥ",
    "GV01rv_03_u:163": " RV_03.007.01.2{01} parikṣitā pitarā saṃ carete pra sarsrāte dīrghamāyuḥ prayakṣe",
    "GV01rv_03_u:164": " RV_03.007.02.1{01} divakṣaso dhenavo vṛṣṇo aśvā devīrā tasthau madhumad vahantīḥ",
    "GV01rv_03_u:165": " RV_03.007.02.2{01} ṛtasya tvā sadasi kṣemayantaṃ paryekā carati vartaniṃ gauḥ",
    "GV01rv_03_u:166": " RV_03.007.03.1{01} ā sīmarohat suyamā bhavantīḥ patiścikitvān rayivid rayīṇām",
    "GV01rv_03_u:167": " RV_03.007.03.2{01} pra nīlapṛṣṭho atasasya dhāsestā avāsayat purudhapratīkaḥ",
    "GV01rv_03_u:168": " RV_03.007.04.1{01} mahi tvāṣṭramūrjayantīrajuryaṃ stabhūyamānaṃ vahato vahanti",
    "GV01rv_03_u:169": " RV_03.007.04.2{01} vyaṅgebhirdidyutānaḥ sadhastha ekāmiva rodasī ā viveśa",
    "GV01rv_03_u:170": " RV_03.007.05.1{01} jānanti vṛṣṇo aruṣasya śevamuta bradhnasya śāsane raṇanti",
    "GV01rv_03_u:171": " RV_03.007.05.2{01} divorucaḥ suruco rocamānā iḷā yeṣāṃ gaṇyā māhinā gīḥ",
    "GV01rv_03_u:172": " RV_03.007.06.1{02} uto pitṛbhyāṃ pravidānu ghoṣaṃ maho mahadbhyāmanayanta śūṣam",
    "GV01rv_03_u:173": " RV_03.007.06.2{02} ukṣā ha yatra pari dhānamaktoranu svaṃ dhāma jariturvavakṣa",
    "GV01rv_03_u:174": " RV_03.007.07.1{02} adhvaryubhiḥ pañcabhiḥ sapta viprāḥ priyaṃ rakṣante nihitaṃ padaṃ veḥ",
    "GV01rv_03_u:175": " RV_03.007.07.2{02} prāñco madantyukṣaṇo ajuryā devā devānāmanu hi vratā guḥ",
    "GV01rv_03_u:176": " RV_03.007.08.1{02} daivyā hotārā prathamā ...",
    "GV01rv_03_u:177": " RV_03.007.09.1{02} vṛṣāyante mahe atyāya pūrvīrvṛṣṇe citrāya raśmayaḥ suyāmāḥ",
    "GV01rv_03_u:178": " RV_03.007.09.2{02} deva hotarmandrataraścikitvān maho devān rodasī eha vakṣi",
    "GV01rv_03_u:179": " RV_03.007.10.1{02} pṛkṣaprayajo draviṇaḥ suvācaḥ suketava uṣaso revadūṣuḥ",
    "GV01rv_03_u:180": " RV_03.007.10.2{02} uto cidagne mahinā pṛthivyāḥ kṛtaṃ cidenaḥ saṃ mahe daśasya",
    "GV01rv_03_u:181": " RV_03.007.11.1{02} iḷāmagne ...",
    "GV01rv_03_u:182": " RV_03.008.01.1{03} añjanti tvāmadhvare devayanto vanaspate madhunā daivyena",
    "GV01rv_03_u:183": " RV_03.008.01.2{03} yadūrdhvastiṣṭhā draviṇeha dhattād yad vā kṣayo māturasyā upasthe",
    "GV01rv_03_u:184": " RV_03.008.02.1{03} samiddhasya śrayamāṇaḥ purastād brahma vanvāno ajaraṃ suvīram",
    "GV01rv_03_u:185": " RV_03.008.02.2{03} āre asmadamatiṃ bādhamāna ucchrayasva mahate saubhagāya",
    "GV01rv_03_u:186": " RV_03.008.03.1{03} ucchrayasva vanaspate varṣman pṛthivyā adhi",
    "GV01rv_03_u:187": " RV_03.008.03.2{03} sumitī mīyamāno varco dhā yajñavāhase",
    "GV01rv_03_u:188": " RV_03.008.04.1{03} yuvā suvāsāḥ parivīta āgāt sa u śreyān bhavati jāyamānaḥ",
    "GV01rv_03_u:189": " RV_03.008.04.2{03} taṃ dhīrāsaḥ kavaya un nayanti svādhyo manasā devayantaḥ",
    "GV01rv_03_u:190": " RV_03.008.05.1{03} jāto jāyate sudinatve ahnāṃ samarya ā vidathe vardhamānaḥ",
    "GV01rv_03_u:191": " RV_03.008.05.2{03} punanti dhīrā apaso manīṣā devayā vipra udiyarti vācam",
    "GV01rv_03_u:192": " RV_03.008.06.1{04} yān vo naro devayanto nimimyurvanaspate svadhitirvā tatakṣa",
    "GV01rv_03_u:193": " RV_03.008.06.2{04} te devāsaḥ svaravastasthivāṃsaḥ prajāvadasme didhiṣantu ratnam",
    "GV01rv_03_u:194": " RV_03.008.07.1{04} ye vṛkṇāso adhi kṣami nimitāso yatasrucaḥ",
    "GV01rv_03_u:195": " RV_03.008.07.2{04} te no vyantu vāryaṃ devatrā kṣetrasādhasaḥ",
    "GV01rv_03_u:196": " RV_03.008.08.1{04} ādityā rudrā vasavaḥ sunīthā dyāvākṣāmā pṛthivī antarikṣam",
    "GV01rv_03_u:197": " RV_03.008.08.2{04} sajoṣaso yajñamavantu devā ūrdhvaṃ kṛṇvantvadhvarasya ketum",
    "GV01rv_03_u:198": " RV_03.008.09.1{04} haṃsā iva śreṇiśo yatānāḥ śukrā vasānāḥ svaravo naāguḥ",
    "GV01rv_03_u:199": " RV_03.008.09.2{04} unnīyamānāḥ kavibhiḥ purastād devā devānāmapi yanti pāthaḥ",
    "GV01rv_03_u:200": " RV_03.008.10.1{04} śṛṅgāṇīvecchṛṅgiṇāṃ saṃ dadṛśre caṣālavantaḥ svaravaḥ pṛthivyām",
    "GV01rv_03_u:201": " RV_03.008.10.2{04} vāghadbhirvā vihave śroṣamāṇā asmānavantu pṛtanājyeṣu",
    "GV01rv_03_u:202": " RV_03.008.11.1{04} vanaspate śatavalśo vi roha sahasravalśā vi vayaṃ ruhema",
    "GV01rv_03_u:203": " RV_03.008.11.2{04} yaṃ tvāmayaṃ svadhitistejamānaḥ praṇināya mahate saubhagāya",
    "GV01rv_03_u:204": " RV_03.009.01.1{05} sakhāyastvā vavṛmahe devaṃ martāsa ūtaye",
    "GV01rv_03_u:205": " RV_03.009.01.2{05} apāṃ napātaṃsubhagaṃ sudīditiṃ supratūrtimanehasam",
    "GV01rv_03_u:206": " RV_03.009.02.1{05} kāyamāno vanā tvaṃ yan mātṝrajagannapaḥ",
    "GV01rv_03_u:207": " RV_03.009.02.2{05} na tat teagne pramṛṣe nivartanaṃ yad dūre sannihābhavaḥ",
    "GV01rv_03_u:208": " RV_03.009.03.1{05} ati tṛṣṭaṃ vavakṣithāthaiva sumanā asi",
    "GV01rv_03_u:209": " RV_03.009.03.2{05} pra-prānye yanti paryanya āsate yeṣāṃ sakhye asi śritaḥ",
    "GV01rv_03_u:210": " RV_03.009.04.1{05} īyivāṃsamati sridhaḥ śaśvatīrati saścataḥ",
    "GV01rv_03_u:211": " RV_03.009.04.2{05} anvīmavindan nicirāso adruho 'psu siṃhamiva śritam",
    "GV01rv_03_u:212": " RV_03.009.05.1{05} sasṛvāṃsamiva tmanāgnimitthā tirohitam",
    "GV01rv_03_u:213": " RV_03.009.05.2{05} ainaṃ nayan mātariśvā parāvato devebhyo mathitaṃ pari",
    "GV01rv_03_u:214": " RV_03.009.06.1{06} taṃ tvā martā agṛbhṇata devebhyo havyavāhana",
    "GV01rv_03_u:215": " RV_03.009.06.2{06} viśvān yadyajñānabhipāsi mānuṣa tava kratvā yaviṣṭhya",
    "GV01rv_03_u:216": " RV_03.009.07.1{06} tad bhadraṃ tava daṃsanā pākāya cicchadayati",
    "GV01rv_03_u:217": " RV_03.009.07.2{06} tvāṃ yadagne paśavaḥ samāsate samiddhamapiśarvare",
    "GV01rv_03_u:218": " RV_03.009.08.1{06} ā juhotā svadhvaraṃ śīraṃ pāvakaśociṣam",
    "GV01rv_03_u:219": " RV_03.009.08.2{06} āśuṃ dūtamajiraṃ pratnamīḍyaṃ śruṣṭī devaṃ saparyata",
    "GV01rv_03_u:220": " RV_03.009.09.1{06} trīṇi śatā trī sahasrāṇyagniṃ triṃśacca devā navacāsaparyan",
    "GV01rv_03_u:221": " RV_03.009.09.2{06} aukṣan ghṛtairastṛṇan barhirasmā ādid dhotāraṃ nyasādayanta",
    "GV01rv_03_u:222": " RV_03.010.01.1{07} tvāmagne manīṣiṇaḥ samrājaṃ carṣaṇīnām",
    "GV01rv_03_u:223": " RV_03.010.01.2{07} devaṃ martāsa indhate samadhvare",
    "GV01rv_03_u:224": " RV_03.010.02.1{07} tvāṃ yajñeṣv ṛtvijamagne hotāramīḷate",
    "GV01rv_03_u:225": " RV_03.010.02.2{07} gopā ṛtasya dīdihi sve dame",
    "GV01rv_03_u:226": " RV_03.010.03.1{07} sa ghā yaste dadāśati samidhā jātavedase",
    "GV01rv_03_u:227": " RV_03.010.03.2{07} so agne dhattesuvīryaṃ sa puṣyati",
    "GV01rv_03_u:228": " RV_03.010.04.1{07} sa keturadhvarāṇāmagnirdevebhirā gamat",
    "GV01rv_03_u:229": " RV_03.010.04.2{07} añjānaḥ sapta hotṛbhirhaviṣmate",
    "GV01rv_03_u:230": " RV_03.010.05.1{07} pra hotre pūrvyaṃ vaco 'gnaye bharatā bṛhat",
    "GV01rv_03_u:231": " RV_03.010.05.2{07} vipāṃ jyotīṃṣi bibhrate na vedhase",
    "GV01rv_03_u:232": " RV_03.010.06.1{08} agniṃ vardhantu no giro yato jāyata ukthyaḥ",
    "GV01rv_03_u:233": " RV_03.010.06.2{08} mahe vājāyadraviṇāya darśataḥ",
    "GV01rv_03_u:234": " RV_03.010.07.1{08} agne yajiṣṭho adhvare devān devayate yaja",
    "GV01rv_03_u:235": " RV_03.010.07.2{08} hotā mandro virājasyati sridhaḥ",
    "GV01rv_03_u:236": " RV_03.010.08.1{08} sa naḥ pāvaka dīdihi dyumadasme suvīryam",
    "GV01rv_03_u:237": " RV_03.010.08.2{08} bhavā stotṛbhyoantamaḥ svastaye",
    "GV01rv_03_u:238": " RV_03.010.09.1{08} taṃ tvā viprā vipanyavo jāgṛvāṃsaḥ samindhate",
    "GV01rv_03_u:239": " RV_03.010.09.2{08} havyavāhamamartyaṃ sahovṛdham",
    "GV01rv_03_u:240": " RV_03.011.01.1{09} agnirhotā purohito 'dhvarasya vicarṣaṇiḥ",
    "GV01rv_03_u:241": " RV_03.011.01.2{09} sa veda yajñamānuṣak",
    "GV01rv_03_u:242": " RV_03.011.02.1{09} sa havyavāḷ amartya uśig dūtas canohitaḥ",
    "GV01rv_03_u:243": " RV_03.011.02.2{09} agnirdhiyā sam ṛṇvati",
    "GV01rv_03_u:244": " RV_03.011.03.1{09} agnirdhiyā sa cetati keturyajñasya pūrvyaḥ",
    "GV01rv_03_u:245": " RV_03.011.03.2{09} arthaṃ hyasya taraṇi",
    "GV01rv_03_u:246": " RV_03.011.04.1{09} agniṃ sūnuṃ sanaśrutaṃ sahaso jātavedasam",
    "GV01rv_03_u:247": " RV_03.011.04.2{09} vahniṃ devāakṛṇvata",
    "GV01rv_03_u:248": " RV_03.011.05.1{09} adābhyaḥ puraetā viśāmagnirmānuṣīṇām",
    "GV01rv_03_u:249": " RV_03.011.05.2{09} tūrṇī rathaḥ sadā navaḥ",
    "GV01rv_03_u:250": " RV_03.011.06.1{10} sāhvān viśvā abhiyujaḥ kraturdevānāmamṛktaḥ",
    "GV01rv_03_u:251": " RV_03.011.06.2{10} agnistuviśravastamaḥ",
    "GV01rv_03_u:252": " RV_03.011.07.1{10} abhi prayāṃsi vāhasā dāśvānaśnoti martyaḥ",
    "GV01rv_03_u:253": " RV_03.011.07.2{10} kṣayaṃ pāvakaśociṣaḥ",
    "GV01rv_03_u:254": " RV_03.011.08.1{10} pari viśvāni sudhitāgneraśyāma manmabhiḥ",
    "GV01rv_03_u:255": " RV_03.011.08.2{10} viprāso jātavedasaḥ",
    "GV01rv_03_u:256": " RV_03.011.09.1{10} agne viśvāni vāryā vājeṣu saniṣāmahe",
    "GV01rv_03_u:257": " RV_03.011.09.2{10} tve devāsa erire",
    "GV01rv_03_u:258": " RV_03.012.01.1{11} indrāgnī ā gataṃ sutaṃ gīrbhirnabho vareṇyam",
    "GV01rv_03_u:259": " RV_03.012.01.2{11} asya pātaṃ dhiyeṣitā",
    "GV01rv_03_u:260": " RV_03.012.02.1{11} indrāgnī jarituḥ sacā yajño jigāti cetanaḥ",
    "GV01rv_03_u:261": " RV_03.012.02.2{11} ayā pātamimaṃ sutam",
    "GV01rv_03_u:262": " RV_03.012.03.1{11} indramagniṃ kavichadā yajñasya jūtyā vṛṇe",
    "GV01rv_03_u:263": " RV_03.012.03.2{11} tā somasyeha tṛmpatām",
    "GV01rv_03_u:264": " RV_03.012.04.1{11} tośā vṛtrahaṇā huve sajitvānāparājitā",
    "GV01rv_03_u:265": " RV_03.012.04.2{11} indrāgnī vājasātamā",
    "GV01rv_03_u:266": " RV_03.012.05.1{11} pra vāmarcantyukthino nīthāvido jaritāraḥ",
    "GV01rv_03_u:267": " RV_03.012.05.2{11} indrāgnī iṣa ā vṛṇe",
    "GV01rv_03_u:268": " RV_03.012.06.1{12} indrāgnī navatiṃ puro dāsapatnīradhūnutam",
    "GV01rv_03_u:269": " RV_03.012.06.2{12} sākamekena karmaṇā",
    "GV01rv_03_u:270": " RV_03.012.07.1{12} indrāgnī apasas paryupa pra yanti dhītayaḥ",
    "GV01rv_03_u:271": " RV_03.012.07.2{12} ṛtasya pathyā anu",
    "GV01rv_03_u:272": " RV_03.012.08.1{12} indrāgnī taviṣāṇi vāṃ sadhasthāni prayāṃsi ca",
    "GV01rv_03_u:273": " RV_03.012.08.2{12} yuvoraptūryaṃ hitam",
    "GV01rv_03_u:274": " RV_03.012.09.1{12} indrāgnī rocanā divaḥ pari vājeṣu bhūṣathaḥ",
    "GV01rv_03_u:275": " RV_03.012.09.2{12} tad vāṃceti pra vīryam",
    "GV01rv_03_u:276": " RV_03.013.01.1{13} pra vo devāyāgnaye barhiṣṭhamarcāsmai",
    "GV01rv_03_u:277": " RV_03.013.01.2{13} gamad devebhirāsa no yajiṣṭho barhirā sadat",
    "GV01rv_03_u:278": " RV_03.013.02.1{13} ṛtāvā yasya rodasī dakṣaṃ sacanta ūtayaḥ",
    "GV01rv_03_u:279": " RV_03.013.02.2{13} haviṣmantastamīḷate taṃ saniṣyanto 'vase",
    "GV01rv_03_u:280": " RV_03.013.03.1{13} sa yantā vipra eṣāṃ sa yajñānāmathā hi ṣaḥ",
    "GV01rv_03_u:281": " RV_03.013.03.2{13} agniṃ taṃ vo duvasyata dātā yo vanitā magham",
    "GV01rv_03_u:282": " RV_03.013.04.1{13} sa naḥ śarmāṇi vītaye 'gniryachatu śantamā",
    "GV01rv_03_u:283": " RV_03.013.04.2{13} yato naḥpruṣṇavad vasu divi kṣitibhyo apsvā",
    "GV01rv_03_u:284": " RV_03.013.05.1{13} dīdivāṃsamapūrvyaṃ vasvībhirasya dhītibhiḥ",
    "GV01rv_03_u:285": " RV_03.013.05.2{13} ṛkvāṇo agnimindhate hotāraṃ viśpatiṃ viśām",
    "GV01rv_03_u:286": " RV_03.013.06.1{13} uta no brahmannaviṣa uktheṣu devahūtamaḥ",
    "GV01rv_03_u:287": " RV_03.013.06.2{13} śaṃ naḥ śocāmarudvṛdho 'gne sahasrasātamaḥ",
    "GV01rv_03_u:288": " RV_03.013.07.1{13} nū no rāsva sahasravat tokavat puṣṭimad vasu",
    "GV01rv_03_u:289": " RV_03.013.07.2{13} dyumadagne suvīryaṃ varṣiṣthamanupakṣitam",
    "GV01rv_03_u:290": " RV_03.014.01.1{14} ā hotā mandro vidathānyasthāt satyo yajvā kavitamaḥ savedhāḥ",
    "GV01rv_03_u:291": " RV_03.014.01.2{14} vidyudrathaḥ sahasas putro agniḥ śociṣkeśaḥ pṛthivyāṃ pājo aśret",
    "GV01rv_03_u:292": " RV_03.014.02.1{14} ayāmi te namauktiṃ juṣasva ṛtāvastubhyaṃ cetate sahasvaḥ",
    "GV01rv_03_u:293": " RV_03.014.02.2{14} vidvānā vakṣi viduṣo ni ṣatsi madhya ā barhirūtaye yajatra",
    "GV01rv_03_u:294": " RV_03.014.03.1{14} dravatāṃ ta uṣasā vājayantī agne vātasya pathyābhiracha",
    "GV01rv_03_u:295": " RV_03.014.03.2{14} yat sīmañjanti pūrvyaṃ havirbhirā vandhureva tasthaturduroṇe",
    "GV01rv_03_u:296": " RV_03.014.04.1{14} mitraśca tubhyaṃ varuṇaḥ sahasvo 'gne viśve marutaḥ sumnamarcan",
    "GV01rv_03_u:297": " RV_03.014.04.2{14} yacchociṣā sahasas putra tiṣṭhā abhi kṣitīḥ prathayan sūryo nṝn",
    "GV01rv_03_u:298": " RV_03.014.05.1{14} vayaṃ te adya rarimā hi kāmamuttānahastā namasopasadya",
    "GV01rv_03_u:299": " RV_03.014.05.2{14} yajiṣṭhena manasā yakṣi devānasredhatā manmanā vipro agne",
    "GV01rv_03_u:300": " RV_03.014.06.1{14} tvad dhi putra sahaso vi pūrvīrdevasya yantyūtayo vi vājāḥ",
    "GV01rv_03_u:301": " RV_03.014.06.2{14} tvaṃ dehi sahasriṇaṃ rayiṃ no 'drogheṇa vacasā satyamagne",
    "GV01rv_03_u:302": " RV_03.014.07.1{14} tubhyaṃ dakṣa kavikrato yānīmā deva martāso adhvare akarma",
    "GV01rv_03_u:303": " RV_03.014.07.2{14} tvaṃ viśvasya surathasya bodhi sarvaṃ tadagne amṛta svadeha",
    "GV01rv_03_u:304": " RV_03.015.01.1{15} vi pājasā pṛthunā śośucāno bādhasva dviṣo rakṣaso amīvāḥ",
    "GV01rv_03_u:305": " RV_03.015.01.2{15} suśarmaṇo bṛhataḥ śarmaṇi syāmagnerahaṃ suhavasya praṇītau",
    "GV01rv_03_u:306": " RV_03.015.02.1{15} tvaṃ no asyā uṣaso vyuṣṭau tvaṃ sūra udite bodhi gopāḥ",
    "GV01rv_03_u:307": " RV_03.015.02.2{15} janmeva nityaṃ tanayaṃ juṣasva stomaṃ me agne tanvā sujāta",
    "GV01rv_03_u:308": " RV_03.015.03.1{15} tvaṃ nṛcakṣā vṛṣabhānu pūrvīḥ kṛṣṇāsvagne aruṣo vibhāhi",
    "GV01rv_03_u:309": " RV_03.015.03.2{15} vaso neṣi ca parṣi cātyaṃhaḥ kṛdhī no rāya uśijo yaviṣṭha",
    "GV01rv_03_u:310": " RV_03.015.04.1{15} aṣāḷho agne vṛṣabho didīhi puro viśvāḥ saubhagā saṃjigīvān",
    "GV01rv_03_u:311": " RV_03.015.04.2{15} yajñasya netā prathamasya pāyorjātavedo bṛhataḥ supraṇīte",
    "GV01rv_03_u:312": " RV_03.015.05.1{15} achidrā śarma jaritaḥ purūṇi devānachā dīdyānaḥ sumedhāḥ",
    "GV01rv_03_u:313": " RV_03.015.05.2{15} ratho na sasnirabhi vakṣi vājama>gne tvaṃ rodasīnaḥ sumeke",
    "GV01rv_03_u:314": " RV_03.015.06.1{15} pra pīpaya vṛṣabha jinva vājānagne tvaṃ rodasī naḥ sudoghe",
    "GV01rv_03_u:315": " RV_03.015.06.2{15} devebhirdeva surucā rucāno mā no martasya durmatiḥ pari ṣṭhāt",
    "GV01rv_03_u:316": " RV_03.015.07.1{15} iḷāmagne ...",
    "GV01rv_03_u:317": " RV_03.016.01.1{16} ayamagniḥ suvīryasyeśe mahaḥ saubhagasya",
    "GV01rv_03_u:318": " RV_03.016.01.2{16} rāya īśe svapatyasya gomata īśe vṛtrahathānām",
    "GV01rv_03_u:319": " RV_03.016.02.1{16} imaṃ naro marutaḥ saścatā vṛdhaṃ yasmin rāyaḥ śevṛdhāsaḥ",
    "GV01rv_03_u:320": " RV_03.016.02.2{16} abhi ye santi pṛtanāsu dūḍhyo viśvāhā śatrumādabhuḥ",
    "GV01rv_03_u:321": " RV_03.016.03.1{16} sa tvaṃ no rāyaḥ śiśīhi mīḍhvo agne suviryasya",
    "GV01rv_03_u:322": " RV_03.016.03.2{16} tuvidyumna varṣiṣṭhasya prajāvato 'namīvasya śuṣmiṇaḥ",
    "GV01rv_03_u:323": " RV_03.016.04.1{16} cakriryo viśvā bhuvanābhi sāsahiścakrirdeveṣvā duvaḥ",
    "GV01rv_03_u:324": " RV_03.016.04.2{16} ā deveṣu yatata ā suvīrya ā śaṃsa uta nṛṇām",
    "GV01rv_03_u:325": " RV_03.016.05.1{16} mā no agne 'mataye māvīratāyai rīradhaḥ",
    "GV01rv_03_u:326": " RV_03.016.05.2{16} māgotāyai sahasas putra mā nide 'pa dveṣāṃsyā kṛdhi",
    "GV01rv_03_u:327": " RV_03.016.06.1{16} śagdhi vājasya subhaga prajāvato 'gne bṛhato adhvare",
    "GV01rv_03_u:328": " RV_03.016.06.2{16} saṃrāyā bhūyasā sṛja mayobhunā tuvidyumna yaśasvatā",
    "GV01rv_03_u:329": " RV_03.017.01.1{17} samidhyamānaḥ prathamānu dharmā samaktubhirajyate viśvavāraḥ",
    "GV01rv_03_u:330": " RV_03.017.01.2{17} śociṣkeśo ghṛtanirṇik pāvakaḥ suyajño agniryajathāya devān",
    "GV01rv_03_u:331": " RV_03.017.02.1{17} yathāyajo hotramagne pṛthivyā yathā divo jātavedaścikitvān",
    "GV01rv_03_u:332": " RV_03.017.02.2{17} evānena haviṣā yakṣi devān manuṣvad yajñaṃ pra tiremamadya",
    "GV01rv_03_u:333": " RV_03.017.03.1{17} trīṇyāyūṃṣi tava jātavedastisra ājānīruṣasaste agne",
    "GV01rv_03_u:334": " RV_03.017.03.2{17} tābhirdevānāmavo yakṣi vidvānathā bhava yajamānāya śaṃ yoḥ",
    "GV01rv_03_u:335": " RV_03.017.04.1{17} agniṃ sudītiṃ sudṛśaṃ gṛṇanto namasyāmastveḍyaṃ jātavedaḥ",
    "GV01rv_03_u:336": " RV_03.017.04.2{17} tvāṃ dūtamaratiṃ havyavāhaṃ devā akṛṇvannamṛtasya nābhim",
    "GV01rv_03_u:337": " RV_03.017.05.1{17} yastvad dhotā pūrvo agne yajīyān dvitā ca sattā svadhayā ca śambhuḥ tasyānu dharma pra yajā cikitvo 'tha no dhā adhvaraṃ",
    "GV01rv_03_u:338": " RV_03.018.01.1{18} bhavā no agne sumanā upetau sakheva sakhye pitareva sādhuḥ",
    "GV01rv_03_u:339": " RV_03.018.01.2{18} purudruho hi kṣitayo janānāṃ prati pratīcīrdahatādarātīḥ",
    "GV01rv_03_u:340": " RV_03.018.02.1{18} tapo śvagne antarānamitrān tapā śaṃsamararuṣaḥ parasya",
    "GV01rv_03_u:341": " RV_03.018.02.2{18} tapo vaso cikitāno acittān vi te tiṣṭhantāmajarā ayāsaḥ",
    "GV01rv_03_u:342": " RV_03.018.03.1{18} idhmenāgna ichamāno ghṛtena juhomi havyaṃ tarase balāya",
    "GV01rv_03_u:343": " RV_03.018.03.2{18} yāvadīśe brahmaṇā vandamāna imāṃ dhiyaṃ śataseyāya devīm",
    "GV01rv_03_u:344": " RV_03.018.04.1{18} ucchociṣā sahasas putra stuto bṛhad vayaḥ śaśamāneṣu dhehi",
    "GV01rv_03_u:345": " RV_03.018.04.2{18} revadagne viśvāmitreṣu śaṃ yormarmṛjmā te tanvaṃ bhūri kṛtvaḥ",
    "GV01rv_03_u:346": " RV_03.018.05.1{18} kṛdhi ratnaṃ susanitardhanānāṃ sa ghedagne bhavasi yat samiddhaḥ",
    "GV01rv_03_u:347": " RV_03.018.05.2{18} stoturduroṇe subhagasya revat sṛprā karasnā dadhiṣe vapūṃṣi",
    "GV01rv_03_u:348": " RV_03.019.01.1{19} agniṃ hotāraṃ pra vṛṇe miyedhe gṛtsaṃ kaviṃ viśvavidamamūram",
    "GV01rv_03_u:349": " RV_03.019.01.2{19} sa no yakṣad devatātā yajīyān rāye vājāya vanatemaghāni",
    "GV01rv_03_u:350": " RV_03.019.02.1{19} pra te agne haviṣmatīmiyarmyachā sudyumnāṃ rātinīṃ ghṛtācīm",
    "GV01rv_03_u:351": " RV_03.019.02.2{19} pradakṣiṇid devatātimurāṇaḥ saṃ rātibhirvasubhiryajñamaśret",
    "GV01rv_03_u:352": " RV_03.019.03.1{19} sa tejīyasā manasā tvota uta śikṣa svapatyasya śikṣoḥ",
    "GV01rv_03_u:353": " RV_03.019.03.2{19} agne rāyo nṛtamasya prabhūtau bhūyāma te suṣṭutayaśca vasvaḥ",
    "GV01rv_03_u:354": " RV_03.019.04.1{19} bhūrīṇi hi tve dadhire anīkāgne devasya yajyavo janāsaḥ",
    "GV01rv_03_u:355": " RV_03.019.04.2{19} sa ā vaha devatātiṃ yaviṣṭha śardho yadadya divyaṃyajāsi",
    "GV01rv_03_u:356": " RV_03.019.05.1{19} yat tvā hotāramanajan miyedhe niṣādayanto yajathāya devāḥ",
    "GV01rv_03_u:357": " RV_03.019.05.2{19} sa tvaṃ no agne 'viteha bodhyadhi śravāṃsi dhehi nastanūṣu",
    "GV01rv_03_u:358": " RV_03.020.01.1{20} agnimuṣasamaśvinā dadhikrāṃ vyuṣṭiṣu havate vahnirukthaiḥ",
    "GV01rv_03_u:359": " RV_03.020.01.2{20} sujyotiṣo naḥ śṛṇvantu devāḥ sajoṣaso adhvaraṃ vāvaśānāḥ",
    "GV01rv_03_u:360": " RV_03.020.02.1{20} agne trī te vājinā trī ṣadhasthā tisraste jihvā ṛtajāta pūrvīḥ",
    "GV01rv_03_u:361": " RV_03.020.02.2{20} tisra u te tanvo devavātāstābhirnaḥ pāhi giro aprayuchan",
    "GV01rv_03_u:362": " RV_03.020.03.1{20} agne bhūrīṇi tava jātavedo deva svadhāvo 'mṛtasya nāma",
    "GV01rv_03_u:363": " RV_03.020.03.2{20} yāśca māyā māyināṃ viśvaminva tve pūrvīḥ sandadhuḥpṛṣṭabandho",
    "GV01rv_03_u:364": " RV_03.020.04.1{20} agnirnetā bhaga iva kṣitīnāṃ daivīnāṃ deva ṛtupā ṛtāvā",
    "GV01rv_03_u:365": " RV_03.020.04.2{20} sa vṛtrahā sanayo viśvavedāḥ parṣad viśvāti duritā gṛṇantam",
    "GV01rv_03_u:366": " RV_03.020.05.1{20} dadahikrāmagnimuṣasaṃ ca devīṃ bṛhaspatiṃ savitāraṃ cadevam",
    "GV01rv_03_u:367": " RV_03.020.05.2{20} aśvinā mitrāvaruṇā bhagaṃ ca vasūn rudrānādityāniha huve",
    "GV01rv_03_u:368": " RV_03.021.01.1{21} imaṃ no yajñamamṛteṣu dhehīmā havyā jātavedo juṣasva",
    "GV01rv_03_u:369": " RV_03.021.01.2{21} stokānāmagne medaso ghṛtasya hotaḥ prāśāna prathamo niṣadya",
    "GV01rv_03_u:370": " RV_03.021.02.1{21} ghṛtavantaḥ pāvaka te stokā ścotanti medasaḥ",
    "GV01rv_03_u:371": " RV_03.021.02.2{21} svadharman devavītaye śreṣṭhaṃ no dhehi vāryam",
    "GV01rv_03_u:372": " RV_03.021.03.1{21} tubhyaṃ stokā ghṛtaścuto 'gne viprāya santya",
    "GV01rv_03_u:373": " RV_03.021.03.2{21} ṛṣiḥ śreṣṭhaḥ samidhyase yajñasya prāvitā bhava",
    "GV01rv_03_u:374": " RV_03.021.04.1{21} tubhyaṃ ścotantyadhrigo śacīva stokāso agne medaso ghṛtasya",
    "GV01rv_03_u:375": " RV_03.021.04.2{21} kaviśasto bṛhatā bhānunāgā havyā juṣasva medhira",
    "GV01rv_03_u:376": " RV_03.021.05.1{21} ojiṣṭhaṃ te madhyato meda udbhṛtaṃ pra te vayaṃ dadāmahe",
    "GV01rv_03_u:377": " RV_03.021.05.2{21} ścotanti te vaso stokā adhi tvaci prati tān devaśo vihi",
    "GV01rv_03_u:378": " RV_03.022.01.1{22} ayaṃ so agniryasmin somamindraḥ sutaṃ dadhe jaṭhare vāvaśānaḥ",
    "GV01rv_03_u:379": " RV_03.022.01.2{22} sahasriṇaṃ vājamatyaṃ na saptiṃ sasavān san stūyase jātavedaḥ",
    "GV01rv_03_u:380": " RV_03.022.02.1{22} agne yat te divi varcaḥ pṛthivyāṃ yadoṣadhīṣvapsvā yajatra",
    "GV01rv_03_u:381": " RV_03.022.02.2{22} yenāntarikṣamurvātatantha tveṣaḥ sa bhānurarṇavo nṛcakṣāḥ",
    "GV01rv_03_u:382": " RV_03.022.03.1{22} agne divo arṇamachā jigāsyachā devānūciṣe dhiṣṇyāye",
    "GV01rv_03_u:383": " RV_03.022.03.2{22} yā rocane parastāt sūryasya yāścāvastādupatiṣṭhaṇta āpaḥ",
    "GV01rv_03_u:384": " RV_03.022.04.1{22} purīṣyāso agnayaḥ prāvaṇebhiḥ sajoṣasaḥ",
    "GV01rv_03_u:385": " RV_03.022.04.2{22} juṣantāṃ yajñamadruho 'namīvā iṣo mahīḥ",
    "GV01rv_03_u:386": " RV_03.022.05.1{22} iḷāmagne ...",
    "GV01rv_03_u:387": " RV_03.023.01.1{23} nirmathitaḥ sudhita ā sadhasthe yuvā kaviradhvarasya praṇetā",
    "GV01rv_03_u:388": " RV_03.023.01.2{23} jūryatsvagnirajaro vaneṣvatrā dadhe amṛtaṃ jātavedāḥ",
    "GV01rv_03_u:389": " RV_03.023.02.1{23} amanthiṣṭāṃ bhāratā revadagniṃ devaśravā devavātaḥ sudakṣam",
    "GV01rv_03_u:390": " RV_03.023.02.2{23} agne vi paśya bṛhatābhi rāyeṣāṃ no netā bhavatādanu dyūn",
    "GV01rv_03_u:391": " RV_03.023.03.1{23} daśa kṣipaḥ pūrvyaṃ sīmajījanan sujātaṃ mātṛṣu priyam",
    "GV01rv_03_u:392": " RV_03.023.03.2{23} agniṃ stuhi daivavātaṃ devaśravo yo janānāmasad vaśī",
    "GV01rv_03_u:393": " RV_03.023.04.1{23} ni tvā dadhe vara ā pṛthivyā iḷāyās pade sudinatve ahnām",
    "GV01rv_03_u:394": " RV_03.023.04.2{23} dṛṣadvatyāṃ mānuṣa āpayāyāṃ sarasvatyāṃ revadagnedidīhi",
    "GV01rv_03_u:395": " RV_03.023.05.1{23} iḷāmagne ...",
    "GV01rv_03_u:396": " RV_03.024.01.1{24} agne sahasva pṛtanā abhimātīrapāsya",
    "GV01rv_03_u:397": " RV_03.024.01.2{24} duṣṭarastarannarātīrvarco dhā yajñavāhase",
    "GV01rv_03_u:398": " RV_03.024.02.1{24} agna iḷā samidhyase vītihotro amartyaḥ",
    "GV01rv_03_u:399": " RV_03.024.02.2{24} juṣasva sū no adhvaram",
    "GV01rv_03_u:400": " RV_03.024.03.1{24} agne dyumnena jāgṛve sahasaḥ sūnavāhuta",
    "GV01rv_03_u:401": " RV_03.024.03.2{24} edaṃ barhiḥ sado",
    "GV01rv_03_u:402": " RV_03.024.03.1{24} mama",
    "GV01rv_03_u:403": " RV_03.024.04.1{24} agne viśvebhiragnibhirdevebhirmahayā giraḥ",
    "GV01rv_03_u:404": " RV_03.024.04.2{24} yajñeṣu yau cāyavaḥ",
    "GV01rv_03_u:405": " RV_03.024.05.1{24} agne dā dāśuṣe rayiṃ vīravantaṃ parīṇasam",
    "GV01rv_03_u:406": " RV_03.024.05.2{24} śiśīhi naḥ sūnumataḥ",
    "GV01rv_03_u:407": " RV_03.025.01.1{25} a>gne divaḥ sūnurasi pracetāstanā pṛthivyā uta viśvavedāḥ",
    "GV01rv_03_u:408": " RV_03.025.01.2{25} ṛdhag devāniha yajā cikitvaḥ",
    "GV01rv_03_u:409": " RV_03.025.02.1{25} agniḥ sanoti vīryāṇi vidvān sanoti vājamamṛtāya bhūṣan",
    "GV01rv_03_u:410": " RV_03.025.02.2{25} sa no devāneha vahā purukṣo",
    "GV01rv_03_u:411": " RV_03.025.03.1{25} agnirdyāvāpṛthivī viśvajanye ā bhāti devī amṛte amūraḥ",
    "GV01rv_03_u:412": " RV_03.025.03.2{25} kṣayan vājaiḥ puruścandro namobhiḥ",
    "GV01rv_03_u:413": " RV_03.025.04.1{25} agna indraśca dāśuṣo durone sutāvato yajñamihopa yātam",
    "GV01rv_03_u:414": " RV_03.025.04.2{25} amardhantā somapeyāya devā",
    "GV01rv_03_u:415": " RV_03.025.05.1{25} agne apāṃ samidhyase duroṇe nityaḥ sūno sahaso jātavedaḥ",
    "GV01rv_03_u:416": " RV_03.025.05.2{25} sadhasthāni mahayamāna ūtī",
    "GV01rv_03_u:417": " RV_03.026.01.1{26} vaiśvānaraṃ manasāgniṃ nicāyyā haviṣmanto anuṣatyaṃ svarvidam",
    "GV01rv_03_u:418": " RV_03.026.01.2{26} sudānuṃ devaṃ rathiraṃ vasūyavo gīrbhī raṇvaṃkuśikāso havāmahe",
    "GV01rv_03_u:419": " RV_03.026.02.1{26} taṃ śubhramagnimavase havāmahe vaiśvānaraṃ mātariśvānamukthyam",
    "GV01rv_03_u:420": " RV_03.026.02.2{26} bṛhaspatiṃ manuṣo devatātaye vipraṃ śrotāramatithiṃ raghuṣyadam",
    "GV01rv_03_u:421": " RV_03.026.03.1{26} aśvo na krandañ janibhiḥ samidhyate vaiśvānaraḥ kuśikebhiryuge-yuge",
    "GV01rv_03_u:422": " RV_03.026.03.2{26} sa no agniḥ suvīryaṃ svaśvyaṃ dadhātu ratnamamṛteṣu jāgṛviḥ",
    "GV01rv_03_u:423": " RV_03.026.04.1{26} pra yantu vājāstaviṣībhiragnayaḥ śubhe sammiṣlāḥ pṛṣatīrayukṣata",
    "GV01rv_03_u:424": " RV_03.026.04.2{26} bṛhadukṣo maruto viśvavedasaḥ pra vepayantiparvatānadābhyāḥ",
    "GV01rv_03_u:425": " RV_03.026.05.1{26} agniśriyo maruto viśvakṛṣṭaya ā tveṣamugramava īmahe vayam",
    "GV01rv_03_u:426": " RV_03.026.05.2{26} te svānino rudriyā varṣanirṇijaḥ siṃhā na heṣakratavaḥ sudānavaḥ",
    "GV01rv_03_u:427": " RV_03.026.06.1{27} vrātaṃ-vrātaṃ gaṇaṃ-gaṇaṃ suśastibhiragnerbhāmaṃ marutāmoja īmahe",
    "GV01rv_03_u:428": " RV_03.026.06.2{27} pṛṣadaśvāso anavabhrarādhaso gantāro yajñaṃ vidatheṣu dhīrāḥ",
    "GV01rv_03_u:429": " RV_03.026.07.1{27} agnirasmi janmanā jātavedā ghṛtaṃ me cakṣuramṛtaṃ ma āsan",
    "GV01rv_03_u:430": " RV_03.026.07.2{27} arkastridhātū rajaso vimāno 'jasro gharmo havirasmi nāma",
    "GV01rv_03_u:431": " RV_03.026.08.1{27} tribhiḥ pavitrairapupod dhyarkaṃ hṛdā matiṃ jyotiranu prajānan",
    "GV01rv_03_u:432": " RV_03.026.08.2{27} varṣiṣṭhaṃ ratnamakṛta svadhābhirādid dyāvāpṛthivī paryapaśyat",
    "GV01rv_03_u:433": " RV_03.026.09.1{27} śatadhāramutsamakṣīyamāṇaṃ vipaścitaṃ pitaraṃ vaktvānām",
    "GV01rv_03_u:434": " RV_03.026.09.2{27} meḷiṃ madantaṃ pitrorupasthe taṃ rodasī pipṛtaṃ satyavācam",
    "GV01rv_03_u:435": " RV_03.027.01.1{28} pra vo vājā abhidyavo haviṣmanto ghṛtācyā",
    "GV01rv_03_u:436": " RV_03.027.01.2{28} devāñ jigātisumnayuḥ",
    "GV01rv_03_u:437": " RV_03.027.02.1{28} īḷe agniṃ vipaścitaṃ girā yajñasya sādhanam",
    "GV01rv_03_u:438": " RV_03.027.02.2{28} śruṣṭīvānaṃ dhitāvānam",
    "GV01rv_03_u:439": " RV_03.027.03.1{28} agne śakema te vayaṃ yamaṃ devasya vājinaḥ",
    "GV01rv_03_u:440": " RV_03.027.03.2{28} ati dveṣāṃsi tarema",
    "GV01rv_03_u:441": " RV_03.027.04.1{28} samidhyamāno adhvare 'gniḥ pāvaka īḍyaḥ",
    "GV01rv_03_u:442": " RV_03.027.04.2{28} śociṣkeśastamīmahe",
    "GV01rv_03_u:443": " RV_03.027.05.1{28} pṛthupājā amartyo ghṛtanirṇik svāhutaḥ",
    "GV01rv_03_u:444": " RV_03.027.05.2{28} agniryajñasya havyavāṭ",
    "GV01rv_03_u:445": " RV_03.027.06.1{29} taṃ sabādho yatasruca itthā dhiyā yajñavantaḥ",
    "GV01rv_03_u:446": " RV_03.027.06.2{29} ā cakruragnimūtaye",
    "GV01rv_03_u:447": " RV_03.027.07.1{29} hotā devo amartyaḥ purastādeti māyayā",
    "GV01rv_03_u:448": " RV_03.027.07.2{29} vidathāni pracodayan",
    "GV01rv_03_u:449": " RV_03.027.08.1{29} vājī vājeṣu dhīyate 'dhvareṣu pra ṇīyate",
    "GV01rv_03_u:450": " RV_03.027.08.2{29} vipro yajñasya sādhanaḥ",
    "GV01rv_03_u:451": " RV_03.027.09.1{29} dhiyā cakre vareṇyo bhūtānāṃ garbhamā dadhe",
    "GV01rv_03_u:452": " RV_03.027.09.2{29} dakṣasyapitaraṃ tanā",
    "GV01rv_03_u:453": " RV_03.027.10.1{29} ni tvā dadhe vareṇyaṃ dakṣasyeḷā sahaskṛta",
    "GV01rv_03_u:454": " RV_03.027.10.2{29} agne sudītimuśijam",
    "GV01rv_03_u:455": " RV_03.027.11.1{30} agniṃ yanturamapturam ṛtasya yoge vanuṣaḥ",
    "GV01rv_03_u:456": " RV_03.027.11.2{30} viprā vājaiḥ samindhate",
    "GV01rv_03_u:457": " RV_03.027.12.1{30} ūrjo napātamadhvare dīdivāṃsamupa dyavi",
    "GV01rv_03_u:458": " RV_03.027.12.2{30} agnimīḷe kavikratum",
    "GV01rv_03_u:459": " RV_03.027.13.1{30} īḷenyo namasyastirastamāṃsi darśataḥ",
    "GV01rv_03_u:460": " RV_03.027.13.2{30} samagniridhyat",
    "GV01rv_03_u:461": " RV_03.027.13.1{30} e vṛṣā",
    "GV01rv_03_u:462": " RV_03.027.14.1{30} vṛṣo agniḥ samidhyate 'śvo na devavāhanaḥ",
    "GV01rv_03_u:463": " RV_03.027.14.2{30} taṃ haviṣmanta īḷate",
    "GV01rv_03_u:464": " RV_03.027.15.1{30} vṛṣaṇaṃ tvā vayaṃ vṛṣan vṛṣaṇaḥ samidhīmahi",
    "GV01rv_03_u:465": " RV_03.027.15.2{30} agne dīdyataṃ bṛhat",
    "GV01rv_03_u:466": " RV_03.028.01.1{31} agne juṣasva no haviḥ puroḷāśaṃ jātavedaḥ",
    "GV01rv_03_u:467": " RV_03.028.01.2{31} prātaḥsāvedhiyāvaso",
    "GV01rv_03_u:468": " RV_03.028.02.1{31} puroḷā agne pacatastubhyaṃ vā ghā pariṣkṛtaḥ",
    "GV01rv_03_u:469": " RV_03.028.02.2{31} taṃ juṣasva yaviṣṭhya",
    "GV01rv_03_u:470": " RV_03.028.03.1{31} agne vīhi puroḷāṣamāhutaṃ tiroahnyam",
    "GV01rv_03_u:471": " RV_03.028.03.2{31} sahasaḥ sūnurasyadhvare hitaḥ",
    "GV01rv_03_u:472": " RV_03.028.04.1{31} mādhyandine savane jātavedaḥ puroḷāśamiha kave juṣasva",
    "GV01rv_03_u:473": " RV_03.028.04.2{31} agne yahvasya tava bhāgadheyaṃ na pra minanti vidatheṣu dhīrāḥ",
    "GV01rv_03_u:474": " RV_03.028.05.1{31} agne tṛtīye savane hi kāniṣaḥ puroḷāśaṃ sahasaḥ sūnavāhutam",
    "GV01rv_03_u:475": " RV_03.028.05.2{31} athā deveṣvadhvaraṃ vipanyayā dhā ratnavantamamṛteṣu jāgṛvim",
    "GV01rv_03_u:476": " RV_03.028.06.1{31} agne vṛdhāna āhutiṃ puroḷāśaṃ jātavedaḥ",
    "GV01rv_03_u:477": " RV_03.028.06.2{31} juṣasva tiroahnyam",
    "GV01rv_03_u:478": " RV_03.029.01.1{32} astīdamadhimanthanamasti prajananaṃ kṛtam",
    "GV01rv_03_u:479": " RV_03.029.01.2{32} etāṃ viśpatnīmā bharāgniṃ manthāma pūrvathā",
    "GV01rv_03_u:480": " RV_03.029.02.1{32} araṇyornihito jātavedā garbha iva sudhito garbhiṇīṣu",
    "GV01rv_03_u:481": " RV_03.029.02.2{32} dive-diva īḍyo jāgṛvadbhirhaviṣmadbhirmanuṣyebhiragniḥ",
    "GV01rv_03_u:482": " RV_03.029.03.1{32} uttānāyāmava bharā cikitvān sadyaḥ pravītā vṛṣaṇaṃ jajāna",
    "GV01rv_03_u:483": " RV_03.029.03.2{32} aruṣastūpo ruśadasya pāja iḷāyās putro vayune 'janiṣṭa",
    "GV01rv_03_u:484": " RV_03.029.04.1{32} iḷāyāstvā pade vayaṃ nābhā pṛthivyā adhi",
    "GV01rv_03_u:485": " RV_03.029.04.2{32} jātavedo ni dhīmahyagne havyāya voḷhave",
    "GV01rv_03_u:486": " RV_03.029.05.1{32} manthatā naraḥ kavimadvayantaṃ pracetasamamṛtaṃ supratīkam",
    "GV01rv_03_u:487": " RV_03.029.05.2{32} yajñasya ketuṃ prathamaṃ purastādagniṃ naro janayatā suśevam",
    "GV01rv_03_u:488": " RV_03.029.06.1{33} yadī manthanti bāhubhirvi rocate 'śvo na vājyaruṣo vaneṣvā",
    "GV01rv_03_u:489": " RV_03.029.06.2{33} citro na yāmannaśvinoranivṛtaḥ pari vṛṇaktyaśmanastṛṇā dahan",
    "GV01rv_03_u:490": " RV_03.029.07.1{33} jāto agnī rocate cekitāno vājī vipraḥ kaviśastaḥ sudānuḥ",
    "GV01rv_03_u:491": " RV_03.029.07.2{33} yaṃ devāsa īḍyaṃ viśvavidaṃ havyavāhamadadhuradhvareṣu",
    "GV01rv_03_u:492": " RV_03.029.08.1{33} sīda hotaḥ sva u loke cikitvān sādayā yajñaṃ sukṛtasya yonau",
    "GV01rv_03_u:493": " RV_03.029.08.2{33} devāvīrdevān haviṣā yajāsyagne bṛhad yajamāne vayo dhāḥ",
    "GV01rv_03_u:494": " RV_03.029.09.1{33} kṛṇota dhūmaṃ vṛṣaṇaṃ sakhāyo 'sredhanta itana vājamacha",
    "GV01rv_03_u:495": " RV_03.029.09.2{33} ayamagniḥ pṛtanāṣāṭ suvīro yena devāso asahanta dasyūn",
    "GV01rv_03_u:496": " RV_03.029.10.1{33} ayaṃ te yonirṛtviyo yato jāto arocathāḥ",
    "GV01rv_03_u:497": " RV_03.029.10.2{33} taṃ jānannagna ā sīdāthā no vardhayā giraḥ",
    "GV01rv_03_u:498": " RV_03.029.11.1{34} tanūnapāducyate garbha āsuro narāśaṃso bhavati yad vijāyate",
    "GV01rv_03_u:499": " RV_03.029.11.2{34} mātariśvā yadamimīta mātari vātasya sargo abhavatsarīmaṇi",
    "GV01rv_03_u:500": " RV_03.029.12.1{34} sunirmathā nirmathitaḥ sunidhā nihitaḥ kaviḥ",
    "GV01rv_03_u:501": " RV_03.029.12.2{34} agne svadhvarā kṛṇu devān devayate yaja",
    "GV01rv_03_u:502": " RV_03.029.13.1{34} ajījanannamṛtaṃ martyāso 'sremāṇaṃ taraṇiṃ vīḷujambham",
    "GV01rv_03_u:503": " RV_03.029.13.2{34} daśa svasāro agruvaḥ samīcīḥ pumāṃsaṃ jātamabhi saṃ rabhante",
    "GV01rv_03_u:504": " RV_03.029.14.1{34} pra saptahotā sanakādarocata māturupasthe yadaśocadūdhani",
    "GV01rv_03_u:505": " RV_03.029.14.2{34} na ni miṣati suraṇo dive-dive yadasurasya jaṭharādajāyata",
    "GV01rv_03_u:506": " RV_03.029.15.1{34} amitrāyudho marutāmiva prayāḥ prathamajā brahmaṇo viśvamid viduḥ",
    "GV01rv_03_u:507": " RV_03.029.15.2{34} dyumnavad brahma kuśikāsa erira eka-eko dame agniṃ samīdhire",
    "GV01rv_03_u:508": " RV_03.029.16.1{34} yadadya tvā prayati yajñe asmin hotaścikitvo 'vṛṇīmahīha",
    "GV01rv_03_u:509": " RV_03.029.16.2{34} dhruvamayā dhruvamutāśamiṣṭhāḥ prajānan vidvānupa yāhi somam",
    "GV01rv_03_u:510": " RV_03.030.01.1{01} ichanti tvā somyāsaḥ sakhāyaḥ sunvanti somaṃ dadhati prayāṃsi",
    "GV01rv_03_u:511": " RV_03.030.01.2{01} titikṣante abhiśastiṃ janānāmindra tvadā kaścana hi praketaḥ",
    "GV01rv_03_u:512": " RV_03.030.02.1{01} na te dūre paramā cid rajāṃsyā tu pra yāhi harivo haribhyām",
    "GV01rv_03_u:513": " RV_03.030.02.2{01} sthirāya vṛṣṇe savanā kṛtemā yuktā grāvāṇaḥ samidhāne agnau",
    "GV01rv_03_u:514": " RV_03.030.03.1{01} indraḥ suśipro maghavā tarutro mahāvrātastuvikūrmirṛghāvān",
    "GV01rv_03_u:515": " RV_03.030.03.2{01} yadugro dhā bādhito martyeṣu kva tyā te vṛṣabha vīryāṇi",
    "GV01rv_03_u:516": " RV_03.030.04.1{01} tvaṃ hi ṣmā cyāvayannacyutānyeko vṛtrā carasi jighnamānaḥ",
    "GV01rv_03_u:517": " RV_03.030.04.2{01} tava dyāvāpṛthivī parvatāso 'nu vratāya nimiteva tasthuḥ",
    "GV01rv_03_u:518": " RV_03.030.05.1{01} utābhaye puruhūta śravobhireko dṛḷhamavado vṛtrahā san",
    "GV01rv_03_u:519": " RV_03.030.05.2{01} ime cidindra rodasī apāre yat saṃgṛbhṇā maghavan kāśirit te",
    "GV01rv_03_u:520": " RV_03.030.06.1{02} pra sū ta indra pravatā haribhyāṃ pra te vajraḥ pramṛṇannetu śatrūn",
    "GV01rv_03_u:521": " RV_03.030.06.2{02} jahi pratīco anūcaḥ parāco viśvaṃ satyaṃkṛṇuhi viṣṭamastu",
    "GV01rv_03_u:522": " RV_03.030.07.1{02} yasmai dhāyuradadhā martyāyābhaktaṃ cid bhajate gehyaṃ saḥ",
    "GV01rv_03_u:523": " RV_03.030.07.2{02} bhadrā ta indra sumatirghṛtācī sahasradānā puruhūta rātiḥ",
    "GV01rv_03_u:524": " RV_03.030.08.1{02} sahadānuṃ puruhūta kṣiyantamahastamindra saṃ piṇak kuṇārum",
    "GV01rv_03_u:525": " RV_03.030.08.2{02} abhi vṛtraṃ vardhamānaṃ piyārumapādamindra tavasā jaghantha",
    "GV01rv_03_u:526": " RV_03.030.09.1{02} ni sāmanāmiṣirāmindra bhūmiṃ mahīmapārāṃ sadane sasattha",
    "GV01rv_03_u:527": " RV_03.030.09.2{02} astabhnād dyāṃ vṛṣabho antarikṣamarṣantvāpastvayeha prasūtāḥ",
    "GV01rv_03_u:528": " RV_03.030.10.1{02} alātṛṇo vala indra vrajo goḥ purā hantorbhayamāno vyāra",
    "GV01rv_03_u:529": " RV_03.030.10.2{02} sugān patho akṛṇon niraje gāḥ prāvan vāṇīḥ puruhūtaṃ dhamantīḥ",
    "GV01rv_03_u:530": " RV_03.030.11.1{03} eko dve vasumatī samīcī indra ā paprau pṛthivīmuta dyām",
    "GV01rv_03_u:531": " RV_03.030.11.2{03} utāntarikṣādabhi naḥ samīka iṣo rathīḥ sayujaḥ śūra vājān",
    "GV01rv_03_u:532": " RV_03.030.12.1{03} diśaḥ sūryo na mināti pradiṣṭā dive-dive haryaśvaprasūtāḥ",
    "GV01rv_03_u:533": " RV_03.030.12.2{03} saṃ yadānaḷ adhvana ādidaśvairvimocanaṃ kṛṇute tat tvasya",
    "GV01rv_03_u:534": " RV_03.030.13.1{03} didṛkṣanta uṣaso yāmannaktorvivasvatyā mahi citramanīkam",
    "GV01rv_03_u:535": " RV_03.030.13.2{03} viśve jānanti mahinā yadāgādindrasya karma sukṛtāpurūṇi",
    "GV01rv_03_u:536": " RV_03.030.14.1{03} mahi jyotirnihitaṃ vakṣaṇāsvāmā pakvaṃ carati bibhratī gauḥ",
    "GV01rv_03_u:537": " RV_03.030.14.2{03} viśvaṃ svādma sambhṛtamusriyāyāṃ yat sīmindro adadhād bhojanāya",
    "GV01rv_03_u:538": " RV_03.030.15.1{03} indra dṛhya yāmakośā abhūvan yajñāya śikṣa gṛṇate sakhibhyaḥ",
    "GV01rv_03_u:539": " RV_03.030.15.2{03} durmāyavo durevā martyāso niṣaṅgiṇo ripavo hantvāsaḥ",
    "GV01rv_03_u:540": " RV_03.030.16.1{04} saṃ ghoṣaḥ śṛṇve 'vamairamitrairjahī nyeṣvaśaniṃ tapiṣṭhām",
    "GV01rv_03_u:541": " RV_03.030.16.2{04} vṛścemadhastād vi rujā sahasva jahi rakṣo maghavan randhayasva",
    "GV01rv_03_u:542": " RV_03.030.17.1{04} ud vṛha rakṣaḥ sahamūlamindra vṛścā madhyaṃ pratyagraṃśṛṇīhi",
    "GV01rv_03_u:543": " RV_03.030.17.2{04} ā kīvataḥ salalūkaṃ cakartha brahmadviṣe tapuṣiṃ hetimasya",
    "GV01rv_03_u:544": " RV_03.030.18.1{04} svastaye vājibhiśca praṇetaḥ saṃ yan mahīriṣa āsatsipūrvīḥ",
    "GV01rv_03_u:545": " RV_03.030.18.2{04} rāyo vantāro bṛhataḥ syāmāsme astu bhaga indraprajāvān",
    "GV01rv_03_u:546": " RV_03.030.19.1{04} ā no bhara bhagamindra dyumantaṃ ni te deṣṇasya dhīmahi prareke",
    "GV01rv_03_u:547": " RV_03.030.19.2{04} ūrva iva paprathe kāmo asme tamā pṛṇa vasupate vasūnām",
    "GV01rv_03_u:548": " RV_03.030.20.1{04} imaṃ kāmaṃ mandayā gobhiraśvaiścandravatā rādhasā paprathaśca",
    "GV01rv_03_u:549": " RV_03.030.20.2{04} svaryavo matibhistubhyaṃ viprā indrāya vāhaḥkuśikāso akran",
    "GV01rv_03_u:550": " RV_03.030.21.1{04} ā no gotrā dardṛhi gopate gāḥ samasmabhyaṃ sanayo yantu vājāḥ",
    "GV01rv_03_u:551": " RV_03.030.21.2{04} divakṣā asi vṛṣabha satyaśuṣmo 'smabhyaṃ su maghavan bodhi godāḥ",
    "GV01rv_03_u:552": " RV_03.030.22.1{04} śunaṃ huvema maghavānamindramasmin bhare nṛtamaṃ vājasātau",
    "GV01rv_03_u:553": " RV_03.030.22.2{04} śṛṇvantamugramūtaye samatsu ghnantaṃ vṛtrāṇi saṃjitaṃ dhanānām",
    "GV01rv_03_u:554": " RV_03.031.01.1{05} śāsad vahnirduhiturnaptyaṃ gād vidvān ṛtasya dīdhitiṃsaparyan",
    "GV01rv_03_u:555": " RV_03.031.01.2{05} pitā yatra duhituḥ sekam ṛñjan saṃ śagmyena manasā dadhanve",
    "GV01rv_03_u:556": " RV_03.031.02.1{05} na jāmaye tānvo rikthamāraik cakāra garbhaṃ saniturnidhānam",
    "GV01rv_03_u:557": " RV_03.031.02.2{05} yadī mātaro janayanta vahnimanyaḥ kartā sukṛtoranya ṛndhan",
    "GV01rv_03_u:558": " RV_03.031.03.1{05} agnirjajñe juhvā rejamāno mahas putrānaruṣasya prayakṣe",
    "GV01rv_03_u:559": " RV_03.031.03.2{05} mahān garbho mahyā jātameṣāṃ mahī pravṛd dharyaśvasya yajñaiḥ",
    "GV01rv_03_u:560": " RV_03.031.04.1{05} abhi jaitrīrasacanta spṛdhānaṃ mahi jyotistamaso nirajānan",
    "GV01rv_03_u:561": " RV_03.031.04.2{05} taṃ jānatīḥ pratyudāyannuṣāsaḥ patirgavāmabhavadeka indraḥ",
    "GV01rv_03_u:562": " RV_03.031.05.1{05} vīḷau satīrabhi dhīrā atṛndan prācāhinvan manasā saptaviprāḥ",
    "GV01rv_03_u:563": " RV_03.031.05.2{05} viśvāmavindan pathyām ṛtasya prajānannit tānamasā viveśa",
    "GV01rv_03_u:564": " RV_03.031.06.1{06} vidad yadī saramā rugṇamadrermahi pāthaḥ pūrvyaṃ sadhryak kaḥ",
    "GV01rv_03_u:565": " RV_03.031.06.2{06} agraṃ nayat supadyakṣarāṇāmachā ravaṃ prathamā jānatī gāt",
    "GV01rv_03_u:566": " RV_03.031.07.1{06} agachadu vipratamaḥ sakhīyannasūdayat sukṛte garbhamadriḥ",
    "GV01rv_03_u:567": " RV_03.031.07.2{06} sasāna maryo yuvabhirmakhasyannathābhavadaṅgirāḥ sadyo arcan",
    "GV01rv_03_u:568": " RV_03.031.08.1{06} sataḥ-sataḥ pratimānaṃ purobhūrviśvā veda janimā hanti śuṣṇam",
    "GV01rv_03_u:569": " RV_03.031.08.2{06} pra ṇo divaḥ padavīrgavyurarcan sakhā sakhīnramuñcan niravadyāt",
    "GV01rv_03_u:570": " RV_03.031.09.1{06} ni gavyatā manasā sedurarkaiḥ kṛṇvānāso amṛtatvāya gātum",
    "GV01rv_03_u:571": " RV_03.031.09.2{06} idaṃ cin nu sadanaṃ bhūryeṣāṃ yena māsānasiṣāsannṛtena",
    "GV01rv_03_u:572": " RV_03.031.10.1{06} sampaśyamānā amadannabhi svaṃ payaḥ pratnasya retaso dughānāḥ",
    "GV01rv_03_u:573": " RV_03.031.10.2{06} vi rodasī atapad ghoṣa eṣāṃ jāte niṣṭhāmadadhurgoṣu vīrān",
    "GV01rv_03_u:574": " RV_03.031.11.1{07} sa jātebhirvṛtrahā sedu havyairudusriyā asṛjadindro arkaiḥ",
    "GV01rv_03_u:575": " RV_03.031.11.2{07} urūcyasmai ghṛtavad bharantī madhu svādma duduhe jenyā gauḥ",
    "GV01rv_03_u:576": " RV_03.031.12.1{07} pitre ciccakruḥ sadanaṃ samasmai mahi tviṣīmat sukṛto vihi khyan",
    "GV01rv_03_u:577": " RV_03.031.12.2{07} viṣkabhnanta skambhanenā janitrī āsīnā ūrdhvaṃ rabhasaṃ vi minvan",
    "GV01rv_03_u:578": " RV_03.031.13.1{07} mahī yadi dhiṣaṇā śiśnathe dhāt sadyovṛdhaṃ vibhvaṃ rodasyoḥ",
    "GV01rv_03_u:579": " RV_03.031.13.2{07} giro yasminnanavadyāḥ samīcīrviśvā indrāya taviṣīranuttāḥ",
    "GV01rv_03_u:580": " RV_03.031.14.1{07} mahyā te sakhyaṃ vaśmi śaktīrā vṛtraghne niyuto yanti pūrvīḥ",
    "GV01rv_03_u:581": " RV_03.031.14.2{07} mahi stotramava āganma sūrerasmākaṃ su maghavan bodhi gopāḥ",
    "GV01rv_03_u:582": " RV_03.031.15.1{07} mahi kṣetraṃ puru ścandraṃ vividvānādit sakhibhyaścarathaṃ samairat",
    "GV01rv_03_u:583": " RV_03.031.15.2{07} indro nṛbhirajanad dīdyānaḥ sākaṃ sūryamuṣasaṃ gātumagnim",
    "GV01rv_03_u:584": " RV_03.031.16.1{08} apaścideṣa vibhvo damūnāḥ pra sadhrīcīrasṛjad viśvaścandrāḥ",
    "GV01rv_03_u:585": " RV_03.031.16.2{08} madhvaḥ punānāḥ kavibhiḥ pavitrairdyubhirhinvantyaktubhirdhanutrīḥ",
    "GV01rv_03_u:586": " RV_03.031.17.1{08} anu kṛṣṇe vasudhitī jihāte ubhe sūryasya maṃhanā yajatre",
    "GV01rv_03_u:587": " RV_03.031.17.2{08} pari yat te mahimānaṃ vṛjadhyai sakhāya indra kāmyā ṛjipyāḥ",
    "GV01rv_03_u:588": " RV_03.031.18.1{08} patirbhava vṛtrahan sūnṛtānāṃ girāṃ viśvāyurvṛṣabho vayodhāḥ",
    "GV01rv_03_u:589": " RV_03.031.18.2{08} ā no gahi sakhyebhiḥ śivebhirmahān mahībhirūtibhiḥ saraṇyan",
    "GV01rv_03_u:590": " RV_03.031.19.1{08} tamaṅgirasvan namasā saparyan navyaṃ kṛṇomi sanyase purājām",
    "GV01rv_03_u:591": " RV_03.031.19.2{08} druho vi yāhi bahulā adevīḥ svaśca no maghavan sātaye dhāḥ",
    "GV01rv_03_u:592": " RV_03.031.20.1{08} mihaḥ pāvakāḥ pratatā abhūvan svasti naḥ pipṛhi pāramāsām",
    "GV01rv_03_u:593": " RV_03.031.20.2{08} indra tvaṃ rathiraḥ pāhi no riṣo makṣū-makṣū kṛṇuhi gojito naḥ",
    "GV01rv_03_u:594": " RV_03.031.21.1{08} adediṣṭa vṛtrahā gopatirgā antaḥ kṛṣṇānaruṣairdhāmabhirgāt",
    "GV01rv_03_u:595": " RV_03.031.21.2{08} pra sūnṛtā diśamāna ṛtena duraśca viśvā avṛṇodapa svāḥ",
    "GV01rv_03_u:596": " RV_03.031.22.1{08} śunaṃ huvema ...",
    "GV01rv_03_u:597": " RV_03.032.01.1{09} indra somaṃ somapate pibemaṃ mādhyandinaṃ savanaṃ cāru yat te",
    "GV01rv_03_u:598": " RV_03.032.01.2{09} prapruthyā śipre maghavannṛjīṣin vimucyā harī ihamādayasva",
    "GV01rv_03_u:599": " RV_03.032.02.1{09} gavāśiraṃ manthinamindra śukraṃ pibā somaṃ rarimā te madāya",
    "GV01rv_03_u:600": " RV_03.032.02.2{09} brahmakṛtā mārutenā gaṇena sajoṣā rudraistṛpadāvṛṣasva",
    "GV01rv_03_u:601": " RV_03.032.03.1{09} ye te śuṣmaṃ ye taviṣīmavardhannarcanta indra marutastaojaḥ",
    "GV01rv_03_u:602": " RV_03.032.03.2{09} mādhyandine savane vajrahasta pibā rudrebhiḥ sagaṇaḥ suśipra",
    "GV01rv_03_u:603": " RV_03.032.04.1{09} ta in nvasya madhumad vivipra indrasya śardho maruto ya āsan",
    "GV01rv_03_u:604": " RV_03.032.04.2{09} yebhirvṛtrasyeṣito vivedāmarmaṇo manyamānasya marma",
    "GV01rv_03_u:605": " RV_03.032.05.1{09} manuṣvadindra savanaṃ juṣāṇaḥ pibā somaṃ śaśvate vīryāya",
    "GV01rv_03_u:606": " RV_03.032.05.2{09} sa ā vavṛtsva haryaśva yajñaiḥ saraṇyubhirapo arṇā sisarṣi",
    "GV01rv_03_u:607": " RV_03.032.06.1{10} tvamapo yad dha vṛtraṃ jaghanvānatyāniva prāsṛjaḥ sartavājau",
    "GV01rv_03_u:608": " RV_03.032.06.2{10} śayānamindra carata vadhena vavrivāṃsaṃ pari devīradevam",
    "GV01rv_03_u:609": " RV_03.032.07.1{10} yajāma in namasā vṛddhamindraṃ bṛhantam ṛṣvamajaraṃ yuvānam",
    "GV01rv_03_u:610": " RV_03.032.07.2{10} yasya priye mamaturyajñiyasya na rodasī mahimānaṃ mamāte",
    "GV01rv_03_u:611": " RV_03.032.08.1{10} indrasya karma sukṛtā purūṇi vratāni devā na minanti viśve",
    "GV01rv_03_u:612": " RV_03.032.08.2{10} dādhāra yaḥ pṛthivīṃ dyāmutemāṃ jajāna sūryamuṣasaṃ sudaṃsāḥ",
    "GV01rv_03_u:613": " RV_03.032.09.1{10} adrogha satyaṃ tava tan mahitvaṃ sadyo yajjāto apibo ha somam",
    "GV01rv_03_u:614": " RV_03.032.09.2{10} na dyāva indra tavasasta ojo nāhā na māsāḥ śarado varanta",
    "GV01rv_03_u:615": " RV_03.032.10.1{10} tvaṃ sadyo apibo jāta indra madāya somaṃ parame vyoman",
    "GV01rv_03_u:616": " RV_03.032.10.2{10} yad dha dyāvāpṛthivī āviveṣīrathābhavaḥ pūrvyaḥ kārudhāyāḥ",
    "GV01rv_03_u:617": " RV_03.032.11.1{11} ahannahiṃ pariśayānamarṇa ojāyamānaṃ tuvijāta tavyān",
    "GV01rv_03_u:618": " RV_03.032.11.2{11} na te mahitvamanu bhūdadha dyauryadanyayā sphigyā kṣāmavasthāḥ",
    "GV01rv_03_u:619": " RV_03.032.12.1{11} yajño hi ta indra vardhano bhūduta priyaḥ sutasomo miyedhaḥ",
    "GV01rv_03_u:620": " RV_03.032.12.2{11} yajñena yajñamava yajñiyaḥ san yajñaste vajramahihatya āvat",
    "GV01rv_03_u:621": " RV_03.032.13.1{11} yajñenendramavasā cakre arvāgainaṃ sumnāya navyase vavṛtyām",
    "GV01rv_03_u:622": " RV_03.032.13.2{11} ya stomebhirvāvṛdhe pūrvyebhiryo madhyamebhiruta nūtanebhiḥ",
    "GV01rv_03_u:623": " RV_03.032.14.1{11} viveṣa yan mā dhiṣaṇā jajāna stavai purā pāryādindramahnaḥ",
    "GV01rv_03_u:624": " RV_03.032.14.2{11} aṃhaso yatra pīparad yathā no nāveva yāntamubhaye havante",
    "GV01rv_03_u:625": " RV_03.032.15.1{11} āpūrṇo asya kalaśaḥ svāhā sekteva kośaṃ sisice pibadhyai",
    "GV01rv_03_u:626": " RV_03.032.15.2{11} samu priyā āvavṛtran madāya pradakṣiṇidabhi somāsaindram",
    "GV01rv_03_u:627": " RV_03.032.16.1{11} na tvā gabhīraḥ puruhūta sindhurnādrayaḥ pari ṣanto varanta",
    "GV01rv_03_u:628": " RV_03.032.16.2{11} itthā sakhibhya iṣito yadindrā dṛḷhaṃ cidarujo gavyamūrvam",
    "GV01rv_03_u:629": " RV_03.032.17.1{11} śunaṃ huvema ...",
    "GV01rv_03_u:630": " RV_03.033.01.1{12} pra parvatānāmuśatī upasthādaśve iva viṣite hāsamāne",
    "GV01rv_03_u:631": " RV_03.033.01.2{12} gāveva śubhre mātarā rihāṇe vipāṭ chutudrī payasājavete",
    "GV01rv_03_u:632": " RV_03.033.02.1{12} indreṣite prasavaṃ bhikṣamāṇe achā samudraṃ rathyeva yāthaḥ",
    "GV01rv_03_u:633": " RV_03.033.02.2{12} samārāṇe ūrmibhiḥ pinvamāne anyā vāmanyāmapyeti śubhre",
    "GV01rv_03_u:634": " RV_03.033.03.1{12} achā sindhuṃ mātṛtamāmayāsaṃ vipāśamurvīṃ subhagāmaganma",
    "GV01rv_03_u:635": " RV_03.033.03.2{12} vatsamiva mātarā saṃrihāṇe samānaṃ yonimanu saṃcarantī",
    "GV01rv_03_u:636": " RV_03.033.04.1{12} ena vayaṃ payasā pinvamānā anu yoniṃ devakṛtaṃ carantīḥ",
    "GV01rv_03_u:637": " RV_03.033.04.2{12} na vartave prasavaḥ sargataktaḥ kiṃyurvipro nadyo johavīti",
    "GV01rv_03_u:638": " RV_03.033.05.1{12} ramadhvaṃ me vacase somyāya ṛtāvarīrupa muhūrtamevaiḥ",
    "GV01rv_03_u:639": " RV_03.033.05.2{12} pra sindhumachā bṛhatī manīṣāvasyurahve kuśikasya sūnuḥ",
    "GV01rv_03_u:640": " RV_03.033.06.1{13} indro asmānaradad vajrabāhurapāhan vṛtraṃ paridhiṃ nadīnām",
    "GV01rv_03_u:641": " RV_03.033.06.2{13} devo 'nayat savita supāṇistasya vayaṃ prasave yāma urvīḥ",
    "GV01rv_03_u:642": " RV_03.033.07.1{13} pravācyaṃ śaśvadhā vīryaṃ tadindrasya karma yadahiṃvivṛścat",
    "GV01rv_03_u:643": " RV_03.033.07.2{13} vi vajreṇa pariṣado jaghānāyannāpo 'yanamichamānāḥ",
    "GV01rv_03_u:644": " RV_03.033.08.1{13} etad vaco jaritarmāpi mṛṣṭhā ā yat te ghoṣānuttarā yugāni",
    "GV01rv_03_u:645": " RV_03.033.08.2{13} uktheṣu kāro prati no juṣasva mā no ni kaḥ puruṣatrā namaste",
    "GV01rv_03_u:646": " RV_03.033.09.1{13} o ṣu svasāraḥ kārave śṛṇota yayau vo dūrādanasā rathena",
    "GV01rv_03_u:647": " RV_03.033.09.2{13} ni ṣū namadhvaṃ bhavatā supārā adhoakṣāḥ sindhavaḥsrotyābhiḥ",
    "GV01rv_03_u:648": " RV_03.033.10.1{13} ā te kāro śṛṇavāmā vacāṃsi yayātha dūrādanasā rathena",
    "GV01rv_03_u:649": " RV_03.033.10.2{13} ni te naṃsai pīpyāneva yoṣā maryāyeva kanyā śaśvacai te",
    "GV01rv_03_u:650": " RV_03.033.11.1{14} yadaṅga tvā bharatāḥ santareyurgavyan grāma iṣita indrajūtaḥ",
    "GV01rv_03_u:651": " RV_03.033.11.2{14} arṣādaha prasavaḥ sargatakta ā vo vṛṇe sumatiṃ yajñiyānām",
    "GV01rv_03_u:652": " RV_03.033.12.1{14} atāriṣurbharatā gavyavaḥ samabhakta vipraḥ sumatiṃ nadīnām",
    "GV01rv_03_u:653": " RV_03.033.12.2{14} pra pinvadhvamiṣayantīḥ surādhā ā vakṣaṇāḥ pṛṇadhvaṃ yāta śībham",
    "GV01rv_03_u:654": " RV_03.033.13.1{14} ud va ūrmiḥ śamyā hantvāpo yoktrāṇi muñcata",
    "GV01rv_03_u:655": " RV_03.033.13.2{14} māduṣkṛtau vyenasāghnyau śūnamāratām",
    "GV01rv_03_u:656": " RV_03.034.01.1{15} indraḥ pūrbhidātirad dāsamarkairvidadvasurdayamāno viśatrūn",
    "GV01rv_03_u:657": " RV_03.034.01.2{15} brahmajūtastanvā vāvṛdhāno bhūridātra āpṛṇad rodasī ubhe",
    "GV01rv_03_u:658": " RV_03.034.02.1{15} makhasya te taviṣasya pra jūtimiyarmi vācamamṛtāya bhūṣan",
    "GV01rv_03_u:659": " RV_03.034.02.2{15} indra kṣitīnāmasi mānuṣīṇāṃ viśāṃ daivīnāmuta pūrvayāvā",
    "GV01rv_03_u:660": " RV_03.034.03.1{15} indro vṛtramavṛṇocchardhanītiḥ pra māyināmaminād varpaṇītiḥ",
    "GV01rv_03_u:661": " RV_03.034.03.2{15} ahan vyaṃsamuśadhag vaneṣvāvirdhenā akṛṇod rāmyāṇām",
    "GV01rv_03_u:662": " RV_03.034.04.1{15} indraḥ svarṣā janayannahāni jigāyośigbhiḥ pṛtanā abhiṣṭiḥ",
    "GV01rv_03_u:663": " RV_03.034.04.2{15} prārocayan manave ketumahnāmavindajjyotirbṛhateraṇāya",
    "GV01rv_03_u:664": " RV_03.034.04.1{15} indrastujo barhaṇā ā viveśa nṛvad dadhāno naryā purūṇi",
    "GV01rv_03_u:665": " RV_03.034.04.2{15} acetayad dhiya imā jaritre premaṃ varṇamatiracchukramāsām",
    "GV01rv_03_u:666": " RV_03.034.06.1{16} maho mahāni panayantyasyendrasya karma sukṛtā purūṇi",
    "GV01rv_03_u:667": " RV_03.034.06.2{16} vṛjanena vṛjinān saṃ pipeṣa māyābhirdasyūnrabhibhūtyojāḥ",
    "GV01rv_03_u:668": " RV_03.034.07.1{16} yudhendro mahnā varivaścakāra devebhyaḥ satpatiścarṣaṇiprāḥ",
    "GV01rv_03_u:669": " RV_03.034.07.2{16} vivasvataḥ sadane asya tāni viprā ukthebhiḥ kavayogṛṇanti",
    "GV01rv_03_u:670": " RV_03.034.08.1{16} satrāsāhaṃ vareṇyaṃ sahodāṃ sasavāṃsaṃ svarapaśca devīḥ",
    "GV01rv_03_u:671": " RV_03.034.08.2{16} sasāna yaḥ pṛthivīṃ dyāmutemāmindraṃ madantyanu dhīraṇāsaḥ",
    "GV01rv_03_u:672": " RV_03.034.09.1{16} sasānātyānuta sūryaṃ sasānendraḥ sasāna purubhojasaṃ gām",
    "GV01rv_03_u:673": " RV_03.034.09.2{16} hiraṇyayamuta bhogaṃ sasāna hatvī dasyūn prāryaṃvarṇamāvat",
    "GV01rv_03_u:674": " RV_03.034.10.1{16} indra oṣadhīrasanodahāni vanaspatīnrasanodantarikṣam",
    "GV01rv_03_u:675": " RV_03.034.10.2{16} bibheda valaṃ nunude vivāco 'thābhavad damitadbhikratūnām",
    "GV01rv_03_u:676": " RV_03.034.11.1{16} śunaṃ huvema ...",
    "GV01rv_03_u:677": " RV_03.035.01.1{17} tiṣṭhā harī ratha ā yujyamānā yāhi vāyurna niyuto no acha",
    "GV01rv_03_u:678": " RV_03.035.01.2{17} pibāsyandho abhisṛṣṭo asme indra svāhā rarimāte madāya",
    "GV01rv_03_u:679": " RV_03.035.02.1{17} upājirā puruhūtāya saptī harī rathasya dhūrṣvā yunajmi",
    "GV01rv_03_u:680": " RV_03.035.02.2{17} dravad yathā sambhṛtaṃ viśvataścidupemaṃ yajñamāvahāta indram",
    "GV01rv_03_u:681": " RV_03.035.03.1{17} upo nayasva vṛṣaṇā tapuṣpotemava tvaṃ vṛṣabha svadhāvaḥ",
    "GV01rv_03_u:682": " RV_03.035.03.2{17} grasetāmaśvā vi muceha śoṇā dive-dive sadṛśīraddhidhānāḥ",
    "GV01rv_03_u:683": " RV_03.035.04.1{17} brahmaṇā te brahmayujā yunajmi harī sakhāyā sadhamāda āśū /x",
    "GV01rv_03_u:684": " RV_03.035.04.2{17} sthiraṃ rathaṃ sukhamindrādhitiṣṭhan prajānan vidvānupa yāhi somam",
    "GV01rv_03_u:685": " RV_03.035.05.1{17} mā te harī vṛṣaṇā vītapṛṣṭhā ni rīraman yajamānāso anye",
    "GV01rv_03_u:686": " RV_03.035.05.2{17} atyāyāhi śaśvato vayaṃ te 'raṃ sutebhiḥ kṛṇavāmasomaiḥ",
    "GV01rv_03_u:687": " RV_03.035.06.1{18} tavāyaṃ somastvamehyarvāṃ chaśvattamaṃ sumanā asyapāhi",
    "GV01rv_03_u:688": " RV_03.035.06.2{18} asmin yajñe barhiṣyā niṣadyā dadhiṣvemaṃ jaṭhara indumindra",
    "GV01rv_03_u:689": " RV_03.035.07.1{18} stīrṇaṃ te barhiḥ suta indra somaḥ kṛtā dhānā attave teharibhyām",
    "GV01rv_03_u:690": " RV_03.035.07.2{18} tadokase puruśākāya vṛṣṇe marutvate tubhyaṃrātā havīṃṣi",
    "GV01rv_03_u:691": " RV_03.035.08.1{18} imaṃ naraḥ parvatāstubhyamāpaḥ samindra gobhirmadhumantamakran",
    "GV01rv_03_u:692": " RV_03.035.08.2{18} tasyāgatyā sumanā ṛṣva pāhi prajānan vidvān pathyā anu svāḥ",
    "GV01rv_03_u:693": " RV_03.035.09.1{18} yānābhajo maruta indra some ye tvāmavardhannabhavan gaṇaste",
    "GV01rv_03_u:694": " RV_03.035.09.2{18} tebhiretaṃ sajoṣā vāvaśāno 'gneḥ piba jihvayāsomamindra",
    "GV01rv_03_u:695": " RV_03.035.10.1{18} indra piba svadhayā cit sutasyāgnervā pāhi jihvayā yajatra",
    "GV01rv_03_u:696": " RV_03.035.10.2{18} adhvaryorvā prayataṃ śakra hastād dhoturvā yajñaṃ haviṣo juṣasva",
    "GV01rv_03_u:697": " RV_03.035.11.1{18} śunaṃ huvema ...",
    "GV01rv_03_u:698": " RV_03.036.01.1{19} imāmū ṣu prabhṛtiṃ sātaye dhāḥ śaśvacḥ chaśvadūtibhiryādamānaḥ",
    "GV01rv_03_u:699": " RV_03.036.01.2{19} sute-sute vāvṛdhe vardhanebhiryaḥ karmabhirmahadbhiḥ suśruto bhūt",
    "GV01rv_03_u:700": " RV_03.036.02.1{19} indrāya somāḥ pradivo vidānā ṛbhuryebhirvṛṣaparvā vihāyāḥ",
    "GV01rv_03_u:701": " RV_03.036.02.2{19} prayamyamānān prati ṣū gṛbhāyendra piba vṛṣadhūtasya vṛṣṇaḥ",
    "GV01rv_03_u:702": " RV_03.036.03.1{19} pibā vardhasva tava ghā sutāsa indra somāsaḥ prathamā uteme",
    "GV01rv_03_u:703": " RV_03.036.03.2{19} yathāpibaḥ pūrvyānindra somānevā pāhi panyo adyā navīyān",
    "GV01rv_03_u:704": " RV_03.036.04.1{19} mahānamatro vṛjane virapśyugraṃ śavaḥ patyate dhṛṣṇvojaḥ",
    "GV01rv_03_u:705": " RV_03.036.04.2{19} nāha vivyāca pṛthivī canainaṃ yat somāso haryaśvamamandan",
    "GV01rv_03_u:706": " RV_03.036.05.1{19} mahānugro vāvṛdhe vīryāya samācakre vṛṣabhaḥ kāvyena",
    "GV01rv_03_u:707": " RV_03.036.05.2{19} indro bhago vājadā asya gāvaḥ pra jāyante dakṣiṇā asya pūrvīḥ",
    "GV01rv_03_u:708": " RV_03.036.06.1{20} pra yat sindhavaḥ prasavaṃ yathāyannāpaḥ samudraṃ rathyeva jagmuḥ",
    "GV01rv_03_u:709": " RV_03.036.06.2{20} ataścidindraḥ sadaso varīyān yadīṃ somaḥ pṛṇati dugdho aṃśuḥ",
    "GV01rv_03_u:710": " RV_03.036.07.1{20} samudreṇa sindhavo yādamānā indrāya somaṃ suṣutaṃ bharantaḥ",
    "GV01rv_03_u:711": " RV_03.036.07.2{20} aṃśuṃ duhanti hastino bharitrairmadhvaḥ punanti dhārayā pavitraiḥ",
    "GV01rv_03_u:712": " RV_03.036.08.1{20} hradā iva kukṣayaḥ somadhānāḥ samī vivyāca savanā purūṇi",
    "GV01rv_03_u:713": " RV_03.036.08.2{20} annā yadindraḥ prathamā vyāśa vṛtraṃ jaghanvānavṛṇīta somam",
    "GV01rv_03_u:714": " RV_03.036.09.1{20} ā tū bhara mākiretat pari ṣṭhād vidmā hi tvā vasupatiṃ vasūnām",
    "GV01rv_03_u:715": " RV_03.036.09.2{20} indra yat te māhinaṃ datramastyasmabhyaṃ tad dharyaśva pra yandhi",
    "GV01rv_03_u:716": " RV_03.036.10.1{20} asme pra yandhi maghavannṛjīṣinnindra rāyo viśvavārasya bhūreḥ",
    "GV01rv_03_u:717": " RV_03.036.10.2{20} asme śataṃ śarado jīvase dhā asme vīrān chaśvata indra śiprin",
    "GV01rv_03_u:718": " RV_03.036.11.1{20} śunaṃ huvema ...",
    "GV01rv_03_u:719": " RV_03.037.01.1{21} vārtrahatyāya śavase pṛtanāṣāhyāya ca",
    "GV01rv_03_u:720": " RV_03.037.01.2{21} indra tvā vartayāmasi",
    "GV01rv_03_u:721": " RV_03.037.02.1{21} arvācīnaṃ su te mana uta cakṣuḥ śatakrato",
    "GV01rv_03_u:722": " RV_03.037.02.2{21} indra kṛṇvantu vāghataḥ",
    "GV01rv_03_u:723": " RV_03.037.03.1{21} nāmāni te śatakrato viśvābhirgīrbhirīmahe",
    "GV01rv_03_u:724": " RV_03.037.03.2{21} indrābhimātiṣāhye",
    "GV01rv_03_u:725": " RV_03.037.04.1{21} puruṣṭutasya dhāmabhiḥ śatena mahayāmasi",
    "GV01rv_03_u:726": " RV_03.037.04.2{21} indrasya carṣaṇīdhṛtaḥ",
    "GV01rv_03_u:727": " RV_03.037.05.1{21} indraṃ vṛtrāya hantave puruhūtamupa bruve",
    "GV01rv_03_u:728": " RV_03.037.05.2{21} bhareṣu vājasātaye",
    "GV01rv_03_u:729": " RV_03.037.06.1{22} vājeṣu sāsahirbhava tvāmīmahe śatakrato",
    "GV01rv_03_u:730": " RV_03.037.06.2{22} indra vṛtrāyahantave",
    "GV01rv_03_u:731": " RV_03.037.07.1{22} dyumneṣu pṛtanājye pṛtsutūrṣu śravassu ca",
    "GV01rv_03_u:732": " RV_03.037.07.2{22} indra sākṣvābhimātiṣu",
    "GV01rv_03_u:733": " RV_03.037.08.1{22} śuṣmintamaṃ na ūtaye dyumninaṃ pāhi jāgṛvim",
    "GV01rv_03_u:734": " RV_03.037.08.2{22} indra somaṃśatakrato",
    "GV01rv_03_u:735": " RV_03.037.09.1{22} indriyāṇi śatakrato yā te janeṣu pañcasu",
    "GV01rv_03_u:736": " RV_03.037.09.2{22} indra tāni taā vṛṇe",
    "GV01rv_03_u:737": " RV_03.037.10.1{22} agannindra śravo bṛhad dyumnaṃ dadhiṣva duṣṭaram",
    "GV01rv_03_u:738": " RV_03.037.10.2{22} ut te śuṣmaṃ tirāmasi",
    "GV01rv_03_u:739": " RV_03.037.11.1{22} arvāvato na ā gahyatho śakra parāvataḥ",
    "GV01rv_03_u:740": " RV_03.037.11.2{22} u loko yaste adriva indreha tata ā gahi",
    "GV01rv_03_u:741": " RV_03.038.01.1{23} abhi taṣṭeva dīdhayā manīṣāmatyo na vājī sudhuro jihānaḥ",
    "GV01rv_03_u:742": " RV_03.038.01.2{23} abhi priyāṇi marmṛśat parāṇi kavīnrichāmi sandṛśe sumedhāḥ",
    "GV01rv_03_u:743": " RV_03.038.02.1{23} inota pṛcha janimā kavīnāṃ manodhṛtaḥ sukṛtastakṣata dyām",
    "GV01rv_03_u:744": " RV_03.038.02.2{23} imā u te praṇyo vardhamānā manovātā adha nu dharmaṇigman",
    "GV01rv_03_u:745": " RV_03.038.03.1{23} ni ṣīmidatra guhyā dadhānā uta kṣatrāya rodasī samañjan",
    "GV01rv_03_u:746": " RV_03.038.03.2{23} saṃ mātrābhirmamire yemur urvī antar mahī samṛte dhāyase dhuḥ",
    "GV01rv_03_u:747": " RV_03.038.04.1{23} ātiṣṭhantaṃ pari viśve abhūṣañchriyo vasānaścarati svarociḥ",
    "GV01rv_03_u:748": " RV_03.038.04.2{23} mahat tad vṛṣṇo asurasya nāmā viśvarūpo amṛtāni tasthau",
    "GV01rv_03_u:749": " RV_03.038.05.1{23} asūta pūrvo vṛṣabho jyāyānimā asya śurudhaḥ santi pūrvīḥ",
    "GV01rv_03_u:750": " RV_03.038.05.2{23} divo napātā vidathasya dhībhiḥ kṣatraṃ rājānā pradivo dadhāthe",
    "GV01rv_03_u:751": " RV_03.038.06.1{24} trīṇi rājānā vidathe purūṇi pari viśvāni bhūṣathaḥ sadāṃsi",
    "GV01rv_03_u:752": " RV_03.038.06.2{24} apaśyamatra manasā jaganvān vrate gandharvānapi vāyukeśān",
    "GV01rv_03_u:753": " RV_03.038.07.1{24} tadin nvasya vṛṣabhasya dhenorā nāmabhirmamire sakmyaṃgoḥ",
    "GV01rv_03_u:754": " RV_03.038.07.2{24} anyad-anyadasuryaṃ vasānā ni māyino mamire rūpamasmin",
    "GV01rv_03_u:755": " RV_03.038.08.1{24} tadin nvasya saviturnakirme hiraṇyayīmamatiṃ yāmaśiśret",
    "GV01rv_03_u:756": " RV_03.038.08.2{24} ā suṣṭutī rodasī viśvaminve apīva yoṣā janimāni vavre",
    "GV01rv_03_u:757": " RV_03.038.09.1{24} yuvaṃ pratnasya sādhatho maho yad daivī svastiḥ pari ṇaḥ syātam",
    "GV01rv_03_u:758": " RV_03.038.09.2{24} gopājihvasya tasthuṣo virūpā viśve paśyanti māyinaḥ kṛtāni",
    "GV01rv_03_u:759": " RV_03.038.10.1{24} śunaṃ huvema ...",
    "GV01rv_03_u:760": " RV_03.039.01.1{25} indraṃ matirhṛda ā vacyamānāchā patiṃ stomataṣṭā jigāti",
    "GV01rv_03_u:761": " RV_03.039.01.2{25} yā jāgṛvirvidathe śasyamānendra yat te jāyate viddhi tasya",
    "GV01rv_03_u:762": " RV_03.039.02.1{25} divaścidā pūrvyā jāyamānā vi jāgṛvirvidathe śasyamānā",
    "GV01rv_03_u:763": " RV_03.039.02.2{25} bhadrā vastrāṇyarjunā vasānā seyamasme sanajāpitryā dhīḥ",
    "GV01rv_03_u:764": " RV_03.039.03.1{25} yamā cidatra yamasūrasūta jihvāyā agraṃ patadā hyasthāt",
    "GV01rv_03_u:765": " RV_03.039.03.2{25} vapūṃṣi jātā mithunā sacete tamohanā tapuṣo budhna etā",
    "GV01rv_03_u:766": " RV_03.039.04.1{25} nakireṣāṃ ninditā martyeṣu ye asmākaṃ pitaro goṣu yodhāḥ",
    "GV01rv_03_u:767": " RV_03.039.04.2{25} indra eṣāṃ dṛṃhitā māhināvānud gotrāṇi sasṛje daṃsanāvān",
    "GV01rv_03_u:768": " RV_03.039.05.1{25} sakhā ha yatra sakhibhirnavagvairabhijñvā satvabhirgā anugman",
    "GV01rv_03_u:769": " RV_03.039.05.2{25} satyaṃ tadindro dasabhirdaśagbhiḥ sūryaṃ vivedatamasi kṣiyantam",
    "GV01rv_03_u:770": " RV_03.039.06.1{26} indro madhu sambhṛtamusriyāyāṃ padvad viveda śaphavan namegoḥ",
    "GV01rv_03_u:771": " RV_03.039.06.2{26} guhā hitaṃ guhyaṃ gūḷhamapsu haste dadhe dakṣiṇe dakṣiṇāvān",
    "GV01rv_03_u:772": " RV_03.039.07.1{26} jyotirvṛṇīta tamaso vijānannāre syāma duritādabhīke",
    "GV01rv_03_u:773": " RV_03.039.07.2{26} imā giraḥ somapāḥ somavṛddha juṣasvendra purutamasya kāroḥ",
    "GV01rv_03_u:774": " RV_03.039.08.1{26} jyotiryajñāya rodasī anu ṣyādāre syāma duritasya bhūreḥ",
    "GV01rv_03_u:775": " RV_03.039.08.2{26} bhūri cid dhi tujato martyasya supārāso vasavo barhaṇāvat",
    "GV01rv_03_u:776": " RV_03.039.09.1{26} śunaṃ huvema ...",
    "GV01rv_03_u:777": " RV_03.040.01.1{01} indra tvā vṛṣabhaṃ vayaṃ sute some havāmahe",
    "GV01rv_03_u:778": " RV_03.040.01.2{01} sa pāhi madhvo andhasaḥ",
    "GV01rv_03_u:779": " RV_03.040.02.1{01} indra kratuvidaṃ sutaṃ somaṃ harya puruṣṭuta",
    "GV01rv_03_u:780": " RV_03.040.02.2{01} pibā vṛṣasva tātṛpim",
    "GV01rv_03_u:781": " RV_03.040.03.1{01} indra pra ṇo dhitāvānaṃ yajñaṃ viśvebhirdevebhiḥ",
    "GV01rv_03_u:782": " RV_03.040.03.2{01} tira stavāna viśpate",
    "GV01rv_03_u:783": " RV_03.040.04.1{01} indra somāḥ sutā ime tava pra yanti satpate",
    "GV01rv_03_u:784": " RV_03.040.04.2{01} kṣayaṃ candrāsa indavaḥ",
    "GV01rv_03_u:785": " RV_03.040.05.1{01} dadhiṣvā jaṭhare sutaṃ somamindra vareṇyam",
    "GV01rv_03_u:786": " RV_03.040.05.2{01} tava dyukṣāsa indavaḥ",
    "GV01rv_03_u:787": " RV_03.040.06.1{02} girvaṇaḥ pāhi naḥ sutaṃ madhordhārābhirajyase",
    "GV01rv_03_u:788": " RV_03.040.06.2{02} indra tvādātamid yaśaḥ",
    "GV01rv_03_u:789": " RV_03.040.07.1{02} abhi dyumnāni vanina indraṃ sacante akṣitā",
    "GV01rv_03_u:790": " RV_03.040.07.2{02} pītvī somasya vāvṛdhe",
    "GV01rv_03_u:791": " RV_03.040.08.1{02} arvāvato na ā gahi parāvataśca vṛtrahan",
    "GV01rv_03_u:792": " RV_03.040.08.2{02} imā juṣasva no giraḥ",
    "GV01rv_03_u:793": " RV_03.040.09.1{02} yadantarā parāvatamarvāvataṃ ca hūyase",
    "GV01rv_03_u:794": " RV_03.040.09.2{02} indreha tata ā gahi",
    "GV01rv_03_u:795": " RV_03.041.01.1{03} ā tū na indra madryag ghuvānaḥ somapītaye",
    "GV01rv_03_u:796": " RV_03.041.01.2{03} haribhyāṃ yāhyadrivaḥ",
    "GV01rv_03_u:797": " RV_03.041.02.1{03} satto hotā na ṛtviyastistire barhirānuṣak",
    "GV01rv_03_u:798": " RV_03.041.02.2{03} ayujran prātaradrayaḥ",
    "GV01rv_03_u:799": " RV_03.041.03.1{03} imā brahma brahmavāhaḥ kriyanta ā barhiḥ sīda",
    "GV01rv_03_u:800": " RV_03.041.03.2{03} vīhi śūra puroḷāśam",
    "GV01rv_03_u:801": " RV_03.041.04.1{03} rārandhi savaneṣu ṇa eṣu stomeṣu vṛtrahan",
    "GV01rv_03_u:802": " RV_03.041.04.2{03} uktheṣvindra girvaṇaḥ",
    "GV01rv_03_u:803": " RV_03.041.05.1{03} matayaḥ somapāmuruṃ rihanti śavasas patim",
    "GV01rv_03_u:804": " RV_03.041.05.2{03} indraṃ vatsaṃ na mātaraḥ",
    "GV01rv_03_u:805": " RV_03.041.06.1{04} sa mandasvā hyandhaso rādhase tanvā mahe",
    "GV01rv_03_u:806": " RV_03.041.06.2{04} na stotāraṃ nide karaḥ",
    "GV01rv_03_u:807": " RV_03.041.07.1{04} vayamindra tvāyavo haviṣmanto jarāmahe",
    "GV01rv_03_u:808": " RV_03.041.07.2{04} uta tvamasmayurvaso",
    "GV01rv_03_u:809": " RV_03.041.08.1{04} māre asmad vi mumuco haripriyārvāṃ yāhi",
    "GV01rv_03_u:810": " RV_03.041.08.2{04} indra svadhāvomatsveha",
    "GV01rv_03_u:811": " RV_03.041.09.1{04} arvāñcaṃ tvā sukhe rathe vahatāmindra keśinā",
    "GV01rv_03_u:812": " RV_03.041.09.2{04} ghṛtasnūbarhirāsade",
    "GV01rv_03_u:813": " RV_03.042.01.1{05} upa naḥ sutamā gahi somamindra gavāśiram",
    "GV01rv_03_u:814": " RV_03.042.01.2{05} haribhyāṃ yaste asmayuḥ",
    "GV01rv_03_u:815": " RV_03.042.02.1{05} tamindra madamā gahi barhiṣṭhāṃ grāvabhiḥ sutam",
    "GV01rv_03_u:816": " RV_03.042.02.2{05} kuvin nvasya tṛpṇavaḥ",
    "GV01rv_03_u:817": " RV_03.042.03.1{05} indramitthā giro mamāchāguriṣitā itaḥ",
    "GV01rv_03_u:818": " RV_03.042.03.2{05} āvṛte somapītaye",
    "GV01rv_03_u:819": " RV_03.042.04.1{05} indraṃ somasya pītaye stomairiha havāmahe",
    "GV01rv_03_u:820": " RV_03.042.04.2{05} ukthebhiḥ kuvidāgamat",
    "GV01rv_03_u:821": " RV_03.042.05.1{05} indra somāḥ sutā ime tān dadhiṣva śatakrato",
    "GV01rv_03_u:822": " RV_03.042.05.2{05} jaṭhare vājinīvaso",
    "GV01rv_03_u:823": " RV_03.042.06.1{06} vidmā hi tvā dhanaṃjayaṃ vājeṣu dadhṛṣaṃ kave",
    "GV01rv_03_u:824": " RV_03.042.06.2{06} adhā tesumnamīmahe",
    "GV01rv_03_u:825": " RV_03.042.07.1{06} imamindra gavāśiraṃ yavāśiraṃ ca naḥ piba",
    "GV01rv_03_u:826": " RV_03.042.07.2{06} āgatyā vṛṣabhiḥ sutam",
    "GV01rv_03_u:827": " RV_03.042.08.1{06} tubhyedindra sva okye somaṃ codāmi pītaye",
    "GV01rv_03_u:828": " RV_03.042.08.2{06} eṣa rārantu te hṛdi",
    "GV01rv_03_u:829": " RV_03.042.09.1{06} tvāṃ sutasya pītaye pratnamindra havāmahe",
    "GV01rv_03_u:830": " RV_03.042.09.2{06} kuśikāso avasyavaḥ",
    "GV01rv_03_u:831": " RV_03.043.01.1{07} ā yāhyarvāṃ upa vandhureṣṭhāstavedanu pradivaḥ somapeyam",
    "GV01rv_03_u:832": " RV_03.043.01.2{07} priyā sakhāyā vi mucopa barhistvāmime havyavāho havante",
    "GV01rv_03_u:833": " RV_03.043.02.1{07} ā yāhi pūrvīrati carṣaṇīrānarya āśiṣa upa no haribhyām",
    "GV01rv_03_u:834": " RV_03.043.02.2{07} imā hi tvā mataya stomataṣṭā indra havante sakhyaṃ juṣāṇāḥ",
    "GV01rv_03_u:835": " RV_03.043.03.1{07} ā no yajñaṃ namovṛdhaṃ sajoṣā indra deva haribhiryāhi tūyam",
    "GV01rv_03_u:836": " RV_03.043.03.2{07} ahaṃ hi tvā matibhirjohavīmi ghṛtaprayāḥ sadhamāde madhūnām",
    "GV01rv_03_u:837": " RV_03.043.04.1{07} ā ca tvāmetā vṛṣaṇā vahāto harī sakhāyā sudhurā svaṅgā",
    "GV01rv_03_u:838": " RV_03.043.04.2{07} dhānāvadindraḥ savanaṃ juṣāṇaḥ sakhā sakhyuḥ śṛṇavad vandanāni",
    "GV01rv_03_u:839": " RV_03.043.05.1{07} kuvin mā gopāṃ karase janasya kuvid rājānaṃ maghavannṛjīṣin",
    "GV01rv_03_u:840": " RV_03.043.05.2{07} kuvin ma ṛṣiṃ papivāṃsaṃ sutasya kuvin me vasvo amṛtasya śikṣāḥ",
    "GV01rv_03_u:841": " RV_03.043.06.1{07} ā tvā bṛhanto harayo yujānā arvāgindra sadhamādo vahantu",
    "GV01rv_03_u:842": " RV_03.043.06.2{07} pra ye dvitā diva ṛñjantyātāḥ susammṛṣṭāso vṛṣabhasya mūrāḥ",
    "GV01rv_03_u:843": " RV_03.043.07.1{07} indra piba vṛṣadhūtasya vṛṣṇa ā yaṃ te śyena uśate jabhāra",
    "GV01rv_03_u:844": " RV_03.043.07.2{07} yasya made cyāvayasi pra kṛṣṭīryasya made apa gotrā vavartha",
    "GV01rv_03_u:845": " RV_03.043.08.1{07} śunaṃ huvema ...",
    "GV01rv_03_u:846": " RV_03.044.01.1{08} ayaṃ te astu haryataḥ soma ā haribhiḥ sutaḥ",
    "GV01rv_03_u:847": " RV_03.044.01.2{08} juṣāṇa indra haribhirna ā gahyā tiṣṭha haritaṃ ratham",
    "GV01rv_03_u:848": " RV_03.044.02.1{08} haryannuṣasamarcayaḥ sūryaṃ haryannarocayaḥ",
    "GV01rv_03_u:849": " RV_03.044.02.2{08} vidvāṃṣcikitvān haryaśva vardhasa indra viśvā abhi śriyaḥ",
    "GV01rv_03_u:850": " RV_03.044.03.1{08} dyāmindro haridhāyasaṃ pṛthivīṃ harivarpasam",
    "GV01rv_03_u:851": " RV_03.044.03.2{08} adhārayad dharitorbhūri bhojanaṃ yayorantarhariścarat",
    "GV01rv_03_u:852": " RV_03.044.04.1{08} jajñāno harito vṛṣā viśvamā bhāti rocanam",
    "GV01rv_03_u:853": " RV_03.044.04.2{08} haryaśvo haritaṃ dhatta āyudhamā vajraṃ bāhvorharim",
    "GV01rv_03_u:854": " RV_03.044.05.1{08} indro haryantamarjunaṃ vajraṃ śukrairabhīvṛtam",
    "GV01rv_03_u:855": " RV_03.044.05.2{08} apāvṛṇod dharibhiradribhiḥ sutamud gā haribhirājata",
    "GV01rv_03_u:856": " RV_03.045.01.1{09} ā mandrairindra haribhiryāhi mayūraromabhiḥ",
    "GV01rv_03_u:857": " RV_03.045.01.2{09} mā tvā kecin ni yaman viṃ na pāśino 'ti dhanveva tānihi",
    "GV01rv_03_u:858": " RV_03.045.02.1{09} vṛtrakhādo valaṃrujaḥ purāṃ darmo apāmajaḥ",
    "GV01rv_03_u:859": " RV_03.045.02.2{09} sthātā rathasya haryorabhisvara indro dṛḷhā cidārujaḥ",
    "GV01rv_03_u:860": " RV_03.045.03.1{09} gambhīrānudadhīnriva kratuṃ puṣyasi gā iva",
    "GV01rv_03_u:861": " RV_03.045.03.2{09} pra sugopāyavasaṃ dhenavo yathā hradaṃ kulyā ivāśata",
    "GV01rv_03_u:862": " RV_03.045.04.1{09} ā nastujaṃ rayiṃ bharāṃśaṃ na pratijānate",
    "GV01rv_03_u:863": " RV_03.045.04.2{09} vṛkṣaṃ pakvaṃ phalamaṅkīva dhūnuhīndra sampāraṇaṃ vasu",
    "GV01rv_03_u:864": " RV_03.045.05.1{09} svayurindra svarāḷ asi smaddiṣṭiḥ svayaśastaraḥ",
    "GV01rv_03_u:865": " RV_03.045.05.2{09} sa vāvṛdhāna ojasā puruṣṭuta bhavā naḥ suśravastamaḥ",
    "GV01rv_03_u:866": " RV_03.046.01.1{10} yudhmasya te vṛṣabhasya svarāja ugrasya yūna sthavirasya ghṛṣveḥ",
    "GV01rv_03_u:867": " RV_03.046.01.2{10} ajūryato vajriṇo vīryāṇīndra śrutasya mahato mahāni",
    "GV01rv_03_u:868": " RV_03.046.02.1{10} mahānasi mahiṣa vṛṣṇyebhirdhanaspṛdugra sahamāno anyān",
    "GV01rv_03_u:869": " RV_03.046.02.2{10} eko viśvasya bhuvanasya rājā sa yodhayā ca kṣayayā ca janān",
    "GV01rv_03_u:870": " RV_03.046.03.1{10} pra mātrābhī ririce rocamānaḥ pra devebhirviśvato apratītaḥ",
    "GV01rv_03_u:871": " RV_03.046.03.2{10} pra majmanā diva indraḥ pṛthivyāḥ prorormaho antarikṣād ṛjīṣī",
    "GV01rv_03_u:872": " RV_03.046.04.1{10} uruṃ gabhīraṃ januṣābhyugraṃ viśvavyacasamavataṃ matīnām",
    "GV01rv_03_u:873": " RV_03.046.04.2{10} indraṃ somāsaḥ pradivi sutāsaḥ samudraṃ na sravataā viśanti",
    "GV01rv_03_u:874": " RV_03.046.05.1{10} yaṃ somamindra pṛthivīdyāvā garbhaṃ na mātā bibhṛtastvāyā",
    "GV01rv_03_u:875": " RV_03.046.05.2{10} taṃ te hinvanti tamu te mṛjantyadhvaryavo vṛṣabha pātavā u",
    "GV01rv_03_u:876": " RV_03.047.01.1{11} marutvānindra vṛṣabho raṇāya pibā somamanuṣvadhaṃ madāya",
    "GV01rv_03_u:877": " RV_03.047.01.2{11} ā siñcasva jaṭhare madhva ūrmiṃ tvaṃ rājāsi pradivaḥ sutānām",
    "GV01rv_03_u:878": " RV_03.047.02.1{11} sajoṣā indra sagaṇo marudbhiḥ somaṃ piba vṛtrahā śūra vidvān",
    "GV01rv_03_u:879": " RV_03.047.02.2{11} jahi śatrūnrapa mṛdho nudasvāthābhayaṃ kṛṇuhi viśvato naḥ",
    "GV01rv_03_u:880": " RV_03.047.03.1{11} uta ṛtubhirṛtupāḥ pāhi somamindra devebhiḥ sakhibhiḥ sutaṃ naḥ",
    "GV01rv_03_u:881": " RV_03.047.03.2{11} yānābhajo maruto ye tvānvahan vṛtramadadhustubhyamojaḥ",
    "GV01rv_03_u:882": " RV_03.047.04.1{11} ye tvāhihatye maghavannavardhan ye śāmbare harivo ye gaviṣṭau",
    "GV01rv_03_u:883": " RV_03.047.04.2{11} ye tvā nūnamanumadanti viprāḥ pibendra somaṃ sagaṇo marudbhiḥ",
    "GV01rv_03_u:884": " RV_03.047.05.1{11} marutvantaṃ vṛṣabhaṃ vāvṛdhānamakavāriṃ divyaṃ śāsamindram",
    "GV01rv_03_u:885": " RV_03.047.05.2{11} viśvāsāhamavase nūtanāyograṃ sahodāmiha taṃhuvema",
    "GV01rv_03_u:886": " RV_03.048.01.1{12} sadyo ha jāto vṛṣabhaḥ kanīnaḥ prabhartumāvadandhasaḥ sutasya",
    "GV01rv_03_u:887": " RV_03.048.01.2{12} sādhoḥ piba pratikāmaṃ yathā te rasāśiraḥ prathamaṃ somyasya",
    "GV01rv_03_u:888": " RV_03.048.02.1{12} yajjāyathāstadaharasya kāme 'ṃśoḥ pīyūṣamapibo giriṣṭhām",
    "GV01rv_03_u:889": " RV_03.048.02.2{12} taṃ te mātā pari yoṣā janitrī mahaḥ piturdama āsiñcadagre",
    "GV01rv_03_u:890": " RV_03.048.03.1{12} upasthāya mātaramannamaiṭṭa tigmamapaśyadabhi somamūdhaḥ",
    "GV01rv_03_u:891": " RV_03.048.03.2{12} prayāvayannacarad gṛtso anyān mahāni cakre purudhapratīkaḥ",
    "GV01rv_03_u:892": " RV_03.048.04.1{12} ugrasturāṣāḷ abhibhūtyojā yathāvaśaṃ tanvaṃ cakra eṣaḥ",
    "GV01rv_03_u:893": " RV_03.048.04.2{12} tvaṣṭāramindro januṣābhibhūyāmuṣyā somamapibaccamūṣu",
    "GV01rv_03_u:894": " RV_03.048.05.1{12} śunaṃ huvema ...",
    "GV01rv_03_u:895": " RV_03.049.01.1{13} śaṃsā mahāmindraṃ yasmin viśvā ā kṛṣṭayaḥ somapāḥ kāmamavyan",
    "GV01rv_03_u:896": " RV_03.049.01.2{13} yaṃ sukratuṃ dhiṣaṇe vibhvataṣṭaṃ ghanaṃ vṛtrāṇāṃ janayanta devāḥ",
    "GV01rv_03_u:897": " RV_03.049.02.1{13} yaṃ nu nakiḥ pṛtanāsu svarājaṃ dvitā tarati nṛtamaṃ hariṣṭhām",
    "GV01rv_03_u:898": " RV_03.049.02.2{13} inatamaḥ satvabhiryo ha śūṣaiḥ pṛthujrayā aminādāyurdasyoḥ",
    "GV01rv_03_u:899": " RV_03.049.03.1{13} sahāvā pṛtsu taraṇirnārvā vyānaśī rodasī mehanāvān",
    "GV01rv_03_u:900": " RV_03.049.03.2{13} bhago na kāre havyo matīnāṃ piteva cāruḥ suhavo vayodhāḥ",
    "GV01rv_03_u:901": " RV_03.049.04.1{13} dhartā divo rajasas pṛṣṭa ūrdhvo ratho na vāyurvasubhirniyutvān",
    "GV01rv_03_u:902": " RV_03.049.04.2{13} kṣapāṃ vastā janitā sūryasya vibhaktā bhāgaṃ dhiṣaṇeva vājam",
    "GV01rv_03_u:903": " RV_03.049.05.1{13} śunaṃ huvema ...",
    "GV01rv_03_u:904": " RV_03.050.01.1{14} indraḥ svāhā pibatu yasya soma āgatyā tumro vṛṣabho marutvān",
    "GV01rv_03_u:905": " RV_03.050.01.2{14} oruvyacāḥ pṛṇatāmebhirannairāsya havistanvaḥkāmam ṛdhyāḥ",
    "GV01rv_03_u:906": " RV_03.050.02.1{14} ā te saparyū javase yunajmi yayoranu pradivaḥ śruṣṭimāvaḥ",
    "GV01rv_03_u:907": " RV_03.050.02.2{14} iha tvā dheyurharayaḥ suśipra pibā tvasya suṣutasya cāroḥ",
    "GV01rv_03_u:908": " RV_03.050.03.1{14} gobhirmimikṣuṃ dadhire supāramindraṃ jyaiṣṭhyāya dhāyase gṛṇānāḥ",
    "GV01rv_03_u:909": " RV_03.050.03.2{14} mandānaḥ somaṃ papivān ṛjīṣin samasmabhyaṃ purudhā gā iṣaṇya",
    "GV01rv_03_u:910": " RV_03.050.04.1{14} imaṃ kāmaṃ ...",
    "GV01rv_03_u:911": " RV_03.050.05.1{14} śunaṃ huvema ...",
    "GV01rv_03_u:912": " RV_03.051.01.1{15} carṣaṇīdhṛtaṃ maghavānamukthyamindraṃ giro bṛhatīrabhyanūṣata",
    "GV01rv_03_u:913": " RV_03.051.01.2{15} vāvṛdhānaṃ puruhūtaṃ suvṛktibhiramartyaṃ jaramāṇaṃ dive-dive",
    "GV01rv_03_u:914": " RV_03.051.02.1{15} śatakratumarṇavaṃ śākinaṃ naraṃ giro ma indramupa yanti viśvataḥ",
    "GV01rv_03_u:915": " RV_03.051.02.2{15} vājasaniṃ pūrbhidaṃ tūrṇimapturaṃ dhāmasācamabhiṣācaṃ svarvidam",
    "GV01rv_03_u:916": " RV_03.051.03.1{15} ākare vasorjaritā panasyate 'nehasa stubha indro duvasyati",
    "GV01rv_03_u:917": " RV_03.051.03.2{15} vivasvataḥ sadana ā hi pipriye satrāsāhamabhimātihanaṃ stuhi",
    "GV01rv_03_u:918": " RV_03.051.04.1{15} nṛṇāmu tvā nṛtamaṃ gīrbhirukthairabhi pra vīramarcatā sabādhaḥ",
    "GV01rv_03_u:919": " RV_03.051.04.2{15} saṃ sahase purumāyo jihīte namo asya pradiva eka īśe",
    "GV01rv_03_u:920": " RV_03.051.05.1{15} pūrvīrasya niṣṣidho martyeṣu purū vasūni pṛthivī bibharti",
    "GV01rv_03_u:921": " RV_03.051.05.2{15} indrāya dyāva oṣadhīrutāpo rayiṃ rakṣanti jīrayo vanāni",
    "GV01rv_03_u:922": " RV_03.051.06.1{16} tubhyaṃ brahmāṇi gira indra tubhyaṃ satrā dadhire harivo juṣasva",
    "GV01rv_03_u:923": " RV_03.051.06.2{16} bodhyāpiravaso nūtanasya sakhe vaso jaritṛbhyo vayodhāḥ",
    "GV01rv_03_u:924": " RV_03.051.07.1{16} indra marutva iha pāhi somaṃ yathā śāryāte apibaḥ sutasya",
    "GV01rv_03_u:925": " RV_03.051.07.2{16} tava praṇītī tava śūra śarmannā vivāsanti kavayaḥsuyajñāḥ",
    "GV01rv_03_u:926": " RV_03.051.08.1{16} sa vāvaśāna iha pāhi somaṃ marudbhirindra sakhibhiḥ sutaṃ naḥ",
    "GV01rv_03_u:927": " RV_03.051.08.2{16} jātaṃ yat tvā pari devā abhūṣan mahe bharāya puruhūta viśve",
    "GV01rv_03_u:928": " RV_03.051.09.1{16} aptūrye maruta āpireṣo 'mandannindramanu dātivārāḥ",
    "GV01rv_03_u:929": " RV_03.051.09.2{16} tebhiḥ sākaṃ pibatu vṛtrakhādaḥ sutaṃ somaṃ dāśuṣaḥ sve sadhasthe",
    "GV01rv_03_u:930": " RV_03.051.10.1{16} idaṃ hyanvojasā sutaṃ rādhānāṃ pate",
    "GV01rv_03_u:931": " RV_03.051.10.2{16} pibā tvasya girvaṇaḥ",
    "GV01rv_03_u:932": " RV_03.051.11.1{16} yaste anu svadhāmasat sute ni yacha tanvam",
    "GV01rv_03_u:933": " RV_03.051.11.2{16} sa tvā mamattu somyam",
    "GV01rv_03_u:934": " RV_03.051.12.1{16} pra te aśnotu kukṣyoḥ prendra brahmaṇā śiraḥ",
    "GV01rv_03_u:935": " RV_03.051.12.2{16} pra bāhū śūra rādhase",
    "GV01rv_03_u:936": " RV_03.052.01.1{17} dhānāvantaṃ karambhiṇamapūpavantamukthinam",
    "GV01rv_03_u:937": " RV_03.052.01.2{17} indra prātarjuṣasva naḥ",
    "GV01rv_03_u:938": " RV_03.052.02.1{17} puroḷāśaṃ pacatyaṃ juṣasvendrā gurasva ca",
    "GV01rv_03_u:939": " RV_03.052.02.2{17} tubhyaṃ havyāni sisrate",
    "GV01rv_03_u:940": " RV_03.052.03.1{17} puroḷāśaṃ ca no ghaso joṣayāse giraśca naḥ",
    "GV01rv_03_u:941": " RV_03.052.03.2{17} vadhūyuriva yoṣaṇām",
    "GV01rv_03_u:942": " RV_03.052.04.1{17} puroḷāśaṃ sanaśruta prātaḥsāve juṣasva naḥ",
    "GV01rv_03_u:943": " RV_03.052.04.2{17} indra kraturhi te bṛhan",
    "GV01rv_03_u:944": " RV_03.052.05.1{17} mādhyandinasya savanasya dhānāḥ puroḷāśamindra kṛṣvehacārum",
    "GV01rv_03_u:945": " RV_03.052.05.2{17} pra yat stotā jaritā tūrṇyartho vṛṣāyamāṇa upa gīrbhirīṭṭe",
    "GV01rv_03_u:946": " RV_03.052.06.1{18} tṛtīye dhānāḥ savane puruṣṭuta puroḷāśamāhutaṃ māmahasva naḥ",
    "GV01rv_03_u:947": " RV_03.052.06.2{18} ṛbhumantaṃ vājavantaṃ tvā kave prayasvanta upa śikṣema dhītibhiḥ",
    "GV01rv_03_u:948": " RV_03.052.07.1{18} pūṣaṇvate te cakṛmā karambhaṃ harivate haryaśvāya dhānāḥ",
    "GV01rv_03_u:949": " RV_03.052.07.2{18} apūpamaddhi sagaṇo marudbhiḥ somaṃ piba vṛtrahā śūra vidvān",
    "GV01rv_03_u:950": " RV_03.052.08.1{18} prati dhānā bharata tūyamasmai puroḷāśaṃ vīratamāya nṛṇām",
    "GV01rv_03_u:951": " RV_03.052.08.2{18} dive-dive sadṛśīrindra tubhyaṃ vardhantu tvā somapeyāya dhṛṣṇo",
    "GV01rv_03_u:952": " RV_03.053.01.1{19} indrāparvatā bṛhatā rathena vāmīriṣa ā vahataṃ suvīrāḥ",
    "GV01rv_03_u:953": " RV_03.053.01.2{19} vītaṃ havyānyadhvareṣu devā vardhethāṃ gīrbhīriḷayā madantā",
    "GV01rv_03_u:954": " RV_03.053.02.1{19} tiṣṭhā su kaṃ maghavan mā parā gāḥ somasya nu tvā suṣutasya yakṣi",
    "GV01rv_03_u:955": " RV_03.053.02.2{19} piturna putraḥ sicamā rabhe ta indra svādiṣṭhayā girā śacīvaḥ",
    "GV01rv_03_u:956": " RV_03.053.03.1{19} śaṃsāvādhvaryo prati me gṛṇīhīndrāya vāhaḥ kṛṇavāva juṣṭam",
    "GV01rv_03_u:957": " RV_03.053.03.2{19} edaṃ barhiryajamānasya sīdāthā ca bhūdukthamindrāya śastam",
    "GV01rv_03_u:958": " RV_03.053.04.1{19} jāyedastaṃ maghavan sedu yonistadit tvā yuktā harayo vahantu",
    "GV01rv_03_u:959": " RV_03.053.04.2{19} yadā kadā ca sunavāma somamagniṣ ṭvā dūto dhanvātyacha",
    "GV01rv_03_u:960": " RV_03.053.05.1{19} parā yāhi maghavannā ca yāhīndra bhrātarubhayatrā te artham",
    "GV01rv_03_u:961": " RV_03.053.05.2{19} yatrā rathasya bṛhato nidhānaṃ vimocanaṃ vājino rāsabhasya",
    "GV01rv_03_u:962": " RV_03.053.06.1{20} apāḥ somamastamindra pra yāhi kalyāṇīrjayā suraṇaṃgṛhe te",
    "GV01rv_03_u:963": " RV_03.053.06.2{20} yatrā rathasya bṛhato nidhānaṃ vimocanaṃ vājinodakṣiṇāvat",
    "GV01rv_03_u:964": " RV_03.053.07.1{20} ime bhojā aṅgiraso virūpā divas putrāso asurasya vīrāḥ",
    "GV01rv_03_u:965": " RV_03.053.07.2{20} viśvāmitrāya dadato maghāni sahasrasāve pra tiranta āyuḥ",
    "GV01rv_03_u:966": " RV_03.053.08.1{20} rūpaṃ-rūpaṃ maghavā bobhavīti māyāḥ kṛṇvānastanvaṃ pari svām",
    "GV01rv_03_u:967": " RV_03.053.08.2{20} triryad divaḥ pari muhūrtamāgāt svairmantrairanṛtupā ṛtāvā",
    "GV01rv_03_u:968": " RV_03.053.09.1{20} mahān ṛṣirdevajā devajūto 'stabhnāt sindhumarṇavaṃ nṛcakṣāḥ",
    "GV01rv_03_u:969": " RV_03.053.09.2{20} viśvāmitro yadavahat sudāsamapriyāyata kuśikebhirindraḥ",
    "GV01rv_03_u:970": " RV_03.053.10.1{20} haṃsā iva kṛṇutha ślokamadribhirmadanto gīrbhiradhvare sute sacā",
    "GV01rv_03_u:971": " RV_03.053.10.2{20} devebhirviprā ṛṣayo nṛcakṣaso vi pibadhvaṃ kuśikāḥ somyaṃ madhu",
    "GV01rv_03_u:972": " RV_03.053.11.1{21} upa preta kuśikāścetayadhvamaśvaṃ rāye pra muñcatā sudāsaḥ",
    "GV01rv_03_u:973": " RV_03.053.11.2{21} rājā vṛtraṃ jaṅghanat prāgapāgudagathā yajāte vara ā pṛthivyāḥ",
    "GV01rv_03_u:974": " RV_03.053.12.1{21} ya ime rodasī ubhe ahamindramatuṣṭavam",
    "GV01rv_03_u:975": " RV_03.053.12.2{21} viśvāmitrasyarakṣati brahmedaṃ bhārataṃ janam",
    "GV01rv_03_u:976": " RV_03.053.13.1{21} viśvāmitrā arāsata brahmendrāya vajriṇe",
    "GV01rv_03_u:977": " RV_03.053.13.2{21} karadin naḥ surādhasaḥ",
    "GV01rv_03_u:978": " RV_03.053.14.1{21} kiṃ te kṛṇvanti kīkaṭeṣu gāvo nāśiraṃ duhre na tapantigharmam",
    "GV01rv_03_u:979": " RV_03.053.14.2{21} ā no bhara pramagandasya vedo naicāśākhaṃ maghavanrandhayā naḥ",
    "GV01rv_03_u:980": " RV_03.053.15.1{21} sasarparīramatiṃ bādhamānā bṛhan mimāya jamadagnidattā",
    "GV01rv_03_u:981": " RV_03.053.15.2{21} ā sūryasya duhitā tatāna śravo deveṣvamṛtamajuryam",
    "GV01rv_03_u:982": " RV_03.053.16.1{22} sasarparīrabharat tūyamebhyo 'dhi śravaḥ pāñcajanyāsu kṛṣṭiṣu",
    "GV01rv_03_u:983": " RV_03.053.16.2{22} sā pakṣyā navyamāyurdadhānā yāṃ me palastijamadagnayo daduḥ",
    "GV01rv_03_u:984": " RV_03.053.17.1{22} sthirau gāvau bhavatāṃ vīḷurakṣo meṣā vi varhi mā yugaṃ vi śāri",
    "GV01rv_03_u:985": " RV_03.053.17.2{22} indraḥ pātalye dadatāṃ śarītorariṣṭaneme abhi naḥ sacasva",
    "GV01rv_03_u:986": " RV_03.053.18.1{22} balaṃ dhehi tanūṣu no balamindrānaḷutsu naḥ",
    "GV01rv_03_u:987": " RV_03.053.18.2{22} balaṃ tokāya tanayāya jīvase tvaṃ hi baladā asi",
    "GV01rv_03_u:988": " RV_03.053.19.1{22} abhi vyayasva khadirasya sāramojo dhehi spandane śiṃśapāyām",
    "GV01rv_03_u:989": " RV_03.053.19.2{22} akṣa vīḷo vīḷita vīḷayasva mā yāmādasmādava jīhipo naḥ",
    "GV01rv_03_u:990": " RV_03.053.20.1{22} ayamasmān vanaspatirmā ca hā mā ca rīriṣat",
    "GV01rv_03_u:991": " RV_03.053.20.2{22} svastyāgṛhebhya āvasā ā vimocanāt",
    "GV01rv_03_u:992": " RV_03.053.21.1{23} indrotibhirbahulābhirno adya yācchreṣṭhābhirmaghavañchūra jinva",
    "GV01rv_03_u:993": " RV_03.053.21.2{23} yo no dveṣṭyadharaḥ sas padīṣṭa yamu dviṣmastamu prāṇo jahātu",
    "GV01rv_03_u:994": " RV_03.053.22.1{23} paraśuṃ cid vi tapati śimbalaṃ cid vi vṛścati",
    "GV01rv_03_u:995": " RV_03.053.22.2{23} ukhā cidindra yeṣantī prayastā phenamasyati",
    "GV01rv_03_u:996": " RV_03.053.23.1{23} na sāyakasya cikite janāso lodhaṃ nayanti paśu manyamānāḥ",
    "GV01rv_03_u:997": " RV_03.053.23.2{23} nāvājinaṃ vājinā hāsayanti na gardabhaṃ puro aśvān nayanti",
    "GV01rv_03_u:998": " RV_03.053.24.1{23} ima indra bharatasya putrā apapitvaṃ cikiturna prapitvam",
    "GV01rv_03_u:999": " RV_03.053.24.2{23} hinvantyaśvamaraṇaṃ na nityaṃ jyāvājaṃ pari ṇayantyājau",
    "GV01rv_03_u:1000": " RV_03.054.01.1{24} imaṃ mahe vidathyāya śūṣaṃ śaśvat kṛtva īḍyaya pra jabhruḥ",
    "GV01rv_03_u:1001": " RV_03.054.01.2{24} śṛṇotu no damyebhiranīkaiḥ śṛṇotvagnirdivyairajasraḥ",
    "GV01rv_03_u:1002": " RV_03.054.02.1{24} mahi mahe dive arcā pṛthivyai kāmo ma ichañcarati prajānan",
    "GV01rv_03_u:1003": " RV_03.054.02.2{24} yayorha stome vidatheṣu devāḥ saparyavo mādayante sacāyoḥ",
    "GV01rv_03_u:1004": " RV_03.054.03.1{24} yuvorṛtaṃ rodasī satyamastu mahe ṣu ṇaḥ suvitāya pra bhūtam",
    "GV01rv_03_u:1005": " RV_03.054.03.2{24} idaṃ dive namo agne pṛthivyai saparyāmi prayasā yāmi ratnam",
    "GV01rv_03_u:1006": " RV_03.054.04.1{24} uto hi vāṃ pūrvyā āvividra ṛtāvarī rodasī satyavācaḥ",
    "GV01rv_03_u:1007": " RV_03.054.04.2{24} naraścid vāṃ samithe śūrasātau vavandire pṛthivi vevidānāḥ",
    "GV01rv_03_u:1008": " RV_03.054.05.1{24} ko addhā veda ka iha pra vocad devānachā pathyā kā sameti",
    "GV01rv_03_u:1009": " RV_03.054.05.2{24} dadṛśra eṣāmavamā sadāṃsi pareṣu yā guhyeṣu vrateṣu",
    "GV01rv_03_u:1010": " RV_03.054.06.1{25} kavirnṛcakṣā abhi ṣīmacaṣṭa ṛtasya yonā vighṛte madantī",
    "GV01rv_03_u:1011": " RV_03.054.06.2{25} nānā cakrāte sadanaṃ yathā vaḥ samānena kratunā saṃvidāne",
    "GV01rv_03_u:1012": " RV_03.054.07.1{25} samānyā viyute dūreante dhruve pade tasthaturjāgarūke",
    "GV01rv_03_u:1013": " RV_03.054.07.2{25} uta svasārā yuvatī bhavantī ādu bruvāte mithunāni nāma",
    "GV01rv_03_u:1014": " RV_03.054.08.1{25} viśvedete janimā saṃ vivikto maho devān bibhratī na vyathete",
    "GV01rv_03_u:1015": " RV_03.054.08.2{25} ejad dhruvaṃ patyate viśvamekaṃ carat patatri viṣuṇaṃ vi jātam",
    "GV01rv_03_u:1016": " RV_03.054.09.1{25} sanā purāṇamadhyemyārān mahaḥ piturjaniturjāmi tan naḥ",
    "GV01rv_03_u:1017": " RV_03.054.09.2{25} devāso yatra panitāra evairurau pathi vyute tasthurantaḥ",
    "GV01rv_03_u:1018": " RV_03.054.10.1{25} imaṃ stomaṃ rodasī pra bravīmy ṛdūdarāḥ śṛṇavannagnijihvāḥ",
    "GV01rv_03_u:1019": " RV_03.054.10.2{25} mitraḥ samrājo varuṇo yuvāna ādityāsaḥ kavayaḥ paprathānāḥ",
    "GV01rv_03_u:1020": " RV_03.054.11.1{26} hiraṇyapāṇiḥ savitā sujihvastrirā divo vidathe patyamānaḥ",
    "GV01rv_03_u:1021": " RV_03.054.11.2{26} deveṣu ca savitaḥ ślokamaśrerādasmabhyamā suvasarvatātim",
    "GV01rv_03_u:1022": " RV_03.054.12.1{26} sukṛt supāṇiḥ svavān ṛtāvā devastvaṣṭāvase tāni nodhāt",
    "GV01rv_03_u:1023": " RV_03.054.12.2{26} pūṣaṇvanta ṛbhavo mādayadhvamūrdhvagrāvāṇo adhvaramataṣṭa",
    "GV01rv_03_u:1024": " RV_03.054.13.1{26} vidyudrathā maruta ṛṣṭimanto divo maryā ṛtajātā ayāsaḥ",
    "GV01rv_03_u:1025": " RV_03.054.13.2{26} sarasvatī śṛṇavan yajñiyāso dhātā rayiṃ sahavīraṃ turāsaḥ",
    "GV01rv_03_u:1026": " RV_03.054.14.1{26} viṣṇuṃ stomāsaḥ purudasmamarkā bhagasyeva kāriṇo yāmani gman",
    "GV01rv_03_u:1027": " RV_03.054.14.2{26} urukramaḥ kakuho yasya pūrvirna mardhanti yuvatayojanitrīḥ",
    "GV01rv_03_u:1028": " RV_03.054.15.1{26} indro viśvairvīryaiḥ patyamāna ubhe ā paprau rodasī mahitvā",
    "GV01rv_03_u:1029": " RV_03.054.15.2{26} purandaro vṛtrahā dhṛṣṇuṣeṇaḥ saṃgṛbhyā na ā bharā bhūri paśvaḥ",
    "GV01rv_03_u:1030": " RV_03.054.16.1{27} nāsatyā me pitarā bandhupṛchā sajātyamaśvinoścāru nāma",
    "GV01rv_03_u:1031": " RV_03.054.16.2{27} yuvaṃ hi stho rayidau no rayīṇāṃ dātraṃ rakṣethe akavairadabdhā",
    "GV01rv_03_u:1032": " RV_03.054.17.1{27} mahat tad vaḥ kavayaścāru nāma yad dha deva bhavatha viśva indre",
    "GV01rv_03_u:1033": " RV_03.054.17.2{27} sakha ṛbhubhiḥ puruhūta priyebhirimāṃ dhiyaṃ sātaye takṣatā naḥ",
    "GV01rv_03_u:1034": " RV_03.054.18.1{27} aryamā ṇo aditiryajñiyāso 'dabdhāni varuṇasya vratāni",
    "GV01rv_03_u:1035": " RV_03.054.18.2{27} yuyota no anapatyāni gantoḥ prajāvān naḥ paśumānastu gātuḥ",
    "GV01rv_03_u:1036": " RV_03.054.19.1{27} devānāṃ dūtaḥ purudha prasūto 'nāgān no vocatu sarvatātā",
    "GV01rv_03_u:1037": " RV_03.054.19.2{27} śṛṇotu naḥ pṛthivī dyaurutāpaḥ sūryo nakṣatrairurvantarikṣam",
    "GV01rv_03_u:1038": " RV_03.054.20.1{27} śṛṇvantu no vṛṣaṇaḥ parvatāso dhruvakṣemāsa iḷayā madantaḥ",
    "GV01rv_03_u:1039": " RV_03.054.20.2{27} ādityairno aditiḥ śṛṇotu yachantu no marutaḥ śarmabhadram",
    "GV01rv_03_u:1040": " RV_03.054.21.1{27} sadā sugaḥ pitumānastu panthā madhva devā oṣadhīḥ sampipṛkta",
    "GV01rv_03_u:1041": " RV_03.054.21.2{27} bhago me agne sakhye na mṛdhyā ud rāyo aśyāṃ sadanaṃ purukṣoḥ",
    "GV01rv_03_u:1042": " RV_03.054.22.1{27} svadasva havyā samiṣo didīhyasmadryak saṃ mimīhi śravāṃsi",
    "GV01rv_03_u:1043": " RV_03.054.22.2{27} viśvānagne pṛtsu tañ jeṣi śatrūnahā viśvā sumanā dīdihī naḥ",
    "GV01rv_03_u:1044": " RV_03.055.01.1{28} uṣasaḥ pūrvā adha yad vyūṣurmahad vi jajñe akṣaraṃ pade goḥ",
    "GV01rv_03_u:1045": " RV_03.055.01.2{28} vratā devānāmupa nu prabhūṣan mahad devānāmasuratvamekam",
    "GV01rv_03_u:1046": " RV_03.055.02.1{28} mo ṣū ṇo atra juhuranta devā mā pūrve agne pitaraḥ padajñāḥ",
    "GV01rv_03_u:1047": " RV_03.055.02.2{28} purāṇyoḥ sadmanoḥ keturantarma...",
    "GV01rv_03_u:1048": " RV_03.055.03.1{28} vi me purutrā patayanti kāmāḥ śamyachā dīdye pūrvyāṇi",
    "GV01rv_03_u:1049": " RV_03.055.03.2{28} samiddhe agnāv ṛtamid vadema ma...",
    "GV01rv_03_u:1050": " RV_03.055.04.1{28} samāno rājā vibhṛtaḥ purutrā śaye śayāsu prayuto vanānu",
    "GV01rv_03_u:1051": " RV_03.055.04.2{28} anyā vatsaṃ bharati kṣeti mātā ma...",
    "GV01rv_03_u:1052": " RV_03.055.05.1{28} ākṣit pūrvāsvaparā anūrut sadyo jātāsu taruṇīṣvantaḥ",
    "GV01rv_03_u:1053": " RV_03.055.05.2{28} antarvatīḥ suvate apravītā ma...",
    "GV01rv_03_u:1054": " RV_03.055.06.1{29} śayuḥ parastādadha nu dvimātābandhanaścarati vatsa ekaḥ",
    "GV01rv_03_u:1055": " RV_03.055.06.2{29} mitrasya tā varuṇasya vratāni ma...",
    "GV01rv_03_u:1056": " RV_03.055.07.1{29} dvimātā hotā vidatheṣu samrāḷ anvagraṃ carati kṣeti budhnaḥ",
    "GV01rv_03_u:1057": " RV_03.055.07.2{29} pra raṇyāni raṇyavāco bharante ma...",
    "GV01rv_03_u:1058": " RV_03.055.08.1{29} śūrasyeva yudhyato antamasya pratīcīnaṃ dadṛśe viśvamāyat",
    "GV01rv_03_u:1059": " RV_03.055.08.2{29} antarmatiścarati niṣṣidhaṃ gorma...",
    "GV01rv_03_u:1060": " RV_03.055.09.1{29} ni veveti palito dūta āsvantarmahāṃścarati rocanena",
    "GV01rv_03_u:1061": " RV_03.055.09.2{29} vapūṃṣi bibhradabhi no vi caṣṭe ma...",
    "GV01rv_03_u:1062": " RV_03.055.10.1{29} viṣṇurgopāḥ paramaṃ pāti pāthaḥ priyā dhāmānyamṛtādadhānaḥ",
    "GV01rv_03_u:1063": " RV_03.055.10.2{29} agniṣ ṭā viśvā bhuvanāni veda ma...",
    "GV01rv_03_u:1064": " RV_03.055.11.1{30} nānā cakrāte yamyā vapūṃṣi tayoranyad rocate kṛṣṇamanyat",
    "GV01rv_03_u:1065": " RV_03.055.11.2{30} śyāvī ca yadaruṣī ca svasārau ma...",
    "GV01rv_03_u:1066": " RV_03.055.12.1{30} mātā ca yatra duhitā ca dhenū sabardughe dhāpayete samīcī",
    "GV01rv_03_u:1067": " RV_03.055.12.2{30} ṛtasya te sadasīḷe antarma...",
    "GV01rv_03_u:1068": " RV_03.055.13.1{30} anyasyā vatsaṃ rihatī mimāya kayā bhuvā ni dadhe dhenurūdhaḥ",
    "GV01rv_03_u:1069": " RV_03.055.13.2{30} ṛtasya sā payasāpinvateḷā ma...",
    "GV01rv_03_u:1070": " RV_03.055.14.1{30} padyā vaste pururūpā vapūṃṣyūrdhvā tasthau tryaviṃ rerihāṇā",
    "GV01rv_03_u:1071": " RV_03.055.14.2{30} ṛtasya sadma vi carāmi vidvān ma...",
    "GV01rv_03_u:1072": " RV_03.055.15.1{30} pade iva nihite dasme antastayoranyad guhyamāviranyat",
    "GV01rv_03_u:1073": " RV_03.055.15.2{30} sadhrīcīnā pathyā sā viṣūcī ma...",
    "GV01rv_03_u:1074": " RV_03.055.16.1{31} ā dhenavo dhunayantāmaśiśvīḥ sabardughāḥ śaśayā apradugdhāḥ",
    "GV01rv_03_u:1075": " RV_03.055.16.2{31} navyā-navyā yuvatayo bhavantīrma...",
    "GV01rv_03_u:1076": " RV_03.055.17.1{31} yadanyāsu vṛṣabho roravīti so anyasmin yūthe ni dadhātiretaḥ",
    "GV01rv_03_u:1077": " RV_03.055.17.2{31} sa hi kṣapāvān sa bhagaḥ sa rājā ma...",
    "GV01rv_03_u:1078": " RV_03.055.18.1{31} vīrasya nu svaśvyaṃ janāsaḥ pra nu vocāma vidurasya devāḥ",
    "GV01rv_03_u:1079": " RV_03.055.18.2{31} ṣoḷhā yuktāḥ pañca-pañcā vahanti ma...",
    "GV01rv_03_u:1080": " RV_03.055.19.1{31} devastvaṣṭā savitā viśvarūpaḥ pupoṣa prajāḥ purudhājajāna",
    "GV01rv_03_u:1081": " RV_03.055.19.2{31} imā ca viśvā bhuvanānyasya ma...",
    "GV01rv_03_u:1082": " RV_03.055.20.1{31} mahī samairaccamvā samīcī ubhe te asya vasunā nyṛṣṭe",
    "GV01rv_03_u:1083": " RV_03.055.20.2{31} śṛṇve vīro vindamāno vasūni ma...",
    "GV01rv_03_u:1084": " RV_03.055.21.1{31} imāṃ ca naḥ pṛthivīṃ viśvadhāyā upa kṣeti hitamitro narājā",
    "GV01rv_03_u:1085": " RV_03.055.21.2{31} puraḥsadaḥ śarmasado na vīrā ma...",
    "GV01rv_03_u:1086": " RV_03.055.22.1{31} niṣṣidhvarīsta oṣadhīrutāpo rayiṃ ta indra pṛthivī bibharti",
    "GV01rv_03_u:1087": " RV_03.055.22.2{31} sakhāyaste vāmabhājaḥ syāma ma...",
    "GV01rv_03_u:1088": " RV_03.056.01.1{01} na tā minanti māyino na dhīrā vratā devānāṃ prathamā dhruvāṇi",
    "GV01rv_03_u:1089": " RV_03.056.01.2{01} na rodasī adruhā vedyābhirna parvatā niname tasthivāṃsaḥ",
    "GV01rv_03_u:1090": " RV_03.056.02.1{01} ṣaḍ bhārāneko acaran bibharty ṛtaṃ varṣiṣṭhamupa gāva āguḥ tisro mahīruparāstasthuratyā guhā dve nihitedarśyekā",
    "GV01rv_03_u:1091": " RV_03.056.03.1{01} tripājasyo vṛṣabho viśvarūpa uta tryudhā purudha prajāvān",
    "GV01rv_03_u:1092": " RV_03.056.03.2{01} tryanīkaḥ patyate māhināvān sa retodhā vṛṣabhaḥ śaśvatīnām",
    "GV01rv_03_u:1093": " RV_03.056.04.1{01} abhīka āsāṃ padavīrabodhyādityānāmahve cāru nāma",
    "GV01rv_03_u:1094": " RV_03.056.04.2{01} āpaścidasmā aramanta devīḥ pṛthag vrajantīḥ pari ṣīmavṛñjan",
    "GV01rv_03_u:1095": " RV_03.056.05.1{01} trī ṣadhasthā sindhavastriḥ kavīnāmuta trimātā vidatheṣu samrāṭ",
    "GV01rv_03_u:1096": " RV_03.056.05.2{01} ṛtāvarīryoṣaṇāstisro apyāstrirā divo vidathe patyamānāḥ",
    "GV01rv_03_u:1097": " RV_03.056.06.1{01} trirā divaḥ savitarvāryāṇi dive-diva ā suva trirno ahnaḥ",
    "GV01rv_03_u:1098": " RV_03.056.06.2{01} tridhātu rāya ā suvā vasūni bhaga trātardhiṣaṇe sātaye dhāḥ",
    "GV01rv_03_u:1099": " RV_03.056.07.1{01} trirā divaḥ savitā soṣavīti rājānā mitrāvaruṇā supāṇī",
    "GV01rv_03_u:1100": " RV_03.056.07.2{01} āpaścidasya rodasī cidurvī ratnaṃ bhikṣanta savituḥ savāya",
    "GV01rv_03_u:1101": " RV_03.056.08.1{01} triruttamā dūṇaśā rocanāni trayo rājantyasurasya vīrāḥ",
    "GV01rv_03_u:1102": " RV_03.056.08.2{01} ṛtāvāna iṣirā dūḷabhāsastrirā divo vidathe santu devāḥ",
    "GV01rv_03_u:1103": " RV_03.057.01.1{02} pra me vivikvānavidan manīṣāṃ dhenuṃ carantīṃ prayutāmagopām",
    "GV01rv_03_u:1104": " RV_03.057.01.2{02} sadyaścid yā duduhe bhūri dhāserindrastadagniḥ panitāro asyāḥ",
    "GV01rv_03_u:1105": " RV_03.057.02.1{02} indraḥ su pūṣā vṛṣaṇā suhastā divo na prītāḥ śaśayaṃ duduhre",
    "GV01rv_03_u:1106": " RV_03.057.02.2{02} viśve yadasyāṃ raṇayanta devāḥ pra vo 'tra vasavaḥ sumnamaśyām",
    "GV01rv_03_u:1107": " RV_03.057.03.1{02} yā jāmayo vṛṣṇa ichanti śaktiṃ namasyantīrjānate garbhamasmin",
    "GV01rv_03_u:1108": " RV_03.057.03.2{02} achā putraṃ dhenavo vāvaśānā mahaścaranti bibhrataṃ vapūṃṣi",
    "GV01rv_03_u:1109": " RV_03.057.04.1{02} achā vivakmi rodasī sumeke grāvṇo yujāno adhvare manīṣā",
    "GV01rv_03_u:1110": " RV_03.057.04.2{02} imā u te manave bhūrivārā ūrdhvā bhavanti darśatā yajatrāḥ",
    "GV01rv_03_u:1111": " RV_03.057.05.1{02} yā te jihvā madhumatī sumedhā agne deveṣūcyata urūcī",
    "GV01rv_03_u:1112": " RV_03.057.05.2{02} tayeha viśvānavase yajatrānā sādaya pāyayā cā madhūni",
    "GV01rv_03_u:1113": " RV_03.057.06.1{02} yā te agne parvatasyeva dhārāsaścantī pīpayad deva citrā",
    "GV01rv_03_u:1114": " RV_03.057.06.2{02} tāmasmabhyaṃ pramatiṃ jātavedo vaso rāsva sumatiṃ viśvajanyām",
    "GV01rv_03_u:1115": " RV_03.058.01.1{03} dhenuḥ pratnasya kāmyaṃ duhānāntaḥ putraścarati dakṣiṇāyāḥ",
    "GV01rv_03_u:1116": " RV_03.058.01.2{03} ā dyotaniṃ vahati śubhrayāmoṣasa stomo aśvināvajīgaḥ",
    "GV01rv_03_u:1117": " RV_03.058.02.1{03} suyug vahanti prati vām ṛtenordhvā bhavanti pitareva medhāḥ",
    "GV01rv_03_u:1118": " RV_03.058.02.2{03} jarethāmasmad vi paṇermahīṣāṃ yuvoravaścakṛmā yātamarvāk",
    "GV01rv_03_u:1119": " RV_03.058.03.1{03} suyugbhiraśvaiḥ suvṛtā rathena dasrāvimaṃ śṛṇutaṃ ślokamadreḥ",
    "GV01rv_03_u:1120": " RV_03.058.03.2{03} kimaṅga vāṃ pratyavartiṃ gamiṣṭhāhurviprāso aśvinā purājāḥ",
    "GV01rv_03_u:1121": " RV_03.058.04.1{03} ā manyethāmā gataṃ kaccidevairviśve janāso aśvinā havante",
    "GV01rv_03_u:1122": " RV_03.058.04.2{03} imā hi vāṃ goṛjīkā madhūni pra mitrāso na dadurusro agre",
    "GV01rv_03_u:1123": " RV_03.058.05.1{03} tiraḥ purū cidaśvinā rajāṃsyāṅgūṣo vāṃ maghavānā janeṣu",
    "GV01rv_03_u:1124": " RV_03.058.05.2{03} eha yātaṃ pathibhirdevayānairdasrāvime vāṃ nidhayo madhūnām",
    "GV01rv_03_u:1125": " RV_03.058.06.1{04} purāṇamokaḥ sakhyaṃ śivaṃ vāṃ yuvornarā draviṇaṃ jahnāvyām",
    "GV01rv_03_u:1126": " RV_03.058.06.2{04} punaḥ kṛṇvānāḥ sakhyā śivāni madhvā mademasaha nū samānāḥ",
    "GV01rv_03_u:1127": " RV_03.058.07.1{04} aśvinā vāyunā yuvaṃ sudakṣā niyudbhiṣ ca sajoṣasā yuvānā",
    "GV01rv_03_u:1128": " RV_03.058.07.2{04} nāsatyā tiroahnyaṃ juṣāṇā somaṃ pibatamasridhā sudānū",
    "GV01rv_03_u:1129": " RV_03.058.08.1{04} aśvinā pari vāmiṣaḥ purūcīrīyurgīrbhiryatamānā amṛdhrāḥ",
    "GV01rv_03_u:1130": " RV_03.058.08.2{04} ratho ha vām ṛtajā adrijūtaḥ pari dyāvāpṛthivī yāti sadyaḥ",
    "GV01rv_03_u:1131": " RV_03.058.09.1{04} aśvinā madhuṣuttamo yuvākuḥ somastaṃ pātamā gataṃ duroṇe",
    "GV01rv_03_u:1132": " RV_03.058.09.2{04} ratho ha vāṃ bhūri varpaḥ karikrat sutāvato niṣkṛtamāgamiṣṭhaḥ",
    "GV01rv_03_u:1133": " RV_03.059.01.1{05} mitro janān yātayati bruvāṇo mitro dādhāra pṛthivīmuta dyām",
    "GV01rv_03_u:1134": " RV_03.059.01.2{05} mitraḥ kṛṣṭīranimiṣābhi caṣṭe mitrāya havyaṃghṛtavajjuhota",
    "GV01rv_03_u:1135": " RV_03.059.02.1{05} pra sa mitra marto astu prayasvān yasta āditya śikṣati vratena",
    "GV01rv_03_u:1136": " RV_03.059.02.2{05} na hanyate na jīyate tvoto nainamaṃho aśnotyantito na dūrāt",
    "GV01rv_03_u:1137": " RV_03.059.03.1{05} anamīvāsa iḷayā madanto mitajñavo varimannā pṛthivyāḥ",
    "GV01rv_03_u:1138": " RV_03.059.03.2{05} ādityasya vratamupakṣiyanto vayaṃ mitrasya sumatau syāma",
    "GV01rv_03_u:1139": " RV_03.059.04.1{05} ayaṃ mitro namasyaḥ suśevo rājā sukṣatro ajaniṣṭa vedhāḥ",
    "GV01rv_03_u:1140": " RV_03.059.04.2{05} tasya vayaṃ ...",
    "GV01rv_03_u:1141": " RV_03.059.05.1{05} mahānādityo namasopasadyo yātayajjano gṛṇate suśevaḥ",
    "GV01rv_03_u:1142": " RV_03.059.05.2{05} tasmā etat panyatamāya juṣṭamagnau mitrāya havirā juhota",
    "GV01rv_03_u:1143": " RV_03.059.06.1{06} mitrasya carṣaṇīdhṛto 'vo devasya sānasi",
    "GV01rv_03_u:1144": " RV_03.059.06.2{06} dyumnaṃ citraśravastamam",
    "GV01rv_03_u:1145": " RV_03.059.07.1{06} abhi yo mahinā divaṃ mitro babhūva saprathāḥ",
    "GV01rv_03_u:1146": " RV_03.059.07.2{06} abhi śravobhiḥ pṛthivīm",
    "GV01rv_03_u:1147": " RV_03.059.08.1{06} mitrāya pañca yemire janā abhiṣṭiśavase",
    "GV01rv_03_u:1148": " RV_03.059.08.2{06} sa devān viśvān bibharti",
    "GV01rv_03_u:1149": " RV_03.059.09.1{06} mitro deveṣvāyuṣu janāya vṛktabarhiṣe",
    "GV01rv_03_u:1150": " RV_03.059.09.2{06} iṣa iṣṭavratāakaḥ",
    "GV01rv_03_u:1151": " RV_03.060.01.1{07} iheha vo manasā bandhutā nara uśijo jagmurabhi tāni vedasā",
    "GV01rv_03_u:1152": " RV_03.060.01.2{07} yābhirmāyābhiḥ pratijūtivarpasaḥ saudhanvanā yajñiyaṃ bhāgamānaśa",
    "GV01rv_03_u:1153": " RV_03.060.02.1{07} yābhiḥ śacībhiścamasānapiṃśata yayā dhiyā gāmariṇīta carmaṇaḥ",
    "GV01rv_03_u:1154": " RV_03.060.02.2{07} yena harī manasā niratakṣata tena devatvam ṛbhavaḥ samānaśa",
    "GV01rv_03_u:1155": " RV_03.060.03.1{07} indrasya sakhyam ṛbhavaḥ samānaśurmanornapāto apaso dadhanvire",
    "GV01rv_03_u:1156": " RV_03.060.03.2{07} saudhanvanāso amṛtatvamerire viṣṭvī śamībhiḥ sukṛtaḥ sukṛtyayā",
    "GV01rv_03_u:1157": " RV_03.060.04.1{07} indreṇa yātha sarathaṃ sute sacānatho vaśānāṃ bhavathāsaha śriyā",
    "GV01rv_03_u:1158": " RV_03.060.04.2{07} na vaḥ pratimai sukṛtāni vāghataḥ saudhanvanā ṛbhavo vīryāṇi ca",
    "GV01rv_03_u:1159": " RV_03.060.05.1{07} indra ṛbhubhirvājavadbhiḥ samukṣitaṃ sutaṃ somamā vṛṣasvā gabhastyoḥ",
    "GV01rv_03_u:1160": " RV_03.060.05.2{07} dhiyeṣito maghavan dāśuṣo gṛhe saudhanvanebhiḥ saha matsvā nṛbhiḥ",
    "GV01rv_03_u:1161": " RV_03.060.06.1{07} indra ṛbhumān vājavān matsveha no 'smin savane śacyā puruṣṭuta",
    "GV01rv_03_u:1162": " RV_03.060.06.2{07} imāni tubhyaṃ svasarāṇi yemire vratā devānāṃ manuṣaśca dharmabhiḥ",
    "GV01rv_03_u:1163": " RV_03.060.07.1{07} indra ṛbhubhirvājibhirvājayanniha stomaṃ jariturupa yāhi yajñiyam",
    "GV01rv_03_u:1164": " RV_03.060.07.2{07} śataṃ ketebhiriṣirebhirāyave sahasraṇīthoadhvarasya homani",
    "GV01rv_03_u:1165": " RV_03.061.01.1{08} uṣo vājena vājini pracetā stomaṃ juṣasva gṛṇato maghoni",
    "GV01rv_03_u:1166": " RV_03.061.01.2{08} purāṇī devi yuvatiḥ purandhiranu vrataṃ carasi viśvavāre",
    "GV01rv_03_u:1167": " RV_03.061.02.1{08} uṣo devyamartyā vi bhāhi candrarathā sūnṛtā īrayantī",
    "GV01rv_03_u:1168": " RV_03.061.02.2{08} ā tvā vahantu suyamāso aśvā hiraṇyavarṇāṃ pṛthupājaso ye",
    "GV01rv_03_u:1169": " RV_03.061.03.1{08} uṣaḥ pratīcī bhuvanāni viśvordhvā tiṣṭhasyamṛtasya ketuḥ",
    "GV01rv_03_u:1170": " RV_03.061.03.2{08} samānamarthaṃ caraṇīyamānā cakramiva navyasyā vavṛtsva",
    "GV01rv_03_u:1171": " RV_03.061.04.1{08} ava syūmeva cinvatī maghonyuṣā yāti svasarasya patnī",
    "GV01rv_03_u:1172": " RV_03.061.04.2{08} svarjanantī subhagā sudaṃsā āntād divaḥ papratha ā pṛthivyāḥ",
    "GV01rv_03_u:1173": " RV_03.061.05.1{08} achā vo devīmuṣasaṃ vibhātīṃ pra vo bharadhvaṃ namasā suvṛktim",
    "GV01rv_03_u:1174": " RV_03.061.05.2{08} ūrdhvaṃ madhudhā divi pājo aśret pra rocanā ruruce raṇvasandṛk",
    "GV01rv_03_u:1175": " RV_03.061.06.1{08} ṛtāvarī divo arkairabodhyā revatī rodasī citramasthāt",
    "GV01rv_03_u:1176": " RV_03.061.06.2{08} āyatīmagna uṣasaṃ vibhātīṃ vāmameṣi draviṇaṃ bhikṣamāṇaḥ",
    "GV01rv_03_u:1177": " RV_03.061.07.1{08} ṛtasya budhna uṣasāmiṣaṇyan vṛṣā mahī rodasī ā viveśa",
    "GV01rv_03_u:1178": " RV_03.061.07.2{08} mahī mitrasya varuṇasya māyā candreva bhānuṃ vi dadhe purutrā",
    "GV01rv_03_u:1179": " RV_03.062.01.1{09} imā u vāṃ bhṛmayo manyamānā yuvāvate na tujyā abhūvan",
    "GV01rv_03_u:1180": " RV_03.062.01.2{09} kva tyadindrāvaruṇā yaśo vāṃ yena smā sinaṃ bharathaḥ sakhibhyaḥ",
    "GV01rv_03_u:1181": " RV_03.062.02.1{09} ayamu vāṃ purutamo rayīyañchaśvattamamavase johavīti",
    "GV01rv_03_u:1182": " RV_03.062.02.2{09} sajoṣāvindrāvaruṇā marudbhirdivā pṛthivyā śṛṇutaṃ havamme",
    "GV01rv_03_u:1183": " RV_03.062.03.1{09} asme tadindrāvaruṇā vasu ṣyādasme rayirmarutaḥ sarvavīraḥ",
    "GV01rv_03_u:1184": " RV_03.062.03.2{09} asmān varūtrīḥ śaraṇairavantvasmān hotrā bhāratī dakṣiṇābhiḥ",
    "GV01rv_03_u:1185": " RV_03.062.04.1{09} bṛhaspate juṣasva no havyāni viśvadevya",
    "GV01rv_03_u:1186": " RV_03.062.04.2{09} rāsva ratnāni dāśuṣe",
    "GV01rv_03_u:1187": " RV_03.062.05.1{09} śucimarkairbṛhaspatimadhvareṣu namasyata",
    "GV01rv_03_u:1188": " RV_03.062.05.2{09} anāmyoja ācake",
    "GV01rv_03_u:1189": " RV_03.062.06.1{10} vṛṣabhaṃ carṣaṇīnāṃ viśvarūpamadābhyam",
    "GV01rv_03_u:1190": " RV_03.062.06.2{10} bṛhaspatiṃvareṇyam",
    "GV01rv_03_u:1191": " RV_03.062.07.1{10} iyaṃ te pūṣannāghṛṇe suṣṭutirdeva navyasī",
    "GV01rv_03_u:1192": " RV_03.062.07.2{10} asmābhistubhyaṃ śasyate",
    "GV01rv_03_u:1193": " RV_03.062.08.1{10} tāṃ juṣasva giraṃ mama vājayantīmavā dhiyam",
    "GV01rv_03_u:1194": " RV_03.062.08.2{10} vadhūyuriva yoṣaṇām",
    "GV01rv_03_u:1195": " RV_03.062.09.1{10} yo viśvābhi vipaśyati bhuvanā saṃ ca paśyati",
    "GV01rv_03_u:1196": " RV_03.062.09.2{10} sa naḥ pūṣāvitā bhuvat",
    "GV01rv_03_u:1197": " RV_03.062.10.1{10} tat saviturvareṇyaṃ bhargo devasya dhīmahi",
    "GV01rv_03_u:1198": " RV_03.062.10.2{10} dhiyo yo naḥ pracodayāt",
    "GV01rv_03_u:1199": " RV_03.062.11.1{11} devasya saviturvayaṃ vājayantaḥ purandhyā",
    "GV01rv_03_u:1200": " RV_03.062.11.2{11} bhagasya rātimīmahe",
    "GV01rv_03_u:1201": " RV_03.062.12.1{11} devaṃ naraḥ savitāraṃ viprā yajñaiḥ suvṛktibhiḥ",
    "GV01rv_03_u:1202": " RV_03.062.12.2{11} namasyanti dhiyeṣitāḥ",
    "GV01rv_03_u:1203": " RV_03.062.13.1{11} somo jigāti gātuvid devānāmeti niṣkṛtam",
    "GV01rv_03_u:1204": " RV_03.062.13.2{11} ṛtasya yonimāsadam",
    "GV01rv_03_u:1205": " RV_03.062.14.1{11} somo asmabhyaṃ dvipade catuṣpade ca paśave",
    "GV01rv_03_u:1206": " RV_03.062.14.2{11} anamīvā iṣas karat",
    "GV01rv_03_u:1207": " RV_03.062.15.1{11} asmākamāyurvardhayannabhimātīḥ sahamānaḥ",
    "GV01rv_03_u:1208": " RV_03.062.15.2{11} somaḥ sadhasthamāsadat",
    "GV01rv_03_u:1209": " RV_03.062.16.1{11} ā no mitrāvaruṇā ghṛtairgavyūtimukṣatam",
    "GV01rv_03_u:1210": " RV_03.062.16.2{11} madhvā rajāṃsi sukratū",
    "GV01rv_03_u:1211": " RV_03.062.17.1{11} uruśaṃsā namovṛdhā mahnā dakṣasya rājathaḥ",
    "GV01rv_03_u:1212": " RV_03.062.17.2{11} drāghiṣṭhābhiḥ śucivratā",
    "GV01rv_03_u:1213": " RV_03.062.18.1{11} gṛṇānā jamadagninā yonāv ṛtasya sīdatam"
}