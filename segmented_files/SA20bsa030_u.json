{
  "SA20bsa030_u:0_0": "Mahāyānasūtrālaṃkāraḥ",
  "SA20bsa030_u:1_0": "om",
  "SA20bsa030_u:2_0": "namaḥ sarvabuddhabodhisatvebhyaḥ",
  "SA20bsa030_u:3_0": "prathamo 'dhikāraḥ",
  "SA20bsa030_u:msa_1.1_0": "arthajño 'rthavibhāvanāṃ prakurute vācā padaiścāmalair duḥkhasyottaraṇāya duḥkhitajane kāruṇyatastanmayaḥ /",
  "SA20bsa030_u:msa_1.1_1": "dharmasyottamayānadeśitavidheḥ satveṣu tadgāmiṣu śliṣṭāmarthagatiṃ niruttaragataṃ pañcātmikāṃ darśayan /",
  "SA20bsa030_u:msa_1.2_0": "ghaṭitamiva suvarṇaṃ vārijaṃ vā vibuddhaṃ sukṛtamiva subhojyaṃ bhujyamānaṃ kṣudhārtaiḥ /",
  "SA20bsa030_u:msa_1.2_1": "vidita iva sulekho ratnapeṭeva muktā vivṛta iha sa dharmaḥ prītimagryāṃ dadhāti //",
  "SA20bsa030_u:msa_1.3_0": "yathā bimbaṃ bhūṣāprakṛtiguṇavaddarpaṇagataṃ viśiṣṭaṃ prāmodyaṃ janayati nṛṇāṃ darśanavaśāt /",
  "SA20bsa030_u:msa_1.3_1": "tathā dharmaḥ sūktaprakṛtiguṇayukto 'pi satataṃ vibhaktārthastuṣṭiṃ janayati viśiṣṭāmiha satām //",
  "SA20bsa030_u:msa_1.4_0": "āghrāyamāṇakaṭukaṃ svādurasaṃ yathauṣadhaṃ tadvat /",
  "SA20bsa030_u:msa_1.4_1": "dharma[rmo] dvayavyavasthā[stho] vyañjanato 'rtho na ca[rthataśca] jñeyaḥ //",
  "SA20bsa030_u:msa_1.5_0": "rājeva durārādho dharmo 'yaṃ vipulagāḍhagambhīraḥ /",
  "SA20bsa030_u:msa_1.5_1": "ārādhitaśca tadvadvaraguṇadhanadāyako bhavati //",
  "SA20bsa030_u:msa_1.6_0": "ratnaṃ jātyamanarthaṃ[rghaṃ]yathā 'parīkṣakajanaṃ na toṣayati /",
  "SA20bsa030_u:msa_1.6_1": "dharmastathāyamabudhaṃ viparyayātteṣayati tadvat //",
  "SA20bsa030_u:msa_1.7_0": "ādāvavyākaraṇātsamapravṛtteragocarātsiddheḥ /",
  "SA20bsa030_u:msa_1.7_1": "bhāvābhāve 'bhāvātpratipakṣatvādrutānyatvāt //",
  "SA20bsa030_u:msa_1.8_0": "pratyakṣacakṣuṣo buddhāḥ śāsanasya ca rakṣakāḥ /",
  "SA20bsa030_u:msa_1.8_1": "adhmamanyanāvṛtajñānā upekṣāto na yujyate //",
  "SA20bsa030_u:msa_1.9_0": "vaikalyato virodhādanupāyatvāttthāpyanupadeśāt /",
  "SA20bsa030_u:msa_1.9_1": "na śrāvakayānamidaṃ bhavati mahāyānadharmākhyam //",
  "SA20bsa030_u:msa_1.10_0": "āśayasyopadeśasya prayogasya virodhataḥ /",
  "SA20bsa030_u:msa_1.10_1": "upastambhasya kālasya yat hīnaṃ hīnameva tat //",
  "SA20bsa030_u:msa_1.11_0": "svake 'vatārātsvasyaiva vinaye darśanādapi /",
  "SA20bsa030_u:msa_1.11_1": "audāryādapi gāmbhīryādaviruddhaiva dharmatā //",
  "SA20bsa030_u:msa_1.12_0": "niśrito 'niyato 'vyāpī sāṃvṛtaḥ khedavānapi /",
  "SA20bsa030_u:msa_1.12_1": "bālāśrayo matastarkastasyāto viṣayo na tat //",
  "SA20bsa030_u:msa_1.13_0": "audāryādapi gāmbhīryātparipāko 'vikalpanā /",
  "SA20bsa030_u:msa_1.13_1": "deśanā'to dvayasyāsmin sa copāyo niruttare //",
  "SA20bsa030_u:msa_1.14_0": "tadasthānatrāso bhavati jagatāṃ dāhakaraṇo mahā'puṇyaskandhaprasavakaraṇāddīrdhasamayam /",
  "SA20bsa030_u:msa_1.14_1": "agotro 'sanmitro 'kṛtamatirapūrvā'citaśubhasrasatyasmin dharme patati mahato 'rthādgata iha //",
  "SA20bsa030_u:msa_1.15_0": "tadanyānyā[nyasyā?]bhāvātparamagahanatvādanugamāt vicitrasyākhyānād dhruvakathanayogādbahumukhāt /",
  "SA20bsa030_u:msa_1.15_1": "yathākhyānaṃ nārthādbhagavati ca bhāvātigahanāt na dharme 'smiṃsrāso bhavati viduṣāṃ yonivicayāt //",
  "SA20bsa030_u:4_0": "śrutaṃ niśrityādau prabhavati manaskāra iha yo",
  "SA20bsa030_u:4_1": "manaskārājñānaṃ prabhavati ca tatvārthaviṣayam /",
  "SA20bsa030_u:msa_1.16_0": "tato dharmaprāptiḥ prabhavati ca tasminmatirato",
  "SA20bsa030_u:msa_1.16_1": "yadā pratyātmaṃ sā kathamasati tasminvyavasitiḥ //",
  "SA20bsa030_u:msa_1.17_0": "ahaṃ na boddhā na gabhīraboddhā buddhau gabhīraṃ kimatarkagamyam /",
  "SA20bsa030_u:msa_1.17_1": "kasmād gabhīrārthavidāṃ na mokṣa ityetaduttrāsapadaṃ na yuktam //",
  "SA20bsa030_u:msa_1.18_0": "hīnādhimuktaḥ sunihīnadhātor hī naiḥ sahāyaiḥ parivāritasya /",
  "SA20bsa030_u:msa_1.18_1": "audāryagāmbhīryasudeśite 'smin dharme 'dhimuktiryadi nāsti siddham //",
  "SA20bsa030_u:msa_1.19_0": "śrutānusāreṇa hi buddhimattaṃ labdhvā'śrute yaḥ prakarotyavajñām /",
  "SA20bsa030_u:msa_1.19_1": "śrute vicitre sati cāprameye śiṣṭe kuto niścayameti mūḍhaḥ //",
  "SA20bsa030_u:msa_1.20_0": "yathārute 'rthe parikalpyamāne svapratyayo hānimupaiti buddheḥ /",
  "SA20bsa030_u:msa_1.20_1": "svākhyātatāṃ ca kṣipati kṣatiṃ ca prāpnoti dharme pratighāvatīva[pratighātameva] //",
  "SA20bsa030_u:msa_1.21_0": "manaḥ pradoṣaḥ prakṛtipraduṣṭo ['yathārute cāpi] hyayuktarūpaḥ /",
  "SA20bsa030_u:msa_1.21_1": "prāgeva saṃdehagatasya dharme tasmādupekṣaiva varaṃ hyadoṣā //",
  "SA20bsa030_u:5_0": "mahāyānasūtrālaṃkāre mahāyānasiddhyadhikāraḥ prathamaḥ",
  "SA20bsa030_u:7_0": "dvitīyo 'dhikāraḥ",
  "SA20bsa030_u:8_0": "śaraṇagamanaviśeṣasaṃgrahaślokaḥ /",
  "SA20bsa030_u:msa_2.1_0": "ratnāni yo hi śaraṇapragato 'tra yāne jñeyaḥ sa eva paramaḥ śaraṇa[ṇaṃ] gatānām /",
  "SA20bsa030_u:msa_2.1_1": "sarvatragābhyupagamādhigamābhibhūtibhedaiścaturvidhamayārthaviśeṣaṇena //",
  "SA20bsa030_u:msa_2.2_0": "yasmādādau duṣkara eṣa vyavasāyo duḥsādho 'sau naikasahasrairapi kalpaiḥ /",
  "SA20bsa030_u:msa_2.2_1": "siddho yasmātsattvahitādhānamahārthas tasmādagre yāna ihāgraśaraṇārthaḥ //",
  "SA20bsa030_u:msa_2.3_0": "sarvān sattvāṃstārayituṃ yaḥ pratipanno yano jñāne sarvagate kauśalyayuktaḥ /",
  "SA20bsa030_u:msa_2.3_1": "yo nirvāṇe saṃsaraṇe 'pyekaraso 'sau [saṃsṛtiśāntyekaraso 'sau] jñeyo dhīmāneṣa hi sarvatraga evam /",
  "SA20bsa030_u:msa_2.4_0": "śaraṇagatimimāṃ gato mahārthāṃ guṇagaṇavṛddhimupaiti so 'prameyām /",
  "SA20bsa030_u:msa_2.4_1": "sphurati jagadidaṃ kṛpāśayena prathayati cāpratimaṃ mahā[rdhaṃ]dharmam //",
  "SA20bsa030_u:9_0": "mahāyānasūtrālaṃkāre śaraṇagamanādhikāro dvitīyaḥ",
  "SA20bsa030_u:11_0": "tṛtīyo 'dhikāraḥ",
  "SA20bsa030_u:12_0": "gotraprabhedasaṃgrahaślokaḥ",
  "SA20bsa030_u:msa_3.1_0": "sattvāgratvaṃ svabhāvaśca liṅgaṃ gotraprabhedatā /",
  "SA20bsa030_u:msa_3.1_1": "ādīnavo 'nuśaṃsaśca dvidhaupamyaṃ caturvidhā //",
  "SA20bsa030_u:msa_3.2_0": "dhātūnāmadhimukteśca pratipatteśca bhedataḥ /",
  "SA20bsa030_u:msa_3.2_1": "phalabhedopalabdheśca gotrāstitvaṃ nirūpyate //",
  "SA20bsa030_u:msa_3.3_0": "udagratve 'tha sarvatve mahārthatve 'kṣayāya ca /",
  "SA20bsa030_u:msa_3.3_1": "śubhasya tatrimittatvāt gotrāgratvaṃ vidhīyate //",
  "SA20bsa030_u:msa_3.4_0": "prakṛtyā paripuṣṭaṃ ca āśrayaścāśritaṃ ca tat /",
  "SA20bsa030_u:msa_3.4_1": "sadasaccaiva vijñeyaṃ guṇottāraṇatārthataḥ //",
  "SA20bsa030_u:msa_3.5_0": "kāruṇyamadhimuktiśca kṣāntiścādiprayogataḥ /",
  "SA20bsa030_u:msa_3.5_1": "samācāraḥ subhasyāpi gotreliṅgaṃ nirupyate //",
  "SA20bsa030_u:msa_3.6_0": "niyatāniyataṃ gotramahāryaṃ hāryameva ca /",
  "SA20bsa030_u:msa_3.6_1": "pratyairgotrabhedo 'yaṃ samāsena caturvidhaḥ //",
  "SA20bsa030_u:msa_3.7_0": "kleśābhyāsaḥ kumitratvaṃ vidhātaḥ paratantratā /",
  "SA20bsa030_u:msa_3.7_1": "gotrasyādīnavo jñeyaḥ samāsena caturvidhaḥ //",
  "SA20bsa030_u:msa_3.8_0": "cirādapāyagamanamāśumokṣaśca tatra ca /",
  "SA20bsa030_u:msa_3.8_1": "tanuduḥkhopasaṃvittiḥ sodvegā sattvapācanā //",
  "SA20bsa030_u:msa_3.9_0": "suvarṇagotravat jñeyamameyaśubhatāśrayaḥ /",
  "SA20bsa030_u:msa_3.9_1": "jñānanirmalatāyogaprabhāvāṇāṃ ca niśrayaḥ //",
  "SA20bsa030_u:msa_3.10_0": "suratnagotravatjñeyaṃ mahābodhinimittataḥ /",
  "SA20bsa030_u:msa_3.10_1": "mahājñānasamādhyāryamahāsattvārthaniśrayāt //",
  "SA20bsa030_u:msa_3.11_0": "aikāntiko duścarite 'sti kaścit kaścit samudghātitaśukladharmā /",
  "SA20bsa030_u:msa_3.11_1": "amokṣabhāgīyaśubho 'sti kaścin nihīnaśuklo 'styapi hetuhīnaḥ //",
  "SA20bsa030_u:msa_3.12_0": "gāmbhīryaudāryavāde parahitakaraṇāyodite dīrghadharme ajñātvaivādhimuktirbhavati suvipulā saṃprapattikṣamā ca /",
  "SA20bsa030_u:msa_3.12_1": "saṃpattiścāvasāne dvayagataparamā yadbhavatyeva teṣāṃ tajjñeyaṃ bodhisattvaprakṛtiguṇavatastatprapuṣṭācca gotrāt /",
  "SA20bsa030_u:msa_3.13_0": "suvipulaguṇabodhivṛkṣavṛddhyai dhanasukhaduḥkhaśamopalabdhaye ca /",
  "SA20bsa030_u:msa_3.13_1": "svaparahitasukhakriyā phalatvād bhavati samudagra[samūlamudagra]gotrametat //",
  "SA20bsa030_u:13_0": "mahāyānasūtrālaṃkāre gotrādhikārastṛtīyaḥ",
  "SA20bsa030_u:15_0": "caturtho 'dhikāraḥ",
  "SA20bsa030_u:16_0": "cittotpādalakṣaṇe ślokaḥ /",
  "SA20bsa030_u:msa_4.1_0": "mahotsāhā mahārambhā mahārthāya mahodayā /",
  "SA20bsa030_u:msa_4.1_1": "cetanā bodhisattvānāṃ dvayārthā cittasaṃbhavaḥ //",
  "SA20bsa030_u:msa_4.2_0": "cittotpādo 'dhimokṣo 'sau śuddhādhyāśayiko 'paraḥ /",
  "SA20bsa030_u:msa_4.2_1": "vaipākyo bhūmiṣu matastathāvaraṇavarjitaḥ //",
  "SA20bsa030_u:msa_4.3_0": "karuṇāmūla iṣṭo 'sau sadāsattvahitāśayaḥ /",
  "SA20bsa030_u:msa_4.3_1": "dharmādhimokṣastajjñānaparyeṣṭyālambanastathā //",
  "SA20bsa030_u:msa_4.4_0": "uttaracchandayāno 'sau pratiṣṭhāśīlasaṃvṛtiḥ /",
  "SA20bsa030_u:msa_4.4_1": "utthāpanā vipakṣasya paripantho 'dhivāsanā //",
  "SA20bsa030_u:msa_4.5_0": "śubhavṛddhyanuśaṃso 'bhau puṇyajñānamayaḥ sa hi /",
  "SA20bsa030_u:msa_4.5_1": "sadāpāramitāyoganiryāṇaśca sa kathyate //",
  "SA20bsa030_u:msa_4.6_0": "bhūmiparyavasāno 'sau pratisvaṃ tatprayogataḥ /",
  "SA20bsa030_u:msa_4.6_1": "vijñeyo bodhisattvānāṃ cittotpādaviniścayaḥ //",
  "SA20bsa030_u:msa_4.7_0": "mitrabalād hetubalānmūlabalācchū tabalācchubhābhyāsāt /",
  "SA20bsa030_u:msa_4.7_1": "adṛḍhadṛḍhodaya uktaścittotpādaḥ parākhyānāt //",
  "SA20bsa030_u:msa_4.8_0": "sūpāsitasaṃbuddhe susaṃbhṛtajñānapuṇyasaṃbhāre /",
  "SA20bsa030_u:msa_4.8_1": "dharmeṣu nirvikalpajñānaprasavātparamatāsya //",
  "SA20bsa030_u:msa_4.9_0": "dharmeṣu ca satveṣu ca tatkṛtyeṣūttame ca buddhatve /",
  "SA20bsa030_u:msa_4.9_1": "samacittopā[ttopa]lambhātprāmodyaviśiṣṭatā tasya //",
  "SA20bsa030_u:msa_4.10_0": "janmaudāryaṃ tasminnutsāhaḥ śuddhirāśayasyāpi /",
  "SA20bsa030_u:msa_4.10_1": "kauśalyaṃ pariśiṣṭe niryāṇaṃ caiva vijñeyam //",
  "SA20bsa030_u:msa_4.11_0": "dharmādhimuktibījātpāramitāśreṣṭhamātṛto jātaḥ /",
  "SA20bsa030_u:msa_4.11_1": "dhyānamaye sukhagarbhe karuṇā saṃvardhikā dhātrī //",
  "SA20bsa030_u:msa_4.12_0": "audāryaṃ vijñeyaṃ praṇidhānamahādaśābhinirhārāt /",
  "SA20bsa030_u:msa_4.12_1": "utsāho boddhavyo duṣkaradīghāghikākhedāt //",
  "SA20bsa030_u:msa_4.13_0": "āsannabodhibodhāttadupāyajñānalābhataścāpi /",
  "SA20bsa030_u:msa_4.13_1": "āśayaśuddhirjñeyā kauśalyaṃ tvanyabhūmigatam //",
  "SA20bsa030_u:msa_4.14_0": "niryāṇaṃ vijñeyaṃ yathāvyavasthānamanasikāreṇa /",
  "SA20bsa030_u:msa_4.14_1": "tatkalpanatājñānādavikalpanayā ca tasyaiva //",
  "SA20bsa030_u:msa_4.15_0": "pṛthivīsama utpādaḥ kalyāṇasuvarṇasaṃnibhaścānyaḥ /",
  "SA20bsa030_u:msa_4.15_1": "śuklanavacandrasadṛśo vahniprakhyo 'parocchrāyaḥ [jñeyaḥ] //",
  "SA20bsa030_u:msa_4.16_0": "bhūyo mahānidhānavadanyo ratnākaro yathaivānyaḥ /",
  "SA20bsa030_u:msa_4.16_1": "sāgarasadṛśo jñeyo vajraprakhyo 'calendranibhaḥ //",
  "SA20bsa030_u:msa_4.17_0": "bhaiṣajyarājasadṛśo mahāsuhṛtsaṃnibho 'paro jñeyaḥ /",
  "SA20bsa030_u:msa_4.17_1": "cintāmaṇiprakāśo dinakarasadṛśo 'paro jñeyaḥ //",
  "SA20bsa030_u:msa_4.18_0": "gandharvamadhuraghoṣavadanyo rājopamo 'paro jñeyaḥ /",
  "SA20bsa030_u:msa_4.18_1": "koṣṭhāgāraprakhyo mahāpathasamastathaivānyaḥ //",
  "SA20bsa030_u:msa_4.19_0": "yānasamo vijñeyo gandharvasamaśca vetasaga[cetasaḥ]prabhavaḥ /",
  "SA20bsa030_u:msa_4.19_1": "ānandaśabdasadṛśo mahānadīśrota[srotaḥ]sadṛśaśca //",
  "SA20bsa030_u:msa_4.20_0": "meghasadṛśaśca kathataścittotpādo jinātmajānāṃ hi /",
  "SA20bsa030_u:msa_4.20_1": "tasmāttathā guṇāḍhyaṃ cittaṃ muditaiḥ samutpādyam //",
  "SA20bsa030_u:msa_4.21_0": "parārthacittāttadupāyalābhato mahābhisaṃdhyarthasutatvadarśanāt /",
  "SA20bsa030_u:msa_4.21_1": "mahārhacittodayavarjitā janāḥ śamaṃ gamiṣyanti vihāya tatsukham //",
  "SA20bsa030_u:msa_4.22_0": "sahodayāccittavarasya dhīmataḥ susaṃvṛtaṃ cittamanantaduṣkṛtāt /",
  "SA20bsa030_u:msa_4.22_1": "sukhena duḥkhena ca modate sadā śubhī kṛpāluśca vivardhana, dvayam //",
  "SA20bsa030_u:msa_4.23_0": "yadānapekṣaḥ svaśarīrajīvite parārthamabhyeti paraṃ pariśramam /",
  "SA20bsa030_u:msa_4.23_1": "paropaghātena tathāvidhaḥ kathaṃ sa duṣkṛte karmaṇi saṃpravatsyati //",
  "SA20bsa030_u:msa_4.24_0": "māyopamānvīkṣya sa sarvadharmānudhānayātrāmiva copapattīḥ /",
  "SA20bsa030_u:msa_4.24_1": "kleśācca duḥkhācca bibheti nāsau saṃpattikāle 'tha vipattikāle //",
  "SA20bsa030_u:msa_4.25_0": "svakā guṇāḥ sattvahitācca modaḥ saṃcintyajanmarddhivikurvitaṃ ca /",
  "SA20bsa030_u:msa_4.25_1": "vibhūṣaṇaṃ bhojanamagrabhūmiḥ krīḍāratirnityakṛpātmakānām //",
  "SA20bsa030_u:msa_4.26_0": "parārthamudyogavataḥ kṛpātmano hyavīcirapyeti yato 'sya ramyatām /",
  "SA20bsa030_u:msa_4.26_1": "kutaḥ punastrasyati tādṛśo bhavan parāśrayairduḥkhasamudbhavairbhave //",
  "SA20bsa030_u:msa_4.27_0": "mahākṛpācāryasadoṣitātmanaḥ parasya duḥkhairupataptacetasaḥ /",
  "SA20bsa030_u:msa_4.27_1": "parasya kṛtye samupasthite punaḥ paraiḥ samādāpanato 'tilajjanā //",
  "SA20bsa030_u:msa_4.28_0": "śirasi vinihitoccasatvabhāraḥ śithilagatirnahi śobhate 'grasattvaḥ /",
  "SA20bsa030_u:msa_4.28_1": "svaparavavidhabandhanātibaddhaḥ śataguṇamutsahamarhati prakartum //",
  "SA20bsa030_u:17_0": "mahāyānasūtrālaṃkāre cittotpādādhikāraścaturthaḥ",
  "SA20bsa030_u:19_0": "pañcamo 'dhikāraḥ",
  "SA20bsa030_u:20_0": "pratipattilakṣaṇe ślokaḥ /",
  "SA20bsa030_u:msa_5.1_0": "mahāśrayārambhaphalodayātmikā jinātmajānāṃ pratipattiriṣyate /",
  "SA20bsa030_u:msa_5.1_1": "sadā mahādānamahādhivāsanā mahārthasaṃpādanakṛtyakārikā //",
  "SA20bsa030_u:msa_5.2_0": "paratralabdhvātmasamānacittatāṃ svato 'dhi vā śreṣṭhatareṣṭatāṃ pare /",
  "SA20bsa030_u:msa_5.2_1": "tathātmano 'nyārthaviśiṣṭasaṃjñinaḥ svakārthatā kā katamā parārthatā //",
  "SA20bsa030_u:msa_5.3_0": "paratra loko na tathātinirdayaḥ pravartate tāpanakarmaṇāripau /",
  "SA20bsa030_u:msa_5.3_1": "yathā parārthaṃ bhṛśaduḥkhatāpane kṛpātmakaḥ svātmani saṃpravartate //",
  "SA20bsa030_u:msa_5.4_0": "nikṛṣṭamadhyottamadharmatāsthite sudeśanāvarjanatā'vatāraṇā /",
  "SA20bsa030_u:msa_5.4_1": "vinītirarthe paripācanā śubhe tathāvavādasthitibuddhimuktayaḥ //",
  "SA20bsa030_u:msa_5.5_0": "guṇairviśiṣṭaiḥ samudāgamastathā kulodayo vyākaraṇābhiṣiktatā /",
  "SA20bsa030_u:msa_5.5_1": "tathāgatajñānamanuttaraṃ padaṃ parārtha eṣa tryadhiko daśātmakaḥ //",
  "SA20bsa030_u:msa_5.6_0": "janānurūpā 'viparītadeśanā nirunnatā cāpyamamā vicakṣaṇā /",
  "SA20bsa030_u:msa_5.6_1": "kṣamā ca dāntā ca sudūragā'kṣayā jinātmajānāṃ pratipattiruttamā //",
  "SA20bsa030_u:msa_5.7_0": "mahābhaye kāmijanaḥ pravartate cale viparyāsasukhe bhavapriyaḥ /",
  "SA20bsa030_u:msa_5.7_1": "pratisvamādhipraśame śamapriyaḥ sadā tu sarvādhiga[śa]me kṛpātmakaḥ //",
  "SA20bsa030_u:msa_5.8_0": "jano vimūḍhaḥ svasukhārthamudyataḥ sadā tadaprāpya paraiti duḥkhatām /",
  "SA20bsa030_u:msa_5.8_1": "sadā tu dhīro hi parārthamudyato dvayārthamādhāya paraiti nirvṛtim //",
  "SA20bsa030_u:msa_5.9_0": "yathā yathā hyakṣavicitragocare pravartate cāragato jinātmajaḥ /",
  "SA20bsa030_u:msa_5.9_1": "tathā tathā yuktasamānatāpadairhitāya sattveṣvabhisaṃskaroti tat //",
  "SA20bsa030_u:msa_5.10_0": "sadā 'svatantrīkṛtadoṣacetane jane na saṃdoṣamupaiti buddhimān /",
  "SA20bsa030_u:msa_5.10_1": "akāmakāreṇa hi viprapattayo jane bhavantīti kṛpāvivṛddhitaḥ //",
  "SA20bsa030_u:msa_5.11_0": "bhavagatisakalābhibhūyagantrī paramaśamānugatā prapattireva /",
  "SA20bsa030_u:msa_5.11_1": "vividhaguṇagaṇairvivardhamānā jagadupagu[gṛ?]hya sadā kṛpāśayena //",
  "SA20bsa030_u:21_0": "mahāyānasūtrālaṃkāre pratipattyadhikāraḥ pañcamaḥ",
  "SA20bsa030_u:23_0": "ṣaṣṭho 'dhikāraḥ",
  "SA20bsa030_u:24_0": "paramārthalakṣaṇavibhāge ślokaḥ /",
  "SA20bsa030_u:msa_6.1_0": "na sanna cāsanna tathā na cānyathā na jāyate vyeti na cāvahīyate /",
  "SA20bsa030_u:msa_6.1_1": "na vardhate nāpi viśudhyate punarviśudhyate tatparamārthalakṣaṇam //",
  "SA20bsa030_u:msa_6.2_0": "na cātmadṛṣṭiḥ svayamātmalakṣaṇā na cāpi duḥsaṃsthitatā vilakṣaṇā /",
  "SA20bsa030_u:msa_6.2_1": "dvayānna cānyad bhrama eṣata[tū]ditastataśca mokṣo bhramamātrasaṃkṣayaḥ //",
  "SA20bsa030_u:msa_6.3_0": "kathaṃ jano vibhramamātramāśritaḥ paraiti duḥkhaprakṛtiṃ na saṃtatām /",
  "SA20bsa030_u:msa_6.3_1": "avedako vedaka eva duḥkhito na duḥkhito dharmamayo na tanmayaḥ //",
  "SA20bsa030_u:msa_6.4_0": "pratītyabhāvaprabhave kathaṃ janaḥ samakṣavṛttiḥ śrayate 'nyakāritam /",
  "SA20bsa030_u:msa_6.4_1": "tamaḥ prakāraḥ katamo 'yamīdṛśo yato 'vipaśyansadasannirīkṣate //",
  "SA20bsa030_u:msa_6.5_0": "ta cāntaraṃ kiṃcana vidyate 'nayoḥ sadarthavṛttyā śamajanmanoriha /",
  "SA20bsa030_u:msa_6.5_1": "tathāpi janmakṣayato vidhīyate śamasya lābhaḥ śubhakarmakāriṇām //",
  "SA20bsa030_u:msa_6.6_0": "saṃbhṛtya saṃbhāramanantapāraṃ jñānasya puṇyasya ca bodhisattvaḥ /",
  "SA20bsa030_u:msa_6.6_1": "dharmeṣu cintāsuviniśri[ści]tatvājjalpānvayāmarthagatiṃ paraiti //",
  "SA20bsa030_u:msa_6.7_0": "arthānsa vijñāya ca jalpamātrān saṃtiṣṭhate tannibhacittamātre /",
  "SA20bsa030_u:msa_6.7_1": "pratyakṣatāmeti ca dharmadhātustasmādviyuktodvayalakṣaṇena //",
  "SA20bsa030_u:msa_6.8_0": "nāstīti cittātparametya buddhyā cittasya nāstitvamupaiti tasmāt /",
  "SA20bsa030_u:msa_6.8_1": "dvayasya nāstitvamupetya dhīmān saṃtiṣṭhate 'tadgatidharmaghātau //",
  "SA20bsa030_u:msa_6.9_0": "akalpanājñānabalena dhīmataḥ samānuyātena samantataḥ sadā /",
  "SA20bsa030_u:msa_6.9_1": "tadāśrayo gahvaradoṣasaṃcayo mahagadeneva viṣaṃ nirasyate //",
  "SA20bsa030_u:msa_6.10_0": "munivihitasudharmasuvyavastho matimupadhāya samūladharmadhātau /",
  "SA20bsa030_u:msa_6.10_1": "smṛtima[ga]timavagamya kalpamātrāṃ vrajati guṇārṇavapāramāśudhīraḥ //",
  "SA20bsa030_u:25_0": "mahāyānasūtrālaṃkāre tatvādhikāraḥ ṣaṣṭhaḥ",
  "SA20bsa030_u:27_0": "saptamo 'dhikāraḥ",
  "SA20bsa030_u:28_0": "prabhāvalakṣaṇavibhāge ślokaḥ /",
  "SA20bsa030_u:msa_7.1_0": "utpattivāk cittaśubhāśubhādhi tatsthānaniḥsārapadā parokṣam /",
  "SA20bsa030_u:msa_7.1_1": "jñānaṃ hi sarvatragasaprabhedeṣvavyāhataṃ dhīragataḥ prabhāvaḥ //",
  "SA20bsa030_u:msa_7.2_0": "dhyānaṃ caturthaṃ suviśuddhametya niṣkalpanājñānaparigraheṇa /",
  "SA20bsa030_u:msa_7.2_1": "yathāvyavasthānamanaskriyātaḥ prabhāvasiddhiṃ paramāṃ paraiti //",
  "SA20bsa030_u:msa_7.3_0": "yenāryadivyāpratimairvihārair brāhmaiśca nityaṃ viharatyudāraiḥ /",
  "SA20bsa030_u:msa_7.3_1": "buddhāṃśca sattvāṃśca sa dikṣu gatvā saṃmānayatyānayate viśuddhim //",
  "SA20bsa030_u:msa_7.4_0": "māyopamānpaśyati lokadhātūnsarvānsasattvānsavivartanāśān /",
  "SA20bsa030_u:msa_7.4_1": "saṃdarśayatyeva ca tānyatheṣṭaṃ vaśī vicitrairapi sa prakāraiḥ //",
  "SA20bsa030_u:msa_7.5_0": "raśmipramokṣairbhṛśaduḥkhitāṃśca āpāyikānsvargagatānkaroti /",
  "SA20bsa030_u:msa_7.5_1": "mārānvayān kṣubdhavimānaśobhān saṃkampayaṃsrāsayate samārān //",
  "SA20bsa030_u:msa_7.6_0": "samādhivikrīḍitamaprameyaṃ saṃdarśayatyagragaṇasyamadhye /",
  "SA20bsa030_u:msa_7.6_1": "sakarmajanmottamanirmitaiśca sattvārthamātiṣṭhati sarvakālam //",
  "SA20bsa030_u:29_0": "jñānavaśitvātsamupaiti śuddhiṃ kṣetraṃ yathākāmanidarśanāya",
  "SA20bsa030_u:msa_7.7_0": "abuddhanāmeṣu[?] ca buddhanāma saṃśrāvaṇāttānkṣipate 'nyadhātau //",
  "SA20bsa030_u:msa_7.8_0": "śakto bhavatyeva ca satvapāke saṃjātapakṣaḥ śakuniryathaiva /",
  "SA20bsa030_u:msa_7.8_1": "buddhātpraśaṃsāṃ labhate 'timātrām ādeyavākyo bhavati prajānām //",
  "SA20bsa030_u:msa_7.9_0": "ṣaḍdhāpyabhijñā trividhā ca vidyā aṣṭau vimokṣā 'bhibhuvastathā'ṣṭau /",
  "SA20bsa030_u:msa_7.9_1": "daśāpi kṛtsnāyatanānyameyāḥ samādhayo dhīragataḥ prabhāvaḥ //",
  "SA20bsa030_u:msa_7.10_0": "sa hi paramavaśitvalabdhabuddhirjagadavaśaṃ svavaśe vidhāya nityam /",
  "SA20bsa030_u:msa_7.10_1": "parahitakaraṇaikatābhirāmaścarati bhaveṣu hi siṃhavatsudhīraḥ //",
  "SA20bsa030_u:30_0": "prabhāvādhikāraḥ mahāyānasūtrālaṃkāre saptamaḥ",
  "SA20bsa030_u:32_0": "aṣṭamo 'dhikāraḥ",
  "SA20bsa030_u:33_0": "bodhisattvaparipāke saṃgrahaḥ ślokaḥ /",
  "SA20bsa030_u:msa_8.1_0": "rūciḥ prasādaḥ praśamo 'nukampanā kṣamātha medhā prabalatvameva ca /",
  "SA20bsa030_u:msa_8.1_1": "ahāryatāṅgaiḥ samupetatā bhṛśaṃ jinātmaje tatparipākalakṣaṇam //",
  "SA20bsa030_u:msa_8.2_0": "sumitratāditrayamugravīryatā parārdhaniṣṭhottamadharmasaṃgrahaḥ /",
  "SA20bsa030_u:msa_8.2_1": "kṛpālusaddharmamahāparigrahe mataṃ hi samyakparipākalakṣaṇam //",
  "SA20bsa030_u:msa_8.3_0": "guṇajñatāthāśusamādhilābhitā phalānubhūtirmanaso 'dhyabheda[dya?]tā /",
  "SA20bsa030_u:msa_8.3_1": "jinātmaje śāstari saṃprapattaye mataṃ hi samyakparipākalakṣaṇam //",
  "SA20bsa030_u:msa_8.4_0": "susaṃvṛttiḥ kliṣṭavitarkavarjanā nirantarāyo 'tha śubhābhirāmatā /",
  "SA20bsa030_u:msa_8.4_1": "jīnātmaje kleśavinodanāyatan mataṃ hi samyakparipākalakṣaṇam //",
  "SA20bsa030_u:msa_8.5_0": "kṛpā prakṛtyā paraduḥkhadarśanaṃ nihīnacittasya ca saṃpravarjanam /",
  "SA20bsa030_u:msa_8.5_1": "viśeṣagatvaṃ jagadagrajanmatā parānukampāparipākalakṣaṇam //",
  "SA20bsa030_u:msa_8.6_0": "dhṛtiḥ prakṛtyā pratisaṃkhyabhāvanā sudaḥkhaśītādyadhivāsanā sadā /",
  "SA20bsa030_u:msa_8.6_1": "viśeṣagāmitvaśubhābhirāmatā mataṃ kṣamāyāḥ paripākalakṣaṇam //",
  "SA20bsa030_u:msa_8.7_0": "vipākaśuddhiḥ śravaṇādyamoṣatā praviṣṭatā sūktadurūktayostathā /",
  "SA20bsa030_u:msa_8.7_1": "smṛtermahābuddhayudaye ca yogyatā sumedhatāyāḥ paripākalakṣaṇam //",
  "SA20bsa030_u:msa_8.8_0": "śubhadvayena dvayadhātupuṣṭatā phalodaye cāśrayayogyatā parā /",
  "SA20bsa030_u:msa_8.8_1": "manorathāptirjagadagrabhūtatā balopalambhe paripākalakṣaṇam //",
  "SA20bsa030_u:msa_8.9_0": "sudharmatāyuktivicāraṇāśayo viśeṣalābhaḥ parapakṣadūṣaṇam /",
  "SA20bsa030_u:msa_8.9_1": "punaḥ sadā māranirantarāyatā ahāryatāyāḥ paripākalakṣaṇam //",
  "SA20bsa030_u:msa_8.10_0": "śubhācayo 'thāśrayayatnayogyatā vivekatodagraśubhābhirāmatā /",
  "SA20bsa030_u:msa_8.10_1": "jinātmaje hyaṅgasamanvaye punarmataṃ hi samyakparipākalakṣaṇam //",
  "SA20bsa030_u:msa_8.11_0": "iti navavidhavastupācitātmā paraparipācanayogyatāmupetaḥ /",
  "SA20bsa030_u:msa_8.11_1": "śubha[dharma]mayasatatapravardhitātmā bhavati sadā jagato 'grabandhubhūtaḥ //",
  "SA20bsa030_u:msa_8.12_0": "vraṇe 'pi bhojye paripāka iṣyate yathaiva tatsrāvaṇabhogayogyatā /",
  "SA20bsa030_u:msa_8.12_1": "tathāśraye 'smindvayapakṣaśāntatā[tāṃ]tathopabhogatvasuśāntapakṣatā [muśantipakvatām] //",
  "SA20bsa030_u:msa_8.13_0": "vipācanoktā paripācanā tathā prapācanā cāpyanupācanāparā /",
  "SA20bsa030_u:msa_8.13_1": "supācanā[cā]pyadhipācanā matā nipācanotpācananā ca dehiṣu //",
  "SA20bsa030_u:msa_8.14_0": "hitāśayeneha yathā jinātmajo vyavasthitaḥ sarvajagadvipācayan /",
  "SA20bsa030_u:msa_8.14_1": "tathā na mātā na pitā na bandhavaḥ suteṣu bandhuṣvapi suvyavasthitāḥ //",
  "SA20bsa030_u:msa_8.15_0": "tathājano nātmani vatsalo mataḥ kuto 'pi susnigdhaparāśraye jane /",
  "SA20bsa030_u:msa_8.15_1": "yathā kṛpātmā parasatvavatsalo hite sukhe caiva niyojanātmataḥ //",
  "SA20bsa030_u:msa_8.16_0": "na bodhisattvasya śarīrabhogayoḥ pareṣvadeyaṃ punarasti sarvathā /",
  "SA20bsa030_u:msa_8.16_1": "anugraheṇa dvividhena pācayan paraṃ samairdānaguṇairna tṛpyate //",
  "SA20bsa030_u:msa_8.17_0": "sadāprakṛtyādhyavihiṃsakaḥ svayaṃ rato 'pramatto 'tra paraṃ niveśayan /",
  "SA20bsa030_u:msa_8.17_1": "paraṃparānugrahakṛt dvidhā pare vipākaniṣyandaguṇena pācakaḥ //",
  "SA20bsa030_u:msa_8.18_0": "pare 'pakāriṇyupakāribuddhimān pramarṣayannugramapi vyatikramam /",
  "SA20bsa030_u:msa_8.18_1": "upāyacittairapakāramarṣaṇaiḥ śubhe samādāpayate 'pakāriṇaḥ //",
  "SA20bsa030_u:msa_8.19_0": "punaḥ sa yatnaṃ paramaṃ samāśrito na khidyate kalpasahasrakoṭibhiḥ /",
  "SA20bsa030_u:msa_8.19_1": "jinātmajaḥ sa[ttva]gaṇaṃ prapācayan paraikacittasya śubhasya kāraṇāt //",
  "SA20bsa030_u:msa_8.20_0": "vaśitvamāgamya manasyanuttaraṃ paraṃ samāvarjayate 'tra śāsane /",
  "SA20bsa030_u:msa_8.20_1": "nihatya sarvāmavamānakāmatāṃ śubhena saṃvardhayate ca taṃ punaḥ //",
  "SA20bsa030_u:msa_8.21_0": "sa tatvabhāvārthanaye suniścitaḥ karoti satvānsuvinīta saṃśayān /",
  "SA20bsa030_u:msa_8.21_1": "tataśca te tajjinaśāsanādarād vivardhayante svaparaṃ guṇaiḥ śubhaiḥ //",
  "SA20bsa030_u:34_0": "iti sugatigatau śubhatraye vā jagadakhilaṃ kṛpayā sa bodhisattvaḥ /",
  "SA20bsa030_u:msa_8.22_0": "tanuparamavimadhyamaprakārairvinayati lokasamānabhāvagatyā //",
  "SA20bsa030_u:35_0": "mahāyānasūtrālaṃkāre paripākādhikāro 'ṣṭamaḥ",
  "SA20bsa030_u:37_0": "navamo 'dhikāraḥ",
  "SA20bsa030_u:38_0": "sarvākārajñatāyāṃ dvau ślokau /",
  "SA20bsa030_u:38_1": "tṛtīyastayoreva nirdeśabhūtaḥ /",
  "SA20bsa030_u:msa_9.1_0": "ameyairduṣkaraśatairameyaiḥ kuśalācayaiḥ /",
  "SA20bsa030_u:msa_9.1_1": "aprameyeṇa kālena ameyāvaraṇakṣayāt //",
  "SA20bsa030_u:msa_9.2_0": "sarvākārajñatāvāptiḥ sarvāvaraṇanirmalā /",
  "SA20bsa030_u:msa_9.2_1": "vivṛtā ratnapeṭeva buddhatvaṃ samudāhṛtam //",
  "SA20bsa030_u:msa_9.3_0": "kṛtvā duṣkaramadbhutaṃ śramaśataiḥ saṃcityasarvaśubhaṃ kālenottamakalpayānamahatā sarvāvṛtīnāṃ kṣayāt /",
  "SA20bsa030_u:msa_9.3_1": "sūkṣmasyāvaraṇasya bhūmiṣu gatasyotpāṭanād buddhatā ratnānāmiva sā prabhāvamahatāṃ peṭā samuddhāti[ṭi?]tā /",
  "SA20bsa030_u:msa_9.4_0": "sarvadharmāśca buddhatvaṃ dharmo naiva na kaścana /",
  "SA20bsa030_u:msa_9.4_1": "śukladharmamayaṃ tacca na ca taistannirūpyate //",
  "SA20bsa030_u:msa_9.5_0": "dharmaratnanimittatvāllabdharatnākaropamam /",
  "SA20bsa030_u:msa_9.5_1": "śubhasyanimittatvāllabdhameghopamaṃ matam //",
  "SA20bsa030_u:msa_9.6_0": "buddhatvaṃ sarvadharmaḥ samuditamatha vā sarvadharmavyapetaṃ prodbhūterdharmaratnapratatasumahato dharmaratnākarābham /",
  "SA20bsa030_u:msa_9.6_1": "bhūtānāṃ śuklasasyaprasavasumahato hetuto meghabhūtaṃ dānāddharmāmbuvarṣapratatasuvihitasyākṣayasya prajāsu /",
  "SA20bsa030_u:msa_9.7_0": "paritrāṇaṃ hi buddhatvaṃ sarvakleśagaṇātsadā /",
  "SA20bsa030_u:msa_9.7_1": "sarvaduścaritebhyaśca janmamaraṇato 'pi ca //",
  "SA20bsa030_u:msa_9.8_0": "upadravebhyaḥ sarvebhyo apāyādanupāyataḥ /",
  "SA20bsa030_u:msa_9.8_1": "satkāyāddhīnayānācca tasmāccharaṇamuttamam //",
  "SA20bsa030_u:msa_9.9_0": "śaraṇamanupamaṃ tacchreṣṭhabuddhatvamiṣṭaṃ jananamaraṇasarvakleśapāpeṣu rakṣā /",
  "SA20bsa030_u:msa_9.9_1": "vividhabhayagatānāṃ sarvarakṣāpayānaṃ pratatavividhaduḥkhāpāyanopāyagānāṃ //",
  "SA20bsa030_u:msa_9.10_0": "bauddhairdharmairyacca susaṃpūrṇaśarīraṃ yatsaddharme vetti sa sattvānpravinetum /",
  "SA20bsa030_u:msa_9.10_1": "yātaṃ pāraṃ yatkṛpayā sarvajagatsu tad buddhatvaṃ śreṣṭhamihatyaṃ[heṣṭaṃ] śaraṇānām //",
  "SA20bsa030_u:msa_9.11_0": "ālokāt[kālāt]sarvasattvānāṃ buddhatvaṃ śaraṇaṃ mahat /",
  "SA20bsa030_u:msa_9.11_1": "sarvavyasanasaṃpattivyāvṛttyabhyudaye matam //",
  "SA20bsa030_u:msa_9.12_0": "kleśajñeyavṛtīnāṃ satatamanugataṃ bījamutkṛṣṭakālaṃ yasminnastaṃ prayātaṃ bhavati suvipulaiḥ sarvahāniprakāraiḥ /",
  "SA20bsa030_u:msa_9.12_1": "buddhatvaṃ śukladharmapravaraguṇayutā ā[cā]śrayasyānyathāptis tatprāptirnirvikalpādviṣayasumahato jñānamārgātsuśuddhāt /",
  "SA20bsa030_u:msa_9.13_0": "sthitaśca tasminsa tathāgato jaganmahācalendrastha ivābhyudīkṣate /",
  "SA20bsa030_u:msa_9.13_1": "śamābhirāmaṃ karūṇāyate janamaghā[bhavā]bhirāme 'nyajane tu kā kathā //",
  "SA20bsa030_u:msa_9.14_0": "pravṛttirūddhittiravṛtirāśrayo nivṛttirāvṛttiratho dvayādvayā /",
  "SA20bsa030_u:msa_9.14_1": "samāviśiṣṭā api sarvagātmikā tathāgatānāṃ parivṛttiriṣyate //",
  "SA20bsa030_u:msa_9.15_0": "yathāmbaraṃ sarvagataṃ sadāmataṃ tathaiva tatsarvagataṃ sadāmatam /",
  "SA20bsa030_u:msa_9.15_1": "yathāmbaraṃ rūpagaṇeṣu sarvagaṃ tathaiva tatsatvagaṇeṣu sarvagam //",
  "SA20bsa030_u:msa_9.16_0": "yathodabhājane bhinne candrabimbaṃ na dṛśyate /",
  "SA20bsa030_u:msa_9.16_1": "tatha duṣṭeṣu sattveṣu buddhabimbaṃ na dṛśyate //",
  "SA20bsa030_u:msa_9.17_0": "yathāgnirjvalate 'nyatra punaranyatraśāmyati /",
  "SA20bsa030_u:msa_9.17_1": "buddheṣvapi tathā jñeyaṃ saṃdarśanamadarśanam //",
  "SA20bsa030_u:msa_9.18_0": "aghaṭitebhyastūryebhyo yathā syācchabdasaṃbhavaḥ /",
  "SA20bsa030_u:msa_9.18_1": "tathā jiṇe vinābhogaṃ deśanāyāḥ samudbhavaḥ //",
  "SA20bsa030_u:msa_9.19_0": "yathā maṇervinā yatnaṃ svaprabhāva[sa]nidarśanam /",
  "SA20bsa030_u:msa_9.19_1": "buddheṣvapi vinābhogaṃ tathā kṛtyanidarśanam //",
  "SA20bsa030_u:msa_9.20_0": "yathākāśe avicchinnā dṛśyante lokataḥ kriyāḥ /",
  "SA20bsa030_u:msa_9.20_1": "tathaivānāsrave ghātau avicchinnā jinakriyāḥ //",
  "SA20bsa030_u:msa_9.21_0": "yathākāśe kriyāṇāṃ hi hānirabhyudayaḥ sadā /",
  "SA20bsa030_u:msa_9.21_1": "tathaivānāsrave dhātau buddhakāryodayavyayaḥ //",
  "SA20bsa030_u:msa_9.22_0": "paurvāparyāviśiṣṭāpi sarvāvaraṇanirmalā /",
  "SA20bsa030_u:msa_9.22_1": "naśuddhā nāpi cāśuddhā tathatā buddhatā matā //",
  "SA20bsa030_u:msa_9.23_0": "śūnyatāyāṃ viśuddhāyāṃ nairātmyānmārgalābhataḥ /",
  "SA20bsa030_u:msa_9.23_1": "buddhāḥ śuddhātmalābhitvāt gatā ātmamahātmatām //",
  "SA20bsa030_u:msa_9.24_0": "na bhāvo nāpi cābhāvo buddhatvaṃ tena kathyate /",
  "SA20bsa030_u:msa_9.24_1": "tasmādbuddhatathāpraśne avyākṛtanayo mataḥ //",
  "SA20bsa030_u:msa_9.25_0": "dāhaśāntiryathā lohe darśane timirasya ca /",
  "SA20bsa030_u:msa_9.25_1": "cittajñāne tathā bauddhe bhāvābhāvo na śasyate //",
  "SA20bsa030_u:msa_9.26_0": "buddhānāmamale dhātau naikatā bahutā na ca /",
  "SA20bsa030_u:msa_9.26_1": "ākāśavadadehatvātpūrvadehānusārataḥ //",
  "SA20bsa030_u:msa_9.27_0": "balādibuddhadharmeṣu bodhī ratnākaropamā /",
  "SA20bsa030_u:msa_9.27_1": "jagatkuśalasasyeṣu mahāmeghopamā matā //",
  "SA20bsa030_u:msa_9.28_0": "puṇyajñānasupūrṇatvātpūrṇacandropamā matā /",
  "SA20bsa030_u:msa_9.28_1": "jñānālokakaratvācca mahādityopamā matā //",
  "SA20bsa030_u:msa_9.29_0": "ameyā raśmayo yadvadvyamiśrā bhānumaṇḍale /",
  "SA20bsa030_u:msa_9.29_1": "sadaikakāryā vartante lokamālokayanti ca //",
  "SA20bsa030_u:msa_9.30_0": "tathaivānāsrave dhātau buddhānāmaprameyatā /",
  "SA20bsa030_u:msa_9.30_1": "miśraikakāryā kṛtyeṣu jñānālokakarāmatā //",
  "SA20bsa030_u:msa_9.31_0": "yathaikaraśminiḥsārātsarvaraśmiviniḥsṛtiḥ /",
  "SA20bsa030_u:msa_9.31_1": "bhānostathaiva buddhānāṃ jñeyā jñānaviniḥsṛtiḥ //",
  "SA20bsa030_u:msa_9.32_0": "yathaivādityaraśmīnāṃ vṛttau nāsti mamāyitam /",
  "SA20bsa030_u:msa_9.32_1": "tathaiva buddhajñānānāṃ vṛttau nāsti mamāyitam //",
  "SA20bsa030_u:msa_9.33_0": "yathā sūryaikamuktābhai raśmibhirbhāsyate jagat /",
  "SA20bsa030_u:msa_9.33_1": "sakṛt jñeyaṃ tathā sarvaṃ buddhajñānaiḥ prabhāsyate //",
  "SA20bsa030_u:msa_9.34_0": "yathaivādityaraśmīnāṃ meghādyāvaraṇaṃ matam /",
  "SA20bsa030_u:msa_9.34_1": "tathaiva buddhajñānānāmāvṛtiḥ satvaduṣṭatā //",
  "SA20bsa030_u:msa_9.35_0": "yathā pāṃśuvaśādvasre raṅgacitrāvicitratā /",
  "SA20bsa030_u:msa_9.35_1": "tathā 'vedhavaśānmuktau jñānacitrāvicitratā //",
  "SA20bsa030_u:msa_9.36_0": "gāmbhīryamamale dhātau lakṣaṇasthānakarmasu /",
  "SA20bsa030_u:msa_9.36_1": "buddhānāmetaduditaṃ raṅgairvākāśacitraṇā //",
  "SA20bsa030_u:msa_9.37_0": "sarveṣāmaviśiṣṭāpi tathatā śuddhimāgatā /",
  "SA20bsa030_u:msa_9.37_1": "tathāgatatvaṃ tasmācca tadgarbhāḥ sarvadehinaḥ //",
  "SA20bsa030_u:msa_9.38_0": "śrāvakāṇāṃ vibhutvena laukikasyābhibhūyate /",
  "SA20bsa030_u:msa_9.38_1": "pratyekabuddhebhyo manaḥ[buddhabhaumena] śrāvakasyābhibhūyate //",
  "SA20bsa030_u:msa_9.39_0": "bodhisattvavibhutvasya tatkalāṃ nānugacchati /",
  "SA20bsa030_u:msa_9.39_1": "tathāgatavibhutvasya tatkalāṃ nānugacchati //",
  "SA20bsa030_u:msa_9.40_0": "aprameyamacintyaṃ ca vibhutvaṃ bauddhamiṣyate /",
  "SA20bsa030_u:msa_9.40_1": "yasya yatra yathā yāvatkāle yasminpravartate //",
  "SA20bsa030_u:msa_9.41_0": "pañcendriyaparāvṛttau vibhutvaṃ labhyate param /",
  "SA20bsa030_u:msa_9.41_1": "sarvārthavṛttau sarveṣāṃ gunadvādaśaśatodaye //",
  "SA20bsa030_u:msa_9.42_0": "manaso 'pi parāvṛttau vibhutvaṃ labhyate param /",
  "SA20bsa030_u:msa_9.42_1": "vibhutvānucare jñāne nirvikalpe sunirmale //",
  "SA20bsa030_u:msa_9.43_0": "sārthodgrahaparāvṛttau vibhutvaṃ labhyate param /",
  "SA20bsa030_u:msa_9.43_1": "kṣetraśuddhau yathākāmaṃ bhogasaṃdarśanāya hi //",
  "SA20bsa030_u:msa_9.44_0": "vikalpasya parāvṛttau vibhutvaṃ labhyate param /",
  "SA20bsa030_u:msa_9.44_1": "avyāghāte sadākālaṃ sarveṣāṃ jñānakarmaṇām //",
  "SA20bsa030_u:msa_9.45_0": "pratiṣṭhāyāḥ parāvṛttau vibhutvaṃ labhyate param /",
  "SA20bsa030_u:msa_9.45_1": "apratiṣṭhitanirvāṇaṃ buddhānāmacale[male]pade //",
  "SA20bsa030_u:msa_9.46_0": "maithunasya parāvṛttau vibhutvaṃ labhyate param /",
  "SA20bsa030_u:msa_9.46_1": "buddhasaukhyabihāre 'tha dārā'saṃkleśadarśane //",
  "SA20bsa030_u:msa_9.47_0": "ākāśasaṃjñāvyāvṛttau vibhutvaṃ labhyate param /",
  "SA20bsa030_u:msa_9.47_1": "cintitārthasamṛddhau ca gatirūpavibhāvane //",
  "SA20bsa030_u:msa_9.48_0": "ityemeyaparāvṛttāvameyavibhutā matā /",
  "SA20bsa030_u:msa_9.48_1": "acintyakṛtyānuṣṭhānādbuddhānāmamalāśraye //",
  "SA20bsa030_u:msa_9.49_0": "śubhe vṛddho loko vrajati suviśuddhau paramatāṃ śubhe cānārabdhvā vrajati śubhavṛddhau paramatām /",
  "SA20bsa030_u:msa_9.49_1": "vrajatyevaṃ loko diśi diśi jinānāṃ sukathitair apakvaḥ pakvo vā [na]ca punaraśeṣaṃ dhruvamiha //",
  "SA20bsa030_u:msa_9.50_0": "tathā kṛtvā caryāṃ [kṛcchrāvāpyāṃ] paramaguṇayogādbhutavartī mahābodhiṃ nityāṃ dhruvamaśaraṇānāṃ ca śaraṇam /",
  "SA20bsa030_u:msa_9.50_1": "labhante yaddhīrā [diśi diśi] gasadā [sadā]sarvasamayaṃ tadāścaryaṃ loke suvidhacaraṇānnādbhutamapi /",
  "SA20bsa030_u:msa_9.51_0": "kvaciddharmāñcakaṃ [dharmyaṃ cakraṃ] bahumukhaśatairdarśayati yaḥ kvacijjanmāntardhiṃ kvacidapi vicitrāṃ janacarīm /",
  "SA20bsa030_u:msa_9.51_1": "kvacitkṛtsnāṃ bodhiṃ kvacidapi ca nirvāṇamasakṛt na ca sthānāttasmādvicalati sa sarvaṃ ca kurute //",
  "SA20bsa030_u:msa_9.52_0": "na buddhānāmevaṃ bhavati mamapakvo 'yamiti cāprapācyo 'yaṃ dehī api ca adhunāpācyata iti /",
  "SA20bsa030_u:msa_9.52_1": "vinā saṃskāraṃ tu prapacamupayātyeva janatā śubhairdharmairnityaṃ diśi diśiḥ samantāttrayamukham //",
  "SA20bsa030_u:msa_9.53_0": "yathāyatnaṃ bhānuḥ pratataviṣadairaṃśavisaraiḥ prapāka[kaṃ] sasyānāṃ diśi [diśi] samantātprakurūte /",
  "SA20bsa030_u:msa_9.53_1": "tathā dharmārko 'pi praśamavidhidharmāṃśuvisaraiḥ prapākaṃ sasyānāṃ diśi diśi samantātprakurūte //",
  "SA20bsa030_u:msa_9.54_0": "yathaikasmāddīpādbhavati sumahāndīpanicayo 'prameyo 'saṃkhyeyo na ca sa punareti vyayamataḥ /",
  "SA20bsa030_u:msa_9.54_1": "tathaikasmād buddhād [pākā]bhavati sumahān paripāka[pāka]nicayo 'prameyo 'saṃkhyeyo na ca punareti[punarupaiti] vyayamataḥ /",
  "SA20bsa030_u:msa_9.55_0": "yathā toyaistṛptiṃ vrajati na mahāsāgara iva na vṛddhiṃ vā yāti pratataviṣadāmbu praviśanaiḥ /",
  "SA20bsa030_u:msa_9.55_1": "tathā bauddhau dhātuḥ satatasamitaiḥ śuddhiviśanair natṛptiṃ vṛddhiṃ vā vrajati paramāścaryamiha tat /",
  "SA20bsa030_u:msa_9.56_0": "sarvadharmadvayāvāratathatāśuddhilakṣaṇaḥ /",
  "SA20bsa030_u:msa_9.56_1": "vastujñānatadālambavaśitākṣayalakṣaṇaḥ //",
  "SA20bsa030_u:msa_9.57_0": "kleśajñeyāvaraṇadvayātsarvadharmatathatāviśuddhilakṣaṇaśca vastutadālambanajñānayorakṣayavaśitā lakṣaṇaśca /",
  "SA20bsa030_u:msa_9.57_1": "sarvatastathatājñānabhāvanā samudāgamaḥ sarvasatvadvayādhānasarvathā'kṣayatā phalam //",
  "SA20bsa030_u:msa_9.58_0": "kāyavākcittanirmāṇaprayogopāyakarmakaḥ /",
  "SA20bsa030_u:msa_9.58_1": "samādhidhāraṇīdvāradvayāmeyasamanvitaḥ //",
  "SA20bsa030_u:msa_9.59_0": "svabhāvadharmasaṃbhoganirmāṇairbhinnavṛttikaḥ /",
  "SA20bsa030_u:msa_9.59_1": "dharmadhāturviśuddho 'yaṃ buddhānāṃ samudāhṛtaḥ //",
  "SA20bsa030_u:msa_9.60_0": "svābhāviko 'tha sāṃbhogyaḥ kāyo nairmāṇiko 'paraḥ /",
  "SA20bsa030_u:msa_9.60_1": "kāyabhedā hi buddhānāṃ prathamastu dvayāśrayaḥ //",
  "SA20bsa030_u:msa_9.61_0": "sarvadhātuṣu sāṃbhogyo bhitro gaṇaparigrahaiḥ /",
  "SA20bsa030_u:msa_9.61_1": "kṣetraiśca nāmabhiḥ kāyairdharmasaṃbhogaceṣṭitaiḥ //",
  "SA20bsa030_u:msa_9.62_0": "samaḥ sūkṣmaśca tacchiṣṭaḥ[cchliṣṭaḥ] kāyaḥ svābhāviko mataḥ /",
  "SA20bsa030_u:msa_9.62_1": "saṃbhogavibhutāheturyatheṣṭaṃ bhogadarśane //",
  "SA20bsa030_u:msa_9.63_0": "ameyaṃ buddhanirmāṇaṃ kāyo nairmāṇiko mataḥ /",
  "SA20bsa030_u:msa_9.63_1": "dvayordvayārthasaṃpattiḥ sarvākārā pratiṣṭhitā //",
  "SA20bsa030_u:msa_9.64_0": "śilpajanmamahābodhisadānirvāṇadarśanaiḥ /",
  "SA20bsa030_u:msa_9.64_1": "buddhanirmāṇakāyo 'yaṃ mahāmāyo[mahopāyo] vimocane //",
  "SA20bsa030_u:msa_9.65_0": "tribhiḥ kāyaistu vijñeyo buddhānāṃ kāyasaṃgrahaḥ /",
  "SA20bsa030_u:msa_9.65_1": "sāśrayaḥ svaparārtho yastribhiḥ kāyairnirdarśitaḥ //",
  "SA20bsa030_u:msa_9.66_0": "āśrayeṇāśayenāpi karmaṇā te samā matāḥ /",
  "SA20bsa030_u:msa_9.66_1": "prakṛtyā 'sraṃsanenāpi prabandhenaiṣu nityatā //",
  "SA20bsa030_u:msa_9.67_0": "ādarśajñānamacalaṃ trayajñānaṃ tadāśritam /",
  "SA20bsa030_u:msa_9.67_1": "samatāpratyavekṣāyāṃ kṛtyānuṣṭhāna eva ca //",
  "SA20bsa030_u:msa_9.68_0": "ādarśajñānamamamāparicchinnaṃ sadānugam /",
  "SA20bsa030_u:msa_9.68_1": "sarvajñeyeṣvasaṃmūḍhaṃ na ca teṣvāmukhaṃ sadā //",
  "SA20bsa030_u:msa_9.69_0": "sarvajñānanimittatvānmahājñānākaropamam /",
  "SA20bsa030_u:msa_9.69_1": "saṃbhogabuddhatā jñānapratibimbodayācca tat //",
  "SA20bsa030_u:msa_9.70_0": "sattveṣu samatājñānaṃ bhāvanāśuddhito 'malaṃ [matam] /",
  "SA20bsa030_u:msa_9.70_1": "apratiṣṭhasa[śa]māviṣṭaṃ samatājñānamiṣyate //",
  "SA20bsa030_u:msa_9.71_0": "mahāmaitrīkṛpābhyāṃ ca sarvakālānugaṃ matam /",
  "SA20bsa030_u:msa_9.71_1": "yathādhimokṣaṃ satvānāṃ buddhabimbanidarśakam //",
  "SA20bsa030_u:msa_9.72_0": "pratyavekṣaṇakaṃ jñāne [naṃ]jñeyeṣvavyāhataṃ sadā /",
  "SA20bsa030_u:msa_9.72_1": "dhāraṇīnāṃ samādhīnāṃ nidhānopamameva ca //",
  "SA20bsa030_u:msa_9.73_0": "pariṣanmaṇḍale sarvavibhūtīnāṃ nidarśakam /",
  "SA20bsa030_u:msa_9.73_1": "sarvasaṃśayavicchedi mahādharmapravarṣakam //",
  "SA20bsa030_u:msa_9.74_0": "kṛtyānuṣṭhānatājñānaṃ nirmāṇaiḥ sarvadhātuṣu /",
  "SA20bsa030_u:msa_9.74_1": "citrāprameyācintyaiśca sarvasattvārthakārakam //",
  "SA20bsa030_u:msa_9.75_0": "kṛtyaniṣpattibhirbhedaiḥ saṃkhyākṣetraiśca sarvadā /",
  "SA20bsa030_u:msa_9.75_1": "acintyaṃ buddhanirmāṇaṃ vijñeyaṃ tacca sarvathā //",
  "SA20bsa030_u:msa_9.76_0": "dhāraṇātsamacittācca samyagdharmaprakāśanāt /",
  "SA20bsa030_u:msa_9.76_1": "kṛtyānuṣṭhānataścaiva caturjñānasamudbhavaḥ //",
  "SA20bsa030_u:msa_9.77_0": "gotrabhedādavaiyarthyātsākalyādapyanāditaḥ /",
  "SA20bsa030_u:msa_9.77_1": "abhedānnaikabuddhatvaṃ bahutvaṃ cāmalāśraye //",
  "SA20bsa030_u:msa_9.78_0": "yā 'vidyamānatā saiva paramā vidyamānatā /",
  "SA20bsa030_u:msa_9.78_1": "sarvathā 'nupalambhaśca upalambhaḥ paro mataḥ //",
  "SA20bsa030_u:msa_9.79_0": "bhāvanā paramā ceṣṭā bhāvanāmavipaśyatām /",
  "SA20bsa030_u:msa_9.79_1": "pratilambhaḥ paraśceṣṭaḥ pratilambhaṃ ca paśyatām //",
  "SA20bsa030_u:msa_9.80_0": "paśyatāṃ gurutvaṃ [tāṃ] dīrghaṃ nimittaṃ vīryamātmanaḥ /",
  "SA20bsa030_u:msa_9.80_1": "mānināṃ bodhisattvānāṃdu [dū]re bodhirnirūpyate //",
  "SA20bsa030_u:msa_9.81_0": "paśyatām, kalpanāmātraṃ sarvametadyathoditaṃ /",
  "SA20bsa030_u:msa_9.81_1": "akalpabodhisatvānāṃ prāptā bodhirnirūpyate //",
  "SA20bsa030_u:msa_9.82_0": "bhinnāśrayā bhinnajalāśca nadyaḥ alpodakāḥ kṛtyapṛthaktvakāryāḥ /",
  "SA20bsa030_u:msa_9.82_1": "jalāśritaprāṇitanūpabhogyā bhavanti pātālamasaṃpraviṣṭāḥ //",
  "SA20bsa030_u:msa_9.83_0": "samudraviṣṭāśca bhavanti sarvā ekāśrayā ekamahājalāśca /",
  "SA20bsa030_u:msa_9.83_1": "miśraikakāryāśca mahopabhogyā jalāśritaprāṇigaṇasya nityam //",
  "SA20bsa030_u:msa_9.84_0": "bhinnāśrayā bhinnamatāśca dhīrāḥ svalpāvabodhāḥ pṛthagātmakṛtyāḥ /",
  "SA20bsa030_u:msa_9.84_1": "parīttasatvārthasadopabhogyā bhavanti buddhatvamasaṃpraviṣṭāḥ //",
  "SA20bsa030_u:msa_9.85_0": "buddhatvaviṣṭāśca bhavanti sarve ekāśrayā ekamahāvabodhāḥ /",
  "SA20bsa030_u:msa_9.85_1": "miśrekakāryāśca mahopabhogyāḥ sadā mahāsatvagaṇasya te hi //",
  "SA20bsa030_u:msa_9.86_0": "itinirūpamaśukladharmayogād hitasukhahetutayā ca buddhabhūmeḥ /",
  "SA20bsa030_u:msa_9.86_1": "śubhaparamasukhākṣayākaratvāt śubhamatirarhati bodhicittamāptum //",
  "SA20bsa030_u:39_0": "mahāyānasūtrālaṃkāre bodhyadhikāro navamaḥ",
  "SA20bsa030_u:41_0": "daśamodhikāraḥ",
  "SA20bsa030_u:42_0": "uddānam",
  "SA20bsa030_u:msa_10.1_0": "ādiḥ siddhiḥ śaraṇaṃ gotraṃ citte tathaiva cotpādaḥ /",
  "SA20bsa030_u:msa_10.1_1": "svaparārthastatvārthaḥ prabhāvaparipākabodhiśca //",
  "SA20bsa030_u:msa_10.2_0": "jātā jātā grāhikā grāhyabhūtā mitrādāttā svātmato bhrāntikā ca /",
  "SA20bsa030_u:msa_10.2_1": "abhrāntānyā āmukhā naiva cānyā ghoṣācārā caiṣikā cekṣikā ca //",
  "SA20bsa030_u:msa_10.3_0": "hāryā kīrṇā'vyāvakīrṇā vipakṣairhīnodārā āvṛtā'nāvṛtā ca /",
  "SA20bsa030_u:msa_10.3_1": "yuktā'yuktā saṃbhṛtā'saṃbhṛtā ca gāḍhaṃ viṣṭā dūragā cādhimuktiḥ //",
  "SA20bsa030_u:msa_10.4_0": "amanaskārabāhulyaṃ kauśīdyaṃ yogavibhramaḥ /",
  "SA20bsa030_u:msa_10.4_1": "kumitraṃ śubhadaurbālyamayoniśomanaskriyā //",
  "SA20bsa030_u:msa_10.5_0": "pramādo 'lpaśrutatvaṃ ca śrutacintālpatuṣṭatā /",
  "SA20bsa030_u:msa_10.5_1": "śamamātrābhimānaśca tathā 'parijayo mataḥ //",
  "SA20bsa030_u:msa_10.6_0": "anudvegastathodvega āvṛtiścāpyayuktatā /",
  "SA20bsa030_u:msa_10.6_1": "asaṃbhṛtiśca vijñeyā'dhimuktiparipanthatā //",
  "SA20bsa030_u:msa_10.7_0": "puṇyaṃ mahadakaukṛtyaṃ saumanasyaṃ sukhaṃ mahat /",
  "SA20bsa030_u:msa_10.7_1": "avipraṇāśaḥ sthairyaṃ ca viśeṣagamanaṃ tathā //",
  "SA20bsa030_u:msa_10.8_0": "dharmābhisamayaścātha svaparārthāptirūttamā /",
  "SA20bsa030_u:msa_10.8_1": "kṣiprābhijñatvamete hi anuśaṃsādhimuktitaḥ //",
  "SA20bsa030_u:msa_10.9_0": "kāmināṃ sā śvasadṛśī kūrmaprakhyā samādhinām /",
  "SA20bsa030_u:msa_10.9_1": "bhṛtyopamā svārthināṃ sā rājaprakhyā parārthinām //",
  "SA20bsa030_u:msa_10.10_0": "tathā kāmisthātṛsvaparajanakṛtyārthamudite viśeṣo vijñeyaḥ satatamadhimuktayā vividhayā /",
  "SA20bsa030_u:msa_10.10_1": "mahāyāne tasya vidhivadiha matvā paramatāṃ bhṛśaṃ tasmin dhīraḥ satatamiha tābheva vṛṇuyāt //",
  "SA20bsa030_u:msa_10.11_0": "manuṣa[ṣya] bhūtāḥ saṃbodhiṃ prāpnuvanti pratikṣaṇam /",
  "SA20bsa030_u:msa_10.11_1": "aprameyā yataḥ sattvā layaṃ nāto 'dhivāsayet //",
  "SA20bsa030_u:msa_10.12_0": "yathā puṇyaṃ prasavate pareṣāṃ bhojanaṃ dadat /",
  "SA20bsa030_u:msa_10.12_1": "na tu svayaṃ sa bhuñjānastathā puṇyamahodayaḥ //",
  "SA20bsa030_u:msa_10.13_0": "sūtrokto labhyate dharmātparārthāśrayadeśitāt /",
  "SA20bsa030_u:msa_10.13_1": "na tu svārthāśrayāddharmāddeśitādupalabhyate //",
  "SA20bsa030_u:msa_10.14_0": "iti vipulagatau mahogha[mahārya]dharme janiya[parijanayan?] sadā matiṃmānmahādhimuktim /",
  "SA20bsa030_u:msa_10.14_1": "vipulasatatapuṇyatadvivṛddhiṃ vrajati guṇairasamairmahātmatāṃ ca //",
  "SA20bsa030_u:43_0": "mahāyānasūtrālaṃkāre adhimuktyadhikāro daśamaḥ",
  "SA20bsa030_u:44_0": "ekādaśo 'dhikāraḥ",
  "SA20bsa030_u:45_0": "dharmaparyeṣṭyadhikāre ālambanaparyeṣṭau catvāraḥ ślokāḥ",
  "SA20bsa030_u:msa_11.1_0": "piṭakatrayaṃ dvayaṃ vā [ca?] saṃgrahataḥ kāraṇairnavabhiriṣṭam /",
  "SA20bsa030_u:msa_11.1_1": "vāsanabodhanaśamanaprativedhaistadvimocayati //",
  "SA20bsa030_u:msa_11.2_0": "sūtrābhidharmavinayāścaturvidhārthā matāḥ samāsena /",
  "SA20bsa030_u:msa_11.2_1": "teṣāṃ jñānāddhīmānsarvākārajñatāmeti //",
  "SA20bsa030_u:msa_11.3_0": "āśrayato lakṣaṇato dharmādarthācca sūcanātsūtram /",
  "SA20bsa030_u:msa_11.3_1": "abhimukhato 'thābhīkṣṇyādabhibhavagatito 'bhidharmaśca //",
  "SA20bsa030_u:msa_11.4_0": "āpatterūtthānādvyutthānānniḥsṛteścavinayatvam /",
  "SA20bsa030_u:msa_11.4_1": "pudgalataḥ prajñapteḥ pravibhāgaviniścayāccaiva //",
  "SA20bsa030_u:msa_11.5_0": "ālambanaṃ mato dharmaḥ ādhyātmaṃ bāhyakaṃ[dvayam?] /",
  "SA20bsa030_u:msa_11.5_1": "[lābho dvayordvayārthena dvayoścānupalambhataḥ] //",
  "SA20bsa030_u:msa_11.6_0": "manojalpairyathoktārthaprasannasya pradhāraṇāt /",
  "SA20bsa030_u:msa_11.6_1": "arthakhyānasya jalpācca nāmni sthānācca cetasaḥ //",
  "SA20bsa030_u:msa_11.7_0": "dharmālambanalābhaḥ syāttribhirjñānaiḥ śrutādibhiḥ /",
  "SA20bsa030_u:msa_11.7_1": "trividhālambanalābhaśca pūrvoktastatsamāśritaḥ //",
  "SA20bsa030_u:msa_11.8_0": "tridhātukaḥ kṛtyakaraḥ sasaṃbādhāśrayo 'paraḥ /",
  "SA20bsa030_u:msa_11.8_1": "adhimuktiniveśī ca tīvracchandakaro 'paraḥ //",
  "SA20bsa030_u:msa_11.9_0": "hīnapūrṇāśrayo dvedhā sajalpo 'jalpa eva ca /",
  "SA20bsa030_u:msa_11.9_1": "jñānena saṃprayuktaśca yogopaniṣadātmakaḥ //",
  "SA20bsa030_u:msa_11.10_0": "saṃbhinnālambanaścāsau vibhinnālambanaḥ sa ca /",
  "SA20bsa030_u:msa_11.10_1": "pañcadhā saptadhā caiva parijñā pañcadhā 'sya ca //",
  "SA20bsa030_u:msa_11.11_0": "catvāraḥ saptatriṃśacca ākārā bhāvanāgatāḥ /",
  "SA20bsa030_u:msa_11.11_1": "mārgadvayasvabhāvo 'sau dvyunuśaṃsaḥ pratīcchakaḥ //",
  "SA20bsa030_u:msa_11.12_0": "prayogī vaśavartī ca parītto vipulātmakaḥ /",
  "SA20bsa030_u:msa_11.12_1": "yogināṃ hi manaskāra eṣa sarvātmako mataḥ //",
  "SA20bsa030_u:msa_11.13_0": "tatvaṃ yatsatataṃ dvayena rahitaṃ,",
  "SA20bsa030_u:msa_11.13_1": "bhrānteśca saṃniśrayaḥ śakyaṃ naiva ca sarvathābhilapituṃ yañcāprapañcātmakam /",
  "SA20bsa030_u:msa_11.13_2": "jñeyaṃ heyamatho viśodhyamamalaṃ yacca prakṛtyā matam yasyākāśasuvarṇavārisadṛśī kleśādviśuddhirmatā /",
  "SA20bsa030_u:msa_11.14_0": "na khalu jagati tasmādvidyate kiṃcidanyajjagadapi tadaśeṣaṃ tatra saṃmūḍhabuddhi /",
  "SA20bsa030_u:msa_11.14_1": "kathamayamabhirūḍho lokamohaprakāro yadasadabhiniviṣṭaḥ satsamantādvihāya //",
  "SA20bsa030_u:msa_11.15_0": "yathā māyā tathā'bhūtaparikalpo nirucyate /",
  "SA20bsa030_u:msa_11.15_1": "yathā māyākṛtaṃ tadvat dvayabhrāntirnirucyate //",
  "SA20bsa030_u:msa_11.16_0": "yathā[']tasmitra tadbhāvaḥ paramārthastatheṣyate /",
  "SA20bsa030_u:msa_11.16_1": "yathā tasyopalabdhistu tathā saṃvṛtisatyatā //",
  "SA20bsa030_u:msa_11.17_0": "tadabhāve yathā vyaktistannimittasya labhyate /",
  "SA20bsa030_u:msa_11.17_1": "tathāśrayaparāvṛttāvasatkalpasya labhyate //",
  "SA20bsa030_u:msa_11.18_0": "tannimitte yathā loko hyabhrāntaḥ kāmataścaret /",
  "SA20bsa030_u:msa_11.18_1": "parāvṛttāvaparyastaḥ kāmacārī tathā patiḥ [yatiḥ] //",
  "SA20bsa030_u:msa_11.19_0": "tadākṛtiśca tatrāsti tadbhāvaśca na vidyate /",
  "SA20bsa030_u:msa_11.19_1": "tasmādastitvanāstitvaṃ māyādiṣu vidhīyate //",
  "SA20bsa030_u:msa_11.20_0": "na bhāvastatra cābhāvo nābhāvo bhāva eva ca /",
  "SA20bsa030_u:msa_11.20_1": "bhāvābhāvāviśeṣaśca māyādiṣu vidhīyate //",
  "SA20bsa030_u:msa_11.21_0": "tathā dvayābha[bhāsa?]tātrāsti tadbhāvaśca na vidyate /",
  "SA20bsa030_u:msa_11.21_1": "tasmādastitvanāstitvaṃ rūpādiṣu vidhīyate //",
  "SA20bsa030_u:msa_11.22_0": "na bhāvastatra cābhāvo nābhāvo bhāva eva ca /",
  "SA20bsa030_u:msa_11.22_1": "bhāvābhāvāviśeṣaśca rūpādiṣu vidhīyate //",
  "SA20bsa030_u:msa_11.23_0": "samāropāpavādābha[nta?]pratiṣedhārthamiṣyate /",
  "SA20bsa030_u:msa_11.23_1": "hīnayānena yānasya pratiṣedhārthameva ca //",
  "SA20bsa030_u:msa_11.24_0": "bhrānternimittaṃ bhrāntiśca rūpavijñaptiriṣyate /",
  "SA20bsa030_u:msa_11.24_1": "arūpiṇī ca vijñaptirabhāvātsyānna cetarā //",
  "SA20bsa030_u:msa_11.25_0": "māyāhastyākṛtigrāhabhrānterdvayamudāhṛtam /",
  "SA20bsa030_u:msa_11.25_1": "dvayaṃ tatra yathā nāsti dvayaṃ caivopalabhyate //",
  "SA20bsa030_u:msa_11.26_0": "bimbasaṃkalikāgrāhabhrānterdvayamudāhṛtam /",
  "SA20bsa030_u:msa_11.26_1": "dvayaṃ tatra yathā nāsti dvayaṃ caivopalabhyate //",
  "SA20bsa030_u:msa_11.27_0": "tathā bhāvāttathā'bhāvād bhāvābhāva[vā?]viśeṣataḥ /",
  "SA20bsa030_u:msa_11.27_1": "sadasanto 'tha māyābhā ye dharmā bhrāntilakṣaṇāḥ //",
  "SA20bsa030_u:msa_11.28_0": "tathā 'bhāvāttathā ' bhāvāttathā 'bhāvādalakṣaṇāḥ /",
  "SA20bsa030_u:msa_11.28_1": "māyopamāśca nirdiṣṭā ye dharmāḥ prātipakṣikāḥ //",
  "SA20bsa030_u:msa_11.29_0": "māyārājeva cānyena māyārājñā parājitaḥ /",
  "SA20bsa030_u:msa_11.29_1": "ye sarvadharmān paśyanti nirmārāste jinātmajāḥ //",
  "SA20bsa030_u:46_0": "māyāsvapnamarīcibimbasadṛśāḥ prodbhāsaśrutkomapā vijñeyodakacandrabimbasadṛśā nirmāṇatulyāḥ punaḥ /",
  "SA20bsa030_u:msa_11.30_0": "ṣaṭ ṣaṭ dvau ca punaśca ṣaṭ dvayamatā ekaikaśaśca trayaḥ saṃskārāḥ khalu tatra tatra kathitā buddhairvibuddhottamaiḥ /",
  "SA20bsa030_u:msa_11.31_0": "abhūtakalpo na bhūto nābhūto 'kalpa eva ca /",
  "SA20bsa030_u:msa_11.31_1": "na kalpo nāpi cākalpaḥ sarvaṃ jñeyaṃ nirucyate //",
  "SA20bsa030_u:msa_11.32_0": "svadhātuto dvayābhāsāḥ sāvidyākleśavṛttayaḥ /",
  "SA20bsa030_u:msa_11.32_1": "vikalpāḥ saṃpravartante dvayadravyavivarjitāḥ //",
  "SA20bsa030_u:msa_11.33_0": "ālambanaviśeṣāptiḥ svadhātusthānayogataḥ /",
  "SA20bsa030_u:msa_11.33_1": "ta eva hyadvayābhāsā vartante carmakāṇḍavat //",
  "SA20bsa030_u:msa_11.34_0": "cittaṃ dvayaprabhāsaṃ rāgādyābhāsamiṣyate tadvat /",
  "SA20bsa030_u:msa_11.34_1": "śraddhādyābhāsaṃ na tadanyo dharmaḥ kliṣṭakuśalo 'sti //",
  "SA20bsa030_u:msa_11.35_0": "yathā dvayapratibhāsādanyo na dvayalakṣaṇaḥ /",
  "SA20bsa030_u:msa_11.35_1": "iti cittaṃ citrābhāsaṃ citrākāraṃ pravartate //",
  "SA20bsa030_u:msa_11.36_0": "lakṣyaṃ ca lakṣaṇaṃ caiva lakṣaṇā ca prabhedataḥ /",
  "SA20bsa030_u:msa_11.36_1": "anugrahārthaṃ sattvānāṃ saṃbuddhaiḥ saṃprakāśitā //",
  "SA20bsa030_u:msa_11.37_0": "sadṛṣṭikaṃ ca yaccittaṃ tatrāvasthāvikāritā /",
  "SA20bsa030_u:msa_11.37_1": "lakṣyametatsamāsena hyapramāṇaṃ prabhedataḥ //",
  "SA20bsa030_u:msa_11.38_0": "yathājalpārthasaṃjñāyā nimittaṃ tasya vāsanā /",
  "SA20bsa030_u:msa_11.38_1": "tasmādapyarthavikhyānaṃ parikalpitalakṣaṇaṃ //",
  "SA20bsa030_u:msa_11.39_0": "yathā nāmārthamarthasya nāmnaḥ prakhyānatā ca yā /",
  "SA20bsa030_u:msa_11.39_1": "asaṃ[sat?] kalpanimittaṃ hi parikalpitalakṣaṇam //",
  "SA20bsa030_u:msa_11.40_0": "trividhatrividhābhāso grāhyagrāhakalakṣaṇaḥ /",
  "SA20bsa030_u:msa_11.40_1": "abhūtaparikalpo hi paratantrasya lakṣaṇam //",
  "SA20bsa030_u:msa_11.41_0": "abhāvabhāvatā yā ca bhāvābhāvasamānatā /",
  "SA20bsa030_u:msa_11.41_1": "aśāntaśāntā 'kalpā ca pariniṣpannalakṣaṇam //",
  "SA20bsa030_u:msa_11.42_0": "niṣpa[ṣya]ndadharmamālambya yoniśo manasikriyā /",
  "SA20bsa030_u:msa_11.42_1": "cittasya dhātau sthānaṃ ca sadasattārthapaśyanā //",
  "SA20bsa030_u:msa_11.43_0": "samatāgamanaṃ tasminnāryagotraṃ hi nirmalam /",
  "SA20bsa030_u:msa_11.43_1": "samaṃ viśiṣṭamanyūnānadhikaṃ lakṣaṇā matā //",
  "SA20bsa030_u:msa_11.44_0": "padārthadehanirbhāsaparāvṛttiranāsravaḥ /",
  "SA20bsa030_u:msa_11.44_1": "dhāturbījaparāvṛtteḥ sa ca sarvatragāśrayaḥ //",
  "SA20bsa030_u:msa_11.45_0": "caturdhā vaśitā vṛttermanasaścodgrahaśca ca /",
  "SA20bsa030_u:msa_11.45_1": "vikalpasyāvikalpe hi kṣetre jñāne 'tha karmaṇi //",
  "SA20bsa030_u:msa_11.46_0": "acalāditribhūmau ca vaśitā sā caturvidhā /",
  "SA20bsa030_u:msa_11.46_1": "dvidhaikasyāṃ tadanyasyāmekaikā vaśitā matā //",
  "SA20bsa030_u:msa_11.47_0": "viditvā nairātmyaṃ dvividhamiha dhīmānbhavagataṃ samaṃ tacca jñātvā praviśati sa tatvaṃ grahaṇataḥ /",
  "SA20bsa030_u:msa_11.47_1": "tatastatra sthānānmanasa iha na khyāti tadapi tadakhyānaṃ muktiḥ parama upalambhasya vigamaḥ //",
  "SA20bsa030_u:msa_11.48_0": "ādhāre saṃbhārādādhāne sati hi nāmamātraṃpaśyan /",
  "SA20bsa030_u:msa_11.48_1": "paśyati hi nāmamātraṃ tatpaśyaṃstacca naiva paśyati bhūyaḥ //",
  "SA20bsa030_u:msa_11.49_0": "cittametatsadauṣṭhulyamātmadarśanapāśitam /",
  "SA20bsa030_u:msa_11.49_1": "pravartate nivṛttistu tadadhyātmasthitermatā //",
  "SA20bsa030_u:msa_11.50_0": "svayaṃ svenātmanā 'bhāvātsvabhāve cānavasthiteḥ /",
  "SA20bsa030_u:msa_11.50_1": "grāhavattadā[da]bhāvācca niḥsvabhāvatvamiṣyate //",
  "SA20bsa030_u:msa_11.51_0": "[niḥsvabhāvatayā siddhā uttarottaraniśrayāḥ /",
  "SA20bsa030_u:msa_11.51_1": "anutpādo 'nirodhaścādiśantiḥ parinirvṛtiḥ] //",
  "SA20bsa030_u:msa_11.52_0": "ādau tatve 'nyatve svalakṣaṇe svayamathānyathābhāve /",
  "SA20bsa030_u:msa_11.52_1": "saṃkleśe 'tha viśeṣe kṣāntiranutpattidharmoktā //",
  "SA20bsa030_u:msa_11.53_0": "dharma nairātmyamuktīnāṃ tulyatvāt gotrabhedataḥ /",
  "SA20bsa030_u:msa_11.53_1": "dvyāśayāpteśca nirmāṇātparyantādekayānatā //",
  "SA20bsa030_u:msa_11.54_0": "ākarṣaṇārthamekeṣāmanyasaṃdhāraṇāya ca /",
  "SA20bsa030_u:msa_11.54_1": "deśitāniyatānāṃ hi saṃbuddhairekayānatā //",
  "SA20bsa030_u:msa_11.55_0": "śrāvako 'niyato dvedhā dṛṣṭādṛṣṭārthayānataḥ /",
  "SA20bsa030_u:msa_11.55_1": "dṛṣṭārtho vītarāgaścāvītarāgo 'pyasau mṛduḥ //",
  "SA20bsa030_u:msa_11.56_0": "tau ca labdhāryamārgasya bhaveṣu pariṇāmanāt /",
  "SA20bsa030_u:msa_11.56_1": "acintyapariṇāmikyā upapattyā samanvitau //",
  "SA20bsa030_u:msa_11.57_0": "praṇidhānavaśādeka upapattiṃ prapadyate /",
  "SA20bsa030_u:msa_11.57_1": "eko 'nāgāmitāyogānnirmāṇaiḥ pratipadyate //",
  "SA20bsa030_u:msa_11.58_0": "nirvāṇābhiratatvācca tau dhandhagatikau matau /",
  "SA20bsa030_u:msa_11.58_1": "punaḥ punaḥ svacittasya samudācārayogataḥ //",
  "SA20bsa030_u:msa_11.59_0": "so 'kṛtārtho hyabuddhe ca jāto dhyānārthamudyataḥ /",
  "SA20bsa030_u:msa_11.59_1": "nirmāṇārthī tadāśritya parāṃ bodhimavāpnute //",
  "SA20bsa030_u:msa_11.60_0": "vidyāsthāne pañcavidhe yogamakṛtvā sarvajñatvaṃ naiti kathaṃcitparamāryaḥ /",
  "SA20bsa030_u:msa_11.60_1": "ityanyeṣāṃ nigrahaṇānugrahaṇāya svājñārthaṃ vā tatra karotyeva sa yogam //",
  "SA20bsa030_u:msa_11.61_0": "hetūpalabdhituṣṭiśca niśrayatadanusmṛtiḥ /",
  "SA20bsa030_u:msa_11.61_1": "sādhāraṇaphalecchā ca yathābodhādhimucyanā //",
  "SA20bsa030_u:msa_11.62_0": "caturvidhānubhāvena prīyaṇā khedaniścayaḥ /",
  "SA20bsa030_u:msa_11.62_1": "vipakṣe pratipakṣe ca pratipattiścaturvidhā //",
  "SA20bsa030_u:msa_11.63_0": "prasādaḥ saṃpratīkṣā ca dānacchandaḥ paratra ca /",
  "SA20bsa030_u:msa_11.63_1": "saṃnāhaḥ praṇidhānaṃ ca abhinandamanaskriyā //",
  "SA20bsa030_u:msa_11.64_0": "śaktilābhe sadautsukyaṃ dānādau ṣaḍvidhedyanam /",
  "SA20bsa030_u:msa_11.64_1": "paripāke 'tha pūjāyāṃ sevāyāmanukampanā //",
  "SA20bsa030_u:msa_11.65_0": "akṛte kukṛte lajjā kaukṛtyaṃ viṣaye ratiḥ /",
  "SA20bsa030_u:msa_11.65_1": "amitrasaṃjñā khede ca racanodbhāvanāmatiḥ //",
  "SA20bsa030_u:msa_11.66_0": "dānādayaḥ pratisaraṇaṃ sambodhau neśvarādayaḥ /",
  "SA20bsa030_u:msa_11.66_1": "doṣāṇāṃ ca guṇānāṃ ca pratisaṃvedanād [?]dvayoḥ //",
  "SA20bsa030_u:msa_11.67_0": "cayānusmaraṇaprītirmāhārthyasya ca darśanam /",
  "SA20bsa030_u:msa_11.67_1": "yoge 'bhilāṣo 'vikalpe taddhṛtyāṃ pratyayāgame //",
  "SA20bsa030_u:msa_11.68_0": "saptaprakārāsadgrāhavyutthāne śaktidarśanam /",
  "SA20bsa030_u:msa_11.68_1": "āścaryaṃ cāpyanāścaryaṃ saṃjñā caiva caturvidhā //",
  "SA20bsa030_u:msa_11.69_0": "samatā sarvasattveṣu dṛṣṭiścāpi mahātmikā /",
  "SA20bsa030_u:msa_11.69_1": "paraguṇapratikārastrayāśāstirnirantaraḥ //",
  "SA20bsa030_u:msa_11.70_0": "buddhapraṇītānuṣṭhānādarvāgasthānacetanāt[cetanā] /",
  "SA20bsa030_u:msa_11.70_1": "taddhānivṛddhyā sattveṣu anāmodaḥ pramodanā //",
  "SA20bsa030_u:msa_11.71_0": "prativarṇikāyāṃ[varṇikā]bhūtāyāṃ bhāvanāyāṃ ca nārūciḥ /",
  "SA20bsa030_u:msa_11.71_1": "nādhivāsamanaskāro vyākṛtaniyate spṛhā //",
  "SA20bsa030_u:msa_11.72_0": "āyatyāṃ darśanādvṛtticetanā samatekṣaṇā /",
  "SA20bsa030_u:msa_11.72_1": "agradharmeṣu vṛttyā ca agratvātmāvadhāraṇāt[dhāraṇā] //",
  "SA20bsa030_u:msa_11.73_0": "ete śubhamanaskārā daśapāramitānvayāḥ /",
  "SA20bsa030_u:msa_11.73_1": "sarvadā bodhisattvānāṃ dhātupuṣṭau bhavanti hi //",
  "SA20bsa030_u:msa_11.74_0": "puṣṭeradhyāśayato mahatī paryeṣṭiriṣyate dhīre /",
  "SA20bsa030_u:msa_11.74_1": "savivāsā hyavivāsā tathaiva vaibhutvikī teṣām //",
  "SA20bsa030_u:msa_11.75_0": "asakāyā laghu[labdha]kāyā prapūrṇakāyā ca bodhisattvānām /",
  "SA20bsa030_u:msa_11.75_1": "bahumānasūkṣmamānā nirmāṇā caiṣaṇābhimatā //",
  "SA20bsa030_u:msa_11.76_0": "rūpārūpe dharmo lakṣaṇahetustathaiva cārogyaṃ[gye] /",
  "SA20bsa030_u:msa_11.76_1": "aiśvarye 'bhijñābhistadakṣayatve ca dhīrāṇām //",
  "SA20bsa030_u:msa_11.77_0": "abhāvabhāvādhyapavādakalpa ekatvanānāsvaviśeṣakalpāḥ /",
  "SA20bsa030_u:msa_11.77_1": "yathārthanāmābhiniveśakalpāḥ jinātmajaiḥ saṃparivarjanīyāḥ //",
  "SA20bsa030_u:msa_11.78_0": "iti śubhamatiretya yatnamugraṃ dvayaparyeṣitadharmatāsatatvaḥ /",
  "SA20bsa030_u:msa_11.78_1": "pratiśaraṇamataḥ sadā prajānāṃ bhavati guṇaiḥ sa samudravatprapūrṇaḥ //",
  "SA20bsa030_u:47_0": "mahāyānasūtrālaṃkāre dharmaparyeṣṭyadhikāra ekādaśaḥ",
  "SA20bsa030_u:49_0": "dvādaśo 'dhikāraḥ",
  "SA20bsa030_u:50_0": "dharmadeśanāyāṃ mātsaryapratiṣedhe ślokaḥ",
  "SA20bsa030_u:msa_12.1_0": "prāṇānbhogāṃśca dhīrāḥ pramuditamanasaḥ kṛcchralabdhānasārān satvebhyo duḥkhitebhyaḥ satatamavasṛjantyuccadānaprakāraiḥ /",
  "SA20bsa030_u:msa_12.1_1": "prāgevodāradharmaṃ hitakaramasakṛtsarvathaiva prajānāṃ kṛcchre naivopalabdhaṃ bhṛśamavasṛjatāṃ vṛddhigaṃ cāvyayaṃ ca /",
  "SA20bsa030_u:msa_12.2_0": "dharmo naiva ca deśito bhagavatā pratyātmayavedyo yata ākṛṣṭā janatā ca yukta[yukti]vihitairdharmaiḥ svarkī dharmatāṃ /",
  "SA20bsa030_u:msa_12.2_1": "svaśāntyāsyapuṭe viśuddhivipule sādhāraṇe 'thākṣaye lāleneva kṛpātmabhistvajagaraprakhyaiḥ samāpāditā /",
  "SA20bsa030_u:msa_12.3_0": "tasmānnaiva nirarthikā bhavati sā yā bhāvanā yogināṃ tasmānnaiva nirarthikā bhavati sā yā deśanā saugatī /",
  "SA20bsa030_u:msa_12.3_1": "dṛṣṭo 'rthaḥ śrutamātrakādyadi bhavet syādbhāvanāpārthikā aśrutvā yadi bhāvanāmanuviśet syāddeśanāpārthikā /",
  "SA20bsa030_u:msa_12.4_0": "āgamato adhigamato vibhutvato deśanāgrasatvānāṃ /",
  "SA20bsa030_u:msa_12.4_1": "mukhato rūpātsarvā[rvataḥā]kāśāduccaraṇatā'pi............ //",
  "SA20bsa030_u:msa_12.5_0": "viṣadā saṃdehajahā ādeyā tatvadarśikā dvividhā /",
  "SA20bsa030_u:msa_12.5_1": "saṃpannadeśaneyaṃ vijñeyaṃ[yā] bodhisattvānāṃ //",
  "SA20bsa030_u:msa_12.6_0": "madhurā madavyapetā na ca khinnā deśanāgrasatvānāṃ /",
  "SA20bsa030_u:msa_12.6_1": "sphuṭacitrayuktagamikā nirāmiṣā sarvagā caiva //",
  "SA20bsa030_u:msa_12.7_0": "adīnā madhurā sūktā pratītā viṣadā tathā [vāgjinātmaje] /",
  "SA20bsa030_u:msa_12.7_1": "[yathārhā nirābhiṣā ca parimitākṣayā tathā] //",
  "SA20bsa030_u:msa_12.8_0": "uddeśānnirdeśāttathaiva yānānulomanāt ślākṣṇyāt /",
  "SA20bsa030_u:msa_12.8_1": "prātītyadyāthārhānnairyāṇyādānukūlyatvāt //",
  "SA20bsa030_u:msa_12.9_0": "vyañjanasaṃpaccaiṣā vijñeyā sarvathāgrasattvānāṃ /",
  "SA20bsa030_u:msa_12.9_1": "ṣaṣṭyaṅgī sācintyā ghoṣo 'nantastu sugatānāṃ //",
  "SA20bsa030_u:msa_12.10_0": "vācā padaiḥ suyuktairanudeśavibhāgasaṃśayacchedaiḥ /",
  "SA20bsa030_u:msa_12.10_1": "bahulīkārānugatā hyuddhaṭitavipañcitajñeṣu //",
  "SA20bsa030_u:msa_12.11_0": "śuddhā trimaṇḍalena hiteyaṃ deśanā hi buddhānāṃ /",
  "SA20bsa030_u:msa_12.11_1": "doṣairvivarjitā punaraṣṭabhireṣaiva vijñeyā //",
  "SA20bsa030_u:msa_12.12_0": "kauśīdyamanavabodho hyavakāśasyākṛtirhyanītatvam /",
  "SA20bsa030_u:msa_12.12_1": "saṃdehasyācchedastadvigamasyādṛḍhīkaraṇam //",
  "SA20bsa030_u:msa_12.13_0": "khedo 'tha matsaritvaṃ doṣā hyete matā kathāyāṃ hi /",
  "SA20bsa030_u:msa_12.13_1": "tadabhāvādbuddhānāṃ nirūttarā deśanā bhavati //",
  "SA20bsa030_u:msa_12.14_0": "kalyāṇo dharmo 'yaṃ hetutvādbhaktituṣṭibuddhīnāṃ /",
  "SA20bsa030_u:msa_12.14_1": "dvividhārthaḥ sugrāhyaścaturguṇabrahmacaryavadaḥ //",
  "SA20bsa030_u:msa_12.15_0": "parairasādhāraṇayogakevalaṃ tridhātukakleśavihānipūrakam /",
  "SA20bsa030_u:msa_12.15_1": "svabhāvaśuddhaṃ malaśuddhitaśca taccaturguṇabrahmavicaryamiṣyate //",
  "SA20bsa030_u:msa_12.16_0": "avatāraṇasaṃdhiśca saṃdhirlakṣaṇato 'paraḥ /",
  "SA20bsa030_u:msa_12.16_1": "pratipakṣābhisaṃdhiśca saṃdhiḥ pariṇatāvapi //",
  "SA20bsa030_u:msa_12.17_0": "śrāvakeṣu svabhāveṣu doṣāṇāṃ vinaye tathā /",
  "SA20bsa030_u:msa_12.17_1": "abhidhānasya gāmbhīrye saṃdhireṣa caturvidhaḥ //",
  "SA20bsa030_u:msa_12.17__0": "asāre sāramatayo viparyāse ca susthitāḥ /",
  "SA20bsa030_u:msa_12.17__1": "kleśena ca susaṃkliṣṭā labhante bodhimuktamāṃ //",
  "SA20bsa030_u:50.5_0": "// iti //",
  "SA20bsa030_u:msa_12.18_0": "samatā 'rthāntare jñeyastathā kālāntare punaḥ /",
  "SA20bsa030_u:msa_12.18_1": "pudgalasyāśaye caiva abhiprāyaścaturvidhaḥ //",
  "SA20bsa030_u:msa_12.19_0": "buddhe dharme 'vajñā kauśīdyaṃ tuṣṭiralpamātreṇa /",
  "SA20bsa030_u:msa_12.19_1": "rāge māne caritaṃ kaukṛtaṃ cāniyatabhedaḥ //",
  "SA20bsa030_u:msa_12.20_0": "sattvānāmāvaraṇaṃ tatpratipakṣo 'grayānasaṃbhāṣā /",
  "SA20bsa030_u:msa_12.20_1": "sarvāntarāyadoṣaprahāṇameṣāṃ tato bhavati //",
  "SA20bsa030_u:msa_12.21_0": "yo granthato 'rthato vā gāthādvayadhāraṇe prayujyeta /",
  "SA20bsa030_u:msa_12.21_1": "sa hi daśavidhamanuśaṃsaṃ labhate satvottamo dhīmān //",
  "SA20bsa030_u:msa_12.22_0": "kṛtsnāṃ ca dhātupuṣṭiṃ prāmodyaṃ cottamaṃ maraṇakāle /",
  "SA20bsa030_u:msa_12.22_1": "janma ca yathābhikāmaṃ jātismaratāṃ ca sarvatra //",
  "SA20bsa030_u:msa_12.23_0": "buddhaiśca samavadhānaṃ tebhyaḥ śravaṇaṃ tathāgrayānasya /",
  "SA20bsa030_u:msa_12.23_1": "adhimuktiṃ saha buddhyā dvayamukhatāmāśubodhiṃ ca //",
  "SA20bsa030_u:msa_12.24_0": "iti suga[ma]tirakhedavān kṛpāluḥ prathitayaśāḥ suvidhijñatāmupetaḥ /",
  "SA20bsa030_u:msa_12.24_1": "bhavati sukathiko hi bodhisattvastapati jane kathitairyathaiva sūryaḥ //",
  "SA20bsa030_u:51_0": "mahāyānasūtrālaṃkāre deśanādhikāro dvādaśaḥ",
  "SA20bsa030_u:53_0": "trayodaśo 'dhikāraḥ",
  "SA20bsa030_u:54_0": "pratipattivibhāge ṣaṭ ślokāḥ /",
  "SA20bsa030_u:msa_13.1_0": "dvedhā nairātmyamājñāya dhīmān pudgaladharmayoḥ /",
  "SA20bsa030_u:msa_13.1_1": "dvayamithyātvasamyaktvaṃ vivarjyeta trayeṇa hi //",
  "SA20bsa030_u:msa_13.2_0": "arthajñaḥ sarvadharmāṇāṃ vetti kolasamānatāṃ /",
  "SA20bsa030_u:msa_13.2_1": "śrutatuṣṭiprahāṇāya dharmajñastena kathyate //",
  "SA20bsa030_u:msa_13.3_0": "pārthagjanena jñānena pratividhya dvayaṃ tathā /",
  "SA20bsa030_u:msa_13.3_1": "tajjñānapariniṣpattāvanudharmaṃ prapadyate //",
  "SA20bsa030_u:msa_13.4_0": "tato jñānaṃ sa labhate lokottaramanuttaraṃ /",
  "SA20bsa030_u:msa_13.4_1": "ādibhūmau samaṃ sarvairbodhisattvaistadātmabhiḥ //",
  "SA20bsa030_u:msa_13.5_0": "kṛtvā darśanajñeyānāṃ[heyānāṃ] kleśānāṃ sarvasaṃkṣayam /",
  "SA20bsa030_u:msa_13.5_1": "jñeyāvaraṇajñānāya[hānāya] bhavanāyāṃ prayujyate //",
  "SA20bsa030_u:msa_13.6_0": "vyavasthānāvikalpena jñānena sahacāriṇā /",
  "SA20bsa030_u:msa_13.6_1": "anudharmaṃ caratyevaṃ pariśiṣṭāsu bhūmiṣu //",
  "SA20bsa030_u:msa_13.7_0": "sulābho 'tha svadhiṣṭhānaḥ subhūmiḥ susahāyakaḥ /",
  "SA20bsa030_u:msa_13.7_1": "suyogo guṇavān deśo yatra dhīmān prapadyate //",
  "SA20bsa030_u:msa_13.8_0": "bahuśruto dṛṣṭasatyo vāgmī samanukampakaḥ /",
  "SA20bsa030_u:msa_13.8_1": "akhinno bodhisattvaśca jñeyaḥ satpurūṣo mahān //",
  "SA20bsa030_u:msa_13.9_0": "svālambanā susaṃ bhārā [susaṃstabdhā] subhāvanaiva [supāyācaiva ?] deśitā /",
  "SA20bsa030_u:msa_13.9_1": "suniryāṇaprayogā ca ātmasamyakpradhānatā //",
  "SA20bsa030_u:msa_13.10_0": "rateḥ kṣaṇopapatteśca ārogyasyāpi kāraṇaṃ /",
  "SA20bsa030_u:msa_13.10_1": "samādhervicayasyāpi pūrve hi kṛtapuṇyatā //",
  "SA20bsa030_u:msa_13.11_0": "dharmadhātuvinirmukto yasmāddharmo na vidyate /",
  "SA20bsa030_u:msa_13.11_1": "tasmādrāgādayasteṣāṃ buddhairniḥsaraṇaṃ matāḥ //",
  "SA20bsa030_u:msa_13.12_0": "dharmadhātuvinirmukto yasmāddharmo na vidyate /",
  "SA20bsa030_u:msa_13.12_1": "tasmātsaṃkleśanirdeśe sa saṃvid[saṃdhira]dhīmatāṃ mataḥ //",
  "SA20bsa030_u:msa_13.13_0": "yatastāneva rāgādīnyoniśaḥ pratipadyate /",
  "SA20bsa030_u:msa_13.13_1": "tato vimucyate tebhyastenaiṣāṃ niḥsṛtistataḥ //",
  "SA20bsa030_u:msa_13.14_0": "na khalu jinasutānāṃ bādhakaṃ duḥkhamugraṃ narakabhavanavāsaiḥ satvahetoḥ kathaṃcit /",
  "SA20bsa030_u:msa_13.14_1": "śamabhavaguṇadoṣapreritā hīnayāne vividhaśubhavikalpā bādhakā dhīmatāṃ tu //",
  "SA20bsa030_u:msa_13.15_0": "na khalu narakavāso dhīmatāṃ sarvakālaṃ vimalavipulabodherantarāyaṃ karoti /",
  "SA20bsa030_u:msa_13.15_1": "svahitaparamaśītastvanyayāne vikalpaḥ paramasukhavihāre 'pyantarāyaṃ karoti //",
  "SA20bsa030_u:msa_13.16_0": "dharmābhāvopalabdhiśca niḥsaṃkleśaviśuddhitā /",
  "SA20bsa030_u:msa_13.16_1": "māyādisadṛśī jñeyā ākāśasadṛśī tathā //",
  "SA20bsa030_u:msa_13.17_0": "yathaiva citre vidhivadvicitrite natonnataṃ nāsti ca dṛśyate 'tha ca /",
  "SA20bsa030_u:msa_13.17_1": "abhūtakalpe 'pi tathaiva sarvathā dvayaṃ sadā nāsti ca dṛśyate 'the ca //",
  "SA20bsa030_u:msa_13.18_0": "yathaiva toye luti[ṭi]te prasādite na jāyate sā punaracchatānyataḥ /",
  "SA20bsa030_u:msa_13.18_1": "malāpakarṣastu sa tatra kevalaḥ svacittaśuddhau vidhireṣa eva hi //",
  "SA20bsa030_u:msa_13.19_0": "mataṃ ca cittaṃ prakṛtiprabhāsvaraṃ sadā tadāgantukadoṣadūṣitaṃ /",
  "SA20bsa030_u:msa_13.19_1": "na dharmatācittamṛte 'nyacetasaḥ prabhāsvaratvaṃ prakṛtau vidhīyate //",
  "SA20bsa030_u:msa_13.20_0": "bodhisattvasya sattveṣu prema majjagataṃ mahat /",
  "SA20bsa030_u:msa_13.20_1": "yathaikaputrake tasmātsadā hitakaraṃ matam //",
  "SA20bsa030_u:msa_13.21_0": "satveṣu hitakāritvānnaityāpattiṃ sa rāgajāṃ /",
  "SA20bsa030_u:msa_13.21_1": "dveṣo virudyate tvasya sarvasatveṣu satpathā[sarvathā] //",
  "SA20bsa030_u:msa_13.22_0": "yathā kapotī svasutātivatsalā svabhāvakāṃstānupaguhya tiṣṭhati /",
  "SA20bsa030_u:msa_13.22_1": "tathāvidhāyaṃ pratigho virudhyate suteṣu tadvatsakṛpe 'pi dehiṣu //",
  "SA20bsa030_u:msa_13.23_0": "maitrī yataḥ pratighacittamato viruddhaṃ śāntiryato vyasanacittamato viruddhaṃ /",
  "SA20bsa030_u:msa_13.23_1": "artho yato nikṛticittamato viruddhaṃ lhādo yataḥ pratibhayaṃ na[ca] tato viruddhaṃ //",
  "SA20bsa030_u:msa_13.24_0": "yathāturaḥ subhaiṣajye saṃsāre pratipadyate /",
  "SA20bsa030_u:msa_13.24_1": "āture ca yathā vaidyaḥ satveṣu pratipadyate //",
  "SA20bsa030_u:msa_13.25_0": "aniṣpanne yathā ceṭe svātmani pratipadyate /",
  "SA20bsa030_u:msa_13.25_1": "vaṇigyathā punaḥ puṇye kāmeṣu pratipadyate //",
  "SA20bsa030_u:msa_13.26_0": "yathaiva rajako vastre karmaṇe pratipadyate /",
  "SA20bsa030_u:msa_13.26_1": "pitā yathā sute bāle satvāheṭhe prapadyate //",
  "SA20bsa030_u:msa_13.27_0": "agnyarthī vādharāraṇyāṃ sātatye pratipadyate /",
  "SA20bsa030_u:msa_13.27_1": "vaiśvāsiko vāniṣpanne adhicitte prapadyate //",
  "SA20bsa030_u:msa_13.28_0": "māyākāra iva jñeye prajñayā pratipadyate /",
  "SA20bsa030_u:msa_13.28_1": "pratipattiryathā yasmin bodhisattvasya sā matā //",
  "SA20bsa030_u:msa_13.29_0": "iti satatamudārayuktavīryo dvayaparipācanaśodhane suyuktaḥ /",
  "SA20bsa030_u:msa_13.29_1": "paramavimalanirvikalpabuddhyā vrajati sa siddhimanuttamāṃ krameṇa //",
  "SA20bsa030_u:55_0": "mahāyānasūtrālaṃkāre pratipattyadhikārastrayodaśaḥ",
  "SA20bsa030_u:57_0": "caturdaśo 'dhikāraḥ",
  "SA20bsa030_u:58_0": "avavādānuśāsanīvibhāge ślokā",
  "SA20bsa030_u:58_1": "ekapañcāśat /",
  "SA20bsa030_u:msa_14.1_0": "kalpāsaṃkhyeyaniryāto hyadhimuktiṃ vivardhayan /",
  "SA20bsa030_u:msa_14.1_1": "saṃpūrṇaḥ kuśalairdharmaiḥ sāgaro vāribhiryathā //",
  "SA20bsa030_u:msa_14.2_0": "tathā saṃbhṛtasaṃbhāro hyādiśuddhau jinātmajaḥ /",
  "SA20bsa030_u:msa_14.2_1": "suvijñaḥ kalpa[lya]cittaśca bhāvanāyāṃ prayujyate //",
  "SA20bsa030_u:msa_14.3_0": "dharmasrotasi buddhebhyo 'vavādaṃ labhate tadā /",
  "SA20bsa030_u:msa_14.3_1": "vipulaṃ śamathajñānavaipulyagamanāya hi //",
  "SA20bsa030_u:msa_14.4_0": "tataḥ sūtrādike dharme so 'dvayārthavibhāvake /",
  "SA20bsa030_u:msa_14.4_1": "sūtrādināmni bandhīyāccittaṃ prathamato yatiḥ //",
  "SA20bsa030_u:msa_14.5_0": "tataḥ padaprabhedeṣu vicaredanupūrvaśaḥ /",
  "SA20bsa030_u:msa_14.5_1": "vicārayettadarthāṃśca pratyātmayoniśaśca saḥ //",
  "SA20bsa030_u:msa_14.6_0": "avadhṛtya ca tānarthāndharme saṃkalayetpunaḥ /",
  "SA20bsa030_u:msa_14.6_1": "tataḥ kuryātsamāśāstiṃ tadarthādhigamāya saḥ //",
  "SA20bsa030_u:msa_14.7_0": "eṣeta pratyavekṣeta manojalpaiḥ prabandhataḥ /",
  "SA20bsa030_u:msa_14.7_1": "nirjalpaikarasaiścāpi manaskārairvicārayet //",
  "SA20bsa030_u:msa_14.8_0": "jñeyaḥ śamathamārgo 'sya dharmanāya ca piṇḍitaṃ /",
  "SA20bsa030_u:msa_14.8_1": "jñeyo vipaśyanāmārgastadarthānāṃ vicāraṇā //",
  "SA20bsa030_u:msa_14.9_0": "yuganaddhaśca vijñeyo mārgastatpiṇḍitaṃ punaḥ /",
  "SA20bsa030_u:msa_14.9_1": "līnaṃ cittasya gṛhṇīyāduddhataṃ śamayetpunaḥ //",
  "SA20bsa030_u:msa_14.10_0": "śa[sa]maprāptamupekṣeta tasminnālambane punaḥ /",
  "SA20bsa030_u:msa_14.10_1": "sātatyenātha satkṛtya sarvasminyojayetpunaḥ //",
  "SA20bsa030_u:msa_14.11_0": "nibadhyālambane cittaṃ tatpravedhaṃ[vāhaṃ] na vikṣipet /",
  "SA20bsa030_u:msa_14.11_1": "avagamyāśu vikṣepaṃ tasmin pratiharetpunaḥ //",
  "SA20bsa030_u:msa_14.12_0": "pratyātmaṃ saṃkṣipeccittamuparyupari buddhimān /",
  "SA20bsa030_u:msa_14.12_1": "tataścara [da]mayeccittaṃ samādhau guṇadarśanāt //",
  "SA20bsa030_u:msa_14.13_0": "aratiṃ śamayettasminvikṣepadoṣadarśanāt /",
  "SA20bsa030_u:msa_14.13_1": "abhidhyādaurmanasyādīnvyutthitān śamayettathā //",
  "SA20bsa030_u:msa_14.14_0": "tataśca sābhisaṃskārāṃ citte svarasavāhitāṃ /",
  "SA20bsa030_u:msa_14.14_1": "labhetānabhisaṃskārān[rāṃ] tadabhyāsātpunaryatiḥ //",
  "SA20bsa030_u:msa_14.15_0": "tataḥ sa tanukāṃ labdhvā praśrabdhiṃ kāyacetasoḥ /",
  "SA20bsa030_u:msa_14.15_1": "vijñeyaḥ samanaskāraḥ punastān [stāṃ] sa vivardhayan //",
  "SA20bsa030_u:msa_14.16_0": "vṛddhidūraṃgamatvena maurlī sa labhate sthitiṃ /",
  "SA20bsa030_u:msa_14.16_1": "tāṃ śodhayannabhijñārthameti karmaṇyatāṃ parāṃ //",
  "SA20bsa030_u:msa_14.17_0": "dhyāne 'bhijñābhinirhārāllokadhātūnsa gacchati /",
  "SA20bsa030_u:msa_14.17_1": "pūjārthamaprameyāṇāṃ buddhāyāṃ śravaṇāya ca //",
  "SA20bsa030_u:msa_14.18_0": "aprameyānupāsyāsau buddhānkalpairameyagaiḥ /",
  "SA20bsa030_u:msa_14.18_1": "karmaṇyatāṃ parāmeti cetasastadupāsanāt //",
  "SA20bsa030_u:msa_14.19_0": "tato 'nuśaṃsān labhate pañca śuddhaiḥ sa pūrvagān /",
  "SA20bsa030_u:msa_14.19_1": "viśuddhibhājanatvaṃ ca tato yāni niruttaraṃ //",
  "SA20bsa030_u:msa_14.20_0": "kṛtsnādausvalpa[dauṣṭhulya] kāyo hi dravate 'sya pratikṣaṇaṃ /",
  "SA20bsa030_u:msa_14.20_1": "āpūryate ca praśrabdhyā kāyacittaṃ samantataḥ //",
  "SA20bsa030_u:msa_14.21_0": "aparicchinnamābhāsaṃ dharmāṇāṃ vetti sarvataḥ /",
  "SA20bsa030_u:msa_14.21_1": "akalpitāni saṃśuddhau nimittāni prapaśyati //",
  "SA20bsa030_u:msa_14.22_0": "prapūrau ca viśuddhau ca dharmakāyasya sarvathā /",
  "SA20bsa030_u:msa_14.22_1": "karoti satataṃ dhīmānevaṃ hetuparigrahaṃ //",
  "SA20bsa030_u:msa_14.23_0": "tataścāsau tathābhūto bodhisattvaḥ samāhitaḥ /",
  "SA20bsa030_u:msa_14.23_1": "manojalpādvinirmuktān sarvārthānna prapaśyati //",
  "SA20bsa030_u:msa_14.24_0": "dharma[rmā]lokasya vṛdhdyarthaṃ vīryamārabhate dṛḍhaṃ /",
  "SA20bsa030_u:msa_14.24_1": "dharmālokavivṛdhdyā ca cittamātre 'vatiṣṭhate //",
  "SA20bsa030_u:msa_14.25_0": "sarvārthapratibhāsatvaṃ tataścitte prapaśyati /",
  "SA20bsa030_u:msa_14.25_1": "prahīno grāhyani[vi]kṣepastadā tasya bhavatyasau //",
  "SA20bsa030_u:msa_14.26_0": "tato grāhakavikṣepaḥ kevalo 'syāvaśiṣyate /",
  "SA20bsa030_u:msa_14.26_1": "ānantaryasamādhiṃ ca spṛśatyāśu tadā punaḥ //",
  "SA20bsa030_u:msa_14.27_0": "yato grāhakavikṣepo hīyate tadanantaraṃ /",
  "SA20bsa030_u:msa_14.27_1": "jñeyānyuṣmagatādīni etāni hi yathākramaṃ //",
  "SA20bsa030_u:msa_14.28_0": "dvayagrāhavisaṃyuktaṃ lokottaramanuttaraṃ /",
  "SA20bsa030_u:msa_14.28_1": "nirvikalpaṃ malāpetaṃ jñānaṃ sa labhate punaḥ //",
  "SA20bsa030_u:msa_14.29_0": "sāsyāśrayaparāvṛttiḥ prathamā bhūmiriṣyate /",
  "SA20bsa030_u:msa_14.29_1": "ameyaiścāsya sā kalpaiḥ suviśuddhiṃ nigacchati //",
  "SA20bsa030_u:msa_14.30_0": "dharmadhātośca samatāṃ pratividhya punastadā /",
  "SA20bsa030_u:msa_14.30_1": "sarvasatveṣu labhate sadātmasamacittatāṃ //",
  "SA20bsa030_u:msa_14.31_0": "nirātmatāyāṃ duḥkhārthe kṛtye niḥpratikarmaṇi /",
  "SA20bsa030_u:msa_14.31_1": "satveṣu samacitto 'sau yathānye 'pi jinātmajāḥ //",
  "SA20bsa030_u:msa_14.32_0": "traidhātukātmasaṃskārānabhūtaparikalpataḥ /",
  "SA20bsa030_u:msa_14.32_1": "jñānena suviśuddhena advayārthena paśyati //",
  "SA20bsa030_u:msa_14.33_0": "tadabhāvasya bhāvaṃ ca vimuktaṃ dṛṣṭihāyibhiḥ /",
  "SA20bsa030_u:msa_14.33_1": "labdhvā darśanamārgo hi tadā tena nirūcyate //",
  "SA20bsa030_u:msa_14.34_0": "abhāvaśūnyatāṃ jñātvā tathābhāvasya śūnyatāṃ /",
  "SA20bsa030_u:msa_14.34_1": "prakṛtyā śūnyatāṃ jñātvā śūnyajña iti kathyate //",
  "SA20bsa030_u:msa_14.35_0": "animittapadaṃ jñeyaṃ vikalpānāṃ ca saṃkṣayaḥ /",
  "SA20bsa030_u:msa_14.35_1": "abhūtaparikalpaśca tadapraṇihitasya hi //",
  "SA20bsa030_u:msa_14.36_0": "tena darśanamārgeṇa saha lābhaḥ sadā mataḥ /",
  "SA20bsa030_u:msa_14.36_1": "sarveṣāṃ bodhipakṣāṇāṃ vicitrāṇāṃ jinātmaje //",
  "SA20bsa030_u:msa_14.37_0": "saṃskāramātraṃ jagadetya buddhyā nirātmakaṃ duḥkhivirūḍhimātraṃ /",
  "SA20bsa030_u:msa_14.37_1": "vihāya yānarthamayātmadṛṣṭiḥ mahātmadṛṣṭiṃ śrayate mahārthāṃ //",
  "SA20bsa030_u:msa_14.38_0": "vinātmadṛṣṭyā ya ihātmadṛṣṭirvināpi duḥkhena suduḥkhitaśca /",
  "SA20bsa030_u:msa_14.38_1": "sarvārthakartā na ca kārakāṅkṣī yathātmanaḥ svātmahitāni kṛtvā //",
  "SA20bsa030_u:msa_14.39_0": "yo muktacittaḥ parayā vimuktyā baddhaśca gāḍhāyatabandhanena /",
  "SA20bsa030_u:msa_14.39_1": "duḥkhasya paryantamapaśyamānaḥ prayujyate caiva karoti caiva //",
  "SA20bsa030_u:msa_14.40_0": "svaṃ duḥkhamudvoḍhumihāsamartho lokaḥ kutaḥ piṇḍitamanyaduḥkhaṃ /",
  "SA20bsa030_u:msa_14.40_1": "janmaikamālokayate[gataṃ] tvacinto viparyayāttasya tu bodhisattvaḥ //",
  "SA20bsa030_u:msa_14.41_0": "yatprema yā vatsalatā prayogaḥ satveṣvakhedaśca jinātmajānāṃ /",
  "SA20bsa030_u:msa_14.41_1": "āścaryametatparamaṃ bhaveṣu na caiva satvātmasamānabhāvāt //",
  "SA20bsa030_u:msa_14.42_0": "tato 'sau bhāvanāmārge pariśiṣṭāsu bhūmiṣu /",
  "SA20bsa030_u:msa_14.42_1": "jñānasya dvividhasyeha bhāvanāyai prayujyate //",
  "SA20bsa030_u:msa_14.43_0": "nivirkalpaṃ ca tajjñānaṃ buddhadharmaviśodhakaṃ /",
  "SA20bsa030_u:msa_14.43_1": "anyadyathāvyavasthānaṃ satvānāṃ paripācakaṃ //",
  "SA20bsa030_u:msa_14.44_0": "bhāvanāyāśca niryāṇaṃ dvayasaṃkhyeyasamāptitaḥ /",
  "SA20bsa030_u:msa_14.44_1": "paścimāṃ bhāvanāmetya bodhisatvau 'bhiṣiktakaḥ //",
  "SA20bsa030_u:msa_14.45_0": "vajropamaṃ samādhānaṃ vikalpābhedyametya ca /",
  "SA20bsa030_u:msa_14.45_1": "niṣṭhāśrayaparāvṛttiṃ sarvāvaraṇanirmalāṃ //",
  "SA20bsa030_u:msa_14.46_0": "sarvākārajñatāṃ caiva labhate 'nuttaraṃ padaṃ /",
  "SA20bsa030_u:msa_14.46_1": "yatrasthaḥ sarvasatvānāṃ hitāya pratipadyate //",
  "SA20bsa030_u:msa_14.47_0": "kathaṃ tathā durlabhadarśane munau bhavenmahārthaṃ na hi nityadarśanaṃ /",
  "SA20bsa030_u:msa_14.47_1": "bhṛśaṃ samāpyāyitacetasaḥ sadā prasādavegairasamaśravodbhavaiḥ //",
  "SA20bsa030_u:msa_14.48_0": "a[pra]codyamānaḥ satataṃ ca saṃmukhaṃ tathāgatairdharmasu[mu]khe vyavasthitaḥ /",
  "SA20bsa030_u:msa_14.48_1": "nigṛhya keśeṣviva doṣagahvarāt nikṛṣya bodhau sa balānniveśyate //",
  "SA20bsa030_u:msa_14.49_0": "sa sarvalokaṃ suviśuddhadarśanairakalpabodhairabhibhūya sarvathā /",
  "SA20bsa030_u:msa_14.49_1": "mahāndhakāraṃ vidhamayya bhāsate jaganmahāditya ivātyudārataḥ //",
  "SA20bsa030_u:msa_14.50_0": "buddhāḥ samyakpraśaṃsāṃ vidadhati satataṃ svārthasamyakprayukte,",
  "SA20bsa030_u:msa_14.50_1": "nindāmīrṣyāprayukte sthitivicayapare cāntarāyānukūlān /",
  "SA20bsa030_u:msa_14.50_2": "dharmān sarvaprakārānvidhivadiha jinā darśayantyagrasatve,",
  "SA20bsa030_u:msa_14.50_3": "yān varjyāsevya yoge bhavati vipulatā saugate śāsane 'smim /",
  "SA20bsa030_u:msa_14.51_0": "iti satataśubhācayaprapūrṇaḥ suvipulametya sa cetasaḥ samādhiṃ /",
  "SA20bsa030_u:msa_14.51_1": "munisatatamahāvavādalabdho bhavati guṇārṇavapārago 'grasatvaḥ //",
  "SA20bsa030_u:59_0": "mahāyānasūtrālaṃkāre avavādānuśāsanyadhikāraścaturdaśaḥ",
  "SA20bsa030_u:61_0": "pañcadaśo 'dhikāraḥ",
  "SA20bsa030_u:62_0": "uddānama",
  "SA20bsa030_u:63_0": "upāyasahitakarmavibhāge catvāraḥ ślokāḥ",
  "SA20bsa030_u:msa_15.1_0": "adhimukterbahulatā dharmaparyeṣṭideśane /",
  "SA20bsa030_u:msa_15.1_1": "pratipattistathā samyagavavādānuśāsanaṃ //",
  "SA20bsa030_u:msa_15.2_0": "yathā pratiṣṭhā vanadehiparvatapravāhinīnāṃ pṛthivī samantataḥ /",
  "SA20bsa030_u:msa_15.2_1": "tathaiva dānādiśubhasya sarvato budheṣu karma trividhaṃ nirucyate //",
  "SA20bsa030_u:msa_15.3_0": "suduṣkaraiḥ karmabhirudyatātmānāṃ vicitrarūpairbahukalpanirgataiḥ /",
  "SA20bsa030_u:msa_15.3_1": "na kāyavāk cittamayasya karmaṇo jinātmajānāṃ bhavatīha saṃnatiḥ //",
  "SA20bsa030_u:msa_15.4_0": "yathā viṣācchastramahāśanād[ne] ripornivārayedātmahitaḥ svamāśrayaṃ /",
  "SA20bsa030_u:msa_15.4_1": "nihinayānadvividhājjinātmajo nivārayetkarma tathā trayātmakaṃ //",
  "SA20bsa030_u:msa_15.5_0": "na karmiṇaḥ karma na karmaṇaḥ kriyāṃ sadāvikalpaḥ samudīkṣate tridhā /",
  "SA20bsa030_u:msa_15.5_1": "tato 'sya tatkarma viśuddhipāragaṃ bhavatyanantaṃ tadupāyasaṃgrahāt //",
  "SA20bsa030_u:64_0": "mahāyānasūtrālaṃkāre upāyasahitakarmādhikāraḥ pañcadaśaḥ",
  "SA20bsa030_u:66_0": "ṣoḍaśo 'dhikāraḥ",
  "SA20bsa030_u:67_0": "pāramitāprabhedasaṃgrahe uddānaślokaḥ",
  "SA20bsa030_u:68_0": "saṃkhyāvibhāge ṣṭ ślokāḥ",
  "SA20bsa030_u:msa_16.1_0": "sāṃkhyātha tallakṣaṇamānupūrvī niruttirabhyāsaguṇaśca tāsāṃ /",
  "SA20bsa030_u:msa_16.1_1": "prabhedanaṃ saṃgrahaṇaṃ vipakṣo jñeyo guṇo 'nyonyaviniścayaśca //",
  "SA20bsa030_u:msa_16.2_0": "bhogātmabhāvasaṃpatparicārārambhasaṃpadabhyudayaḥ /",
  "SA20bsa030_u:msa_16.2_1": "kleśāvaśagatvamapi ca kṛtyeṣu sadāviparyāsaḥ //",
  "SA20bsa030_u:msa_16.3_0": "satvārtheṣu suyuktastyāgānupaghātamarṣaṇaiḥ kurute /",
  "SA20bsa030_u:msa_16.3_1": "sanidānasthitimuktyā ātmārthaṃ sarvathā carati //",
  "SA20bsa030_u:msa_16.4_0": "avighātairaviheṭhairviheṭhasaṃmarṣaṇaiḥ kriyākhedaiḥ /",
  "SA20bsa030_u:msa_16.4_1": "āvarjanaiḥ sulapitaiḥ parārtha ātmārtha etasmāt //",
  "SA20bsa030_u:msa_16.5_0": "bhogeṣu cānabhiratistīvrā gurutādvaye akhedaśca /",
  "SA20bsa030_u:msa_16.5_1": "yogaśca nirvikalpaḥ samastamidamuttamaṃ yānaṃ //",
  "SA20bsa030_u:msa_16.6_0": "viṣayeṣvasaktimārgastadāptivikṣepasaṃyameṣvaparaḥ /",
  "SA20bsa030_u:msa_16.6_1": "sattvāvisṛjanavardhana āvaraṇaviśodhaneṣvaparaḥ //",
  "SA20bsa030_u:msa_16.7_0": "śikṣātrayamadhikṛtya ca ṣaṣṭ pāramitā jinaiḥ samākhyātāḥ /",
  "SA20bsa030_u:msa_16.7_1": "ādyā tisro dvedhā antyadvayatastisṛṣvekā //",
  "SA20bsa030_u:msa_16.8_0": "dānaṃ vipakṣahīnaṃ jñānena gataṃ ca nivikalpena /",
  "SA20bsa030_u:msa_16.8_1": "sarvecchāparipūrakamapi satvavipācakaṃ tredhā //",
  "SA20bsa030_u:msa_16.9_0": "śīlaṃ vipakṣahīnaṃ jñānena gataṃ ca nirvikalpena /",
  "SA20bsa030_u:msa_16.9_1": "sarvecchāparipūrakamapi satvavipācakaṃ tredhā //",
  "SA20bsa030_u:msa_16.10_0": "kṣāntirvipakṣahīnā jñānena gatā ca nirvikalpena /",
  "SA20bsa030_u:msa_16.10_1": "sarvecchāparipūrā api satvavipācikā tredhā //",
  "SA20bsa030_u:msa_16.11_0": "vīryaṃ vipakṣahīnaṃ jñānena gataṃ ca nivikalpena /",
  "SA20bsa030_u:msa_16.11_1": "sarvecchāparipūrakamapi satvāvipācakaṃ tredhā //",
  "SA20bsa030_u:msa_16.12_0": "dhyānaṃ vipakṣahīnaṃ jñānena gataṃ ca nirvikalpena /",
  "SA20bsa030_u:msa_16.12_1": "sarvecchāparipūrakamapi satvavipācakaṃ tredhā //",
  "SA20bsa030_u:msa_16.13_0": "prajñā vipakṣahīnā jñānena gatā ca nirvikalpena /",
  "SA20bsa030_u:msa_16.13_1": "sarvecchāparipūrā api satvavipācikā tredhā //",
  "SA20bsa030_u:msa_16.14_0": "pūrvottaraviśrayataścotpattestatkrameṇa nirdeśaḥ /",
  "SA20bsa030_u:msa_16.14_1": "hīnotkarṣasthānādaudārikasūkṣmataścāpi //",
  "SA20bsa030_u:msa_16.15_0": "dāridyasyāpanayācchaityasya ca lambhanāt kṣayāt kruddheḥ /",
  "SA20bsa030_u:msa_16.15_1": "varayogamanodhāraṇaparamātha[rtha]jñānataścoktiḥ //",
  "SA20bsa030_u:msa_16.16_0": "bhāvanopadhimāśritya manaskāraṃ tathāśayaṃ /",
  "SA20bsa030_u:msa_16.16_1": "upāyaṃ ca vibhutvaṃ ca sarvāsāmeva kathyate //",
  "SA20bsa030_u:msa_16.17_0": "pratipādanamarthasya cetanā mūlaniścitā /",
  "SA20bsa030_u:msa_16.17_1": "bhogātmabhāvasaṃpattī dvayānugrahapūrakaṃ //",
  "SA20bsa030_u:msa_16.18_0": "amātsaryayutaṃ tacca dṛṣṭadharmāmiṣābhaye /",
  "SA20bsa030_u:msa_16.18_1": "dānameva[vaṃ] parijñāya paṇḍitaḥ samudānayet //",
  "SA20bsa030_u:msa_16.19_0": "ṣaḍaṅga[ṅgaṃ]śamabhāvāntaṃ sugatisthitidāyakaṃ /",
  "SA20bsa030_u:msa_16.19_1": "pratiṣṭhāśāntanirbhītaṃ puṇyasaṃbhārasaṃyutaṃ //",
  "SA20bsa030_u:msa_16.20_0": "saṃketadharmatālabdhaṃ savaṃrastheṣu vidyate /",
  "SA20bsa030_u:msa_16.20_1": "śīlamevaṃ parijñāya paṇḍitaḥ samudānayet //",
  "SA20bsa030_u:msa_16.21_0": "marṣādhivāsanajñānaṃ kāruṇyāddharmasaṃśrayāt /",
  "SA20bsa030_u:msa_16.21_1": "pañcānuśaṃsamākhyātaṃ dvayorarthakaraṃ ca tat //",
  "SA20bsa030_u:msa_16.22_0": "tapaḥ prābalyasaṃyuktaṃ teṣu tattrividhaṃ mataṃ /",
  "SA20bsa030_u:msa_16.22_1": "kṣāntimevaṃ parijñāya paṇḍitaḥ samudānayet //",
  "SA20bsa030_u:msa_16.22__0": "dvayorarthaṃ sa kurūte ātmanaśca parasya ca /",
  "SA20bsa030_u:msa_16.22__1": "yaḥ paraṃ kupitaṃ jñātvā svayaṃ tatropaśāmyati //",
  "SA20bsa030_u:69_0": "// iti //",
  "SA20bsa030_u:msa_16.23_0": "utsāhaḥ kuśale samyak śraddhācchandapratiṣṭhitaḥ /",
  "SA20bsa030_u:msa_16.23_1": "smṛtyādiguṇavṛddhau ca saṃkleśaprātipakṣikaḥ //",
  "SA20bsa030_u:msa_16.24_0": "alobhādiguṇopetasteṣu saptavidhaśca saḥ /",
  "SA20bsa030_u:msa_16.24_1": "vīryameva parijñāya paṇḍitaḥ samudānayeta //",
  "SA20bsa030_u:msa_16.25_0": "sthitiścetasa adhyātmaṃ smṛtivīryapratiṣṭhitaṃ /",
  "SA20bsa030_u:msa_16.25_1": "sukhopapattaye 'bhijñāvihāravaśavartakam //",
  "SA20bsa030_u:msa_16.26_0": "dharmāṇāṃ pramukhaṃ teṣu vidyate trividhaśca saḥ /",
  "SA20bsa030_u:msa_16.26_1": "dhyānamevaṃ parijñāya paṇḍitaḥ samudānayet //",
  "SA20bsa030_u:msa_16.27_0": "samyakpravicayo jñeyaḥ śa[sa]mādhānapratiṣṭhitaḥ /",
  "SA20bsa030_u:msa_16.27_1": "suvimokṣāya saṃkleśātprajñājīvasudeśanaḥ //",
  "SA20bsa030_u:msa_16.28_0": "dharmāṇāmuttarasteṣu vidyate trividhaśca saḥ /",
  "SA20bsa030_u:msa_16.28_1": "prajñāmevaṃ parijñāya paṇḍitaḥ samudānayet //",
  "SA20bsa030_u:msa_16.29_0": "sarve śuklā dharmā vikṣiptasamāhitobhayā jñeyāḥ /",
  "SA20bsa030_u:msa_16.29_1": "dvābhyāṃ dvābhyāṃ dvābhyāṃ pāramitābhyāṃ parigṛhītāḥ //",
  "SA20bsa030_u:msa_16.30_0": "na ca saktaṃ na ca saktaṃ na ca saktaṃ saktameva na ca dānaṃ /",
  "SA20bsa030_u:msa_16.30_1": "na ca saktaṃ na ca saktaṃ na ca saktaṃ bodhisattvānām //",
  "SA20bsa030_u:msa_16.31_0": "na ca saktaṃ na ca saktaṃ na ca saktaṃ saktameva na ca śīlaṃ /",
  "SA20bsa030_u:msa_16.31_1": "na ca saktaṃ na ca saktaṃ na ca saktaṃ bodhisatvānām //",
  "SA20bsa030_u:msa_16.32_0": "na ca saktā na ca saktā na ca saktā sattikā na kṣāntiḥ /",
  "SA20bsa030_u:msa_16.32_1": "na ca saktā na ca saktā na ca saktā bodhisattvānām //",
  "SA20bsa030_u:msa_16.33_0": "na ca saktaṃ na ca saktaṃ na ca saktaṃ saktameva ca na vīryaṃ /",
  "SA20bsa030_u:msa_16.33_1": "na ca saktaṃ na ca saktaṃ na ca saktaṃ bodhisattvānām //",
  "SA20bsa030_u:msa_16.34_0": "na ca saktaṃ na ca saktaṃ na ca saktaṃ saktameva na ca dhyānaṃ /",
  "SA20bsa030_u:msa_16.34_1": "na ca saktaṃ na ca saktaṃ na ca saktaṃ bodhisattvānām //",
  "SA20bsa030_u:msa_16.35_0": "na ca saktā na ca saktā na ca saktā saktikā na ca prajñā /",
  "SA20bsa030_u:msa_16.35_1": "na ca saktā na ca sakta na ca saktā bodhisattvānām //",
  "SA20bsa030_u:70_0": "tyaktaṃ buddhasutaiḥ svajīvitamapi prāpyārthinaṃ sarvadā kāruṇyātparato na ca pratikṛtirneṣṭaṃ phalaṃ prārthitaṃ /",
  "SA20bsa030_u:msa_16.36_0": "dānenaiva ca tena sarvajanatā bodhitraye ropitā dānaṃ jñānaparigraheṇa ca punarloke 'jñayaṃ sthāpitam /",
  "SA20bsa030_u:msa_16.37_0": "āttaṃ buddhasutairyamodyamamayaṃ śīlatrayaṃ sarvadā svargo nābhimataḥ sametya ca punaḥ saktirna tatrāhitā /",
  "SA20bsa030_u:msa_16.37_1": "śīlenaiva ca tena sarvajanatā bodhitraye ropitā śīlaṃ jñānaparigraheṇa ca punarloke 'kṣayaṃ sthāpitam /",
  "SA20bsa030_u:msa_16.38_0": "kṣāntaṃ buddhasutaiḥ suduṣkaramatho sarvāpakāraṃ nṛṇāṃ na svargārthamasa[śa]ktimato na ca bhayānnaivopakārekṣaṇāt /",
  "SA20bsa030_u:msa_16.38_1": "kṣāntyānuttarayā ca sarvajanatā bodhitraye ropitā kṣāntirjñānaparigraheṇa ca punarloke 'kṣayā sthāpitā /",
  "SA20bsa030_u:msa_16.39_0": "vīryaṃ buddhasutaiḥ kṛtaṃ nirūpamaṃ saṃnāhayogātmakaṃ hantuṃ kleśagaṇaṃ svato 'pi parataḥ prāptuṃ ca bodhiṃ parāṃ /",
  "SA20bsa030_u:msa_16.39_1": "vīryeṇaiva ca tena sarvajanatā bodhitraye ropitā vīryaṃ jñānaparigraheṇa ca punarloke 'kṣayaṃ sthāpitam /",
  "SA20bsa030_u:msa_16.40_0": "dhyānaṃ buddhasutaiḥ samādhibahulaṃ saṃpāditaṃ sarvathā śreṣṭhairdhyānasukhairvihṛtya kṛpayā hīnāpapattiḥ śritā /",
  "SA20bsa030_u:msa_16.40_1": "dhyānenaiva ca tena sarvajanatā bodhitraye ropitā dhyānaṃ jñānaparigraheṇa ca punarloke 'kṣayaṃ sthāpitam /",
  "SA20bsa030_u:msa_16.41_0": "jñātaṃ buddhasutaiḥ satatvamakhilaṃ jñeyaṃ ca yatsarvathā saktirnaiva ca nirvṛtau prajanitā buddhaiḥ[ddheḥ] kutaḥ saṃvṛtau /",
  "SA20bsa030_u:msa_16.41_1": "jñānenaiva ca tena sarvajanatā bodhitraye ropitā jñānaṃ satvaparigraheṇa punarloke 'kṣayaṃ sthāpitam /",
  "SA20bsa030_u:msa_16.42_0": "audāryānāmiṣatvaṃ ca mahārthākṣayatāpi ca /",
  "SA20bsa030_u:msa_16.42_1": "dānādīnāṃ samastaṃ hi jñeyaṃ guṇacatuṣṭayam //",
  "SA20bsa030_u:msa_16.43_0": "darśanapūraṇatuṣṭiṃ yācanake 'tuṣṭimapi samāśāstiṃ /",
  "SA20bsa030_u:msa_16.43_1": "abhibhavati sa tāṃ dātā kṛpālurādhikyayogena //",
  "SA20bsa030_u:msa_16.44_0": "prāṇānbhogāndārānsatveṣu sadānya[tya]janakṛpālutvāt /",
  "SA20bsa030_u:msa_16.44_1": "āmodate nikāmaṃ tadviratiṃ pālayetra katham //",
  "SA20bsa030_u:msa_16.45_0": "nirapekṣaḥ samacitto nirbhīḥ sarvapradaḥ kṛpāhetoḥ /",
  "SA20bsa030_u:msa_16.45_1": "mithyāvādaṃ brūyātparopaghātāya kathamāryaḥ //",
  "SA20bsa030_u:msa_16.46_0": "samahitakāmaḥ sakṛpaḥ paraduḥkhotpādane 'tibhīrūśca /",
  "SA20bsa030_u:msa_16.46_1": "satvavinaye suyukteḥ suvidūre trividhavāgdoṣāt //",
  "SA20bsa030_u:msa_16.47_0": "sarvapradaḥ kṛpāluḥ pratītyadharmodaye sukuśalaśca /",
  "SA20bsa030_u:msa_16.47_1": "adhivāsayetkathamasau sarvākāraṃ manaḥ kleśam //",
  "SA20bsa030_u:msa_16.48_0": "upakarasaṃjñāmodaṃ hyapakāriṇiparahita saṃjñāṃ[parahite sadā] duḥkhe /",
  "SA20bsa030_u:msa_16.48_1": "labhate yadā kṛpāluḥ kṣamitavyaṃ ..........[kiṃ kutasyasya] //",
  "SA20bsa030_u:msa_16.49_0": "paraparasaṃjñāpagamātsvato 'dhikatarātsadā parasnehāt /",
  "SA20bsa030_u:msa_16.49_1": "duṣkaracaraṇātsakṛpe hyaduṣkaraṃ vīryaṃ //",
  "SA20bsa030_u:msa_16.50_0": "alpasukhaṃ hyātmasukhaṃ līnaṃ parihāṇikaṃ kṣayi samohaṃ /",
  "SA20bsa030_u:msa_16.50_1": "dhyānaṃ mataṃ trayāṇāṃ viparyayādvodhisatvānām //",
  "SA20bsa030_u:msa_16.51_0": "āmoṣaistamasi yathā dīpairnunnaṃ[śchanne] tathā trayajñānaṃ /",
  "SA20bsa030_u:msa_16.51_1": "dinakarakiraṇauriva tu jñānamatulyaṃ kṛpālunām //",
  "SA20bsa030_u:msa_16.52_0": "āśrayādvastuto dānaṃ nimittātpariṇāmanāt /",
  "SA20bsa030_u:msa_16.52_1": "hetuto jñānataḥ kṣetranniśrayācca paraṃ matam //",
  "SA20bsa030_u:msa_16.53_0": "āśrayādvastutaḥ śīlaṃ nimittātpariṇāmanāt /",
  "SA20bsa030_u:msa_16.53_1": "hetuto jñānataḥ kṣetrānniśrayācca paraṃ matam //",
  "SA20bsa030_u:71_0": "[āśrayādvastutaḥ kṣāntinimittātpariṇāmanāt /",
  "SA20bsa030_u:msa_16.54_0": "āśrayādvastuto vīryaṃ nimittātpariṇāmanāt /",
  "SA20bsa030_u:msa_16.54_1": "hetuto jñānataḥ kṣetrānniśrayācca paraṃ matam //",
  "SA20bsa030_u:msa_16.55_0": "āśrayādvastuto dhyānaṃ nimittātpariṇāmanāt /",
  "SA20bsa030_u:msa_16.55_1": "hetuto jñānataḥ kṣetrānniśrayācca paraṃ matam //",
  "SA20bsa030_u:msa_16.56_0": "āśrayādvastutaḥ prajñā nimittātpariṇāmanāt /",
  "SA20bsa030_u:msa_16.56_1": "hetuto jñānataḥ kṣetranniśrayācca parā matā //",
  "SA20bsa030_u:msa_16.57_0": "ekasatvasukhaṃ dānaṃ bahukalpavighātakṛt /",
  "SA20bsa030_u:msa_16.57_1": "priyaṃ syadvodhisatvānāṃ prāgeva tadviparyayāt //",
  "SA20bsa030_u:msa_16.58_0": "yadarthamicchanti dhanāni dehinastadeva dhīrā visṛjanti dehiṣu /",
  "SA20bsa030_u:msa_16.58_1": "śarīrahetordhanamiṣyate janaistadeva dhīraiḥ śataśo visṛjyate //",
  "SA20bsa030_u:msa_16.59_0": "śarīrāmevotsṛjato na duḥkhyate yadā manaḥ kā draviṇe 'vare kathā /",
  "SA20bsa030_u:msa_16.59_1": "tadasya lokottaramiti yanmudaṃ sa tena tattasya taduttaraṃ punaḥ //",
  "SA20bsa030_u:msa_16.60_0": "pratigrahairiṣṭanikāmalabdharna tuṣṭimāyāti tathārthiko 'pi /",
  "SA20bsa030_u:msa_16.60_1": "sarvāstidānena yatheha dhīmān tuṣṭiṃ vrajatyarthijanasya tuṣṭyā //",
  "SA20bsa030_u:msa_16.61_0": "saṃpūrṇabhogo na tathāstimantamātmānamanvīkṣati yācako 'pi /",
  "SA20bsa030_u:msa_16.61_1": "sarvāstidānādadhano 'pi dhīmānātmānamanveti yathāstimantaṃ //",
  "SA20bsa030_u:msa_16.62_0": "suvipulamapi vittaṃ prāpya naivopakāraṃ vigaṇayati tathāthī dāyakāllābhahetoḥ /",
  "SA20bsa030_u:msa_16.62_1": "vidhivadiha sudānairarthinastarpayitvā mahadupakarasaṃjñāṃ teṣu dhīmānyathaiti //",
  "SA20bsa030_u:msa_16.63_0": "svayamapagataśokā dehinaḥ svastharūpā vipulamapi gṛhītvā bhuñjate yasya vittaṃ /",
  "SA20bsa030_u:msa_16.63_1": "pathi paramaphalāḍhyādbhogavṛkṣādyathaiva pravisṛtiratibhogī bodhisattvānna so 'nyaḥ //",
  "SA20bsa030_u:msa_16.64_0": "prādhānyatatkāraṇakarmabhedāt prakārabhedāśrayabhedataśca /",
  "SA20bsa030_u:msa_16.64_1": "caturvibandhapratipakṣabhedāt vīryaṃ parijñeyamiti pradiṣṭam //",
  "SA20bsa030_u:msa_16.65_0": "vīryaṃ paraṃ śuklagaṇasya madhye tanniśritastasya yato 'nulābhaḥ /",
  "SA20bsa030_u:msa_16.65_1": "vīryeṇa sadyaḥ susukho vihāro lokottarā lokagatāṃ ca siddhiḥ //",
  "SA20bsa030_u:msa_16.66_0": "vīryāvadavāptaṃ bhavabhogamiṣṭaṃ vīryeṇa śuddhiṃ prabalāmupetāḥ /",
  "SA20bsa030_u:msa_16.66_1": "vīryeṇa satkāyamatītya muktā vīryeṇa bodhiṃ paramāṃ vibuddhāḥ //",
  "SA20bsa030_u:msa_16.67_0": "punarmataṃ hānivivṛddhivīryaṃ mokṣādhipaṃ pakṣavipakṣamanyat /",
  "SA20bsa030_u:msa_16.67_1": "tattve praviṣṭaṃ parivartakaṃ ca vīryaṃ mahārthaṃ ca niruktamanyat //",
  "SA20bsa030_u:msa_16.68_0": "saṃnāhavīryaṃ prathamaṃ tataśca prayogavīryaṃ vidhivatprahitaṃ /",
  "SA20bsa030_u:msa_16.68_1": "alīnamakṣobhyamatuṣṭivīryaṃ sarvaprakāraṃ pravadanti buddhāḥ //",
  "SA20bsa030_u:msa_16.69_0": "nikṛṣṭamadhyottamavīryamanyat yānatraye yuktajanāśrayeṇa /",
  "SA20bsa030_u:msa_16.69_1": "līnātyudārāśayabuddhiyogāt vīryaṃ tadalpārthamahārthamiṣṭam //",
  "SA20bsa030_u:msa_16.70_0": "na vīryavānbhogaparājito 'sti no vīryavān kleśaparājito 'sti /",
  "SA20bsa030_u:msa_16.70_1": "na vīryavān khedaparājito 'sti no vīryavān prāptiparājito 'sti //",
  "SA20bsa030_u:msa_16.71_0": "anyonyaṃ saṃgrahataḥ prabhedato dharmato nimittācca /",
  "SA20bsa030_u:msa_16.71_1": "ṣaṇāṃ pāramitānāṃ viniścayaḥ sarvathā jñeyaḥ //",
  "SA20bsa030_u:msa_16.72_0": "dānaṃ samaṃ priyākhyānamarthacaryā samārthatā /",
  "SA20bsa030_u:msa_16.72_1": "taddeśanā samādāya svānuvṛttibhiriṣyate //",
  "SA20bsa030_u:msa_16.73_0": "upāyo 'nugrahakaro grāhako 'tha pravartakaḥ /",
  "SA20bsa030_u:msa_16.73_1": "tathānuvartako jñeyaścatuḥsaṃgrahavastutaḥ //",
  "SA20bsa030_u:msa_16.74_0": "ādyena bhājanībhāvo dvitīyenādhimucyanā /",
  "SA20bsa030_u:msa_16.74_1": "pratipattistṛtīyena caturthena viśodhanā //",
  "SA20bsa030_u:msa_16.75_0": "catuḥ saṃgrahavastutvaṃ saṃgrahadvayato mataṃ /",
  "SA20bsa030_u:msa_16.75_1": "āmiṣeṇāpi dharmeṇa dharmeṇālambanādapi [dinā] //",
  "SA20bsa030_u:msa_16.76_0": "hīnamadhyottamaḥ prāyo vandhyo 'vandhyaśca saṃgrahaḥ /",
  "SA20bsa030_u:msa_16.76_1": "abandhyaḥ sarvathā caiva jñeyo hyākārabhedataḥ //",
  "SA20bsa030_u:msa_16.77_0": "parṣatkarṣaṇaprayuktairvidhireṣa samāśritaḥ /",
  "SA20bsa030_u:msa_16.77_1": "sarvārthasiddhau sarveṣāṃ sukhopāyaśca śasyate //",
  "SA20bsa030_u:msa_16.78_0": "saṃgṛhītā grahīṣyante saṃgṛhyante ca ye 'dhunā /",
  "SA20bsa030_u:msa_16.78_1": "sarve ta evaṃ tasmācca vartma tatsatvapācane //",
  "SA20bsa030_u:msa_16.79_0": "iti satatamasaktabhogabuddhiḥ śamayamanodyamapāragaḥ sthitātmā /",
  "SA20bsa030_u:msa_16.79_1": "bhavaviṣayanimittanirvikalpo bhavati sa satvagaṇasya saṃgṛhītā //",
  "SA20bsa030_u:72_0": "mahāyānasūtrālaṃkāre pāramitādhikāraḥ [ṣoḍaśaḥ] samāptaḥ",
  "SA20bsa030_u:74_0": "saptadaśo 'dhikāraḥ",
  "SA20bsa030_u:75_0": "buddhapūjāvibhāge sapta ślokāḥ /",
  "SA20bsa030_u:msa_17.1_0": "saṃmukhaṃ vimukhaṃ pūjā buddhānāṃ cīvarādibhiḥ /",
  "SA20bsa030_u:msa_17.1_1": "gāḍhaprasannacittasya saṃbhāradvayapūraye //",
  "SA20bsa030_u:msa_17.2_0": "abandhyabuddhajanmatve praṇidhānavataḥ sataḥ /",
  "SA20bsa030_u:msa_17.2_1": "trayasyānupalambhastu niṣpannā buddhapūjā //",
  "SA20bsa030_u:msa_17.3_0": "satvānāmaprameyānāṃ paripākāya cāparā /",
  "SA20bsa030_u:msa_17.3_1": "upadheścittataścānyā adhimukternidhānataḥ //",
  "SA20bsa030_u:msa_17.4_0": "anukampākṣamābhyāṃ ca samudācārato 'parā /",
  "SA20bsa030_u:msa_17.4_1": "vastvābhogāvabodhācca vimukteśca tathātvataḥ //",
  "SA20bsa030_u:msa_17.5_0": "āśrayādvastutaḥ pūjā nimittātpariṇāmanāt /",
  "SA20bsa030_u:msa_17.5_1": "hetuto jñānataḥ kṣetrānniśrayācca pradarśitā //",
  "SA20bsa030_u:msa_17.6_0": "hetutaḥ phalataścaiva ātmanā ca parairapi /",
  "SA20bsa030_u:msa_17.6_1": "lābhasatkārataścaiva pratipatterdvidhā ca sā //",
  "SA20bsa030_u:msa_17.7_0": "parīttā mahatī pūjā samānāmānikā ca sā /",
  "SA20bsa030_u:msa_17.7_1": "prayogādgatitaścaiva praṇidhānācca sā matā //",
  "SA20bsa030_u:msa_17.8_0": "buddheṣu pūjā paramā svacittāt dharmādhimuktyāśayato vibhutvāt /",
  "SA20bsa030_u:msa_17.8_1": "akalpanopāyaparigraheṇa sarvaikakāryatvaniveśataśca //",
  "SA20bsa030_u:msa_17.9_0": "āśrayādvastutaḥ sevā nimittātpariṇāmanāt /",
  "SA20bsa030_u:msa_17.9_1": "hetuto jñānataḥ kṣetrānniśrayācca pradarśitā //",
  "SA20bsa030_u:msa_17.10_0": "mitraṃ śrayeddāntaśamopaśāntaṃ guṇādhikaṃ sodyamamāgamāḍhyaṃ /",
  "SA20bsa030_u:msa_17.10_1": "prabuddhatatvaṃ vacasābhyupetaṃ kṛpātmakaṃ khedavivarjitaṃ ca //",
  "SA20bsa030_u:msa_17.11_0": "satkāralābhaiḥ paricaryayā ca seveta mitraṃ pratipattitaśca /",
  "SA20bsa030_u:msa_17.11_1": "dharme tathājñāśaya eva dhīmān mitraṃ pragacchetsamaye nataśca //",
  "SA20bsa030_u:msa_17.12_0": "satkāralābheṣu gataspṛho 'sau prapattaye taṃ pariṇāmayecca /",
  "SA20bsa030_u:msa_17.12_1": "yathānuśiṣṭapratipattitaśca saṃrādhayeccittamato 'sya dhīraḥ //",
  "SA20bsa030_u:msa_17.13_0": "yānatraye kauśalametya buddhyā svasyaiva yānasya yateta siddhau /",
  "SA20bsa030_u:msa_17.13_1": "iti mānatrayakauśalāt jñānaṃ /",
  "SA20bsa030_u:msa_17.13_2": "satvānameyānparipācanāya kṣetrasya śuddhasya ca sādhanāya //",
  "SA20bsa030_u:msa_17.14_0": "dharmeṣu dāyādaguṇena yukto naivāmiṣeṇa pravesatsa mitram /",
  "SA20bsa030_u:msa_17.14_1": "hetoḥ phalāddharmamukhānuyānātseveta mitraṃ bahitaśca dhīmān //",
  "SA20bsa030_u:msa_17.15_0": "śrutaśravāccetasi yogataśca samānanirmānamano 'nuyogāt /",
  "SA20bsa030_u:msa_17.15_1": "gatiprayogapraṇidhānataśca kalyāṇamitraṃ hi bhajet dhīmān //",
  "SA20bsa030_u:msa_17.16_0": "sanmitrasevā paramā svacittād dharmādhimuktyāśayato vibhutvaiḥ /",
  "SA20bsa030_u:msa_17.16_1": "akalpanopāyaparigraheṇa sarvaikakāryatvaniveśataśca //",
  "SA20bsa030_u:msa_17.17_0": "brāhmā vipakṣahīnā jñānena gatāśca nirvikalpena /",
  "SA20bsa030_u:msa_17.17_1": "trividhālambanavṛttāḥ satvānāṃ pācakā dhīre //",
  "SA20bsa030_u:msa_17.18_0": "saukhyārthini duḥkhārte sukhite kliṣṭe ca te pravartante /",
  "SA20bsa030_u:msa_17.18_1": "taddeśite ca dharme tattathatāyāṃ ca dhīrāṇām //",
  "SA20bsa030_u:msa_17.19_0": "tasyāśca tathatārthatvāt kṣāntilābhādviśuddhitaḥ /",
  "SA20bsa030_u:msa_17.19_1": "karmadvayādanālambā maitrī kleśakṣayādapi //",
  "SA20bsa030_u:msa_17.20_0": "te niścalāśca calāśca kṛpaṇairāsvāditā na ca jñeyāḥ /",
  "SA20bsa030_u:msa_17.20_1": "acaleṣu bodhisattvāḥ pratiṣṭhitāḥ saktivigateṣu //",
  "SA20bsa030_u:msa_17.21_0": "asamāhitasvabhāvā mṛdumadhyā hīnabhūmikā ye 'pi /",
  "SA20bsa030_u:msa_17.21_1": "hīnāśayāḥ samānā hīnāste hyanyathā tvadhikāḥ //",
  "SA20bsa030_u:msa_17.22_0": "brāhmyairvihṛtavihāraḥ kāmiṣu saṃjāyate yadā dhīmān /",
  "SA20bsa030_u:msa_17.22_1": "saṃbhārānpūrayate satvāṃśca vipācayati tena //",
  "SA20bsa030_u:msa_17.23_0": "sarvatra cāvirahito brāhmyai rahitaśca tadvipakṣeṇa /",
  "SA20bsa030_u:msa_17.23_1": "tatpratyayairapi bhṛśairna yāti vikṛtiṃ pramatto 'pi //",
  "SA20bsa030_u:msa_17.24_0": "vyāpādavihiṃsābhyāmarativyāpādakāmarāgaiśca /",
  "SA20bsa030_u:msa_17.24_1": "yukto hi bodhisattvo bahuvidhamādīnavaṃ spṛśati //",
  "SA20bsa030_u:msa_17.25_0": "kleśairhantyātmānaṃ satvānupahanti śīlamupahanti /",
  "SA20bsa030_u:msa_17.25_1": "savilekhalābhahīno rakṣāhīnastathā śāstrā[tā] //",
  "SA20bsa030_u:msa_17.26_0": "sādhikaraṇo 'śayasvī paratra saṃjāyate 'kṣaṇeṣu sa ca /",
  "SA20bsa030_u:msa_17.26_1": "prāptāprāptavihīno manasi mahad duḥkhamāpnoti //",
  "SA20bsa030_u:msa_17.27_0": "ete sarve doṣā maitryādiṣu susthitasya na bhavanti /",
  "SA20bsa030_u:msa_17.27_1": "akliṣṭaḥ saṃsāraṃ satvārthaṃ no ca saṃtyajati //",
  "SA20bsa030_u:msa_17.28_0": "na tathaikaputrakeṣvapi guṇavatsvapi bhavati sarvasatvānāṃ /",
  "SA20bsa030_u:msa_17.28_1": "maitryādicetaneyaṃ satveṣu yathā jinasutānāṃ //",
  "SA20bsa030_u:msa_17.29_0": "pradīptān śatruvaśagān duḥkhākrāntāṃstamovṛtān /",
  "SA20bsa030_u:msa_17.29_1": "durgamārgasamārūḍhānmahābandhanasaṃyutān //",
  "SA20bsa030_u:msa_17.30_0": "mahāśanaviṣākrāntalolānmārgapranaṣṭakān /",
  "SA20bsa030_u:msa_17.30_1": "utpathaprasthitān satvāndurbalān karuṇāyate //",
  "SA20bsa030_u:msa_17.31_0": "heṭhāpahaṃ hyuttamabodhibījaṃ sukhāvahaṃ tāya[pa]kamiṣṭahetuṃ /",
  "SA20bsa030_u:msa_17.31_1": "svabhāvadaṃ dharmamupāśritasya bodhirna dūre jinātmajasya //",
  "SA20bsa030_u:msa_17.32_0": "vijñāya saṃsāragataṃ samagraṃ duḥkhātmakaṃ caiva nirātmakaṃ ca /",
  "SA20bsa030_u:msa_17.32_1": "nodvegamāyāti na cāpi doṣaiḥ prabādhyate kāruṇiko 'grabuddhiḥ //",
  "SA20bsa030_u:msa_17.33_0": "duḥkhātmakaṃ lokamavekṣamāṇo duḥkhāyate vetti ca tadyathāvat /",
  "SA20bsa030_u:msa_17.33_1": "tasyābhyupāyaṃ parivarjane ca na khedamāyatyapi vā kṛpāluḥ //",
  "SA20bsa030_u:msa_17.34_0": "kṛpā prakṛtyā pratisaṃkhyayā ca pūrvaṃ tadabhyāsavidhānayogāt /",
  "SA20bsa030_u:msa_17.34_1": "vipakṣahīnā ca viśuddhilābhāt caturvidheyaṃ karūṇātmakānāṃ //",
  "SA20bsa030_u:msa_17.35_0": "na sā kṛpā yā na samā sadā vā nādhyāśayādvā pratipattito vā /",
  "SA20bsa030_u:msa_17.35_1": "vairāgyato nānupalambhato vā na bodhisattvo hyakṛpastathā yaḥ //",
  "SA20bsa030_u:msa_17.36_0": "karuṇā kṣāntiścintā praṇidhānaṃ janmasatvaparipākaḥ /",
  "SA20bsa030_u:msa_17.36_1": "karuṇātarureṣa mahānmūlādiḥ puṣpapatra[paścimāgra] (paścimānta)phalaḥ //",
  "SA20bsa030_u:msa_17.37_0": "mūlaṃ karuṇā na bhaved duṣkaracaryāsahiṣṇutā na bhavet /",
  "SA20bsa030_u:msa_17.37_1": "duḥkhākṣamaśca dhīmān satvārthaṃ cintayennaiva //",
  "SA20bsa030_u:msa_17.38_0": "cintāvihīnabuddhiḥ praṇidhānaṃ śuklajanmasu na kuryāt /",
  "SA20bsa030_u:msa_17.38_1": "śubhajanmānanugacchansatvānparipācayennaiva //",
  "SA20bsa030_u:msa_17.39_0": "karuṇāseko maitrī tadduḥkhe saukhyato vipulapuṣṭiḥ /",
  "SA20bsa030_u:msa_17.39_1": "śākhāvṛddhirviśadā yonimanaskārato jñeyā //",
  "SA20bsa030_u:msa_17.40_0": "parṇatyāgādānaṃ praṇidhīnāṃ saṃtateranucchedāt /",
  "SA20bsa030_u:msa_17.40_1": "dvividhapratyayasiddheḥ puṣpamabandhyaṃ phalaṃ cāsmāt //",
  "SA20bsa030_u:msa_17.41_0": "kaḥ kurvīta na karuṇāṃ satveṣu mahākṛpāguṇakareṣu /",
  "SA20bsa030_u:msa_17.41_1": "duḥkhe 'pi saukhyamatulaṃ bhavati yadeṣāṃ kṛpājanitaṃ //",
  "SA20bsa030_u:msa_17.42_0": "aviṣṭānāṃ kṛpayā na tiṣṭhati manaḥ śame kṛpālūnāṃ /",
  "SA20bsa030_u:msa_17.42_1": "kuta eva lokasaukhye svajīvite vā bhavetsnehaḥ //",
  "SA20bsa030_u:msa_17.43_0": "sneho na vidyate 'sau yo 'niravadyo na laukiko yaśca /",
  "SA20bsa030_u:msa_17.43_1": "dhīmatsu kṛpāsneho niravadyo lokasamatītaḥ //",
  "SA20bsa030_u:msa_17.44_0": "duḥkhājñānamahaughe mahāndhakāre ca niśritaṃ lokaṃ /",
  "SA20bsa030_u:msa_17.44_1": "uddhartuṃ ya upāyaḥ kathamiva na syātsa niravadyaḥ //",
  "SA20bsa030_u:msa_17.45_0": "sneho na so 'styarihatāṃ loke pratyekabodhibuddhānāṃ /",
  "SA20bsa030_u:msa_17.45_1": "prāgeva tadanyeṣāṃ kathamiva lokottaro na syāt //",
  "SA20bsa030_u:msa_17.46_0": "duḥkhābhāve duḥkhaṃ yatkṛpayā bhavati bodhisattvānāṃ /",
  "SA20bsa030_u:msa_17.46_1": "saṃtrāsayati tadādau spṛṣṭaṃ tvabhinandayati gāḍhaṃ //",
  "SA20bsa030_u:msa_17.47_0": "kimataḥ paramāścaryaṃ yad duḥkhaṃ saukhyamabhibhavati sarva /",
  "SA20bsa030_u:msa_17.47_1": "kṛpayā janitaṃ laukyaṃ yena vimukto api kṛtārthaḥ //",
  "SA20bsa030_u:msa_17.48_0": "kṛpayā sahitaṃ dānaṃ yaddānasukhaṃ karoti dhīrāṇāṃ /",
  "SA20bsa030_u:msa_17.48_1": "traidhātukamupabhogairna tatsukhaṃ tatkalāṃ spṛśati //",
  "SA20bsa030_u:msa_17.49_0": "duḥkhamayaṃ saṃsāraṃ yatkṛpayā na tyajati satvārthaṃ /",
  "SA20bsa030_u:msa_17.49_1": "parahitahetorduḥkhaṃ kiṃ kārūṇikairna samupetam //",
  "SA20bsa030_u:msa_17.50_0": "karūṇā dānaṃ bhogāḥ sadā kṛpālorvivṛddhimupayānti /",
  "SA20bsa030_u:msa_17.50_1": "snehānugrahajanitaṃ tacchaktikṛtaṃ sukhaṃ cāsmāt //",
  "SA20bsa030_u:msa_17.51_0": "vardhe ca vardhayāmi ca dāne paripācayāmi sukhayāmi /",
  "SA20bsa030_u:msa_17.51_1": "ākarṣāmi nayāmi ca karuṇā sannānpravadatīva //",
  "SA20bsa030_u:msa_17.52_0": "duḥkhe duḥkhī kṛpayā sukhānyanādhāya kena sukhitaḥ syāt /",
  "SA20bsa030_u:msa_17.52_1": "sukhayatyātmānamataḥ kṛpālurādhāya parasaukhyam //",
  "SA20bsa030_u:msa_17.53_0": "svaṃ dānaṃ kārūṇikaḥ śāstīva sadaiva niḥsvasukhakāmaḥ /",
  "SA20bsa030_u:msa_17.53_1": "bhogaiḥ sukhaya paraṃ vā māmapyayutasaukhyam //",
  "SA20bsa030_u:msa_17.54_0": "saphalaṃ dānaṃ dattaṃ tanme satveṣu tatsukhasukhena /",
  "SA20bsa030_u:msa_17.54_1": "phala teṣveva nikāmaṃ yadi me kartavyatā te 'sti //",
  "SA20bsa030_u:msa_17.55_0": "bhogedveṣṭurdāturbhogā bahuśubhataropasarpanti /",
  "SA20bsa030_u:msa_17.55_1": "na hi tatsukhaṃ mataṃ me dāne pāraṃparo 'smi yataḥ //",
  "SA20bsa030_u:msa_17.56_0": "sarvāstiparityāge yatkṛpayā māṃ nirīkṣase satataṃ /",
  "SA20bsa030_u:msa_17.56_1": "nanu te tena jñeyaṃ na matphalenārthitā 'syeti //",
  "SA20bsa030_u:msa_17.57_0": "dānābhirato na syāṃ prāptaṃ cettatphalaṃ na visṛjeyaṃ /",
  "SA20bsa030_u:msa_17.57_1": "kṣaṇamapi dānena vinā dānābhirato bhavati naiva //",
  "SA20bsa030_u:msa_17.58_0": "akṛtaṃ na phalasi yasmātpratikārāpekṣayā na me tulyaṃ /",
  "SA20bsa030_u:msa_17.58_1": "pratikāranirvyapekṣaḥ paratra phalado 'sya kāmaṃ te //",
  "SA20bsa030_u:msa_17.59_0": "niravadyaṃ śuddhapadaṃ hitāvahaṃ caiva sānurakṣaṃ ca /",
  "SA20bsa030_u:msa_17.59_1": "nirmṛgyaṃ nirlepaṃ jinātmajānāṃ kṛpādānam //",
  "SA20bsa030_u:msa_17.60_0": "sakalaṃ vipulaṃ śreṣṭhaṃ satataṃ muditaṃ nirāmiṣaṃ śuddhaṃ /",
  "SA20bsa030_u:msa_17.60_1": "bodhinataṃ kuśalanataṃ jinātmajānāṃ kṛṣādānam //",
  "SA20bsa030_u:msa_17.61_0": "na tathopabhogatuṣṭiṃ labhate bhogī yathā parityāgāt /",
  "SA20bsa030_u:msa_17.61_1": "tuṣṭimupaiti kṛpāluḥ sukhatrayāpyāyitamanaskaḥ //",
  "SA20bsa030_u:msa_17.62_0": "kṛpaṇakṛpā raudrakṛpā saṃkṣubdhakṛpā kṛpā pramatteṣu /",
  "SA20bsa030_u:msa_17.62_1": "viṣayaparatantrakaruṇā mithyābhiniviṣṭakaruṇā ca //",
  "SA20bsa030_u:msa_17.63_0": "karuṇā bodhisatvānāṃ sukhād duḥkhāttadanvayāt /",
  "SA20bsa030_u:msa_17.63_1": "karuṇā bodhisattvānāṃ hetormitrātsvabhāvataḥ //",
  "SA20bsa030_u:msa_17.64_0": "karuṇā bodhisattvānāṃ samā jñeyā tadāśayāt /",
  "SA20bsa030_u:msa_17.64_1": "pratipattervirāgācca nopalambhādviśuddhitaḥ //",
  "SA20bsa030_u:msa_17.65_0": "maitrādribhāvanāgrā svacittato dharmato 'dhimokṣācca /",
  "SA20bsa030_u:msa_17.65_1": "āśayato 'pi vibhutvādavikalpādaikyataścāpi //",
  "SA20bsa030_u:msa_17.66_0": "iti bhagavati jātasuprasādo mahadupadhidhruvasatkiryāmipūjī /",
  "SA20bsa030_u:msa_17.66_1": "bahuguṇahitamitranityasevo jagadanukampaka eti sarvasiddhiṃ //",
  "SA20bsa030_u:76_0": "mahāyānasūtrālaṃkāre pūjāsevā'pramāṇādhikāraḥ [ saptadaśaḥ] samāptaḥ",
  "SA20bsa030_u:78_0": "aṣṭādaśo 'dhikāraḥ",
  "SA20bsa030_u:79_0": "lajjāvibhāge ṣoḍaśa ślokāḥ /",
  "SA20bsa030_u:msa_18.1_0": "lajjā vipakṣahīnā jñānena gatā ca nirvikalpena /",
  "SA20bsa030_u:msa_18.1_1": "hīnānavadyaviṣayā satvānāṃ pācikā dhīre //",
  "SA20bsa030_u:msa_18.2_0": "ṣaṇāṃ pāramitānāṃ niṣevaṇālasyato bhavati lajjā /",
  "SA20bsa030_u:msa_18.2_1": "kveśānukūladharmaprayogataścaiva dhīrāṇāṃ //",
  "SA20bsa030_u:msa_18.3_0": "asamāhitasvabhāvā mṛdumadhyā hīnabhūmikā lajjā /",
  "SA20bsa030_u:msa_18.3_1": "hīnāśayā samānā hīnā hi tadanyathā tvadhikā //",
  "SA20bsa030_u:msa_18.4_0": "lajjārahito dhīmān kleśānadhivāsayatyayoniśataḥ /",
  "SA20bsa030_u:msa_18.4_1": "pratighopekṣāmānaḥ satvānupahanti śīlaṃ ca //",
  "SA20bsa030_u:msa_18.5_0": "kaukṛtyātsavilekho bhavati sa saṃmānahānimāpnoti /",
  "SA20bsa030_u:msa_18.5_1": "śrāddhātmā[mā]nuṣasaṃghācchāstrā copekṣyate tasmāt //",
  "SA20bsa030_u:msa_18.6_0": "sahadhārmi kairjinasutairvinindyate lokato 'yaśo labhate /",
  "SA20bsa030_u:msa_18.6_1": "dṛṣṭe dharme 'nyatra kṣaṇarahito jāyate bhūyaḥ //",
  "SA20bsa030_u:msa_18.7_0": "prāptāprāptavihāniṃ śuklairdharmaiḥ samāpnute tena /",
  "SA20bsa030_u:msa_18.7_1": "duḥkhaṃ viharati tasmānmanaso 'pyasvasthatāmeti //",
  "SA20bsa030_u:msa_18.8_0": "ete sarve doṣā himatsu bhavanti no jinasuteṣu /",
  "SA20bsa030_u:msa_18.8_1": "deveṣu ca manujeṣu ca nityaṃ saṃjāyate ca budhaḥ //",
  "SA20bsa030_u:msa_18.9_0": "saṃbhārāṃśca sa bodheḥ kṣipraṃ pūrayati lajjayā dhīmān /",
  "SA20bsa030_u:msa_18.9_1": "satvānāṃ pācanayā na khidyate caiva jinaputraḥ //",
  "SA20bsa030_u:msa_18.10_0": "sa vipakṣapratipakṣai rahito 'rahitaśca jāyate satataṃ /",
  "SA20bsa030_u:msa_18.10_1": "ityetamānuśaṃsaṃ hrīmānāpnoti jinaputraḥ //",
  "SA20bsa030_u:msa_18.11_0": "doṣamalino hi bālo hrīvirahātsuvasanaiḥ sugupto 'pi /",
  "SA20bsa030_u:msa_18.11_1": "nirvasano 'pi jinasuto hrīvasano muktadoṣamalaḥ //",
  "SA20bsa030_u:msa_18.12_0": "ākāśamiva na lipto hrīyuktaḥ jinasuto bhavati dharmaiḥ /",
  "SA20bsa030_u:msa_18.12_1": "hrībhūṣitaśca śobhati saṃparkagato jinasutānām //",
  "SA20bsa030_u:msa_18.13_0": "māturiva vatsalatvaṃ hriyo vineyeṣu bodhisatvānāṃ /",
  "SA20bsa030_u:msa_18.13_1": "ārakṣā cāpi hrīḥ saṃsaratāṃ sarvadoṣebhyaḥ //",
  "SA20bsa030_u:msa_18.14_0": "sarveṣu nādhivāsā sarveṣvadhivāsanāpravṛttiśca /",
  "SA20bsa030_u:msa_18.14_1": "sarveṣu ca pravṛttirhrīvihitaṃ hrīmato liṅgam //",
  "SA20bsa030_u:msa_18.15_0": "hrībhāvanā pradhānā svacittato dharmato 'dhimokṣācca /",
  "SA20bsa030_u:msa_18.15_1": "āśayato 'pi vibhutvādakalpanādaikyataścāpi //",
  "SA20bsa030_u:msa_18.16_0": "dhṛtiśca bodhisatvānāṃ lakṣaṇena prabhedataḥ /",
  "SA20bsa030_u:msa_18.16_1": "dṛḍhatvena ca sarvebhyastadanyebhyo viśiṣyate //",
  "SA20bsa030_u:msa_18.17_0": "vīryaṃ samādhiḥ prajñā ca satvaṃ dhairyaṃ dhṛtirmatā /",
  "SA20bsa030_u:msa_18.17_1": "nirbhīto bodhisatvo hi trayādyasmātpravartate //",
  "SA20bsa030_u:msa_18.18_0": "līnatvācca calatvācca mohāccotpadyate bhayaṃ /",
  "SA20bsa030_u:msa_18.18_1": "kṛtyeṣu tasmādvijñeyā dhṛtisaṃjñā nije traye //",
  "SA20bsa030_u:msa_18.19_0": "prakṛtyā praṇidhāne ca nirapekṣatva eva ca /",
  "SA20bsa030_u:msa_18.19_1": "satvavipratipattau ca gambhīryaudāryasaṃśrave //",
  "SA20bsa030_u:msa_18.20_0": "vineyadurvinayatve kāyācintye jinasya ca /",
  "SA20bsa030_u:msa_18.20_1": "duṣkareṣu vicitreṣu saṃsārātyāga eva ca //",
  "SA20bsa030_u:msa_18.21_0": "niḥsaṃkleśe ca tatraiva dhṛtirdhīrasya jāyate /",
  "SA20bsa030_u:msa_18.21_1": "asamā ca tadanyebhyaḥ so 'gre dhṛtimatāṃ yataḥ[mataḥ] //",
  "SA20bsa030_u:msa_18.22_0": "kumitraduḥkhagambhīraśravādvīro na kampate /",
  "SA20bsa030_u:msa_18.22_1": "śalabhaiḥ pakṣavātaiśca samudaiśca sumeruvat //",
  "SA20bsa030_u:msa_18.23_0": "akhedo bodhisattvānāmasamastriṣu vastuṣu /",
  "SA20bsa030_u:msa_18.23_1": "śrutātṛptimahāvīryaduḥkhe hrīghṛtiniśritaḥ //",
  "SA20bsa030_u:msa_18.24_0": "tīvracchando mahābodhāvakhedo dhīmatāṃ mataḥ /",
  "SA20bsa030_u:msa_18.24_1": "aniṣpannaśca niṣpannaḥ suniṣpannaśca bhūmiṣu //",
  "SA20bsa030_u:msa_18.25_0": "vastunā cādhikāreṇa karmaṇā ca viśiṣyate /",
  "SA20bsa030_u:msa_18.25_1": "lakṣaṇenākṣayatvena phalasyodāgamena ca //",
  "SA20bsa030_u:msa_18.26_0": "śāstrajñatā hi dhīrāṇāṃ samādhimukhadhāraṇī /",
  "SA20bsa030_u:msa_18.26_1": "gṛhītā satvapākāya saddharmasya ca dhāraṇe //",
  "SA20bsa030_u:msa_18.27_0": "kāyena vacasā caiva satyajñānena cāsamā /",
  "SA20bsa030_u:msa_18.27_1": "lokajñatā hi dhīrāṇāṃ tadanyebhyo viśiṣyate //",
  "SA20bsa030_u:msa_18.28_0": "sā punaḥ kimarthamityāha satvānāṃ bhājanatvāya /",
  "SA20bsa030_u:msa_18.28_1": "kasminnarthe bhājanatvāya saddharmapratipattaye //",
  "SA20bsa030_u:msa_18.29_0": "satyadvayādyataśceṣṭo lokānāmudayo 'sakṛt /",
  "SA20bsa030_u:msa_18.29_1": "dvayādastaṃgamastasmāt tajjño lokajña ucyate //",
  "SA20bsa030_u:msa_18.30_0": "śamāya prāptaye teṣāṃ dhīmān satyeṣu yujyate /",
  "SA20bsa030_u:msa_18.30_1": "satyajñānadyato dhīmān lokajño hi nirucyate //",
  "SA20bsa030_u:msa_18.31_0": "ārṣaśca deśanādharmo artho 'bhiprāyiko 'sya ca /",
  "SA20bsa030_u:msa_18.31_1": "prāmāṇikaśca nītārtho nirjalpā prāptirasya ca //",
  "SA20bsa030_u:msa_18.32_0": "pratikṣepturyathoktasya mithyāsaṃtīritasya ca /",
  "SA20bsa030_u:msa_18.32_1": "sābhilāṣa[pa]sya ca prāpteḥ pratiṣedho 'tra deśitaḥ //",
  "SA20bsa030_u:msa_18.33_0": "adhimuktervicārācca yathāvatparataḥ śravāt /",
  "SA20bsa030_u:msa_18.33_1": "nirjalpādapi ca jñānādapraṇāśo hi dhīmatāṃ //",
  "SA20bsa030_u:msa_18.34_0": "asamā bodhisattvānāṃ catasraḥ pratisaṃvidaḥ /",
  "SA20bsa030_u:msa_18.34_1": "paryāye lakṣaṇe vākye jñāne jñānācca tā matāḥ //",
  "SA20bsa030_u:msa_18.35_0": "deśanāyāṃ prayuktasya yasya yena ca deśanā /",
  "SA20bsa030_u:msa_18.35_1": "dharmārthayordvayorvācā jñānenaiva ca deśanā //",
  "SA20bsa030_u:msa_18.36_0": "dharmasyoddeśanirdeśātsarvathā prāpaṇād dvayoḥ /",
  "SA20bsa030_u:msa_18.36_1": "parijñānā[hānā]cca codyānāṃ pratisaṃviccatuṣṭayam //",
  "SA20bsa030_u:msa_18.37_0": "pratyātmaṃ samatāmetya yottaratra pravedanā /",
  "SA20bsa030_u:msa_18.37_1": "sarvasaṃśayanāśāya pratisaṃvinnirucyate //",
  "SA20bsa030_u:msa_18.38_0": "saṃbhāro bodhisatvānāṃ puṇyajñānamayo 'samaḥ /",
  "SA20bsa030_u:msa_18.38_1": "saṃsāre 'bhyudayāyaikaḥ anyo 'saṃkliṣṭasaṃsṛtau //",
  "SA20bsa030_u:msa_18.39_0": "dānaṃ śīlaṃ ca puṇyasya prajñā jñānasya saṃbhṛtiḥ /",
  "SA20bsa030_u:msa_18.39_1": "trayaṃ cānyaddvyasyāpi pañcāpi jñānasaṃbhṛtiḥ //",
  "SA20bsa030_u:msa_18.40_0": "saṃtatyā bhāvanāmetya bhūyo bhūyaḥ śubhasya hi /",
  "SA20bsa030_u:msa_18.40_1": "āhāro yaḥ sa saṃbhāro vī[dhī]re sarvārthasādhakaḥ //",
  "SA20bsa030_u:msa_18.41_0": "praveśāyānimittāya anābhogāya saṃbhṛtiḥ /",
  "SA20bsa030_u:msa_18.41_1": "abhiṣekāya niṣṭhāyai dhīrāṇāmupacīyate //",
  "SA20bsa030_u:msa_18.42_0": "caturdaśabhirākāraiḥ smṛtyupasthānabhāvanā /",
  "SA20bsa030_u:msa_18.42_1": "dhīmatāmasamatvātsā tadanyebhyo viśiṣyate //",
  "SA20bsa030_u:msa_18.43_0": "niśrayātpratipakṣācca avatārāttathaiva ca /",
  "SA20bsa030_u:msa_18.43_1": "ālambanamanaskāraprāptitaśca viśiṣyate //",
  "SA20bsa030_u:msa_18.44_0": "ānukūlyānuvṛttibhyāṃ parijñotpattito 'parā /",
  "SA20bsa030_u:msa_18.44_1": "mātrayā paramatvena bhāvanāsamudāgamāt //",
  "SA20bsa030_u:msa_18.45_0": "samyakprahāṇaṃ dhīrāṇāmasamaṃ sarvadehibhiḥ /",
  "SA20bsa030_u:msa_18.45_1": "samṛtyupasthānadoṣāṇāṃ pratipakṣeṇa bhāvyate //",
  "SA20bsa030_u:msa_18.46_0": "saṃsārasyopabhoge ca tyāge nivaraṇasya ca /",
  "SA20bsa030_u:msa_18.46_1": "manaskārasya ca tyāge praveśe caiva bhūmiṣu //",
  "SA20bsa030_u:msa_18.47_0": "animittavihāre ca labdhau vyākaraṇasya ca /",
  "SA20bsa030_u:msa_18.47_1": "satvānāṃ paripāke ca abhiṣeke ca dhīmatāṃ //",
  "SA20bsa030_u:msa_18.48_0": "kṣetrasya ca viśuddhyarthaṃ niṣṭhāgamana eva ca /",
  "SA20bsa030_u:msa_18.48_1": "bhāvyate bodhisatvānāṃ vipakṣapratipakṣataḥ //",
  "SA20bsa030_u:msa_18.49_0": "chandaṃ niśritya yogasya bhāvanā sanimittikā /",
  "SA20bsa030_u:msa_18.49_1": "sarvasamyakprahāṇeṣu pratipakṣo nirucyate //",
  "SA20bsa030_u:msa_18.50_0": "ṛddhipādāśca catvāro dhīrāṇāmagralakṣaṇāḥ /",
  "SA20bsa030_u:msa_18.50_1": "sarvārthasiddhau jāyante ātmanaśca parasya ca //",
  "SA20bsa030_u:msa_18.51_0": "niśrayācca prabhedācca upāyadabhinirhṛteḥ /",
  "SA20bsa030_u:msa_18.51_1": "vyavasthā ṛddhipādānāṃ dhīmatāṃ sarvatheṣyate //",
  "SA20bsa030_u:msa_18.52_0": "dhyānapāramimāśritya prabhedo hi caturvidhaḥ /",
  "SA20bsa030_u:msa_18.52_1": "upāyaścābhinirhāraḥ ṣaḍvidhaśca vidhīyate //",
  "SA20bsa030_u:msa_18.53_0": "vyāvasāyika ekaśca dvitīyo 'nugrahātmakaḥ /",
  "SA20bsa030_u:msa_18.53_1": "naibandhikastṛtīyaśca caturthaḥ prātipakṣikaḥ //",
  "SA20bsa030_u:msa_18.54_0": "darśanasyāvavādasya sthitivikrīḍitasya ca /",
  "SA20bsa030_u:msa_18.54_1": "praṇidhervaśitāyaśca dharmaprāpteśca nirhṛtiḥ //",
  "SA20bsa030_u:msa_18.55_0": "bodhiścaryā śruta cātra[graṃ]śamatho 'tha vipaśyanā /",
  "SA20bsa030_u:msa_18.55_1": "śraddhādīnāṃ padaṃ jñeyamarthasiddhyadhikārataḥ //",
  "SA20bsa030_u:msa_18.56_0": "bhūmipraveśasaṃkliṣṭāśceṣṭāḥ śraddhādayaḥ punaḥ /",
  "SA20bsa030_u:msa_18.56_1": "vipakṣadurbalatvena ta eva balasaṃjñitāḥ //",
  "SA20bsa030_u:msa_18.57_0": "bhūmiviṣṭasya bodhyaṅgavyavasthānaṃ vidhīyate /",
  "SA20bsa030_u:msa_18.57_1": "dharmāṇāṃ sarvasatvānāṃ samatāvagamātpunaḥ //",
  "SA20bsa030_u:msa_18.58_0": "smṛtiścarati sarvatra jñeyājitavinirjaye /",
  "SA20bsa030_u:msa_18.58_1": "sarvakalpanimittānāṃ bhaṅgāya vicayo 'sya ca //",
  "SA20bsa030_u:msa_18.59_0": "yathā hastiratnaṃ pratyarthikabhaṅgāya /",
  "SA20bsa030_u:msa_18.59_1": "āśu cāśeṣabodhāya vīryasya pravartate /",
  "SA20bsa030_u:msa_18.59_2": "dharmālokavivṛddhyā ca prītyā āpūryate dhruvam //",
  "SA20bsa030_u:msa_18.60_0": "sarvāvaraṇanirmokṣāt praśrabdhyā sukhameti ca /",
  "SA20bsa030_u:msa_18.60_1": "cintitārthasamṛddhiśca samādherūpajāyate //",
  "SA20bsa030_u:msa_18.61_0": "upekṣayā yathākāmaṃ sarvatra viharatyasau /",
  "SA20bsa030_u:msa_18.61_1": "pa[pṛ]ṣṭhalabdhāvikalpena vikalpena [vihāreṇa] sadottamaḥ //",
  "SA20bsa030_u:msa_18.62_0": "evaṃguṇo bodhisattvaścakravartīva vartate /",
  "SA20bsa030_u:msa_18.62_1": "saptaratnopamairnityaṃ bodhyaṅgaiḥ parivāritaḥ //",
  "SA20bsa030_u:msa_18.63_0": "niśrayāṅgaṃ svabhāvāṅgaṃ niryāṇāṅgaṃ tṛtīyakaṃ /",
  "SA20bsa030_u:msa_18.63_1": "caturthamanuśaṃsāṅgamakleśāṅgaṃ trayātmakam //",
  "SA20bsa030_u:msa_18.64_0": "yathābodhānuvṛttiśca tadūrdhvamupajāyate /",
  "SA20bsa030_u:msa_18.64_1": "yathābodhavyavasthānaṃ praveśaśca vyavasthitau //",
  "SA20bsa030_u:msa_18.65_0": "karmatrayaviśuddhiśca pratipakṣasya bhāvanā /",
  "SA20bsa030_u:msa_18.65_1": "jñeyāvṛtteśca mārgasya vaiśeṣikaguṇasya ca //",
  "SA20bsa030_u:msa_18.66_0": "cittasya citte sthānācca dharmapravicayādapi /",
  "SA20bsa030_u:msa_18.66_1": "samyak sthitimupāśritya śamatho 'tha vipaśyanā //",
  "SA20bsa030_u:msa_18.67_0": "sarvatragā ca saikāśāṃ naikāṃśopaniṣanmatā /",
  "SA20bsa030_u:msa_18.67_1": "prativedhe ca niryāṇe animitte hyasaṃskṛte //",
  "SA20bsa030_u:msa_18.68_0": "pariśuddhau viśuddhau ca śamatho 'tha vipaśyanā /",
  "SA20bsa030_u:msa_18.68_1": "sarvabhūmigatā dhīre sa yogaḥ sarvasādhakaḥ //",
  "SA20bsa030_u:msa_18.69_0": "pūraye buddhadharmāṇāṃ satvānāṃ paripācane /",
  "SA20bsa030_u:msa_18.69_1": "kṣipraprāptau kriyāśuddhau vartmācchede ca kauśalaṃ //",
  "SA20bsa030_u:msa_18.70_0": "upāye bodhisattvānāmasamaṃ sarvabhūmiṣu /",
  "SA20bsa030_u:msa_18.70_1": "yatkauśalyaṃ samāśritya sarvārthānsādhayanti te //",
  "SA20bsa030_u:msa_18.71_0": "vipākena śrutābhyāsāt dhāraṇyapi samādhinā /",
  "SA20bsa030_u:msa_18.71_1": "parīttā mahatī sā ca mahatī trividhā punaḥ //",
  "SA20bsa030_u:msa_18.72_0": "apraviṣṭapraviṣṭānāṃ dhīmatāṃ mṛdumadhyamā /",
  "SA20bsa030_u:msa_18.72_1": "aśuddhabhūmikānāṃ hi mahatī śuddhabhūmikā //",
  "SA20bsa030_u:msa_18.73_0": "dhāraṇī[ṇīṃ]tāṃ samāśritya bodhisatvā punaḥ punaḥ /",
  "SA20bsa030_u:msa_18.73_1": "prakāśayanti saddharmaṃ nityaṃ saṃdhārayanti ca //",
  "SA20bsa030_u:msa_18.74_0": "cetanā chandasahitā jñānena preritā ca tat /",
  "SA20bsa030_u:msa_18.74_1": "praṇidhānaṃ hi dhīrāṇāmasamaṃ sarvabhūmiṣu //",
  "SA20bsa030_u:msa_18.75_0": "hetubhūtaṃ ca vijñeyaṃ cittātsadyaḥ phalaṃ ca tat /",
  "SA20bsa030_u:msa_18.75_1": "āyatyāmarthasiddhyarthaṃ cittamātrātsamṛddhitaḥ //",
  "SA20bsa030_u:msa_18.76_0": "citraṃ mahadviśuddhaṃ ca uttarottarabhūmiṣu /",
  "SA20bsa030_u:msa_18.76_1": "ābodherbodhisattvānāṃ svaparārthaprasādhakaṃ //",
  "SA20bsa030_u:msa_18.77_0": "nairātmyaṃ dvividhaṃ jñeyo hyātmagrāhasya cāśrayaḥ /",
  "SA20bsa030_u:msa_18.77_1": "tasya copaśamo nityaṃ samādhitrayagocaraḥ //",
  "SA20bsa030_u:msa_18.78_0": "samādhistrividho jñeyo grāhyagrāhakabhāvataḥ /",
  "SA20bsa030_u:msa_18.78_1": "nirvikalpo 'pi vimukho ratiyuktaśca sarvadā //",
  "SA20bsa030_u:msa_18.79_0": "parijñāyai prahāṇāya punaḥ sākṣātkriyāya ca /",
  "SA20bsa030_u:msa_18.79_1": "śūnyatādisamādhīnāṃ tridhārthaḥ parikīrtitaḥ //",
  "SA20bsa030_u:msa_18.80_0": "samādhyupaniṣattvena dharmoddānacatuṣṭayaṃ /",
  "SA20bsa030_u:msa_18.80_1": "deśitaṃ bodhisattvebhyaḥ satvānāṃ hitakāmyayā //",
  "SA20bsa030_u:msa_18.81_0": "asadartho 'vikalpārthaḥ parikalpārtha eva ca /",
  "SA20bsa030_u:msa_18.81_1": "vikalpopaśamārthaśca dhīmatāṃ taccatuṣṭayam //",
  "SA20bsa030_u:msa_18.82_0": "ayogāddhetutotpattervirodhātsvayamasthiteḥ /",
  "SA20bsa030_u:msa_18.82_1": "abhāvāllakṣaṇaikāntyādanuvṛtternirodhataḥ //",
  "SA20bsa030_u:msa_18.83_0": "pariṇāmopalabdheśca taddhetutvaphalatvataḥ /",
  "SA20bsa030_u:msa_18.83_1": "upāttatvādhipatvā[tyā]cca śuddhasatvānuvṛttitaḥ //",
  "SA20bsa030_u:msa_18.84_0": "ādyastaratamenāpi cayenāśrayabhāvataḥ /",
  "SA20bsa030_u:msa_18.84_1": "vikāraparipākābhyāṃ tathā hīnaviśiṣṭataḥ //",
  "SA20bsa030_u:msa_18.85_0": "bhāsvarābhāsvaratvena deśāntaragamena ca /",
  "SA20bsa030_u:msa_18.85_1": "sabījābījabhāvena pratibimbena codayaḥ //",
  "SA20bsa030_u:msa_18.86_0": "caturdaśavidhotpattau hetumānaviśeṣataḥ /",
  "SA20bsa030_u:msa_18.86_1": "cayāyā[pā]rthādayogācca āśrayatva asaṃbhavāt //",
  "SA20bsa030_u:msa_18.87_0": "sthitasyāsaṃbhavādante ādyanāśāvikārataḥ /",
  "SA20bsa030_u:msa_18.87_1": "tathā hīnaviśiṣṭatve bhāsvarābhāsvare 'pi ca //",
  "SA20bsa030_u:msa_18.88_0": "gatyabhāvātsthitāyogāccaramatva asaṃbhavāt /",
  "SA20bsa030_u:msa_18.88_1": "anuvṛtteśca cittasya kṣaṇikaṃ sarvasaṃskṛtam //",
  "SA20bsa030_u:msa_18.89_0": "bhūtānāṃ ṣaḍvidhārthasya kṣaṇikatvaṃ vidhīyate /",
  "SA20bsa030_u:msa_18.89_1": "śoṣavṛddheḥ prakṛtyā ca calatvād vṛddhihānitaḥ //",
  "SA20bsa030_u:msa_18.90_0": "tatsaṃbhavātpṛthivyāśca pariṇāmacatuṣṭayāt /",
  "SA20bsa030_u:msa_18.90_1": "varṇagandharasasparśatulyatvācca tathaiva tat //",
  "SA20bsa030_u:msa_18.91_0": "indhanādhīnavṛttitvāttāratamyopalabdhitaḥ /",
  "SA20bsa030_u:msa_18.91_1": "cittānuvṛtteḥ pṛcchātaḥ kṣaṇikaṃ bāhyamapyataḥ //",
  "SA20bsa030_u:msa_18.92_0": "prajñaptyastitayā vācyaḥ pudgalo dravyato na tu /",
  "SA20bsa030_u:msa_18.92_1": "nopalambhādviparyāsāt saṃkleśāt kliṣṭahetutaḥ //",
  "SA20bsa030_u:msa_18.93_0": "ekatvānyatvatovācyastasmāddoṣadvayādasau /",
  "SA20bsa030_u:msa_18.93_1": "skandhātmatvaprasaṅgācca taddravyatvaprasaṅgataḥ //",
  "SA20bsa030_u:msa_18.94_0": "dravyasan yadyavācyaśca vacanīyaṃ prayojanaṃ /",
  "SA20bsa030_u:msa_18.94_1": "ekatvānyatvato 'vācyo na yukto niṣprayojanaḥ //",
  "SA20bsa030_u:msa_18.95_0": "lakṣaṇāllokadṛṣṭācca śāstrato 'pi na yujyate /",
  "SA20bsa030_u:msa_18.95_1": "indhanāgnyoravācyatvamupalabdherdvayena hi //",
  "SA20bsa030_u:msa_18.96_0": "dvaye sati ca vijñānasaṃbhavātpratyayo na saḥ /",
  "SA20bsa030_u:msa_18.96_1": "nairarthakyādato draṣṭā yāvanmoktā na yujyate //",
  "SA20bsa030_u:msa_18.97_0": "svāmitve sati cānityamaniṣṭaṃ na pravartayet /",
  "SA20bsa030_u:msa_18.97_1": "tatkarmalakṣaṇaṃ sādhyaṃ saṃbodho bādhyate tridhā //",
  "SA20bsa030_u:msa_18.98_0": "darśanādau ca tadyatnaḥ svayaṃbhūrna trayādapi /",
  "SA20bsa030_u:msa_18.98_1": "tadyatnapratyayatvaṃ ca niryatnaṃ darśanādikaṃ //",
  "SA20bsa030_u:msa_18.99_0": "akartṛtvādanityatvātsakṛtrityapravṛttitaḥ /",
  "SA20bsa030_u:msa_18.99_1": "darśanādiṣu yatnasya svayaṃbhūtvaṃ na yujyate //",
  "SA20bsa030_u:msa_18.100_0": "tathā sthitasya naṣṭasya prāgabhāvādanityataḥ /",
  "SA20bsa030_u:msa_18.100_1": "tṛtīyapakṣābhāvācca pratyayatvaṃ na yujyate //",
  "SA20bsa030_u:msa_18.101_0": "sarvadharmā anātmānaḥ paramārthena śūnyatā /",
  "SA20bsa030_u:msa_18.101_1": "ātmopalambhe doṣaśca deśito yata eva ca //",
  "SA20bsa030_u:msa_18.102_0": "saṃkleśavyavadāne ca avasthācchedabhinnake /",
  "SA20bsa030_u:msa_18.102_1": "vṛttisaṃtānabhedo hi pudgalenopadarśitaḥ //",
  "SA20bsa030_u:msa_18.103_0": "ātmadṛṣṭiranutpādyā abhyāso 'nādikālikaḥ /",
  "SA20bsa030_u:msa_18.103_1": "ayatnamokṣaḥ sarveṣāṃ na mokṣaḥ pudgalo 'sti vā //",
  "SA20bsa030_u:80_0": "prajñaptyastitayā vācyaḥ pudgalo dravyato na tu /",
  "SA20bsa030_u:81_0": "ekatvānyatvatovācyastasmādasau /",
  "SA20bsa030_u:82_0": "skandhātmatvaprasaṅgācca taddravyatvaprasaṅgataḥ /",
  "SA20bsa030_u:83_0": "dravyasanyadyavācyaśca vacanīyaṃ prayojanaṃ /",
  "SA20bsa030_u:84_0": "ekatvānyatvato 'vācyo na yukto niṣprayojanaḥ /",
  "SA20bsa030_u:85_0": "lakṣaṇāllokadṛṣṭācca śāstrato 'pi na yujyate /",
  "SA20bsa030_u:86_0": "indhanāgnyoravācyatvamupalabdherdvayena hi /",
  "SA20bsa030_u:87_0": "dvayaṃ pratītya vijñānasaṃbhavātpratyayo na saḥ /",
  "SA20bsa030_u:88_0": "svāmitve sati vānityamaniṣṭaṃ na pravartayet //",
  "SA20bsa030_u:89_0": "tadyatnapratyayatvaṃ ca niryatnaṃ darśanādikam /",
  "SA20bsa030_u:90_0": "akartṛtvādanityatvātsakṛnnityapravṛttitaḥ /",
  "SA20bsa030_u:90_1": "darśanādiṣu yatnasya svayaṃbhūtvaṃ na yujyate //",
  "SA20bsa030_u:91_0": "tathā sthitasya naṣṭasya prāgabhāvādanityataḥ /",
  "SA20bsa030_u:91_1": "tṛtīyapakṣābhāvācca pratyayatvaṃ na yujyate //",
  "SA20bsa030_u:92_0": "sarve dharmā anātmānaḥ paramārthena śūnyatā /",
  "SA20bsa030_u:92_1": "ātmopalambhe doṣaśca deśito yata eva ca //",
  "SA20bsa030_u:93_0": "saṃkleśe vyavadāne ca avasthācchedabhinnake /",
  "SA20bsa030_u:93_1": "vṛttisaṃtānabhedo hi pudgalenopadarśitaḥ //",
  "SA20bsa030_u:94_0": "ātmadṛṣṭiranūtpādyā pūrvamevotpannatvāt /",
  "SA20bsa030_u:94_1": "nāpi tadabhyāsārthaṃ yasmādātmadṛṣṭer",
  "SA20bsa030_u:95_0": "abhyāso 'nādikālikaḥ /",
  "SA20bsa030_u:96_0": "yadi cātmadarśanena mokṣa ityasau deśyeta /",
  "SA20bsa030_u:96_1": "evaṃ sati syāt",
  "SA20bsa030_u:97_0": "ayatnamokṣaḥ sarveṣāṃ",
  "SA20bsa030_u:msa_18.104_0": "evamebhirguṇairnityaṃ bodhisatvāḥ samanvitāḥ /",
  "SA20bsa030_u:msa_18.104_1": "ātmārthaṃ ca na riñcanti parārthaṃ sādhayanti ca //",
  "SA20bsa030_u:98_0": "mahāyānasūtrālaṃkāre bodhipakṣādhikāraḥ[aṣṭādaśaḥ] samāptaḥ",
  "SA20bsa030_u:100_0": "ekonaviṃśatyadhikāraḥ",
  "SA20bsa030_u:101_0": "āścarya vibhāge trayaḥ ślokāḥ /",
  "SA20bsa030_u:msa_19.1_0": "svadehasya parityāgaḥ saṃpatteścaiva saṃvṛttau /",
  "SA20bsa030_u:msa_19.1_1": "durbaleṣu kṣamā kāye jīvite nirapekṣiṇaḥ //",
  "SA20bsa030_u:msa_19.2_0": "vīryārambho hyanāsvādo dhāneṣu sukha eva ca /",
  "SA20bsa030_u:msa_19.2_1": "niṣkalpanā na prajñāyāmāścaryaṃ dhīmatāṃ ga[ma]taṃ //",
  "SA20bsa030_u:msa_19.3_0": "tathāgatakule janmalābho vyākaraṇasya ca /",
  "SA20bsa030_u:msa_19.3_1": "abhiṣekasya ca prāptirbodheścāścaryamiṣyate //",
  "SA20bsa030_u:msa_19.4_0": "vairāgyaṃ karuṇāṃ caitya bhāvanāṃ paramāmapi /",
  "SA20bsa030_u:msa_19.4_1": "tathaiva samacittatvaṃ nāścaryaṃ tāsu yuktatā //",
  "SA20bsa030_u:msa_19.5_0": "na tathātmani dāreṣu sutamitreṣu bandhuṣu /",
  "SA20bsa030_u:msa_19.5_1": "satvānāṃ pragataḥ sneho yathā satveṣu dhīmatāṃ //",
  "SA20bsa030_u:msa_19.6_0": "arthiṣvapakṣapātaśca śīlasyākhaṇḍanā dhruvaṃ /",
  "SA20bsa030_u:msa_19.6_1": "kṣāntiḥ sarvatra satvārthaṃ[sarvārthaṃ]vīryārambho mahānapi //",
  "SA20bsa030_u:msa_19.7_0": "dhyānaṃ ca kuśalaṃ nityaṃ prajñā caivāvikalpikā /",
  "SA20bsa030_u:msa_19.7_1": "vijñeyā bodhisatvānāṃ tāsveva samacittatā //",
  "SA20bsa030_u:msa_19.8_0": "sthāpanā bhājanatve ca śīleṣveva ca ropaṇaṃ /",
  "SA20bsa030_u:msa_19.8_1": "marṣaṇā cāpakārasya arthe vyāpāragāmitā //",
  "SA20bsa030_u:msa_19.9_0": "āvarjanā śāsane 'smiṃśchedanā saṃśayasya ca /",
  "SA20bsa030_u:msa_19.9_1": "satveṣu upakāritvaṃ dhīmatāmetadiṣyate //",
  "SA20bsa030_u:msa_19.10_0": "samāśayena satvānāṃ dhārayanti sadaiva ye /",
  "SA20bsa030_u:msa_19.10_1": "janayantyāryabhūmau ca kuśalairvardhayanti ca //",
  "SA20bsa030_u:msa_19.11_0": "duṣkṛtātparirakṣanti śrutaṃ vyutpādayanti ca /",
  "SA20bsa030_u:msa_19.11_1": "pañcabhiḥ karmabhiḥ satvamātṛkalpā jinātmajāḥ //",
  "SA20bsa030_u:msa_19.12_0": "śraddhāyāḥ sarvasatveṣu sarvadā cāvaropaṇāt /",
  "SA20bsa030_u:msa_19.12_1": "adhiśīlādiśikṣāyāṃ vimuktau ca niyojanāt //",
  "SA20bsa030_u:msa_19.13_0": "buddhādhyeṣaṇataścaiṣāmāvṛteśca vivarjanāt /",
  "SA20bsa030_u:msa_19.13_1": "pañcabhiḥ karmabhiḥ satvapitṛkalpā jinātmajāḥ //",
  "SA20bsa030_u:msa_19.14_0": "anarhadeśanāṃ ye ca satvānāṃ gūhayanti hi /",
  "SA20bsa030_u:msa_19.14_1": "śikṣāvipattiṃ nindanti śaṃsantyeva ca saṃpadam //",
  "SA20bsa030_u:msa_19.15_0": "avavādaṃ ca yacchanti mārānāvedayanti hi /",
  "SA20bsa030_u:msa_19.15_1": "pañcabhiḥ karmabhiḥ sattvabandhukalpā jinātmajāḥ //",
  "SA20bsa030_u:msa_19.16_0": "saṃkleśe vyavadāne ca svayamaśrāntabuddhayaḥ /",
  "SA20bsa030_u:msa_19.16_1": "yacchanti laukikīṃ kṛtsnāṃ saṃpadaṃ cātilaukikīm //",
  "SA20bsa030_u:msa_19.17_0": "sukhe hite cābhinnā[akheditvādabhinnā] ye sadā sukhahitaiṣiṇaḥ /",
  "SA20bsa030_u:msa_19.17_1": "pañcabhiḥ karmabhiḥ satvamitrakalpā jinātmajāḥ //",
  "SA20bsa030_u:msa_19.18_0": "sarvadodyamavanto ye satvānāṃ paripācane /",
  "SA20bsa030_u:msa_19.18_1": "samyagniryāṇavaktāraḥ kṣamā vipratipattiṣu //",
  "SA20bsa030_u:msa_19.19_0": "dvayasaṃpattidātārastadupāye ca kovidāḥ /",
  "SA20bsa030_u:msa_19.19_1": "pañcabhiḥ karmabhiḥ satvadāsakalpā jinātmajāḥ //",
  "SA20bsa030_u:msa_19.20_0": "anutpattikadharmeṣu kṣāntiṃ prāptāśca ye matāḥ /",
  "SA20bsa030_u:msa_19.20_1": "sarvayā[no]padeṣṭāraḥ sidvayogāniyojakāḥ //",
  "SA20bsa030_u:msa_19.21_0": "sumukhāḥ pratikāre ca vipāke cānapekṣiṇaḥ /",
  "SA20bsa030_u:msa_19.21_1": "pañcabhiḥ karmabhiḥ satvācāryakalpā jinātmajāḥ //",
  "SA20bsa030_u:msa_19.22_0": "satvakṛtyārthamudyuktāḥ saṃbhārānpūrayanti ye /",
  "SA20bsa030_u:msa_19.22_1": "saṃbhṛtānmocayantyāśu vipakṣaṃ hāpayanti ca //",
  "SA20bsa030_u:msa_19.23_0": "lokasaṃpattibhiścitrairalokairyojayanti ca /",
  "SA20bsa030_u:msa_19.23_1": "pañcabhiḥ karmabhiḥ satvopādhyāyakalpā jinātmajāḥ //",
  "SA20bsa030_u:msa_19.24_0": "asaktyā caiva bhogeṣu śīlasya ca na khaṇḍanaiḥ /",
  "SA20bsa030_u:msa_19.24_1": "kṛtajñatānuyogācca pratipattau ca yogataḥ //",
  "SA20bsa030_u:msa_19.25_0": "ṣaṭsu pāramitāsveva vartamānā hi dehinaḥ /",
  "SA20bsa030_u:msa_19.25_1": "bhavanti bodhisatvānāṃ tathā pratyupakāriṇaḥ //",
  "SA20bsa030_u:msa_19.26_0": "vṛddhiṃ hāniṃ ca kāṅkṣanti satvānāṃ ca prapācanaṃ /",
  "SA20bsa030_u:msa_19.26_1": "viśeṣagamanaṃ bhūmau bodhiṃ cānuttarāṃ sadā //",
  "SA20bsa030_u:msa_19.27_0": "trāsahānau samutpāde saṃśayacchedane 'pi ca /",
  "SA20bsa030_u:msa_19.27_1": "pratipattyavavāde ca sadābandhyā jinātmajāḥ //",
  "SA20bsa030_u:msa_19.28_0": "dānaṃ niṣpratikāṅkṣasya niḥspṛhasya punarbhave /",
  "SA20bsa030_u:msa_19.28_1": "śīlaṃ kṣāntiśca sarvatra vīryaṃ sarvaśubhodaye //",
  "SA20bsa030_u:msa_19.29_0": "vinā[ā?]rūpyaṃ tathā dhyānaṃ prajñā copāyasaṃhitā /",
  "SA20bsa030_u:msa_19.29_1": "samyakprayogo dhīrāṇāṃ ṣaṭsu pāramitāsuhi //",
  "SA20bsa030_u:msa_19.30_0": "bhogasaktiḥ sacchidratvaṃ mānaścaiva sukhallikā /",
  "SA20bsa030_u:msa_19.30_1": "āsvādanaṃ vikalpaśca dhīrāṇāṃ hānihetavaḥ //",
  "SA20bsa030_u:msa_19.31_0": "sthitānāṃ bodhisatvānāṃ pratipakṣeṣu teṣu ca /",
  "SA20bsa030_u:msa_19.31_1": "jñeyā viśeṣabhāgīyā dharmā etadviparyayāt //",
  "SA20bsa030_u:msa_19.32_0": "pravā[tā]raṇāpi kuhanā saumukhyasya ca darśanā /",
  "SA20bsa030_u:msa_19.32_1": "lobhatvena tatha vṛttiḥ śāntavākkāyatā tathā //",
  "SA20bsa030_u:msa_19.33_0": "suvākkaraṇasaṃpacca pratipattivivarjitā /",
  "SA20bsa030_u:msa_19.33_1": "ete hi bodhisatvānāmabhūtatvāya deśitāḥ /",
  "SA20bsa030_u:msa_19.33_2": "viparyayātprayuktānāṃ tadbhūtatvāya deśitāḥ //",
  "SA20bsa030_u:msa_19.34_0": "te dānādyupaṃsahāraiḥ satvānāṃ vinayanti hi /",
  "SA20bsa030_u:msa_19.34_1": "ṣaṭprakāraṃ vipakṣaṃ hi dhīmantaḥ sarvabhūmiṣu //",
  "SA20bsa030_u:msa_19.35_0": "dhīmadvyākaraṇaṃ dvedhā kālapudgalabhedataḥ /",
  "SA20bsa030_u:msa_19.35_1": "bodhau vyākaraṇe caiva mahāccānyadudāhṛtaṃ //",
  "SA20bsa030_u:msa_19.36_0": "notpattikṣāntilābhena mānābhogavihānitaḥ /",
  "SA20bsa030_u:msa_19.36_1": "ekībhāvagamatvācca sarvabuddhajinātmajaiḥ //",
  "SA20bsa030_u:msa_19.37_0": "kṣetreṇaṃ nāmnā kālena kalpanāmnā ca tatpunaḥ /",
  "SA20bsa030_u:msa_19.37_1": "parivārānuvṛtyā ca saddharmasya tadiṣyate //",
  "SA20bsa030_u:msa_19.38_0": "saṃpatyutpattinaiyamyapāto 'khede ca dhīmatāṃ /",
  "SA20bsa030_u:msa_19.38_1": "bhāvanāyāśca sātatye samādhānācyutāvapi /",
  "SA20bsa030_u:msa_19.38_2": "kṛtyasiddhāvanābhoge kṣāntilābhe ca sarvathā //",
  "SA20bsa030_u:msa_19.39_0": "pūjā śikṣāsamādānaṃ karuṇā śubhabhāvanā /",
  "SA20bsa030_u:msa_19.39_1": "apramādastathāraṇye śrutārthātṛptireva ca /",
  "SA20bsa030_u:msa_19.39_2": "sarvabhūmiṣu dhīrāṇāmavaśyakaraṇīyatā //",
  "SA20bsa030_u:msa_19.40_0": "kāmeṣvādīnavajñānaṃ skhaliteṣu nirīkṣaṇā /",
  "SA20bsa030_u:msa_19.40_1": "duḥkhādhivāsanā caiva kuśalasya ca bhāvanā //",
  "SA20bsa030_u:msa_19.41_0": "anāsvādaḥ sukhe caiva nimittānāmakalpanā /",
  "SA20bsa030_u:msa_19.41_1": "sātatyakaraṇīyaṃ hi dhīmatāṃ sarvabhūmiṣu //",
  "SA20bsa030_u:msa_19.42_0": "dharmadānaṃ śīlaśuddhirnotpattikṣāntireva ca /",
  "SA20bsa030_u:msa_19.42_1": "vīryārambho mahāyāne antyā sakaruṇā sthitiḥ /",
  "SA20bsa030_u:msa_19.42_2": "prajñā pāramitānāṃ ca pradhānaṃ dhīmatāṃ matam //",
  "SA20bsa030_u:msa_19.43_0": "vidyāsthānavyavasthānaṃ sūtrādyākārabhedataḥ /",
  "SA20bsa030_u:msa_19.43_1": "jñeyaṃ dharmavyavasthānaṃ dhīmatāṃ sarvabhūmiṣu //",
  "SA20bsa030_u:msa_19.44_0": "punaḥ satvavyavasthānaṃ saptadhā tathatāśrayāt /",
  "SA20bsa030_u:msa_19.44_1": "caturdhā ca tridhā caiva yuktiyānavyavasthitiḥ //",
  "SA20bsa030_u:msa_19.45_0": "yoniśaśca manaskāraḥ samyagdṛṣṭiḥ phalānvitā /",
  "SA20bsa030_u:msa_19.45_1": "pramāṇairvicayo 'cintyaṃ jñeyaṃ yukticatuṣṭayam //",
  "SA20bsa030_u:msa_19.46_0": "āśayāddeśanāccaiva prayogātsaṃbhṛterapi /",
  "SA20bsa030_u:msa_19.46_1": "samudāgamabhedācca trividhaṃ yānamiṣyate //",
  "SA20bsa030_u:msa_19.47_0": "āgantukatvaparyeṣā anyonyaṃ nāmavastunoḥ /",
  "SA20bsa030_u:msa_19.47_1": "prajñapterdvividhasyātra tanmātratvasya vaiṣaṇā //",
  "SA20bsa030_u:msa_19.48_0": "sarvasyānupalambhācca bhūtajñānaṃ caturvidhaṃ /",
  "SA20bsa030_u:msa_19.48_1": "sarvārthasiddhyai dhīrāṇāṃ sarvabhūmiṣu jāyate //",
  "SA20bsa030_u:msa_19.49_0": "pratiṣṭhābhogabījaṃ hi nimittaṃ bandhanasya hi /",
  "SA20bsa030_u:msa_19.49_1": "sāśrayāścittacaittāstu badhyante 'tra sabījakāḥ //",
  "SA20bsa030_u:msa_19.50_0": "purataḥ sthāpitaṃ yacca nimittaṃ yatsthitaṃ svayaṃ /",
  "SA20bsa030_u:msa_19.50_1": "sarvaṃ vibhāvayandhīmān labhate bodhimuttamām //",
  "SA20bsa030_u:msa_19.51_0": "tathatālambanaṃ jñānaṃ dvayagrāhavivarjitaṃ /",
  "SA20bsa030_u:msa_19.51_1": "dauṣṭhulyakāyapratyakṣaṃ tatkṣaye dhīmatāṃ matam //",
  "SA20bsa030_u:msa_19.52_0": "tathatālambanaṃ jñānamanānākārabhāvitaṃ /",
  "SA20bsa030_u:msa_19.52_1": "sadasattārthe pratyakṣaṃ vikalpavibhu cocyate //",
  "SA20bsa030_u:msa_19.53_0": "tattvaṃ saṃcchādya bālānāmatattvaṃ khyāti sarvataḥ /",
  "SA20bsa030_u:msa_19.53_1": "tattvaṃ tu bodhisatvānāṃ sarvataḥ khyātyapāsya tat //",
  "SA20bsa030_u:msa_19.54_0": "akhyānakhyānatā jñeyā asadarthasadarthayoḥ /",
  "SA20bsa030_u:msa_19.54_1": "āśrayasya parāvṛttirmokṣo 'sau kāmacārataḥ //",
  "SA20bsa030_u:msa_19.55_0": "anyonyaṃ tulyajātīyaḥ khyātyarthaḥ sarvato mahān /",
  "SA20bsa030_u:msa_19.55_1": "antarāyakarastasmātparijñāyainamutsṛjet //",
  "SA20bsa030_u:msa_19.56_0": "paripācyaṃ viśodhyaṃ ca prāpyaṃ yogyaṃ ca pācane /",
  "SA20bsa030_u:msa_19.56_1": "samyaktvadeśanāvastu aprameyaṃ hi dhīmatām //",
  "SA20bsa030_u:msa_19.57_0": "bodhisatva[citta]sya cotpādo notpādakṣāntireva ca /",
  "SA20bsa030_u:msa_19.57_1": "cakṣuśca nirmalaṃ hīnamāśravakṣaya eva ca //",
  "SA20bsa030_u:msa_19.58_0": "saddharmasya sthitirdīrghā vyutpatticchittibhogatā /",
  "SA20bsa030_u:msa_19.58_1": "deśanāyāḥ phalaṃ jñeyaṃ tatprayuktasya dhīmataḥ //",
  "SA20bsa030_u:msa_19.59_0": "ālambanamahatvaṃ ca pratipatterdvayostathā /",
  "SA20bsa030_u:msa_19.59_1": "jñānasya vīryārambhasya upāye kauśalasya ca //",
  "SA20bsa030_u:msa_19.60_0": "udāgamamahatvaṃ ca mahatvaṃ buddhakarmaṇaḥ /",
  "SA20bsa030_u:msa_19.60_1": "etanmahatvayogāddhi mahāyānaṃ nirucyate //",
  "SA20bsa030_u:msa_19.61_0": "gotraṃ dharmādhimuktiśca cittasyotpādanā tathā /",
  "SA20bsa030_u:msa_19.61_1": "dānādipratipattiśca nyāyā[mā]vakrāntireva ca //",
  "SA20bsa030_u:msa_19.62_0": "satvānāṃ paripākaśca kṣetrasya ca viśodhanā /",
  "SA20bsa030_u:msa_19.62_1": "apratiṣṭhitanirvāṇaṃ bodhiḥ śreṣṭhā ca darśanāt[darśanā] //",
  "SA20bsa030_u:msa_19.63_0": "ādhimokṣika ekaśca śuddhādhyāśayiko 'paraḥ /",
  "SA20bsa030_u:msa_19.63_1": "nimitte cānimitte ca cāryapyanabhisaṃskṛte /",
  "SA20bsa030_u:msa_19.63_2": "bodhisatvā hi vijñeyāḥ pañcaite sarvabhūmiṣu //",
  "SA20bsa030_u:msa_19.64_0": "kāmeṣvasaktasstriviśuddhakarmā krodhābhibhūmyaṃ guṇatatparaśca /",
  "SA20bsa030_u:msa_19.64_1": "dharme 'calastatvagabhīradṛṣṭirbodhau spṛhāvān khalu bodhisattvaḥ //",
  "SA20bsa030_u:msa_19.65_0": "anugraheccho 'nupaghātadṛṣṭiḥ paropaghāteṣvadhivāsakaśca /",
  "SA20bsa030_u:msa_19.65_1": "dhīro 'pramattaśca bahuśrutaśca parārthayuktaḥ khalu bodhisattvaḥ //",
  "SA20bsa030_u:msa_19.66_0": "ādīnavajñaḥ svaparigraheṣu bhogeṣvasakto hyanigūḍhavairaḥ /",
  "SA20bsa030_u:msa_19.66_1": "yogī nimitte kuśalo 'kudṛṣṭiradhyātmasaṃsthaḥ khalu bodhisattvaḥ //",
  "SA20bsa030_u:msa_19.67_0": "dayānvito hrīguṇasaṃniviṣṭo duḥkhādhivāsātsvasukheṣvasaktaḥ /",
  "SA20bsa030_u:msa_19.67_1": "smṛtipradhānaḥ susamāhitātmā yānāvikāryaḥ khalu bodhisattvaḥ //",
  "SA20bsa030_u:msa_19.68_0": "duḥkhāpaho duḥkhakaro na caiva duḥkhādhivāso na ca duḥkhabhītaḥ /",
  "SA20bsa030_u:msa_19.68_1": "duḥkhādvimukto na ca duḥkhakalpo duḥkhābhyupetaḥ khalu bodhisattvaḥ //",
  "SA20bsa030_u:msa_19.69_0": "dharmerato 'dharmarataḥ [dharme 'rato 'dharmarataḥ] prakṛtyā dharme jugupsī dharamābhiyuktaḥ /",
  "SA20bsa030_u:msa_19.69_1": "dharme vaśī dharmanirandhakāro dharmapradhānaḥ khalu bodhisattvaḥ //",
  "SA20bsa030_u:msa_19.70_0": "bhogāpramatto niyamāpramatto rakṣāpramattaḥ kuśalāpramattaḥ /",
  "SA20bsa030_u:msa_19.70_1": "sukhāpramatto dharamāpramatto yānāpramatto khalu bodhisattvaḥ //",
  "SA20bsa030_u:msa_19.71_0": "vimānalajjāstanudoṣalajja amarṣalajjaḥ parihāṇilajjaḥ /",
  "SA20bsa030_u:msa_19.71_1": "viśāla[visāra]lajjastanudṛṣṭilajjaḥ yānānyalajjaḥ khalu bodhisattvaḥ //",
  "SA20bsa030_u:msa_19.72_0": "ihāpi cāmutra upekṣaṇena saṃskārayogena vibhutvalābhaiḥ /",
  "SA20bsa030_u:msa_19.72_1": "śamopa[samaupa]deśena mahāphalena anugrahe vartati bodhisattvaḥ //",
  "SA20bsa030_u:msa_19.73_0": "bodhisatvo mahāsatvo dhīmāṃścaivottamadyutiḥ /",
  "SA20bsa030_u:msa_19.73_1": "jinaputro jinādhāro vijetātha jināṅkuraḥ //",
  "SA20bsa030_u:msa_19.74_0": "vikrāntaḥ paramāścaryaḥ sārthavāho mahāyaśāḥ /",
  "SA20bsa030_u:msa_19.74_1": "kṛpāluśca mahāpuṇya īśvaro dhārmikastathā //",
  "SA20bsa030_u:msa_19.75_0": "sutatvabodhaiḥ sumahārthabodhaiḥ sarvāva[rtha]bodhairapi nityabodhaiḥ /",
  "SA20bsa030_u:msa_19.75_1": "upāyabodhaiśca viśeṣaṇena tenocyate hetuna bodhisatvaḥ //",
  "SA20bsa030_u:msa_19.76_0": "ātmānubodhāttanudṛṣṭibodhādvicitravijñaptivibodhataśca /",
  "SA20bsa030_u:msa_19.76_1": "sarvasya cābhūtavikalpabodhāttenocyate hetuna bodhisatvaḥ //",
  "SA20bsa030_u:msa_19.77_0": "abodhabodhādanubodhabodhādabhāvabodhātprabhavānubodhāt /",
  "SA20bsa030_u:msa_19.77_1": "abodhabodhapratibodhataśca tenocyate hetuna bodhisattvaḥ //",
  "SA20bsa030_u:102_0": "anarthabodhātparamārthabodhātsarvāva[rtha]bodhātsakalārthabodhāt /",
  "SA20bsa030_u:msa_19.78_0": "boddhavyabodhāśrayabodhabodhāttenocyate hetuna bodhisattvaḥ //",
  "SA20bsa030_u:msa_19.79_0": "niṣpannabodhātpadabodhataśca garbhānubodhāt kramadarśanasya /",
  "SA20bsa030_u:msa_19.79_1": "bodhādbhṛśaṃ saṃśayahānibodhāt tenocyate hetuna bodhisattvaḥ //",
  "SA20bsa030_u:msa_19.80_0": "lābhī hyalābhī dhīsaṃsthitaśca boddhānuboddhā pratideśakaśca /",
  "SA20bsa030_u:msa_19.80_1": "nirjalpabuddhirhatamānamānī hyapakkasaṃpakkamatiśca dhīmān //",
  "SA20bsa030_u:103_0": "mahāyānasūtrālaṃkāre guṇādhikāraḥ [ekonaviṃśatitamaḥ?] samāptaḥ",
  "SA20bsa030_u:105_0": "viṃśatitamaḥekaviṃśatitamaścādhikāraḥ",
  "SA20bsa030_u:106_0": "liṅgavibhāge dvau ślokau",
  "SA20bsa030_u:msa_20.1_0": "anukampā priyākhyānaṃ dhīratā muktahastatā /",
  "SA20bsa030_u:msa_20.1_1": "gambhīrasaṃdhinirmokṣo liṅgānyetāni dhīmatāṃ //",
  "SA20bsa030_u:msa_20.2_0": "parigrahe 'dhimuktyāptāvakhede dvayasaṃgrahe /",
  "SA20bsa030_u:msa_20.2_1": "āśayācca prayogācca vijñeyaṃ liṅgapañcakaṃ //",
  "SA20bsa030_u:msa_20.3_0": "bodhisatvā hi satataṃ bhavantaścakravartinaḥ /",
  "SA20bsa030_u:msa_20.3_1": "prakurvanti hi satvārthaṃ gṛhiṇaḥ sarvajanmasu //",
  "SA20bsa030_u:msa_20.4_0": "ādānalabdhā pravrajyā dharmatopagatā parā /",
  "SA20bsa030_u:msa_20.4_1": "nidarśikā ca pravrajayā dhīmatāṃ sarvabhūmiṣu //",
  "SA20bsa030_u:msa_20.5_0": "aprameyairguṇairyuktaḥ pakṣaḥ pravrajitasya tu /",
  "SA20bsa030_u:msa_20.5_1": "gṛhiṇo bodhisatvāddhi yatistasmādviśiṣyate //",
  "SA20bsa030_u:msa_20.6_0": "paratreṣṭaphalecchā ca śubhavṛttāvihaiva ca /",
  "SA20bsa030_u:msa_20.6_1": "nirvāṇecchā ca dhīrāṇāṃ satveṣvāśaya iṣyate /",
  "SA20bsa030_u:msa_20.6_2": "aśuddhaśca viśuddhaśca suviśuddhaḥ sarvabhūmiṣu //",
  "SA20bsa030_u:msa_20.7_0": "praṇidhānātsamāccittādādhipatyātparigrahaḥ /",
  "SA20bsa030_u:msa_20.7_1": "gaṇasya karṣaṇatvācca dhīmatāṃ sarvabhūmiṣu //",
  "SA20bsa030_u:msa_20.8_0": "karmaṇaścādhipatyena praṇidhānasya cāparā /",
  "SA20bsa030_u:msa_20.8_1": "samādheśca vibhutvasya cotpattirdhīmatāṃ matā //",
  "SA20bsa030_u:msa_20.9_0": "lakṣaṇātpudgagalācchikṣāskandhaniṣpattiliṅgataḥ /",
  "SA20bsa030_u:msa_20.9_1": "nirukteḥ prāptitaścaiva vihāro bhūmireva ca //",
  "SA20bsa030_u:msa_20.10_0": "śūnyatā paramātmasya karmānāśe vyavasthitiḥ /",
  "SA20bsa030_u:msa_20.10_1": "vihṛtya sasukhairdhyānairjanma kāme tataḥ param //",
  "SA20bsa030_u:msa_20.11_0": "tataśca bodhipakṣāṇāṃ saṃsāre pariṇāmanā /",
  "SA20bsa030_u:msa_20.11_1": "vinā ca cittasaṃkleśaṃ satvānāṃ paripācanā //",
  "SA20bsa030_u:msa_20.12_0": "upapattau ca saṃcitya saṃkleśasyānurakṣaṇā /",
  "SA20bsa030_u:msa_20.12_1": "ekāyanapathaśliṣṭā 'nimittaikāntikaḥ pathaḥ //",
  "SA20bsa030_u:msa_20.13_0": "animitte 'pyanābhogaḥ kṣetrasya ca viśodhanā /",
  "SA20bsa030_u:msa_20.13_1": "satvapākasya niṣpattirjāyate ca tataḥ param //",
  "SA20bsa030_u:msa_20.14_0": "samādhidhāraṇīnāṃ ca bodheścaiva viśuddhatā /",
  "SA20bsa030_u:msa_20.14_1": "etasmācca vyavasthānādvijñeyaṃ bhūmilakṣaṇam //",
  "SA20bsa030_u:msa_20.15_0": "viśuddhadṛṣṭiḥ suviśuddhaśīlaḥ samāhito dharmavibhūtamānaḥ /",
  "SA20bsa030_u:msa_20.15_1": "saṃtānasaṃkleśaviśuddhibhede nirmāṇa ekakṣaṇalabdhabuddhiḥ //",
  "SA20bsa030_u:msa_20.16_0": "upekṣakaḥ kṣetraviśodhakaśca syātsatvapāke kuśalo maharddhiḥ /",
  "SA20bsa030_u:msa_20.16_1": "saṃpūrṇakāyaśca nidarśane ca śakto 'bhiṣiktaḥ khalu bodhisatvaḥ //",
  "SA20bsa030_u:msa_20.17_0": "dharmatāṃ pratividhyeha adhiśīle 'nuśikṣaṇe /",
  "SA20bsa030_u:msa_20.17_1": "adhicitte 'pyadhiprajñe prajñā tu dvayagocarā //",
  "SA20bsa030_u:msa_20.18_0": "dharmatatvaṃ tadajñānajñānādyā vṛttireva ca /",
  "SA20bsa030_u:msa_20.18_1": "prajñāyā gocarastasmād dvibhūmau tadvyavasthitiḥ //",
  "SA20bsa030_u:msa_20.19_0": "śikṣāṇāṃ bhāvanāyāśca phalamanyaccaturvidham /",
  "SA20bsa030_u:msa_20.19_1": "animittasasaṃskāro vihāraḥ prathamaṃ phalam //",
  "SA20bsa030_u:msa_20.20_0": "sa evānabhisaṃskāro dvitīyaṃ phalamiṣyate /",
  "SA20bsa030_u:msa_20.20_1": "kṣetraśuddhiśca satvānāṃ pākaniṣpattireva ca //",
  "SA20bsa030_u:msa_20.21_0": "samādhidhāraṇīnāṃ ca niṣpattiḥ paramaṃ phalaṃ /",
  "SA20bsa030_u:msa_20.21_1": "caturvidhaṃ phalaṃ hyetat caturbhūmisamāśritam //",
  "SA20bsa030_u:msa_20.22_0": "dharmatāṃ pratividhyeha śīlaskandhasya śodhanā /",
  "SA20bsa030_u:msa_20.22_1": "samādhiprajñāskandhasya tata ūrdhvaṃ viśodhanā //",
  "SA20bsa030_u:msa_20.23_0": "vimuktimuktijñānasya tadanyāsu viśodhanā /",
  "SA20bsa030_u:msa_20.23_1": "caturvidhādāvaraṇāt pratighātāvṛterapi //",
  "SA20bsa030_u:msa_20.24_0": "aniṣpannāśca niṣpannā vijñeyāḥ sarvabhūmayaḥ /",
  "SA20bsa030_u:msa_20.24_1": "niṣpannā apyaniṣpannā niṣpannāśca punarmatāḥ //",
  "SA20bsa030_u:msa_20.25_0": "niṣpattirvijñeyā yathāvyavasthānamanasikāreṇa /",
  "SA20bsa030_u:msa_20.25_1": "tatkalpanatājñānādavikalpanayā ca tasyaiva //",
  "SA20bsa030_u:msa_20.26_0": "bhāvanā api niṣpattiracintyaṃ sarvabhūmiṣu /",
  "SA20bsa030_u:msa_20.26_1": "pratyātmavedanīyatvāt buddhānāṃ viṣayādapi //",
  "SA20bsa030_u:msa_20.27_0": "adhimuktirhi sarvatra sālokā liṅgamiṣyate /",
  "SA20bsa030_u:msa_20.27_1": "alīnatvamadīnatvamaparapratyayātmatā //",
  "SA20bsa030_u:msa_20.28_0": "prativedhaśca sarvatra sarvatra samacittatā /",
  "SA20bsa030_u:msa_20.28_1": "aneyānunayopāyajñānaṃ maṇḍalajanma ca //",
  "SA20bsa030_u:msa_20.29_0": "nācchando na ca lubdhahrasvahṛdayo na krodhano nālaso nāmaitrīkarūṇāśayo na kumatiḥ kalpairvikalpairhataḥ /",
  "SA20bsa030_u:msa_20.29_1": "no vikṣiptamatiḥ sukhairna ca hato duḥkhairna vā [vyā]vartate satyaṃ mitramupāśritaḥ śrutaparaḥ pūjāparaḥ śāstari /",
  "SA20bsa030_u:107_0": "sarvaṃ puṇyasamuccayaṃ suvipulaṃ kṛtvānyasādhāraṇaṃ saṃbodhau pariṇāmayatyaharaharyo hyuttamopāyavit /",
  "SA20bsa030_u:msa_20.30_0": "jātaḥ svāyatane sadā śubhakaraḥ krīḍatyabhijñāguṇaiḥ sarveṣāmuparisthito guṇanidhirjñeyaḥ sa buddhātmanaḥ /",
  "SA20bsa030_u:msa_20.31_0": "śamathe vipaśyanāyāṃ ca dvayapañcātmako mataḥ /",
  "SA20bsa030_u:msa_20.31_1": "dhīmatāmanuśaṃso hi sarvathā sarvabhūmiṣu //",
  "SA20bsa030_u:msa_20.32_0": "paśyatāṃ bodhimāsannāṃ satvārthasya ca sādhanaṃ /",
  "SA20bsa030_u:msa_20.32_1": "tīvra utpadyate modo muditā tena kathyate //",
  "SA20bsa030_u:msa_20.33_0": "dauḥ śīlyābhogavaimalyādvimalā bhūmirucyate /",
  "SA20bsa030_u:msa_20.33_1": "mahādharmāvabhāsasya karaṇācca prabhākarī //",
  "SA20bsa030_u:msa_20.34_0": "arcirbhūtā yato dharmā bodhipakṣāḥ pradāhakāḥ /",
  "SA20bsa030_u:msa_20.34_1": "arciṣmatīti tadyogātsā bhūmirdvayadāhataḥ //",
  "SA20bsa030_u:msa_20.35_0": "satvānāṃ paripākaśca svacittasya ca rakṣaṇā /",
  "SA20bsa030_u:msa_20.35_1": "dhīmadbhirjīyate duḥkhaṃ durjayā tena kathyate //",
  "SA20bsa030_u:msa_20.36_0": "ābhimukhyād dvyasyeha saṃsārasyāpi nirvṛteḥ /",
  "SA20bsa030_u:msa_20.36_1": "uktā hyabhimukhī bhūmiḥ prajñāpāramitāśrayāt //",
  "SA20bsa030_u:msa_20.37_0": "ekāyanapathaśleṣādbhūmirdūraṃgamā matā /",
  "SA20bsa030_u:msa_20.37_1": "dvyasaṃjñāvicalanādacalā ca nirucyate //",
  "SA20bsa030_u:msa_20.38_0": "pratisaṃvinmatisādhutvādbhūmiḥ sādhumati matā /",
  "SA20bsa030_u:msa_20.38_1": "dharmameghā dvayavyāpterdharmākāśasya meghavat //",
  "SA20bsa030_u:msa_20.39_0": "vividhe śubhanirhāre ratyā viharaṇātsadā /",
  "SA20bsa030_u:msa_20.39_1": "sarvatra bodhisatvānāṃ vihārabhūmayo matāḥ //",
  "SA20bsa030_u:msa_20.40_0": "bhūyo bhūyo 'mitāsvāsu ūrdhvaṃgamanayogataḥ /",
  "SA20bsa030_u:msa_20.40_1": "bhūtāmitābhayārthāya ta eveṣṭā hi bhūmayaḥ //",
  "SA20bsa030_u:msa_20.41_0": "bhūmilābhe[bho]'dhimukteśca cariteṣu ca vartanāt /",
  "SA20bsa030_u:msa_20.41_1": "prativedhācca bhūmīnāṃ niṣpatteśca caturvidhaḥ //",
  "SA20bsa030_u:msa_20.42_0": "mahāyāne 'dhimuktānāṃ hīnayāne ca dehināṃ /",
  "SA20bsa030_u:msa_20.42_1": "dvayorāvarjanārthāya vinayāya ca deśitāḥ /",
  "SA20bsa030_u:msa_20.42_2": "caryāścatasro dhīrāṇāṃ yathāsūtrānusārataḥ //",
  "SA20bsa030_u:msa_20.43_0": "anukampakasatveṣu saṃyogavigamāśaya /",
  "SA20bsa030_u:msa_20.43_1": "aviyogāśaya saukhyahitāśaya namo 'stute //",
  "SA20bsa030_u:msa_20.44_0": "sarvāvaraṇanirmukta sarvalokābhibhū mune /",
  "SA20bsa030_u:msa_20.44_1": "jñānena jñeyaṃ vyāptaṃ te muktacitta namo 'stute //",
  "SA20bsa030_u:msa_20.45_0": "aśeṣaṃ sarvasatvānāṃ sarvakleśavināśaka /",
  "SA20bsa030_u:msa_20.45_1": "kleśaprahāraka kliṣṭasānukrośa namo 'stute //",
  "SA20bsa030_u:msa_20.46_0": "anābhoga nirāsaṅga avyāghāta samāhita /",
  "SA20bsa030_u:msa_20.46_1": "sadaiva sarvapraśnānāṃ visarjaka namo 'stu te //",
  "SA20bsa030_u:msa_20.47_0": "āśraye 'thāśrite deśye vākye jñāne ca deśike /",
  "SA20bsa030_u:msa_20.47_1": "avyāhatamate nityaṃ sudeśika namo 'stute //",
  "SA20bsa030_u:msa_20.48_0": "upetya vacanaisteṣāṃ carijña āgatau gatau /",
  "SA20bsa030_u:msa_20.48_1": "niḥ sāre caiva satvānāṃ svavavāda namo 'stu te //",
  "SA20bsa030_u:msa_20.49_0": "satpauruṣyaṃ prapadyante tvāṃ dṛṣṭvā sarvadehinaḥ /",
  "SA20bsa030_u:msa_20.49_1": "dṛṣṭamātrātprasādasya vidhāyaka namo 'stu te //",
  "SA20bsa030_u:msa_20.50_0": "ādānasthānasaṃtyāganirmāṇapariṇāmane /",
  "SA20bsa030_u:msa_20.50_1": "samādhijñānavaśitāmanuprāpta namo 'stu te //",
  "SA20bsa030_u:msa_20.51_0": "upāye śaraṇe śuddhau satvānāṃ vipravādane /",
  "SA20bsa030_u:msa_20.51_1": "mahāyāne ca niryāṇe mārabhañja namo 'stu te //",
  "SA20bsa030_u:msa_20.52_0": "jñānaprahāṇaniryāṇavighnakārakadeśika /",
  "SA20bsa030_u:msa_20.52_1": "svaparārthe 'nyatīrthyānāṃ nirādhṛṣya namo 'stu te //",
  "SA20bsa030_u:msa_20.53_0": "vi[ni]gṛhyavaktā parṣatsu dvyasaṃkleśavarjita /",
  "SA20bsa030_u:msa_20.53_1": "nirārakṣa asaṃmoṣa gaṇakarṣa namo 'stu te //",
  "SA20bsa030_u:msa_20.54_0": "cāre vihāre sarvatra nāstyasarvajñaceṣṭitaṃ /",
  "SA20bsa030_u:msa_20.54_1": "sarvadā tava sarvajña bhūtārthika namo 'stu te //",
  "SA20bsa030_u:msa_20.55_0": "sarvasattvārthakṛtyeṣu kālaṃ tvaṃ nātivartase /",
  "SA20bsa030_u:msa_20.55_1": "abandhyakṛtya satatamasaṃmoṣaḥ namo 'stu te //",
  "SA20bsa030_u:msa_20.56_0": "sarvalokamahorātraṃ ṣaṭkṛtvaḥ pratyavekṣase /",
  "SA20bsa030_u:msa_20.56_1": "mahākaruṇayā yukta hitāśaya namo 'stu te //",
  "SA20bsa030_u:msa_20.57_0": "cāreṇādhigamenāpi jñānenāpi ca karmaṇā /",
  "SA20bsa030_u:msa_20.57_1": "sarvaśrāvakapratyekabuddhottama namo 'stu te //",
  "SA20bsa030_u:msa_20.58_0": "tribhiḥ kāyairmahābodhiṃ sarvākārāmupāgata /",
  "SA20bsa030_u:msa_20.58_1": "sarvatra sarvasatvānāṃ kāṅkṣāchida namo 'stu te //",
  "SA20bsa030_u:msa_20.59_0": "niravagraha nirdoṣa niṣkāluṣyānavasthita /",
  "SA20bsa030_u:msa_20.59_1": "āniṅkṣya sarvadharmeṣu niṣprapañca namo 'stu te //",
  "SA20bsa030_u:msa_20.60_0": "niṣpannaparamārthoṃ 'si sarvabhūmiviniḥsṛtaḥ /",
  "SA20bsa030_u:msa_20.60_1": "sarvasatvāgratāṃ prāptaḥ sarvasatvavimocakaḥ //",
  "SA20bsa030_u:msa_20.61_0": "akṣayairasamairyukto guṇairlokeṣu dṛśyase /",
  "SA20bsa030_u:msa_20.61_1": "maṇḍaleṣvapyadṛśyaśca sarvathā devamānuṣaiḥ //",
  "SA20bsa030_u:108_0": "mahāyānasūtrālaṃkāreṣu vyavadātasamayamahābodhisatvabhāṣite caryāpratiṣṭhādhikāro nāmaikaviṃśatitamo 'dhikāraḥ",
  "SA20bsa030_u:109_0": "samāptaśca mahāyānasūtrālaṃkāra iti"
}