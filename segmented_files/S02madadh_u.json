{
  "S02madadh_u:0_0": "Mahādaṇḍadhāraṇīśītavatī",
  "S02madadh_u:1_0": "[0] [siddham] namaḥ sarvabuddhabodhisattvebhyaḥ /",
  "S02madadh_u:2_0": "[1] evaṃ mayā śrutam ekasmin samaye bhagavān rājagṛhe viharati sma /",
  "S02madadh_u:2_1": "śītavane mahāśmaśāne iṅghikāyatanapratyuddeśe /",
  "S02madadh_u:2_2": "tatrāyuṣmān rāhulo 'tīva viheṭhyate devagrahair nāgagrahair yakṣagrahai rākṣasagrahaiḥ kinnaragrahair garuḍagrahair mahoragagrahair manuṣyagrahair amanuṣyagrahaiḥ pretagrahair bhūtagrahaiḥ piśācagrahaiḥ kumbhāṇḍagrahair dvīpibhiḥ kākair ulūkaiḥ kīṭaiḥ sarīsṛpaiṛ anyaiś ca manuṣyāmanuṣyaiḥ sattvaiḥ /",
  "S02madadh_u:3_0": "[2] athāyuṣmān rāhulo yena bhagavāṃs tenopasaṃkrānta upasaṃkramya bhagavataḥ pādau śirasābhivanditvā bhagavantaṃ tripradakṣiṇīkṛtya bhagavataḥ purato rudann aśrūṇi pravartayati sma /",
  "S02madadh_u:4_0": "[3] atha bhagavān jānann eva rāhulam āmantrayate sma /",
  "S02madadh_u:4_1": "kiṃ tvaṃ rāhula mama purataḥ sthitvā aśrūṇi pravartayasi /",
  "S02madadh_u:4_2": "evam ukte āyuṣmān rāhulo bhagavantam etad avocat /",
  "S02madadh_u:4_3": "ihāhaṃ bhagavan rājagṛhe viharāmi /",
  "S02madadh_u:4_4": "śītavane mahāśmaśāne iṅghikāyatanapratyuddeśe /",
  "S02madadh_u:4_5": "so 'haṃ bhagavaṃs tatra viheṭhye devagrahair nāgagrahair yakṣagrahai rākṣasagrahaiḥ kinnaragrahair garuḍagrahair mahoragagrahair manuṣyagrahair amanuṣyagrahaiḥ pretagrahair bhūtagrahaiḥ piśācagrahaiḥ kumbhāṇḍagrahair dvīpibhiḥ kākair ulūkaiḥ kīṭaiḥ sarīsṛpair anyaiś ca manuṣyāmanuṣyaiḥ sattvair iti /",
  "S02madadh_u:5_0": "[4] atha khalu bhagavān āyuṣmantaṃ rāhulam āmantrayate sma /",
  "S02madadh_u:5_1": "udgṛhṇa tvaṃ rāhula imāṃ mahādaṇḍadhāraṇīṃ vidyām /",
  "S02madadh_u:5_2": "catasṛṇāṃ parṣadāṃ rakṣāvaraṇaguptaye bhikṣūṇāṃ bhikṣuṇīnām upāsakānām upāsikānāṃ ca dīrgharātram arthāya hitāya sukhāya bhaviṣyati /",
  "S02madadh_u:6_0": "[5] tadyathā / aṅgā / vaṅgā / bhaṅgā / varaṅgā / saṃsārataraṅgā / sāsadaṅgā / bhaṅgā / jesurā / ekatarā / ara vīrā / tara vīrā / kara vīrā / kara kara vīrā / indrā / indrakisarā / haṃsā / haṃsakisarā / picimalā / mahākiccā / viheṭhikā / kālucchikā / aṅgodarā / jayā / jayālikā / velā / elā / cintāli / cili cili / hili hili / sumati / vasumati / culu naṭṭe / culu culu naṭṭe / culu nāḍi / kunāḍi / hārīṭaki / kārīṭaki / gauri / gandhāri / caṇḍāli / mātaṅgi / dharaṇi dhāraṇi / uṣṭrapālike / kaca kārike / cala nāṭike / kākalike / lalamati / rakṣamati / varākule / manmate utpale / kara vīre / tara vīre / tara tara vīre / kuru vīre / kuru kuru vīre / curu vīre / curu curu vīre / mahāvīre / iramati / varamati / rakṣamati / sarvārthasādhani / paramārthasādhani / apratihate / indro rājā / yamo rājā / varuṇo rājā / kubero rājā / manasvī rājā / vāsukī rājā / daṇḍāgnī rājā / brahmā sahasrādhipatī rājā / buddho bhagavān dharmasvāmī rājā /",
  "S02madadh_u:6_1": "anuttaro lokānukampakaḥ / mama sarvasattvānāṃ ca rakṣāṃ kurvantu /",
  "S02madadh_u:6_2": "paritrāṇaṃ parigrahaṃ paripālanaṃ śāntiṃ svastyayanaṃ daṇḍaparihāraṃ śastraparihāraṃ viṣadūṣaṇaṃ viṣanāśanaṃ sīmābandhaṃ dharaṇībandhaṃ ca kurvantu /",
  "S02madadh_u:6_3": "jīvatu varṣaśataṃ paśyatu śaradāṃ śatam /",
  "S02madadh_u:7_0": "[6] tadyathā / balavati / varamati / talamati / lakṣamati / rakṣamati / huru huru / phuru phuru / cara cara / khara khara / khuru khuru / mati mati / bhūmicaṇḍe / kālikeṭi / akisalā / pīne / sāmalate / hūle sthūle / sthūlaśikhare / jaya sthūle / jaya naṭṭe / cala nāsi / culu nāsi / vāgbandhani / virohaṇi / solohite / aṇḍare / paṇḍare / karāle / kinnare / keyūre / ketumati / bhūtaṃgame / bhūtamati / dhanye / maṅgalye / mahābalalohitamūle / acalacaṇḍe / dhuraṃdharā / jayālike / jayā / gorohaṇi / curu curu / rundha rundha / dhuru dhuru / khuru khuru / khurumati / bandhumati / dhuraṃdhare / dhare dhare / vidhare vimati / viṣkambhaṇi / nāśani vināśani / bandhani / mokṣaṇi / mocani / mohani / bhāvani / śodhani / saṃśodhani viśodhani / saṃkhiraṇi / saṃchindani / sādhu turumāṇe / hara hara bandhumati / hiri hiri / khiri khiri / kharali / huru huru / piṅgale / namo 'stu buddhānāṃ bhagavatāṃ svāhā /",
  "S02madadh_u:8_0": "[7] asyāṃ khalu rāhula mahādaṇḍadhāraṇyāṃ vidyāyām antaśo 'ṣṭottaraśatapadānāṃ sūtraṃ granthiṃ baddhāyāṃ hastena dhāryamāṇāyāṃ kaṇṭhena dhāryamāṇāyāṃ samantād yojanaśatasya rakṣā kṛtā bhaviṣyati /",
  "S02madadh_u:8_1": "gandhair vā puṣpair vā mudrābhir vā naiva manuṣyo vāmanuṣyo vābhibhaviṣyati /",
  "S02madadh_u:8_2": "na viṣaṃ na śastraṃ na rogo na jvaro na prajvaro na vidyāmantro na vetāḍaḥ /",
  "S02madadh_u:8_3": "na vyādhau nāgnau na viṣodakena kālaṃ kariṣyati /",
  "S02madadh_u:8_4": "vidyāmantraprayogānāṃ ca sarveṣāṃ sādhuprayuktānāṃ ca bandhanī /",
  "S02madadh_u:8_5": "parabandhānāṃ ca pramocanī / sarvarogaśokavighnavināśanakarī /",
  "S02madadh_u:8_6": "saptadhāsya sphuṭen mūrdhā arjakasyeva mañjarī /",
  "S02madadh_u:8_7": "vajrapāṇiś cāsya mahāyakṣasenāpatir vajreṇādīptena samprajvālitena ekajvālībhūtena dhyāyitvā mūrdhānaṃ sphoṭayet /",
  "S02madadh_u:8_8": "catvāraś ca mahārājāno 'yomayena cakreṇa kṣuradhārāprahāreṇa vināśayeyuḥ /",
  "S02madadh_u:8_9": "tasmād yakṣalokāc cyavanaṃ bhavet /",
  "S02madadh_u:8_10": "aḍakavatyāṃ rājadhānyāṃ na labhate vāsam /",
  "S02madadh_u:9_0": "[8] asyāṃ khalu rāhula mahādaṇḍadhāraṇyāṃ vidyāyāṃ sakṛtparivartitāyāṃ rājacaurodakāgniviṣaśastrāṭavīkāntāraparvatadurgamadhyagataḥ sarvabhayebhyaḥ pratimucyate /",
  "S02madadh_u:9_1": "iyaṃ khalu mahādaṇḍadhāraṇīvidyā ekanavatigaṅgānadīvālikāsamair buddhair bhāṣitā bhāṣyate bhāṣiṣyate ca siddhā paramasiddhā sarvadevanāgayakṣagandharvāsuragaruḍakinnaramahoragābhir vanditā sarvajanagaṇaparivṛtā /",
  "S02madadh_u:9_2": "sarvabhayopadraveṣu mama sarvasattvānāṃ ca śivam ārogyaṃ bhavatu /",
  "S02madadh_u:10_0": "[9] idam avocad bhagavān āttamanā āyuṣmān rāhulo bhagavato bhāṣitam abhyanandann iti /",
  "S02madadh_u:11_0": "[10] āryamahādaṇḍadhāraṇīśītavatī samāptā /"
}