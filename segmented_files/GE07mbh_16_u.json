{
  "GE07mbh_16_u:0": "16,000.000*0001_01 nārāyaṇaṃ namaskṛtya naraṃ caiva narottamam",
  "GE07mbh_16_u:1": "16,000.000*0001_02 devīṃ sarasvatīṃ caiva tato jayam udīrayet",
  "GE07mbh_16_u:2": "16,001.001 vaiśaṃpāyana uvāca",
  "GE07mbh_16_u:3": "16,001.001a ṣaṭtriṃśe tv atha saṃprāpte varṣe kauravanandanaḥ",
  "GE07mbh_16_u:4": "16,001.001c dadarśa viparītāni nimittāni yudhiṣṭhiraḥ",
  "GE07mbh_16_u:5": "16,001.002a vavur vātāḥ sanirghātā rūkṣāḥ śarkaravarṣiṇaḥ",
  "GE07mbh_16_u:6": "16,001.002c apasavyāni śakunā maṇḍalāni pracakrire",
  "GE07mbh_16_u:7": "16,001.003a pratyagūhur mahānadyo diśo nīhārasaṃvṛtāḥ",
  "GE07mbh_16_u:8": "16,001.003c ulkāś cāṅgāravarṣiṇyaḥ prapetur gaganād bhuvi",
  "GE07mbh_16_u:9": "16,001.004a ādityo rajasā rājan samavacchannamaṇḍalaḥ",
  "GE07mbh_16_u:10": "16,001.004c viraśmir udaye nityaṃ kabandhaiḥ samadṛśyata",
  "GE07mbh_16_u:11": "16,001.005a pariveṣāś ca dṛśyante dāruṇāḥ candrasūryayoḥ",
  "GE07mbh_16_u:12": "16,001.005c trivarṇāḥ śyāmarūkṣāntās tathā bhasmāruṇaprabhāḥ",
  "GE07mbh_16_u:13": "16,001.006a ete cānye ca bahava utpātā bhayaśaṃsinaḥ",
  "GE07mbh_16_u:14": "16,001.006c dṛśyante 'har aho rājan hṛdayodvegakārakāḥ",
  "GE07mbh_16_u:15": "16,001.006d*0002_01 dṛśyante jagato nāthe divam āroḍhum icchati",
  "GE07mbh_16_u:16": "16,001.006d*0003_01 yasya prasādād dharmo 'yaṃ kṛte yadvat kalāv api",
  "GE07mbh_16_u:17": "16,001.006d*0003_02 pāṇḍavās tu mahābhāgā yuktās tu yaśasānaghāḥ",
  "GE07mbh_16_u:18": "16,001.007a kasya cit tv atha kālasya kururājo yudhiṣṭhiraḥ",
  "GE07mbh_16_u:19": "16,001.007c śuśrāva vṛṣṇicakrasya mausale kadanaṃ kṛtam",
  "GE07mbh_16_u:20": "16,001.008a vimuktaṃ vāsudevaṃ ca śrutvā rāmaṃ ca pāṇḍavaḥ",
  "GE07mbh_16_u:21": "16,001.008c samānīyābravīd bhrātṝn kiṃ kariṣyāma ity uta",
  "GE07mbh_16_u:22": "16,001.009a parasparaṃ samāsādya brahmadaṇḍabalātkṛtān",
  "GE07mbh_16_u:23": "16,001.009c vṛṣṇīn vinaṣṭāṃs te śrutvā vyathitāḥ pāṇḍavābhavan",
  "GE07mbh_16_u:24": "16,001.010a nidhanaṃ vāsudevasya samudrasyeva śoṣaṇam",
  "GE07mbh_16_u:25": "16,001.010c vīrā na śraddadhus tasya vināśaṃ śārṅgadhanvanaḥ",
  "GE07mbh_16_u:26": "16,001.011a mausalaṃ te pariśrutya duḥkhaśokasamanvitāḥ",
  "GE07mbh_16_u:27": "16,001.011c viṣaṇṇā hatasaṃkalpāḥ pāṇḍavāḥ samupāviśan",
  "GE07mbh_16_u:28": "16,002.001 janamejaya uvāca",
  "GE07mbh_16_u:29": "16,002.001a kathaṃ vinaṣṭā bhagavann andhakā vṛṣṇibhiḥ saha",
  "GE07mbh_16_u:30": "16,002.001c paśyato vāsudevasya bhojāś caiva mahārathāḥ",
  "GE07mbh_16_u:31": "16,002.001d*0004_01 etad bhavantaṃ pṛcchāmi saṃmānyābhipraṇamya ca",
  "GE07mbh_16_u:32": "16,002.002 vaiśaṃpāyana uvāca",
  "GE07mbh_16_u:33": "16,002.002a ṣaṭtriṃśe 'tha tato varṣe vṛṣṇīnām anayo mahān",
  "GE07mbh_16_u:34": "16,002.002c anyonyaṃ musalais te tu nijaghnuḥ kālacoditāḥ",
  "GE07mbh_16_u:35": "16,002.003 janamejaya uvāca",
  "GE07mbh_16_u:36": "16,002.003a kenānuśaptās te vīrāḥ kṣayaṃ vṛṣṇyandhakā yayuḥ",
  "GE07mbh_16_u:37": "16,002.003c bhojāś ca dvijavarya tvaṃ vistareṇa vadasva me",
  "GE07mbh_16_u:38": "16,002.004 vaiśaṃpāyana uvāca",
  "GE07mbh_16_u:39": "16,002.004a viśvāmitraṃ ca kaṇvaṃ ca nāradaṃ ca tapodhanam",
  "GE07mbh_16_u:40": "16,002.004c sāraṇapramukhā vīrā dadṛśur dvārakāgatān",
  "GE07mbh_16_u:41": "16,002.005a te vai sāmbaṃ puraskṛtya bhūṣayitvā striyaṃ yathā",
  "GE07mbh_16_u:42": "16,002.005c abruvann upasaṃgamya daivadaṇḍanipīḍitāḥ",
  "GE07mbh_16_u:43": "16,002.006a iyaṃ strī putrakāmasya babhror amitatejasaḥ",
  "GE07mbh_16_u:44": "16,002.006c ṛṣayaḥ sādhu jānīta kim iyaṃ janayiṣyati",
  "GE07mbh_16_u:45": "16,002.007a ity uktās te tadā rājan vipralambhapradharṣitāḥ",
  "GE07mbh_16_u:46": "16,002.007c pratyabruvaṃs tān munayo yat tac chṛṇu narādhipa",
  "GE07mbh_16_u:47": "16,002.008a vṛṣṇyandhakavināśāya musalaṃ ghoram āyasam",
  "GE07mbh_16_u:48": "16,002.008c vāsudevasya dāyādaḥ sāmbo 'yaṃ janayiṣyati",
  "GE07mbh_16_u:49": "16,002.009a yena yūyaṃ sudurvṛttā nṛśaṃsā jātamanyavaḥ",
  "GE07mbh_16_u:50": "16,002.009c ucchettāraḥ kulaṃ kṛtsnam ṛte rāmajanārdanau",
  "GE07mbh_16_u:51": "16,002.010a samudraṃ yāsyati śrīmāṃs tyaktvā dehaṃ halāyudhaḥ",
  "GE07mbh_16_u:52": "16,002.010c jarā kṛṣṇaṃ mahātmānaṃ śayānaṃ bhuvi bhetsyati",
  "GE07mbh_16_u:53": "16,002.011a ity abruvanta te rājan pralabdhās tair durātmabhiḥ",
  "GE07mbh_16_u:54": "16,002.011c munayaḥ krodharaktākṣāḥ samīkṣyātha parasparam",
  "GE07mbh_16_u:55": "16,002.012a tathoktvā munayas te tu tataḥ keśavam abhyayuḥ",
  "GE07mbh_16_u:56": "16,002.013a athābravīt tadā vṛṣṇīñ śrutvaivaṃ madhusūdanaḥ",
  "GE07mbh_16_u:57": "16,002.013c antajño matimāṃs tasya bhavitavyaṃ tatheti tān",
  "GE07mbh_16_u:58": "16,002.014a evam uktvā hṛṣīkeśaḥ praviveśa punar gṛhān",
  "GE07mbh_16_u:59": "16,002.014c kṛtāntam anyathā naicchat kartuṃ sa jagataḥ prabhuḥ",
  "GE07mbh_16_u:60": "16,002.015a śvobhūte 'tha tataḥ sāmbo musalaṃ tad asūta vai",
  "GE07mbh_16_u:61": "16,002.015b*0005_01 yena vṛṣṇyandhakakule puruṣā bhasmasāt kṛtāḥ",
  "GE07mbh_16_u:62": "16,002.015c vṛṣṇyandhakavināśāya kiṃkarapratimaṃ mahat",
  "GE07mbh_16_u:63": "16,002.016a prasūtaṃ śāpajaṃ ghoraṃ tac ca rājñe nyavedayan",
  "GE07mbh_16_u:64": "16,002.016c viṣaṇṇarūpas tad rājā sūkṣmaṃ cūrṇam akārayat",
  "GE07mbh_16_u:65": "16,002.017a prākṣipan sāgare tac ca puruṣā rājaśāsanāt",
  "GE07mbh_16_u:66": "16,002.017b*0006_01 tac cūrṇaṃ sāgare cāpi prākṣipan puruṣā nṛpa",
  "GE07mbh_16_u:67": "16,002.017b*0007_01 jajñe sāve[va?]rakāś cūrṇaṃ prakḷptaṃ tair mahodadhau",
  "GE07mbh_16_u:68": "16,002.017c aghoṣayaṃś ca nagare vacanād āhukasya ca",
  "GE07mbh_16_u:69": "16,002.017d*0008_01 janārdanasya rāmasya babhroś caiva mahātmanaḥ",
  "GE07mbh_16_u:70": "16,002.018a adya prabhṛti sarveṣu vṛṣṇyandhakagṛheṣv iha",
  "GE07mbh_16_u:71": "16,002.018c surāsavo na kartavyaḥ sarvair nagaravāsibhiḥ",
  "GE07mbh_16_u:72": "16,002.019a yaś ca no 'viditaṃ kuryāt peyaṃ kaś cin naraḥ kva cit",
  "GE07mbh_16_u:73": "16,002.019c jīvan sa śūlam ārohet svayaṃ kṛtvā sabāndhavaḥ",
  "GE07mbh_16_u:74": "16,002.020a tato rājabhayāt sarve niyamaṃ cakrire tadā",
  "GE07mbh_16_u:75": "16,002.020c narāḥ śāsanam ājñāya tasya rājño mahātmanaḥ",
  "GE07mbh_16_u:76": "16,003.001 vaiśaṃpāyana uvāca",
  "GE07mbh_16_u:77": "16,003.001a evaṃ prayatamānānāṃ vṛṣṇīnām andhakaiḥ saha",
  "GE07mbh_16_u:78": "16,003.001c kālo gṛhāṇi sarveṣāṃ paricakrāma nityaśaḥ",
  "GE07mbh_16_u:79": "16,003.002a karālo vikaṭo muṇḍaḥ puruṣaḥ kṛṣṇapiṅgalaḥ",
  "GE07mbh_16_u:80": "16,003.002b*0009_01 karaṭo muṇḍaḥ puruṣaḥ kṛṣṇapiṅgalalocanaḥ",
  "GE07mbh_16_u:81": "16,003.002b*0010_01 samūhini mahāketur japāpuṣpāvataṃsakaḥ",
  "GE07mbh_16_u:82": "16,003.002b*0010_02 kṛkalāsavāhanagaḥ kākapakṣavibhūṣaṇaḥ",
  "GE07mbh_16_u:83": "16,003.002c gṛhāṇy avekṣya vṛṣṇīnāṃ nādṛśyata punaḥ kva cit",
  "GE07mbh_16_u:84": "16,003.002d*0011_01 tam aghnanta maheṣvāsāḥ śaraiḥ śatasahasraśaḥ",
  "GE07mbh_16_u:85": "16,003.002d*0011_02 na cāśakyata veddhuṃ sa sarvabhūtātyayas tadā",
  "GE07mbh_16_u:86": "16,003.003a utpedire mahāvātā dāruṇāś cā dine dine",
  "GE07mbh_16_u:87": "16,003.003c vṛṣṇyandhakavināśāya bahavo romaharṣaṇāḥ",
  "GE07mbh_16_u:88": "16,003.004a vivṛddhamūṣakā rathyā vibhinnamaṇikās tathā",
  "GE07mbh_16_u:89": "16,003.004b*0012_01 keśā nakhāś ca suptānām adyante mūṣakair niśi",
  "GE07mbh_16_u:90": "16,003.004c cīcīkūcīti vāśyantyaḥ sārikā vṛṣṇiveśmasu",
  "GE07mbh_16_u:91": "16,003.004e nopaśāmyati śabdaś ca sa divārātram eva hi",
  "GE07mbh_16_u:92": "16,003.005a anukurvann ulūkānāṃ sārasā virutaṃ tathā",
  "GE07mbh_16_u:93": "16,003.005c ajāḥ śivānāṃ ca rutam anvakurvata bhārata",
  "GE07mbh_16_u:94": "16,003.006a pāṇḍurā raktapādāś ca vihagāḥ kālacoditāḥ",
  "GE07mbh_16_u:95": "16,003.006c vṛṣṇyandhakānāṃ geheṣu kapotā vyacaraṃs tadā",
  "GE07mbh_16_u:96": "16,003.007a vyajāyanta kharā goṣu karabhāśvatarīṣu ca",
  "GE07mbh_16_u:97": "16,003.007c śunīṣv api biḍālāś ca mūṣakā nakulīṣu ca",
  "GE07mbh_16_u:98": "16,003.008a nāpatrapanta pāpāni kurvanto vṛṣṇayas tadā",
  "GE07mbh_16_u:99": "16,003.008c prādviṣan brāhmaṇāṃś cāpi pitṝn devāṃs tathaiva ca",
  "GE07mbh_16_u:100": "16,003.009a gurūṃś cāpy avamanyanta na tu rāmajanārdanau",
  "GE07mbh_16_u:101": "16,003.009c patnyaḥ patīn vyuccaranta patnīś ca patayas tathā",
  "GE07mbh_16_u:102": "16,003.010a vibhāvasuḥ prajvalito vāmaṃ viparivartate",
  "GE07mbh_16_u:103": "16,003.010c nīlalohitamāñjiṣṭhā visṛjann arciṣaḥ pṛthak",
  "GE07mbh_16_u:104": "16,003.011a udayāstamane nityaṃ puryāṃ tasyāṃ divākaraḥ",
  "GE07mbh_16_u:105": "16,003.011c vyadṛśyatāsakṛt puṃbhiḥ kabandhaiḥ parivāritaḥ",
  "GE07mbh_16_u:106": "16,003.012a mahānaseṣu siddhe 'nne saṃskṛte 'tīva bhārata",
  "GE07mbh_16_u:107": "16,003.012c āhāryamāṇe kṛmayo vyadṛśyanta narādhipa",
  "GE07mbh_16_u:108": "16,003.013a puṇyāhe vācyamāne ca japatsu ca mahātmasu",
  "GE07mbh_16_u:109": "16,003.013b*0013_01 aśrūyanta śunāṃ śabdāḥ sarvataḥ karṇavedhakāḥ",
  "GE07mbh_16_u:110": "16,003.013c abhidhāvantaḥ śrūyante na cādṛśyata kaś cana",
  "GE07mbh_16_u:111": "16,003.014a parasparaṃ ca nakṣatraṃ hanyamānaṃ punaḥ punaḥ",
  "GE07mbh_16_u:112": "16,003.014c grahair apaśyan sarve te nātmanas tu kathaṃ cana",
  "GE07mbh_16_u:113": "16,003.015a nadantaṃ pāñcajanyaṃ ca vṛṣṇyandhakaniveśane",
  "GE07mbh_16_u:114": "16,003.015c samantāt pratyavāśyanta rāsabhā dāruṇasvarāḥ",
  "GE07mbh_16_u:115": "16,003.016a evaṃ paśyan hṛṣīkeśaḥ saṃprāptaṃ kālaparyayam",
  "GE07mbh_16_u:116": "16,003.016c trayodaśyām amāvāsyāṃ tāṃ dṛṣṭvā prābravīd idam",
  "GE07mbh_16_u:117": "16,003.017a caturdaśī pañcadaśī kṛteyaṃ rāhuṇā punaḥ",
  "GE07mbh_16_u:118": "16,003.017c tadā ca bhārate yuddhe prāptā cādya kṣayāya naḥ",
  "GE07mbh_16_u:119": "16,003.018a vimṛśann eva kālaṃ taṃ paricintya janārdanaḥ",
  "GE07mbh_16_u:120": "16,003.018c mene prāptaṃ sa ṣaṭtriṃśaṃ varṣaṃ vai keśisūdanaḥ",
  "GE07mbh_16_u:121": "16,003.019a putraśokābhisaṃtaptā gāndhārī hatabāndhavā",
  "GE07mbh_16_u:122": "16,003.019c yad anuvyājahārārtā tad idaṃ samupāgatam",
  "GE07mbh_16_u:123": "16,003.020a idaṃ ca tad anuprāptam abravīd yad yudhiṣṭhiraḥ",
  "GE07mbh_16_u:124": "16,003.020c purā vyūḍheṣv anīkeṣu dṛṣṭvotpātān sudāruṇān",
  "GE07mbh_16_u:125": "16,003.020d*0014_01 puṇyadānapradāc cāpi śāntimohāc ca kevalāt",
  "GE07mbh_16_u:126": "16,003.020d*0014_02 puṇyakarmaprayogāc ca nānyac chreyo bhaved iti",
  "GE07mbh_16_u:127": "16,003.021a ity uktvā vāsudevas tu cikīrṣan satyam eva tat",
  "GE07mbh_16_u:128": "16,003.021c ājñāpayām āsa tadā tīrthayātrām ariṃdama",
  "GE07mbh_16_u:129": "16,003.022a aghoṣayanta puruṣās tatra keśavaśāsanāt",
  "GE07mbh_16_u:130": "16,003.022c tīrthayātrā samudre vaḥ kāryeti puruṣarṣabhāḥ",
  "GE07mbh_16_u:131": "16,004.001 vaiśaṃpāyana uvāca",
  "GE07mbh_16_u:132": "16,004.001a kālī strī pāṇḍurair dantaiḥ praviśya hasatī niśi",
  "GE07mbh_16_u:133": "16,004.001c striyaḥ svapneṣu muṣṇantī dvārakāṃ paridhāvati",
  "GE07mbh_16_u:134": "16,004.001d*0015_01 agnihotraniketeṣu vāstumadhyeṣu veśmasu",
  "GE07mbh_16_u:135": "16,004.001d*0015_02 vṛṣṇyandhakān akhādanta svapne gṛdhrā bhayānakāḥ",
  "GE07mbh_16_u:136": "16,004.001d*0016_01 kurvanto bhīṣaṇān nādān karālāś cāpy asaṃgatāḥ",
  "GE07mbh_16_u:137": "16,004.001d*0016_02 tathā dviśiraso raudrāś caturbāhava eva ca",
  "GE07mbh_16_u:138": "16,004.001d*0016_03 strīṇāṃ garbheṣu jāyante rākṣasā guhyakās tathā",
  "GE07mbh_16_u:139": "16,004.002a alaṃkārāś ca chatraṃ ca dhvajāś ca kavacāni ca",
  "GE07mbh_16_u:140": "16,004.002c hriyamāṇāny adṛśyanta rakṣobhiḥ subhayānakaiḥ",
  "GE07mbh_16_u:141": "16,004.003a tac cāgnidattaṃ kṛṣṇasya vajranābham ayasmayam",
  "GE07mbh_16_u:142": "16,004.003c divam ācakrame cakraṃ vṛṣṇīnāṃ paśyatāṃ tadā",
  "GE07mbh_16_u:143": "16,004.004a yuktaṃ rathaṃ divyam ādityavarṇaṃ; hayāharan paśyato dārukasya",
  "GE07mbh_16_u:144": "16,004.004c te sāgarasyopariṣṭhād avartan; manojavāś caturo vājimukhyāḥ",
  "GE07mbh_16_u:145": "16,004.005a tālaḥ suparṇaś ca mahādhvajau tau; supūjitau rāmajanārdanābhyām",
  "GE07mbh_16_u:146": "16,004.005c uccair jahrur apsaraso divāniśaṃ; vācaś cocur gamyatāṃ tīrthayātrā",
  "GE07mbh_16_u:147": "16,004.005d*0017_01 bhagavaddarśanasparśasnehair vitatabhoginām",
  "GE07mbh_16_u:148": "16,004.005d*0017_02 divaḥ praveśanārthaṃ te vimānair divam āyayuḥ",
  "GE07mbh_16_u:149": "16,004.006a tato jigamiṣantas te vṛṣṇyandhakamahārathāḥ",
  "GE07mbh_16_u:150": "16,004.006c sāntaḥpurās tadā tīrthayātrām aicchan nararṣabhāḥ",
  "GE07mbh_16_u:151": "16,004.007a tato bhojyaṃ ca bhakṣyaṃ ca peyaṃ cāndhakavṛṣṇayaḥ",
  "GE07mbh_16_u:152": "16,004.007c bahu nānāvidhaṃ cakrur madyaṃ māṃsam anekaśaḥ",
  "GE07mbh_16_u:153": "16,004.008a tataḥ sīdhuṣu saktāś ca niryayur nagarād bahiḥ",
  "GE07mbh_16_u:154": "16,004.008c yānair aśvair gajaiś caiva śrīmantas tigmatejasaḥ",
  "GE07mbh_16_u:155": "16,004.009a tataḥ prabhāse nyavasan yathoddeśaṃ yathāgṛham",
  "GE07mbh_16_u:156": "16,004.009c prabhūtabhakṣyapeyās te sadārā yādavās tadā",
  "GE07mbh_16_u:157": "16,004.010a niviṣṭāṃs tān niśamyātha samudrānte sa yogavit",
  "GE07mbh_16_u:158": "16,004.010c jagāmāmantrya tān vīrān uddhavo 'rthaviśāradaḥ",
  "GE07mbh_16_u:159": "16,004.011a taṃ prasthitaṃ mahātmānam abhivādya kṛtāñjalim",
  "GE07mbh_16_u:160": "16,004.011c jānan vināśaṃ vṛṣṇīnāṃ naicchad vārayituṃ hariḥ",
  "GE07mbh_16_u:161": "16,004.012a tataḥ kālaparītās te vṛṣṇyandhakamahārathāḥ",
  "GE07mbh_16_u:162": "16,004.012c apaśyann uddhavaṃ yāntaṃ tejasāvṛtya rodasī",
  "GE07mbh_16_u:163": "16,004.013a brāhmaṇārtheṣu yat siddham annaṃ teṣāṃ mahātmanām",
  "GE07mbh_16_u:164": "16,004.013c tad vānarebhyaḥ pradaduḥ surāgandhasamanvitam",
  "GE07mbh_16_u:165": "16,004.014a tatas tūryaśatākīrṇaṃ naṭanartakasaṃkulam",
  "GE07mbh_16_u:166": "16,004.014c prāvartata mahāpānaṃ prabhāse tigmatejasām",
  "GE07mbh_16_u:167": "16,004.015a kṛṣṇasya saṃnidhau rāmaḥ sahitaḥ kṛtavarmaṇā",
  "GE07mbh_16_u:168": "16,004.015c apibad yuyudhānaś ca gado babhrus tathaiva ca",
  "GE07mbh_16_u:169": "16,004.016a tataḥ pariṣado madhye yuyudhāno madotkaṭaḥ",
  "GE07mbh_16_u:170": "16,004.016c abravīt kṛtavarmāṇam avahasyāvamanya ca",
  "GE07mbh_16_u:171": "16,004.017a kaḥ kṣatriyo manyamānaḥ suptān hanyān mṛtān iva",
  "GE07mbh_16_u:172": "16,004.017c na tan mṛṣyanti hārdikya yādavā yat tvayā kṛtam",
  "GE07mbh_16_u:173": "16,004.017d*0018_01 na tan mṛṣyati hārdikyo yad avocat tadā ruṣā",
  "GE07mbh_16_u:174": "16,004.018a ity ukte yuyudhānena pūjayām āsa tad vacaḥ",
  "GE07mbh_16_u:175": "16,004.018c pradyumno rathināṃ śreṣṭho hārdikyam avamanya ca",
  "GE07mbh_16_u:176": "16,004.019a tataḥ paramasaṃkruddhaḥ kṛtavarmā tam abravīt",
  "GE07mbh_16_u:177": "16,004.019c nirdiśann iva sāvajñaṃ tadā savyena pāṇinā",
  "GE07mbh_16_u:178": "16,004.020a bhūriśravāś chinnabāhur yuddhe prāyagatas tvayā",
  "GE07mbh_16_u:179": "16,004.020c vadhena sunṛśaṃsena kathaṃ vīreṇa pātitaḥ",
  "GE07mbh_16_u:180": "16,004.021a iti tasya vacaḥ śrutvā keśavaḥ paravīrahā",
  "GE07mbh_16_u:181": "16,004.021c tiryak saroṣayā dṛṣṭyā vīkṣāṃ cakre sa manyumān",
  "GE07mbh_16_u:182": "16,004.022a maṇiḥ syamantakaś caiva yaḥ sa satrājito 'bhavat",
  "GE07mbh_16_u:183": "16,004.022c tāṃ kathāṃ smārayām āsa sātyakir madhusūdanam",
  "GE07mbh_16_u:184": "16,004.023a tac chrutvā keśavasyāṅkam agamad rudatī tadā",
  "GE07mbh_16_u:185": "16,004.023c satyabhāmā prakupitā kopayantī janārdanam",
  "GE07mbh_16_u:186": "16,004.024a tata utthāya sakrodhaḥ sātyakir vākyam abravīt",
  "GE07mbh_16_u:187": "16,004.024c pañcānāṃ draupadeyānāṃ dhṛṣṭadyumnaśikhaṇḍinoḥ",
  "GE07mbh_16_u:188": "16,004.025a eṣa gacchāmi padavīṃ satyena ca tathā śape",
  "GE07mbh_16_u:189": "16,004.025c sauptike ye ca nihatāḥ suptānena durātmanā",
  "GE07mbh_16_u:190": "16,004.026a droṇaputrasahāyena pāpena kṛtavarmaṇā",
  "GE07mbh_16_u:191": "16,004.026c samāptam āyur asyādya yaśaś cāpi sumadhyame",
  "GE07mbh_16_u:192": "16,004.027a itīdam uktvā khaḍgena keśavasya samīpataḥ",
  "GE07mbh_16_u:193": "16,004.027c abhidrutya śiraḥ kruddhaś ciccheda kṛtavarmaṇaḥ",
  "GE07mbh_16_u:194": "16,004.028a tathānyān api nighnantaṃ yuyudhānaṃ samantataḥ",
  "GE07mbh_16_u:195": "16,004.028c abhyadhāvad dhṛṣīkeśo vinivārayiṣus tadā",
  "GE07mbh_16_u:196": "16,004.029a ekībhūtās tataḥ sarve kālaparyāyacoditāḥ",
  "GE07mbh_16_u:197": "16,004.029c bhojāndhakā mahārāja śaineyaṃ paryavārayan",
  "GE07mbh_16_u:198": "16,004.030a tān dṛṣṭvā patatas tūrṇam abhikruddhāñ janārdanaḥ",
  "GE07mbh_16_u:199": "16,004.030c na cukrodha mahātejā jānan kālasya paryayam",
  "GE07mbh_16_u:200": "16,004.031a te tu pānamadāviṣṭāś coditāś caiva manyunā",
  "GE07mbh_16_u:201": "16,004.031c yuyudhānam athābhyaghnann ucchiṣṭair bhājanais tadā",
  "GE07mbh_16_u:202": "16,004.032a hanyamāne tu śaineye kruddho rukmiṇinandanaḥ",
  "GE07mbh_16_u:203": "16,004.032c tadantaram upādhāvan mokṣayiṣyañ śineḥ sutam",
  "GE07mbh_16_u:204": "16,004.033a sa bhojaiḥ saha saṃyuktaḥ sātyakiś cāndhakaiḥ saha",
  "GE07mbh_16_u:205": "16,004.033b*0019_01 vyāyacchamānau tau vīrau bāhudraviṇaśālinau",
  "GE07mbh_16_u:206": "16,004.033c bahutvān nihatau tatra ubhau kṛṣṇasya paśyataḥ",
  "GE07mbh_16_u:207": "16,004.034a hataṃ dṛṣṭvā tu śaineyaṃ putraṃ ca yadunandanaḥ",
  "GE07mbh_16_u:208": "16,004.034c erakāṇāṃ tadā muṣṭiṃ kopāj jagrāha keśavaḥ",
  "GE07mbh_16_u:209": "16,004.035a tad abhūn musalaṃ ghoraṃ vajrakalpam ayomayam",
  "GE07mbh_16_u:210": "16,004.035c jaghāna tena kṛṣṇas tān ye 'sya pramukhato 'bhavan",
  "GE07mbh_16_u:211": "16,004.036a tato 'ndhakāś ca bhojāś ca śaineyā vṛṣṇayas tathā",
  "GE07mbh_16_u:212": "16,004.036c jaghnur anyonyam ākrande musalaiḥ kālacoditāḥ",
  "GE07mbh_16_u:213": "16,004.037a yas teṣām erakāṃ kaś cij jagrāha ruṣito nṛpa",
  "GE07mbh_16_u:214": "16,004.037c vajrabhūteva sā rājann adṛśyata tadā vibho",
  "GE07mbh_16_u:215": "16,004.038a tṛṇaṃ ca musalībhūtam api tatra vyadṛśyata",
  "GE07mbh_16_u:216": "16,004.038c brahmadaṇḍakṛtaṃ sarvam iti tad viddhi pārthiva",
  "GE07mbh_16_u:217": "16,004.039a āvidhyāvidhya te rājan prakṣipanti sma yat tṛṇam",
  "GE07mbh_16_u:218": "16,004.039c tad vajrabhūtaṃ musalaṃ vyadṛśyata tadā dṛḍham",
  "GE07mbh_16_u:219": "16,004.040a avadhīt pitaraṃ putraḥ pitā putraṃ ca bhārata",
  "GE07mbh_16_u:220": "16,004.040c mattāḥ paripatanti sma pothayantaḥ parasparam",
  "GE07mbh_16_u:221": "16,004.041a pataṃgā iva cāgnau te nyapatan kukurāndhakāḥ",
  "GE07mbh_16_u:222": "16,004.041c nāsīt palāyane buddhir vadhyamānasya kasya cit",
  "GE07mbh_16_u:223": "16,004.042a taṃ tu paśyan mahābāhur jānan kālasya paryayam",
  "GE07mbh_16_u:224": "16,004.042c musalaṃ samavaṣṭabhya tasthau sa madhusūdanaḥ",
  "GE07mbh_16_u:225": "16,004.043a sāmbaṃ ca nihataṃ dṛṣṭvā cārudeṣṇaṃ ca mādhavaḥ",
  "GE07mbh_16_u:226": "16,004.043c pradyumnaṃ cāniruddhaṃ ca tataś cukrodha bhārata",
  "GE07mbh_16_u:227": "16,004.044a gadaṃ vīkṣya śayānaṃ ca bhṛśaṃ kopasamanvitaḥ",
  "GE07mbh_16_u:228": "16,004.044c sa niḥśeṣaṃ tadā cakre śārṅgacakragadādharaḥ",
  "GE07mbh_16_u:229": "16,004.045a taṃ nighnantaṃ mahātejā babhruḥ parapuraṃjayaḥ",
  "GE07mbh_16_u:230": "16,004.045c dārukaś caiva dāśārham ūcatur yan nibodha tat",
  "GE07mbh_16_u:231": "16,004.046a bhagavan saṃhṛtaṃ sarvaṃ tvayā bhūyiṣṭham acyuta",
  "GE07mbh_16_u:232": "16,004.046c rāmasya padam anviccha tatra gacchāma yatra saḥ",
  "GE07mbh_16_u:233": "16,005.001 vaiśaṃpāyana uvāca",
  "GE07mbh_16_u:234": "16,005.001a tato yayur dārukaḥ keśavaś ca; babhruś ca rāmasya padaṃ patantaḥ",
  "GE07mbh_16_u:235": "16,005.001c athāpaśyan rāmam anantavīryaṃ; vṛkṣe sthitaṃ cintayānaṃ vivikte",
  "GE07mbh_16_u:236": "16,005.002a tataḥ samāsādya mahānubhāvaḥ; kṛṣṇas tadā dārukam anvaśāsat",
  "GE07mbh_16_u:237": "16,005.002c gatvā kurūñ śīghram imaṃ mahāntaṃ; pārthāya śaṃsasva vadhaṃ yadūnām",
  "GE07mbh_16_u:238": "16,005.003a tato 'rjunaḥ kṣipram ihopayātu; śrutvā mṛtān yādavān brahmaśāpāt",
  "GE07mbh_16_u:239": "16,005.003c ity evam uktaḥ sa yayau rathena; kurūṃs tadā dāruko naṣṭacetāḥ",
  "GE07mbh_16_u:240": "16,005.004a tato gate dāruke keśavo 'tha; dṛṣṭvāntike babhrum uvāca vākyam",
  "GE07mbh_16_u:241": "16,005.004c striyo bhavān rakṣatu yātu śīghraṃ; naitā hiṃsyur dasyavo vittalobhāt",
  "GE07mbh_16_u:242": "16,005.005a sa prasthitaḥ keśavenānuśiṣṭo; madāturo jñātivadhārditaś ca",
  "GE07mbh_16_u:243": "16,005.005c taṃ vai yāntaṃ saṃnidhau keśavasya; tvarantam ekaṃ sahasaiva babhrum",
  "GE07mbh_16_u:244": "16,005.005e brahmānuśaptam avadhīn mahad vai; kūṭonmuktaṃ musalaṃ lubdhakasya",
  "GE07mbh_16_u:245": "16,005.006a tato dṛṣṭvā nihataṃ babhrum āha; kṛṣṇo vākyaṃ bhrātaram agrajaṃ tu",
  "GE07mbh_16_u:246": "16,005.006c ihaiva tvaṃ māṃ pratīkṣasva rāma; yāvat striyo jñātivaśāḥ karomi",
  "GE07mbh_16_u:247": "16,005.007a tataḥ purīṃ dvāravatīṃ praviśya; janārdanaḥ pitaraṃ prāha vākyam",
  "GE07mbh_16_u:248": "16,005.007c striyo bhavān rakṣatu naḥ samagrā; dhanaṃjayasyāgamanaṃ pratīkṣan",
  "GE07mbh_16_u:249": "16,005.007e rāmo vanānte pratipālayan mām; āste 'dyāhaṃ tena samāgamiṣye",
  "GE07mbh_16_u:250": "16,005.008a dṛṣṭaṃ mayedaṃ nidhanaṃ yadūnāṃ; rājñāṃ ca pūrvaṃ kurupuṃgavānām",
  "GE07mbh_16_u:251": "16,005.008c nāhaṃ vinā yadubhir yādavānāṃ; purīm imāṃ draṣṭum ihādya śaktaḥ",
  "GE07mbh_16_u:252": "16,005.009a tapaś cariṣyāmi nibodha tan me; rāmeṇa sārdhaṃ vanam abhyupetya",
  "GE07mbh_16_u:253": "16,005.009c itīdam uktvā śirasāsya pādau; saṃspṛśya kṛṣṇas tvarito jagāma",
  "GE07mbh_16_u:254": "16,005.010a tato mahān ninadaḥ prādurāsīt; sastrīkumārasya purasya tasya",
  "GE07mbh_16_u:255": "16,005.010c athābravīt keśavaḥ saṃnivartya; śabdaṃ śrutvā yoṣitāṃ krośatīnām",
  "GE07mbh_16_u:256": "16,005.011a purīm imām eṣyati savyasācī; sa vo duḥkhān mocayitā narāgryaḥ",
  "GE07mbh_16_u:257": "16,005.011c tato gatvā keśavas taṃ dadarśa; rāmaṃ vane sthitam ekaṃ vivikte",
  "GE07mbh_16_u:258": "16,005.012a athāpaśyad yogayuktasya tasya; nāgaṃ mukhān niḥsarantaṃ mahāntam",
  "GE07mbh_16_u:259": "16,005.012c śvetaṃ yayau sa tataḥ prekṣyamāṇo; mahārṇavo yena mahānubhāvaḥ",
  "GE07mbh_16_u:260": "16,005.012d*0021_01 śveto yayau cāpi mahānubhāvo",
  "GE07mbh_16_u:261": "16,005.012d*0021_02 mahārṇavaṃ yena tam īkṣamāṇaḥ",
  "GE07mbh_16_u:262": "16,005.013a sahasraśīrṣaḥ parvatābhogavarṣmā; raktānanaḥ svāṃ tanuṃ tāṃ vimucya",
  "GE07mbh_16_u:263": "16,005.013b*0022_01 saṃdṛśya taṃ sāgarāntaṃ viśantaṃ",
  "GE07mbh_16_u:264": "16,005.013c samyak ca taṃ sāgaraḥ pratyagṛhṇān; nāgā divyāḥ saritaś caiva puṇyāḥ",
  "GE07mbh_16_u:265": "16,005.014a karkoṭako vāsukis takṣakaś ca; pṛthuśravā varuṇaḥ kuñjaraś ca",
  "GE07mbh_16_u:266": "16,005.014c miśrī śaṅkhaḥ kumudaḥ puṇḍarīkas; tathā nāgo dhṛtarāṣṭro mahātmā",
  "GE07mbh_16_u:267": "16,005.015a hrādaḥ krāthaḥ śitikaṇṭho 'gratejās; tathā nāgau cakramandātiṣaṇḍau",
  "GE07mbh_16_u:268": "16,005.015c nāgaśreṣṭho durmukhaś cāmbarīṣaḥ; svayaṃ rājā varuṇaś cāpi rājan",
  "GE07mbh_16_u:269": "16,005.015e pratyudgamya svāgatenābhyanandaṃs; te 'pūjayaṃś cārghyapādyakriyābhiḥ",
  "GE07mbh_16_u:270": "16,005.015f*0023_01 samāgatās te naradevarūpair",
  "GE07mbh_16_u:271": "16,005.015f*0023_02 anandanta pūjayaṃś cādyadevam",
  "GE07mbh_16_u:272": "16,005.015f*0024_01 saṃkarṣaṇaṃ bhūdharaṃ śuddhabuddhim",
  "GE07mbh_16_u:273": "16,005.016a tato gate bhrātari vāsudevo; jānan sarvā gatayo divyadṛṣṭiḥ",
  "GE07mbh_16_u:274": "16,005.016c vane śūnye vicaraṃś cintayāno; bhūmau tataḥ saṃviveśāgryatejāḥ",
  "GE07mbh_16_u:275": "16,005.017a sarvaṃ hi tena prāk tadā vittam āsīd; gāndhāryā yad vākyam uktaḥ sa pūrvam",
  "GE07mbh_16_u:276": "16,005.017c durvāsasā pāyasocchiṣṭalipte; yac cāpy uktaṃ tac ca sasmāra kṛṣṇaḥ",
  "GE07mbh_16_u:277": "16,005.017d*0025_01 kulastrīṇāṃ suvratānāṃ gavāṃ ca",
  "GE07mbh_16_u:278": "16,005.017d*0025_02 dvijendrāṇāṃ balam ādāya dharme",
  "GE07mbh_16_u:279": "16,005.017d*0025_03 yonir devānāṃ varado brahmadevo",
  "GE07mbh_16_u:280": "16,005.017d*0025_04 govindākhyo vāsudevo 'tha nityaḥ",
  "GE07mbh_16_u:281": "16,005.018a sa cintayāno 'ndhakavṛṣṇināśaṃ; kurukṣayaṃ caiva mahānubhāvaḥ",
  "GE07mbh_16_u:282": "16,005.018c mene tataḥ saṃkramaṇasya kālaṃ; tataś cakārendriyasaṃnirodham",
  "GE07mbh_16_u:283": "16,005.018d*0026_01 yathā ca lokasthitipālanārthaṃ",
  "GE07mbh_16_u:284": "16,005.018d*0026_02 durvāsavākyapratipālanārtham",
  "GE07mbh_16_u:285": "16,005.018d*0026_03 devo 'pi saṃdehavimokṣahetor",
  "GE07mbh_16_u:286": "16,005.018d*0026_04 nimittam aicchat sakalārthatattvavit",
  "GE07mbh_16_u:287": "16,005.019a sa saṃniruddhendriyavāṅmanās tu; śiśye mahāyogam upetya kṛṣṇaḥ",
  "GE07mbh_16_u:288": "16,005.019c jarātha taṃ deśam upājagāma; lubdhas tadānīṃ mṛgalipsur ugraḥ",
  "GE07mbh_16_u:289": "16,005.020a sa keśavaṃ yogayuktaṃ śayānaṃ; mṛgāśaṅkī lubdhakaḥ sāyakena",
  "GE07mbh_16_u:290": "16,005.020c jarāvidhyat pādatale tvarāvāṃs; taṃ cābhitas taj jighṛkṣur jagāma",
  "GE07mbh_16_u:291": "16,005.020d*0027_01 kṛṣṇaṃ śayānaṃ sa vikṛṣya bāṇaṃ",
  "GE07mbh_16_u:292": "16,005.020d*0027_02 vivyādha pāde mṛgaśaṅkayā jarā",
  "GE07mbh_16_u:293": "16,005.020e athāpaśyat puruṣaṃ yogayuktaṃ; pītāmbaraṃ lubdhako 'nekabāhum",
  "GE07mbh_16_u:294": "16,005.021a matvātmānam aparāddhaṃ sa tasya; jagrāha pādau śirasā cārtarūpaḥ",
  "GE07mbh_16_u:295": "16,005.021c āśvāsayat taṃ mahātmā tadānīṃ; gacchann ūrdhvaṃ rodasī vyāpya lakṣmyā",
  "GE07mbh_16_u:296": "16,005.021c*0028_01 tathānutāpāt karmaṇo janmanaś ca",
  "GE07mbh_16_u:297": "16,005.021c*0028_02 dṛṣṭvā tathā devam anantavīryaṃ",
  "GE07mbh_16_u:298": "16,005.021c*0028_03 devaiḥ svargaṃ prāpitas tyaktadehaḥ",
  "GE07mbh_16_u:299": "16,005.021c*0028_04 gaṇair munīnāṃ pūjitas tatra kṛṣṇaḥ",
  "GE07mbh_16_u:300": "16,005.021d*0029_01 āśvāsayām āsa tataś ca kṛṣṇa",
  "GE07mbh_16_u:301": "16,005.021d*0029_02 ūrdhvaṃ gacchan vyāpya lokān svalakṣmyā",
  "GE07mbh_16_u:302": "16,005.021d*0030_01 taṃ yogayuktyā sahasā hi lakṣya",
  "GE07mbh_16_u:303": "16,005.022a divaṃ prāptaṃ vāsavo 'thāśvinau ca; rudrādityā vasavaś cātha viśve",
  "GE07mbh_16_u:304": "16,005.022c pratyudyayur munayaś cāpi siddhā; gandharvamukhyāś ca sahāpsarobhiḥ",
  "GE07mbh_16_u:305": "16,005.022d*0031_01 gandharvamukhyā uragāś caiva sarve",
  "GE07mbh_16_u:306": "16,005.022d*0031_02 pratuṣṭuvus tatra varāpsarobhiḥ",
  "GE07mbh_16_u:307": "16,005.023a tato rājan bhagavān ugratejā; nārāyaṇaḥ prabhavaś cāvyayaś ca",
  "GE07mbh_16_u:308": "16,005.023c yogācāryo rodasī vyāpya lakṣmyā; sthānaṃ prāpa svaṃ mahātmāprameyam",
  "GE07mbh_16_u:309": "16,005.024a tato devair ṛṣibhiś cāpi kṛṣṇaḥ; samāgataś cāraṇaiś caiva rājan",
  "GE07mbh_16_u:310": "16,005.024b*0032_01 tataḥ sameto madhusūdanas tair",
  "GE07mbh_16_u:311": "16,005.024b*0032_02 devaiḥ sarvair ṛṣibhiś cāraṇaiś ca",
  "GE07mbh_16_u:312": "16,005.024c gandharvāgryair apsarobhir varābhiḥ; siddhaiḥ sādhyaiś cānataiḥ pūjyamānaḥ",
  "GE07mbh_16_u:313": "16,005.025a te vai devāḥ pratyanandanta rājan; muniśreṣṭhā vāgbhir ānarcur īśam",
  "GE07mbh_16_u:314": "16,005.025b*0033_01 śivabrahmādyair lokapālaiḥ sametya",
  "GE07mbh_16_u:315": "16,005.025b*0033_02 saṃstūyamānaḥ surasiddhasaṃghaiḥ",
  "GE07mbh_16_u:316": "16,005.025c gandharvāś cāpy upatasthuḥ stuvantaḥ; prītyā cainaṃ puruhūto 'bhyanandat",
  "GE07mbh_16_u:317": "16,005.025d@001_0001 namo namas te bhagavañ śārṅgadhanvan",
  "GE07mbh_16_u:318": "16,005.025d@001_0002 dharmasthityā prādurāsīr dharāyām",
  "GE07mbh_16_u:319": "16,005.025d@001_0003 kaṃsākhyādīn devaśatrūṃś ca sarvān",
  "GE07mbh_16_u:320": "16,005.025d@001_0004 hatvā bhūmiḥ sthāpitā bhārataptā",
  "GE07mbh_16_u:321": "16,005.025d@001_0005 divyaṃ sthānam ajaraṃ cāprameyaṃ",
  "GE07mbh_16_u:322": "16,005.025d@001_0006 durvijñeyaṃ cāgamair gamyam agryam",
  "GE07mbh_16_u:323": "16,005.025d@001_0007 gaccha prabho rakṣa cārtiṃ prapannān",
  "GE07mbh_16_u:324": "16,005.025d@001_0008 kalpe kalpe jāyamāna svamūrtyā",
  "GE07mbh_16_u:325": "16,005.025d@001_0009 ity evam uktvā devasaṃgho 'nugamya",
  "GE07mbh_16_u:326": "16,005.025d@001_0010 śriyā yuktaṃ puṣpavṛṣṭyā vavarṣa",
  "GE07mbh_16_u:327": "16,005.025d@001_0011 vāṇī hy āsīt saṃśritā rūpiṇī sā",
  "GE07mbh_16_u:328": "16,005.025d@001_0012 bhānor madhye praviśa tvaṃ tu rājan",
  "GE07mbh_16_u:329": "16,005.025d@001_0013 bhujaiś caturbhiḥ samupetaṃ mamedaṃ",
  "GE07mbh_16_u:330": "16,005.025d@001_0014 rūpaṃ viśiṣṭaṃ divi saṃsthitaṃ ca",
  "GE07mbh_16_u:331": "16,005.025d@001_0015 bhūmau gataṃ pūjayatāprameyaṃ",
  "GE07mbh_16_u:332": "16,005.025d@001_0016 sadā hi tasmin nivasāmi devāḥ",
  "GE07mbh_16_u:333": "16,005.025d@001_0017 devā nivṛttās tat padaṃ nāpnuvanto",
  "GE07mbh_16_u:334": "16,005.025d@001_0018 buddhyā devaṃ saṃsmarantaḥ pratītāḥ",
  "GE07mbh_16_u:335": "16,005.025d@001_0019 brahmādyās te tadguṇān kīrtayantaḥ",
  "GE07mbh_16_u:336": "16,005.025d@001_0020 śubhāṃl lokān svān prapeduḥ surendrāḥ",
  "GE07mbh_16_u:337": "16,006.001 vaiśaṃpāyana uvāca",
  "GE07mbh_16_u:338": "16,006.001a dāruko 'pi kurūn gatvā dṛṣṭvā pārthān mahārathān",
  "GE07mbh_16_u:339": "16,006.001c ācaṣṭa mausale vṛṣṇīn anyonyenopasaṃhṛtān",
  "GE07mbh_16_u:340": "16,006.002a śrutvā vinaṣṭān vārṣṇeyān sabhojakukurāndhakān",
  "GE07mbh_16_u:341": "16,006.002c pāṇḍavāḥ śokasaṃtaptā vitrastamanaso 'bhavan",
  "GE07mbh_16_u:342": "16,006.003a tato 'rjunas tān āmantrya keśavasya priyaḥ sakhā",
  "GE07mbh_16_u:343": "16,006.003c prayayau mātulaṃ draṣṭuṃ nedam astīti cābravīt",
  "GE07mbh_16_u:344": "16,006.004a sa vṛṣṇinilayaṃ gatvā dārukeṇa saha prabho",
  "GE07mbh_16_u:345": "16,006.004c dadarśa dvārakāṃ vīro mṛtanāthām iva striyam",
  "GE07mbh_16_u:346": "16,006.005a yāḥ sma tā lokanāthena nāthavatyaḥ purābhavan",
  "GE07mbh_16_u:347": "16,006.005c tās tv anāthās tadā nāthaṃ pārthaṃ dṛṣṭvā vicukruśuḥ",
  "GE07mbh_16_u:348": "16,006.005d*0034_01 arjunaṃ tāḥ sma nāthaṃ ca dṛṣṭvānāthaṃ vicukruśuḥ",
  "GE07mbh_16_u:349": "16,006.006a ṣoḍaśastrīsahasrāṇi vāsudevaparigrahaḥ",
  "GE07mbh_16_u:350": "16,006.006c tāsām āsīn mahān nādo dṛṣṭvaivārjunam āgatam",
  "GE07mbh_16_u:351": "16,006.007a tās tu dṛṣṭvaiva kauravyo bāṣpeṇa pihito 'rjunaḥ",
  "GE07mbh_16_u:352": "16,006.007c hīnāḥ kṛṣṇena putraiś ca nāśakat so 'bhivīkṣitum",
  "GE07mbh_16_u:353": "16,006.008a tāṃ sa vṛṣṇyandhakajalāṃ hayamīnāṃ rathoḍupām",
  "GE07mbh_16_u:354": "16,006.008c vāditrarathaghoṣaughāṃ veśmatīrthamahāgrahām",
  "GE07mbh_16_u:355": "16,006.009a ratnaśaivalasaṃghāṭāṃ vajraprākāramālinīm",
  "GE07mbh_16_u:356": "16,006.009c rathyāsrotojalāvartāṃ catvarastimitahradām",
  "GE07mbh_16_u:357": "16,006.010a rāmakṛṣṇamahāgrāhāṃ dvārakāsaritaṃ tadā",
  "GE07mbh_16_u:358": "16,006.010c kālapāśagrahāṃ ghorāṃ nadīṃ vaitaraṇīm iva",
  "GE07mbh_16_u:359": "16,006.011a tāṃ dadarśārjuno dhīmān vihīnāṃ vṛṣṇipuṃgavaiḥ",
  "GE07mbh_16_u:360": "16,006.011c gataśriyaṃ nirānandāṃ padminīṃ śiśire yathā",
  "GE07mbh_16_u:361": "16,006.012a tāṃ dṛṣṭvā dvārakāṃ pārthas tāś ca kṛṣṇasya yoṣitaḥ",
  "GE07mbh_16_u:362": "16,006.012c sasvanaṃ bāṣpam utsṛjya nipapāta mahītale",
  "GE07mbh_16_u:363": "16,006.013a sātrājitī tataḥ satyā rukmiṇī ca viśāṃ pate",
  "GE07mbh_16_u:364": "16,006.013c abhipatya praruruduḥ parivārya dhanaṃjayam",
  "GE07mbh_16_u:365": "16,006.014a tatas tāḥ kāñcane pīṭhe samutthāyopaveśya ca",
  "GE07mbh_16_u:366": "16,006.014c abruvantyo mahātmānaṃ parivāryopatasthire",
  "GE07mbh_16_u:367": "16,006.015a tataḥ saṃstūya govindaṃ kathayitvā ca pāṇḍavaḥ",
  "GE07mbh_16_u:368": "16,006.015c āśvāsya tāḥ striyaś cāpi mātulaṃ draṣṭum abhyagāt",
  "GE07mbh_16_u:369": "16,007.001 vaiśaṃpāyana uvāca",
  "GE07mbh_16_u:370": "16,007.001a taṃ śayānaṃ mahātmānaṃ vīram ānakadundubhim",
  "GE07mbh_16_u:371": "16,007.001c putraśokābhisaṃtaptaṃ dadarśa kurupuṃgavaḥ",
  "GE07mbh_16_u:372": "16,007.002a tasyāśruparipūrṇākṣo vyūḍhorasko mahābhujaḥ",
  "GE07mbh_16_u:373": "16,007.002c ārtasyārtataraḥ pārthaḥ pādau jagrāha bhārata",
  "GE07mbh_16_u:374": "16,007.002d*0035_01 tasya mūrdhānam āghrātum iyeṣānakadundubhiḥ",
  "GE07mbh_16_u:375": "16,007.002d*0035_02 svasrīyasya mahābāhur na śaśāka ca śatruhan",
  "GE07mbh_16_u:376": "16,007.003a samāliṅgyārjunaṃ vṛddhaḥ sa bhujābhyāṃ mahābhujaḥ",
  "GE07mbh_16_u:377": "16,007.003c rudan putrān smaran sarvān vilalāpa suvihvalaḥ",
  "GE07mbh_16_u:378": "16,007.003e bhrātṝn putrāṃś ca pautrāṃś ca dauhitrāṃś ca sakhīn api",
  "GE07mbh_16_u:379": "16,007.004 vasudeva uvāca",
  "GE07mbh_16_u:380": "16,007.004a yair jitā bhūmipālāś ca daityāś ca śataśo 'rjuna",
  "GE07mbh_16_u:381": "16,007.004c tān dṛṣṭvā neha paśyāmi jīvāmy arjuna durmaraḥ",
  "GE07mbh_16_u:382": "16,007.005a yau tāv arjuna śiṣyau te priyau bahumatau sadā",
  "GE07mbh_16_u:383": "16,007.005c tayor apanayāt pārtha vṛṣṇayo nidhanaṃ gatāḥ",
  "GE07mbh_16_u:384": "16,007.006a yau tau vṛṣṇipravīrāṇāṃ dvāv evātirathau matau",
  "GE07mbh_16_u:385": "16,007.006c pradyumno yuyudhānaś ca kathayan katthase ca yau",
  "GE07mbh_16_u:386": "16,007.007a nityaṃ tvaṃ kuruśārdūla kṛṣṇaś ca mama putrakaḥ",
  "GE07mbh_16_u:387": "16,007.007c tāv ubhau vṛṣṇināśasya mukham āstāṃ dhanaṃjaya",
  "GE07mbh_16_u:388": "16,007.008a na tu garhāmi śaineyaṃ hārdikyaṃ cāham arjuna",
  "GE07mbh_16_u:389": "16,007.008c akrūraṃ raukmiṇeyaṃ ca śāpo hy evātra kāraṇam",
  "GE07mbh_16_u:390": "16,007.009a keśinaṃ yas tu kaṃsaṃ ca vikramya jagataḥ prabhuḥ",
  "GE07mbh_16_u:391": "16,007.009c videhāv akarot pārtha caidyaṃ ca balagarvitam",
  "GE07mbh_16_u:392": "16,007.010a naiṣādim ekalavyaṃ ca cakre kāliṅgamāgadhān",
  "GE07mbh_16_u:393": "16,007.010c gāndhārān kāśirājaṃ ca marubhūmau ca pārthivān",
  "GE07mbh_16_u:394": "16,007.011a prācyāṃś ca dākṣiṇātyāṃś ca pārvatīyāṃs tathā nṛpān",
  "GE07mbh_16_u:395": "16,007.011c so 'bhyupekṣitavān etam anayaṃ madhusūdanaḥ",
  "GE07mbh_16_u:396": "16,007.011d*0036_01 tvaṃ hi taṃ nāradaś caiva munayaś ca sanātanam",
  "GE07mbh_16_u:397": "16,007.011d*0036_02 govindaṃ paramaṃ devam abhijānīdhvam acyutam",
  "GE07mbh_16_u:398": "16,007.011d*0036_03 pratyapaśyac ca sa vibhur jñātikṣayam adhokṣajaḥ",
  "GE07mbh_16_u:399": "16,007.011d*0036_04 upaprekṣitavān nityaṃ svayaṃ sa mama putrakaḥ",
  "GE07mbh_16_u:400": "16,007.011d*0036_05 gāndhāryā vacanaṃ yat tad ṛṣīṇāṃ ca paraṃtapa",
  "GE07mbh_16_u:401": "16,007.011d*0036_06 tan nūnam anyathā kartuṃ naicchat sa jagataḥ prabhuḥ",
  "GE07mbh_16_u:402": "16,007.011d*0036_07 pratyakṣaṃ bhavataś cāpi tava pautraḥ paraṃtapa",
  "GE07mbh_16_u:403": "16,007.011d*0036_08 aśvatthāmnā hataś cāpi jīvitas tasya tejasā",
  "GE07mbh_16_u:404": "16,007.011d*0036_09 imāṃs tu naicchat svāñ jñātīn rakṣituṃ sa sakhā tava",
  "GE07mbh_16_u:405": "16,007.012a tataḥ putrāṃś ca pautrāṃś ca bhrātṝn atha sakhīn api",
  "GE07mbh_16_u:406": "16,007.012c śayānān nihatān dṛṣṭvā tato mām abravīd idam",
  "GE07mbh_16_u:407": "16,007.013a saṃprāpto 'dyāyam asyāntaḥ kulasya puruṣarṣabha",
  "GE07mbh_16_u:408": "16,007.013c āgamiṣyati bībhatsur imāṃ dvāravatīṃ purīm",
  "GE07mbh_16_u:409": "16,007.014a ākhyeyaṃ tasya yad vṛttaṃ vṛṣṇīnāṃ vaiśasaṃ mahat",
  "GE07mbh_16_u:410": "16,007.014c sa tu śrutvā mahātejā yadūnām anayaṃ prabho",
  "GE07mbh_16_u:411": "16,007.014e āgantā kṣipram eveha na me 'trāsti vicāraṇā",
  "GE07mbh_16_u:412": "16,007.015a yo 'haṃ tam arjunaṃ viddhi yo 'rjunaḥ so 'ham eva tu",
  "GE07mbh_16_u:413": "16,007.015b*0037_01 yathā jīvaṃ paraṃ brahma mahāvākyasya niścayāt",
  "GE07mbh_16_u:414": "16,007.015c yad brūyāt tat tathā kāryam iti budhyasva mādhava",
  "GE07mbh_16_u:415": "16,007.016a sa strīṣu prāptakālaṃ vaḥ pāṇḍavo bālakeṣu ca",
  "GE07mbh_16_u:416": "16,007.016c pratipatsyati bībhatsur bhavataś caurdhvadehikam",
  "GE07mbh_16_u:417": "16,007.017a imāṃ ca nagarīṃ sadyaḥ pratiyāte dhanaṃjaye",
  "GE07mbh_16_u:418": "16,007.017c prākārāṭṭālakopetāṃ samudraḥ plāvayiṣyati",
  "GE07mbh_16_u:419": "16,007.018a ahaṃ hi deśe kasmiṃś cit puṇye niyamam āsthitaḥ",
  "GE07mbh_16_u:420": "16,007.018c kālaṃ kartā sadya eva rāmeṇa saha dhīmatā",
  "GE07mbh_16_u:421": "16,007.019a evam uktvā hṛṣīkeśo mām acintyaparākramaḥ",
  "GE07mbh_16_u:422": "16,007.019c hitvā māṃ bālakaiḥ sārdhaṃ diśaṃ kām apy agāt prabhuḥ",
  "GE07mbh_16_u:423": "16,007.020a so 'haṃ tau ca mahātmānau cintayan bhrātarau tava",
  "GE07mbh_16_u:424": "16,007.020c ghoraṃ jñātivadhaṃ caiva na bhuñje śokakarśitaḥ",
  "GE07mbh_16_u:425": "16,007.021a na ca bhokṣye na jīviṣye diṣṭyā prāpto 'si pāṇḍava",
  "GE07mbh_16_u:426": "16,007.021c yad uktaṃ pārtha kṛṣṇena tat sarvam akhilaṃ kuru",
  "GE07mbh_16_u:427": "16,007.022a etat te pārtha rājyaṃ ca striyo ratnāni caiva ha",
  "GE07mbh_16_u:428": "16,007.022b*0038_01 prāpya vṛṣṇipravīreṇa yadubhiś caiva pālitaḥ",
  "GE07mbh_16_u:429": "16,007.022b*0038_02 tair hīnāṃ pṛthivīṃ draṣṭuṃ na ca śakṣyāmi phalguna",
  "GE07mbh_16_u:430": "16,007.022c iṣṭān prāṇān ahaṃ hīmāṃs tyakṣyāmi ripusūdana",
  "GE07mbh_16_u:431": "16,008.001 vaiśaṃpāyana uvāca",
  "GE07mbh_16_u:432": "16,008.001a evam uktaḥ sa bībhatsur mātulena paraṃtapaḥ",
  "GE07mbh_16_u:433": "16,008.001c durmanā dīnamanasaṃ vasudevam uvāca ha",
  "GE07mbh_16_u:434": "16,008.002a nāhaṃ vṛṣṇipravīreṇa madhubhiś caiva mātula",
  "GE07mbh_16_u:435": "16,008.002c vihīnāṃ pṛthivīṃ draṣṭuṃ śaktaś ciram iha prabho",
  "GE07mbh_16_u:436": "16,008.003a rājā ca bhīmasenaś ca sahadevaś ca pāṇḍavaḥ",
  "GE07mbh_16_u:437": "16,008.003c nakulo yājñasenī ca ṣaḍ ekamanaso vayam",
  "GE07mbh_16_u:438": "16,008.004a rājñaḥ saṃkramaṇe cāpi kālo 'yaṃ vartate dhruvam",
  "GE07mbh_16_u:439": "16,008.004c tam imaṃ viddhi saṃprāptaṃ kālaṃ kālavidāṃ vara",
  "GE07mbh_16_u:440": "16,008.005a sarvathā vṛṣṇidārāṃs tu bālavṛddhāṃs tathaiva ca",
  "GE07mbh_16_u:441": "16,008.005c nayiṣye parigṛhyāham indraprastham ariṃdama",
  "GE07mbh_16_u:442": "16,008.006a ity uktvā dārukam idaṃ vākyam āha dhanaṃjayaḥ",
  "GE07mbh_16_u:443": "16,008.006c amātyān vṛṣṇivīrāṇāṃ draṣṭum icchāmi māciram",
  "GE07mbh_16_u:444": "16,008.007a ity evam uktvā vacanaṃ sudharmāṃ yādavīṃ sabhām",
  "GE07mbh_16_u:445": "16,008.007c praviveśārjunaḥ śūraḥ śocamāno mahārathān",
  "GE07mbh_16_u:446": "16,008.008a tam āsanagataṃ tatra sarvāḥ prakṛtayas tathā",
  "GE07mbh_16_u:447": "16,008.008c brāhmaṇā naigamāś caiva parivāryopatasthire",
  "GE07mbh_16_u:448": "16,008.009a tān dīnamanasaḥ sarvān nibhṛtān gatacetasaḥ",
  "GE07mbh_16_u:449": "16,008.009c uvācedaṃ vacaḥ pārthaḥ svayaṃ dīnataras tadā",
  "GE07mbh_16_u:450": "16,008.010a śakraprastham ahaṃ neṣye vṛṣṇyandhakajanaṃ svayam",
  "GE07mbh_16_u:451": "16,008.010c idaṃ tu nagaraṃ sarvaṃ samudraḥ plāvayiṣyati",
  "GE07mbh_16_u:452": "16,008.011a sajjīkuruta yānāni ratnāni vividhāni ca",
  "GE07mbh_16_u:453": "16,008.011c vajro 'yaṃ bhavatāṃ rājā śakraprasthe bhaviṣyati",
  "GE07mbh_16_u:454": "16,008.012a saptame divase caiva ravau vimala udgate",
  "GE07mbh_16_u:455": "16,008.012c bahir vatsyāmahe sarve sajjībhavata māciram",
  "GE07mbh_16_u:456": "16,008.013a ity uktās tena te paurāḥ pārthenākliṣṭakarmaṇā",
  "GE07mbh_16_u:457": "16,008.013c sajjam āśu tataś cakruḥ svasiddhyarthaṃ samutsukāḥ",
  "GE07mbh_16_u:458": "16,008.014a tāṃ rātrim avasat pārthaḥ keśavasya niveśane",
  "GE07mbh_16_u:459": "16,008.014c mahatā śokamohena sahasābhipariplutaḥ",
  "GE07mbh_16_u:460": "16,008.015a śvobhūte 'tha tataḥ śaurir vasudevaḥ pratāpavān",
  "GE07mbh_16_u:461": "16,008.015c yuktvātmānaṃ mahātejā jagāma gatim uttamām",
  "GE07mbh_16_u:462": "16,008.016a tataḥ śabdo mahān āsīd vasudevasya veśmani",
  "GE07mbh_16_u:463": "16,008.016c dāruṇaḥ krośatīnāṃ ca rudatīnāṃ ca yoṣitām",
  "GE07mbh_16_u:464": "16,008.017a prakīrṇamūrdhajāḥ sarvā vimuktābharaṇasrajaḥ",
  "GE07mbh_16_u:465": "16,008.017c urāṃsi pāṇibhir ghnantyo vyalapan karuṇaṃ striyaḥ",
  "GE07mbh_16_u:466": "16,008.018a taṃ devakī ca bhadrā ca rohiṇī madirā tathā",
  "GE07mbh_16_u:467": "16,008.018c anvāroḍhuṃ vyavasitā bhartāraṃ yoṣitāṃ varāḥ",
  "GE07mbh_16_u:468": "16,008.019a tataḥ śauriṃ nṛyuktena bahumālyena bhārata",
  "GE07mbh_16_u:469": "16,008.019c yānena mahatā pārtho bahir niṣkrāmayat tadā",
  "GE07mbh_16_u:470": "16,008.020a tam anvayus tatra tatra duḥkhaśokasamāhatāḥ",
  "GE07mbh_16_u:471": "16,008.020c dvārakāvāsinaḥ paurāḥ sarva eva nararṣabha",
  "GE07mbh_16_u:472": "16,008.021a tasyāśvamedhikaṃ chatraṃ dīpyamānāś ca pāvakāḥ",
  "GE07mbh_16_u:473": "16,008.021c purastāt tasya yānasya yājakāś ca tato yayuḥ",
  "GE07mbh_16_u:474": "16,008.022a anujagmuś ca taṃ vīraṃ devyas tā vai svalaṃkṛtāḥ",
  "GE07mbh_16_u:475": "16,008.022c strīsahasraiḥ parivṛtā vadhūbhiś ca sahasraśaḥ",
  "GE07mbh_16_u:476": "16,008.023a yas tu deśaḥ priyas tasya jīvato 'bhūn mahātmanaḥ",
  "GE07mbh_16_u:477": "16,008.023c tatrainam upasaṃkalpya pitṛmedhaṃ pracakrire",
  "GE07mbh_16_u:478": "16,008.024a taṃ citāgnigataṃ vīraṃ śūraputraṃ varāṅganāḥ",
  "GE07mbh_16_u:479": "16,008.024c tato 'nvāruruhuḥ patnyaś catasraḥ patilokagāḥ",
  "GE07mbh_16_u:480": "16,008.025a taṃ vai catasṛbhiḥ strībhir anvitaṃ pāṇḍunandanaḥ",
  "GE07mbh_16_u:481": "16,008.025c adāhayac candanaiś ca gandhair uccāvacair api",
  "GE07mbh_16_u:482": "16,008.026a tataḥ prādurabhūc chabdaḥ samiddhasya vibhāvasoḥ",
  "GE07mbh_16_u:483": "16,008.026c sāmagānāṃ ca nirghoṣo narāṇāṃ rudatām api",
  "GE07mbh_16_u:484": "16,008.027a tato vajrapradhānās te vṛṣṇivīrakumārakāḥ",
  "GE07mbh_16_u:485": "16,008.027c sarva evodakaṃ cakruḥ striyaś caiva mahātmanaḥ",
  "GE07mbh_16_u:486": "16,008.028a aluptadharmas taṃ dharmaṃ kārayitvā sa phalgunaḥ",
  "GE07mbh_16_u:487": "16,008.028c jagāma vṛṣṇayo yatra vinaṣṭā bharatarṣabha",
  "GE07mbh_16_u:488": "16,008.029a sa tān dṛṣṭvā nipatitān kadane bhṛśaduḥkhitaḥ",
  "GE07mbh_16_u:489": "16,008.029c babhūvātīva kauravyaḥ prāptakālaṃ cakāra ca",
  "GE07mbh_16_u:490": "16,008.030a yathāpradhānataś caiva cakre sarvāḥ kriyās tadā",
  "GE07mbh_16_u:491": "16,008.030c ye hatā brahmaśāpena musalair erakodbhavaiḥ",
  "GE07mbh_16_u:492": "16,008.030d*0039_01 tato bhagavato dehaṃ dṛṣṭvā śiṣyaḥ pralapya ca",
  "GE07mbh_16_u:493": "16,008.030d*0039_02 smṛtvā tad vacanaṃ sarvaṃ mohaśokopabṛṃhitam",
  "GE07mbh_16_u:494": "16,008.031a tataḥ śarīre rāmasya vāsudevasya cobhayoḥ",
  "GE07mbh_16_u:495": "16,008.031c anviṣya dāhayām āsa puruṣair āptakāribhiḥ",
  "GE07mbh_16_u:496": "16,008.031d*0040_01 aṣṭau mahiṣyaḥ kṛṣṇasya rukmiṇīpramukhā nṛpa",
  "GE07mbh_16_u:497": "16,008.031d*0040_02 revatī ca mahābhāgā viviśur jātavedasam",
  "GE07mbh_16_u:498": "16,008.031d*0040_03 tayoḥ śarīre saṃśliṣya tatsaṅgāhlādaśītaḷe",
  "GE07mbh_16_u:499": "16,008.032a sa teṣāṃ vidhivat kṛtvā pretakāryāṇi pāṇḍavaḥ",
  "GE07mbh_16_u:500": "16,008.032c saptame divase prāyād ratham āruhya satvaraḥ",
  "GE07mbh_16_u:501": "16,008.032e aśvayuktai rathaiś cāpi gokharoṣṭrayutair api",
  "GE07mbh_16_u:502": "16,008.033a striyas tā vṛṣṇivīrāṇāṃ rudatyaḥ śokakarśitāḥ",
  "GE07mbh_16_u:503": "16,008.033c anujagmur mahātmānaṃ pāṇḍuputraṃ dhanaṃjayam",
  "GE07mbh_16_u:504": "16,008.034a bhṛtyās tv andhakavṛṣṇīnāṃ sādino rathinaś ca ye",
  "GE07mbh_16_u:505": "16,008.034c vīrahīnaṃ vṛddhabālaṃ paurajānapadās tathā",
  "GE07mbh_16_u:506": "16,008.034e yayus te parivāryātha kalatraṃ pārthaśāsanāt",
  "GE07mbh_16_u:507": "16,008.035a kuñjaraiś ca gajārohā yayuḥ śailanibhais tathā",
  "GE07mbh_16_u:508": "16,008.035c sapādarakṣaiḥ saṃyuktāḥ sottarāyudhikā yayuḥ",
  "GE07mbh_16_u:509": "16,008.036a putrāś cāndhakavṛṣṇīnāṃ sarve pārtham anuvratāḥ",
  "GE07mbh_16_u:510": "16,008.036c brāhmaṇāḥ kṣatriyā vaiśyāḥ śūdrāś caiva mahādhanāḥ",
  "GE07mbh_16_u:511": "16,008.037a daśa ṣaṭ ca sahasrāṇi vāsudevāvarodhanam",
  "GE07mbh_16_u:512": "16,008.037c puraskṛtya yayur vajraṃ pautraṃ kṛṣṇasya dhīmataḥ",
  "GE07mbh_16_u:513": "16,008.038a bahūni ca sahasrāṇi prayutāny arbudāni ca",
  "GE07mbh_16_u:514": "16,008.038c bhojavṛṣṇyandhakastrīṇāṃ hatanāthāni niryayuḥ",
  "GE07mbh_16_u:515": "16,008.039a tat sāgarasamaprakhyaṃ vṛṣṇicakraṃ maharddhimat",
  "GE07mbh_16_u:516": "16,008.039c uvāha rathināṃ śreṣṭhaḥ pārthaḥ parapuraṃjayaḥ",
  "GE07mbh_16_u:517": "16,008.040a niryāte tu jane tasmin sāgaro makarālayaḥ",
  "GE07mbh_16_u:518": "16,008.040c dvārakāṃ ratnasaṃpūrṇāṃ jalenāplāvayat tadā",
  "GE07mbh_16_u:519": "16,008.040d*0041_01 yad yad dhi puruṣavyāghro bhūmes tasyā vyamuñcata",
  "GE07mbh_16_u:520": "16,008.040d*0041_02 tat tat saṃplāvayām āsa salilena sa sāgaraḥ",
  "GE07mbh_16_u:521": "16,008.040d*0042_01 abravīc ca tadā sarvān prāṇinas tatra sāgaraḥ",
  "GE07mbh_16_u:522": "16,008.040d*0042_02 tyaktvā suvarṇanicayān ratnāni vividhāni ca",
  "GE07mbh_16_u:523": "16,008.040d*0042_03 bhājanāni ca haimāni raupyāṇi vividhāni ca",
  "GE07mbh_16_u:524": "16,008.040d*0042_04 parityajyeha saṃyātam abhedyaṃ dravyasattamam",
  "GE07mbh_16_u:525": "16,008.040d*0042_05 saveśmakā purī ceyaṃ hareḥ pālyā mayādhunā",
  "GE07mbh_16_u:526": "16,008.040d*0042_06 punar yatrāvatāraś ca bhaviṣyati kṛte yuge",
  "GE07mbh_16_u:527": "16,008.040d*0042_07 kośādhyakṣo 'smy ahaṃ tasya tasyaitāny api no dhanam",
  "GE07mbh_16_u:528": "16,008.041a tad adbhutam abhiprekṣya dvārakāvāsino janāḥ",
  "GE07mbh_16_u:529": "16,008.041c tūrṇāt tūrṇataraṃ jagmur aho daivam iti bruvan",
  "GE07mbh_16_u:530": "16,008.042a kānaneṣu ca ramyeṣu parvateṣu nadīṣu ca",
  "GE07mbh_16_u:531": "16,008.042c nivasann ānayām āsa vṛṣṇidārān dhanaṃjayaḥ",
  "GE07mbh_16_u:532": "16,008.043a sa pañcanadam āsādya dhīmān atisamṛddhimat",
  "GE07mbh_16_u:533": "16,008.043c deśe gopaśudhānyāḍhye nivāsam akarot prabhuḥ",
  "GE07mbh_16_u:534": "16,008.044a tato lobhaḥ samabhavad dasyūnāṃ nihateśvarāḥ",
  "GE07mbh_16_u:535": "16,008.044c dṛṣṭvā striyo nīyamānāḥ pārthenaikena bhārata",
  "GE07mbh_16_u:536": "16,008.045a tatas te pāpakarmāṇo lobhopahatacetasaḥ",
  "GE07mbh_16_u:537": "16,008.045c ābhīrā mantrayām āsuḥ sametyāśubhadarśanāḥ",
  "GE07mbh_16_u:538": "16,008.046a ayam eko 'rjuno yoddhā vṛddhabālaṃ hateśvaram",
  "GE07mbh_16_u:539": "16,008.046b*0043_01 hatvā garvaṃ samārūḍho bhīṣmakarṇajayadrathān",
  "GE07mbh_16_u:540": "16,008.046b*0043_02 yaṣṭihastān avekṣyāsmān avajānāti durmatiḥ",
  "GE07mbh_16_u:541": "16,008.046c nayaty asmān atikramya yodhāś ceme hataujasaḥ",
  "GE07mbh_16_u:542": "16,008.046d*0044_01 bhīṣmadroṇamukhān hatvā nivātakavacān api",
  "GE07mbh_16_u:543": "16,008.046d*0044_02 jitvā śakraṃ ca rudraṃ ca so 'smān adyāvamanyate",
  "GE07mbh_16_u:544": "16,008.047a tato yaṣṭipraharaṇā dasyavas te sahasraśaḥ",
  "GE07mbh_16_u:545": "16,008.047c abhyadhāvanta vṛṣṇīnāṃ taṃ janaṃ loptrahāriṇaḥ",
  "GE07mbh_16_u:546": "16,008.048a mahatā siṃhanādena drāvayantaḥ pṛthagjanam",
  "GE07mbh_16_u:547": "16,008.048c abhipetur dhanārthaṃ te kālaparyāyacoditāḥ",
  "GE07mbh_16_u:548": "16,008.049a tato nivṛttaḥ kaunteyaḥ sahasā sapadānugaḥ",
  "GE07mbh_16_u:549": "16,008.049c uvāca tān mahābāhur arjunaḥ prahasann iva",
  "GE07mbh_16_u:550": "16,008.050a nivartadhvam adharmajñā yadi stha na mumūrṣavaḥ",
  "GE07mbh_16_u:551": "16,008.050c nedānīṃ śaranirbhinnāḥ śocadhvaṃ nihatā mayā",
  "GE07mbh_16_u:552": "16,008.051a tathoktās tena vīreṇa kadarthīkṛtya tad vacaḥ",
  "GE07mbh_16_u:553": "16,008.051c abhipetur janaṃ mūḍhā vāryamāṇāḥ punaḥ punaḥ",
  "GE07mbh_16_u:554": "16,008.052a tato 'rjuno dhanur divyaṃ gāṇḍīvam ajaraṃ mahat",
  "GE07mbh_16_u:555": "16,008.052b*0045_01 ākroṣṭuṃ nāśakaj jiṣṇuḥ sarvaprāṇaiś ca bhārata",
  "GE07mbh_16_u:556": "16,008.052c āropayitum ārebhe yatnād iva kathaṃ cana",
  "GE07mbh_16_u:557": "16,008.053a cakāra sajyaṃ kṛcchreṇa saṃbhrame tumule sati",
  "GE07mbh_16_u:558": "16,008.053a*0046_01 **** **** tac cābhūc chithilaṃ punaḥ",
  "GE07mbh_16_u:559": "16,008.053a*0046_02 tvagbhedaṃ na śarāś cakrur astā gāṇḍīvadhanvanā",
  "GE07mbh_16_u:560": "16,008.053c cintayām āsa cāstrāṇi na ca sasmāra tāny api",
  "GE07mbh_16_u:561": "16,008.054a vaikṛtyaṃ tan mahad dṛṣṭvā bhujavīrye tathā yudhi",
  "GE07mbh_16_u:562": "16,008.054c divyānāṃ ca mahāstrāṇāṃ vināśād vrīḍito 'bhavat",
  "GE07mbh_16_u:563": "16,008.055a vṛṣṇiyodhāś ca te sarve gajāśvarathayāyinaḥ",
  "GE07mbh_16_u:564": "16,008.055c na śekur āvartayituṃ hriyamāṇaṃ ca taṃ janam",
  "GE07mbh_16_u:565": "16,008.056a kalatrasya bahutvāt tu saṃpatatsu tatas tataḥ",
  "GE07mbh_16_u:566": "16,008.056c prayatnam akarot pārtho janasya parirakṣaṇe",
  "GE07mbh_16_u:567": "16,008.057a miṣatāṃ sarvayodhānāṃ tatas tāḥ pramadottamāḥ",
  "GE07mbh_16_u:568": "16,008.057c samantato 'vakṛṣyanta kāmāc cānyāḥ pravavrajuḥ",
  "GE07mbh_16_u:569": "16,008.058a tato gāṇḍīvanirmuktaiḥ śaraiḥ pārtho dhanaṃjayaḥ",
  "GE07mbh_16_u:570": "16,008.058c jaghāna dasyūn sodvego vṛṣṇibhṛtyaiḥ saha prabhuḥ",
  "GE07mbh_16_u:571": "16,008.059a kṣaṇena tasya te rājan kṣayaṃ jagmur ajihmagāḥ",
  "GE07mbh_16_u:572": "16,008.059c akṣayā hi purā bhūtvā kṣīṇāḥ kṣatajabhojanāḥ",
  "GE07mbh_16_u:573": "16,008.060a sa śarakṣayam āsādya duḥkhaśokasamāhataḥ",
  "GE07mbh_16_u:574": "16,008.060c dhanuṣkoṭyā tadā dasyūn avadhīt pākaśāsaniḥ",
  "GE07mbh_16_u:575": "16,008.061a prekṣatas tv eva pārthasya vṛṣṇyandhakavarastriyaḥ",
  "GE07mbh_16_u:576": "16,008.061c jagmur ādāya te mlecchāḥ samantāj janamejaya",
  "GE07mbh_16_u:577": "16,008.062a dhanaṃjayas tu daivaṃ tan manasācintayat prabhuḥ",
  "GE07mbh_16_u:578": "16,008.062c duḥkhaśokasamāviṣṭo niḥśvāsaparamo 'bhavat",
  "GE07mbh_16_u:579": "16,008.063a astrāṇāṃ ca praṇāśena bāhuvīryasya saṃkṣayāt",
  "GE07mbh_16_u:580": "16,008.063c dhanuṣaś cāvidheyatvāc charāṇāṃ saṃkṣayeṇa ca",
  "GE07mbh_16_u:581": "16,008.064a babhūva vimanāḥ pārtho daivam ity anucintayan",
  "GE07mbh_16_u:582": "16,008.064c nyavartata tato rājan nedam astīti cābravīt",
  "GE07mbh_16_u:583": "16,008.065a tataḥ sa śeṣam ādāya kalatrasya mahāmatiḥ",
  "GE07mbh_16_u:584": "16,008.065c hṛtabhūyiṣṭharatnasya kurukṣetram avātarat",
  "GE07mbh_16_u:585": "16,008.066a evaṃ kalatram ānīya vṛṣṇīnāṃ hṛtaśeṣitam",
  "GE07mbh_16_u:586": "16,008.066b*0047_01 yudhiṣṭhirasyānumate vaṃśakartṛkumārakān",
  "GE07mbh_16_u:587": "16,008.066c nyaveśayata kauravyas tatra tatra dhanaṃjayaḥ",
  "GE07mbh_16_u:588": "16,008.067a hārdikyatanayaṃ pārtho nagaraṃ mārtikāvatam",
  "GE07mbh_16_u:589": "16,008.067b*0048_01 dagdhe 'tra khāṇḍavāraṇye rājye taṃ saṃnyaveśayat",
  "GE07mbh_16_u:590": "16,008.067c bhojarājakalatraṃ ca hṛtaśeṣaṃ narottamaḥ",
  "GE07mbh_16_u:591": "16,008.068a tato vṛddhāṃś ca bālāṃś ca striyaś cādāya pāṇḍavaḥ",
  "GE07mbh_16_u:592": "16,008.068c vīrair vihīnān sarvāṃs tāñ śakraprasthe nyaveśayat",
  "GE07mbh_16_u:593": "16,008.069a yauyudhāniṃ sarasvatyāṃ putraṃ sātyakinaḥ priyam",
  "GE07mbh_16_u:594": "16,008.069c nyaveśayata dharmātmā vṛddhabālapuraskṛtam",
  "GE07mbh_16_u:595": "16,008.070a indraprasthe dadau rājyaṃ vajrāya paravīrahā",
  "GE07mbh_16_u:596": "16,008.070c vajreṇākrūradārās tu vāryamāṇāḥ pravavrajuḥ",
  "GE07mbh_16_u:597": "16,008.070d*0049_01 sarasvatīṃ praviviśus tathānyāḥ śuddhacetasaḥ",
  "GE07mbh_16_u:598": "16,008.071a rukmiṇī tv atha gāndhārī śaibyā haimavatīty api",
  "GE07mbh_16_u:599": "16,008.071c devī jāmbavatī caiva viviśur jātavedasam",
  "GE07mbh_16_u:600": "16,008.072a satyabhāmā tathaivānyā devyaḥ kṛṣṇasya saṃmatāḥ",
  "GE07mbh_16_u:601": "16,008.072c vanaṃ praviviśū rājaṃs tāpasye kṛtaniścayāḥ",
  "GE07mbh_16_u:602": "16,008.072d*0050_01 phalamūlādibhojinyo haridhyānaikatatparāḥ",
  "GE07mbh_16_u:603": "16,008.072d*0050_02 himavantam atikramya kalāpagrāmam āviśan",
  "GE07mbh_16_u:604": "16,008.073a dvārakāvāsino ye tu puruṣāḥ pārtham anvayuḥ",
  "GE07mbh_16_u:605": "16,008.073c yathārhaṃ saṃvibhajyainān vajre paryadadaj jayaḥ",
  "GE07mbh_16_u:606": "16,008.074a sa tat kṛtvā prāptakālaṃ bāṣpeṇāpihito 'rjunaḥ",
  "GE07mbh_16_u:607": "16,008.074c kṛṣṇadvaipāyanaṃ rājan dadarśāsīnam āśrame",
  "GE07mbh_16_u:608": "16,009.001 vaiśaṃpāyana uvāca",
  "GE07mbh_16_u:609": "16,009.001a praviśann arjuno rājann āśramaṃ satyavādinaḥ",
  "GE07mbh_16_u:610": "16,009.001c dadarśāsīnam ekānte muniṃ satyavatīsutam",
  "GE07mbh_16_u:611": "16,009.002a sa tam āsādya dharmajñam upatasthe mahāvratam",
  "GE07mbh_16_u:612": "16,009.002c arjuno 'smīti nāmāsmai nivedyābhyavadat tataḥ",
  "GE07mbh_16_u:613": "16,009.003a svāgataṃ te 'stv iti prāha muniḥ satyavatīsutaḥ",
  "GE07mbh_16_u:614": "16,009.003c āsyatām iti covāca prasannātmā mahāmuniḥ",
  "GE07mbh_16_u:615": "16,009.004a tam apratītamanasaṃ niḥśvasantaṃ punaḥ punaḥ",
  "GE07mbh_16_u:616": "16,009.004c nirviṇṇamanasaṃ dṛṣṭvā pārthaṃ vyāso 'bravīd idam",
  "GE07mbh_16_u:617": "16,009.004d*0051_01 nakhakeśadaśākumbhavāriṇā kiṃ samukṣitaḥ",
  "GE07mbh_16_u:618": "16,009.004d*0052_01 paricārakeṣu yaḥ kaś cit tiṣṭhann eva vinidritaḥ",
  "GE07mbh_16_u:619": "16,009.004d*0052_02 patitas tavopariṣadād gata ......................",
  "GE07mbh_16_u:620": "16,009.004d*0052_03 sarvopaniṣadām arthaṃ yo brūte sa mahāguruḥ",
  "GE07mbh_16_u:621": "16,009.004d*0052_04 tena saṃpūjitaṃ liṅgam uddiśya prativāsaram",
  "GE07mbh_16_u:622": "16,009.004d*0052_05 niṣkadāne namaskāre niyame kena vighnitaḥ",
  "GE07mbh_16_u:623": "16,009.004d*0052_06 ahany ahani vedāntaśravaṇaṃ ghaṭikādvayam",
  "GE07mbh_16_u:624": "16,009.005a avīrajo 'bhighātas te brāhmaṇo vā hatas tvayā",
  "GE07mbh_16_u:625": "16,009.005c yuddhe parājito vāsi gataśrīr iva lakṣyase",
  "GE07mbh_16_u:626": "16,009.006a na tvā pratyabhijānāmi kim idaṃ bharatarṣabha",
  "GE07mbh_16_u:627": "16,009.006c śrotavyaṃ cen mayā pārtha kṣipram ākhyātum arhasi",
  "GE07mbh_16_u:628": "16,009.006d*0053_00 vaiśaṃpāyanaḥ",
  "GE07mbh_16_u:629": "16,009.006d*0053_01 tataḥ pārtho viniḥśvasya śrūyatāṃ bhagavan iti",
  "GE07mbh_16_u:630": "16,009.006d*0053_02 proktvā yathāvad ācaṣṭe vyāsāyātmaparābhavam",
  "GE07mbh_16_u:631": "16,009.007 arjuna uvāca",
  "GE07mbh_16_u:632": "16,009.007a yaḥ sa medhavapuḥ śrīmān bṛhatpaṅkajalocanaḥ",
  "GE07mbh_16_u:633": "16,009.007c sa kṛṣṇaḥ saha rāmeṇa tyaktvā dehaṃ divaṃ gataḥ",
  "GE07mbh_16_u:634": "16,009.007d*0054_01 tad anusmṛtya saṃmohaṃ sadā śokaṃ mahāmate",
  "GE07mbh_16_u:635": "16,009.007d*0054_02 prayāmi sarvadā mahyaṃ mumūrṣā copajāyate",
  "GE07mbh_16_u:636": "16,009.007d*0054_03 tvadvākyasparśanālokasukhaṃ cāmṛtasaṃnibham",
  "GE07mbh_16_u:637": "16,009.007d*0054_04 saṃsmṛtya devadevasya pramuhyāmi mahātmanaḥ",
  "GE07mbh_16_u:638": "16,009.007d*0055_01 bhīṣmadroṇāṅgarājādyās tathā duryodhanādayaḥ",
  "GE07mbh_16_u:639": "16,009.007d*0055_02 yatprabhāveṇa nirdagdhāḥ sa kṛṣṇas tyaktavān bhuvam",
  "GE07mbh_16_u:640": "16,009.008a mausale vṛṣṇivīrāṇāṃ vināśo brahmaśāpajaḥ",
  "GE07mbh_16_u:641": "16,009.008c babhūva vīrāntakaraḥ prabhāse romaharṣaṇaḥ",
  "GE07mbh_16_u:642": "16,009.009a ye te śūrā mahātmānaḥ siṃhadarpā mahābalāḥ",
  "GE07mbh_16_u:643": "16,009.009c bhojavṛṣṇyandhakā brahmann anyonyaṃ tair hataṃ yudhi",
  "GE07mbh_16_u:644": "16,009.010a gadāparighaśaktīnāṃ sahāḥ parighabāhavaḥ",
  "GE07mbh_16_u:645": "16,009.010c ta erakābhir nihatāḥ paśya kālasya paryayam",
  "GE07mbh_16_u:646": "16,009.011a hataṃ pañcaśataṃ teṣāṃ sahasraṃ bāhuśālinām",
  "GE07mbh_16_u:647": "16,009.011c nidhanaṃ samanuprāptaṃ samāsādyetaretaram",
  "GE07mbh_16_u:648": "16,009.012a punaḥ punar na mṛśyāmi vināśam amitaujasām",
  "GE07mbh_16_u:649": "16,009.012c cintayāno yadūnāṃ ca kṛṣṇasya ca yaśasvinaḥ",
  "GE07mbh_16_u:650": "16,009.013a śoṣaṇaṃ sāgarasyeva parvatasyeva cālanam",
  "GE07mbh_16_u:651": "16,009.013c nabhasaḥ patanaṃ caiva śaityam agnes tathaiva ca",
  "GE07mbh_16_u:652": "16,009.014a aśraddheyam ahaṃ manye vināśaṃ śārṅgadhanvanaḥ",
  "GE07mbh_16_u:653": "16,009.014c na ceha sthātum icchāmi loke kṛṣṇavinākṛtaḥ",
  "GE07mbh_16_u:654": "16,009.015a itaḥ kaṣṭataraṃ cānyac chṛṇu tad vai tapodhana",
  "GE07mbh_16_u:655": "16,009.015c mano me dīryate yena cintayānasya vai muhuḥ",
  "GE07mbh_16_u:656": "16,009.016a paśyato vṛṣṇidārāś ca mama brahman sahasraśaḥ",
  "GE07mbh_16_u:657": "16,009.016c ābhīrair anusṛtyājau hṛtāḥ pañcanadālayaiḥ",
  "GE07mbh_16_u:658": "16,009.017a dhanur ādāya tatrāhaṃ nāśakaṃ tasya pūraṇe",
  "GE07mbh_16_u:659": "16,009.017c yathā purā ca me vīryaṃ bhujayor na tathābhavat",
  "GE07mbh_16_u:660": "16,009.018a astrāṇi me pranaṣṭāni vividhāni mahāmune",
  "GE07mbh_16_u:661": "16,009.018c śarāś ca kṣayam āpannāḥ kṣaṇenaiva samantataḥ",
  "GE07mbh_16_u:662": "16,009.018d*0056_01 tad dhanus tāni cāstrāṇi sa rathas te ca vājinaḥ",
  "GE07mbh_16_u:663": "16,009.018d*0056_02 sarvam ekapade bhraṣṭaṃ dānam aśrotriye yathā",
  "GE07mbh_16_u:664": "16,009.019a puruṣaś cāprameyātmā śaṅkhacakragadādharaḥ",
  "GE07mbh_16_u:665": "16,009.019c caturbhujaḥ pītavāsā śyāmaḥ padmāyatekṣaṇaḥ",
  "GE07mbh_16_u:666": "16,009.020a yaḥ sa yāti purastān me rathasya sumahādyutiḥ",
  "GE07mbh_16_u:667": "16,009.020c pradahan ripusainyāni na paśyāmy aham adya tam",
  "GE07mbh_16_u:668": "16,009.021a yena pūrvaṃ pradagdhāni śatrusainyāni tejasā",
  "GE07mbh_16_u:669": "16,009.021c śarair gāṇḍīvanirmuktair ahaṃ paścād vyanāśayam",
  "GE07mbh_16_u:670": "16,009.022a tam apaśyan viṣīdāmi ghūrṇāmīva ca sattama",
  "GE07mbh_16_u:671": "16,009.022c parinirviṇṇacetāś ca śāntiṃ nopalabhe 'pi ca",
  "GE07mbh_16_u:672": "16,009.022d*0057_01 devakīnandanaṃ devaṃ vāsudevam ajaṃ prabhum",
  "GE07mbh_16_u:673": "16,009.023a vinā janārdanaṃ vīraṃ nāhaṃ jīvitum utsahe",
  "GE07mbh_16_u:674": "16,009.023c śrutvaiva hi gataṃ viṣṇuṃ mamāpi mumuhur diśaḥ",
  "GE07mbh_16_u:675": "16,009.024a pranaṣṭajñātivīryasya śūnyasya paridhāvataḥ",
  "GE07mbh_16_u:676": "16,009.024c upadeṣṭuṃ mama śreyo bhavān arhati sattama",
  "GE07mbh_16_u:677": "16,009.025 vyāsa uvāca",
  "GE07mbh_16_u:678": "16,009.025*0058_01 devāṃśā devadevena saṃbhūtās te gatāḥ saha",
  "GE07mbh_16_u:679": "16,009.025*0058_02 dharmavyavasthārakṣārthaṃ devena samupekṣitāḥ",
  "GE07mbh_16_u:680": "16,009.025a brahmaśāpavinirdagdhā vṛṣṇyandhakamahārathāḥ",
  "GE07mbh_16_u:681": "16,009.025c vinaṣṭāḥ kuruśārdūla na tāñ śocitum arhasi",
  "GE07mbh_16_u:682": "16,009.026a bhavitavyaṃ tathā tad dhi diṣṭam etan mahātmanām",
  "GE07mbh_16_u:683": "16,009.026c upekṣitaṃ ca kṛṣṇena śaktenāpi vyapohitum",
  "GE07mbh_16_u:684": "16,009.027a trailokyam api kṛṣṇo hi kṛtsnaṃ sthāvarajaṅgamam",
  "GE07mbh_16_u:685": "16,009.027c prasahed anyathā kartuṃ kim u śāpaṃ manīṣiṇām",
  "GE07mbh_16_u:686": "16,009.027d*0059_01 striyaś ca tāḥ purā śaptāḥ prahāsakupitena vai",
  "GE07mbh_16_u:687": "16,009.027d*0059_02 aṣṭāvakreṇa muninā tadarthaṃ tvadbalakṣayaḥ",
  "GE07mbh_16_u:688": "16,009.028a rathasya purato yāti yaḥ sa cakragadādharaḥ",
  "GE07mbh_16_u:689": "16,009.028c tava snehāt purāṇarṣir vāsudevaś caturbhujaḥ",
  "GE07mbh_16_u:690": "16,009.029a kṛtvā bhārāvataraṇaṃ pṛthivyāḥ pṛthulocanaḥ",
  "GE07mbh_16_u:691": "16,009.029c mokṣayitvā jagat sarvaṃ gataḥ svasthānam uttamam",
  "GE07mbh_16_u:692": "16,009.030a tvayā tv iha mahat karma devānāṃ puruṣarṣabha",
  "GE07mbh_16_u:693": "16,009.030c kṛtaṃ bhīmasahāyena yamābhyāṃ ca mahābhuja",
  "GE07mbh_16_u:694": "16,009.031a kṛtakṛtyāṃś ca vo manye saṃsiddhān kurupuṃgava",
  "GE07mbh_16_u:695": "16,009.031c gamanaṃ prāptakālaṃ ca tad dhi śreyo mataṃ mama",
  "GE07mbh_16_u:696": "16,009.032a balaṃ buddhiś ca tejaś ca pratipattiś ca bhārata",
  "GE07mbh_16_u:697": "16,009.032c bhavanti bhavakāleṣu vipadyante viparyaye",
  "GE07mbh_16_u:698": "16,009.032d*0060_01 tvayaikena hatāḥ pūrvaṃ bhīṣmakarṇādayo nṛpāḥ",
  "GE07mbh_16_u:699": "16,009.032d*0060_02 te mām arjuna kālotthakarmaṇābhibhavo na saḥ",
  "GE07mbh_16_u:700": "16,009.032d*0060_03 tvayā yat kauravā dhvastā yadābhīrair bhavāñ jitaḥ",
  "GE07mbh_16_u:701": "16,009.033a kālamūlam idaṃ sarvaṃ jagadbījaṃ dhanaṃjaya",
  "GE07mbh_16_u:702": "16,009.033c kāla eva samādatte punar eva yadṛcchayā",
  "GE07mbh_16_u:703": "16,009.034a sa eva balavān bhūtvā punar bhavati durbalaḥ",
  "GE07mbh_16_u:704": "16,009.034c sa eveśaś ca bhūtveha parair ājñāpyate punaḥ",
  "GE07mbh_16_u:705": "16,009.035a kṛtakṛtyāni cāstrāṇi gatāny adya yathāgatam",
  "GE07mbh_16_u:706": "16,009.035c punar eṣyanti te hastaṃ yadā kālo bhaviṣyati",
  "GE07mbh_16_u:707": "16,009.036a kālo gantuṃ gatiṃ mukhyāṃ bhavatām api bhārata",
  "GE07mbh_16_u:708": "16,009.036c etac chreyo hi vo manye paramaṃ bharatarṣabha",
  "GE07mbh_16_u:709": "16,009.037a etad vacanam ājñāya vyāsasyāmitatejasaḥ",
  "GE07mbh_16_u:710": "16,009.037c anujñāto yayau pārtho nagaraṃ nāgasāhvayam",
  "GE07mbh_16_u:711": "16,009.038a praviśya ca purīṃ vīraḥ samāsādya yudhiṣṭhiram",
  "GE07mbh_16_u:712": "16,009.038c ācaṣṭa tad yathāvṛttaṃ vṛṣṇyandhakajanaṃ prati"
}