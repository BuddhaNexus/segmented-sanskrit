{
  "SA11bsa040_u:0": "Cittotpādasaṃvaravidhikramaḥ",
  "SA11bsa040_u:1": "namo mañjuśriye kumārabhūtāya",
  "SA11bsa040_u:2": "sarvadurgatito hīnaṃ sarvāvaraṇavarjitam /",
  "SA11bsa040_u:3": "bodhicittaṃ namasyāmi sambuddhapadadāyakam // 1 //",
  "SA11bsa040_u:4": "sambuddhaṃ cāpi saddharma bodhisattvagaṇānapi /",
  "SA11bsa040_u:5": "likhāmi bodhisattvānāṃ yathāvad saṃvarakramam // 2 //",
  "SA11bsa040_u:6": "tatra prathamaṃ sarvabuddha-bodhisattvavandanā-pūjādi-vidhipūrvakam,",
  "SA11bsa040_u:7_0": "kalyāṇamitre śāstṛsaṃjñām utpādya evam adhyeṣitavyam- yathā pūrvatathāgatārhat-samyaksambuddhaiḥ",
  "SA11bsa040_u:7_1": "mahābhūmisthitabodhisattvaiśca pūrvam anuttarasamyaksambodhau cittotpādaḥ kṛtaḥ tathā",
  "SA11bsa040_u:7_2": "evaṃ nāmno mamāpi ācāryo 'nuttarasamyaksambodhau cittam utpādayed iti triḥ vadet /",
  "SA11bsa040_u:8": "evam adhyeṣya triśaraṇagamanam- samanvāhara ācārya /",
  "SA11bsa040_u:9": "ahamevaṃnāmā etatkālaprabhṛti yāvadbodhimaṇḍaṃ dvipadānāṃ śreṣṭhaṃ buddhaṃ bhagavantaṃ śaraṇaṃ gacchāmi /",
  "SA11bsa040_u:10": "samanvāhara ācārya /",
  "SA11bsa040_u:11": "ahamevaṃnāmā etatkālaprabhṛti yāvadbodhimaṇḍaṃ dharmāṇāmuttamaṃ śāntavirāgaṃ dharma śaraṇaṃ gacchāmi /",
  "SA11bsa040_u:12": "samanvāhara ācārya /",
  "SA11bsa040_u:13": "ahamevaṃnāmā etatkālaprabhṛti yāvadbodhimaṇḍaṃ gaṇānāmuttamaṃ āryabodhisattvāvaivartikabodhisattvasaṃghaṃ śaraṇaṃ gacchāmi iti triḥ vadet /",
  "SA11bsa040_u:14": "evaṃ viśiṣṭaṃ śaraṇagamanaṃ kṛttvā bhagavantaṃ śākyamuniṃ,",
  "SA11bsa040_u:15": "daśadiśāṃ sarvabuddhān bodhisattvāṃśca manasā ālambya praṇamanaṃ yathālabdhaṃ pūjādikaṃ ca kuryāt /",
  "SA11bsa040_u:16": "ācāryam sammukhaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya utkuṭukāsano 'pi vā kṛtāñjaliḥ cittam utpādayet /",
  "SA11bsa040_u:17": "daśadigavasthitāḥ sarve buddhabodhisattvāḥ/",
  "SA11bsa040_u:18": "mām samanvāharata /",
  "SA11bsa040_u:19": "ācārya/",
  "SA11bsa040_u:20": "samanvāhara /",
  "SA11bsa040_u:21_0": "ahamevaṃnāmā- asyāṃ jātāvanyāsu vā jātiṣvanavarāgre vā dāna-śīla-bhāvanāyaṃ kuśalamūlaṃ",
  "SA11bsa040_u:21_1": "mayā kṛtaṃ syāt kāritaṃ kriyamāṇaṃ vā anumoditaṃ bhavet taiḥ kuśalamūlaiḥ yathā pūrvakaiḥ",
  "SA11bsa040_u:21_2": "tathāgatārhatsamyaksambuddhaiḥ mahābhūmipraviṣṭaiḥ mahābodhisattvaiśca anuttarasaṃyaksambodhau",
  "SA11bsa040_u:21_3": "cittamutpāditaṃ tathā evaṃnāmā ahamapi etatkālaprabhṛti yāvadbodhimaṇḍaṃ anuttarasamyakmahāsambodhau",
  "SA11bsa040_u:21_4": "cittam utpādayeyam /",
  "SA11bsa040_u:22": "atīrṇān sattvān tārayeyam /",
  "SA11bsa040_u:23": "amuktasattvān mocayeyam /",
  "SA11bsa040_u:24": "anāśvastān āśvāsayeyam /",
  "SA11bsa040_u:25": "aparinirvṛtān parinirvāpayeyam /",
  "SA11bsa040_u:26": "evaṃ triḥ vadet /",
  "SA11bsa040_u:27_0": "tathaiva ācāryābhāve 'pi svayaṃ bodhicittotpādavidhiḥ- tathāgataśākyamuniṃ daśadiksarvatathāgatāṃśca",
  "SA11bsa040_u:27_1": "manasā vicintya vandanā-pūjādividhiṃ ca kṛtvā adhyeṣaṇāsahitamācāryapadavirahitaśaraṇagamanādikramaṃ",
  "SA11bsa040_u:27_2": "pūrvavad niṣpādayet /",
  "SA11bsa040_u:28": "evaṃ utpannacittaḥ pudgalaḥ bodhicittavṛddhyartha antaśo divā trivāraṃ rātrau ca trivāraṃ-",
  "SA11bsa040_u:29": "buddhaṃ ca dharmañca gaṇottamaṃ ca yāvaddhi bodhiṃ śaraṇaṃ gato 'smi /",
  "SA11bsa040_u:30": "dānādikṛtyaiśca kṛtairmayaibhiḥ buddho bhaveyaṃ jagato hitāya // 3 //",
  "SA11bsa040_u:31": "iti bodhicittamutpādayet /",
  "SA11bsa040_u:32": "bodhicittavyāghātakebhyaścaturbhyo rdharmebhyo vyāvṛtto bhavet /",
  "SA11bsa040_u:33": "katame catvāraḥ?",
  "SA11bsa040_u:34": "gurudakṣiṇīyavisaṃvādanam,",
  "SA11bsa040_u:35": "pareṣu akaukṛtyasthānīyeṣu kaukṛtyopādanam,",
  "SA11bsa040_u:36": "utpannacittebhyo bodhisattvebhyo dveṣeṇa avarṇabhāṣaṇam,",
  "SA11bsa040_u:37": "sarvasattveṣu māyāśāṭhyācaraṇañca /",
  "SA11bsa040_u:38": "bodhicittāvyāghātakān caturdharmān śikṣeta /",
  "SA11bsa040_u:39": "katamāṃścaturaḥ?",
  "SA11bsa040_u:40": "jīvitasyāpi hetoḥ prajānan amṛṣāvādam,",
  "SA11bsa040_u:41": "sarvasattveṣu adhyāśayaviśuddhyā sthitiḥ na māyāśāṭhyena,",
  "SA11bsa040_u:42": "utpannacitteṣu bodhisattveṣu",
  "SA11bsa040_u:43": "śāstṛsaṃjñāmutpādya daśasu dikṣu samyagguṇākhyānam,",
  "SA11bsa040_u:44": "ye sattvāḥ kuśale sthāpitāḥ teṣām anuttarasamyaksambodhau sthāpanaṃ na tu śrāvakapratyekabuddhatveṣviti /",
  "SA11bsa040_u:45": "viśeṣeṇābhijñāṃ śīghraṃ labdhukāmo bodhisattvaḥ ārya-avalokiteśvara-paripṛcchā-saptadharmaka-nāma-mahāyānasūtraṃ śikṣeta /",
  "SA11bsa040_u:46": "bodhicittotpādānuśaṃsā tu “gaṇḍavyūhasūtrā“-dibhyo jñātavyā /",
  "SA11bsa040_u:47": "tatra prathamaṃ vidhivad utpannabodhicittasya bodhisattvasya sarvabodhisattvaśīlaśikṣāṃ suśikṣitukāmanayā bodhisattvaṃ bodhisattvasaṃvarasthitaṃ,",
  "SA11bsa040_u:48": "bodhisattvasaṃvaravidhijñaṃ bodhisattvasaṃvarapradānena śiṣyānugrahasamartha kalyāṇamitraṃ namaskṛtya taccaraṇe nipatya adhyeṣaṇā- “ācārya/",
  "SA11bsa040_u:49": "tavāhaṃ bodhisattvaśīlasaṃvarasamādānamākāṃkṣāmyādātuṃ tadarhasyanuparodhena muhūrtamasmākamanukampayā dātuṃ śrotuñca“,",
  "SA11bsa040_u:50": "“ityevaṃ trivāraṃ adhyeṣitavyam /",
  "SA11bsa040_u:51": "“kulaputra/ tvaṃ śrṛṇu /",
  "SA11bsa040_u:52": "tvam evaṃ sattvān anuttīrṇān uttārya,",
  "SA11bsa040_u:53": "amuktān mocayitvā,",
  "SA11bsa040_u:54": "anāśvatān āśvāsya,",
  "SA11bsa040_u:55": "aparinirvṛttān parinirvāpya,",
  "SA11bsa040_u:56": "buddhavaṃśānucchedam icchasi?",
  "SA11bsa040_u:57": "tatastvaṃ cittotpādadārḍhya samādānadārḍhyañca kuru /",
  "SA11bsa040_u:58": "“na tvanyaiḥ saha pratispardhāhetave /",
  "SA11bsa040_u:59": "nānyairbalād grāhito 'si?",
  "SA11bsa040_u:60": "evaṃ pṛcchet /",
  "SA11bsa040_u:61": "tatpaścāt tathāgataśākyamuneḥ niṣiktāṃ pratimāṃ paṭacitram vā purato 'vasthāpya tathāgataśākyamunyādīn daśadiksarvalokadhātvavasthitān sarvabuddhabodhisattvān purato bhāvayet /",
  "SA11bsa040_u:62": "yathāśakti bāhyapañcapūjayā pūjāṃ vandanaṃ ca kuryāt /",
  "SA11bsa040_u:63_0": "tadanantaraṃ kalyāṇamitram uccāsanasthitaṃ śāstṛsaṃjñayā namaskṛtya dakṣiṇaṃ jānumaṇḍalaṃ",
  "SA11bsa040_u:63_1": "pṛthivyāṃ pratiṣṭhāpya utkuṭukāsanena vāpi kṛtāñjaliḥ kalyāṇamitraṃ bodhisattvasaṃvaragrahaṇāya evam adhyeṣayet-",
  "SA11bsa040_u:64": "“ācāryo bodhisattvaśīlasaṃvarasamādānaṃ me śīghraṃ dadātu” ityevaṃ trivāraṃ kalyāṇamitram adhyeṣeta /",
  "SA11bsa040_u:65": "tataḥ kalyāṇamitra upaviṣṭa utthito vāpi saḥ bodhisattvasaṃvaragrāhakaṃ taṃ evaṃ paripṛcchet- “evaṃnāmā tvaṃ bodhisattvo 'si bodhau ca kṛtapraṇidhānaḥ /",
  "SA11bsa040_u:66": "evaṃ pṛṣṭe sati tena grāhakabodhisattvenāpi āmeti pratijñātavyam” /",
  "SA11bsa040_u:67": "tataḥ 'akṣayāprameyānuttarapuṇyamahānidhibhūtaḥ sarvabuddhaguṇaratnākaro bodhisattvasaṃvaro 'cireṇa adhigamyata' iti cintayan cittaprasādāt saharṣa tūṣṇībhūya kṛtāñjalistiṣṭhet /",
  "SA11bsa040_u:68": "atha sa kalyāṇamitraḥ trikālasarvabodhisattvasarvaśikṣāpadāni sarvañca śīlaṃsaṃvaraśīlaṃ ,",
  "SA11bsa040_u:69": "kuśaladharmasaṅgrāhakaśīlaṃ,",
  "SA11bsa040_u:70": "sattvārthakriyāśīlañca samāsataḥ śiṣyam ababodhya- “sarvabodhisattvaśikṣāpadāni tāni ca sarvabodhisattvaśīlāni kiṃ mattaḥ gṛhītukāmo 'si” evaṃ śiṣyaṃ pṛcchet /",
  "SA11bsa040_u:71": "tasmin tathā “gṛhītukāmo 'smi” iti pratijñāte sati bodhisattvasaṃvaro dātavyaḥ /",
  "SA11bsa040_u:72_0": "tvamevaṃnāmā bhadanta āyuṣmān kulaputro vā mat bodhisattva ityeva saṃjñakāt “sarvāṇi",
  "SA11bsa040_u:72_1": "bodhisattvaśikṣāpadāni sarvañca bodhisattvaśīlaṃ saṃvaraśīlaṃ kuśaladharmasaṃgrāhakaśīlaṃ",
  "SA11bsa040_u:72_2": "sattvārthakriyāśīlañca /",
  "SA11bsa040_u:73": "yāni śikṣāpadāni yacchīlamatītānāṃ sarvabodhisattvānāmabhūt /",
  "SA11bsa040_u:74": "yāni śikṣāpadāni yacchīlamanāgatānāṃ sarvabodhisattvānāṃ bhaviṣyati /",
  "SA11bsa040_u:75": "yāni śikṣāpadāni yacchīlametarhi daśasu dikṣu pratyutpannānāṃ sarvabodhisattvānāṃ bhavati /",
  "SA11bsa040_u:76": "yeṣu śikṣāpadeśu yacchīle 'tītāḥ sarvabodhisattvāḥ śikṣitavantaḥ /",
  "SA11bsa040_u:77": "anāgatāḥ sarvabodhisattvāḥ śikṣiṣyante /",
  "SA11bsa040_u:78": "pratyutpannāḥ sarvabodhisattvāḥ śikṣante /",
  "SA11bsa040_u:79": "tena pratigṛhṇāmīti pratijñātavyam” /",
  "SA11bsa040_u:80": "evam ācāryeṇa trivāraṃ “grahīṣyasi kiṃ” iti uktvā śiṣyeṇa “ām sugṛhīṣyāmi” iti trivāraṃ abhihite saṃvaraṃ samādadyāt /",
  "SA11bsa040_u:81_0": "tataḥ sa kalyāṇamitraḥ śiṣyāya bodhisattvasaṃvaraṃ sattvā daśadiksarvabuddhabodhisattvebhyaḥ",
  "SA11bsa040_u:81_1": "pañcāṅganamaskārapūrva kṛtāñjaliḥ evaṃ trivāraṃ vadet- “pratīgṛhītamanena evaṃnāmnā",
  "SA11bsa040_u:81_2": "bodhisattvena mama evaṃnāmno bodhisattvasyāntikād yāvat trirapi bodhisattvaśīlasaṃvarasamādānam /",
  "SA11bsa040_u:82_0": "so 'hamevaṃnāmātmānaṃ sākṣibhūtamasyaitannāmno bodhisattvasya paramāryāṇāṃ viparokṣāṇāmapi",
  "SA11bsa040_u:82_1": "sarvatra sarvasattvāviparokṣabuddhīnāṃ daśasu dikṣvanantāparyanteṣu lokadhātuṣvārocayāmyasmin",
  "SA11bsa040_u:82_2": "bodhisattvaśīlasaṃvarasamādānam” /",
  "SA11bsa040_u:83": "iti trivāraṃ",
  "SA11bsa040_u:84": "daśadiksabuddhabodhisattvebhya uktvā,",
  "SA11bsa040_u:85": "namaskṛtya ca guruśiṣyau uttiṣṭhetām /“",
  "SA11bsa040_u:86": "tata utthāya kalyāṇamitraḥ bodhisattvasaṃvaragrāhakaṃ bodhisattvam evaṃ brūyāt- “evaṃnāma bodhisattva/",
  "SA11bsa040_u:87": "tvaṃ śṛṇu- iyaṃ hi dharmatā /",
  "SA11bsa040_u:88": "yadā bodhisattvena bodhisattvasaṃvarasamādānakarmavācanā parisampādyate tadā daśadiksarvabuddhakṣetreṣu buddhabodhisattveṣu etādṛṅnimittāni prādurbhavanti /",
  "SA11bsa040_u:89": "te buddhabodhisattvā evaṃ kasmiṃścid buddhakṣetre evaṃnāmā bodhisattva evaṃnāmno bodhisattvād bodhisattvasaṃvarasamādānaṃ gṛhṇāti iti saṃjānanti” /",
  "SA11bsa040_u:90": "ataḥ te bhagavanto buddhā te ca bodhisattvā dharmasnehāt putrān bhrātṛkāniva sandadhate /",
  "SA11bsa040_u:91": "tathā sandhānāt puṇyajñānasambhāravṛddhirbhaviṣyatīti vaktavyam /",
  "SA11bsa040_u:92": "atha tena kalyāṇamitreṇa sa bodhisattva evaṃ vaktvyaḥ /",
  "SA11bsa040_u:93": "evaṃnāmabodhisattva /",
  "SA11bsa040_u:94": "tvaṃ śṛṇu /",
  "SA11bsa040_u:95": "bodhisattvasaṃvarasamādānamidaṃ aśraddadhānānām agre na vācyam /",
  "SA11bsa040_u:96": "yato 'śraddhebhyo bodhisattvasaṃvarapradarśane aśraddadhānā sattvāste bodhisattvasaṃvaraṃ aśraddhayā parityajanti /",
  "SA11bsa040_u:97": "ato yāvad bodhisattvo bodhisattvasaṃvarasthitaḥ puṇyarāśiyukto bhavati tāvad aśraddhayā sa tenaiva apuṇyarāśinā ca yukto bhavati /",
  "SA11bsa040_u:98": "yato bodhisattvaḥ sattvān sarvaduḥkhebhyaḥ parirakṣati anyāṃśca pāpebhyo nivārayati /",
  "SA11bsa040_u:99": "ataḥ sakuśalo bodhisattvo gopāyati /",
  "SA11bsa040_u:100": "atha śikṣāpadapārājikasthānabhūtān saṃvaranāśahetūn darśayitvā duṣkṛtān kliṣṭākliṣṭān api darśayet /",
  "SA11bsa040_u:101": "kalyāṇamitraḥ samāsato 'bodhisattvasaṃvaraviṃśakam' tathā bodhisattvabhūmeḥ śīlaparivarttañca bhāṣeta /",
  "SA11bsa040_u:102": "bodhicittotpāda-bodhisattvasaṃvaravidhirmahācāryadīpaṅkaraśrījñāna-kṛtaḥ samāptaḥ //",
  "SA11bsa040_u:103": "tenaiva bhāratīyopādhyāyena mahāsaṃśodhakalokacakṣuṣā bhikṣu-kuśalamatinā (dge vai blo gros) cānūditaḥ //",
  "SA11bsa040_u:104": "punastenaiva paṇḍitena lokacakṣuṣā bhikṣu-jayaśīlena (chul khrims rgyal va)",
  "SA11bsa040_u:105": "ca saṃśodhya nirṇītaḥ //"
}