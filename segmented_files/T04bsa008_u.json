{
    "T04bsa008_u:0": " Garbhasaṅgrahaḥ / (Gs)",
    "T04bsa008_u:1": " namo mahākāruṇikāya /",
    "T04bsa008_u:2": " trailokyaduḥkhasindhūnāṃ karmabhyaḥ kṣubdhavīcayaḥ /",
    "T04bsa008_u:3": " kuśalākuśalādibhyaḥ sāsravebhyo viniḥsṛtāḥ // Gs_1 //",
    "T04bsa008_u:4": " rāgadveṣāditastāni jātāni kleśahetutaḥ /",
    "T04bsa008_u:5": " teṣāmudbhavahetuścāpīṣṭāniṣṭādikastathā // Gs_2 //",
    "T04bsa008_u:6": " dvaidhagrahaṇato jātaḥ padārthagrāhakagrahāḥ /",
    "T04bsa008_u:7": " nityavibhvaikatādyāśca samastotpādahetavaḥ // Gs_3 //",
    "T04bsa008_u:8": " bhāgyavān puruṣastasmāt muktikāṃkṣī parātmanoḥ /",
    "T04bsa008_u:9": " pratītyādisuyuktīnām abhyāsairvinivārayet // Gs_4 //",
    "T04bsa008_u:10": " bhāvānāṃ grahaṇaṃ tāvat dharmān bāhyāntarākhilān /",
    "T04bsa008_u:11": " sarvalakṣaṇahīnena cākāśena samaṃ bhajet // Gs_5 //",
    "T04bsa008_u:12": " vastugrahābhibhūtaṃ tu lakṣyīkṛtyākhilaṃ jagat /",
    "T04bsa008_u:13": " duḥkhasāgarasaṃśoṣimahākāruṇyapūrvakam // Gs_6 //",
    "T04bsa008_u:14": " svaparārthabhavaṃ ratnaṃ bodhicittaṃ prabhāvayet /",
    "T04bsa008_u:15": " bodhicaryāmahāvīciṣaṭpāramitādikam // Gs_7 //",
    "T04bsa008_u:16": " dhyānavyutthānayogena pañcamārgaiḥ kramād vrajet /",
    "T04bsa008_u:17": " dvividhāvaraṇaṃ chittvā dvau saṃbhārau prapūrya ca // Gs_8 //",
    "T04bsa008_u:18": " trikāyaphalamāptavyaṃ trikāyāpteśca lakṣaṇam /",
    "T04bsa008_u:19": " nabhovacchūnyatāyāścānābhogakaruṇāmbudāt // Gs_9 //",
    "T04bsa008_u:20": " dvikāyāmṛtadhārābhirātridhātu sadārdrayan /",
    "T04bsa008_u:21": " bodhimaṇḍasubījebhyaḥ puṇyaśasyāni pācayet // Gs_10 //",
    "T04bsa008_u:22": " hṛdayaṃ sarvabuddhānāṃ garbhasaṅgraha ityayam /",
    "T04bsa008_u:23": " kālāntyādalpamāyuṣyaṃ bahurogāścālpabhogitā // Gs_11 //",
    "T04bsa008_u:24": " durhetubahuvighnaiśca ciraṃ sthātumaśaktitaḥ /",
    "T04bsa008_u:25": " padānucchedaśakyatvāt sanmitraṃ hi samāśrayet // Gs_12 //",
    "T04bsa008_u:26": " atyantavīryacittena prapātaṃ smaratā bhṛśam /",
    "T04bsa008_u:27": " saṅgṛhīto 'ñjasā garbho moktuṃ svaṃ ca paraṃ tathā // Gs_13 //",
    "T04bsa008_u:28": " snehainaitatkṛtātpuṇyāt sattvāḥ sarve 'pi durbhagāḥ /",
    "T04bsa008_u:29": " bodhicittamayā bhūtvā garbhaṃ gṛhṇantu cāñjasā // Gs_14 //",
    "T04bsa008_u:30": " garbhasaṅgraho nāma mahācārya-dīpaṅkaraśrījñānaviracitaḥ samāptaḥ //"
}