{
  "S02bsu015_u:0": "Ekādaśamukham",
  "S02bsu015_u:1": "oṃ namaḥ sarvabuddhabodhisattvebhyaḥ //",
  "S02bsu015_u:2": "evaṃ mayā śrutamekasamaye bhagavān śrāvastyāṃ viharati sma karīramaṇḍale ca /",
  "S02bsu015_u:3": "atha khalvāryāvalokiteśvaro bodhisattvo mahāsattvo 'nekavidyādharakoṭīniyutaśatasahastrastreṇa parivṛto yena bhagavāṃstenopasamakrāmat /",
  "S02bsu015_u:4": "upasaṃkramya bhagavataḥ pādau śirasā vanditvā bhagavantaṃ pradakṣiṇīkṛtyaekānte nyasīda bhagavantametadavocat /",
  "S02bsu015_u:5": "idaṃ mama bhagavannekādaśamukhaṃ nāma hṛdayamekādaśabhiḥ kalpakoṭībhirbhāṣitam /",
  "S02bsu015_u:6_0": "ahaṃ cettarhi bhāṣiṣyāmi sarvasattvānāmarthāya hitāya sukhāya sarvavyādhipraśamanāya",
  "S02bsu015_u:6_1": "sarvapāpālakṣmiduḥsvapnapratinivāraṇāya sarvākālamṛtyupratinivāraṇāya aprasādānāṃ",
  "S02bsu015_u:6_2": "prasādanāya sarvavighnavināyakānāṃ praśamanāya /",
  "S02bsu015_u:7_0": "nāhaṃ bhagavan samanupaśyāmi [Em_36] sadevake loke samārake sabrahmake saśramaṇabrāhmaṇikāyāḥ",
  "S02bsu015_u:7_1": "prajāyā yadanena hṛdayena rakṣe kṛte paritre parigrahe śāntisvastyayane daṇḍaparihare",
  "S02bsu015_u:7_2": "śastraparihare viṣaprahāṇe kṛte yaḥ kaścidatikramet na praśamet nedaṃsthānaṃ vidyate",
  "S02bsu015_u:7_3": "sthāptya paurāṇāṃ karma vipacyate /",
  "S02bsu015_u:8": "tadasya ca kalpayato 'bhiśraddadhataḥ sarveṇa sarvaṃ na bhaviṣyati /",
  "S02bsu015_u:9": "sarvabuddhastutaḥ samanvāhṛto 'yaṃ hṛdayaṃ sarvatathāgatānumodito 'yaṃ hṛdayam /",
  "S02bsu015_u:10": "smarāmyahaṃ bhagavan gaṅgānadīvālukāsamānāṃ kalpānāṃ pareṇa śatapadmanayanacūḍapratihataraṅgavelakiraṇarājasya nāma tathāgatasya /",
  "S02bsu015_u:11": "mayā tathāgatasyāntike śrutamayaṃ hṛdayam udgṛhītaṃca /",
  "S02bsu015_u:12": "saha pratilaṃbhena daśasu dikṣu sarvatathāgatāḥ [Em_37] sumukhībhūtā anutpattikadharmakṣāntipratilabdhāḥ /",
  "S02bsu015_u:13": "evaṃ bahukaro 'yaṃ hṛdayam tasmāttarhi śrāddhena kulaputreṇa vā kuladuhitrā vā satkṛtyāyaṃ hṛdayaṃ sādhayitavyam /",
  "S02bsu015_u:14": "ananyamanasā nityaṃ sādhayitavyam /",
  "S02bsu015_u:15": "kalyamutthāya aṣṭottaravāraśataṃ pravartayitavyam /",
  "S02bsu015_u:16": "ddaṣṭadharmikā guṇā daśa parigrahītavyāḥ /",
  "S02bsu015_u:17": "katame daśa /",
  "S02bsu015_u:18": "yaduta nirvyādhirbhaviṣyati /",
  "S02bsu015_u:19": "sarvatathāgataiḥ parigṛhītaśca bhaviṣyati /",
  "S02bsu015_u:20": "dhanadhānyahiraṇyābharaṇamasya akṣayaṃ bhaviṣyati /",
  "S02bsu015_u:21": "sarvaśatravo vaśyā avamarditā bhaviṣyanti /",
  "S02bsu015_u:22": "rājasabhāyāṃ prathamamālapitavyaṃ maṃsyati /",
  "S02bsu015_u:23": "na viṣaṃ na garaṃ na jvaraṃ na śastraṃ kāye kramiṣyati /",
  "S02bsu015_u:24": "nodakena kālaṃ kariṣyati /",
  "S02bsu015_u:25": "nāgninā kālaṃ kariṣyati /",
  "S02bsu015_u:26": "nākālamṛtyunā kālaṃca kariṣyati /",
  "S02bsu015_u:27": "apare cattvāro guṇānuśaṃsā udgrahīṣyati /",
  "S02bsu015_u:28": "maraṇakāle tathāgatadarśanaṃ bhaviṣyati /",
  "S02bsu015_u:29": "na cāpāyepūpapatsyate /",
  "S02bsu015_u:30": "naviṣamāparihāreṇa kālaṃ kariṣyati /",
  "S02bsu015_u:31": "itścyutaḥ sukhāvatyāṃ lokadhātāvupapatsyate /",
  "S02bsu015_u:32": "smarāmyahaṃ bhagavanniti daśānāṃ gaṅgānadīvālukāsamānāṃ kalpānāṃ tataḥ pareṇa paratareṇa mandāravagandho nāma tathāgato 'bhūt /",
  "S02bsu015_u:33": "tatra mayā gṛhaparibhūtenāyamudgṛhītam /",
  "S02bsu015_u:34": "cattvāriṃśat kalpasahastrāṇi saṃsārāḥ paścānmukhīkṛtāḥ /",
  "S02bsu015_u:35": "eṣa ca mayā hṛdayaṃ pravartitvā sarvasmin karuṇāyanajñānagarbhabodhisattvavimokṣaṃ [Em_38] pratilabdham /",
  "S02bsu015_u:36": "ye bandhanabaddhā ye badhyaprāptā ye udakāgnivividhaduḥkhābhyāhatāḥ tadanenāhaṃ sarvasattvānāṃ layanaṃ trāṇaṃ śaraṇaṃ parāyaṇaṃ bhavāmi /",
  "S02bsu015_u:37": "yat sarvaduṣṭayakṣarākṣasānāmanena hṛdayena karṣitvā maitracittān dayācittān kṛtvānuttarāyāṃ samyaksaṃbodhau pratiṣṭhāpayāmi /",
  "S02bsu015_u:38": "evaṃ mahardhiko 'yaṃ mama bhagavanhṛdayam",
  "S02bsu015_u:39": "ekavelāṃ prakāśitvā cattvāro mūlāpattayaḥ kṣayaṃ gacchanti pacānantaryāṇi karmāṇi niravayavaṃ tanvīkariṣyanti /",
  "S02bsu015_u:40": "kaḥ punarvādo yathābhāṣitaṃ pratipatsyanti /",
  "S02bsu015_u:41": "anekabuddhaśatasahastrāvaropitakuśalamūlaṃ bhaviṣyati /",
  "S02bsu015_u:42": "ye śroṣyanti prāgeva japasādhanādibhiḥ /",
  "S02bsu015_u:43": "sarvamanorathaṃ paripūrayiṣyāmi yaśca caturdaśīpaṃcadaśī māmuddiśya upavasati /",
  "S02bsu015_u:44": "cattvāriṃśat kalpasahastrāṇi saṃsārān paścānmukhīkarisyanti /",
  "S02bsu015_u:45": "tena nāmadheyamapi grahaṇena bhagavan saha so 'yaṃ buddhakoṭīniyutśatasahasrātirekasamam /",
  "S02bsu015_u:46": "mama nāmadheyagrahaṇenasarvasattvā avaivartikatvaṃ prasavanti /",
  "S02bsu015_u:47": "sarvavyādhibhiḥparimucyate /",
  "S02bsu015_u:48": "sarvāvaraṇebhyaḥ sarvabhayebhyaḥ sarvakāyavāṅmanoduścaritebhyaḥ parimokṣyante /",
  "S02bsu015_u:49": "teṣāmeva karatalagatā [Em_39] buddhabodhirbhaviṣyati /",
  "S02bsu015_u:50": "bhagavānāha /",
  "S02bsu015_u:51": "sādhu sādhu kulaputra yat sarvasattvānāmantike evaṃrūpā mahākaruṇā /",
  "S02bsu015_u:52": "śakṣyasi tvaṃ kulaputraḥ anenopāyena sarvasattvānāmanuttarāyāṃ samyaksaṃbodhau pratiṣṭhāpayitum /",
  "S02bsu015_u:53": "udgṛhītaṃ camayā hṛdayamanumoditam /",
  "S02bsu015_u:54": "bhāṣadhvaṃ kulaputra /",
  "S02bsu015_u:55": "tataḥ khalvāryāvalokiteśvaro bodhisattva utthāyasanādekāṃsamuttarāsaṅga kṛtvā bhagavataścaraṇayoḥ praṇipatya idaṃ hṛdayamāvartayati sma /",
  "S02bsu015_u:56": "namo ratnatrayāya /",
  "S02bsu015_u:57": "namo vairocanāya tathāgatāya /",
  "S02bsu015_u:58": "nama āryāvalokiteśvarāya bodhisattvāya mahāsattvāya mahākāruṇikāya /",
  "S02bsu015_u:59": "namaḥ atītānāgatapratyutpannebhyaḥ sarvatathāgatebhyo 'rhad bhyaḥ samyaksaṃbuddhebhyaḥ /",
  "S02bsu015_u:60": "omdhara dhara /",
  "S02bsu015_u:61": "dhiri dhiri /",
  "S02bsu015_u:62": "dhuru dhuru /",
  "S02bsu015_u:63": "iṭṭe viṭṭe /",
  "S02bsu015_u:64": "cale cale /",
  "S02bsu015_u:65": "pracale pracale /",
  "S02bsu015_u:66": "kusume kusumavare /",
  "S02bsu015_u:67": "ili mili viṭi svāhā /",
  "S02bsu015_u:68": "evaṃ mūlamantraḥ //",
  "S02bsu015_u:69": "namo ratnatrayāya /",
  "S02bsu015_u:70": "nama āryāvalokiteśvarāya bodhisattvāya mahāsattvāya /",
  "S02bsu015_u:71": "tad yathā hāhā hāhā /",
  "S02bsu015_u:72": "ime tile cile bhile khile svāhā /",
  "S02bsu015_u:73": "snānopasparśanavastrābhyukṣipaṇamantraḥ saptajāpena / [Em_40]",
  "S02bsu015_u:74": "namo ratnatrayāya / nama āryāvalokiteśvarāya bodhisattvāyamahāsattvāya /",
  "S02bsu015_u:75": "tadyathā ṭuru ṭuru hā hā hā hā svāhā / dhūpadīpanivedanamantraḥ /",
  "S02bsu015_u:76": "namo ratnatrayāya /",
  "S02bsu015_u:77": "nama āryāvalokiteśvarāya bodhisattvāyā mahāsattvāyā /",
  "S02bsu015_u:78": "tadyathā thiri thiri dhiri dhiri svāhā /",
  "S02bsu015_u:79": "gandhapuṣpopanivedanamantraḥ /",
  "S02bsu015_u:80": "namo ratnatrayāya /",
  "S02bsu015_u:81": "nama āryāvalokiteśvaraya bodhisattvāya mahāsattvāya mahākāruṇikāya /",
  "S02bsu015_u:82": "tadyathā sāde sāde sidi sidi sudu sudu svāhā /",
  "S02bsu015_u:83": "balinivedanamantra ekaviṃśatijāpena /",
  "S02bsu015_u:84": "namo ratnatrayāya /",
  "S02bsu015_u:85": "nama āryāvalokiteśvarāyabodhisattvāya mahāsattvāya /",
  "S02bsu015_u:86": "mahākāruṇikāya /",
  "S02bsu015_u:87": "tadyathā yasi ddhasi cari huru icuruḥ suruḥ muruḥ svāhā /",
  "S02bsu015_u:88": "homamantraḥ /",
  "S02bsu015_u:89": "anena mantreṇa jñātīnāṣṭai(?)",
  "S02bsu015_u:90": "ragniṃ prajvālya dadhimadhudhṛtābhyaktānāmahorātrauṣikena ekena triṃśatā homaḥ kāryaḥ /",
  "S02bsu015_u:91": "tataḥ karma samārabhet /",
  "S02bsu015_u:92": "namo ratnatrayāya nama āryāvalokiteśvarāya bodhisattvāya mahāsattvāya mahākāruṇikāya /",
  "S02bsu015_u:93": "tadyathā ili mili tili tili hili svāhā /",
  "S02bsu015_u:94": "dīpābaddha udakena+ +rvā bhasmanā vā saptajāpena /",
  "S02bsu015_u:95": "namo ratnatrayāya /",
  "S02bsu015_u:96": "nama āryāvalokiteśvarāya bodhisattvāya mahāsattvāya mahākāruṇikāya /",
  "S02bsu015_u:97": "tadyathā piṭi piṭi tiṭi tiṭi viṭi viṭi gaccha gaccha bhagavānāryāvalokiteśvara svabhavanaṃ svabhavanaṃ svāhā /",
  "S02bsu015_u:98": "udake saptavārān parijapya caturdiśaṃ kṣipet /",
  "S02bsu015_u:99": "āryāvalokiteśvara gaccha svabhavanam /"
}