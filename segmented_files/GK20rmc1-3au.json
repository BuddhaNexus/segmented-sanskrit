{
    "GK20rmc1-3au:0": " ANALYTIC VERSION according to BHELA conventions:",
    "GK20rmc1-3au:1": " Sandhi markers:",
    "GK20rmc1-3au:2": " (. =short vowel, - =long vowel)",
    "GK20rmc1-3au:3": " in word-sandhi:",
    "GK20rmc1-3au:4": " 1: . . e.g.: veda+anta = vedā1nta",
    "GK20rmc1-3au:5": " in sentence-sandhi:",
    "GK20rmc1-3au:6": " 7: . . e.g.: ca+api = cā7pi",
    "GK20rmc1-3au:7": " prathamaḥ sargaḥ atha mālyavataḥ prasthe kākutsthasya viyoginaḥ &",
    "GK20rmc1-3au:8": " durnivārāśrusaṃvego jagāma jaladāgamaḥ // Rc_1.1 //",
    "GK20rmc1-3au:9": " śaśāma vṛṣṭir meghānām utsaṅge tasya bhūbhṛtaḥ &",
    "GK20rmc1-3au:10": " virarāma na rāmasya dhārāsantatir aśruṇaḥ // Rc_1.2 //",
    "GK20rmc1-3au:11": " itas tataḥ pariṇatiṃ bheje barhiṇakūjitam &",
    "GK20rmc1-3au:12": " hā priye rājaputrī7ti na rāmaparidevitam // Rc_1.3 //",
    "GK20rmc1-3au:13": " kā9py abhikhyā virajasoḥ sūryācandramasor abhūt &",
    "GK20rmc1-3au:14": " dāśarathyos tathai9vā8sīd ayogopahatā ruciḥ // Rc_1.4 //",
    "GK20rmc1-3au:15": " nirmalendu nabho reje vikacābjaṃ babhau saraḥ &",
    "GK20rmc1-3au:16": " paraṃ paryaśruvadanau mamlaturbhrātarāvubhau // Rc_1.5 //",
    "GK20rmc1-3au:17": " smartavyakalikājālaṃ jajñe kuṭajakānanam &",
    "GK20rmc1-3au:18": " āsīt tathai9va tu mano rāmasyo7tkalikākulam // Rc_1.6 //",
    "GK20rmc1-3au:19": " prapede punar udbhedaḥ śucinā kacchaketakaiḥ &",
    "GK20rmc1-3au:20": " upakriyāyāḥ sadṛśaṃ nā8rebhe ravisūnunā // Rc_1.7 //",
    "GK20rmc1-3au:21": " ākṛṣṭamālatīgandhaḥ siṣeve rāghavaṃ marut &",
    "GK20rmc1-3au:22": " ānītamaithilīvārtas tam ārtaṃ na tu mārutiḥ // Rc_1.8 //",
    "GK20rmc1-3au:23": " rāmāya pūrāpagamavyaktoddeśāś cakāśire &",
    "GK20rmc1-3au:24": " āste 'smāsu na sīte9ti śaṃsantya iva nimnagāḥ // Rc_1.9 //",
    "GK20rmc1-3au:25": " yadārdraviraho rāmaḥ prāpitaḥ prāṇasaṃśayam &",
    "GK20rmc1-3au:26": " nūnaṃ tenā7nutāpena jagmur jaladarājayaḥ // Rc_1.10 //",
    "GK20rmc1-3au:27": " dyaur muktameghāvaraṇā savitarkonmukhaṃ muhuḥ &",
    "GK20rmc1-3au:28": " yayāce sārasarutair vicāram iva rāghavam // Rc_1.11 //",
    "GK20rmc1-3au:29": " diśo dadṛśire tena stenaṃ taṃ parimārgatā &",
    "GK20rmc1-3au:30": " mārgadānāparādhinyo gatā dūraṃ bhayād iva // Rc_1.12 //",
    "GK20rmc1-3au:31": " tasyā8kṛtiviśeṣasya viśeṣāt kaṣṭam īdṛśam &",
    "GK20rmc1-3au:32": " kacchāḥ kāśacchalād ūhur itī7va palitāgamam // Rc_1.13 //",
    "GK20rmc1-3au:33": " paśyantyā iva kaṣṭāṃ tām avasthāṃ maithilīpateḥ &",
    "GK20rmc1-3au:34": " śuṣkapaṅkacayavyājād vidadre hṛdayaṃ bhuvaḥ // Rc_1.14 //",
    "GK20rmc1-3au:35": " vṛṣṭivicchedajātena tānavenā7samāptinā &",
    "GK20rmc1-3au:36": " prapedire jaladharās tasya sabrahmacāritām // Rc_1.15 //",
    "GK20rmc1-3au:37": " yayau virahasaṃvartaḥ padminīrājahaṃsayoḥ &",
    "GK20rmc1-3au:38": " apāraduḥkhārṇavayor na sītārāmabhadrayoḥ // Rc_1.16 //",
    "GK20rmc1-3au:39": " śāntanirjharajhātkāradhārāḥ śikhariṇo babhuḥ &",
    "GK20rmc1-3au:40": " rāmasya viśadālāpaśuśrūṣānibhṛtā iva // Rc_1.17 //",
    "GK20rmc1-3au:41": " tasya cakruś camatkāraṃ vyatītasamayā api &",
    "GK20rmc1-3au:42": " smitābhamukulodbhedāḥ kadambavanarājayaḥ // Rc_1.18 //",
    "GK20rmc1-3au:43": " adṛśyanta puras tena khelāḥ khañjanapaṅktayaḥ &",
    "GK20rmc1-3au:44": " asmaryanta ca niśvasya priyānayanavibhramāḥ // Rc_1.19 //",
    "GK20rmc1-3au:45": " abravīd atha kālajñas tatkālapratipattaye &",
    "GK20rmc1-3au:46": " praṇamya lakṣmaṇo rāmaṃ rāmāvirahaniḥsaham // Rc_1.20 //",
    "GK20rmc1-3au:47": " jātaṃ vibhātam amalaṃ paśya prāvṛṇṇiśā gatā &",
    "GK20rmc1-3au:48": " utsāhakamalasyā7yaṃ vikāsāvasaras tava // Rc_1.21 //",
    "GK20rmc1-3au:49": " ucchrayaṃ tīrataravo raver ūrjam abhīṣavaḥ &",
    "GK20rmc1-3au:50": " madaṃ gopatayo gṛhṇanty abhiyogaṃ jigīṣavaḥ // Rc_1.22 //",
    "GK20rmc1-3au:51": " prasīda dīyatāṃ karṇaḥ kūjadbhiḥ kurarair amī &",
    "GK20rmc1-3au:52": " prārthayantī7va saṃcāraṃ taṭāḥ kardamadurgatāḥ // Rc_1.23 //",
    "GK20rmc1-3au:53": " bhuvi bhāsvadabhīṣūṇāṃ tvadiṣūṇāṃ ca śatruṣu &",
    "GK20rmc1-3au:54": " ayaṃ sampatituṃ kālaḥ sa duṣkālo 'tivāhitaḥ // Rc_1.24 //",
    "GK20rmc1-3au:55": " sudūronnataparyantās tīryante saṃkramair iva &",
    "GK20rmc1-3au:56": " analpagādhāḥ saritas tarubhiḥ pūrapātitaiḥ // Rc_1.25 //",
    "GK20rmc1-3au:57": " āviṣkṛtaviśuddhibhyāṃ nadyaḥ sumahilā iva &",
    "GK20rmc1-3au:58": " kulābhyām iva kūlābhyām āpatsv api cakāsati // Rc_1.26 //",
    "GK20rmc1-3au:59": " jalajānāṃ sumanasāṃ vayasāṃ jalasevinām &",
    "GK20rmc1-3au:60": " asya pratijalādhāraṃ sāmagryam avalokyate // Rc_1.27 //",
    "GK20rmc1-3au:61": " yuyutsārabhasotkhātasaritkhātakarodhasaḥ &",
    "GK20rmc1-3au:62": " kukudmanto madakalāḥ kalayanti jaganty adhaḥ // Rc_1.28 //",
    "GK20rmc1-3au:63": " viśveśa kuru viśvāsam āvartante na te ghanāḥ &",
    "GK20rmc1-3au:64": " amī śyāmalayanty āśāḥ śukāḥ śālivanonmukhāḥ // Rc_1.29 //",
    "GK20rmc1-3au:65": " mṛgāḥ samprati śāleyaṃ sampannaṃ sampatanty amī &",
    "GK20rmc1-3au:66": " sāketam adhitiṣṭhantam arthinas tvām ivo7nmukhāḥ // Rc_1.30 //",
    "GK20rmc1-3au:67": " kāryadig gṛhyatāṃ kā9pi kim ārya sthīyate vṛthā &",
    "GK20rmc1-3au:68": " evam evā7yam asmākam iṣṭo 'pi kim upaiṣyati // Rc_1.31 //",
    "GK20rmc1-3au:69": " vijayāya bhavāsīno mayy arpitavapurbharaḥ &",
    "GK20rmc1-3au:70": " mūrcchānuvalanavyastaḥ prastaras tyajyatām ayam // Rc_1.32 //",
    "GK20rmc1-3au:71": " pratīṣṭopatyakāsāladalāgrajalabindavaḥ &",
    "GK20rmc1-3au:72": " sāryantāṃ kṣaṇam uddhūya sthagitāṃsataṭā jaṭāḥ // Rc_1.33 //",
    "GK20rmc1-3au:73": " muhūrtaṃ kriyatām ārya kapolavirahī karaḥ &",
    "GK20rmc1-3au:74": " vyuṣito valkalagranthir aṃsād unmocyatām ayam // Rc_1.34 //",
    "GK20rmc1-3au:75": " ito vitatya dīyantām iṣavaḥ klinnayantraṇāḥ &",
    "GK20rmc1-3au:76": " nirmuktārdrajaraccailam ādattām āyataṃ dhanuḥ // Rc_1.35 //",
    "GK20rmc1-3au:77": " ito 'vatīryatāṃ prāsthād asvāsthyam idam ujjhyatām &",
    "GK20rmc1-3au:78": " jahī7ṣubhir daśagrīvaṃ daśadigvedhaśodhitaiḥ // Rc_1.36 //",
    "GK20rmc1-3au:79": " ṛjur ādīyatāṃ panthāḥ kāryakanthā garīyasī &",
    "GK20rmc1-3au:80": " utsāryatām idaṃ dūraṃ tamaḥ kiṃkāryatāmayam // Rc_1.37 //",
    "GK20rmc1-3au:81": " āryāyāḥ śivam evā7sti śatrur nihata eva te &",
    "GK20rmc1-3au:82": " alaṃ dattvā9vasādāya trailokyaśaraṇaṃ vapuḥ // Rc_1.38 //",
    "GK20rmc1-3au:83": " rākṣasāpaśadaḥ ko 'sau tvayi sajyaśarāsane &",
    "GK20rmc1-3au:84": " anena te 'vasādena dūram āropitaḥ punaḥ // Rc_1.39 //",
    "GK20rmc1-3au:85": " aśruvegaiḥ pramīlābhir vilāpair akhilaḥ sa te &",
    "GK20rmc1-3au:86": " āmṛṣṭadehayātrasya māsaḥ prauṣṭhapado gataḥ // Rc_1.40 //",
    "GK20rmc1-3au:87": " kriyatām adhuno9tsāhaś cintyatāṃ nidhanaṃ dviṣaḥ &",
    "GK20rmc1-3au:88": " kaḥ svabāhusahāyānāṃ mahatām ātmanigrahaḥ // Rc_1.41 //",
    "GK20rmc1-3au:89": " bhadraṃ bhādrapadacchedacchinnābhrājinarajjave &",
    "GK20rmc1-3au:90": " tubhyaṃ puruṣanāgāya nirvighnatarase 'dhunā // Rc_1.42 //",
    "GK20rmc1-3au:91": " prasīda kuru bhūyo 'pi dehayātrāṃ yathā tathā &",
    "GK20rmc1-3au:92": " anullaṅghitavijñaptir lakṣmaṇo 'varajeṣu te // Rc_1.43 //",
    "GK20rmc1-3au:93": " agādhaṃ dhairyam āryasya triṣu lokeṣu gīyate &",
    "GK20rmc1-3au:94": " janamātrocitaḥ ko 'yam ākalpakaparigrahaḥ // Rc_1.44 //",
    "GK20rmc1-3au:95": " aropaśamitodagrajāmadagnyāgnitejasaḥ &",
    "GK20rmc1-3au:96": " pratīcchati śarāsāraṃ tavā8rya ruṣitasya kaḥ // Rc_1.45 //",
    "GK20rmc1-3au:97": " svakṛtyabhārasannyāsī yāvad itthaṃ viṣīdasi &",
    "GK20rmc1-3au:98": " tāvad antakadaṃṣṭrāṇām arātir atithir na te // Rc_1.46 //",
    "GK20rmc1-3au:99": " ātatāyī sa vijñāto jīvaty ārye9ti ca śrutam &",
    "GK20rmc1-3au:100": " prāpto yātrāsahaḥ kālaḥ kālakṣepasya ko guṇaḥ // Rc_1.47 //",
    "GK20rmc1-3au:101": " na jñāyate paraṃ vyaktam arer māyāvinaḥ padam &",
    "GK20rmc1-3au:102": " tanmārgaṇaṃ ca suhṛdā sugrīveṇa pratiśrutam // Rc_1.48 //",
    "GK20rmc1-3au:103": " diṅmukhāhūtavikhyātakapiyūthaḥ kapīśvaraḥ &",
    "GK20rmc1-3au:104": " kṣaṇān nūnam asav āryapādamūle patiṣyati // Rc_1.49 //",
    "GK20rmc1-3au:105": " śālipiṅgamahīpṛṣṭhaspardhaye9va bhaviṣyati &",
    "GK20rmc1-3au:106": " raṃhasviharisaṃghātasampātakapilaṃ nabhaḥ // Rc_1.50 //",
    "GK20rmc1-3au:107": " teṣām āroṣarucirair acirān mukhamaṇḍalaiḥ &",
    "GK20rmc1-3au:108": " drakṣyate taruṇādityaśatacchannam ivā7mbaram // Rc_1.51 //",
    "GK20rmc1-3au:109": " aho dīptir aho kāntir aho śīlam aho balam &",
    "GK20rmc1-3au:110": " aho śaktir aho bhaktir aho prajñā hanūmataḥ // Rc_1.52 //",
    "GK20rmc1-3au:111": " nūnam asmatkṛte svaptuṃ sugrīvāya na dīyate // Rc_1.53 //",
    "GK20rmc1-3au:112": " sa ca pratyupakārāya tvarayaty enam ādṛtaḥ &",
    "GK20rmc1-3au:113": " dhruvaṃ buddhivayovṛddhaḥ sacivo jāmbavān api // Rc_1.54 //",
    "GK20rmc1-3au:114": " tad evaṃ hetunā kena vānarendro vilambate &",
    "GK20rmc1-3au:115": " nā7sau kṛtaghnasya bhaved guṇavadbhṛtyasaṃgrahaḥ // Rc_1.55 //",
    "GK20rmc1-3au:116": " āgantavyaṃ dhruvaṃ tena mārgitā0ryā pravṛttinā &",
    "GK20rmc1-3au:117": " prapannaparakṛtyānām atyuṣṇo hi samudyamaḥ // Rc_1.56 //",
    "GK20rmc1-3au:118": " tvatprasādāptasambhogasukhasaṃmīlitena vā &",
    "GK20rmc1-3au:119": " na tenā7mūr dadṛśire diśaḥ proṣitakālikāḥ // Rc_1.57 //",
    "GK20rmc1-3au:120": " kiyacciraṃ punar asau tasya na śrutim eṣyati &",
    "GK20rmc1-3au:121": " krīḍātaṭākahaṃsānāṃ ninādo madamūrchitaḥ // Rc_1.58 //",
    "GK20rmc1-3au:122": " uktaiḥ kim atha bhūyobhir adya śvo vā0gamiṣyati &",
    "GK20rmc1-3au:123": " paryutsukitakiṣkindhaḥ satyasandho harīśvaraḥ // Rc_1.59 //",
    "GK20rmc1-3au:124": " vyatireke 'pi yat kāryaṃ tadapyārya pradhāryatām &",
    "GK20rmc1-3au:125": " gṛhyatāṃ kāryasiddhir nas tadvilambatiraskṛtā // Rc_1.60 //",
    "GK20rmc1-3au:126": " yas tatho9pakṛtaḥ pūrvam āryeṇā8ryākṛte 'dhunā &",
    "GK20rmc1-3au:127": " sa śītalaḥ syād athavā paracittāni vetti kaḥ // Rc_1.61 //",
    "GK20rmc1-3au:128": " sa pratiśrutam arthaṃ naḥ sphīto vismṛtavān iva &",
    "GK20rmc1-3au:129": " gatvā0śu smāryatām ārya kāryataptasya kā kṣamā // Rc_1.62 //",
    "GK20rmc1-3au:130": " tam ahaṃ bodhayiṣyāmi daṇḍagarbhābhir uktibhiḥ &",
    "GK20rmc1-3au:131": " sāma saṃmīlayaty eva sukhasaktān pramādinaḥ // Rc_1.63 //",
    "GK20rmc1-3au:132": " prasīda jīyatāṃ mohaḥ ko 'ham ity avadhīyatām &",
    "GK20rmc1-3au:133": " drutam uttīrṇa evā8ste vyasanābdhiḥ kiyān ayam // Rc_1.64 //",
    "GK20rmc1-3au:134": " sūnṛtair iti saumitreḥ prītaḥ pīyūṣavarṣibhiḥ &",
    "GK20rmc1-3au:135": " tam antarvedanāvegaṃ jigāye7va raghūdvahaḥ // Rc_1.65 //",
    "GK20rmc1-3au:136": " unmīlayāmāsa dṛśau diśaḥ kiṃcid alokata &",
    "GK20rmc1-3au:137": " unnanāma ca talpāntān mocayan pakṣmalā jaṭāḥ // Rc_1.66 //",
    "GK20rmc1-3au:138": " satvaraprahvasaumitricīrotsāritareṇuni &",
    "GK20rmc1-3au:139": " śucini kvacid āsanne niṣasāda śilātale // Rc_1.67 //",
    "GK20rmc1-3au:140": " upaviṣṭas tadā rāmo na reje sītayā vinā &",
    "GK20rmc1-3au:141": " dhvajo nirvaijayantīkaḥ paurandara ivo7cchritaḥ // Rc_1.68 //",
    "GK20rmc1-3au:142": " anūpaviṣṭam anujaṃ danujārim ivā7drijit &",
    "GK20rmc1-3au:143": " pratyabhāṣata vātsalyagadgadāni padāni saḥ // Rc_1.69 //",
    "GK20rmc1-3au:144": " ehy ehi priyasaṃlāpa hlādayā0liṅgitena mām &",
    "GK20rmc1-3au:145": " ruddhaṃ ruddham upaity aśru tvām apī8kṣe na lakṣmaṇa // Rc_1.70 //",
    "GK20rmc1-3au:146": " hā vatsa bhavato 'pī7yam avasthā9ṅgeṣu vartate &",
    "GK20rmc1-3au:147": " dhriyatāṃ rāmahatakaḥ kleśayann ekabāndhavam // Rc_1.71 //",
    "GK20rmc1-3au:148": " nā7sti vatsa cikitsā9sya vyādher vidhurajanmanaḥ &",
    "GK20rmc1-3au:149": " yasya yāpanayā kṣīṇam idaṃ te sāntvanāmṛtam // Rc_1.72 //",
    "GK20rmc1-3au:150": " naikadurvāraghorādhighaṭṭanācalitā api &",
    "GK20rmc1-3au:151": " tavā8śvāsanayā vatsa na gacchanti mamā7savaḥ // Rc_1.73 //",
    "GK20rmc1-3au:152": " pitur naḥ priyamitrasya lūnapakṣasya maddviṣā &",
    "GK20rmc1-3au:153": " saṃsmaran no7tsahe vatsa marmacchedaṃ jaṭāyuṣaḥ // Rc_1.74 //",
    "GK20rmc1-3au:154": " tātasya tātamitrasya vatsavatsalayos tayoḥ &",
    "GK20rmc1-3au:155": " aham eva gataḥ pāpo nidhanāya nimittatām // Rc_1.75 //",
    "GK20rmc1-3au:156": " priyāpahārajaḥ śāmyet samyag unmūlite ripau &",
    "GK20rmc1-3au:157": " manyur dehāvadhir ayaṃ tātamitravipattibhūḥ // Rc_1.76 //",
    "GK20rmc1-3au:158": " nabhastalāt khagapatau patati cchinnapakṣatau &",
    "GK20rmc1-3au:159": " ko 'paras tāṃ mama suhṛn mā bhaiṣīr ity abhāṣata // Rc_1.77 //",
    "GK20rmc1-3au:160": " syād vatsa rāmahatakāt klībaḥ kaḥ puruṣo 'paraḥ &",
    "GK20rmc1-3au:161": " ekapatnīm anugatām arāter yo na rakṣati // Rc_1.78 //",
    "GK20rmc1-3au:162": " tayā teṣu tapasvinyā sīdator āvayor api &",
    "GK20rmc1-3au:163": " daṇḍakāraṇyakaṣṭeṣu mukhaṃ na vidhurīkṛtam // Rc_1.79 //",
    "GK20rmc1-3au:164": " videharājasya sutā snuṣā daśarathasya sā &",
    "GK20rmc1-3au:165": " hatarāmasya jāye9ti bhramati sma vane vane // Rc_1.80 //",
    "GK20rmc1-3au:166": " svam apy apuṣṇatā kāyam api jāyām arakṣatā &",
    "GK20rmc1-3au:167": " mayā samaḥ śrutaḥ ko 'pi jātaḥ klībo raghoḥ kule // Rc_1.81 //",
    "GK20rmc1-3au:168": " tvaṃ kevalaṃ na subhrātā tathā vilapatā muhuḥ &",
    "GK20rmc1-3au:169": " tiryañco 'pi mayā9muṣmin vane lakṣmaṇa roditāḥ // Rc_1.82 //",
    "GK20rmc1-3au:170": " dikṣu sannaddhameghāsu mama ghorādhisākṣiṇām &",
    "GK20rmc1-3au:171": " avahan nirjharanibhān nagānām aśrunimnagāḥ // Rc_1.83 //",
    "GK20rmc1-3au:172": " ārād ākarṇitasnigdhanavābdaninadair api &",
    "GK20rmc1-3au:173": " matkāruṇyād araṇye 'pi nā7nṛtyata kalāpibhiḥ // Rc_1.84 //",
    "GK20rmc1-3au:174": " satyam eṣyati sugrīvaḥ satyaṃ jīvati jānakī &",
    "GK20rmc1-3au:175": " tvadvaco na viparyeti bhrātar brūhi punaḥ punaḥ // Rc_1.85 //",
    "GK20rmc1-3au:176": " tvadvākyaśīkarair ebhir niruddhabahirudgamaḥ &",
    "GK20rmc1-3au:177": " mamā7ntar leḍhi marmāṇi sītāvirahamurmuraḥ // Rc_1.86 //",
    "GK20rmc1-3au:178": " tasmād api dahaty uccair ayaṃ mām aparaḥ śikhī &",
    "GK20rmc1-3au:179": " yad vanaukasi nirvaire mukto vālini mārgaṇaḥ // Rc_1.87 //",
    "GK20rmc1-3au:180": " gurvī punaś ca lajje9yam uttamarṇair ivā7dhunā &",
    "GK20rmc1-3au:181": " mārgitavyo yad asmābhiḥ plavagāḥ pratyupakriyām // Rc_1.88 //",
    "GK20rmc1-3au:182": " nā7sti pratyupakārāśā tatra naś capale kapau &",
    "GK20rmc1-3au:183": " yenā7tilaghuno9ttuṅgo laṅghitaḥ satyapādapaḥ // Rc_1.89 //",
    "GK20rmc1-3au:184": " uttiṣṭha vatsa gacchāvaḥ sādhayāmo 'nyato 'dhunā &",
    "GK20rmc1-3au:185": " navaiśvaryasukhavyagraḥ sugrīvo nāgam iṣyati // Rc_1.90 //",
    "GK20rmc1-3au:186": " tapasvī ramatām evaṃ cirād dāraiḥ samāgataḥ &",
    "GK20rmc1-3au:187": " sa pīḍyamānaḥ praṇayād virasaḥ kiṃ kariṣyati // Rc_1.91 //",
    "GK20rmc1-3au:188": " kiṃ ca vatsa daśāsāmyāj jātāḥ smaḥ suhṛdaḥ purā &",
    "GK20rmc1-3au:189": " tasyā7dhunā tu vistīrṇavibhavāndhasya ke vayam // Rc_1.92 //",
    "GK20rmc1-3au:190": " gṛhītasādhuvartmā9pi sadyaḥ samprāpya sampadam &",
    "GK20rmc1-3au:191": " patati skhalito 'tīva pramattaḥ prahate pathi // Rc_1.93 //",
    "GK20rmc1-3au:192": " sa vatsa viralo jantur vipatkālapratiśrutam &",
    "GK20rmc1-3au:193": " sadyaḥ sampanmado yasya na vilumpati cetasi // Rc_1.94 //",
    "GK20rmc1-3au:194": " astu sādhur asādhur vā na vicāryaḥ sa me 'dhunā &",
    "GK20rmc1-3au:195": " vatsa no7tsahate cetas tatra dogdhum upakriyām // Rc_1.95 //",
    "GK20rmc1-3au:196": " asāv anāgataḥ śreyān āgacchan vatsa vāryatām &",
    "GK20rmc1-3au:197": " praveśayanti suhṛdaṃ na dhīrāḥ svārthasaṃkaṭe // Rc_1.96 //",
    "GK20rmc1-3au:198": " kartavyo9pakṛtiḥ sadbhir yatra tatra vipadgate &",
    "GK20rmc1-3au:199": " avimṛśya kṛto 'smābhiḥ sa punaḥ kṛpaṇaḥ paṇaḥ // Rc_1.97 //",
    "GK20rmc1-3au:200": " kiṃ kṣiptam acalaprāntād antaḥsuptaśivāśatam &",
    "GK20rmc1-3au:201": " nirdeśapuruṣeṇe7va kaṅkālaṃ dundubher mayā // Rc_1.98 //",
    "GK20rmc1-3au:202": " kasyā7rthasya kṛte viddhāḥ sapta sālās tapasvinaḥ &",
    "GK20rmc1-3au:203": " sa mā pratyetu vaidheyaḥ kiṃ na sādhitam anyataḥ // Rc_1.99 //",
    "GK20rmc1-3au:204": " akṣātraṃ kṣatriyayuvā ko nu rāma iva kṣipet &",
    "GK20rmc1-3au:205": " viśikhaṃ vālini vyagre sugrīvasya paśoḥ kṛte // Rc_1.100 //",
    "GK20rmc1-3au:206": " na parityajyate mārgas tāvan nirvācyakardamaḥ &",
    "GK20rmc1-3au:207": " yāvat pihitakaṣṭāya kāryāyā8tmā na dīyate // Rc_1.101 //",
    "GK20rmc1-3au:208": " iṣvai9kayā mayā viddho bāliśena valīmukhaḥ &",
    "GK20rmc1-3au:209": " anuddhārāḥ śarās tena ropitā mayi vāṅmayāḥ // Rc_1.102 //",
    "GK20rmc1-3au:210": " anavāptavipatpāraḥ smariṣyāmi kiyanti vā &",
    "GK20rmc1-3au:211": " vatsa kālocitaṃ śādhi na rāmaḥ kiṃcid īkṣate // Rc_1.103 //",
    "GK20rmc1-3au:212": " avalambasva māṃ bhrātaḥ sītāsmaraṇanissaham &",
    "GK20rmc1-3au:213": " dūraṃ punaḥ prabhavatā mano mohena lupyate // Rc_1.104 //",
    "GK20rmc1-3au:214": " sanāthobhayapārśvasya tvayā vatsa tayā ca me &",
    "GK20rmc1-3au:215": " vaneṣu ca sataḥ kaṣṭam ajaniṣṭa na kiṃcana // Rc_1.105 //",
    "GK20rmc1-3au:216": " hā bhīru hā priyatame hā madvirahakātare &",
    "GK20rmc1-3au:217": " kvā7sī7ty ardhoktinissaṃjño jagāma sa mahītalam // Rc_1.106 //",
    "GK20rmc1-3au:218": " mātaḥ kaikeyi tuṣṭā9si bhuṅkṣva rājyam akaṇṭakam &",
    "GK20rmc1-3au:219": " vadann ity apatat tasya lakṣmaṇaś caraṇābjayoḥ // Rc_1.107 //",
    "GK20rmc1-3au:220": " tatas tau sāśrunayanau mṛgair vidhuravīkṣitau &",
    "GK20rmc1-3au:221": " nipetatur diva iva bhraṣṭau vidhuravī kṣitau // Rc_1.108 //",
    "GK20rmc1-3au:222": " iti nipatitayos tayor dvayor daśarathanandanayor mahītale &",
    "GK20rmc1-3au:223": " daśabhir api digaṅganāmukhair adhṛtivaśād iva tatyaje ruciḥ // Rc_1.109 //",
    "GK20rmc1-3au:224": " ete nikāmarasikasya jayanti pādāḥ śrīhāravarṣayuvarājamahītalendoḥ &",
    "GK20rmc1-3au:225": " yair dvādaśārkakiraṇotkaradurnivāraḥ sṛṣṭo 'bhinandakumudasya mahāvikāsaḥ",
    "GK20rmc1-3au:226": " ity abhinandakṛtau rāmacarite mahākāvye prathamaḥ sargaḥ samāptaḥ |/",
    "GK20rmc1-3au:227": " dvitīyaḥ sargaḥ tām anīkṣitacarīm adhīratām ātmano 'tha viniyamya lakṣmaṇaḥ &",
    "GK20rmc1-3au:228": " sāntvanārtham iti vācam abravīt tīvramanyurayamūḍham agrajam // Rc_2.1 //",
    "GK20rmc1-3au:229": " kāryam ārya pariśiṣṭam ucyatāṃ mucyatām idam ayogajaṃ tamaḥ &",
    "GK20rmc1-3au:230": " rājatū7dyamadivākarodayasmeram āśu mukhapaṅkajaṃ tava // Rc_2.2 //",
    "GK20rmc1-3au:231": " āsituṃ samaya eṣa nā8vayor moham ittham avalambituṃ na ca &",
    "GK20rmc1-3au:232": " utsahasva nanu hṛṣyatāṃ cirādiṣv adhīnam adhunā9bhikāṅkṣitam // Rc_2.3 //",
    "GK20rmc1-3au:233": " kevalaṃ phalabhujo na tasya nas taskarasya nilaye 'sti niścayaḥ &",
    "GK20rmc1-3au:234": " abhyupaitu ravinandanaḥ kṣaṇād andhakāram idam apy apaiṣyati // Rc_2.4 //",
    "GK20rmc1-3au:235": " aurasān api sutān arīn iva ghnanti kāraṇavaśān mahībhujaḥ &",
    "GK20rmc1-3au:236": " nigrahād anujavidviṣaḥ kapeḥ kiṃ pṛthagjana ivā7nutapyase // Rc_2.5 //",
    "GK20rmc1-3au:237": " krīḍatāṃ mṛgavaneṣu dhanvināṃ jīvakoṭikadane 'pi kā kṣatiḥ &",
    "GK20rmc1-3au:238": " khidyase kim aniśaṃ prayojanād ekavānaravadhaḥ kutaḥ kṛtaḥ // Rc_2.6 //",
    "GK20rmc1-3au:239": " tasya ca pravayaso jaṭāyuṣaḥ svargiṇaḥ kim adhunā9nuśocyate &",
    "GK20rmc1-3au:240": " yena jarjarakalevaravyayāt krītam indukiraṇojjvalaṃ yaśaḥ // Rc_2.7 //",
    "GK20rmc1-3au:241": " etad ekam ativāhyatām ahaḥ śvo na sa plavagarāṭpratīkṣyate &",
    "GK20rmc1-3au:242": " tat prasīda parito vicīyatā0tmanai9va sanagārṇavā9vaniḥ // Rc_2.8 //",
    "GK20rmc1-3au:243": " tat kabandhaśabarīhanūmatām āvayor ajani saṅgataṃ yathā &",
    "GK20rmc1-3au:244": " iṣṭaśaṃsi vanaśailapānthayoḥ kiṃ tathā9nyad api nā8patet punaḥ // Rc_2.9",
    "GK20rmc1-3au:245": " yatra yatra tava siddhir agrataḥ kaḥ kariṣyati na te samīhitam &",
    "GK20rmc1-3au:246": " ujjvale kṛtavidāṃ na kevalaṃ tena vartmani durātmanā sthitam // Rc_2.10 //",
    "GK20rmc1-3au:247": " sambhavaty abhimaraḥ pure 'thavā tasya tīvram ayaśaḥ kim ucyate &",
    "GK20rmc1-3au:248": " duḥkham utkhanati kaṇṭakāvalīr aṅgasandhiṣu navaḥ kile8śvaraḥ // Rc_2.11",
    "GK20rmc1-3au:249": " samprati prathamam ārya gṛhyatāṃ tatpravṛttim upalabdhum udyamaḥ &",
    "GK20rmc1-3au:250": " marṣaṇīyaparilambadūṣaṇaḥ so 'dhunā9py akapaṭo ghaṭate cet // Rc_2.12 //",
    "GK20rmc1-3au:251": " muñca moham avatīryatām itaḥ sevyatām iyam anāvilā nadī &",
    "GK20rmc1-3au:252": " eṣa gacchati javāj japāruṇo vāruṇīm aruṇasārathir diśam // Rc_2.13 //",
    "GK20rmc1-3au:253": " unmimīla raghunandanaś cirāt tan niśamya vacanaṃ camatkṛtaḥ &",
    "GK20rmc1-3au:254": " apy ayogavidhurā na śerate saṃmukhīnavidhayas tathāvidhāḥ // Rc_2.14 //",
    "GK20rmc1-3au:255": " muktamoham avalokya lakṣmaṇas taṃ mṛgāṅkam iva meghanirgatam &",
    "GK20rmc1-3au:256": " ādade 'tha śaśikāntabhūdharasyandabinduśiśirāṃ sarasvatīm // Rc_2.15 //",
    "GK20rmc1-3au:257": " eṣa paśya patito nabhastalād astaśailagahaneṣu naśyati &",
    "GK20rmc1-3au:258": " sandhyayā caramadikpragalbhayā bhagnasāndrakarapañjaraḥ khagaḥ // Rc_2.16",
    "GK20rmc1-3au:259": " śakyam arcitum anuccapāṇibhiḥ pāśapāṇinagarīnivāsibhiḥ &",
    "GK20rmc1-3au:260": " sānurodha iva dūrabandhuro bandhujīvakusumāruṇo raviḥ // Rc_2.17 //",
    "GK20rmc1-3au:261": " eṣa muktakarapāṭavo ravir nāṭayaty anuguṇatvam appatau &",
    "GK20rmc1-3au:262": " āpadi prakṛtir ujjhitā varaṃ nā8śrayasya visadṛg viceṣṭitam // Rc_2.18 //",
    "GK20rmc1-3au:263": " bimbamūlarucirā raver amī recayanti gaganaṃ gabhastayaḥ &",
    "GK20rmc1-3au:264": " pūrayanti ca mahīṃ mahīruhām āyatāḥ pratiśarīrayaṣṭayaḥ // Rc_2.19 //",
    "GK20rmc1-3au:265": " agrataḥ śikharaśākhisaṃhateś chāyayo9pacitayā9pasāritaḥ &",
    "GK20rmc1-3au:266": " pṛṣṭhato 'tinibhṛtaṃ mahībhṛtām ātapaḥ kaṭakam āśu no7jjhati // Rc_2.20 //",
    "GK20rmc1-3au:267": " svīkaroti śanakair anokahacchāyam adriśikharasthalīr api &",
    "GK20rmc1-3au:268": " hīyate nijavapuṣy api kramād ātapasya mamatā tapasvinaḥ // Rc_2.21 //",
    "GK20rmc1-3au:269": " appater diśi viceṣṭate ravir vyākulāḥ śakunayaḥ svananty amī &",
    "GK20rmc1-3au:270": " dhvāntadṛṣṭiviṣadarśanād dine durnivāranidhane nimīlati // Rc_2.22 //",
    "GK20rmc1-3au:271": " kīryate kṛtaravaiḥ khagavrajair eṣa tallataṭacaityapādapaḥ &",
    "GK20rmc1-3au:272": " sāyam adhvanikaṭe nirargalaḥ sajjanālaya iva pravāsibhiḥ // Rc_2.23 //",
    "GK20rmc1-3au:273": " yānti khinnajanasevyatām amī saumya sormiśucivālukācayāḥ &",
    "GK20rmc1-3au:274": " prāntasuptakalahaṃsapaṅktayaḥ svairanīramaruto nadītaṭāḥ // Rc_2.24 //",
    "GK20rmc1-3au:275": " dhik taṭāntavasatīn sitacchadān paśyataḥ kamalaṣaṇḍavaiśasam &",
    "GK20rmc1-3au:276": " staumi taṃ divasam ārya kevalaṃ yo 'stam eti samam abjabandhunā // Rc_2.25",
    "GK20rmc1-3au:277": " dantamūlanihitaikasallakīpallavo 'lasavilokitānugaḥ &",
    "GK20rmc1-3au:278": " eṣa muktagirikandaraḥ śanair vāri vāraṇapatiḥ pratiṣṭhate // Rc_2.26 //",
    "GK20rmc1-3au:279": " śīlayanti kariṇaḥ svavāsitāvāri sairibhasamūharecitam &",
    "GK20rmc1-3au:280": " mālatīvanavikāsavāsitā vānti palvalataṭāntavāyavaḥ // Rc_2.27 //",
    "GK20rmc1-3au:281": " saṃtyajanti masṛṇaṃ saraḥsarittallamūlasalilāni sairibhāḥ &",
    "GK20rmc1-3au:282": " sambhajanti sahasā bhayadrutair īkṣitāḥ kurarasārasairibhāḥ // Rc_2.28 //",
    "GK20rmc1-3au:283": " saṃmukhīnaghanapatrabandhanāt paśya paṅkajavanād anāratam &",
    "GK20rmc1-3au:284": " pītakośamakarandasaṃcayāḥ saṃcaranti madhupāḥ kumudvatīm // Rc_2.29 //",
    "GK20rmc1-3au:285": " no7panītamukhamudram ambujaṃ muktamudram atha nai7va kairavam &",
    "GK20rmc1-3au:286": " etadīkṣitaparasparaṃ punaḥ patriyugmam apanidravaiśasam // Rc_2.30 //",
    "GK20rmc1-3au:287": " rodhasaḥ pulinam abjinīṃ tatas tām atītya bhajate kumudvatīm &",
    "GK20rmc1-3au:288": " tatra tapta iva gāhate payaḥ sāyam ārdraviraho vihaṅgamaḥ // Rc_2.31 //",
    "GK20rmc1-3au:289": " svīkṛtaṃ na nalinair nimīlitaṃ na sphuṭaṃ kumudakuḍmalasmitam &",
    "GK20rmc1-3au:290": " etadīkṣitaparasparaṃ paraṃ mūḍham ambhasi vihaṅgamadvayam // Rc_2.32 //",
    "GK20rmc1-3au:291": " jarjaraṃ tyajati vāsaraplavaṃ na prasārayati mantharān karān &",
    "GK20rmc1-3au:292": " ety adṛṣṭam avalambya kevalaṃ vyomavārinidhiśeṣam aṃśumān // Rc_2.33 //",
    "GK20rmc1-3au:293": " śrāvitāgamam iva dvijāravair dhvāntam oṃ iti jagat pratīcchati &",
    "GK20rmc1-3au:294": " trātum ūṣmarahitaḥ kṣamo 'dhunā na svamaṇḍalam api prabhākaraḥ // Rc_2.34",
    "GK20rmc1-3au:295": " dṛśyatām udayati sma yādṛśas tādṛśas taraṇir astam īyate &",
    "GK20rmc1-3au:296": " utsavavyasanayoḥ prabhur vidhir vikriyāsu mahatām anīśvaraḥ // Rc_2.35 //",
    "GK20rmc1-3au:297": " sphītam abjakulam īkṣyatām itas tallam ullasitahaṃsasārasam &",
    "GK20rmc1-3au:298": " niścalācchaparimaṇḍalodakaprāntamantharamṛṇālakaṇṭakam // Rc_2.36 //",
    "GK20rmc1-3au:299": " śīlayanty acalamekhalāsv amī śītalāsu ruravo nirudyamāḥ &",
    "GK20rmc1-3au:300": " pūrvaśaṣpakabalānuvartinaḥ stokacañcalamukhāḥ sukhāsikām // Rc_2.37 //",
    "GK20rmc1-3au:301": " dīdhitīḥ paricitāḥ parityajaty abjinīr api ca nā7nurudhyate &",
    "GK20rmc1-3au:302": " sandhyayā varuṇadigvadhūm anuprāpitaḥ kam api rāgam aṃśumān // Rc_2.38 //",
    "GK20rmc1-3au:303": " dyaū ravīndurahitā9pi nirmalā bhūr avṛkṣasalilā9pi śītalā &",
    "GK20rmc1-3au:304": " antarālam avalambya śobhate vāsarakṣaṇadayoḥ kṣaṇaṃ jagat // Rc_2.39 //",
    "GK20rmc1-3au:305": " nirjharo 'yam iyam āpagā saraḥ palvalaṃ ca vimalaṃ vibhāty adaḥ &",
    "GK20rmc1-3au:306": " yatra cittam iha paryupāsyatāṃ tatra tatrabhavatī pitṛprasūḥ // Rc_2.40 //",
    "GK20rmc1-3au:307": " ity ubhau vyavahitāntaravyathau tau samāpya samayocitaṃ vidhim &",
    "GK20rmc1-3au:308": " satkṛtiṃ dadhatur ānane mithaḥ prārthanāṃ kim api rāmalakṣmaṇau // Rc_2.41",
    "GK20rmc1-3au:309": " yatra vāti na kumudvatīmarut kaumudī bata na yatra vīkṣyate &",
    "GK20rmc1-3au:310": " taṃ nirūpitasamantam añjasā bhejatuḥ parisaraṃ raghūdvahau // Rc_2.42 //",
    "GK20rmc1-3au:311": " dṛṣṭipāṇitalappātaśodhitām uddhṛtasthagitakaṇṭakāvaṭām &",
    "GK20rmc1-3au:312": " astṛṇān navatṛṇena medināṃ rāmabhadraśayanāya lakṣmaṇaḥ // Rc_2.43 //",
    "GK20rmc1-3au:313": " nirṇineja sahasā suṣupsataḥ pādapadmayugam agrajanmanaḥ &",
    "GK20rmc1-3au:314": " svāṃśukoddhṛtajalaṃ karābjayoḥ kauśalāc ca samavāhayat punaḥ // Rc_2.44 //",
    "GK20rmc1-3au:315": " adhvajarjaritarājalakṣaṇaṃ lakṣmaṇaś caraṇam agrajanmanaḥ &",
    "GK20rmc1-3au:316": " āmamarśa ciram aśru vartayan kevalopakaraṇena pāṇinā // Rc_2.45 //",
    "GK20rmc1-3au:317": " svairam agrakarajair vivṛtya ca vyākulāṃ samanayaj jaṭāṭavīm &",
    "GK20rmc1-3au:318": " aṅgadeśam anayad vidhūya ca srastarātisṛtam añcalaṃ tvacaḥ // Rc_2.46 //",
    "GK20rmc1-3au:319": " pārśvayor upadadhe maheṣudhī ādade śirasi pūjitaṃ dhanuḥ &",
    "GK20rmc1-3au:320": " unmamārja dhutasaṃhṛtena ca svāñcalena punaruktam āstaram // Rc_2.47 //",
    "GK20rmc1-3au:321": " ity ajasram anujātasevayā jīyamānavanavāsayātanaḥ &",
    "GK20rmc1-3au:322": " svaptukāma iva sālasendriyaḥ saṃviveśa raghunandanaḥ kṣaṇam // Rc_2.48 //",
    "GK20rmc1-3au:323": " mīlitonmiṣitalocanaḥ śanair jāgarūkam avalokya so 'nujam &",
    "GK20rmc1-3au:324": " uccavāmakarapaṅkajodaranyastamaulir avadan mitaṃ vacaḥ // Rc_2.49 //",
    "GK20rmc1-3au:325": " gaccha vatsa śayanīyam ātmanaḥ kliśyase kṛśataraḥ kiyac ciram &",
    "GK20rmc1-3au:326": " nidrayā viśadatāṃ vraja kṣaṇaṃ na kṣamaḥ pratiniśīthajāgaraḥ // Rc_2.50 //",
    "GK20rmc1-3au:327": " prātar asti bahu kṛtyam āvayor bhrātar ātmani kim asy atatparaḥ &",
    "GK20rmc1-3au:328": " cintyatām uṣasi tasya saṃgatiḥ śītalasya kapicakravartinaḥ // Rc_2.51 //",
    "GK20rmc1-3au:329": " āspadādhigamagarvito 'stu vā9py astu vā9nuditabhūtivikriyaḥ &",
    "GK20rmc1-3au:330": " āvayoḥ samayabaddhayoḥ puno niścayārtham adhigamya eva saḥ // Rc_2.52 //",
    "GK20rmc1-3au:331": " tad vibhātu rajanī sukhena te yāsyataḥ plavagarājamandiram &",
    "GK20rmc1-3au:332": " pakṣayor yad anurūpamuktayos tat tadai9va ca samarthayiṣyate // Rc_2.53 //",
    "GK20rmc1-3au:333": " ūcivān iti babhūva nirvacāḥ kuḍmalīkṛtavilocanotpalaḥ &",
    "GK20rmc1-3au:334": " adhyaśeta caraṇāmbujāntikaṃ tasya joṣam anagho jaghanyajaḥ // Rc_2.54 //",
    "GK20rmc1-3au:335": " tatra tatra ca śayānayoś cirād vīrayor vigatasādhvasā iva &",
    "GK20rmc1-3au:336": " uddhatair dadur ulūkahuṃkṛtair andhakārajayaghoṣaṇāṃ drumāḥ // Rc_2.55 //",
    "GK20rmc1-3au:337": " vyātatoḍudaśanā9pi mucyase na tvam arkacirasaṃstutā9dhunā &",
    "GK20rmc1-3au:338": " ity ariṣṭaripukūjitais tamo dyāṃ bruvāṇam iva dūram udyayau // Rc_2.56 //",
    "GK20rmc1-3au:339": " kevalaṃ śakunayo na nīḍagāḥ śākhino 'pi śayitāḥ samantataḥ &",
    "GK20rmc1-3au:340": " jajñire timirataskarāvalīlupyamānavibhavāś ca bhūbhṛtaḥ // Rc_2.57 //",
    "GK20rmc1-3au:341": " na sthalī na pulinaṃ na sindhavo nā7calā na taravaś cakāśire &",
    "GK20rmc1-3au:342": " dūṣitadvitayavādam udbabhāv ekam eva timiraṃ vibhūtimat // Rc_2.58 //",
    "GK20rmc1-3au:343": " tatra mugdhapṛṣatas tamoghane pārśvagām api mṛgīm ahārayat &",
    "GK20rmc1-3au:344": " prāpa kokayuvatir yadṛcchayā patyur ādhitaralasya saṃgamam // Rc_2.59 //",
    "GK20rmc1-3au:345": " vṛddham aṅkam anayac chiśubhramāc cumbati sma dayite9ti yūthapam &",
    "GK20rmc1-3au:346": " svīyam apy uditasaṃśayaḥ śanair aṅgam aṅgam amṛśad valīmukhaḥ // Rc_2.60",
    "GK20rmc1-3au:347": " sarvataḥ parigate9va parvatair ācite9va tarubhir nirantaram &",
    "GK20rmc1-3au:348": " āplute9va salilair itas tataḥ śakyate sma cirasaṃstutā9pi bhūḥ // Rc_2.61",
    "GK20rmc1-3au:349": " dikṣu dakṣam avanāv anākulaṃ khe 'tikhelam aṭavīṣu bhīṣaṇam &",
    "GK20rmc1-3au:350": " mattam adriṣu darīṣu durjayaṃ prādurāsa viṣame samaṃ tamaḥ // Rc_2.62 //",
    "GK20rmc1-3au:351": " bhejur aikyam iva tulyavaiśasāḥ sāyam eva malinair mukhair diśaḥ &",
    "GK20rmc1-3au:352": " gṛhyamāṇaśikharā tamaścayair dyauḥ papāta vasudhāsakhītale // Rc_2.63 //",
    "GK20rmc1-3au:353": " pratyabhān na purato na pṛṣṭhataḥ pārśvayoś ca viśadaṃ na kiṃcana &",
    "GK20rmc1-3au:354": " vyānaśe bhuvanam añjanācalaprasthapaṅktinibiḍaṃ niśātamaḥ // Rc_2.64 //",
    "GK20rmc1-3au:355": " na dvitīyam anubhūyate sma vastv antikād api tamas tiraskṛtam &",
    "GK20rmc1-3au:356": " kevalātmaviṣayaṃ tadā9bhavaj jñānam ulbaparivāsinām iva // Rc_2.65 //",
    "GK20rmc1-3au:357": " dūramiśritaparasparāṅgakair apy ayogajanitajvarair iva &",
    "GK20rmc1-3au:358": " durlabhānanavilokanāmṛtair dūyate sma mithunair mitho bhṛśam // Rc_2.66 //",
    "GK20rmc1-3au:359": " so 'tiśītahimaśīkaro marun nūnam ulmukacayān avākirat &",
    "GK20rmc1-3au:360": " yac cukūja bhṛśam ārtikāhalaṃ cakravākayuvatis tapasvinī // Rc_2.67 //",
    "GK20rmc1-3au:361": " uccacāra na vanasthalīṣv asau marmaraḥ patitapatranisvanaḥ &",
    "GK20rmc1-3au:362": " nā7virāsa karikṛṣṭasallakībhaṅgayonir asakṛc caṭatkṛtiḥ // Rc_2.68 //",
    "GK20rmc1-3au:363": " tasthur āsthitamanuṣyamūrtayo yāmikā iva vidūrato 'drayaḥ &",
    "GK20rmc1-3au:364": " prahvabālaviṭapāgrapāṇayas tau parītya taravaḥ siṣevire // Rc_2.69 //",
    "GK20rmc1-3au:365": " drāṅ nidāgham anudadrajo 'dhunād viślathāṃ bṛhatikām asārayat &",
    "GK20rmc1-3au:366": " pratyapadyata vanānilas tayor ekasannihitayāmikavratam // Rc_2.70 //",
    "GK20rmc1-3au:367": " sānujasya tamasi pramīlatas tasya bhāvimamatāhṛtā iva &",
    "GK20rmc1-3au:368": " ujjvalāyataviṣāṇasūcitāś cakrire parikaraṃ mataṅgajāḥ // Rc_2.71 //",
    "GK20rmc1-3au:369": " dīpakṛtyam akarod upāntike niṣprakamparuciroṣadhīgaṇaḥ &",
    "GK20rmc1-3au:370": " tenur adrivanamadhyasuptayor maṅgalāni vanadevatās tayoḥ // Rc_2.72 //",
    "GK20rmc1-3au:371": " ehi jānaki bhujāntaraṃ kharaḥ prastaro 'yam asi kiṃ parāṅmukhī &",
    "GK20rmc1-3au:372": " matkapolam upadhāya supyatām aprasaktir iyatī kadā nu te // Rc_2.73 //",
    "GK20rmc1-3au:373": " kṣiptam aṃśukam idaṃ mayo9rasi prīyatāṃ tava nirānandaḥ stanaḥ &",
    "GK20rmc1-3au:374": " nīvinodini kare kuru kṣamām āyatākṣi nudasī7va kiṃ punaḥ // Rc_2.74 //",
    "GK20rmc1-3au:375": " suptavākyam iti maithilīpater maithilīvirahadūyamānayā &",
    "GK20rmc1-3au:376": " diksakhīnivahavāritāsrayā śuśruve vasudhayo9pasannayā // Rc_2.75 //",
    "GK20rmc1-3au:377": " mad bibheti virahī raghūdvaho mad vinā ca na jagat pramodate &",
    "GK20rmc1-3au:378": " tat karomi kim itī7va cintayan no7jjagāma sahasā niśākaraḥ // Rc_2.76 //",
    "GK20rmc1-3au:379": " na sma bhāti kim api sphuṭaṃ puraḥ kiṃcid īritakareṇa kevalam &",
    "GK20rmc1-3au:380": " dṛśyate sma divi dūravartinā tarjyamānam iva kenacit tamaḥ // Rc_2.77 //",
    "GK20rmc1-3au:381": " jāyate sma ghanamālatīguṇaśreṇigarbhakabarīmanoharam &",
    "GK20rmc1-3au:382": " meghavāhanadigaṅganāmukhe mugdhacandrakarakarburaṃ tamaḥ // Rc_2.78 //",
    "GK20rmc1-3au:383": " sānurāgam upagūḍham agrimair aṃśubhiḥ śaśabhṛto davīyasaḥ &",
    "GK20rmc1-3au:384": " unnanāma namucidviṣo diśi srastastaṃtamasabhāram ambaram // Rc_2.79 //",
    "GK20rmc1-3au:385": " ujjvalāgrakiraṇapraveśakaproktasatvarasamāgamo 'pi san &",
    "GK20rmc1-3au:386": " prekṣyate sma janitotsukaś cirād vyomaraṅgamukhasaṃmukhaḥ śaśī // Rc_2.80",
    "GK20rmc1-3au:387": " audayena śaśino gabhastinā bhinnaśeṣatimiraṃ vyarājata &",
    "GK20rmc1-3au:388": " mṛjyamānam iva śakradiṅmukhaṃ kuṅkumena mṛganābhoyogin // Rc_2.81 //",
    "GK20rmc1-3au:389": " taṃ babhāra na vidhur navodayaṃ kiṃ tu kuṅkumavilepanāruṇam &",
    "GK20rmc1-3au:390": " ekam utsukavaśāt payodharaṃ vyācakāra haridigvilāsinī // Rc_2.82 //",
    "GK20rmc1-3au:391": " āttajaitranijapuṣpadhanvano manmathasya bhuvanāni jeṣyataḥ &",
    "GK20rmc1-3au:392": " unnanāma purataḥ śaśicchalāt pūrṇarukmakalaśaḥ payonidheḥ // Rc_2.83 //",
    "GK20rmc1-3au:393": " diksarāgamukhasannidhāpitasphītacandracaṣakā śatakratoḥ &",
    "GK20rmc1-3au:394": " kṣībabhāvam iva bibhratī babhau viślathācchatimirāṃśukoccayā // Rc_2.84 //",
    "GK20rmc1-3au:395": " nandayan bhuvanam unmukhaṃ cirān mandayan smaraviruddham udyamam &",
    "GK20rmc1-3au:396": " krandayan virahiṇo vihaṅgamān sāndrayan pramadam indur udyayau // Rc_2.85",
    "GK20rmc1-3au:397": " locanālinivahaikapaṅkajaṃ cittahaṃsaśayanīyasaikatam &",
    "GK20rmc1-3au:398": " ujjagāma ratikelimandiraṃ yāminīyuvatijīvitaṃ śaśī // Rc_2.86 //",
    "GK20rmc1-3au:399": " āliliṅga rajanīm ahāsayad bidyamānamukulāṃ kumudvatīm &",
    "GK20rmc1-3au:400": " agrahīd uḍuvadhūkarān karair dyāṃ prasādam anayat samaṃ śasśī // Rc_2.87",
    "GK20rmc1-3au:401": " ādade viyad alāñchanavrataṃ lāñchanaṃ nijam agūhad aṃśubhiḥ &",
    "GK20rmc1-3au:402": " prāhiṇod apasṛtāsu kaumudīṃ dikṣu dakṣatanayāparigrahī // Rc_2.88 //",
    "GK20rmc1-3au:403": " vyāpya dūram atha nirmalaṃ viyad vītapaṅkam iva paṅkajākaram &",
    "GK20rmc1-3au:404": " rejur agrakiraṇāḥ kṣapāpateḥ pūtakokanadakandakomalāḥ // Rc_2.89 //",
    "GK20rmc1-3au:405": " khe kakupsu bhuvi ca kṣapāpateḥ petur ūḍhanicayā marīcayaḥ &",
    "GK20rmc1-3au:406": " yatra tatra kuharāṇi kānicit kampamānam aviśan niśātamaḥ // Rc_2.90 //",
    "GK20rmc1-3au:407": " kṣiptam indurucibhir vyalambata tryambakasya śikhinaś ca diṅmukhe &",
    "GK20rmc1-3au:408": " tatra nunnam anubandhaniḥsahaṃ kāndiśīkam iva niṣṭhitaṃ tamaḥ // Rc_2.91",
    "GK20rmc1-3au:409": " kandarāṇi ca mahāmahībhṛtāṃ koṭarāṇi ca jaranmahīruhām &",
    "GK20rmc1-3au:410": " adhyuvāsa kamalodarāṇi ca dhvāntam adhvagavadhūmukhāni ca // Rc_2.92 //",
    "GK20rmc1-3au:411": " svīcakāra karakoṭilālanālambitoḍutatimekhalāṃ divam &",
    "GK20rmc1-3au:412": " rāgabhaṅgam atisaṃstavād gatāṃ devarājadiśam indur atyajat // Rc_2.93 //",
    "GK20rmc1-3au:413": " ātatāna gaganāṅgaṇādhikair medinīm amṛtavarṣibhir vidhuḥ &",
    "GK20rmc1-3au:414": " viprayuktajanadhūmaketubhiḥ ketakāgraśucibhir marīcibhiḥ // Rc_2.94 //",
    "GK20rmc1-3au:415": " saṃkucadbhir abhirāmatādhike sādhu candramasi puṣkaraiḥ kṛtam &",
    "GK20rmc1-3au:416": " udyatā jayini kāminīmukhe tena sāhasam anuṣṭhitaṃ punaḥ // Rc_2.95 //",
    "GK20rmc1-3au:417": " uccakhāna ruṣam uccamaṇḍalaḥ khaṇḍanām agamayad viṣahyatām &",
    "GK20rmc1-3au:418": " mānapaṅkam apanīya kāminīḥ kāntahastam anayan niśāpatiḥ // Rc_2.96 //",
    "GK20rmc1-3au:419": " vyaktavartmabilavāhinīvanagrāmagulmagahanādribhedayā &",
    "GK20rmc1-3au:420": " saumyatādhikaviśeṣayā9jani jyotsnayā divasaniḥspṛho janaḥ // Rc_2.97 //",
    "GK20rmc1-3au:421": " pīyate sma kumudaṃ na locanaiś candrikā tapati rohitacchadam &",
    "GK20rmc1-3au:422": " prādurāsa param utpibann aliḥ saurabhaṃ niravalambam ambuni // Rc_2.98 //",
    "GK20rmc1-3au:423": " ekike9va nijavṛndamadhyagā9py uccukūja sabhayā sitacchadī &",
    "GK20rmc1-3au:424": " dantamūlam asakṛc ca saṃśayād āmamarśa kariṇaḥ kareṇukā // Rc_2.99 //",
    "GK20rmc1-3au:425": " ketakīṣu kadalīṣu vālukāsv aśmasu sphuṭitakairave 'mbhasi &",
    "GK20rmc1-3au:426": " lambhite9va laharīparamparām ullalāsa śaśikāntivāhinī // Rc_2.100 //",
    "GK20rmc1-3au:427": " prāptasūkṣmaghanapallavāntaraiś citritāḥ śaśikarair itas tataḥ &",
    "GK20rmc1-3au:428": " bibhrati sma tarumūlaśāyinaḥ śambarāḥ pṛṣatayūthavibhramam // Rc_2.101 //",
    "GK20rmc1-3au:429": " kṛcchralabdhanagaśṛṅgasandhayo dattamanmathajayābhisandhayaḥ &",
    "GK20rmc1-3au:430": " maithilītaravadhūdurāsadaṃ rāghavāṅkam aviśac chaśitviṣaḥ // Rc_2.102 //",
    "GK20rmc1-3au:431": " jāgarṣi kāśmari niṣīdasi kovidāra kutrā7si vatsa kṛtamāla tamāla paśya &",
    "GK20rmc1-3au:432": " kiṃ vartate raghupater iti satvarābhir uktaṃ drumaugham avalokya vanasthalībhiḥ // Rc_2.103",
    "GK20rmc1-3au:433": " anyonyadūrapariṣaktaviśālasāndraśākhāśatais tarubhir antarayāṃbabhūve &",
    "GK20rmc1-3au:434": " udbhūtaghoravirahajvaralaṅghitasya candrātapaḥ sa khalu dāśarather apathyaḥ // Rc_2.104 //",
    "GK20rmc1-3au:435": " kumudavanam ahetu tyaktanidraṃ tadā0sīd gaganam uḍuvitānair dhig vṛthai9va",
    "GK20rmc1-3au:436": " praphullam &",
    "GK20rmc1-3au:437": " ajani jagad adhīśasyā7gṛhītes tadānīṃ vidhur api",
    "GK20rmc1-3au:438": " vidhavastrīyauvanodbhedaśocyaḥ // Rc_2.105 //",
    "GK20rmc1-3au:439": " śvasiti janakaputrī satvaro bhānuputraḥ kapipatir upasannaṃ suprabhātaṃ",
    "GK20rmc1-3au:440": " jagur iva raghunāthāyā7rdhabuddhāḥ svananto madhuram apararātre patriṇaḥ ke 'pi ke 'pi // ity abhinandakṛtau rāmacarite mahākāvye sandhyātamaścandrodayavarṇano nāma dvitīyaḥ sargaḥ samāptaḥ //",
    "GK20rmc1-3au:441": " kavīnāṃ kiṃ dattair nṛpapaśubhir anyair avasare paraṃ pṛthvīpālaḥ kṣaṇam api sa karṇo vitaratu",
    "GK20rmc1-3au:442": " anāttaṃ tattvajñair api suvipulārthavyayabhiyā pratiṣṭhāṃ yeno7ccair",
    "GK20rmc1-3au:443": " jagati gamitaṃ rāmacaritam //",
    "GK20rmc1-3au:444": " % NB \\msC\\ reads here (instead of this verse?)",
    "GK20rmc1-3au:445": " pālānvayāmbujavanaikavirocanāya tasmai namo 'stu yuvarājanareśvarāya &",
    "GK20rmc1-3au:446": " koṭipradānaghaṭitojjvalakīrtimūrtir yenā7maratvapadavīṃ gamito 'bhinandaḥ",
    "GK20rmc1-3au:447": " tṛtīyaḥ sargaḥ atha prabuddhaḥ prathamaṃ vibuddham āsīnam ādāya tadaṅghriyugmam &",
    "GK20rmc1-3au:448": " prakāmanidrābhigamābhirāmo rāmaḥ sumitrāsutam ity uvāca // Rc_3.1 //",
    "GK20rmc1-3au:449": " kim ittham eva kṣapito niśīthaḥ kaccin muhūrārdham asi prasuptaḥ &",
    "GK20rmc1-3au:450": " asmin prasādāvasare dhiyāṃ ca pratiṣṭhitaś cetasi kas tavā7rthaḥ // Rc_3.2",
    "GK20rmc1-3au:451": " vanaukasas tasya naveśvarasya bhāvāvabodhāya punar vimṛśya &",
    "GK20rmc1-3au:452": " yat prāptakālaṃ tad udāharā8śu prasthānakālo 'yam atipraśastaḥ // Rc_3.3",
    "GK20rmc1-3au:453": " svakāryalābhastimitaḥ kapiś cen na kaścid artho 'nusṛtena tena &",
    "GK20rmc1-3au:454": " ripaū7petaṃ varam arthibhāvād vikārasaṃdehasahe na mitre // Rc_3.4 //",
    "GK20rmc1-3au:455": " kāryāntarāśārahitena tena vyaktaṃ khalenā7dya vayaṃ nirastāḥ &",
    "GK20rmc1-3au:456": " dattaḥ pradīrghāgrahaṇābhidhāno yenā7yam ārād api no 'rdhacandraḥ //",
    "GK20rmc1-3au:457": " ruddhas tapasvī sa kathaṃ na kaiścin mohāndhakūpe nipatan madāndhaḥ &",
    "GK20rmc1-3au:458": " kiṃ deśakās te 'pi hanūmadādyāḥ sadyaḥ padaṃ prāpya samaṃ vipannāḥ //",
    "GK20rmc1-3au:459": " riṣṭaṃ na dṛṣṭaṃ pavamānasūnor na cā7gnisūnor na ca vālisūnoḥ &",
    "GK20rmc1-3au:460": " sarve 'pi kiṃkāraṇam ekadai9va pramītakalpāḥ kapidārakās te // Rc_3.7 //",
    "GK20rmc1-3au:461": " sa durnivāro harir adya śetām āsvāditaiśvaryamadhur madena &",
    "GK20rmc1-3au:462": " kathaṃ punar jāgarakāla eva suptās tadāptā iti me vitarkaḥ // Rc_3.8 //",
    "GK20rmc1-3au:463": " devāt prasūtena himetarāṃśor ūrjasvalais taiḥ sakhibhir vṛtena &",
    "GK20rmc1-3au:464": " udāradehadyutinā9smadarthe niranvayaṃ tena tamaḥ prapannam // Rc_3.9 //",
    "GK20rmc1-3au:465": " aho mahan mohajam andhakāraṃ yenā7dya madhyesabham uddhureṇa &",
    "GK20rmc1-3au:466": " utsārya tān mantrimaṇipradīpān plavaṅgarājaḥ prasabhaṃ gṛhītaḥ // Rc_3.10",
    "GK20rmc1-3au:467": " lobhasya mohasya manobhavasya madasya cā7tiprasaro na ruddhaḥ &",
    "GK20rmc1-3au:468": " ruddhaḥ paraṃ pūrṇamanorathena tenā7dya naḥ pratyupakāravegaḥ // Rc_3.11",
    "GK20rmc1-3au:469": " samrāṭpadasthasya padād apetāḥ samprītaye samprati mā sma bhūmaḥ &",
    "GK20rmc1-3au:470": " dṛṣṭāstrasārā api tasya bhīroḥ kiṃ bhītaye vatsa vayaṃ na bhūtāḥ //",
    "GK20rmc1-3au:471": " sthāne nirastaḥ sudhiyā9grajena sa tena māyāmasṛṇo durātmā &",
    "GK20rmc1-3au:472": " mayā madāndhena punar vṛthai9va kroṣṭā mṛgendrasya pade 'bhiṣiktaḥ //",
    "GK20rmc1-3au:473": " nirveśaniryātanaśāṭhyanidrāṃ nīceṣu daṇḍaḥ paruṣo nihanti &",
    "GK20rmc1-3au:474": " tathā9pi dākṣiṇyavilambitavyam idaṃ dhanus taṃ prati māmakīnam // Rc_3.14",
    "GK20rmc1-3au:475": " yāvan na viśrāmyati vegajanmā dikṣu dhvanir vālibhidaḥ śarasya &",
    "GK20rmc1-3au:476": " tāvat punas taṅka iha trilokyām ākrāntakiṣkindham upakrameta // Rc_3.15 //",
    "GK20rmc1-3au:477": " asmāsu nā8vedayati sma garvāt kurvīta śeṣārivadhaṃ bhujābhyām &",
    "GK20rmc1-3au:478": " vidhāya saurājyam asaū7peyād ity arthitā paśyati na pramāṇam // Rc_3.16 //",
    "GK20rmc1-3au:479": " tad eṣa me nirmalasargasargaḥ ṣaḍvargaruddho ripuvat sa heyaḥ &",
    "GK20rmc1-3au:480": " nā7sau niṣiddhas tava yānapakṣo mayā bata prāg asamāhitena // Rc_3.17 //",
    "GK20rmc1-3au:481": " asaṃśayaṃ sa pratihārapālīsasambhramāveditasannikarṣam &",
    "GK20rmc1-3au:482": " tvāṃ praty asūyāṃ hṛdayena dhāsyaty upasthitāntaḥpuraviprayogaḥ // Rc_3.18",
    "GK20rmc1-3au:483": " tadvaktram ārkes taruṇārkatāmraṃ tvatprītivākyair akṛtapramodam &",
    "GK20rmc1-3au:484": " bhaviṣyati pratyupakārabhāranirvāhacintāgamasāndhakāram // Rc_3.19 //",
    "GK20rmc1-3au:485": " smariṣyati tvāṃ na sa bodhyamāno 'py ālokayiṣyaty athavā na pṛṣṭaḥ &",
    "GK20rmc1-3au:486": " pratyeṣi kāntājanamadhyavartī sa cintayā9smadgatayā9dhunā0ste // Rc_3.20",
    "GK20rmc1-3au:487": " āvāṃ yadai9vā7dritaṭe niviṣṭau sa kālikāṃ vīkṣya purīṃ praviṣṭaḥ &",
    "GK20rmc1-3au:488": " āmṛṣṭam āsīc capalena tena sauhārdam asmadviṣayaṃ tadai9va // Rc_3.21 //",
    "GK20rmc1-3au:489": " ahaḥsv amīṣu kṣaṇa eva nā8sīd āsīn na saṃdeśaharo 'nurūpaḥ &",
    "GK20rmc1-3au:490": " ityādi sa vyaktam alīkam eva tvatprītyupālambhapadeṣu vaktā // Rc_3.22 //",
    "GK20rmc1-3au:491": " kṛtāvahelaḥ praṇayaprasannaṃ niruttaraḥ satvarakāryavādam &",
    "GK20rmc1-3au:492": " prekṣiṣyate roṣalavānuraktaṃ valīmukhaḥ śuṣkamukho mukhaṃ te // Rc_3.23 //",
    "GK20rmc1-3au:493": " tasyā8gamād yaḥ sahasā bhaviṣyaty arthasya tasyā7bhavanaṃ mamā7stu &",
    "GK20rmc1-3au:494": " bādhiṣyate vālivadhātiriktas tadveśmayātrānuśayaḥ sadā nau // Rc_3.24 //",
    "GK20rmc1-3au:495": " sa prāktano nūnam anarthabhājā nītas talaṃ tena hitaiṣivargaḥ &",
    "GK20rmc1-3au:496": " utthāpitair dūram asāv idānīṃ divāniśaṃ dīvyati durvidagdhaiḥ // Rc_3.25",
    "GK20rmc1-3au:497": " akṣā mṛgākṣyo mṛgayā madhūni prekṣāś ca tasyā7dya haranti kālam &",
    "GK20rmc1-3au:498": " na prāpnuvanti kṣaṇam āptavācaḥ sadādṛtāś cāraṇacāṭuvādāḥ // Rc_3.26 //",
    "GK20rmc1-3au:499": " vadanti bhītāḥ sacivā na kiṃcit kiṃ cintayā9smadgatayā viṭānām &",
    "GK20rmc1-3au:500": " svayaṃ na sampraty anusaṃdadhāti pūrvāparaṃ kāmaparaḥ sa rājā // Rc_3.27",
    "GK20rmc1-3au:501": " na sūrayo na sthavirā na dhīrāḥ puraḥsthitāḥ prāśnikatāṃ prayānti &",
    "GK20rmc1-3au:502": " saṃtiṣṭhate saṃsadi saṃśayānaḥ pṛṣṭhopaviṣṭāsu vilāsinīṣu // Rc_3.28 //",
    "GK20rmc1-3au:503": " itthaṃgate tatra gatasya kena manyus tavo7dīrṇarayo nivāryaḥ &",
    "GK20rmc1-3au:504": " vicāyamāṇo na guṇāya naḥ syād asau kapīnāṃ kadanānubandhaḥ // Rc_3.29 //",
    "GK20rmc1-3au:505": " prapannaśāṭhyasya haṭhopanāmād āneṣyamāṇasya guṇaṃ na vīkṣe &",
    "GK20rmc1-3au:506": " tathāvidhā hi dviṣatāṃ stavena kaṣanti karṇau param antikasthāḥ // Rc_3.30",
    "GK20rmc1-3au:507": " spṛṣ.o na ced vikriyayā kayā9pi no7pasthitaḥ kāryavaśād idānīm &",
    "GK20rmc1-3au:508": " etu svayaṃ na kriyate vṛthai9va sa tvadbalātkāraniruddhaśobhaḥ // Rc_3.31",
    "GK20rmc1-3au:509": " yathā0vayos tātajaṭāyuṣo9ktam uktaṃ kabandhena yathā ca tena &",
    "GK20rmc1-3au:510": " tatho9payāsyaty acirād avaśyam āhūtacakro haricakravartī // Rc_3.32 //",
    "GK20rmc1-3au:511": " yat satyam ādityasamudbhavatvād udbhūtim eṣyanti guṇās tadīyāḥ &",
    "GK20rmc1-3au:512": " tulāgrasampātavilambadoṣe tasmin visaṃvādam ahaṃ na śaṅke // Rc_3.33 //",
    "GK20rmc1-3au:513": " viropataptasya videśavāsād ājagmuṣas tasya nijādhivāsam &",
    "GK20rmc1-3au:514": " iyanty ahāny utsukabandhuvargasaṃvargaṇavyagratayai9va yānti // Rc_3.34 //",
    "GK20rmc1-3au:515": " sa nūnam āyāsyati vānarendraḥ saṃdeśakārpaṇyam asaṃmataṃ me &",
    "GK20rmc1-3au:516": " sarvasvabhūtaṃ visṛjanti vatsa kāryātipāte 'pi na dhairyam āryāḥ //",
    "GK20rmc1-3au:517": " vyatītavighnaḥ suhṛdarthanighno na śītalaḥ sthāsyati kiṃ gatena &",
    "GK20rmc1-3au:518": " sa tvaryamāṇas tvaramāṇa eva dhairyasya naḥ pāram avāpsyatī7va // Rc_3.36",
    "GK20rmc1-3au:519": " dhig astu māṃ taṃ prati vipratīpam āśaṅkitaṃ tad bahu yena yad vā &",
    "GK20rmc1-3au:520": " svakāryadolāsu jano 'lpabhāgyaḥ prāṅ niścinoti vyatirekam eva // Rc_3.37",
    "GK20rmc1-3au:521": " itthaṃ na māṃ pratyupapattim eti tatrā8dyapakṣadvitaye 'pi yātrā &",
    "GK20rmc1-3au:522": " varaṃ visoḍhāni kiyanty apī7ha saṅkhyātakālābhyadhikāny ahāni // Rc_3.38",
    "GK20rmc1-3au:523": " svālocitaṃ vaktu bhavān idānīm ity anuṣṭheyam asaṃśayaṃ yat &",
    "GK20rmc1-3au:524": " bālyāt prabhṛty eva tavo7ttarā dhīr na pūrvapakṣe 'bhiniveśam eti //",
    "GK20rmc1-3au:525": " iti prasannāṃ giram agrajasya śrutvā cirād vītaviṣādapaṅkaḥ &",
    "GK20rmc1-3au:526": " mukhaśriyai9vo7jjvalayā9bhinandann idaṃ sumitrātanayo jagāda // Rc_3.40 //",
    "GK20rmc1-3au:527": " samarthitaṃ sādhu samastam eva kṛtī kapiḥ kiṃ bahuno9ditena &",
    "GK20rmc1-3au:528": " pravyaktam apy etad adoṣadṛṣṭyā gṛhītam āryeṇa na yat tadāgaḥ // Rc_3.41",
    "GK20rmc1-3au:529": " tasyo8rjitenā7tiraver avadyaṃ nai7ve8kṣate 'ntaḥkaraṇaṃ mamā7pi &",
    "GK20rmc1-3au:530": " ayaṃ punas tena kuto na jānāmy atikramaḥ kālakṛto na dṛṣṭaḥ // Rc_3.42 //",
    "GK20rmc1-3au:531": " visarjitā vā punarāgamāya samāpatanty adya na te nalādyāḥ &",
    "GK20rmc1-3au:532": " samāharatiudyatavittavarṣo varṣāntarebhyaḥ pravarān harīn vā // Rc_3.43 //",
    "GK20rmc1-3au:533": " aṣṭādaśadvīpakapīndramaulir maulān asau vālivadhapralīnān &",
    "GK20rmc1-3au:534": " naikābhyupāyopahitān idānīm uta pratīcchaty atisatkriyābhiḥ // Rc_3.44 //",
    "GK20rmc1-3au:535": " aprāptasaṃtoṣam asaṃvibhaktasambhuktasarvasvam anuplaveṣu &",
    "GK20rmc1-3au:536": " athā8diśaty arpitasārakośaḥ prakāmapātheyaparigrahāya // Rc_3.45 //",
    "GK20rmc1-3au:537": " atho sa bhītāturabālavṛddhān vṛddhopasevī sanibhaṃ niyuṅkte &",
    "GK20rmc1-3au:538": " yathāyathaṃ sadmani padmasaṃkhyāsametaśākhāmṛgayūthanāthaḥ // Rc_3.46 //",
    "GK20rmc1-3au:539": " tad ittham utthānasamākulatvān na tvaryamāṇo 'pi sa dūṣaṇāya &",
    "GK20rmc1-3au:540": " āryeṇa tatrā7py asamāgatasya chāyācyutiḥ kai9va nirūpitā me // Rc_3.47 //",
    "GK20rmc1-3au:541": " jñeyo 'sti naḥ pūrvam arer udantas tatas tadantāya vidheyam asti &",
    "GK20rmc1-3au:542": " ity ākulatvān mama tāvad ārya kāryopataptiḥ kṣamate na dhairyam // Rc_3.48",
    "GK20rmc1-3au:543": " anarthibhāvād upacāravādād ākāragupteś ca parībhavanti &",
    "GK20rmc1-3au:544": " yathātathārthapratipādanena prayānti mitrāṇi nirantaratvam // Rc_3.49 //",
    "GK20rmc1-3au:545": " mithaḥ prasādaskhalanād upādher upaiti sakhyaṃ khalayoḥ khilatvam &",
    "GK20rmc1-3au:546": " gṛhṇāti satpūruṣayor na doṣam audāryasaṃvādakṛtā tu maitrī // Rc_3.50 //",
    "GK20rmc1-3au:547": " niryantraṇaṃ yatra na vartitavyaṃ na moditavyaṃ praṇayātivāde &",
    "GK20rmc1-3au:548": " viśaṅkitānyonyabhayaṃ vidūrān namaskriyām arhati sauhṛdaṃ tat // Rc_3.51",
    "GK20rmc1-3au:549": " visrabdham ājñāpaya kiṃ karomi kathaṃ ghaṭena plavagādhirājaḥ &",
    "GK20rmc1-3au:550": " yat kiṃcid ādiśya nibhena kiṃ māṃ niṣedhasi kleśam ive8kṣamāṇaḥ // Rc_3.52",
    "GK20rmc1-3au:551": " sthito 'smi tāvad dinam etad eṣyaty anyedyur ājñāṃ tava na pratīkṣe &",
    "GK20rmc1-3au:552": " āryo 'nurodhān na yunakti yatra tatrā7ham ambāniyamāt svatantraḥ //",
    "GK20rmc1-3au:553": " tad eṣa niṣkramya tathā karomi tatpūrvasaṅgaḥ plavago yathā0śu &",
    "GK20rmc1-3au:554": " taṃ vairisaṃhāramahopakāram āryāya niryātayituṃ yatena // Rc_3.54 //",
    "GK20rmc1-3au:555": " dhik taṃ dhanuṣpāṇim anuplavaṃ māṃ mudhā manaḥparyuṣitāvalepam &",
    "GK20rmc1-3au:556": " anvīkṣate yasya mamā7vasādād āryaḥ sahāyāntaram antarajñaḥ // Rc_3.55 //",
    "GK20rmc1-3au:557": " dhikśātatāṃ sannataparvatāṃ dhig dhik pātavegaṃ ca mamā8śugānām &",
    "GK20rmc1-3au:558": " alakṣitoddeśam api dviṣantaṃ nihatya nā8yānti hi yat kṣaṇena // Rc_3.56 //",
    "GK20rmc1-3au:559": " kharādirakṣaḥkadaneṣu dīrgham amī parijñātarasāḥ kim anyat &",
    "GK20rmc1-3au:560": " asṛgbhujāṃ bhoktum asṛk tvarantāṃ bhūyo 'pi bhūcandra tavā7rdhacandrāḥ //",
    "GK20rmc1-3au:561": " ātāṭakāsaṃjñapanāt prapannas tvayai9ṣa varṇāśramarakṣaṇāya &",
    "GK20rmc1-3au:562": " samāpyatāṃ śeṣanibarhaṇena kṣapācarāṇāṃ nidhanādhikāraḥ // Rc_3.58 //",
    "GK20rmc1-3au:563": " uddhṛtya ghorāyudhavṛndavṛṣṭim anuṣṭhitām oghaśaravyayena &",
    "GK20rmc1-3au:564": " sa rākṣasebhyo 'mbaragocarebhyas trātas tvayai9kena makho maharṣeḥ //",
    "GK20rmc1-3au:565": " taṃ kālakalpaṃ kiyatā śrameṇa tathā9vadhīr mārgarudhaṃ virādham &",
    "GK20rmc1-3au:566": " āsan muhūrtāḥ kati ca ghnatas te sainyaṃ janasthānapateḥ svarasya //",
    "GK20rmc1-3au:567": " āsīt kṣuraprasya kiyān vilambaḥ krūreṣu teṣu triśiraḥśiraḥsu &",
    "GK20rmc1-3au:568": " katī7ṣavo dūṣaṇadehayātrānivāraṇārthaṃ ca raṇe visṛṣṭāḥ // Rc_3.61 //",
    "GK20rmc1-3au:569": " kasyā7valambād akarot parāsuṃ mārīcam uccāvacamāyam āryaḥ &",
    "GK20rmc1-3au:570": " jñātā ca diksaṃjñapitas tvayai9va kṣapācarāṇām adhipaś ca so 'pi //",
    "GK20rmc1-3au:571": " ity aprapañcoditakāraṇāni mithas tayos tathyaguṇagrahāṇi &",
    "GK20rmc1-3au:572": " neduḥ stuvānā iva sūnṛtāni khagāḥ kulāyeṣu kṛtaikamatyāḥ // Rc_3.63 //",
    "GK20rmc1-3au:573": " āropya sandhyāṃ diśi vajrapāṇeḥ paryasya candraṃ kakubhi pratīcyām &",
    "GK20rmc1-3au:574": " utsaṅgitoḍuprakarā khagānām ādāya nidrāṃ rajanī jagāma // Rc_3.64 //",
    "GK20rmc1-3au:575": " kaviś ca jīvaś ca sutaś ca bhūmeḥ sa dakṣiṇāśātilako muniś ca &",
    "GK20rmc1-3au:576": " āsannasūryāṃśubhayadrutasya kṣaṇaṃ rarakṣur bhagaṇasya pṛṣṭham // Rc_3.65",
    "GK20rmc1-3au:577": " dig darśayāmāsa mukhaṃ sarāgaṃ na yāvad aindrī gaṇike9va mattā &",
    "GK20rmc1-3au:578": " tāvad dvijeśo 'ṅkam iyāya sindhoḥ sandhyāsurāśīkarasekaśaṅkī // Rc_3.66 //",
    "GK20rmc1-3au:579": " visarjitoḍuḥ kṣaṇam indur āsīd āsīd upānteṣv api nā7ndhakāram &",
    "GK20rmc1-3au:580": " bhṛśaṃ diśī7ndrasya rarāja sandhyā sindūriṇī9va graharājamudrā // Rc_3.67",
    "GK20rmc1-3au:581": " uccetum uccair uḍukuḍmalāni vyākurvatī rāgam atipragāḍham &",
    "GK20rmc1-3au:582": " śākhām ivā8lambya diśaṃ maghonaḥ sandhyā viyad bhūruham āruroha // Rc_3.68",
    "GK20rmc1-3au:583": " śeṣoḍupuṣpastabakoccayāya saṃjātarāgātiśaye9va sandhyā &",
    "GK20rmc1-3au:584": " apy uccakaiḥ pūrvamahīdhramūrdhni sthitvā viyadbhūruham āruroha // Rc_3.69",
    "GK20rmc1-3au:585": " (tad eve7dam)",
    "GK20rmc1-3au:586": " visṛjya pāṇḍucchadanaughatulyaṃ tārāgaṇaṃ vyomatarus tadānīm &",
    "GK20rmc1-3au:587": " babhāra sandhyārucimañjarīṇāṃ jālāni bālādharakomalāni // Rc_3.70 //",
    "GK20rmc1-3au:588": " utsārite9vā7bhrakareṇukumbhāj jambhāriyugyādhikṛtair marudbhiḥ &",
    "GK20rmc1-3au:589": " tatāna sandhye9ti samullasantī nabhoṅgaṇaṃ raṅgavikāradhūliḥ // Rc_3.71 //",
    "GK20rmc1-3au:590": " saṃvittayas tattvavigāhaśubhrāḥ sāṃsārike rāga ivā7dhirūḍhe &",
    "GK20rmc1-3au:591": " śanaiḥ śanair mlānaruco mamajjus tārāḥ prasarpaty aruṇe cireṇa // Rc_3.72",
    "GK20rmc1-3au:592": " kaiḥ śikṣitā vartayituṃ tadā0sīd unmīlitaṃ tūlikaye9va citram &",
    "GK20rmc1-3au:593": " taraṅgavat tuṅgaśaradghanālīvisaṃsthule vyomani bālasandhyā // Rc_3.73 //",
    "GK20rmc1-3au:594": " pratyuptamātraṃ diśi devabhartur abhyaktakhaṇḍābhrataraṅgamālam &",
    "GK20rmc1-3au:595": " babhau visarpaty ayasī7va tailaṃ nabhastale bālapataṅgatejaḥ // Rc_3.74 //",
    "GK20rmc1-3au:596": " prasattinirvyūḍhasudhāmayūkhaṃ kham uṣṇaraśmāv api raktim ūhe &",
    "GK20rmc1-3au:597": " bharaṃ pratīcchanti mahodayānāṃ pātrāṇi paryāyavaśaṃvadāni // Rc_3.75 //",
    "GK20rmc1-3au:598": " tāpiñchakalpaḥ kakubhi pratīcyām ācchādayāmāsa mṛgo mṛgāṅkam &",
    "GK20rmc1-3au:599": " dūrādhirūḍhaṃ janam āpadī7va prakāśamāno 'tiśayād avarṇaḥ // Rc_3.76 //",
    "GK20rmc1-3au:600": " pradīptasandhyāgni nadaddvijaughaṃ niraṃśukadhvastaparāṅmukhendu &",
    "GK20rmc1-3au:601": " viyadviluptoḍukulaṃ tadā9bhūc cakrāntarākrāntapuropameyam // Rc_3.77 //",
    "GK20rmc1-3au:602": " mithaḥ kṛtālokamahotsavānāṃ kṛtāravaḥ sārasadampatīnām &",
    "GK20rmc1-3au:603": " na bālabhānoḥ kiraṇād abhaiṣīn nadīṣu nīhāramayo 'ndhakāraḥ // Rc_3.78 //",
    "GK20rmc1-3au:604": " tatāra saṃtīrya himāndhakāraṃ tatā rasantī saritaḥ khagālī &",
    "GK20rmc1-3au:605": " raktāravindasya rajobhir ārdrair aktā raviṃ vāriṇi vīkṣamāṇā // Rc_3.79 //",
    "GK20rmc1-3au:606": " smaravyayaklāntavalatpulindīsarvāṅgasaṃvāhakalāvidagdhaḥ &",
    "GK20rmc1-3au:607": " vilambya kośeṣu kuśeśayānāṃ sasāra kāsārataraṅgavātaḥ // Rc_3.80 //",
    "GK20rmc1-3au:608": " atītya śaityaṃ taṭavālukānāṃ koṣṇāsu sasnur munayo nadīṣu &",
    "GK20rmc1-3au:609": " apām apūryanta ca nairjharīṇāṃ kuṭā girigrāmakuṭumbinībhiḥ // Rc_3.81 //",
    "GK20rmc1-3au:610": " jātaprakāśāsu bahiḥsthalīṣu prakāmacārotsavajāgarūkaḥ &",
    "GK20rmc1-3au:611": " ibho bhuvi praskhaladagrahastaḥ sasmāra śayyodarakuñjaśayyām // Rc_3.82 //",
    "GK20rmc1-3au:612": " sametya jṛmbhānupadaṃ svayūthyair mithaḥ kṣaṇaṃ līḍhatuṣāralepāḥ &",
    "GK20rmc1-3au:613": " pratasthire digvalayaṃ vilokya yathāyathaṃ kacchabhuvaḥ kuraṅgāḥ //",
    "GK20rmc1-3au:614": " adṛśyatā8rāt taralaiḥ sthalīṣu vanecarāṇāṃ pṛtanā kuraṅgaiḥ &",
    "GK20rmc1-3au:615": " papau raveḥ saṃjvalitograbhāsaṃ bhujaṅgam aughaḥ śritanākurandhraiḥ //",
    "GK20rmc1-3au:616": " sthalaṃ kuraṅgīnayanair anidrair unmuktamudrair jalajair jalaṃ ca &",
    "GK20rmc1-3au:617": " vilolatārais taraladvirephair uvāha bhedaṃ na mithas tadānīm // Rc_3.85 //",
    "GK20rmc1-3au:618": " jṛmbhābharād dūravisaṃgatānāṃ mudrāvilambena dalāvalīnām &",
    "GK20rmc1-3au:619": " nirviśya niḥśeṣam aliḥ parāgam agād abaddhaḥ kumudākarebhyaḥ // Rc_3.86 //",
    "GK20rmc1-3au:620": " viveśa gartaṃ gatam uttamohir uccaiḥ padaṃ santatam uttamo hi &",
    "GK20rmc1-3au:621": " āsīn mahaḥ sampadi tuṅgatāyāṃ nabho na kaiścid gadituṃ gatāyām // Rc_3.87",
    "GK20rmc1-3au:622": " naiḥsaṅgyam ālambyata kairaveṣu yaiḥ śāntimadbhiḥ śanakaī raveṣu &",
    "GK20rmc1-3au:623": " saujanyam ambhojagṛhe sametaiś cirād dvirephair jagṛhe same taiḥ //",
    "GK20rmc1-3au:624": " reje 'ravindair aravindabandhoḥ saṃdarśane darśitaharṣavegaiḥ &",
    "GK20rmc1-3au:625": " vidhor viṣehe virahaḥ kathaṃcin nidrāvalambāt kumudākareṇa // Rc_3.89 //",
    "GK20rmc1-3au:626": " ūhe jalair āhitakoparāgaḥ kṣobhād alnīnāṃ nalinīparāgaḥ &",
    "GK20rmc1-3au:627": " vyasarjayad dyāṃ vivṛtāparāgaḥ śaśī cirād adhyuṣitāparāgaḥ // Rc_3.90 //",
    "GK20rmc1-3au:628": " yathā viluptoḍukadambakāyāṃ bālārkapādair divi dīpyate sma &",
    "GK20rmc1-3au:629": " tathai9va suptākhilakairavāyāṃ raktāravindair abhitaḥ sarasyām // Rc_3.91",
    "GK20rmc1-3au:630": " mukhena bhāti sma sahasrapatraṃ mitrodayālokavikasvareṇa &",
    "GK20rmc1-3au:631": " mañjusvanānām alimārgaṇānāṃ svayaṃgrahāyai7av vimudrakośam // Rc_3.92 //",
    "GK20rmc1-3au:632": " ślathena kecid viviśur mukhena talena kecid dalasaṃhatīnām &",
    "GK20rmc1-3au:633": " madhūtsukānāṃ madhupavrajānām abjeṣu na dvāraviniścayo 'bhūt // Rc_3.93 //",
    "GK20rmc1-3au:634": " luloṭha dhūlīṣu papau madhūni pakṣmāṇi līḍhāni punar lileha &",
    "GK20rmc1-3au:635": " āgantave stokam api dvirephaḥ sthito dadau nā7ntaram abjamadhye // Rc_3.94",
    "GK20rmc1-3au:636": " bheje vinidrāṃ nalinīṃ na kūlān na śīlayāmāsa navārkabhāsam &",
    "GK20rmc1-3au:637": " priyāṃ pratīyāya tathai9va mūḍhāṃ khagaḥ svabodhāgamasābhyasūyaḥ //",
    "GK20rmc1-3au:638": " bahūn asau patrarathas tapasvī cakāra cāṭūn upakaṇṭhalīnaḥ &",
    "GK20rmc1-3au:639": " dṛśaṃ pramīlāpagamāt kaṣāyām unmīlayāmāsa cireṇa cakrī // Rc_3.96 //",
    "GK20rmc1-3au:640": " pāraṃ tuṣārakṣaṇasāndhakāram api smarārtitvaritaḥ pavitrī &",
    "GK20rmc1-3au:641": " śrutapriyāhnvānaravaḥ pratasthe sīmantayann abjavanaṃ vinidram // Rc_3.97",
    "GK20rmc1-3au:642": " jagāma bhañjanKamalāni kokaḥ kokīpariṣvaṅgamanorathotkaḥ &",
    "GK20rmc1-3au:643": " sā9py utsukā tatkṣaṇam ājagāma vilokayantī vanam utpalānām // Rc_3.98 //",
    "GK20rmc1-3au:644": " kurvāṇayoḥ sarasi padmavanāvanaddhe bhinnādhvanor vitatham eva gatāgatāni",
    "GK20rmc1-3au:645": " saṃvādidikpatitayoḥ patatoḥ kathaṃcid dvandvaṃ cirād ghaṭitam ardhapathe babhūva // Rc_3.99",
    "GK20rmc1-3au:646": " vyasmaryatām ṛtamarīcikarābhitāpaḥ prātaḥ patatrimithunais tapanaṃ vilokya",
    "GK20rmc1-3au:647": " jātyai9va śītalam atho7ṣṇam alaṃ na kiṃcic citrā gatir jagati",
    "GK20rmc1-3au:648": " jantudaśāvaśena // Rc_3.100 //",
    "GK20rmc1-3au:649": " kartavyanirṇayavirūḍhamanaḥprasādaśaṃsismitena mukhacandramasā virājan &",
    "GK20rmc1-3au:650": " rāmaḥ prabhātapavanāhitavīcikampāṃ pampām iyāya sarasīṃ saha lakṣmaṇena //",
    "GK20rmc1-3au:651": " pārśvasthāvarajasasambhramopanītapratyagrasphuṭitavilohitāravindaḥ &",
    "GK20rmc1-3au:652": " susnātaḥ kṛtavidhir añjaso9patasthe kākutsthaḥ kanakarasāvadātam arkam //",
    "GK20rmc1-3au:653": " tau dīrghaṃ vidhivad upāsya pūrvasandhyāṃ pūṣṇīṣatprakaṭitaraśmibarbarīke",
    "GK20rmc1-3au:654": " āsātāṃ rahitamahīruhopakaṇṭhaū7dvellastimitajaṭāvanau vanānte // Rc_3.103",
    "GK20rmc1-3au:655": " ity abhinandakavikṛtau rāmacarite mahākāvye mantraviniścayapūrvakaprātaḥssandhyāvarṇano nāma tṛtīyaḥ sargaḥ samāptaḥ"
}