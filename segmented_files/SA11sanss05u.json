{
  "SA11sanss05u:0_0": "śīlapāramitāyām anarthavarjanaṃ pañcamaḥ paricchedaḥ //",
  "SA11sanss05u:1_0": "uktaḥ saṃkṣepato 'narthaḥ /",
  "SA11sanss05u:2_0": "tasya vivarjanaṃ yathâdhyaśayasaṃcodanasūtre /",
  "SA11sanss05u:3_0": "evaṃvidhânarthaśravaṇabhayabhīrukaiḥ",
  "SA11sanss05u:4_0": "[ Cambridge MS f54a ---> ]",
  "SA11sanss05u:5_0": "ādikarmikabodhisatvaiḥ samādānāni yathā gṛhītāni tathā kāryaṃ /",
  "SA11sanss05u:6_0": "evaṃ-",
  "SA11sanss05u:7_0": "[ Bendall ed p98 ---> ]",
  "SA11sanss05u:8_0": "hi tair uktaṃ /",
  "SA11sanss05u:9_0": "ete vayaṃ bhagavann adyâgreṇa tathāgatasya purataḥ /",
  "SA11sanss05u:10_0": "evaṃ samādānaṃ kurmaḥ /",
  "SA11sanss05u:11_0": "saced vayaṃ bhagavann adyâgreṇa bodhisatvayānikaṃ pudgalaṃ gṛhiṇaṃ vā pravrajitaṃ vâpattyā codayiṣyāmo bhūtena vâbhūtena vā visaṃvādito 'smābhis tathāgato 'rhan samyaksaṃbuddho bhavet /",
  "SA11sanss05u:12_0": "saced vayaṃ bhagavann adyâgreṇa bodhisatvayānikaṃ pudgalam avamanyemâvarṇaṃ câsya bhāṣema visaṃvādito 'smābhis tathāgato bhaved arhan samyaksaṃbuddhaḥ /",
  "SA11sanss05u:13_0": "saced vayaṃ bhagavann adyâgreṇa bodhisatvayānikaṃ pudgalaṃ gṛhiṇaṃ vā pravrajitaṃ vā pañcabhiḥ kāmaguṇaiḥ krīḍantaṃ paricārayantaṃ daṣṭvâprasādaṃ kuryāma vilekhaṃ vā cittasyôtpādayemâgauravaṃ vôtpādayema na ca tatra śāstṛsaṃjñām utpādayema /",
  "SA11sanss05u:14_0": "visaṃvādito 'smābhis tathāgato bhavet /",
  "SA11sanss05u:15_0": "saced vayaṃ bhagavann adyâgreṇa mitrakulabhikṣād akulanidānaṃ bodhisatvayānikānāṃ pudgalānāṃ kāyapīḍāṃ cittapīḍāṃ vā kuryāma visaṃvādito 'smābhis tathāgato bhavet /",
  "SA11sanss05u:16_0": "saced vayaṃ bhagavann adyâgreṇa bodhisatvayānikaṃ pudgalaṃ dṛṣṭvâikenâpy amanojñavacanenâbhāṣema visaṃvādito 'smābhis tathāgato bhavet /",
  "SA11sanss05u:17_0": "saced vayaṃ bhagavann adyâgreṇa triskṛtvo rātreḥ triskṛtvo divasya bodhisatvayānikaṃ pudgalaṃ na namasyema visaṃvādito 'smābhis tathāgato bhavet /",
  "SA11sanss05u:18_0": "saced vayaṃ bhagavann adyâgreṇâsya vratasamādānasya kṛtaśo rājyapratilambhaṃ vā dhanapratilambhaṃ vā kāyajīvitaṃ vā na parityajema",
  "SA11sanss05u:19_0": "[ Cambridge MS f54b ---> ]",
  "SA11sanss05u:20_0": "visaṃvādito 'smābhis tathāgato bhavet /",
  "SA11sanss05u:21_0": "saced vayaṃ bhagavann adyâgreṇa śrāvakayānikaṃ vā pratyekabuddhayānikaṃ vā pudgalam avamanyema /",
  "SA11sanss05u:22_0": "vayaṃ viśiṣṭatarā nâite iti visaṃvādito 'smābhis tathāgato bhavet /",
  "SA11sanss05u:22_1": "saced vayaṃ bhagavan nīcacittāś caṇḍālasadṛśacittā na viharema visaṃvādito 'smābhis tathāgato bhavet /",
  "SA11sanss05u:23_0": "saced vayaṃ bhagavann adyâgreṇâtmānam utkarṣayema paraṃ vā paṃsayema visaṃvādito 'smābhis tathāgato bhavet /",
  "SA11sanss05u:24_0": "saced vayaṃ bhagavann adyâgreṇa vyāpādavigrahabhayād yojanaṃ vā yojanaśataṃ vā na palāyemêritāḥ samānā visaṃvādito 'smābhis tathāgato bhavet /",
  "SA11sanss05u:25_0": "saced vayaṃ bhagavann adyâgreṇa śīlavantam ātmānaṃ pratijānīma bahuśrutaṃ vā dhutaguṇinaṃ vânyatarânyatareṇa vā guṇenâtmānam udbhāvayema visaṃvādito 'smābhis tathāgato bhavet /",
  "SA11sanss05u:26_0": "saced vayaṃ bhagavann adyâgreṇa praticchannakalyāṇā vivṛtapāpā na viharema visaṃvādito 'smābhis tathāgato bhaved arhan samyaksaṃbuddhaḥ /",
  "SA11sanss05u:27_0": "pe //",
  "SA11sanss05u:28_0": "tatra bhagavān maitreyaṃ bodhisatvaṃ mahāsatvam āmantrayate sma /",
  "SA11sanss05u:29_0": "karmâvaraṇaṃ maitreya",
  "SA11sanss05u:30_0": "[ Bendall ed p99 ---> ]",
  "SA11sanss05u:31_0": "kṣapayitukāmena kulaputreṇa vā kuladuhitrā vâivaṃ samādānaṃ kartavyaṃ yathâibhiḥ kulaputraiḥ kṛtam iti /",
  "SA11sanss05u:32_0": "sarvadharmâpravṛttinirdeśe 'py āha //",
  "SA11sanss05u:33_0": "tṛṣkṛtva rātriṃ divasaṃ tathâiva /",
  "SA11sanss05u:34_0": "sa bodhisatvān praṇameta mūrdhnā /",
  "SA11sanss05u:35_0": "teṣāṃ na kiñcit skhalitaṃ gaveṣet /",
  "SA11sanss05u:36_0": "careta caryāṃ hi sadā yathêṣṭam //",
  "SA11sanss05u:37_0": "paśyed yadā kāmaguṇai ramantaṃ /",
  "SA11sanss05u:38_0": "na tasya kiñcit skhalitaṃ gaveṣet /",
  "SA11sanss05u:39_0": "guṇair anantāṃ vara bodhicaryāṃ /",
  "SA11sanss05u:40_0": "eṣo 'pi kālena hitāṃ spṛśeta //",
  "SA11sanss05u:41_0": "yuktyânupūrvyā kriyayânupūrvyā /",
  "SA11sanss05u:42_0": "bhavej jino nâiva hi ekavācā /",
  "SA11sanss05u:43_0": "bahukalpakoṭyo niyutāni câiṣa /",
  "SA11sanss05u:44_0": "sannāhasaṃprasthitanā-",
  "SA11sanss05u:45_0": "[ Cambridge MS f55a ---> ]",
  "SA11sanss05u:46_0": "ny abhāvī //",
  "SA11sanss05u:47_0": "atrâivâha /",
  "SA11sanss05u:48_0": "ye kulaputrâivaṃrūpeṇa karmâvaraṇenânarthikāḥ /",
  "SA11sanss05u:49_0": "tair na dvitīyasya bodhisatvasya sarvacaryāsu vipratipattavyaṃ /",
  "SA11sanss05u:50_0": "sarvāḥ kriyās tasya vimoktavyāḥ /",
  "SA11sanss05u:51_0": "evaṃ cittam utpādayitavyaṃ /",
  "SA11sanss05u:52_0": "nâhaṃ paracittaṃ jāne durvijñeyā satvacaryā /",
  "SA11sanss05u:53_0": "idaṃ ca khalu kulaputrârthavaśaṃ saṃpaśyaṃs tathāgatâivaṃ-",
  "SA11sanss05u:54_0": "[ Bendall ed p100 ---> ]",
  "SA11sanss05u:55_0": "dharmaṃ deśayati /",
  "SA11sanss05u:56_0": "na pudgalena pudgalaḥ pramātavyaḥ //",
  "SA11sanss05u:57_0": "ahaṃ vā pudgalaṃ pramiṇuyāṃ yo vā syān mādṛśaḥ //",
  "SA11sanss05u:58_0": "yaḥ kulaputrâtmānaṃ rakṣitukāmas tena na kasyacic caryā vivecayitavyā /",
  "SA11sanss05u:59_0": "na pareṣāṃ vikuṭṭanā kartavyā /",
  "SA11sanss05u:60_0": "ayam īdṛśo 'yam īdṛśêti /",
  "SA11sanss05u:61_0": "buddhadharmâbhiyuktena bhavitavyaṃ rātriṃ divaṃ dharmapaliguddhamānasenêti //",
  "SA11sanss05u:62_0": "tathā kṣitigarbhasūtre 'pi kathitaṃ /",
  "SA11sanss05u:63_0": "atha tāvad eva bahūni śatasahasrāṇi vidvāṃsaḥ satvôtthāyâsanād yena bhagavāṃs tenâñjaliṃ praṇamyâivam āhuḥ /",
  "SA11sanss05u:64_0": "vayaṃ bhadanta bhagavataḥ puratâivaṃ praṇidhānaṃ kurmaḥ yāvac ciraṃ vayaṃ bhadanta bhagavan saṃsāre saṃsarema tāvan mātra pratilabdhakṣāntikāmā rājasthānaṃ pratilabhema /",
  "SA11sanss05u:65_0": "mâmātyasthānaṃ /",
  "SA11sanss05u:66_0": "mā nagarajyeṣṭhasthānaṃ /",
  "SA11sanss05u:67_0": "mā grāmajyeṣṭhasthānaṃ /",
  "SA11sanss05u:68_0": "mā nigamajyeṣṭhasthānaṃ /",
  "SA11sanss05u:69_0": "mā purohitajyeṣṭhasthānaṃ mā bhaṭṭajyeṣṭhasthānaṃ /",
  "SA11sanss05u:70_0": "yāvan mā sârthavāhajyeṣṭhasthānaṃ /",
  "SA11sanss05u:71_0": "môpādhyāyajyeṣṭhasthānaṃ /",
  "SA11sanss05u:72_0": "mā śramaṇajyeṣṭhasthānaṃ /",
  "SA11sanss05u:73_0": "mā gṛhapatijyeṣṭhasthānaṃ /",
  "SA11sanss05u:74_0": "mā kuṭumbijyeṣṭhasthānaṃ yāvat sarvaśo vayaṃ mā satvānām adhipatisthānaṃ pratilabhema yāvan na kṣāntipratilabdhāḥ syāma /",
  "SA11sanss05u:75_0": "yato nidānaṃ vayam evaṃrūpam atigāḍhaṃ karma buddhānāṃ śāsanam ākṣipema /",
  "SA11sanss05u:76_0": "iti vistaraḥ //",
  "SA11sanss05u:77_0": "candrapradīpasūtre 'py anarthavivarjanam uktam /",
  "SA11sanss05u:78_0": "nâsti pāpam akartavyaṃ kumārā teṣu bheṣyati /",
  "SA11sanss05u:79_0": "mā tehi saṃsta-",
  "SA11sanss05u:80_0": "[ Cambridge MS f55b ---> ]",
  "SA11sanss05u:81_0": "vaṃ sārddhaṃ kuryāḥ tvaṃ kāli paścime //",
  "SA11sanss05u:82_0": "ālape saṃlapeyyāsi kuryāsī teṣv agauravaṃ /",
  "SA11sanss05u:83_0": "ānālīnaḥ satkareyyāsy agrabodhayi kāraṇāt //",
  "SA11sanss05u:84_0": "[ Bendall ed p101 ---> ]",
  "SA11sanss05u:85_0": "varṣâgraṃ paripṛcchitvā yas te vṛddhataro bhavet /",
  "SA11sanss05u:86_0": "kuryāsi gauravaṃ tatra śirasā pādavandanaiḥ //",
  "SA11sanss05u:87_0": "na teṣāṃ skhalitaṃ paśyed bodhimaṇḍaṃ vipaśyatāṃ /",
  "SA11sanss05u:88_0": "pratighātaṃ na janayet maitracittaḥ sadā bhavet //",
  "SA11sanss05u:89_0": "yady eṣāṃ skhalitaṃ paśyed doṣāṃs teṣāṃ na kīrtayet /",
  "SA11sanss05u:90_0": "yādṛśaṃ kāhiti karma tādṛśaṃ lapsyate phalaṃ //",
  "SA11sanss05u:91_0": "smitena mukhacandreṇa vṛddheṣu navakeṣu ca /",
  "SA11sanss05u:92_0": "pūrvâbhāṣī bhaven nityaṃ hatamānaś ca sarvataḥ //",
  "SA11sanss05u:93_0": "cīvaraiḥ piṇḍapātaiś ca kuryāt teṣām anugrahaṃ /",
  "SA11sanss05u:94_0": "evaṃ cittaṃ pradadhyās tvaṃ sarve bheṣyanti nāyakā /",
  "SA11sanss05u:95_0": "iti //",
  "SA11sanss05u:96_0": "yasya ca bodhicittôtpādike gauravaṃ prasādaś ca nôtpadyete /",
  "SA11sanss05u:97_0": "tena svadurgatiprapātabhayarakṣârthaṃ dṛṣṭâdṛṣṭaprāmodyânubhavanârthaṃ svacittakaluṣaprasādanârthaṃ cittakalyatācittakarmaṇyatāpratilābhârthaṃ ca yathâryagaṇḍavyūhe bodhicittôtpādikaguṇā bhagavadāryamaitreyeṇâcāryasudhanam adhikṛtyôdbhāvitās tathā bhāvayitavyāḥ /",
  "SA11sanss05u:98_0": "eṣa dṛṣṭva jaravyādhipīḍitān prāṇino duṣkhaśatair upadrutān /",
  "SA11sanss05u:99_0": "janmamṛtyubhayaśokatāpitān teṣârthi carate krpâśayaḥ //",
  "SA11sanss05u:100_0": "duṣkhayantraparipīḍitaṃ jagat dṛṣṭva pañcagaticakramaṇḍale /",
  "SA11sanss05u:101_0": "jñānavajramayam eṣa te dṛḍhaṃ duṣkhayantragaticakrabhedanaṃ //",
  "SA11sanss05u:101_1": "[ Bendall ed p102 ---> ]",
  "SA11sanss05u:102_0": "rāgadoṣatṛṇakhāṇukaṇṭakaṃ dṛṣṭisaṃgabahu kakṣasaṃkulam /",
  "SA11sanss05u:103_0": "satvakṣetrapariśodhanârthikaḥ prajñalāṅgaladṛḍhaṃ gaveṣate //",
  "SA11sanss05u:104_0": "mohavidyagahanâśayaṃ jagat prajñacakṣuhata naṣṭadaiśikaṃ /",
  "SA11sanss05u:105_0": "tasya kṣema diśa-",
  "SA11sanss05u:106_0": "[ Cambridge MS f56a ---> ]",
  "SA11sanss05u:107_0": "daiśikaḥ prabhuḥ sârthavāha jagato bhaviṣyati //",
  "SA11sanss05u:108_0": "kṣāntidharmatrivimokṣavāhano jñānakhaḍga ripukleśadharṣakaḥ /",
  "SA11sanss05u:109_0": "śūrasūtâbhayasya dāyako daiśako hi jagato bhaviṣyati //",
  "SA11sanss05u:110_0": "dharmanāva samudānayaty ayaṃ jñānasāgarapathe suśikṣitaḥ /",
  "SA11sanss05u:111_0": "śāntiratnavaradvīpanāyakaḥ karṇadhāra tribhavârṇave 'yam //",
  "SA11sanss05u:112_0": "jñānaraśmipraṇidhānamaṇḍalaḥ sarvasatva bhavanâvabhāsakaḥ /",
  "SA11sanss05u:113_0": "dharmadhātugagane samudgato buddhasūrya samudeśyate 'yam //",
  "SA11sanss05u:114_0": "maitricandanasamādhiśītalaḥ sarvasatvasama cittasuprabhaḥ /",
  "SA11sanss05u:115_0": "śukladharmaparipūrṇamaṇḍalo buddhacandra samudeśyate 'yam //",
  "SA11sanss05u:116_0": "āśaye dṛḍhatale pratiṣṭhito bodhicaryânupūrvôdgataḥ /",
  "SA11sanss05u:117_0": "sarvadharmaratanâkaro hy ayaṃ jñānasāravaro bhaviṣyati //",
  "SA11sanss05u:118_0": "bodhicittabhujagêndrasaṃbhavo dharmadhātugagane samudgataḥ /",
  "SA11sanss05u:119_0": "[ Bendall ed p103 ---> ]",
  "SA11sanss05u:120_0": "dharmameghayugapatpravarṣaṇaḥ sarvaśuklaphala śasyavardhanaḥ //",
  "SA11sanss05u:121_0": "śuddhi vartti trimalattamo 'py ahaṃ maitrisneha smṛtibhājanaṃ dṛḍham /",
  "SA11sanss05u:122_0": "bodhicittavimalâgnisuprabham dharmadīpa samujjvālayiṣyati //",
  "SA11sanss05u:123_0": "bodhicittakalalaḥ kṛpârbudo maitrapeśir acalâśayo ghanaḥ /",
  "SA11sanss05u:124_0": "bodhi aṅgam anupūrvasaṃbhavo buddhagarbhâyu saṃpravardhate //",
  "SA11sanss05u:125_0": "puṇyagarbham abhivarddhayiṣyati prajñagarbham abhiśodhayiṣyati /",
  "SA11sanss05u:126_0": "jñānagarbha samudeśyate 'yaṃ yādṛśaḥ praṇidhigarbhasaṃbhavaḥ //",
  "SA11sanss05u:127_0": "īdṛśāḥ karuṇamaitradharmitāḥ satvamocana matī hitâśayāṃ /",
  "SA11sanss05u:128_0": "durlabhā jagi sdevamānuṣe yādṛśo 'yu viśuddhamānasaḥ //",
  "SA11sanss05u:129_0": "īdṛśâśayasumūlasaṃsthito īdṛśo dṛḍhaprayogavarddhitaḥ /",
  "SA11sanss05u:130_0": "īdṛśas tribhavachādanaprabho jñānavṛkṣaphaladaḥ sudurlabhaḥ //",
  "SA11sanss05u:131_0": "eṣa sarvaguṇasaṃbhavârthikaḥ sarvadharmaparipṛ-",
  "SA11sanss05u:132_0": "[ Cambridge MS f56b ---> ]",
  "SA11sanss05u:133_0": "cchanârthikaḥ /",
  "SA11sanss05u:134_0": "sarvasaṃśayavidāraṇârthikaḥ sarvamitra bhajate 'tandritaḥ //",
  "SA11sanss05u:135_0": "[ Bendall ed p104 ---> ]",
  "SA11sanss05u:136_0": "eṣa mārakalikleśasūdano eṣa dṛṣṭimalakleśaśodhanaḥ /",
  "SA11sanss05u:137_0": "eṣa sarvajagamokṣaṇôdyato eṣa te sada viśeṣa paṇḍitaḥ //",
  "SA11sanss05u:138_0": "eṣa durgati viśodhayiṣyati svargamārgam upadarśayiṣyati /",
  "SA11sanss05u:139_0": "mokṣamārgam upaneṣyate jagad yādṛśe guṇapathe pratiṣṭhitaḥ //",
  "SA11sanss05u:140_0": "eṣa sarvataduṣkhamocako /",
  "SA11sanss05u:141_0": "eṣa sarvagatisaukhyadāyakaḥ /",
  "SA11sanss05u:142_0": "eṣa sarvabhayapāśachedako /",
  "SA11sanss05u:143_0": "bheṣyate bhagavatīnisūdana /",
  "SA11sanss05u:144_0": "iti //",
  "SA11sanss05u:145_0": "evam anayā bhāvanayânarthavivarjanaṃ sukaraṃ bhavati /",
  "SA11sanss05u:146_0": "tathâdhyāśayasañcodanasūtre 'py anarthavivarjanam uktaṃ /",
  "SA11sanss05u:147_0": "caturbhir maitreya dharmaiḥ samanvāgato bodhisatvayānikaḥ pudgalaḥ paścimāyāṃ pañcaśatyāṃ saddharmavipralope vartamāne 'kṣato 'nupahataḥ svastinā parimokṣyate /",
  "SA11sanss05u:148_0": "katamaiś caturbhiḥ /",
  "SA11sanss05u:149_0": "ātmaskhalitapratyavekṣaṇatayā /",
  "SA11sanss05u:150_0": "pareṣāṃ bodhisatvayānikānāṃ pudgalānām āpattyacodanatayā /",
  "SA11sanss05u:151_0": "mitrakulabhikṣād akulânavalokanatayā /",
  "SA11sanss05u:152_0": "amanaskavacanaprativiramaṇatayā /",
  "SA11sanss05u:153_0": "ebhir maitreya caturbhir iti pūrvavat //",
  "SA11sanss05u:154_0": "aparaiś caturbhiḥ /",
  "SA11sanss05u:155_0": "katamaiḥ /",
  "SA11sanss05u:156_0": "alpaśrutasatvaparivarjanatayā /",
  "SA11sanss05u:157_0": "parṣadanupādānatayā /",
  "SA11sanss05u:158_0": "prāntaśayyâsananiṣevaṇatayā ca /",
  "SA11sanss05u:159_0": "ātmadamaśamathayogam anuyuktatayā ca /",
  "SA11sanss05u:160_0": "ebhiś caturbhir iti vistaraḥ //",
  "SA11sanss05u:161_0": "punar atrâivâha /",
  "SA11sanss05u:162_0": "ādikarmikeṇa maitreya bodhisatvena prajñābalâdhānaprāptena lābhasatkāraparivarjitena lābhasatkāradoṣadarśinā bhavitavyaṃ /",
  "SA11sanss05u:163_0": "pe //",
  "SA11sanss05u:164_0": "saṃgaṇikârāmaparivarjitena saṃga-",
  "SA11sanss05u:165_0": "[ Bendall ed p105 ---> ]",
  "SA11sanss05u:166_0": "ṇikârāmadoṣadarśinā bhavitavyaṃ /",
  "SA11sanss05u:167_0": "bhāṣyârāmaparivarjitena bhāṣyârāmadoṣadarśi-",
  "SA11sanss05u:168_0": "[ Cambridge MS f57a ---> ]",
  "SA11sanss05u:169_0": "nā bhavitavyaṃ /",
  "SA11sanss05u:170_0": "nidrârāmavarjitena nidrârāmadoṣadarśinā bhavitavyaṃ /",
  "SA11sanss05u:171_0": "karmârāmavarjitena karmârāmadoṣadarśinā bhavitavyaṃ /",
  "SA11sanss05u:172_0": "prapañcârāmavarjitena prapañcârāmadoṣadarśinā bhavitavyaṃ //",
  "SA11sanss05u:173_0": "pe //",
  "SA11sanss05u:174_0": "iha maitreya bodhisatvena mahāsatvena rāgasaṃjanano lābhasatkāraḥ pratyavekṣitavyaḥ /",
  "SA11sanss05u:175_0": "smṛtividhvaṃsanakaro lābhasatkāraḥ pratyavekṣitavyaḥ /",
  "SA11sanss05u:176_0": "lābhâlābhatayônnāmâvanāmakaro lābhasatkāraḥ pratyavekṣitavyaḥ /",
  "SA11sanss05u:177_0": "mohôtpādano lābhasatkāraḥ pratyavekṣitavyaḥ /",
  "SA11sanss05u:178_0": "kulamātsaryâdhyavasāno lābhasatkāraḥ pratyavekṣitavyaḥ /",
  "SA11sanss05u:179_0": "ātmârthaniṣpādanatayā śāṭhyôtpādano lābhasatkāraḥ pratyavekṣitavyaḥ /",
  "SA11sanss05u:180_0": "caturāryavaṃśaparivarjanatayâhrīkyânapatrāpyasaṃjanano lābhasatkāraḥ pratyavekṣitavyaḥ /",
  "SA11sanss05u:181_0": "evaṃ sarvabuddhânanujñāno lābhasatkāraḥ pratyavekṣitavyaḥ /",
  "SA11sanss05u:182_0": "mānamadôtpādano lābhasatkāraḥ pratyavekṣitavyaḥ /",
  "SA11sanss05u:183_0": "gurūṇām avamānano lābhasatkāraḥ /",
  "SA11sanss05u:184_0": "mārapakṣo lābhasatkāraḥ /",
  "SA11sanss05u:185_0": "ekântapramādamūlaḥ kuśalamūlâpaharaṇo lābhasatkāraḥ /",
  "SA11sanss05u:186_0": "vidyuccakrâśanisadṛśo lābhasatkāraḥ /",
  "SA11sanss05u:187_0": "bahupaligodhapaliguddho mitrakulabhikṣād akulâvalokano daurmanasyasaṃjananaḥ /",
  "SA11sanss05u:188_0": "buddhivibhrāmaṇo lābhasatkāraḥ priyavastupariṇāmanatayā śokabhājano lābhasatkāraḥ /",
  "SA11sanss05u:188_1": "catuḥsmṛtyupasthānasaṃmoṣaṇaḥ śukladharmadurbalīkaraṇaḥ catuḥsamyakprahāṇaparihāṇakaraṇo lābhasatkāraḥ /",
  "SA11sanss05u:189_0": "ṛddhyabhijñāparihāṇakaraṇaḥ /",
  "SA11sanss05u:190_0": "pūrvaṃ satkārapaścād asatkārakaraṇaḥ /",
  "SA11sanss05u:191_0": "amitrasatkaraṇamitraprahāṇo lābhasatkāraḥ /",
  "SA11sanss05u:192_0": "parâbhisaṃdhānatayā gaṇikāsadṛśaḥ /",
  "SA11sanss05u:193_0": "dhyana-",
  "SA11sanss05u:194_0": "[ Cambridge MS f57b ---> ]",
  "SA11sanss05u:195_0": "apramāṇaparivarjanaḥ /",
  "SA11sanss05u:196_0": "narakatiryagyoniyamalokaprapātano lābhasatkāraḥ /",
  "SA11sanss05u:197_0": "devadattôdrakasamācāro lābhasatkāraḥ pratyavekṣitavyaḥ //",
  "SA11sanss05u:198_0": "[ Bendall ed p106 ---> ]",
  "SA11sanss05u:199_0": "ime evaṃrūpā maitreya lābhasatkāre ādīnavā ye bodhisatvena pratyavekṣitavyāḥ /",
  "SA11sanss05u:200_0": "pratyavekṣya câlpêcchatāyāṃ rantavyaṃ na paritaptavyaṃ /",
  "SA11sanss05u:201_0": "tat kasya hetoḥ /",
  "SA11sanss05u:202_0": "alpêcchasya hi maitreyêmae evaṃrūpā doṣā na bhavanti na câsyântarāyā bhavanti buddhadharmāṇāṃ /",
  "SA11sanss05u:203_0": "anirviṇṇaś ca bhavati gṛhipravrajitebhyaḥ /",
  "SA11sanss05u:204_0": "anurakṣaṇīyaś ca bhavati devamanuṣyāṇāṃ pariśuddhâśayasthitaḥ /",
  "SA11sanss05u:205_0": "asaṃtrastaś ca bhavati sarvadurgatinipātebhyaḥ /",
  "SA11sanss05u:206_0": "anabhibhūtaś ca bhavati tarjanāvigataḥ /",
  "SA11sanss05u:207_0": "asaṃhāryaś ca bhavati māraviṣayavimuktaḥ /",
  "SA11sanss05u:208_0": "adharṣaṇīyaś ca bhavati sarvavyasanaiḥ /",
  "SA11sanss05u:209_0": "abhilaṣaṇīyaś ca bhavati devamanuṣyāṇāṃ dhyānâbhyāsâvasthitaḥ [[DOUBT]] /",
  "SA11sanss05u:210_0": "spaṣṭaś ca bhavati māyāśāṭhyaprahīṇo 'pramattaś ca bhavati pañcakāmaguṇadoṣadarśī yathāvādī tathākārī bhavaty āryavaṃśe sthitaḥ /",
  "SA11sanss05u:211_0": "abhilaṣitaś ca bhavati vidvadbhiḥ sabrahmacāribhiḥ /",
  "SA11sanss05u:212_0": "imāṃ maitreyâivaṃrūpām anuśaṃsāṃ viditvā paṇḍitena bodhisatvenâdhyāśayenâlpêcchatāyāṃ rantavyaṃ /",
  "SA11sanss05u:213_0": "alpêcchatâsevitavyā sarvalābhasatkaraprahāṇāyêti //",
  "SA11sanss05u:214_0": "saṃgaṇikām adhikṛtyâha /",
  "SA11sanss05u:215_0": "vijahya rāgaṃ vijahya doṣaṃ na tiṣṭhate saṃgaṇikāsu yogī /",
  "SA11sanss05u:216_0": "bhavaty asau tatpravaṇas tannimnaḥ /",
  "SA11sanss05u:217_0": "etena doṣeṇa ratiṃ na kuryāt /",
  "SA11sanss05u:218_0": "auddhatya hāsyaṃ ca tathā vitarkā /",
  "SA11sanss05u:219_0": "bhavanty amī saṃgaṇikāsu sarve //",
  "SA11sanss05u:220_0": "saṃkīrṇacārī hi bhavaty asaṃvṛtaḥ /",
  "SA11sanss05u:221_0": "karoti yaḥ saṃgaṇikām asārām //",
  "SA11sanss05u:222_0": "lokasya mantreṣu ramanti bālā /",
  "SA11sanss05u:223_0": "hīyanti cêhâgrakathāsu bālāḥ /",
  "SA11sanss05u:224_0": "[ Bendall ed p107 ---> ]",
  "SA11sanss05u:225_0": "pradoṣa vardhenti vitarkôtsadā /",
  "SA11sanss05u:226_0": "etena doṣeṇa na tatra rājate //",
  "SA11sanss05u:227_0": "na vardhate câpi śrutena bhikṣuḥ /",
  "SA11sanss05u:228_0": "ayuktamantreṣu ratiṃ janitvā /",
  "SA11sanss05u:229_0": "tasmāt",
  "SA11sanss05u:230_0": "[ Cambridge MS f57b ---> ]",
  "SA11sanss05u:231_0": "parityajyâyuktamantrān /",
  "SA11sanss05u:232_0": "dharme ratiṃ vindatha nityakālam //",
  "SA11sanss05u:233_0": "sahasraśo 'ṣṭhāni mayā svakāni /",
  "SA11sanss05u:234_0": "tyaktāni bodhiṃ pratikāṅkṣa tarhi /",
  "SA11sanss05u:235_0": "na câsmi tṛptaḥ śṛṇumāna dharmaṃ /",
  "SA11sanss05u:236_0": "te khedam eṣyanti śṛṇonta dharmam //",
  "SA11sanss05u:237_0": "sarveṇa sarvaṃ parivarjanīyā /",
  "SA11sanss05u:238_0": "ayuktamantrāś câśiṣṭamantrāḥ /",
  "SA11sanss05u:239_0": "dharme vare tatra ratiṃ janetha /",
  "SA11sanss05u:240_0": "yo durlabhaḥ kalpaśatair anekaiḥ //",
  "SA11sanss05u:241_0": "vane vasantena guṇârthikena /",
  "SA11sanss05u:242_0": "parasya doṣā na hi vīkṣitavyāḥ /",
  "SA11sanss05u:243_0": "ahaṃ viśiṣṭo 'ham eva śreṣṭho /",
  "SA11sanss05u:244_0": "nâiva cittaṃ samupādanīyam //",
  "SA11sanss05u:245_0": "[ Bendall ed p108 ---> ]",
  "SA11sanss05u:246_0": "mado 'yaṃ sarvapramādamūlo /",
  "SA11sanss05u:247_0": "na hīnabhikṣū avamanyitavyāḥ /",
  "SA11sanss05u:248_0": "anupūrvâiṣo iha śāsanasya /",
  "SA11sanss05u:249_0": "nâikena janmena labhate bodhim //",
  "SA11sanss05u:250_0": "atrêva bhāṣyârāmam adhikṛtyâha /",
  "SA11sanss05u:251_0": "agauravo bhoti śrutena matto /",
  "SA11sanss05u:252_0": "vivādamantreṣu niviṣṭa bhoti /",
  "SA11sanss05u:253_0": "muṣitaśrutiś câpi asaṃprajanyo /",
  "SA11sanss05u:254_0": "bhāṣye ramantasya",
  "SA11sanss05u:255_0": "[ Cambridge MS f58b ---> ]",
  "SA11sanss05u:256_0": "ime hi doṣāḥ //",
  "SA11sanss05u:257_0": "adhyātmacintâtta [[DOUBT]] sudūra bhotī /",
  "SA11sanss05u:258_0": "cittaṃ na kāyaś ca prasanna bhoti /",
  "SA11sanss05u:259_0": "unnāmanāmāni bahūni gacchatī /",
  "SA11sanss05u:260_0": "bhāṣye ramantasyême hi doṣāḥ //",
  "SA11sanss05u:261_0": "saddharmacittāt tu praṇaṣṭu bālāḥ /",
  "SA11sanss05u:262_0": "sukarkaśo bhoti asnigdhacittaḥ /",
  "SA11sanss05u:263_0": "vipaśyanāyāḥ śamathāc ca dūre /",
  "SA11sanss05u:264_0": "bhāṣye ramantasyême hi doṣāḥ //",
  "SA11sanss05u:265_0": "agauravo bhoti sadā gurūṇāṃ /",
  "SA11sanss05u:266_0": "[ Bendall ed p109 ---> ]",
  "SA11sanss05u:267_0": "paligodhamantreṣu ratiṃ janitvā /",
  "SA11sanss05u:268_0": "asārasthāyī parihīṇaprajño /",
  "SA11sanss05u:269_0": "bhāṣye ramantasyême hi doṣāḥ //",
  "SA11sanss05u:270_0": "amānito devaguṇaiḥ sa bhoti /",
  "SA11sanss05u:271_0": "nâpy asya tasmin spṛha saṃjananti /",
  "SA11sanss05u:272_0": "pratisaṃvidāto bhavatī vihīno /",
  "SA11sanss05u:273_0": "bhāṣye ramantasyême hi doṣāḥ //",
  "SA11sanss05u:274_0": "paribhāṣyate câpi sa paṇḍitebhiḥ /",
  "SA11sanss05u:275_0": "ye kacid astī pṛthakāyasākṣī [[DOUBT]] /",
  "SA11sanss05u:276_0": "nirarthakaṃ jīvitu tasya bhotī /",
  "SA11sanss05u:277_0": "bhāṣye ramantasyême hi doṣāḥ //",
  "SA11sanss05u:278_0": "sa śocate kālu karotu bālaḥ /",
  "SA11sanss05u:279_0": "pratipatti hīno 'smi kim adya kuryāṃ /",
  "SA11sanss05u:280_0": "suduṣkhito bhoti alabdhagādho /",
  "SA11sanss05u:281_0": "bhāṣye ramantasyême hi doṣāḥ //",
  "SA11sanss05u:282_0": "calâcalo bhoti tṛṇaṃ yathêritaṃ /",
  "SA11sanss05u:283_0": "vicikitsate evam asau na saṃśayaḥ /",
  "SA11sanss05u:284_0": "na tasya jātū dṛḍha buddhi bhotī /",
  "SA11sanss05u:285_0": "bhāṣye ramantasyême hi doṣāḥ //",
  "SA11sanss05u:286_0": "[ Bendall ed p110 ---> ]",
  "SA11sanss05u:287_0": "naṭā yathā tiṣṭhati raṅgamadhye /",
  "SA11sanss05u:288_0": "anyāna śūrāṇa guṇān prabhāṣate /",
  "SA11sanss05u:289_0": "svayaṃ ca bhotī pratipattihīno /",
  "SA11sanss05u:290_0": "bhāṣye ramantasyême hi doṣāḥ //",
  "SA11sanss05u:291_0": "śaṭhaś ca so bhoti laghunirāśaḥ /",
  "SA11sanss05u:292_0": "punaḥ punaś cârabhate vivādam /",
  "SA11sanss05u:293_0": "so dūrato āryadharmasya bhotī /",
  "SA11sanss05u:294_0": "bhāṣye ramantasyême hi doṣāḥ //",
  "SA11sanss05u:295_0": "saṃhṛṣyate satkrṭâlpasthāmaḥ /",
  "SA11sanss05u:296_0": "prakampate viprakṛto 'jānī /",
  "SA11sanss05u:297_0": "kapir yathā cañcalacitta bhotī /",
  "SA11sanss05u:298_0": "bhāṣye ramantasyême hi doṣāḥ //",
  "SA11sanss05u:299_0": "pe //",
  "SA11sanss05u:300_0": "ramitva bhāṣyasmi ciraṃ pi kālaṃ /",
  "SA11sanss05u:301_0": "na vindate prītim ihâtmasaukhyaṃ /",
  "SA11sanss05u:302_0": "varaṃ hi ekasya padasya cintanā /",
  "SA11sanss05u:303_0": "prītiṃ pade yatra labhed anantam //",
  "SA11sanss05u:304_0": "nêkṣutvace sāram ihâsti kiñcin /",
  "SA11sanss05u:305_0": "madhye 'sti tatsāra supremaṇīyaḥ /",
  "SA11sanss05u:306_0": "bhuktvā tvacaṃ nêha punaḥ saśakyaṃ /",
  "SA11sanss05u:307_0": "labdhuṃ nareṇêkṣurasaṃ pradhānam //",
  "SA11sanss05u:308_0": "[ Bendall ed p111 ---> ]",
  "SA11sanss05u:309_0": "yathā tvacaṃ tadvad avaihi bhāṣyaṃ /",
  "SA11sanss05u:310_0": "yathā rasas tadvad ihârthacintā [[DOUBT]] /",
  "SA11sanss05u:311_0": "tasmād dhi bhāṣye tu ratiṃ vihāya /",
  "SA11sanss05u:312_0": "cintethârthaṃ sadâpramattāḥ //",
  "SA11sanss05u:313_0": "nidrârāmam adhikṛtyâha /",
  "SA11sanss05u:314_0": "mahac ca so vardhati mohajālaṃ /",
  "SA11sanss05u:315_0": "vicikitsako bhoti sa dṛṣṭiprāptaḥ //",
  "SA11sanss05u:316_0": "dṛṣṭīkṛtāny asya bahūni bhontī /",
  "SA11sanss05u:317_0": "yasmāna middhe 'bhiratiṃ prayāti //",
  "SA11sanss05u:318_0": "prajñā ca teṣāṃ bhavatī sudurbalā /",
  "SA11sanss05u:319_0": "parihīyate buddhi na tasya bhoti /",
  "SA11sanss05u:320_0": "jñānāc ca so hīyati nityakālaṃ /",
  "SA11sanss05u:321_0": "yasmāna middhe 'bhiratiṃ prayāti //",
  "SA11sanss05u:322_0": "kusīdâjño 'laso 'prajño 'manuṣyâvatāra labhenti tasya /",
  "SA11sanss05u:323_0": "viheṭhayante ca vane vasantaṃ yasmāna middhe 'bhiratiṃ prayāti //",
  "SA11sanss05u:324_0": "kuśalena cittena sadânarthiko /",
  "SA11sanss05u:325_0": "dharme ca chando na hi bhoti tasya /",
  "SA11sanss05u:326_0": "adharmakāyaś ca sa bhoti bhūyo yasmāna middhe 'bhiratiṃ prayāti //",
  "SA11sanss05u:327_0": "saddharmachandena vihīnamūḍhaḥ parihoyate sarvaguṇehi bā-",
  "SA11sanss05u:328_0": "[ Cambridge MS f59a ---> ]",
  "SA11sanss05u:329_0": "laḥ /",
  "SA11sanss05u:330_0": "śuklaṃ ca ghāteti tamo 'dhigacchatī /",
  "SA11sanss05u:331_0": "[ Bendall ed p112 ---> ]",
  "SA11sanss05u:332_0": "yasmāna middhe 'bhiratiṃ prayāti //",
  "SA11sanss05u:333_0": "aviśārado bhoti pralīnacittaḥ /",
  "SA11sanss05u:334_0": "prāmodya tasyô bhavatī na nityaṃ /",
  "SA11sanss05u:335_0": "nidrayâpagrastaḥ śithilâṅga bhotī /",
  "SA11sanss05u:336_0": "yasmāna middhe 'bhiratiṃ prayāti //",
  "SA11sanss05u:337_0": "ātmā tu jñātvā ca kusīdaprāptaḥ īrṣyāyate vīryabalair upetān /",
  "SA11sanss05u:338_0": "vīryânvitānāṃ câvarṇa bhāṣate yasmāna middhe 'bhiratiṃ prayāti //",
  "SA11sanss05u:339_0": "pe //",
  "SA11sanss05u:340_0": "yat sarvaduṣkhasya tamasya nāśanaṃ /",
  "SA11sanss05u:341_0": "apāyaparivarjanatayā mūlaṃ /",
  "SA11sanss05u:342_0": "sarvehi buddhair hi sadā praśastaṃ /",
  "SA11sanss05u:343_0": "taṃ vīryam āryaṃ satataṃ bhajasva //",
  "SA11sanss05u:344_0": "karmârāmam adhikṛtyâha //",
  "SA11sanss05u:345_0": "sudurvaco bhoti gurūbhi coditaḥ /",
  "SA11sanss05u:346_0": "pradakṣiṇaṃ gṛhṇati nânuśāsanaṃ /",
  "SA11sanss05u:347_0": "vipannaśīlaś ca sa bhoti kṣipraṃ /",
  "SA11sanss05u:348_0": "doṣâmī karmarate bhavanti //",
  "SA11sanss05u:349_0": "utkaṇṭhito bhoti sa nityakālaṃ /",
  "SA11sanss05u:350_0": "gṛhasthakarmāṇi sadā vicintayan /",
  "SA11sanss05u:351_0": "dhyānaprahāṇaiś ca na tasya kṛtyaṃ /",
  "SA11sanss05u:352_0": "doṣâmī karmarate bhavati //",
  "SA11sanss05u:353_0": "tīvraś ca saṃjāyati tasya rāgo /",
  "SA11sanss05u:354_0": "rasâraseṣu grasitaḥ sa mūrcchitaḥ /",
  "SA11sanss05u:355_0": "[ Bendall ed p113 ---> ]",
  "SA11sanss05u:356_0": "na tuṣyate 'sāv itarêtareṇa /",
  "SA11sanss05u:357_0": "doṣâmī karmarate bhavanti //",
  "SA11sanss05u:358_0": "mahatyā ca bhotī pariṣāya tuṣṭho /",
  "SA11sanss05u:359_0": "sa duṣkhito bhoti tayā vihīnaḥ /",
  "SA11sanss05u:360_0": "saṃkīrṇa bhotī sayathêha gardabho /",
  "SA11sanss05u:361_0": "doṣâmī karmarate bhavanti //",
  "SA11sanss05u:362_0": "pe //",
  "SA11sanss05u:363_0": "divā ca rātrau cânanyacitto /",
  "SA11sanss05u:364_0": "bhakte ca coḍe ca bhavaty abhīkṣṇaṃ /",
  "SA11sanss05u:365_0": "svanarthiko bhoti guṇaiḥ sa sarvadā /",
  "SA11sanss05u:366_0": "doṣâmī karmarate bhavanti //",
  "SA11sanss05u:367_0": "kṛtyāny asau pṛcchati laukikāni /",
  "SA11sanss05u:368_0": "ayuktamantraiś ca ratiṃ prayāti /",
  "SA11sanss05u:369_0": "yuktaiś ca mantraiḥ sa na vindate ratiṃ /",
  "SA11sanss05u:370_0": "doṣâmī karmarate bhavanti //",
  "SA11sanss05u:371_0": "pe //",
  "SA11sanss05u:372_0": "atha khalu maitreyo bodhisatvo mahāsatvo bhagavantam etad avocat /",
  "SA11sanss05u:373_0": "suparīttaprajñās te bhagavan bodhisatvā bhaviṣyanti vihīnaprajñā ye 'gradharmān varjayitvā hīnāni karmāṇy ārapsyante /",
  "SA11sanss05u:374_0": "evam ukte bhagavān maitreyaṃ bodhisatvaṃ mahāsatvam etad avocat /",
  "SA11sanss05u:375_0": "evam etan maitreya /",
  "SA11sanss05u:376_0": "evam etad yathā vadasi",
  "SA11sanss05u:377_0": "[ Cambridge MS f59b ---> ]",
  "SA11sanss05u:378_0": "suparīttaprajñās te bodhisatvā bhaviṣyanti ye 'gradharmān parivarjayitvā hīnāni karmāṇy ārapsyante /",
  "SA11sanss05u:379_0": "api tv ārocayāmi te maitreya prativedayāmi te /",
  "SA11sanss05u:380_0": "na te bodhisatvās tathāgata-",
  "SA11sanss05u:381_0": "[ Bendall ed p114 ---> ]",
  "SA11sanss05u:382_0": "śāsane pravrajitā yeṣāṃ nâsti yogo nâsti dhyānaṃ nâsti prahāṇaṃ nâsty adhyayanaṃ nâsti bāhuśrutyaparyeṣṭiḥ /",
  "SA11sanss05u:383_0": "api tu maitreya dhyānaprahāṇaprabhāvitaṃ tathāgataśāsanaṃ jñānasaṃskṛtaṃ jñānasamāhitaṃ abhiyogaprabhāvitaṃ /",
  "SA11sanss05u:384_0": "na gṛhikarmântavaiyāpṛtyaprabhāvitaṃ /",
  "SA11sanss05u:385_0": "ayuktayogānām etat karma saṃsārâbhiratānāṃ yad uta vaiyāpṛtyaṃ laukikakṛtyapaligodhaḥ /",
  "SA11sanss05u:386_0": "na tatra bodhisatvena spṛhôtpādayitavyā /",
  "SA11sanss05u:387_0": "sacen maitreya vaiyāpṛtyâbhirato bodhisatvaḥ saptaratnamayaiḥ stūpair imaṃ trisāhasramahāsāhasraṃ lokadhātuṃ pūrayet /",
  "SA11sanss05u:388_0": "nâhaṃ tenârādhito bhaveyaṃ na mānito nâpi satkṛtaḥ //",
  "SA11sanss05u:389_0": "pe /",
  "SA11sanss05u:390_0": "tatra jambūdvīpaḥ pūritaḥ syād vaiyāpṛtyakarair bodhisatvaiḥ /",
  "SA11sanss05u:391_0": "sarvais tair ekasyôddeśasvâdhyāyâbhiyuktasya bodhisatvasyôpasthānaparicaryā karaṇīyā /",
  "SA11sanss05u:392_0": "jambūdvīpapramāṇaiś côddeśasvâdhyāyâbhiyuktair bodhisatvair ekasya pratisaṃlayanâbhiyuktasya bodhisatvasyôpasthānaparicaryā kartavyā /",
  "SA11sanss05u:393_0": "pe //",
  "SA11sanss05u:394_0": "tat kasya hetoḥ /",
  "SA11sanss05u:395_0": "duṣkaram etat karma yad uta prajñākarma /",
  "SA11sanss05u:396_0": "uttaraṃ niruttaraṃ sarvatrailokyaprativiśiṣṭam abhyudgataṃ tasmāt tarhi maitreya bodhisatvena yogârthikena vīryam ārabdhukāmena prajñāyām abhiyoktavyam iti /",
  "SA11sanss05u:397_0": "prapañcârāmam adhikṛtyâha /",
  "SA11sanss05u:398_0": "aṣṭâkṣaṇā tasya na bhonti dūre /",
  "SA11sanss05u:399_0": "kṣaṇasaṃpadā tasya na bhoti śreṣṭhā /",
  "SA11sanss05u:400_0": "ete 'narthā sya bhavanti nityaṃ /",
  "SA11sanss05u:401_0": "doṣâmī tasya prapañcacāriṇaḥ //",
  "SA11sanss05u:402_0": "pe //",
  "SA11sanss05u:403_0": "doṣān imān samyag avetya paṇḍitaḥ sarvān prapañcān parivarjīta /",
  "SA11sanss05u:404_0": "sulabhânarthā hi prapa-",
  "SA11sanss05u:405_0": "[ Cambridge MS f60a ---> ]",
  "SA11sanss05u:406_0": "ñcacāriṇaḥ /",
  "SA11sanss05u:407_0": "tasmāt prapañcena na saṃvaseta //",
  "SA11sanss05u:408_0": "[ Bendall ed p115 ---> ]",
  "SA11sanss05u:409_0": "yāyāc chataṃ yojanakaṃ paraṃ varaṃ /",
  "SA11sanss05u:410_0": "yatra prapañco stiya vigraho vā /",
  "SA11sanss05u:411_0": "na tatra vāsaṃ na niketu kuryān muhūrttamātraṃ stiya yatra kleśaḥ //",
  "SA11sanss05u:412_0": "nârthârthikāḥ pravrajitā guṇârthikā /",
  "SA11sanss05u:413_0": "mā vigraha kurvatha dustacittāḥ /",
  "SA11sanss05u:414_0": "na vo 'sti kṣetraṃ na kṛṣir vaṇijyā /",
  "SA11sanss05u:415_0": "syur yasyârthāya prapañcâite //",
  "SA11sanss05u:416_0": "na putra dhītā na ca vo 'sti bhāryā /",
  "SA11sanss05u:417_0": "na câsya mitraṃ na ca bandhuvargaḥ /",
  "SA11sanss05u:418_0": "dāsyo na dāsā na cêśvaratvaṃ /",
  "SA11sanss05u:419_0": "mā vigrahaṃ kurvatha pravrajitvā //",
  "SA11sanss05u:420_0": "kāṣāyavastrāṇi gṛhītva śraddhayā /",
  "SA11sanss05u:421_0": "śāntapraśāntair hi niṣevitāni /",
  "SA11sanss05u:422_0": "śāntapraśāntôpaśānta bhotha /",
  "SA11sanss05u:423_0": "prapañca varjitva janetha kṣāntim //",
  "SA11sanss05u:424_0": "āśīviṣān rakṣatha raudracittān /",
  "SA11sanss05u:425_0": "narakāś ca tiryag viṣayo yamasya /",
  "SA11sanss05u:426_0": "prapañcacārasya na bhonti dūre /",
  "SA11sanss05u:427_0": "tasmād dhi kṣāntau janayeta vīryam //",
  "SA11sanss05u:428_0": "pe //",
  "SA11sanss05u:429_0": "imena yogena labheta śuddhiṃ /",
  "SA11sanss05u:430_0": "kṣapayitva karmâvaraṇaṃ aśeṣaṃ /",
  "SA11sanss05u:431_0": "dharṣeti māraṃ sacalaṃ savāhanaṃ yo dhīru tasyâiva janeti kṣāntim /",
  "SA11sanss05u:432_0": "iti //",
  "SA11sanss05u:433_0": "[ Bendall ed p116 ---> ]",
  "SA11sanss05u:434_0": "saṃkṣepatas tatrânarthavivarjanam uktaṃ /",
  "SA11sanss05u:435_0": "tasmāt tarhi maitreya bodhisatvayānikena kulaputreṇa vā kuladuhitrā vā paścimāyāṃ pañcaśatyāṃ saddharmapralope vartamāne 'kṣatanânupahatena svastinā parimoktukāmena sarvakarmâvaraṇāni kṣapayitukāmenâsaṃsargâbhiratena bhavitavyam araṇyavanaprāntavāsinânabhiyuktasatva parivarjitenâtmaskhalitagaveṣiṇā paraskhalitâgaveṣiṇā tuṣṇībhāvâbhiratena prajñāpāramitāvihārâbhiratenêti /",
  "SA11sanss05u:436_0": "āryaratnameghe 'py anarthavarjanam uktaṃ /",
  "SA11sanss05u:437_0": "tāvat piṇḍāya carati yāvad asya kāryasya prāptir bhavati /",
  "SA11sanss05u:438_0": "anyatra yeṣu sthāneṣu caṇḍā vā kukkurās taruṇavatsā vā gāvaḥ prakṛtiduḥśīlā vā tiryagyonigatā /",
  "SA11sanss05u:439_0": "viheṭhanâbhiprāyā vā strīpuruṣadārakadārikā jugupsi-",
  "SA11sanss05u:440_0": "[ Cambridge MS f60b ---> ]",
  "SA11sanss05u:441_0": "tāni vā sthānāni /",
  "SA11sanss05u:442_0": "tāni sarveṇa sarvaṃ varjayatîti //",
  "SA11sanss05u:443_0": "anenâitad darśitaṃ bhavati yad dṛṣṭe 'pi bādhākarâivaṃvidhe /",
  "SA11sanss05u:444_0": "tad avarjayatâpattir bhavatîti //",
  "SA11sanss05u:445_0": "atha yad evamādy anarthavarjanam uktaṃ kenâital labhyate sarvaniṣphalasyandavarjanāt /",
  "SA11sanss05u:446_0": "phalam atra parârthaṃ /",
  "SA11sanss05u:447_0": "tadarthaṃ yaḥ syando na saṃvartate /",
  "SA11sanss05u:448_0": "sa niṣphalatvād varjayitavyaḥ //yathā candrapradīpasūtre kāyasaṃvaramadhye paṭhyate /",
  "SA11sanss05u:449_0": "na hastalolupo bhavati na pādalolupaḥ hastapādasaṃyatêti //",
  "SA11sanss05u:450_0": "tathā daśadharmakasūtre 'pi deśitaṃ hastavikṣepaḥ pādavikṣepo 'dhāvanaṃ paridhāvanaṃ laṅghanaṃ plavanam idam ucyate kāyadauṣṭhulyam iti /",
  "SA11sanss05u:451_0": "[ Bendall ed p117 ---> ]",
  "SA11sanss05u:452_0": "āryadharmasaṃgītisūtre tu yathā bodhisatvānāṃ parârthād anyat karma na kalpate /",
  "SA11sanss05u:453_0": "tathā spaṣṭam eva paridīpitaṃ yat kiñcid bhagavan bodhisatvānāṃ kāyakarma yat kiñcid vākkarma yat kiñcin manaskarma tat sarvaṃ satvâvekṣitaṃ pravartate mahākaruṇâdhipateyaṃ satvahitâdhiṣṭhānanimittaṃ sarvasatvahitasukhâdhyāśayapravṛttaṃ /",
  "SA11sanss05u:454_0": "sâivaṃ hitâśayaḥ evaṃ saṃjñībhavati /",
  "SA11sanss05u:455_0": "sa mayā pratipattiḥ pratipattavyayā sarvasatvānāṃ hitâvahā sukhâvahā ca //",
  "SA11sanss05u:456_0": "pe //",
  "SA11sanss05u:457_0": "āyataneṣu śūnyagrāmavat pratyavekṣaṇā pratipattiḥ /",
  "SA11sanss05u:458_0": "na câyatanaparityāgaṃ spṛhayatîti //",
  "SA11sanss05u:459_0": "āryagaganagañjasūtre 'py uktaṃ /",
  "SA11sanss05u:460_0": "tad yathâpi nāma chidrān mārutaḥ praviśati /",
  "SA11sanss05u:461_0": "evam eva yato yatâiva cittasya chidraṃ bhavati tatas tatâiva māro 'vatāraṃ labhate /",
  "SA11sanss05u:462_0": "tasmāt sadâchidracittena bodhisatvena bhavitavyaṃ /",
  "SA11sanss05u:462_1": "tatrêyam achidracittatā yad idaṃ sarvâkārajñatāyāḥ śūnyatāyāḥ paripūrir iti /",
  "SA11sanss05u:463_0": "kā punar iyaṃ sarvâkāravarôpetā śūnyatā /",
  "SA11sanss05u:464_0": "yêyaṃ bodhisatvacaryāyâparityāgenâbhyasyamānā /",
  "SA11sanss05u:465_0": "abhyastā vā /",
  "SA11sanss05u:466_0": "sarvabhāvaśūnyatā /",
  "SA11sanss05u:467_0": "eṣā ca ratnacūḍasūtre vistareṇâkhyātā //",
  "SA11sanss05u:468_0": "tathâkṣayamatisūtre 'pi darśitaṃ /",
  "SA11sanss05u:469_0": "pāpakā-",
  "SA11sanss05u:470_0": "[ Cambridge MS f61a ---> ]",
  "SA11sanss05u:471_0": "nām akuśalānāṃ dharmāṇāṃ prahāṇāya chandaṃ janayatîty atra prastāve yāni cânyāni punaḥ kānicid anyāny api cittavikṣepakarāṇi yāni samādhiskandhasya vipakṣāya saṃvartante /",
  "SA11sanss05u:472_0": "ayam ucyate samādhivipakṣaḥ /",
  "SA11sanss05u:473_0": "yāvad ime ucyante pāpakâkuśalā dharmêti //",
  "SA11sanss05u:474_0": "śikṣāsamuccaye śīlapāramitāyām anarthavivarjanaṃ pañcamaḥ paricchedaḥ //",
  "SA11sanss05u:475_0": "Copyright (c) 2002 by Jens Braarvig - Oslo"
}