{
    "SA11sanss02u:0_0": "śīlapāramitāyāṃ saddharmaparigraho nāma dvitīyaḥ paricchedaḥ //",
    "SA11sanss02u:1_0": "evam eṣām ātmabhāvâdīnām utsṛṣṭānām api rakṣā kāryā /",
    "SA11sanss02u:2_0": "kuto /",
    "SA11sanss02u:3_0": "yasmāt //",
    "SA11sanss02u:4_0": "paribhogāya satvā nāmâtmabhāvâdi dīyate /",
    "SA11sanss02u:5_0": "arakṣite kuto bhogaḥ /",
    "SA11sanss02u:6_0": "kiṃ dattaṃ yan na bhujyate //",
    "SA11sanss02u:7_0": "tasmāt satvôpabhogârtham ātmabhāvâdi pālayet //",
    "SA11sanss02u:8_0": "uktaṃ hi bodhisatvaprātimokṣe /",
    "SA11sanss02u:9_0": "paraṃ śāriputra rakṣiṣyāmîty ātmā rakṣitavyaḥ /",
    "SA11sanss02u:10_0": "evaṃrūpayā śāriputra hitâiṣikatayā samanvāgato bodhisatvo jīvitahetor api pāpaṃ karma na karotîti /",
    "SA11sanss02u:11_0": "vīradattaparipṛcchāyām apy āha /",
    "SA11sanss02u:12_0": "śakaṭam iva bhārôdvahanârthaṃ kevalaṃ dharmabuddhinā vāḍhavyam",
    "SA11sanss02u:13_0": "iti /",
    "SA11sanss02u:14_0": "tathâkṣayamatisūtre 'pi /",
    "SA11sanss02u:15_0": "kāyaduṣkhatayā ca na parikhidyate satvâvekṣatayêti //",
    "SA11sanss02u:16_0": "tac câtmabhāvâdikaṃ kathaṃ pālayet /",
    "SA11sanss02u:17_0": "kalyāṇamitrânutsarjanāt /",
    "SA11sanss02u:18_0": "yathôktam āryagaṇḍavyūhe āryaśrīsaṃbhavena //",
    "SA11sanss02u:19_0": "kalyāṇamitrasandhāritāḥ kulaputra bodhisatvā na patanti",
    "SA11sanss02u:20_0": "durgati-",
    "SA11sanss02u:21_0": "[ Bendall ed p35 ---> ]",
    "SA11sanss02u:22_0": "ṣu /",
    "SA11sanss02u:23_0": "kalyāṇamitrasamanvāhṛtā [[DOUBT]] nâtikrāmanti bodhisatvaśikṣāṃ /",
    "SA11sanss02u:24_0": "kalyāṇamitrapraticchannâbhyudgatā bhavanti lokāt",
    "SA11sanss02u:25_0": "kalyāṇamitraparyupāsitā bodhisatvâsaṃpramoṣacāriṇo bhavanti sarvabodhisatvacaryāsu /",
    "SA11sanss02u:26_0": "kalyāṇamitraparigṛhītāḥ bodhisatvā durddharṣā bhavanti",
    "SA11sanss02u:27_0": "karmakleśaiḥ /",
    "SA11sanss02u:28_0": "sambodhakāḥ kalyāṇamitrâkaraṇīyānāṃ sannivārakāḥ",
    "SA11sanss02u:29_0": "pramādasthānāt /",
    "SA11sanss02u:30_0": "niṣkāsayitāraḥ saṃsārapurāt /",
    "SA11sanss02u:31_0": "tasmāt tarhi kulaputrâivaṃ manasikārāt pratipraśrabdhena",
    "SA11sanss02u:32_0": "kalyāṇamitrāṇy upasaṃ-",
    "SA11sanss02u:33_0": "[ Cambridge MS f23b ---> ]",
    "SA11sanss02u:34_0": "kramitavyāni /",
    "SA11sanss02u:35_0": "pṛthivīsamacittena sarvabhāravahanâpariṇamanatayā",
    "SA11sanss02u:36_0": "vajrasamacittenâbhedyâśayatayā /",
    "SA11sanss02u:37_0": "cakravāḍasamacittena sarvaduṣkhâsaṃpravedhanatayā /",
    "SA11sanss02u:38_0": "lokadāsasamacittena sarvakarmasamādānâjugupsanatayā /",
    "SA11sanss02u:39_0": "rajoharaṇasamacittena mānâtimānavivarjanatayā /",
    "SA11sanss02u:40_0": "yānasamacittena gurubhāranirvahanatayā /",
    "SA11sanss02u:41_0": "śvasamacittenâkrudhyanatayā /",
    "SA11sanss02u:42_0": "nausamacittena gamanâgamanâparitra-",
    "SA11sanss02u:43_0": "[ Bendall ed p36 ---> ]",
    "SA11sanss02u:44_0": "syanatayā /",
    "SA11sanss02u:45_0": "suputrasadṛśena kalyāṇamitramukhavīkṣaṇatayā /",
    "SA11sanss02u:46_0": "ātmani ca te kulaputrâturasaṃjñôtpādayitavyā /",
    "SA11sanss02u:47_0": "kalyāṇamitreṣu ca vaidyasaṃjñā /",
    "SA11sanss02u:48_0": "anuśāsanīṣu bhaiṣajyasaṃjñā /",
    "SA11sanss02u:49_0": "pratipattiṣu vyādhinirghātanasaṃjñā /",
    "SA11sanss02u:50_0": "ātmani ca te kulaputra bhīrusaṃjñôtpādayitavyā /",
    "SA11sanss02u:51_0": "kalyāṇamitreṣu śūrasaṃjñā /",
    "SA11sanss02u:52_0": "anuśāsanīṣu praharaṇasamjñā /",
    "SA11sanss02u:53_0": "pratipattiṣu śatrunirghātanasaṃjñā //",
    "SA11sanss02u:54_0": "atrâiva vācanôpāsikāvimokṣe varṇitaṃ /",
    "SA11sanss02u:55_0": "kalyāṇamitrânuśāsanīpratipannasya kulaputra bodhisatvasya buddhā bhagavanto 'bhirāddhacittā bhavanti /",
    "SA11sanss02u:56_0": "kalyāṇamitravacanâvilomasthāyino bodhisatvasya sarvajñatâsannībhavati /",
    "SA11sanss02u:57_0": "kalyāṇamitravacanâvicikitsakasyâsannībhavanti",
    "SA11sanss02u:58_0": "kalyāṇamitrāṇi /",
    "SA11sanss02u:59_0": "kalyāṇamitramanasikārâvirahitasya sarvârthâbhimukhā bhavantîti /",
    "SA11sanss02u:60_0": "atâivâryasudhanaḥ sāradhvajasya bhikṣoḥ pādau śirasâbhivandyânekaśatasahasrakṛtvaḥ pradakṣiṇīkrṭya",
    "SA11sanss02u:61_0": "sāradhvajaṃ bhikṣum avalokya praṇipatya punaḥ punar avalokayan",
    "SA11sanss02u:62_0": "niyataṃ praṇipatan",
    "SA11sanss02u:63_0": "[ Cambridge MS f24a ---> ]",
    "SA11sanss02u:64_0": "namasyann avanaman manasi kurvan cintayan bhāvayan",
    "SA11sanss02u:65_0": "paribhāvayann udānam udānayan hākkāraṃ kurvan /",
    "SA11sanss02u:66_0": "guṇān abhimukhīkurvan nigamayann atra sann anusmaran dṛḍhīkurvann avijahan manasâgamayann upanibadhnan praṇidhiṃ samavasaran",
    "SA11sanss02u:67_0": "darśanam abhilaṣan svaranimittam udgṛhṇan yāvat tasyântikāt",
    "SA11sanss02u:68_0": "prakrāntaḥ /",
    "SA11sanss02u:69_0": "tathā kalyāṇamitrâgataṃ sarvajñatāṃ saṃpaśyann aśrumukho rudan yāvan meghasya dramitasyântikāt prakrāntaḥ /",
    "SA11sanss02u:70_0": "bodhisatvapratimokṣe 'py uktaṃ /",
    "SA11sanss02u:71_0": "iha śāriputra bodhisatvo dharmakāmatayā nâsti tal loke",
    "SA11sanss02u:72_0": "[ Bendall ed p37 ---> ]",
    "SA11sanss02u:73_0": "ratnaṃ yan na parityajati /",
    "SA11sanss02u:74_0": "nâsti tat kāyôpasthānaṃ yan na karoti /",
    "SA11sanss02u:75_0": "nâsti taj jaṅghāpreṣaṇaṃ yan nôtsahate /",
    "SA11sanss02u:76_0": "nâsti tad vākkarma yan nôtsahate",
    "SA11sanss02u:77_0": "ācāryôpādhyāyagauravatayā //",
    "SA11sanss02u:78_0": "peyālaṃ //",
    "SA11sanss02u:79_0": "tat kasya hetoḥ /",
    "SA11sanss02u:80_0": "bandhacchedāyâiṣa dharmaḥ saṃvartate /",
    "SA11sanss02u:81_0": "jātijarāvyādhimaraṇaśokaparidevaduṣkhadaurmanasyacchedāyâiṣa dharmaḥ saṃvartatae iti ratnacittam utpādya bhaiṣajyacittam",
    "SA11sanss02u:82_0": "utpādya /",
    "SA11sanss02u:83_0": "sarvasatvānāṃ glānyavyupaśamāyâiṣa dharmaḥ saṃvartatae iti /",
    "SA11sanss02u:84_0": "eṣṭavyaś câsmābhiḥ sarvasatvānāṃ glānyavyupaśamāyâivaṃrūpo dharmêti //",
    "SA11sanss02u:85_0": "ugradattaparipṛcchāyām apy uktaṃ /",
    "SA11sanss02u:86_0": "sacet punar gṛhapate pāṭhasvâdhyāyârthiko bodhisatvaḥ",
    "SA11sanss02u:87_0_0": "kasyacid antikāc catuṣpādikāṃ gāthāṃ śṛṇuyād uddiśed vôdgṛhṇīyād dānaśīlakṣāntivīryadhyānaprajñāsaṃprayuktāṃ",
    "SA11sanss02u:87_0_1": "bodhisatvasaṃbhārôpacayaṃ vā tena tasminn ācārye dharmagauravaṃ karaṇīyaṃ yāvadbhir",
    "SA11sanss02u:87_0_2": "nāmapadavyañjana .",
    "SA11sanss02u:88_0": "[ Cambridge MS f24b ---> ]",
    "SA11sanss02u:89_0": "gāthôddiṣṭā /",
    "SA11sanss02u:90_0": "yadi tāvatâivaṃ kalpāṃs tasyâcāryasyôpasthānaparicaryāṃ kuryād aśaṭhatayā",
    "SA11sanss02u:91_0": "sarvalābhasatkārapūjayā /",
    "SA11sanss02u:92_0": "adyâpi gṛhapate na pratipūritam ācāryasyâcāryagauravaṃ bhavati /",
    "SA11sanss02u:93_0": "kaḥ punar vādo dharmagauravaṃ //",
    "SA11sanss02u:94_0": "prajñāpāramitāyām aṣṭasahasrikāyām apy uktaṃ /",
    "SA11sanss02u:95_0": "kalyāṇamitreṣu ca tvayā kulaputra tīvraṃ gauravam utpādayitavyaṃ /",
    "SA11sanss02u:96_0": "prema ca karaṇīyaṃ /",
    "SA11sanss02u:97_0": "atha khalu sadāprarudito bo-",
    "SA11sanss02u:98_0": "[ Bendall ed p38 ---> ]",
    "SA11sanss02u:99_0": "dhisatvo mahāsatvâivaṃrūpair guṇair gauravamanasikārair gacchann anupūrveṇânyatamanagaram",
    "SA11sanss02u:100_0": "anuprāptas /",
    "SA11sanss02u:101_0": "tatra tasyântarāyaṇamadhyagatasyâitad abhūt /",
    "SA11sanss02u:102_0": "yan nv aham imam ātmabhāvaṃ vikrīyânena mūlyena dharmodgatasya",
    "SA11sanss02u:103_0": "bodhisatvasya mahāsatvasya satkāraṃ kuryāṃ /",
    "SA11sanss02u:104_0": "dīrgharātraṃ hi mamâtmabhāvasahasrāṇi bhagnāni kṣīṇāni",
    "SA11sanss02u:105_0": "vikrītāni punar aparimāṇe saṃsāre 'parimāṇāni yāni mayā",
    "SA11sanss02u:106_0": "kāmahetoḥ kāmanidānam anubhūtāni na punar evaṃrūpāṇāṃ dharmāṇāṃ kṛtaśâivaṃrūpāṇāṃ vā satvānāṃ satkārāya /",
    "SA11sanss02u:107_0": "atha khalu sadāprarudito bodhisatvo mahāsatvo 'ntarāyaṇamadhyagataḥ śabdam udīrayām āsa ghoṣam anuśrāvayām",
    "SA11sanss02u:108_0": "āsa /",
    "SA11sanss02u:109_0": "kaḥ puruṣeṇârthikaḥ kaḥ puruṣeṇârthikêti peyālaṃ /",
    "SA11sanss02u:110_0": "atha khalu māraḥ pāpīyān brāhmaṇagṛhapatikāṃs tathā",
    "SA11sanss02u:111_0": "samupasthāpayām āsa yathā taṃ ghoṣaṃ nâśrauṣuḥ /",
    "SA11sanss02u:112_0": "yadâtmanaḥ krāyakaṃ na labhate tadâikântaṃ gatvā",
    "SA11sanss02u:113_0": "prārodīd aśrūṇi ca prāvarttayad evaṃ câvadad /",
    "SA11sanss02u:114_0": "aho vatâsmākaṃ durlabhā lābhā ye vayam ātmabhāvasyâpi",
    "SA11sanss02u:115_0": "kretāraṃ na labhāmahe /",
    "SA11sanss02u:116_0": "atha khalu śakro de-",
    "SA11sanss02u:117_0": "[ Cambridge MS f25a ---> ]",
    "SA11sanss02u:118_0": "vānām indro māṇavakarūpeṇa yāvat",
    "SA11sanss02u:119_0": "sadāpraruditaṃ bodhisatvaṃ mahāsatvam etad avocat /",
    "SA11sanss02u:120_0": "kiṃ tvaṃ kulaputra dīnamanôtkaṇṭhitamānaso 'śrūṇi",
    "SA11sanss02u:121_0": "pravarttayamānaḥ sthitaḥ //",
    "SA11sanss02u:122_0": "sadāpraruditâivam āha /",
    "SA11sanss02u:123_0": "ahaṃ māṇavaka dharmakāmatayêmam ātmabhāvaṃ vikrīya",
    "SA11sanss02u:124_0": "dharmapūjāṃ karttukāmaḥ so 'ham asya krāyakaṃ na labhe /",
    "SA11sanss02u:125_0": "peyālaṃ //",
    "SA11sanss02u:126_0": "atha khalu sa māṇavakaḥ sadāpraruditaṃ bodhisatvaṃ mahāsatvam",
    "SA11sanss02u:127_0": "etad avocat /",
    "SA11sanss02u:128_0": "na mama kulaputra puruṣeṇa kṛtyam api tu khalu punaḥ pitur me yajño yaṣṭavyaḥ /",
    "SA11sanss02u:129_0": "tatra me puruṣasya hṛdayena kṛtyaṃ lohitena câsthimajjayā ca /",
    "SA11sanss02u:130_0": "tad dāsyasi tvaṃ krayeṇa //",
    "SA11sanss02u:131_0": "atha khalu sadāpraruditasyâitad abhūt /",
    "SA11sanss02u:132_0": "lābhā me sulabdhāḥ pariniṣpannaṃ câtmānaṃ jāne",
    "SA11sanss02u:133_0": "prajñāpāramitôpāyakauśalyeṣu /",
    "SA11sanss02u:134_0": "yan mayâtmanaḥ krāyako labdho hṛdaysya rudhirasya câsthimajjāyāś ca //",
    "SA11sanss02u:135_0": "sa hṛṣṭacittaḥ kalyacittaḥ pramuditacittas taṃ māṇavakam etad avocat /",
    "SA11sanss02u:136_0": "dāsyāmi māṇavaka yena te itâtmabhāvād arthaḥ /",
    "SA11sanss02u:137_0": "yāvat sadāprarudito bodhisatvo mahāsatvas tīkṣṇaṃ śastraṃ gṛhītvā dakṣiṇaṃ bāhuṃ viddhvā lohitaṃ nisrāvayati sma",
    "SA11sanss02u:138_0": "dakṣiṇaṃ côruṃ viddhvā nirmāṃsaṃ ca kṛtvâsthi bhettuṃ kuḍyamūlam upasaṃkrāmati //",
    "SA11sanss02u:139_0": "[ Bendall ed p39 ---> ]",
    "SA11sanss02u:140_0": "atha khalv anyatarā śreṣṭhidārikôpariprāsādatalagatâdrākṣīt sadāpraruditaṃ bodhisatvaṃ yāvat sā śreṣṭhidārikā",
    "SA11sanss02u:141_0": "yena sadāprarudito bodhisatvas tenôpasaṃkramyâitad avocat /",
    "SA11sanss02u:142_0": "kiṃ nu khalu tvaṃ kulaputrâivaṃrūpām ātmanaḥ kāraṇāṃ kārayāsîti /",
    "SA11sanss02u:143_0": "yāvat sā dārikā pūjāprayojanaṃ śrutvā punar āha /",
    "SA11sanss02u:144_0": "kā puna-",
    "SA11sanss02u:145_0": "[ Cambridge MS f25b ---> ]",
    "SA11sanss02u:146_0": "s te kulaputra tato guṇajātir niṣpatsyate /",
    "SA11sanss02u:147_0": "sa tām etad avocat /",
    "SA11sanss02u:148_0": "sa dārike kulaputro mama prajñāpāramitām upāyakauśalyaṃ côpadekṣayti /",
    "SA11sanss02u:149_0": "tatra vayaṃ śikṣiṣyāmas tatra vayaṃ śikṣamāṇāḥ sarvasatvānāṃ pratiśaraṇaṃ bhaviṣyāmaḥ /",
    "SA11sanss02u:150_0": "peyālaṃ //",
    "SA11sanss02u:151_0": "atha khalu sā śreṣṭhidārikā sadāpraruditaṃ bodhisatvam etad avocat /",
    "SA11sanss02u:152_0": "āścaryaṃ kulaputra /",
    "SA11sanss02u:153_0": "yāvad udārāḥ praṇītāś câmī tvayā dharmāḥ parikīrttitāḥ /",
    "SA11sanss02u:154_0": "ekâikasyâpi kulaputrâivaṃrūpasya dharmasyârthāya",
    "SA11sanss02u:155_0": "gaṅgānadīvālikôpamān api kalpān evam ātmabhāvāḥ",
    "SA11sanss02u:156_0": "parityaktavyā bhaveyuḥ /",
    "SA11sanss02u:157_0": "tathôdārāḥ praṇītāś câmī tvayā dharmāḥ parikīrttitāḥ /",
    "SA11sanss02u:158_0": "api tu khalu kulaputra yena yena kṛtyaṃ tat te dāsyāmi suvarṇaṃ vā",
    "SA11sanss02u:159_0": "maṇiṃ vā muktāṃ vā vaiḍūryaṃ vā yāvad yena tvaṃ taṃ dharmodgataṃ bodhisatvaṃ satkariṣyasi /",
    "SA11sanss02u:160_0": "yāvad vistareṇa tayā dārikayā pañcaśataparivārayā sārddhaṃ tasya dharmodgatasya saṃkramaṇaṃ kartavyaṃ /",
    "SA11sanss02u:161_0": "atha khalu dharmodgato bodhisatvo mahāsatvaḥ utthāyâsanāt",
    "SA11sanss02u:162_0": "svakaṃ gṛhaṃ prāvikṣat /",
    "SA11sanss02u:163_0": "yāvat sapta varṣāṇy ekasamādhisamāpannâivâbhūt /",
    "SA11sanss02u:164_0": "sadāprarudito bodhisatvo mahāsatvaḥ sapta varṣāṇi na kāmavitarkam",
    "SA11sanss02u:165_0": "utpādayām āsa /",
    "SA11sanss02u:166_0": "na vyāpādavitarkaṃ na vihiṃsāvitarkam utpādayām āsa /",
    "SA11sanss02u:167_0": "na rasagṛ-",
    "SA11sanss02u:168_0": "[ Bendall ed p40 ---> ]",
    "SA11sanss02u:169_0": "ddhim utpādayām āsânyatra /",
    "SA11sanss02u:170_0": "kadā nāma dharmodgato bodhisatvo mahāsatvo vyutthāsyati /",
    "SA11sanss02u:171_0": "yad vayaṃ dharmodgatasya bodhisatvasya mahāsatvasya dharmâsanaṃ prajñāpayiṣyāmo yatrâsau kulaputro niṣadya dharmaṃ deśayiṣyati taṃ ca pṛthivīpradeśaṃ siktaṃ saṃmṛṣṭaṃ ca",
    "SA11sanss02u:172_0": "kariṣyāmo nānāpuṣpâbhikīrṇaṃ iti cintayām āsa //",
    "SA11sanss02u:173_0": "tāny api śreṣṭhidārikā pramukhāṇi pañcadārikāśatāni",
    "SA11sanss02u:174_0": "sadāpraruditasya bodhisatvasyânuśikṣamāṇāni dvābhyām evêryāpathābhyāṃ kālam atināmayām āsuḥ //",
    "SA11sanss02u:175_0": "atha khalu sadāprarudito bodhisatvo mahāsatvo divyaṃ nirghoṣam",
    "SA11sanss02u:176_0": "aśrauṣīd itaḥ saptame divase dharmodgato bodhisatvo mahāsatvo 'smāt samādher vyutthāya madhye nagarasya niṣadya",
    "SA11sanss02u:177_0": "[ Cambridge MS f26a ---> ]",
    "SA11sanss02u:178_0": "dharmaṃ deśayiṣyatîti /",
    "SA11sanss02u:179_0_0": "atha khalu sadāprarudito bodhisatvo mahāsatvas taṃ nirghoṣaṃ śrutvâttamanāḥ pramuditaḥ",
    "SA11sanss02u:179_0_1": "prītisaumanasyajātas taṃ pṛthivīpradeśaṃ śodhayām āsa sārddhaṃ śreṣṭhidārikāpramukhaiḥ",
    "SA11sanss02u:179_0_2": "pañcabhir dārikāśatair dharmâsanaṃ prajñapayām āsa saptaratnamayaṃ /",
    "SA11sanss02u:180_0": "atha khalu sadāprarudito bodhisatvo mahāsatvas taṃ pṛthivīpradeśaṃ sektukāmaś ca /",
    "SA11sanss02u:181_0": "na côdakaṃ samantāt paryeṣamāṇo 'pi labhate yena taṃ pṛthivīpradeśaṃ siñced /",
    "SA11sanss02u:182_0": "yathâpi nāma māreṇa pāpīyasā tat sarvam udakam antardhāpitaṃ apy eva nāmâsyôdakam alabhamānasya cittaṃ duṣkhitaṃ syād daurmanasyaṃ ca bhavec cittasya vânyathātvaṃ bhaved yenâsya",
    "SA11sanss02u:183_0": "kuśalamūlântardhānaṃ bhaven na vā bhrājeran kuśalamūlāni /",
    "SA11sanss02u:184_0": "atha khalu sadāpraruditasya bodhisatvasya mahāsatvasyâitad abhūt /",
    "SA11sanss02u:185_0": "yan nv aham ātmanaḥ kāyaṃ viddhvêmaṃ pradeśaṃ rudhireṇa",
    "SA11sanss02u:186_0": "siñceyaṃ /",
    "SA11sanss02u:187_0": "tat kasya hetoḥ /",
    "SA11sanss02u:188_0": "ayaṃ hi pṛthivīpradeśae uddhatarajasko /",
    "SA11sanss02u:189_0": "mā rajodhātur ito dharmodgatasya bodhisatvasya mahāsatvasya kāye",
    "SA11sanss02u:190_0": "nipatatu /",
    "SA11sanss02u:191_0": "kim aham anenâtmabhāvenâvaśyaṃbhedanadharmiṇā kuryāṃ /",
    "SA11sanss02u:192_0": "varaṃ khalu punar mamâyaṃ kāyâivaṃrūpayā kriyayā vinaśyatu",
    "SA11sanss02u:193_0": "na ca niḥsāmarthyakriyayā /",
    "SA11sanss02u:194_0": "kāmahetoḥ kāmanidānaṃ bahūni me",
    "SA11sanss02u:195_0": "[ Bendall ed p41 ---> ]",
    "SA11sanss02u:196_0": "ātmabhāvasahasrāṇi punaḥ",
    "SA11sanss02u:197_0": "punar aparimāṇe saṃsāre saṃsarato bhinnāni /",
    "SA11sanss02u:198_0": "yadi punar bhidyante kāmam evaṃrūpeṣv iva dharmasthāneṣu",
    "SA11sanss02u:199_0": "bhidyantāṃ //",
    "SA11sanss02u:200_0": "atha khalu sadāprarudito bodhisatvo mahāsatvêti pratisaṃkhyāya",
    "SA11sanss02u:201_0": "tīkṣṇaṃ śastraṃ gṛhītvā svakāyaṃ sama-",
    "SA11sanss02u:202_0": "[ Cambridge MS f26b ---> ]",
    "SA11sanss02u:203_0": "ntato viddhvā taṃ pṛthivīpradeśaṃ svarudhireṇa sarvam asiñcat /",
    "SA11sanss02u:204_0": "evaṃ tābhir api dārikābhiḥ kṛtaṃ /",
    "SA11sanss02u:205_0": "na ca sadāprarudito bodhisatvasya mahāsatvasya tāsāṃ vā",
    "SA11sanss02u:206_0": "sarvāsāṃ dārikāṇāṃ cittasyânyathātvam abhūt /",
    "SA11sanss02u:207_0": "yatra māraḥ pāpīyān avatāraṃ labhetêti //",
    "SA11sanss02u:208_0": "atâivaṃ caturdharmakasūtre 'py uktaṃ /",
    "SA11sanss02u:209_0": "kalyāṇamitraṃ bhikṣavo bodhisatvena mahāsatvena yāvajjīvaṃ na",
    "SA11sanss02u:210_0": "parityaktavyam api jīvitahetor iti //",
    "SA11sanss02u:211_0": "tad evaṃ kalyāṇamitrânutsargād ātmabhāvâdīnāṃ rakṣâdikaṃ kāryaṃ //",
    "SA11sanss02u:212_0": "sūtrāṇāṃ ca sadêkṣaṇād bodhisatvaśikṣāpadāni hi prāyaḥ",
    "SA11sanss02u:213_0": "sūtreṣv eva dṛśyante /",
    "SA11sanss02u:214_0": "teṣu teṣu sūtrânteṣu bodhisatvasamudācārā bodhisatvaśikṣāpadāni prajñaptānîti vacanāt /",
    "SA11sanss02u:215_0": "tasmāt tadanīkṣaṇe mā bhūd āpattim āpannasyâpy ajñānād aviratir iti sadā sūtradarśanāyâdaraḥ kāryaḥ /",
    "SA11sanss02u:216_0": "tad anena kalyāṇamitrânutsargeṇa sūtrântadarśanena ca sarvaḥ",
    "SA11sanss02u:217_0": "saddharmaparigrahôkto bhavati //",
    "SA11sanss02u:218_0": "yathôktam āryasāgaramatisūtre /",
    "SA11sanss02u:219_0": "yābhir akṣaraniruktibhiḥ so 'nabhilāpyo dharmaḥ sūcyate tāsām",
    "SA11sanss02u:220_0": "akṣaraniruktīnāṃ yadā dhāraṇaṃ deśanā yāvad /",
    "SA11sanss02u:221_0": "ayam ucyate saddharmaparigrahaḥ /",
    "SA11sanss02u:222_0": "punar aparaṃ kulaputra ye te dharmabhāṇakâiṣām",
    "SA11sanss02u:223_0": "evaṃrūpāṇāṃ sūtrântānāṃ deśayitāraḥ pratipattisārāś ca",
    "SA11sanss02u:224_0": "teṣām api dharmabhāṇakānāṃ yat sevanaṃ bhajanaṃ paryupāsanam",
    "SA11sanss02u:225_0": "utthānam upasthānaṃ gauravaṃ citrīkāraḥ śuśrūṣârakṣā",
    "SA11sanss02u:226_0": "parigrahaś cīvarapiṇḍapātraśayanâsanaglānapratyayabhaiṣajyapariṣkāradānaṃ sādhukāradānaṃ svāmy-ārakṣā",
    "SA11sanss02u:227_0": "kuśalapakṣarakṣā varṇabhāṣaṇam avarṇapraticchād-",
    "SA11sanss02u:228_0": "[ Cambridge MS f27a ---> ]",
    "SA11sanss02u:229_0": "anatā /",
    "SA11sanss02u:230_0": "ayam api saddharma-",
    "SA11sanss02u:231_0": "[ Bendall ed p42 ---> ]",
    "SA11sanss02u:232_0": "parigrahaḥ /",
    "SA11sanss02u:233_0": "peyālaṃ //",
    "SA11sanss02u:234_0": "punar aparaṃ kulaputra yâvivādaparamatā /",
    "SA11sanss02u:235_0": "adharme dharmavādināṃ ca pudgalānāṃ saha dharmeṇa nigrahaḥ /",
    "SA11sanss02u:236_0": "ayam api saddharmaparigrahaḥ /",
    "SA11sanss02u:237_0": "punar aparaṃ kulaputrâpratihatasantānasya",
    "SA11sanss02u:238_0": "sarvasatvapramokṣabuddher nirāmiṣacittasya parebhyo dharmadānam",
    "SA11sanss02u:239_0": "ayam api saddharmaparigrahaḥ /",
    "SA11sanss02u:240_0": "punar aparaṃ kulaputra yo dharmaśravaṇahetuko vā",
    "SA11sanss02u:241_0": "dharmadeśanāhetuko vântaśâikakramavyatihāro 'ntaśâikôcchvāsapraśvāso vā /",
    "SA11sanss02u:242_0": "ayam api saddharmaparigrahaḥ /",
    "SA11sanss02u:243_0": "peyālaṃ //",
    "SA11sanss02u:244_0": "prahrutaṃ vatêdaṃ kulaputra cittaṃ viṣayeṣu /",
    "SA11sanss02u:245_0": "tasya yā nivāraṇā parirakṣâikâgrībhāvo damaḥ śamôpaśamo vinayo 'yam ucyate saddharmaparigrahaḥ /",
    "SA11sanss02u:246_0": "peyālaṃ //",
    "SA11sanss02u:247_0": "punar aparaṃ kulaputra yena dharmeṇa yo 'dharmaḥ pravartate tasya",
    "SA11sanss02u:248_0": "dharmasyâparigraho 'nupādānam ayam api saddharmaparigrahêty ādi //",
    "SA11sanss02u:249_0": "tatr dharmabhāṇakasevâdinā kalyāṇamitrânutsargôktaḥ /",
    "SA11sanss02u:250_0": "kalyāṇamitralakṣaṇaṃ ca /",
    "SA11sanss02u:251_0": "tad etena saddharmaparigraheṇa vinā /",
    "SA11sanss02u:252_0": "na rakṣā /",
    "SA11sanss02u:253_0": "na śuddhir na vṛddhis [[DOUBT]] tataś ca so 'pi na bodhisatvêty avaśyakāryaḥ saddharmaparigrahaḥ //",
    "SA11sanss02u:254_0": "uktaṃ hi śrīmālāsiṃhanādasūtre /",
    "SA11sanss02u:255_0": "yāny apîmāni bhagavan gaṅgānadīvālikāsamāni",
    "SA11sanss02u:256_0": "bodhisatvapraṇidhānāni tāny ekasmin mahāpraṇidhāne",
    "SA11sanss02u:257_0": "upanikṣiptāny antargatāny anupratiṣṭhāni yad uta",
    "SA11sanss02u:258_0": "saddharmaparigrahe /",
    "SA11sanss02u:259_0": "evaṃ mahāviṣayo bhagavan saddharmaparigrahêti //",
    "SA11sanss02u:260_0": "punar atrâivâha /",
    "SA11sanss02u:261_0": "syād yathâpi nāma devi mahābalavato 'pi puruṣasyâlpo 'pi",
    "SA11sanss02u:262_0": "marmaṇi prahāro /",
    "SA11sanss02u:263_0": "vedhanīyo bhavati vādhākaraś ca /",
    "SA11sanss02u:264_0": "evam eva devi mārasya pāpīyasaḥ parītto 'pi saddharmaparigraho-",
    "SA11sanss02u:265_0": "[ Cambridge MS f27b ---> ]",
    "SA11sanss02u:266_0": "vedhanīyo bhavati śokâvahaḥ paridevakaraś ca bhavati /",
    "SA11sanss02u:267_0": "nâhaṃ devi anyam ekam api dharmaṃ kuśalaṃ samanupaśyāmi mārasya",
    "SA11sanss02u:268_0": "pāpīyasâivaṃ vedhanīyaṃ śokâvahaṃ paridevakaraṃ ca /",
    "SA11sanss02u:269_0": "yathâyam alpo 'pi",
    "SA11sanss02u:270_0": "[ Bendall ed p43 ---> ]",
    "SA11sanss02u:271_0": "saddharmaparigrahêti //",
    "SA11sanss02u:272_0": "punar āha /",
    "SA11sanss02u:273_0": "syād yathâpi nāma devi sumeruḥ parvatarājaḥ sarvān",
    "SA11sanss02u:274_0": "kulaparvatān abhibhavann abhirocate ca samabhirocate côccatvena",
    "SA11sanss02u:275_0": "vipulatvena ca /",
    "SA11sanss02u:276_0": "evam eva devi mahāyānikasya kāyajīvitanirapekṣasya na ca",
    "SA11sanss02u:277_0": "gṛhītacittasya saddharmaparigraho navayānasaṃprasthitānām api",
    "SA11sanss02u:278_0": "kāyajīvitasâpekṣāṇāṃ mahāyānikānāṃ sarvān kuśalān",
    "SA11sanss02u:279_0": "dharmān abhibhavatîty ādi //",
    "SA11sanss02u:280_0": "tathâryasāgaramatisūtre 'py āha /",
    "SA11sanss02u:281_0": "parigṛhīto bhavatī jinebhir devebhi nāgebhi ca kinnarebhiḥ /",
    "SA11sanss02u:282_0": "puṇyena jñānena parigṛhītaḥ",
    "SA11sanss02u:283_0": "saddharmadhāritva tathāgatānām //",
    "SA11sanss02u:284_0": "peyālaṃ //",
    "SA11sanss02u:285_0": "sa śūnyakṣetreṣu na jātu jāyate",
    "SA11sanss02u:286_0": "sarvatra jātau ca jinaṃ sa paśyati /",
    "SA11sanss02u:287_0": "dṛṣṭvā ca tasmiṃl labhate prasādaṃ saddharmadhāritva tathāgatānām //",
    "SA11sanss02u:288_0": "jātismaro bhavati mahâtmadharmā",
    "SA11sanss02u:289_0": "pravrajyalābhī bhavate punaḥ punaḥ /",
    "SA11sanss02u:290_0": "pariśuddhacārī pratipattisāraḥ",
    "SA11sanss02u:291_0": "saddharmadhāritva tathāgatānām //",
    "SA11sanss02u:292_0": "peyālaṃ //",
    "SA11sanss02u:293_0": "lābhī ca bhotī vidudhāraṇīye",
    "SA11sanss02u:294_0": "na naśyate kalpaśatebhi yacchubham /",
    "SA11sanss02u:295_0": "[ Bendall ed p44 ---> ]",
    "SA11sanss02u:296_0": "pratibhānavanto bhavate 'saktaḥ",
    "SA11sanss02u:297_0": "saddharmadhāritva tathāgatānāṃ //",
    "SA11sanss02u:298_0": "śakro 'tha brahmā tatha lokapāl-o manuṣyarājā bhuvi cakravarttī /",
    "SA11sanss02u:299_0": "sukhena saukhyena sa bodhi budhyate",
    "SA11sanss02u:300_0": "saddharmadhāritva tathāgatānām //",
    "SA11sanss02u:301_0": "dvātriṃśa kāye 'sya bhavanti lakṣaṇāḥ",
    "SA11sanss02u:302_0": "[ Cambridge MS f28a ---> ]",
    "SA11sanss02u:303_0": "aninditâṅgo bhavate vicakṣaṇaḥ /",
    "SA11sanss02u:304_0": "na tasya tṛptiṃ labhi prekṣamāṇāḥ",
    "SA11sanss02u:305_0": "saddharmadhāritva tathāgatānām //",
    "SA11sanss02u:306_0": "na tasya saṃmuhyati bodhi cittaṃ na côddhuraḥ pāramitā carīṣu /",
    "SA11sanss02u:307_0": "asaṃgṛhītaḥ kuśalaḥ śatebhiḥ",
    "SA11sanss02u:308_0": "saddharmadhāritva tathāgatānām iti //",
    "SA11sanss02u:309_0": "śīlapāramitāyāṃ saddharmaparigraho nāma dvitīyaḥ paricchedaḥ //",
    "SA11sanss02u:310_0": "Copyright (c) 2002 by Jens Braarvig - Oslo"
}