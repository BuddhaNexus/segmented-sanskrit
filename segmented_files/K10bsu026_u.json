{
    "K10bsu026_u:0": " (Vaidya 119)",
    "K10bsu026_u:1": " Āryapratītyasamutpādo nāma mahāyānasūtram /",
    "K10bsu026_u:2": " evaṃ mayā śrutam /",
    "K10bsu026_u:3": " ekasmin samaye bhagavān trāyastriṃśānāṃ devānāṃ madhye viharati sma pāṇḍukambalakalpe",
    "K10bsu026_u:4": " śilātale jitāśvādimahāśrāvakaiḥ āryamaitreyāvalokiteśvaravajrahastādibhirbodhisattvairmahāsattvaiḥ",
    "K10bsu026_u:5": " aprameyaguṇaratnālaṃkṛtaiḥ mahābrahmasahāṃpatinārāyaṇamaheśvarādibhirdevaiḥ śakreṇa",
    "K10bsu026_u:6": " devānāmindreṇa gandharvarājena pañcaśikhena ca sārdham /",
    "K10bsu026_u:7": " athāvalokiteśvaro bodhisattvo mahāsattvaḥ utthāyāsanāt ekāṃsamuttarāsaṅgaṃ kṛtvā",
    "K10bsu026_u:8": " dakṣiṇaṃ jānuṃ merupṛṣṭhe 'vaṣṭabhya yena bhaganān tenāñjaliṃ praṇamya bhagavantametadavocat",
    "K10bsu026_u:9": " - ete hi bhagavan devāḥ caityanamaskriyāmaṇḍanāḥ etatpariṣanmaṇḍalapatitāḥ kathamapi",
    "K10bsu026_u:10": " brahmacaryapuṇyaprasavāḥ sadevake samārake sabrahmake loke saśramaṇabrāhmaṇaprajāsu",
    "K10bsu026_u:11": " bhikṣavo bhikṣuṇyaḥ upāsakopāsikāḥ subahulapuṇyaprasavāḥ bhagavato dharmadeśanāṃ yācante iti /",
    "K10bsu026_u:12": " tadā bhagavāṃsteṣāṃ pratītyasamutpādagāthāmavocat -",
    "K10bsu026_u:13": " ye dharmā hetuprabhavā hetuṃ teṣāṃ tathāgato hyavadat /",
    "K10bsu026_u:14": " teṣāṃ ca yo nirodha evaṃ vādī mahāśramaṇaḥ //",
    "K10bsu026_u:15": " yadidamavalokiteśvara ayaṃ pratītyasamutpādastathāgatānāṃ dharmakāyaḥ /",
    "K10bsu026_u:16": " yaḥ pratītyasamutpādaṃ paśyati,",
    "K10bsu026_u:17": " sa tathāgataṃ paśyati /",
    "K10bsu026_u:18": " yaśca avalokiteśvara kulaputraḥ kuladuhitā vā śraddhāsamanvitaḥ apratiṣṭhite pṛthivīpradeśe",
    "K10bsu026_u:19": " āmalakamātraṃ caityaṃ sūcīmātraṃ bodhivṛkṣaṃ bakulapuṣpamātraṃ chatraṃ kṛtvā pratītyasamutpādadharmadhātugāthāṃ paṭhati,",
    "K10bsu026_u:20": " sa brāhmaṃ puṇyaṃ prasavati /",
    "K10bsu026_u:21": " itaḥ pracyāvya maraṇakālaṃ kṛtvā brahmaloke utpadyate /",
    "K10bsu026_u:22": " tataḥ pracyāvya kālaṃ kṛtvā śuddhāvāsakāyikānāṃ devānāṃ sabhāgatāyāmutpadyate //",
    "K10bsu026_u:23": " evamavocadbhagavān /",
    "K10bsu026_u:24": " sa rve ca te śrāvakāḥ,",
    "K10bsu026_u:25": " te ca bodhisattvā mahāsattvāḥ,",
    "K10bsu026_u:26": " sarvāvatī ca sā parṣat,",
    "K10bsu026_u:27": " sadevamanuṣyāsuragandharvalokaśca bhagavato bhāṣitamabhyanandan //",
    "K10bsu026_u:28": " āryapratītyasamutpādo nāma mahāyānasūtram //"
}