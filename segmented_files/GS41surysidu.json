{
    "GS41surysidu:0": " 1.01a: acintyāvyaktarūpāya nirguṇāya guṇātmane/",
    "GS41surysidu:1": " 1.01b: samastajagadādhāramūrtaye brahmaṇe namaH//",
    "GS41surysidu:2": " 1.02a: alpāvaśiṣṭe tu kṛte *mayo nāma mahāsuraH/(B mayanāma)",
    "GS41surysidu:3": " 1.02b: rahasyaṃ paramaṃ puṇyaṃ jijñāsur jñānam uttamam//",
    "GS41surysidu:4": " 1.03a: vedāṅgam agryam akhilaṃ jyotiṣāṃ gatikāraṇam/",
    "GS41surysidu:5": " 1.03b: ārādhayan vivasvantaṃ tapas tepe suduścaram//",
    "GS41surysidu:6": " 1.04a: toṣitas tapasā tena prītas tasmai varārthine/",
    "GS41surysidu:7": " 1.04b: grahāṇāṃ caritaṃ prādān mayāya savitā svayam//",
    "GS41surysidu:8": " 1.05a: viditas te *mayā bhāvas toṣitas tapasā hy aham/ (ḍ mayābhāvas)",
    "GS41surysidu:9": " 1.05b: dadyāṃ kālāśrayaṃ jñānaṃ grahāṇāṃ caritaṃ mahat//",
    "GS41surysidu:10": " 1.06a: na me tejaHsahaH kaścid ākhyātuṃ nāsti me kṣaṇaH/",
    "GS41surysidu:11": " 1.06b: madaṃśaH puruṣo +ayaṃ te niHśeṣaṃ kathayiṣyati//",
    "GS41surysidu:12": " 1.07a: ity uktvāntardadhe devaH samādiśyāṃśam ātmanaH/",
    "GS41surysidu:13": " 1.07b: sa pumān mayam āhedaṃ praṇataṃ prāñjalisthitam//",
    "GS41surysidu:14": " 1.08a: śṛṇuṣvaikamanāH pūrvaṃ yad uktaṃ jñānam uttamam/",
    "GS41surysidu:15": " 1.08b: yuge yuge maharṣīṇāṃ svayam eva vivasvatā//",
    "GS41surysidu:16": " 1.09a: śāstram ādyaṃ tad evedaṃ yat pūrvaṃ prāha bhāskaraH/",
    "GS41surysidu:17": " 1.09b: yugānāṃ parivartena kālabhedo +atra *kevalaH//(B kevalam)",
    "GS41surysidu:18": " 1.10a: lokānām antakṛt kālaH kālo +anyaH kalanātmakaH/",
    "GS41surysidu:19": " 1.10b: sa dvidhā sthūlasūkṣmatvān mūrtaś cāmūrta ucyate//",
    "GS41surysidu:20": " 1.11a: prāṇādiH kathito mūrtas truṭyādyo +amūrtasaṃjñakaH/",
    "GS41surysidu:21": " 1.11b: ṣaḍbhiH prāṇair vināḍī syāt tatṣaṣṭyā nāḍikā smṛtā//",
    "GS41surysidu:22": " 1.12a: nāḍīṣaṣṭyā tu nākṣatram ahorātraṃ prakīrtitam/",
    "GS41surysidu:23": " 1.12b: tattriṃśatā bhaven māsaH sāvano +arkodayais tathā//",
    "GS41surysidu:24": " 1.13a: aindavas tithibhis tadvat saṃkrāntyā saura ucyate/",
    "GS41surysidu:25": " 1.13b: māsair dvādaśabhir varṣaṃ divyaṃ tad aha ucyate//",
    "GS41surysidu:26": " 1.14a: surāsurāṇām anyonyam ahorātraṃ viparyayāt/",
    "GS41surysidu:27": " 1.14b: tatṣaṣṭiH ṣaḍguṇā divyaṃ varṣam āsuram eva ca//",
    "GS41surysidu:28": " 1.15a: taddvādaśasahasrāṇi caturyugam udāhṛtam/",
    "GS41surysidu:29": " 1.15b: sūryābdasaṃkhyayā dvitrisāgarair ayutāhataiH//",
    "GS41surysidu:30": " 1.16a: sandhyāsandhyāṃśasahitaṃ vijñeyaṃ taccaturyugam/",
    "GS41surysidu:31": " 1.16b: kṛtādīnāṃ vyavastheyaṃ dharmapādavyavasthayā//",
    "GS41surysidu:32": " 1.17a: yugasya daśamo bhāgaś catustridvyekasaṅguṇaH/",
    "GS41surysidu:33": " 1.17b: kramāt kṛtayugādīnāṃ ṣaṣṭhāṃśaH sandhyayoH svakaH//",
    "GS41surysidu:34": " 1.18a: yugānāṃ saptatiH saikā manvantaram ihocyate/",
    "GS41surysidu:35": " 1.18b: *kṛtābdasaṃkhyās tasyānte sandhiH prokto jalaplavaH//(B",
    "GS41surysidu:36": " ṛtābdasaṃkhyā)",
    "GS41surysidu:37": " 1.19a: sasandhayas te manavaH kalpe jñeyās caturdaśa/",
    "GS41surysidu:38": " 1.19b: kṛtapramāṇaH kalpādau sandhiH pañcadaśaH smṛtaH//",
    "GS41surysidu:39": " 1.20a: ittham yugasahasreṇa bhūtasaṃhārakārakaH/",
    "GS41surysidu:40": " 1.20b: kalpo brāhmam ahaH proktaṃ śarvarī tasya tāvatī//",
    "GS41surysidu:41": " 1.21a: paramāyuH śataṃ tasya tayāhorātrasaṃkhyayā/",
    "GS41surysidu:42": " 1.21b: āyuṣo +ardhamitaṃ tasya śeṣakalpo +ayam ādimaH//",
    "GS41surysidu:43": " 1.22a: kalpād asmāc ca manavaH ṣaḍ vyatītāH sasandhayaH/",
    "GS41surysidu:44": " 1.22b: vaivasvatasya ca *manor yugānāṃ trighano gataH//(B manoyugānāṃ)",
    "GS41surysidu:45": " 1.23a: aṣṭāviṃśād yugād asmād yātam etat kṛtaṃ yugam/",
    "GS41surysidu:46": " 1.23b: ataH kālaṃ prasaṃkhyāya saṃkhyām ekatra piṇḍayet//",
    "GS41surysidu:47": " 1.24a: graharkṣadevadaityādi sṛjato +asya carācaram/",
    "GS41surysidu:48": " 1.24b: kṛtādrivedā divyābdāH śataghnā vedhaso gatāH//",
    "GS41surysidu:49": " 1.25a: paścād vrajanto +atijavān nakṣatraiH satataṃ grahāH/",
    "GS41surysidu:50": " 1.25b: jīyamānās tu lambante tulyam eva svamārgagāH//",
    "GS41surysidu:51": " 1.26a: prāggatitvam atas teṣāṃ bhagaṇaiH pratyahaṃ gatiH/",
    "GS41surysidu:52": " 1.26b: pariṇāhavaśād bhinnā tadvaśād bhāni bhuñjate//",
    "GS41surysidu:53": " 1.27a: śīghragas tāny athālpena kālena mahatālpagaH/",
    "GS41surysidu:54": " 1.27b: teṣāṃ tu parivartena pauṣṇānte bhagaṇaH smṛtaH//",
    "GS41surysidu:55": " 1.28a: vikalānāṃ kalā ṣaṣṭyā tatṣaṣṭyā bhāga ucyate/",
    "GS41surysidu:56": " 1.28b: tattriṃśatā bhaved rāśir bhagaṇo dvādaśaiva te//",
    "GS41surysidu:57": " 1.29a: yuge sūryajñaśukrāṇām khacatuṣkaradārṇavāH/",
    "GS41surysidu:58": " 1.29b: kujārkiguruśīghrāṇāṃ bhagaṇāH pūrvayāyinām//",
    "GS41surysidu:59": " 1.30a: indo rasāgnitritrīṣusaptabhūdharamārgaṇāH/(57753336)",
    "GS41surysidu:60": " 1.30b: dasratryaṣṭarasāṅkākṣilocanāni kujasya tu//(2296832) checked",
    "GS41surysidu:61": " 1.31a: budhaśīghrasya śūnyartukhādritryaṅkanagendavaH/(17937060)",
    "GS41surysidu:62": " 1.31b: bṛhaspateH khadasrākṣivedaṣaḍvahnayas tathā//(364220)",
    "GS41surysidu:63": " 1.32a: sitaśīghrasya ṣaṭsaptatriyamāśvikhabhūdharāH/(7022376)",
    "GS41surysidu:64": " 1.32b: śaner bhujaṅgaṣaṭpañcarasavedaniśākarāH//(146568)",
    "GS41surysidu:65": " 1.33a: candroccasyāgniśūnyāśvivasusarpārṇavā yuge/(488203)",
    "GS41surysidu:66": " 1.33b: vāmaṃ pātasya vasvagniyamāśviśikhidasrakāH//(232238)",
    "GS41surysidu:67": " 1.34a: bhānām aṣṭākṣivasvadritridvidvyaṣṭaśarendavaH/(1582237828)",
    "GS41surysidu:68": " 1.34b: bhodayā bhagaṇaiH svaiH svair ūnāH svasvodayā yuge//",
    "GS41surysidu:69": " 1.35a: bhavanti śaśino māsāH sūryendubhagaṇāntaram/",
    "GS41surysidu:70": " 1.35b: ravimāsonitās te tu śeṣāH syur adhimāsakāH//",
    "GS41surysidu:71": " 1.36a: sāvahāhāni cāndrebhyo dyubhyaH projjhya tithikṣayāH/",
    "GS41surysidu:72": " 1.36b: udayād udayaṃ bhānor bhūmisāvanavāsaraH//",
    "GS41surysidu:73": " 1.37a: vasudvyaṣṭādrirūpāṅkasaptādritithayo yuge/(1577917828)",
    "GS41surysidu:74": " 1.37b: cāndrāH khāṣṭakhakhavyomakhāgnikhartuniśākarāH//(1603000080)",
    "GS41surysidu:75": " 1.38a: ṣaḍvahnitrihutāśāṅkatithayaś cādhimāsakāH/(1593336)",
    "GS41surysidu:76": " 1.38b: tithikṣayā yamārthāśvidvyaṣṭavyomaśarāśvinaH//(25082252)",
    "GS41surysidu:77": " 1.39a: khacatuṣkasamudrāṣṭakupañca ravimāsakāH/(51840000)",
    "GS41surysidu:78": " 1.39b: bhavanti bhodayā bhānubhagaṇair ūnitāH kvahāH//",
    "GS41surysidu:79": " 1.40a: adhimāsonarātryārkṣacāndrasāvanavāsarāH/",
    "GS41surysidu:80": " 1.40b: ete sahasraguṇitāH kalpe syur bhagaṇādayaH//",
    "GS41surysidu:81": " 1.41a: prāggateH sūryamandasya kalpe saptāṣṭavahnayaH/(387)",
    "GS41surysidu:82": " 1.41b: kaujasya vedakhayamā baudhasyāṣṭartuvahnayaH//(204, 368)",
    "GS41surysidu:83": " 1.42a: khakharandhrāṇi jaivasya śaukrasyārthaguṇeṣavaH/(900, 535)",
    "GS41surysidu:84": " 1.42b: go +agnayaH śanimandasya pātānām atha vāmataH//(39)",
    "GS41surysidu:85": " 1.43a: manudasrās tu kaujasya baudhasyāṣṭāṣṭasāgarāH/ (214, 488)",
    "GS41surysidu:86": " 1.43b: kṛtādricandrā jaivasya trikhāṅkāś ca tathā bhṛgos //(ḍ bhṛgos",
    "GS41surysidu:87": " 1.44a: śanipātasya bhagaṇāH kalpe yamarasartavaH/(662)",
    "GS41surysidu:88": " 1.44b: bhagaṇāH pūrvam evātra proktāś candroccapātayoH//",
    "GS41surysidu:89": " 1.45a: ṣaṇmanūnāṃ tu sampīḍya kālaṃ tatsandhibhiH saha/",
    "GS41surysidu:90": " 1.45b: kalpādisandhinā sārdhaṃ vaivasvatamanos tathā//",
    "GS41surysidu:91": " 1.46a: yugānām trighanaṃ yātaṃ tathā kṛtayugaṃ tv idam/",
    "GS41surysidu:92": " 1.46b: projjhya sṛṣṭes tataH kālaṃ pūrvoktaṃ divyasaṃkhyayā//",
    "GS41surysidu:93": " 1.47a: sūryābdasaṃkhyayā jñeyāH kṛtasyānte gatā amī/",
    "GS41surysidu:94": " 1.48a: ata ūrdhvam amī yuktā gatakālābdasaṃkhyayā/",
    "GS41surysidu:95": " 1.48b: māsīkṛtā yutā māsair madhuśuklādibhir gataiH//",
    "GS41surysidu:96": " 1.49a: pṛthakṣthās te +adhimāsaghnāH sūryamāsavibhājitāH/",
    "GS41surysidu:97": " 1.49b: labdhādhimāsakair yuktā dinīkṛtya dinānvitāH//",
    "GS41surysidu:98": " 1.50a: dviṣṭhās tithikṣayābhyastāś cāndravāsarabhājitāH/",
    "GS41surysidu:99": " 1.50b: labdhonarātrirahitā laṅkāyām ārdharātrikaH//",
    "GS41surysidu:100": " 1.51a: sāvano dyugaṇaH sūryād dinamāsābdapās tataH/",
    "GS41surysidu:101": " 1.51b: saptabhiH kṣayitaH śeṣaH sūryādyo vāsareśvaraH//",
    "GS41surysidu:102": " 1.52a: māsābdadinasaṃkhyāptaṃ dvitrighnaṃ rūpasaṃyutam/",
    "GS41surysidu:103": " 1.52b: saptoddhṛtāvaśeṣau tu vijñeyau māsavarṣau//",
    "GS41surysidu:104": " 1.53a: yathā svabhaganābhyasto dinarāśiH kuvāsaraiH/",
    "GS41surysidu:105": " 1.53b: vibhājito madhyagatyā bhagaṇādir graho bhavet//",
    "GS41surysidu:106": " 1.54a: evaṃ svaśīghramandoccā ye proktāH pūrvayāyinaH/",
    "GS41surysidu:107": " 1.54b: vilomagatayaH pātās tadvac cakrād viśodhitāH//",
    "GS41surysidu:108": " 1.55a: dvādaśaghnā guror yātā bhagaṇā vartamānakaiH/",
    "GS41surysidu:109": " 1.55b: rāśibhiH sahitāH śuddhāH ṣaṣṭyā syur vijayādayaH//",
    "GS41surysidu:110": " 1.56a: vistareṇaitad uditaṃ saṃkṣepād vyāvahārikam/",
    "GS41surysidu:111": " 1.56b: madhyamānayanaṃ kāryaṃ grahāṇām iṣṭato yugāt//",
    "GS41surysidu:112": " 1.57a: asmin kṛtayugasyānte sarve madhyagatā grahāH/",
    "GS41surysidu:113": " 1.57b: *vinā tu pātamandoccān meṣādau tulyatām itāH (ḍ vinendu)//",
    "GS41surysidu:114": " 1.58a: makarādau śaśāṅkoccaṃ tatpātas tu tulādigaH/",
    "GS41surysidu:115": " 1.58b: niraṃśatvam gatāś cānye noktās te mandacāriṇaH//",
    "GS41surysidu:116": " 1.59a: yojanāni śatāny aṣṭau bhūkarṇo dviguṇāni tu/",
    "GS41surysidu:117": " 1.59b: tadvargato daśaguṇāt padaṃ bhūparidhir bhavet//",
    "GS41surysidu:118": " 1.60a: lambajyāghnas trijīvāptaH sphuṭo bhūparidhiH svakaH/",
    "GS41surysidu:119": " 1.60b: tena deśāntarābhyastā grahabhuktir vibhājitā//",
    "GS41surysidu:120": " 1.61a: kalādi tat phalaṃ prācyāṃ grahebhyaH pariśodhayet/",
    "GS41surysidu:121": " 1.61b: rekhāpratīcīsaṃsthāne prakṣipet syuH svadeśajā//",
    "GS41surysidu:122": " 1.62a: rākṣasālayadevaukaHśailayor madhyasūtragāH/",
    "GS41surysidu:123": " 1.62b: rohītakam avantī ca yathā sannihitaṃ saraH//",
    "GS41surysidu:124": " 1.63a: atītyonmīlanād indoH paścāt tadgaṇitāgatāt/(C atītyonmīlanād indor dṛkṣiddhir gaṇitāgatāt/)",
    "GS41surysidu:125": " 1.63b: yadā bhavet tadā prācyāṃ svasthānaṃ madhyato bhavet//",
    "GS41surysidu:126": " 1.64a: aprāpya ca bhavet paścād evaṃ vāpi nimīlanāt/",
    "GS41surysidu:127": " 1.64b: tayor antaranāḍībhir hanyād bhūparidhiṃ sphuṭam//",
    "GS41surysidu:128": " 1.65a: ṣaṣṭyā vibhajya labdhais tu yojanaiH prāg athāparaiH/",
    "GS41surysidu:129": " 1.65b: svadeśaH paridhau jñeyaH kuryād deśāntaraṃ hi taiH//",
    "GS41surysidu:130": " 1.66a: vārapravṛttiH prāgdeśe kṣapārdhe +abhyadhike bhavet/",
    "GS41surysidu:131": " 1.66b: taddeśāntaranāḍībhiH paścād ūne vinirdiśet//",
    "GS41surysidu:132": " 1.67a: iṣṭanāḍīguṇā bhuktiH ṣaṣṭyā bhaktā kalādikam/",
    "GS41surysidu:133": " 1.67b: gate śodhyaṃ yutaṃ gamye kṛtvā tātkāliko bhavet//",
    "GS41surysidu:134": " 1.68a: bhacakraliptāśītyaṃśaṃ paramaṃ dakṣiṇottaram/",
    "GS41surysidu:135": " 1.68b: vikṣipyate svapātena svakrāntyantād anuṣṇaguH//",
    "GS41surysidu:136": " 1.69a: tannavāṃśaṃ dviguṇitaṃ jīvas triguṇitaṃ kujaH/",
    "GS41surysidu:137": " 1.69b: budhaśukrārkajāH pātair vikṣipyante caturguṇam//",
    "GS41surysidu:138": " 1.70a: evam trighanarandhrārkarasārkārkā daśāhatāH/",
    "GS41surysidu:139": " 1.70b: candrādīnāṃ kramād uktā madhyavikeṣepaliptikāH//",
    "GS41surysidu:140": " [spaṣṭādhikāraH]",
    "GS41surysidu:141": " 2.01a: adṛśyarūpāH kālasya mūrtayo bhagaṇāśritāH/",
    "GS41surysidu:142": " 2.01b: śīghramandoccapātākhyā grahāṇāṃ gatihetavaH//",
    "GS41surysidu:143": " 2.02a: tadvātaraśmibhir *baddhās tais savyetarapāṇibhiH/ (C naddhās)",
    "GS41surysidu:144": " 2.02b: prāk paścād apakṛṣyante yathāsannaṃ svadiṅmukham//",
    "GS41surysidu:145": " 2.03a: pravahākhyo marut tāṃs tu svoccābhimukham īrayet/",
    "GS41surysidu:146": " 2.03b: pūrvāparākṛṣṭās te *gatiṃ yānti pṛthagvidhāH//(C gatīr,",
    "GS41surysidu:147": " pṛthagvidhām)",
    "GS41surysidu:148": " 2.04a: grahāt prāgbhagaṇārdhasthaH prāṅmukhaṃ karṣati graham/",
    "GS41surysidu:149": " 2.04b: uccasaṃjño +aparārdhasthas tadvat paścānmukhaṃ graham//",
    "GS41surysidu:150": " 2.05a: svoccāpakṛṣṭā *bhagaṇaiH prāṅmukhaṃ yānti yad grahāH/ (C bhagaṇāt)",
    "GS41surysidu:151": " 2.05b: tat teṣu dhanam ity uktam ṛṇaṃ paścānmukheṣu *ca// (tu)",
    "GS41surysidu:152": " 2.06a: *dakṣiṇottarato +apy evaṃ pāto *rāhuH svaraṃhasā/(C",
    "GS41surysidu:153": " dakṣiṇottarayor, rāhuś ca raṃhasā)",
    "GS41surysidu:154": " 2.06b: vikṣipaty eṣa vikṣepaṃ candrādīnām apakramāt//",
    "GS41surysidu:155": " 2.07a: uttarābhimukhaṃ pāto vikṣipaty aparārdhagaH/",
    "GS41surysidu:156": " 2.07b: grahaṃ prāgbhagaṇārdhastho yāmyāyām apakarṣati//",
    "GS41surysidu:157": " 2.08a: budhabhārgavayoH śīghrāt tadvat pāto *yadā sthitaH/ (C",
    "GS41surysidu:158": " yathāsthitaH)",
    "GS41surysidu:159": " 2.08b: tacchīghrākarṣaṇāt tau tu vikṣipyete yathoktavat//",
    "GS41surysidu:160": " 2.09a: mahatvān maṇḍalasyārkaH svalpam evāpakṛṣyate/",
    "GS41surysidu:161": " 2.09b: maṇḍalālpatayā candras tato bahv apakṛṣyate/",
    "GS41surysidu:162": " 2.10a: bhaumādayo +alpamūrtitvāc chīghramandoccasañjñakaiH/ (C saṃjñitaiH)",
    "GS41surysidu:163": " 2.10b: daivatair apakṛṣyante sudūram ativegitāH//",
    "GS41surysidu:164": " 2.11a: ato dhanarṇaṃ sumahat teṣāṃ gativaśād bhavet/",
    "GS41surysidu:165": " 2.11b: ākṛṣyamāṇās tair evaṃ vyomni yānty anilāhatāH//",
    "GS41surysidu:166": " 2.12a: *vakrātivakrā vikalā mandā mandatarā samā/ (C vakrānuvakrā)",
    "GS41surysidu:167": " 2.12b: tathā śīghratarā śīghrā grahāṇām aṣṭadhā gatiH//",
    "GS41surysidu:168": " 2.13a: tatrātiśīghrā śīghrākhyā mandā mandatarā samā/",
    "GS41surysidu:169": " 2.13b: ṛjvīti pañcadhā jñeyā *yā vakrā sātivakragā//(C +anyā vakrādikā",
    "GS41surysidu:170": " matā)",
    "GS41surysidu:171": " 2.14a: tattadgativaśān nityaṃ yathā dṛktulyatāṃ grahāH/",
    "GS41surysidu:172": " 2.14b: prayānti tat pravakṣyāmi sphuṭīkaraṇam ādarāt//",
    "GS41surysidu:173": " 2.15a: rāśiliptāṣṭamo bhāgaH prathamaṃ jyārdham ucyate/",
    "GS41surysidu:174": " 2.15b: tat tadvibhaktalabdhonamiśritaṃ tad dvitīyakam//",
    "GS41surysidu:175": " 2.16a: ādyenaivaṃ kramāt piṇḍān bhaktvā *labdhonasaṃyutāH/(C labdhonitair",
    "GS41surysidu:176": " yutaiH)",
    "GS41surysidu:177": " 2.16b: *khaṇḍakāH syuś caturviṃśajyārdhapiṇḍāH kramād amī//(C khaṇḍakais)",
    "GS41surysidu:178": " 2.17a: tattvāśvino +aṅkābdhikṛtā rūpabhūmidharartavaH/(224, 449, 691)",
    "GS41surysidu:179": " 2.17b: khāṅkāṣṭau pañcaśūnyeśā bāṇarūpaguṇendavaH//(890, 1105, 1315)",
    "GS41surysidu:180": " 2.18a: śūnyalocanapañcaikāś chidrarūpamunīndavaH/(1520, 1719)",
    "GS41surysidu:181": " 2.18b: viyaccandrātidhṛtayo guṇarandhrāmbarāśvinaH//(1910, 2093)",
    "GS41surysidu:182": " 2.19a: muniṣaḍyamanetrāṇi candrāgnikṛtadasrakāH/(2267, 2431)",
    "GS41surysidu:183": " 2.19b: pañcāṣṭaviṣayākṣīṇi kuñjarāśvinagāśvinaH//(2585, 2728)",
    "GS41surysidu:184": " 2.20a: randhrapañcāṣṭakayamā vasvadryaṅkayamās tathā/(2859, 2978)",
    "GS41surysidu:185": " 2.20b: kṛtāṣṭaśūnyajvalanā nagādriśaśivahnayaH//(3084, 3179)",
    "GS41surysidu:186": " 2.21a: ṣaṭpañcalocanaguṇāś candranetrāgnivahnayaH/(3256, 3321)",
    "GS41surysidu:187": " 2.21b: yamādrivahnijvalanā randhraśūnyārnavāgnayaH//(3372), 3401)",
    "GS41surysidu:188": " 2.22a: rūpāgnisāgaraguṇā vasvagnikṛtavahnayaH/(3431, 3438)",
    "GS41surysidu:189": " 2.22b: projjhyotkrameṇa vyāsārdhād utkramajyārdhapiṇḍikāH//",
    "GS41surysidu:190": " 2.23a: munayo randhrayamalā rasaṣaṭkā munīśvarāH/(7, 29, 66, 117)",
    "GS41surysidu:191": " 2.23b: dvyaṣṭaikā rūpaṣaḍdasrāH sāgarārthahutāśanāH/(182, 261, 354)",
    "GS41surysidu:192": " 2.24a: khartuvedā navādryarthā diṅnāgās tryarthakuñjarāH/(460, 710, 853)",
    "GS41surysidu:193": " 2.24b: nagāmbaraviyaccandrā rūpabhūdharaśaṅkarāH//(1007, 1171)",
    "GS41surysidu:194": " 2.25a: śarārṇavahutāśaikā bhujaṅgākṣiśarendavaH/(1345, 1528)",
    "GS41surysidu:195": " 2.25b: navarūpamahīdhraikā gajaikāṅkaniśākarāH//1719, 1918)",
    "GS41surysidu:196": " 2.26a: guṇāśvirūpanetrāṇi pāvakāgniguṇāśvinaH/(2123, 2333)",
    "GS41surysidu:197": " 2.26b: vasvarṇavārthayamalās turaṅgartunagāśvinaH//(2548, 2767)",
    "GS41surysidu:198": " 2.27a: navāṣṭanavanetrāṇi pāvakaikayamāgnayaH/(2989, 3293)",
    "GS41surysidu:199": " 2.27b: gajāgnisāgaraguṇā utkramajyārdhapiṇḍakāH//(3438)",
    "GS41surysidu:200": " 2.28a: paramāpakramajyā tu saptarandhraguṇendavaH/(1397)",
    "GS41surysidu:201": " 2.28b: tadguṇā jyā trijīvāptā taccāpaṃ krāntir ucyate//(C iṣyate)",
    "GS41surysidu:202": " 2.29a: grahaṃ saṃśodhya mandoccāt tathā śīghrād viśodhya ca/",
    "GS41surysidu:203": " 2.29b: śeṣaṃ kendrapadaṃ tasmād bhujajyā koṭir eva ca//(C kendraṃ padaṃ)",
    "GS41surysidu:204": " 2.30a: gatād bhujajyā viṣame gamyāt koṭiH pade bhavet/",
    "GS41surysidu:205": " 2.30b: *yugme tu gamyād bāhujyā koṭijyā tu gatād bhavet//(C same)",
    "GS41surysidu:206": " 2.31a: liptās tattvayamair bhaktā *labdhaṃ jyāpiṇḍikaṃ gatām/(C labdhā jyāpiṇḍikā gatāH)",
    "GS41surysidu:207": " 2.31b: gatagamyāntarābhyastaṃ vibhajet tattvalocanaiH//(225)",
    "GS41surysidu:208": " 2.32a: tadavāptaphalaṃ yojyaṃ jyāpiṇḍe *gatasaṃjñake/(C gatasaṃjñite)",
    "GS41surysidu:209": " 2.32b: syāt kramajyāvidhir ayaṃ utkramajyāsv api smṛtaH//",
    "GS41surysidu:210": " 2.33a: jyāṃ *projjhya śeṣaṃ tattvāśvihataṃ tadvivaroddhṛtam/(C",
    "GS41surysidu:211": " projjhyānyattattvayamair hatvā)(225)",
    "GS41surysidu:212": " 2.33b: saṃkhyātattvāśvisaṃvarge *saṃyojya dhanur ucyate//(C saṃyojyaṃ)",
    "GS41surysidu:213": " 2.34a: raver mandaparidhyaṃśā manavaH śītago radāH/ (14, 32)",
    "GS41surysidu:214": " 3.34b: yugmānte viṣamānte tu nakhaliptonitās tayoH//",
    "GS41surysidu:215": " 2.35a: yugmānte +arthādrayaH *khāgnisurāH sūryā navārṇavāH/(C khāgniH",
    "GS41surysidu:216": " 2.35b: oje dvyagā vasuyamā radā rudrā gajābdayaH//",
    "GS41surysidu:217": " 2.36a: kujādīnāṃ *ataH śīghrā yugmānte +arthāgnidasrakāH/(C tataś",
    "GS41surysidu:218": " 2.36b: guṇāgnicandrāH *khanagā dvirasākṣīṇi go+agnayaH//(C khāgāś ca)(133,",
    "GS41surysidu:219": " 2.37a: ojānte *dvitriyamalā dviviśve yamaparvatāH/(C dvitrikayamāH)(132,",
    "GS41surysidu:220": " 2.37b: khartudasrā viyadvedāH śīghrakarmaṇi kīrtitāH//(260,40)",
    "GS41surysidu:221": " 2.38a: ojayugmāntaraguṇā bhujajyā trijyayoddhṛtā/",
    "GS41surysidu:222": " 2.38b: *yugme vṛtte dhanarṇaṃ syād ojād ūnādhike sphuṭam// (C yugmavṛtte)",
    "GS41surysidu:223": " 2.39a: tadguṇe bhujakoṭijye bhagaṇāṃśavibhājite/",
    "GS41surysidu:224": " 2.39b: tadbhujajyāphaladhanur māndaṃ liptādikaṃ phalam//",
    "GS41surysidu:225": " 2.40a: *śaighryaṃ koṭiphalaṃ kendre makarādau dhanaṃ smṛtam/(C śaighre)",
    "GS41surysidu:226": " 2.40b: saṃśodhyaṃ tu *trijīvāyāṃ karkyādau koṭijaṃ phalam//(C trijīvātaH)",
    "GS41surysidu:227": " 2.41a: tadbāhuphalavargaikyān mūlaṃ karṇaś calābhidhaH/",
    "GS41surysidu:228": " 2.41b: trijyābhyastaṃ bhujaphalaṃ calakarṇavibhājitam//",
    "GS41surysidu:229": " 2.42a: labdhasya cāpaṃ liptādiphalaṃ *śaighryam idaṃ smṛtam/ (C śaighram)",
    "GS41surysidu:230": " 2.42b: etad ādye kujādīnāṃ caturthe caiva karmaṇi//",
    "GS41surysidu:231": " 2.43a: māndaṃ karmaikam arkendor bhaumādīnām athocyate/",
    "GS41surysidu:232": " 2.43b: *śaighryaṃ māndaṃ punar māndaṃ śaighryaṃ catvāry anukramāt//(C",
    "GS41surysidu:233": " śaighraṃ)",
    "GS41surysidu:234": " 2.44a: madhye śīghraphalasyārdhaṃ māndam ardhaphalaṃ tathā/",
    "GS41surysidu:235": " 2.44b: madhyagrahe *mandaphalaṃ sakalaṃ śaighryam eva ca//(C punar māndaṃ)",
    "GS41surysidu:236": " 2.45a: ajādikendre sarveṣāṃ *śaighrye mānde ca karmaṇi/(C mānde śaighre)",
    "GS41surysidu:237": " 2.45b: dhanaṃ grahāṇāṃ liptādi tulādāv rṇam eva ca//",
    "GS41surysidu:238": " 2.46a: arkabāhuphalābhyastā grahabhuktir vibhājitā/",
    "GS41surysidu:239": " 2.46b: bhacakrakalikābhis tu liptāH karyā grahe +arkavat//",
    "GS41surysidu:240": " 2.47a: svamandabhuktisaṃśuddhā madhyabhuktir niśāpateH/",
    "GS41surysidu:241": " 2.47b: dorjyāntarādikaṃ kṛtvā bhuktāv ṛṇadhanaṃ bhavet//",
    "GS41surysidu:242": " 2.48a: grahabhukteH phalaṃ kāryaṃ grahavan mandakarmaṇi/",
    "GS41surysidu:243": " 2.48b: dorjyāntaraguṇā bhuktis tattvanetroddhṛtā punaH// (225)",
    "GS41surysidu:244": " 2.49a: svamandaparidhikṣuṇṇā bhagaṇāṃśoddhṛtā kalāH/]",
    "GS41surysidu:245": " 2.49b: karkyādau tu dhanaṃ tatra makarādāv ṛṇaṃ smṛtam//",
    "GS41surysidu:246": " 2.50a: mandasphuṭīkṛtāṃ bhuktiṃ projjhya śīghroccabhuktitaH/",
    "GS41surysidu:247": " 2.50b: taccheśaṃ vivareṇātha hanyāt trijyāntyakarṇayoH//",
    "GS41surysidu:248": " 2.51a: calakarṇahṛtaṃ bhuktau karṇe trijyādhike dhanam/",
    "GS41surysidu:249": " 2.51b: ṛṇam ūne +adhike projjhya śeṣaṃ vakragatir bhavet//",
    "GS41surysidu:250": " 2.52a: dūrasthitaH svaśīghroccād grahaH śithilaraśmibhiH/",
    "GS41surysidu:251": " 2.52b: savyetarākṛṣtatanur bhavet vakragatis tadā//",
    "GS41surysidu:252": " 2.53a: kṛtartucandrair vedendraiH śūnyatryekair guṇāṣṭabhiH/(164, 144,",
    "GS41surysidu:253": " 2.53b: śararudraiś caturtheṣu kendrāṃśair bhūsutādayaH//(115)",
    "GS41surysidu:254": " 2.54a: bhavanti vakriṇas tais tu svaiH svaiś cakrād viśodhitaiH/",
    "GS41surysidu:255": " 2.54b: avaśiṣṭāṃśatulyaiH svaiH kendrair ujjhanti vakratām//",
    "GS41surysidu:256": " 2.55a: mahattvāc chīghraparidheH saptame bhṛgubhūsutau/",
    "GS41surysidu:257": " 2.55b: aṣṭame jīvaśaśaijau navame tu śanaiścaraH//",
    "GS41surysidu:258": " 2.56a: kujārkigurupātānāṃ grahavac chīghrajaṃ phalam/",
    "GS41surysidu:259": " 2.56b: vāmaṃ tṛtīyakaṃ māndaṃ budhabhārgavayoH phalam//",
    "GS41surysidu:260": " 2.57a: svapātonād grahāj jīvā śīghrād bhṛgujasaumyayoH/",
    "GS41surysidu:261": " 2.57b: vikṣepaghny antyakarṇāptā vikṣepas trijyayā vidhoH//",
    "GS41surysidu:262": " 2.58a: vikṣepāpakramaikatve krāntir vikṣepasaṃyutā/",
    "GS41surysidu:263": " 2.58b: digbhede viyutā spaṣṭā bhāskarasya yathāgatā//",
    "GS41surysidu:264": " 2.59a: grahodayaprāṇahatā khakhāṣṭaikoddhṛtā gatiH/",
    "GS41surysidu:265": " 2.59b: cakrāsavo labdhayutā svāhorātrāsavaH smṛtāH//",
    "GS41surysidu:266": " 2.60a: krānteH kramotkrammajye dve kṛtvā tatrotkramajyayā/",
    "GS41surysidu:267": " 2.60b: hīnā trijyā dinavyāsadalaṃ taddakṣiṇottaram//",
    "GS41surysidu:268": " 2.61a: krāntijyā viṣuvadbhāghnī kṣitijyā dvādaśoddhṛtā/",
    "GS41surysidu:269": " 2.61b: trijyāguṇāhorātrārdhakarṇāptā carajāsavaH//",
    "GS41surysidu:270": " 2.62a: tatkārmukam udakkrāntau *dhanaśanī pṛthakṣthite/(C dhanahānī)",
    "GS41surysidu:271": " 2.62b: svāhorātracaturbhāge dinarātridale smṛte//",
    "GS41surysidu:272": " 2.63a: yāmyakrāntau viparyaste dviguṇe tu dinakṣape/",
    "GS41surysidu:273": " 2.63b: vikṣepayuktonitayā krāntyā bhānām api svake//",
    "GS41surysidu:274": " 2.64a: bhabhogo +aṣṭaśatīliptāH khāśviśailās tathā titheH/",
    "GS41surysidu:275": " 2.64b: grahaliptābhabhogāptā bhāni bhuktyā dinādikam//",
    "GS41surysidu:276": " 2.65a: ravīnduyogaliptābhyo yogā bhabhogabhājitāH/",
    "GS41surysidu:277": " 2.65b: gatā gamyāś ca ṣaṣṭighnyo bhuktiyogāptanāḍikāH//",
    "GS41surysidu:278": " 2.66a: arkonacandraliptābhyas tithayo bhogabhājitāH/",
    "GS41surysidu:279": " 2.66b: gatā gamyāś ca ṣaṣṭighnyo nāḍyo bhuktyantaroddhṛtāH//",
    "GS41surysidu:280": " 2.67a: dhruvāṇi śakunir nāgaṃ tṛtīyaṃ tu catuṣpadam/",
    "GS41surysidu:281": " 2.67b: kiṃstughnaṃ tu caturdaśyāH kṛṣṇāyāś cāparārdhataH//",
    "GS41surysidu:282": " 2.68a: bavādīni tataH sapta carākhyakaraṇāni ca/",
    "GS41surysidu:283": " 2.68b: māse +aṣṭakṛtva ekaikaṃ karaṇānāṃ pravartate//",
    "GS41surysidu:284": " 2.69a: tithyardhabhogaṃ sarveṣāṃ karaṇānāṃ prakalpayet/",
    "GS41surysidu:285": " 2.69b: eṣā sphutagatiH proktā sūryādīnāṃ khacāriṇām//",
    "GS41surysidu:286": " 3.01a: śilātale +ambusaṃśuddhe vajralepe +api vā same/",
    "GS41surysidu:287": " 3.01b: tatra śaṅkvaṅgulair iṣṭaiH samaṃ maṇḍalam ālikhet//",
    "GS41surysidu:288": " 3.02a: tanmadhye sthāpayec chaṅkuṃ kalpanādvādaśāṅgulam/",
    "GS41surysidu:289": " 3.02b: tacchāyāgraṃ spṛśed yatra vṛtte pūrvāparārdhayoH//",
    "GS41surysidu:290": " 3.03a: tatra bindū vidhāyobhau vṛtte pūrvāparābhidhau/",
    "GS41surysidu:291": " 3.03b: tanmadhye timinā rekhā kartavyā dakṣiṇottarā//",
    "GS41surysidu:292": " 3.04a: yāmyottaradiśor madhye timinā pūrvapaścimā/",
    "GS41surysidu:293": " 3.04b: diṅmadhyamatsyaiH saṃsādhyā vidiśas tadvad eva hi//",
    "GS41surysidu:294": " 3.05a: caturasraṃ bahiH kuryāt sūtrair madhyād vinirgataiH/",
    "GS41surysidu:295": " 3.05b: bhujasūtrāṅgulais tatra dattair iṣṭaprabhā smṛtā//",
    "GS41surysidu:296": " 3.06a: prākpaścimāśritā rekhā procyate samamaṇḍale/",
    "GS41surysidu:297": " 3.06b: unaṇḍale ca viṣuvanmaṇḍale parikīrtyate//",
    "GS41surysidu:298": " 3.07a: rekhā prācyaparā sādhyā viṣuvadbhāgragā tathā/",
    "GS41surysidu:299": " 3.07b: iṣṭacchāyāviṣuvator madhyam agrābhidhīyate//",
    "GS41surysidu:300": " 3.08a: śaṅkucchāyākṛtiyuter mūlaṃ karṇo +asya vargataH/",
    "GS41surysidu:301": " 3.08b: projjhya śaṅkukṛtiṃ mūlaṃ chāyā śaṅkur viparyayāt//",
    "GS41surysidu:302": " 3.09a: triṃśatkṛtyo yuge bhānāṃ cakraṃ prāk parilambate/",
    "GS41surysidu:303": " 3.09b: tadguṇād bhūdinair bhaktād dyugaṇād yad avāpyate//",
    "GS41surysidu:304": " 3.10a: taddos trighnā daśāptāṃśā vijñeyā ayanābhidhāH/",
    "GS41surysidu:305": " 3.10b: tatsaṃskṛtād grahāt krānticchāyācaradalādikam//",
    "GS41surysidu:306": " 3.11a: sphuṭaṃ dṛktulyatāṃ gacched ayane viṣuvadvaye/",
    "GS41surysidu:307": " 3.11b: prāk cakraṃ calitaṃ hīne chāyārkāt karaṇāgate//",
    "GS41surysidu:308": " 3.12a: antarāṃśair athāvṛtya paścāc cheṣais tathādhike/",
    "GS41surysidu:309": " 3.12b: evaṃ viṣuvatī chāyā svadeśe yā dinārdhajā//",
    "GS41surysidu:310": " 3.13a: dakṣiṇottararekhāyāṃ sā tatra viṣuvatprabhā//",
    "GS41surysidu:311": " 3.13b: śaṅkucchāyāhate trijye viṣuvatkarṇabhājite/",
    "GS41surysidu:312": " 3.14a: lambākṣajye tayoś cāpe lambākṣau dakṣiṇau sadā/",
    "GS41surysidu:313": " 3.14b: madhyacchāyā bhujas tena guṇitā tribhamaurvikā//",
    "GS41surysidu:314": " 3.15a: svakarṇāptā dhanurliptā natās tā dakṣiṇe bhuje/",
    "GS41surysidu:315": " 3.15b: uttarāś cottare yāmyās tāH sūryakrāntiliptikāH//",
    "GS41surysidu:316": " 3.16a: digbhede miśritāH sāmye viśliṣṭāś cākṣaliptikāH/",
    "GS41surysidu:317": " 3.16b: tābhyo +akṣajyā ca tadvargaṃ projjhya trijyākṛteH padam//",
    "GS41surysidu:318": " 3.17a: lambajyārkaguṇākṣajyā viṣuvadbhātha lambayā/",
    "GS41surysidu:319": " 3.17b: svākṣārkanatabhāgānāṃ dikṣāmye +antaram anyathā//",
    "GS41surysidu:320": " 3.18a: digbhede +apakramaH śeṣas tasya jyā trijyayā hatā/",
    "GS41surysidu:321": " 3.18b: paramāpakramajyāptā cāpaṃ meṣādigo raviH//",
    "GS41surysidu:322": " 3.19a: karkyādau projjhya cakrārdhāt tulādau bhārdhasaṃyutāt/",
    "GS41surysidu:323": " 3.19b: mṛgādau projjhya bhagaṇān madhyāhne +arkaH sphuṭo bhavet//",
    "GS41surysidu:324": " 3.20a: tanmāndam asakṛd vāmaṃ phalaṃ madhyo divākaraH/",
    "GS41surysidu:325": " 3.20b: svākṣārkāpakramayutir dikṣāmye +antaram anyathā//",
    "GS41surysidu:326": " 3.21a: śeṣaṃ natāṃśāH sūryasya tadbāhujyā ca koṭijyā/",
    "GS41surysidu:327": " 3.21b: śaṅkumānāṅgulābhyaste bhujatrijye yathākramam//",
    "GS41surysidu:328": " 3.22a: koṭijyayā vibhajyāpte chāyākarṇāv ahardale/",
    "GS41surysidu:329": " 3.22b: krāntijyā viṣuvatkarṇaguṇāptā śaṅkujīvayā//",
    "GS41surysidu:330": " 3.23a: arkāgrā sveṣṭakarṇaghnī madhyakarṇoddhṛtā svakā/",
    "GS41surysidu:331": " 3.23b: viṣuvadbhāyutārkāgrā yāmye syād uttaro bhujaH//",
    "GS41surysidu:332": " 3.24a: viṣuvatyām viśodhyodaggole syād bāhur uttaraH/",
    "GS41surysidu:333": " 3.24b: viparyayād bhujo yāmyo bhavet prācyaparāntare//",
    "GS41surysidu:334": " 3.25a: mādhyāhniko bhujo nityaṃ chāyā mādhyāhnikī smṛtā/",
    "GS41surysidu:335": " 3.25b: lambākṣajīve viṣuvacchāyādvādaśasaṅguṇe//",
    "GS41surysidu:336": " 3.26a: krāntijyāpte tu tau karṇau samamaṇḍalage ravau/",
    "GS41surysidu:337": " 3.26b: saumyākṣonā yadā kāntiH syāt tadā dyudalaśravaH//",
    "GS41surysidu:338": " 3.27a: viṣuvacchāyayābhyastaH karṇo madhyāgrayoddhṛtaH/",
    "GS41surysidu:339": " 3.27b: svakrāntijyā trijīvāghnī lambajyāptāgramaurvikā//",
    "GS41surysidu:340": " 3.28a: sveṣṭakarṇahatā bhaktā trijyayāgrāṅgulādikā/",
    "GS41surysidu:341": " 3.28b: trijyāvargārdhato +agrajyāvargonād dvādaśāhatāt//",
    "GS41surysidu:342": " 3.29a: punar dvādaśanighnāc ca labhyate yat phalaṃ budhaiH/",
    "GS41surysidu:343": " 3.29b: śaṅkuvargārdhasaṃyuktaviṣuvadvargabhājitāt//",
    "GS41surysidu:344": " 3.30a: tadeva karaṇī nāma tāṃ pṛthak sthāpayed budhaH/",
    "GS41surysidu:345": " 3.30b: arkaghnī viṣuvacchāyāgrajyayā guṇitā tathā//",
    "GS41surysidu:346": " 3.31a: bhaktā phalākhyaṃ tadvargasaṃyuktakaraṇīpadam/",
    "GS41surysidu:347": " 3.31b: phalena hīnasaṃyuktaṃ dakṣiṇottaragolayoH//",
    "GS41surysidu:348": " 3.32a: yāmyayor vidiśoH śaṅkur evaṃ yāmyottare ravau/",
    "GS41surysidu:349": " 3.32b: paribhramati śaṅkos tu śaṅkur uttarayos tu saH//",
    "GS41surysidu:350": " 3.33a: tattrijyāvargaviśleṣān mūlaṃ dṛgjyābhidhīyate/",
    "GS41surysidu:351": " 3.33b: svaśaṅkunā vibhajyāpte dṛktrijye dvādaśāhate//",
    "GS41surysidu:352": " 3.34a: chāyākarṇau tu koṇeṣu yathāsvaṃ deśakālayoH/",
    "GS41surysidu:353": " 3.34b: trijyodakcarajāyuktā yāmyāyāṃ tadvivarjitā//",
    "GS41surysidu:354": " 3.35a: antyā natotkramajyonā svahorātrārdhasaṅguṇā/",
    "GS41surysidu:355": " 3.35b: trijyābhaktā bhavec chedo lambajyāghno +atha bhājitaH//",
    "GS41surysidu:356": " 3.36a: tribhajyayā bhavec chaṅkus tadvargaṃ pariśodhayet/",
    "GS41surysidu:357": " 3.36b: trijyāvargāt padaṃ dṛgjyā chāyākarṇau tu pūrvavat//",
    "GS41surysidu:358": " 3.37a: abhīṣṭacchāyayābhyastā trijyā tatkarṇabhājitā/",
    "GS41surysidu:359": " 3.37b: dṛgjyā tadvargasaṃśuddhāt trijyāvargāc ca yat padam/",
    "GS41surysidu:360": " 3.38a: śaṅkuH sa tribhajīvāghnaH svalambajyāvibhājitaH/",
    "GS41surysidu:361": " 3.38b: chedaH sa trijyayābhyastaH svāhorātrārdhabhājitaH//",
    "GS41surysidu:362": " 3.39a: unnatajyā tayā hīnā svāntyā śeṣasya kārmukam/",
    "GS41surysidu:363": " 3.39b: utkramajyābhir evaṃ syuH prākpaścārdhanatāsavaH//",
    "GS41surysidu:364": " 3.40a: iṣṭāgrāghnī tu lambajyā svakarṇāṅgulabhājitā/",
    "GS41surysidu:365": " 3.40b: krāntijyā sā trijīvāghnī paramāpakramoddhṛtā//",
    "GS41surysidu:366": " 3.41a: taccāpaṃ bhādikaṃ kṣetraṃ padais tatra bhavo raviH/",
    "GS41surysidu:367": " 3.41b: iṣṭe +ahni madhye prākpaścād dhṛte bāhutrayāntare//",
    "GS41surysidu:368": " 3.42a: matsyadvayāntarayutes trispṛkṣūtreṇa bhābhramaH/",
    "GS41surysidu:369": " 3.42b: tribhadyukarṇārdhaguṇāH svāhorātrārdhabhājitāH//",
    "GS41surysidu:370": " 3.43a: kramād ekadvitribhajyās taccāpāni pṛthak pṛthak/",
    "GS41surysidu:371": " 3.43b: svādho +adhaH pariśodhyātha meṣāl laṅkodayāsavaH//",
    "GS41surysidu:372": " 3.44a: khāgāṣṭayo +arthago +agaikāH śaratryaṅkahimāṃśavaH/",
    "GS41surysidu:373": " 3.44b: svadeśacarakhaṇḍonā bhavantīṣṭodayāsavaH//",
    "GS41surysidu:374": " 3.45a: vyastā vyastair yutāH svaiH svaiH karkaṭādyās tatas trayaH/",
    "GS41surysidu:375": " 3.45b: utkrameṇa ṣaḍevaite bhavantīṣṭās tulādayaH//",
    "GS41surysidu:376": " 3.46a: gatabhogyāsavaH kāryā bhāskarād iṣṭakālikāt/",
    "GS41surysidu:377": " 3.46b: svodayāsuhatā bhuktabhogyā bhaktāH khavahnibhiH//",
    "GS41surysidu:378": " 3.47a: abhīṣṭaghaṭikāsubhyo bhogyāsūn praviśodhayet/",
    "GS41surysidu:379": " 3.47b: tadvat tadeṣyalagnāsūn evaṃ yātāt tathotkramāt//",
    "GS41surysidu:380": " 3.48a: śeṣaṃ cet triṃśatābhyastam aśuddhena vibhājitam/",
    "GS41surysidu:381": " 3.48b: bhāgair yuktaṃ ca hīnaṃ ca tallagnaṃ kṣitije tadā// (C bhāgahīnaṃ ca yuktaṃ ca)",
    "GS41surysidu:382": " 3.49a: prākpaścān natanāḍībhis tasmāl laṅkodayāsubhiH/",
    "GS41surysidu:383": " 3.49b: bhānau kṣayadhane kṛtvā madhyalagnaṃ tadā bhavet//",
    "GS41surysidu:384": " 3.50a: bhogyāsūn ūnakasyātha bhuktāsūn adhikasya ca/",
    "GS41surysidu:385": " 3.50b: sampīṇḍyāntaralagnāsūn evaṃ syāt kālasādhanam//",
    "GS41surysidu:386": " 3.51a: sūryād ūne niśāśeṣe lagne +arkād adhike divā/",
    "GS41surysidu:387": " 3.51b: bhacakrārdhayutād bhānor adhikke +astamayāt param//",
    "GS41surysidu:388": " [candragrahaṇa]",
    "GS41surysidu:389": " 4.01a: sārdhāni ṣaṭsahasrāṇi yojanāni vivasvataH/",
    "GS41surysidu:390": " 4.01b: viṣkambho maṇḍalasyendoH sahāśītyā catuśśatam//",
    "GS41surysidu:391": " 4.02a: sphuṭasvabhuktyā guṇitau madhyabhuktyoddhṛtau sphuṭau/",
    "GS41surysidu:392": " 4.02b: raveH svabhagaṇābhyastaH śaśāṅkabhagaṇoddhṛtaH//",
    "GS41surysidu:393": " 4.03a: śaśāṅkakakṣāguṇito bhājito vā +arkakakṣayā/",
    "GS41surysidu:394": " 4.03b: viṣkambhaś candrakakṣāyāṃ tithyāptā mānaliptikā//",
    "GS41surysidu:395": " 4.04a: sphuṭendubhuktir bhūvyāsaguṇitā madhyayoddhṛtā/",
    "GS41surysidu:396": " 4.04b: labdhaṃ sūcī mahīvyāsasphuṭārkaśravaṇāntaram//",
    "GS41surysidu:397": " 4.05a: madhyenduvyāsaguṇitaṃ madhyārkavyāsabhājitam/",
    "GS41surysidu:398": " 4.05b: viśodhya labdhaṃ sūcyāṃ tu tamo liptās tu pūrvavat//",
    "GS41surysidu:399": " 4.06a: bhānor bhārdhe mahīcchāyā tattulye +arkasame +api/",
    "GS41surysidu:400": " 4.06b: śaśāṅkapāte grahaṇaṃ kiyadbhāgādhikonake//",
    "GS41surysidu:401": " 4.07a: tulyau rāśyādibhiH syātām amāvāsyāntakālikau/",
    "GS41surysidu:402": " 4.07b: sūryendū paurṇamāsyante bhārdhe bhāgādikau samau//",
    "GS41surysidu:403": " 4.08a: gataiṣyaparvanāḍīnāṃ svaphalenonasaṃyutau/",
    "GS41surysidu:404": " 4.08b: samaliptau bhavetāṃ tau pātas tātkāliko +anyathā//",
    "GS41surysidu:405": " 4.09a: chādako bhāskarasyendur adhaHstho ghanavad bhavet/",
    "GS41surysidu:406": " 4.09b: bhūcchāyāṃ prāṅmukhaś candro viśaty asya bhaved asau//",
    "GS41surysidu:407": " 4.10a: tātkālikenduvikṣepaṃ chādyacchādakamānayoH/",
    "GS41surysidu:408": " 4.10b: yogārdhāt projjhya yaccheṣaṃ tāvac channaṃ tad ucyate//",
    "GS41surysidu:409": " 4.11a: yad grāhyam adhike tasmin sakalaṃ nyūnam anyathā/",
    "GS41surysidu:410": " 4.11b: yogārdhād adhike na syād vikṣepe grāsasambhavaH//",
    "GS41surysidu:411": " 4.12a: grāhyagrāhakasaṃyogaviyogau dalitau pṛthak/",
    "GS41surysidu:412": " 4.12b: vikṣepavargahīnābhyāṃ tadvargābhyām ubhe pade//",
    "GS41surysidu:413": " 4.13a: ṣaṣṭhyā saṃguṇya sūryendvor bhuktyantaravibhājite/",
    "GS41surysidu:414": " 4.13b: syātāṃ sthitivimardārdhe nāḍikādiphale tayoH//",
    "GS41surysidu:415": " 4.14a: sthityardhanāḍikābhyastā gatayaH ṣaṣṭhibhājitāH/",
    "GS41surysidu:416": " 4.14b: liptādi pragrahe śodhyaṃ mokṣe deyaṃ punaH punaH//",
    "GS41surysidu:417": " 4.15a: tadvikṣepaiH sthitidalaṃ vimardārdhe tathā +asakṛt/",
    "GS41surysidu:418": " 4.15b: saṃsādhyam anyathā pāte talliptādiphalaṃ svakam//",
    "GS41surysidu:419": " 4.16a: sphuṭatithyavasāne tu madhyagrahaṇam ādiśet/",
    "GS41surysidu:420": " 4.16b: sthityardhanāḍikāhīne grāso mokṣas tu saṃyute//",
    "GS41surysidu:421": " 4.17a: tadvad eva vimardārdhanāḍikāhīnasaṃyute/",
    "GS41surysidu:422": " 4.17b: nimīlanonmīlanākhye bhavetāṃ sakalagrahe//",
    "GS41surysidu:423": " 4.18a: iṣṭanāḍīvihīnena sthityardhenārkacandrayoH/",
    "GS41surysidu:424": " 4.18b: bhuktyantaraṃ samāhanyāt ṣaṣṭyāptāH koṭiliptikāH//",
    "GS41surysidu:425": " 4.19a: bhānor grahe koṭiliptā madhyasthityardhasaṃguṇāH/",
    "GS41surysidu:426": " 4.19b: sphuṭasthityardhasaṃbhaktāH sphuṭāH koṭikalāH smṛtā//",
    "GS41surysidu:427": " 4.20a: kṣepo bhujas tayor vargayuter mūlaṃ śravas tu tat/",
    "GS41surysidu:428": " 4.20b: mānayogārdhataH projjhya grāsas tātkāliko bhavet//",
    "GS41surysidu:429": " 4.21a: madhyagrahaṇataś cordhvam iṣṭanāḍīr viśodhayet/",
    "GS41surysidu:430": " 4.21b: sthityardhān maukṣikāc cheṣaṃ prāgvac ccheṣaṃ tu maukṣike//",
    "GS41surysidu:431": " 4.22a: grāhyagrāhakayogārdhāc chodhyāH svacchannaliptikāH/",
    "GS41surysidu:432": " 4.22b: tādvargāt projjhya tatkālavikṣepasya kṛtiṃ padam//",
    "GS41surysidu:433": " 4.23a: koṭiliptā raveH spaṣṭasthityardhenāhatā hṛtāH/",
    "GS41surysidu:434": " 4.23b: madhyena liptās tannāḍyaH sthitivad grāsanāḍikāH//",
    "GS41surysidu:435": " 4.24a: natajyā +akṣajyayābhyastā trijyāptā tasya kārmukam/",
    "GS41surysidu:436": " 4.24b: valanāṃśā saumyayāmyāH pūrvāparakapālayoH//",
    "GS41surysidu:437": " 4.25a: rāśitrayayutād grāhyāt krāntyaṃśair dikṣamair yutāH/",
    "GS41surysidu:438": " 4.25b: bhede +antarāj jyā valanā saptatyaṅgulabhājitā//",
    "GS41surysidu:439": " 4.26a: sonnataṃ dinamadhyārdhaṃ dinārdhāptaṃ phalena tu/",
    "GS41surysidu:440": " 4.26b: chindyād vikṣepamānāni tāny eṣām aṅgulāni tu//",
    "GS41surysidu:441": " [sūryagrahaṇa]",
    "GS41surysidu:442": " 5.01a: madhyalagnasame bhānau harijasya na sambhavaH/",
    "GS41surysidu:443": " 5.01b: akṣodaṅmadhyabhakrāntisāmye nāvanater api//",
    "GS41surysidu:444": " 5.02a: deśakālaviśeṣeṇa yathāvanatisambhavaH/",
    "GS41surysidu:445": " 5.02b: lambanasyāpi pūrvānyadigvaśāc ca tathocyate//",
    "GS41surysidu:446": " 5.03a: lagnaṃ parvāntanāḍīnāṃ kuryāt svair udayāsubhiH/",
    "GS41surysidu:447": " 5.03b: tajjyāntyāpakramajyāghnī lambajyāptodayābhidhā//",
    "GS41surysidu:448": " 5.04a: tadā laṅkodayair lagnaṃ madhyasaṃjñaṃ yathoditam/",
    "GS41surysidu:449": " 5.04b: tatkrāntyakṣāṃśasaṃyogo dikṣāmye +antaram anyathā//",
    "GS41surysidu:450": " 5.05a: śeṣaṃ natāṃśās tanmaurvī madhyajyā sābhidhīyate/",
    "GS41surysidu:451": " 5.05b: madhyodayajyayābhyastā trijyāptā vargitaṃ phalam//",
    "GS41surysidu:452": " 5.06a: madhyajyāvargaviśliṣṭaṃ dṛkkṣepaH śeṣataH padam/",
    "GS41surysidu:453": " 5.06b: tattrijyāvargaviśleṣān mūlaṃ śaṅkuH sa dṛggatiH//",
    "GS41surysidu:454": " 5.07a: natāṃśabāhukoṭijye +asphuṭe dṛkkṣepadṛggatī/",
    "GS41surysidu:455": " 5.07b: ekajyārdhagataś chedo labdhaṃ dṛggatijīvayā//",
    "GS41surysidu:456": " 5.08a: madhyalagnārkaviśleṣajyā chedena vibhājitā/",
    "GS41surysidu:457": " 5.08b: ravīndvor lambanaṃ jñeyaṃ prākpaścād ghaṭikādikam//",
    "GS41surysidu:458": " 5.09a: madhyalagnādhike bhānau tithyantāt praviśodhayet/",
    "GS41surysidu:459": " 5.09b: dhanam ūne +asakṛt karma yāvat sarvaṃ sthirībhavet//",
    "GS41surysidu:460": " 5.10a: dṛkkṣepaH śītatigmāṃśvor madhyabhuktyantarāhataH/",
    "GS41surysidu:461": " 5.10b: tithighnatrijyayā bhakto labdhaṃ sāvanatir bhavet//",
    "GS41surysidu:462": " 5.11a: dṛkkṣepāt saptatihṛtād bhaved vāvanatiH phalam/",
    "GS41surysidu:463": " 5.11b: athavā trijyayā bhaktāt saptasaptakasaṅguṇāt//",
    "GS41surysidu:464": " 5.12a: madhyajyādigvaśāt sā ca vijñeyā dakṣiṇottarā/",
    "GS41surysidu:465": " 5.12b: senduvikṣepadikṣāmye yuktā viśleṣitānyathā//",
    "GS41surysidu:466": " 5.13a: tayā sthitivimardārdhagrāsādyaṃ tu yathoditam/",
    "GS41surysidu:467": " 5.13b: pramāṇaṃ valanābhīṣṭagrāsādi himaraśmivat//",
    "GS41surysidu:468": " 5.14a: sthityardhonādhikāt prāgvat tithyā(?)ntalāl lambanaṃ punaH/",
    "GS41surysidu:469": " 5.14b: grāsamokṣodbhavaṃ sādhyaṃ tanmadhyaharijāntaram//",
    "GS41surysidu:470": " 5.15a: prākkapāle +adhikaṃ madhyād bhavet prāgrahaṇaṃ yadi/",
    "GS41surysidu:471": " 5.15b: maukṣikaṃ lambanaṃ hīnaṃ paścārdhe tu viparyayaH//",
    "GS41surysidu:472": " 5.16a: tadā mokṣasthitidale deyaṃ pragrahaṇe tathā/",
    "GS41surysidu:473": " 5.16b: harijāntarakaṃ śodhyaṃ yatraitat syād viparyayaH//",
    "GS41surysidu:474": " 5.17a: etad uktaṃ kapālaikye tadbhede lambanaikatā/",
    "GS41surysidu:475": " 5.17b: sve sve sthitidale yojyā vimardārdhe +api coktavat//",
    "GS41surysidu:476": " [chedyaka]",
    "GS41surysidu:477": " 6.01a: na chedyakam ṛte yasmād bhedā grahaṇayoH sphuṭāH/",
    "GS41surysidu:478": " 6.01b: jñāyante tat pravakṣyāmi chedyakajñānam uttamam//",
    "GS41surysidu:479": " 6.02a: susādhitāyām avanau binduṃ kṛtvā tato likhet/",
    "GS41surysidu:480": " 6.02b: saptavargāṅgulenādau maṇḍalaṃ valanāśritam//",
    "GS41surysidu:481": " 6.03a: grāhyagrāhakayogārdhasammitena dvitīyakam/",
    "GS41surysidu:482": " 6.03b: maṇḍalaṃ tat samāsākhyaṃ grāhyārdhena tṛtīyakam//",
    "GS41surysidu:483": " 6.04a: yāmyottarāprācyaparāsādhanaṃ pūrvavad diśām/",
    "GS41surysidu:484": " 6.04b: prāg indor grahaṇaṃ paścān mokṣo +arkasya viparyayāt//",
    "GS41surysidu:485": " 6.05a: yathādiśaṃ prāgrahaṇaṃ valanaṃ himadīdhiteH/",
    "GS41surysidu:486": " 6.05b: maukṣikaṃ tu viparyastaṃ viparītam idaṃ raveH//",
    "GS41surysidu:487": " 6.06a: valanāgrān nayen madhyaṃ sūtraṃ yady atra saṃspṛśet/",
    "GS41surysidu:488": " 6.06b: tatsamāse tato deyau vikṣepau grāsamaukṣikau//",
    "GS41surysidu:489": " 6.07a: vikṣepāgrāt punaH sūtraṃ madhyabinduṃ praveśayet/",
    "GS41surysidu:490": " 6.07b: tadgrāhyabindusaṃsparśād grāsamokṣau vinirdiśet//",
    "GS41surysidu:491": " 6.08a: nityaśo +arkasya vikṣepāH parilekhe yathādiśam/",
    "GS41surysidu:492": " 6.08b: viparītāH śaśāṅkasya tadvaśād atha madhyamam//",
    "GS41surysidu:493": " 6.09a: valanaṃ prāṅmukhaṃ deyaṃ tadvikṣepaikatā yadi/",
    "GS41surysidu:494": " 6.09b: bhede paścān mukhaṃ deyam indor bhānor viparyayāt//",
    "GS41surysidu:495": " 6.10a: valanāgrāt punaH sūtraṃ madhyabinduṃ praveśayet/",
    "GS41surysidu:496": " 6.10b: madhyasūtreṇa vikṣepaṃ valanābhimukhaṃ nayet//",
    "GS41surysidu:497": " 6.11a: vikṣepāgrāl likhed vṛttaṃ grāhakārdhena tena yat/",
    "GS41surysidu:498": " 6.11b: grāhyavṛttaṃ samākrāntaṃ tadgrastaṃ tamasā bhavet//",
    "GS41surysidu:499": " 6.12a: chedyakaṃ likhatā bhūmau phalake vā vipaścitā/",
    "GS41surysidu:500": " 6.12b: viparyayo diśāṃ kāryaH pūrvāparakapālayoH//",
    "GS41surysidu:501": " 6.13a: svacchatvād dvādaśāṃśo +api grastaś candrasya dṛśyate/",
    "GS41surysidu:502": " 6.13b: liptātrayam api grastaṃ tīkṣṇatvān na vivasvataH//",
    "GS41surysidu:503": " 6.14a: svasaṃjñitās trayaH kāryā vikṣepāgreṣu bindavaH/",
    "GS41surysidu:504": " 6.14b: tatra prāṅmadhyayor madhye tathā maukṣikamadhyayoH//",
    "GS41surysidu:505": " 6.15a: likhen matsyau tayor madhyān mukhapucchaviniHsṛtam/",
    "GS41surysidu:506": " 6.15b: prasārya sūtradvitayaṃ tayor yatra yutir bhavet//",
    "GS41surysidu:507": " 6.16a: tatra sūtreṇa vilikhec cāpaṃ bindutrayaspṛśā/",
    "GS41surysidu:508": " 6.16b: sa panthā grāhakasyoktā yenāsau samprayāsyati//",
    "GS41surysidu:509": " 6.17a: grāhyagrāhakayogārdhāt projjhyeṣṭagrāsam āgatam/",
    "GS41surysidu:510": " 6.17b: avaśiṣṭāṅgulasamāṃ śalākāṃ madhyabindutaH//",
    "GS41surysidu:511": " 6.18a: tayor mārgonmukhīṃ dadyād grāsataH prāggrahāśritām/",
    "GS41surysidu:512": " 6.18b: vimuñcato mokṣadiśi grāhakādhvānam eva sā//",
    "GS41surysidu:513": " 6.19a: spṛśed yatra tato vṛttaṃ grāhakārdhena saṃlikhet/",
    "GS41surysidu:514": " 6.19b: tena grāhyaṃ yadākrāntaṃ tat tamograstam ādiśet//",
    "GS41surysidu:515": " 6.20a: mānāntarārdhena mitāṃ śalākāṃ grāsadiṅmukhīm/",
    "GS41surysidu:516": " 6.20b: nimīlanākhyāṃ dadyāt sā tanmārge yatra saṃspṛśet//",
    "GS41surysidu:517": " 6.21a: tato grāhakakhaṇḍena prāgvan maṇḍalam ālikhet/",
    "GS41surysidu:518": " 6.21b: tadgrāhyamaṇḍalayutir yatra tatra nimīlanam//",
    "GS41surysidu:519": " 6.22a: evam unmīlane mokṣadiṅmukhīṃ samprasārayet/",
    "GS41surysidu:520": " 6.22b: vilikhen maṇḍalaṃ prāgvad unmīlanam athoktavat//",
    "GS41surysidu:521": " 6.23a: ardhād ūne sadhūṃraṃ syāt kṛṣṇam ardhādhikaṃ bhavet/",
    "GS41surysidu:522": " 6.23b: vimuñcataH kṛṣṇatāṃraṃ kapilaṃ sakalagrahe//",
    "GS41surysidu:523": " 6.24a: rahasyam etad devānāṃ na deyaṃ yasya kasyacit/",
    "GS41surysidu:524": " 6.24b: suparīkṣitaśiṣyāya deyaṃ vatsaravāsine//",
    "GS41surysidu:525": " [grahayuti]",
    "GS41surysidu:526": " 7.01a: tārāgrahāṇām anyonyaṃ syātāṃ yuddhasamāgamau/",
    "GS41surysidu:527": " 7.01b: samāgamaH śaśāṅkena sūryeṇāstamanaṃ saha//",
    "GS41surysidu:528": " 7.02a: śīghre mandādhike +atītaH saṃyogo bhavitānyathā/",
    "GS41surysidu:529": " 7.02b: dvayoH prāgyāyinor evaṃ vakriṇos tu viparyayāt//",
    "GS41surysidu:530": " 7.03a: prāgyāyiny adhike +atīto vakriṇy eṣyaH samāgamaH/",
    "GS41surysidu:531": " 7.03b: grahāntarakalāH svasvabhuktiliptāH samāhatāH//",
    "GS41surysidu:532": " 7.04a: bhuktyantareṇa vibhajed anulomavilomayoH/",
    "GS41surysidu:533": " 7.04b: dvayor vakriṇy athaikasmin bhuktiyogena bhājayet//",
    "GS41surysidu:534": " 7.05a: labdhaṃ liptādikaṃ śodhyaṃ gate deyaṃ bhaviṣyati/",
    "GS41surysidu:535": " 7.05b: viparyayād vakragatyor ekasmiṃs tu dhanavyayau//",
    "GS41surysidu:536": " 7.06a: samāliptau bhavetāṃ tau grahau bhagaṇasaṃsthitau/",
    "GS41surysidu:537": " 7.06b: vivaraṃ tadvad uddhṛtya dinādiphalam iṣyate//",
    "GS41surysidu:538": " 7.07a: kṛtvā dinakṣapāmānaṃ tathā vikṣepaliptikāH/",
    "GS41surysidu:539": " 7.07b: natonnataṃ sādhayitvā svakāl lagnavaśāt tayoH//",
    "GS41surysidu:540": " 7.08a: viṣuvacchāyayāmyas tadvikṣepād dvādaśoddhṛtāt/",
    "GS41surysidu:541": " 7.08b: phalaṃ svanatanāḍīghnaṃ svadinārdhavibhājitam//",
    "GS41surysidu:542": " 7.09a: labdhaṃ prācyām ṛṇaṃ saumyād vikṣepāt paścime dhanam/",
    "GS41surysidu:543": " 7.09b: dakṣiṇe prākkapāle svaṃ paścime tu tathā kṣamaH//",
    "GS41surysidu:544": " 7.10a: satribhagrahajakrāntibhāgaghnāH kṣepaliptikāH/",
    "GS41surysidu:545": " 7.10b: vikalāH svam ṛṇaṃ krāntikṣepayor bhinnatulyayoH//",
    "GS41surysidu:546": " 7.11a: nakṣatragrahayogeṣu grahāstodayasādhane/",
    "GS41surysidu:547": " 7.11b: śṛṅgonnatau tu candrasya dṛkkarmādāv idaṃ smṛtam//",
    "GS41surysidu:548": " 7.12a: tātkālikau punaH kāryau vikṣepau ca tayos tataH/",
    "GS41surysidu:549": " 7.12b: diktulye tv antaraṃ bhede yogaH śiṣṭaṃ grahāntaram//",
    "GS41surysidu:550": " 7.13a: kujārkijñāmarejyānāṃ triṃśadardhārdhavardhitāH/",
    "GS41surysidu:551": " 7.13b: viṣkambhāś candrakakṣāyāṃ bhṛgoH ṣaṣṭir udāhṛtā//",
    "GS41surysidu:552": " 7.14a: tricatuH karṇayutyāptās te dvighnās trijyayā hatāH/",
    "GS41surysidu:553": " 7.14b: sphuṭāH svakarṇās tithyāptā bhaveyur mānaliptikāH//",
    "GS41surysidu:554": " 7.15a: chāyābhūmau viparyaste svacchāyāgre tu darśayet/",
    "GS41surysidu:555": " 7.15b: grahaH svadarpaṇāntaHsthaH śaṅkvagre sampradiśyate//",
    "GS41surysidu:556": " 7.16a: pañcahastocchritau śaṅkū yathādig bhramasaṃsthitau/",
    "GS41surysidu:557": " 7.16b: grahāntreṇa vikṣiptāv adho hastanikhātagau//",
    "GS41surysidu:558": " 7.17a: chāyākarṇau tato dadyāc chāyāgrāc chaṅkumūrdhagau/",
    "GS41surysidu:559": " 7.17b: chāyākarṇāgrasaṃyoge saṃsthitasya pradarśayet//",
    "GS41surysidu:560": " 7.18a: svaśaṅkumūrdhagau vyomni grahau dṛktulyatām itau/",
    "GS41surysidu:561": " 7.18b: ullekhaṃ tārakāsparśād bhede bhedaH prakīrtyate//",
    "GS41surysidu:562": " 7.19a: yuddham aṃśuvimardākhyam aṃśuyoge parasparam/",
    "GS41surysidu:563": " 7.19b: aṃśād ūne +apasavyākhyaṃ yuddham eko +atra ced aṇuh//",
    "GS41surysidu:564": " 7.20a: samāgamo +aṃśād adhike bhavataś ced valānvitau/",
    "GS41surysidu:565": " 7.20b: apasavye jito yuddhe pihito +aṇur adīptitān//",
    "GS41surysidu:566": " 7.21a: rūkṣo vivarṇo vidhvasto vijito dakṣiṇāśritaH/",
    "GS41surysidu:567": " 7.21b: udakṣtho dīptimān sthūlo jayī yāmye +api yo balī//",
    "GS41surysidu:568": " 7.22a: āsannāv apy ubhau dīptau bhavataś cet samāgamaH/",
    "GS41surysidu:569": " 7.22b: svalpau dvāv api vidhvastau bhavetāṃ kūṭavigrahau//",
    "GS41surysidu:570": " 7.23a: udakṣtho dakṣiṇastho vā bhārgavaH prāyaśo jayī/",
    "GS41surysidu:571": " 7.23b: śaśāṅkenaivam eteṣāṃ kuryāt saṃyogasādhanam//",
    "GS41surysidu:572": " 7.24a: bhāvābhāvāya lokānāṃ kalpaneyaṃ pradarśitā/",
    "GS41surysidu:573": " 7.24b: svamārgagāH prayānty ete dūram anyonyam āśritāH//",
    "GS41surysidu:574": " [nakṣatragrahayuti]",
    "GS41surysidu:575": " 8.01a: procyante liptikā bhānāṃ svabhogo +atha daśāhataH/",
    "GS41surysidu:576": " 8.01b: bhavanty atītadhiṣṇyānāṃ bhogaliptāyutā dhruvāH//",
    "GS41surysidu:577": " 8.02a: aṣṭārṇavāH śūnyakṛtāH pañcaṣaṣṭir nageṣavaH/",
    "GS41surysidu:578": " 8.02b: aṣṭārthā abdhayo +aṣṭāgā aṅgāgā manavas tathā//",
    "GS41surysidu:579": " 8.03a: kṛteṣavo yugarasāH śūnyavāṇā viyadrasāH/",
    "GS41surysidu:580": " 8.03b: khavedāH sāgaranagā gajāgāH sāgarartavaH//",
    "GS41surysidu:581": " 8.04a: manavo +atha rasā vedā vaiśvam āpyārdhabhogagam/",
    "GS41surysidu:582": " 8.04b: āpyasyaivābhijit prānte vaiśvānte śravaṇasthitiH/",
    "GS41surysidu:583": " 8.05a: tricatuH pādayoH sandhau śraviṣṭhā śravaṇasya tu/",
    "GS41surysidu:584": " 8.05b: svabhogato viyan nāgāH ṣaṭkṛtir yamalāśvinaH//",
    "GS41surysidu:585": " 8.06a: randhrādrayaH kramād eṣāṃ vikṣepāH svād apakramāt/",
    "GS41surysidu:586": " 8.06b: diṅmāsaviṣayāH saumye yāmye pañca diśo nava//",
    "GS41surysidu:587": " 8.07a: saumye rasāH khaṃ yāmye +agāH saumye khārkās trayodaśa/",
    "GS41surysidu:588": " 8.07b: dakṣiṇe rudrayamalāH saptatriṃśad athottare//",
    "GS41surysidu:589": " 8.08a: yāmya +adhyardhatrikakṛtā nava sārdhaśareṣavaH/",
    "GS41surysidu:590": " 8.08b: uttarasyāṃ tathā ṣaṣṭis triṃśat ṣaṭtriṃśad eva hi//",
    "GS41surysidu:591": " 8.09a: dakṣiṇe tv ardhabhāgas tu caturviṃśatir uttare/",
    "GS41surysidu:592": " 8.09b: bhāgāH ṣaḍviṃśatiH khaṃ ca dāsrādīnāṃ yathākramam//",
    "GS41surysidu:593": " 8.10a: aśītibhāgair yāmyāyām agastyo mithunāntagaH/",
    "GS41surysidu:594": " 8.10b: viṃśe ca mithunasyāṃśe mṛgavyādho vyavasthitaH//",
    "GS41surysidu:595": " 8.11a: vikṣepo dakṣiṇe bhāgaiH khārṇavaiH svād apakramāt/",
    "GS41surysidu:596": " 8.11b: hutabhugbrahmahṛdayau vṛṣe dvāviṃśabhāgagau//",
    "GS41surysidu:597": " 8.12a: aṣṭābhis triṃśatā caiva vikṣiptāv uttareṇa tau/",
    "GS41surysidu:598": " 8.12b: golaṃ labdhvā parīkṣeta vikṣepaṃ dhruvakaṃ sphuṭam//",
    "GS41surysidu:599": " 8.13a: vṛṣe saptadaśe bhāge yasya yāmyo +aṃśakadvayāt/",
    "GS41surysidu:600": " 8.13b: vikṣepo +abhyadhiko bhindyād rohiṇyāH śakataṃ tu saH//",
    "GS41surysidu:601": " 8.14a: grahavad dyuniśe bhānāṃ kuryād dṛkkarma pūrvavat/",
    "GS41surysidu:602": " 8.14b: grahamelakavac cheṣaṃ grahabhuktyā dināni ca//",
    "GS41surysidu:603": " 8.15a: eṣyo hīne gṛhe yogo dhruvakād adhike tataH/",
    "GS41surysidu:604": " 8.15b: viparyayād vakragate grahe jñeyaH samāgamaH//",
    "GS41surysidu:605": " 8.16a: phālgunyor bhādrapadayos tathaivāṣāḍhayor dvayoH/",
    "GS41surysidu:606": " 8.16b: viśākhāśvinisaumyānāṃ yogatārottarā smṛtā//",
    "GS41surysidu:607": " 8.17a: paścimottaratārāyā dvitīyā paścime sthitā/",
    "GS41surysidu:608": " 8.17b: hastasya yogatārā sā śraviṣṭhāyāś ca paścimā//",
    "GS41surysidu:609": " 8.18a: jyeṣṭhāśravaṇamaitrāṇāṃ bārhaspatyasya madhyamā/",
    "GS41surysidu:610": " 8.18b: bharaṇyāgneyapitryāṇāṃ revatyāś caiva dakṣiṇā//",
    "GS41surysidu:611": " 8.19a: rohiṇyādityamūlānāṃ prācī sārpasya caiva hi/",
    "GS41surysidu:612": " 8.19b: yathā pratyavaśeṣāṇāṃ sthūlā syād yogatārakā//",
    "GS41surysidu:613": " 8.20a: pūrvasyāṃ brahmahṛdayād aṃśakaiH pañcabhiH sthitaH/",
    "GS41surysidu:614": " 8.20b: prajāpatir vṛṣānte +asau saumye +aṣṭatriṃśadaṃśakaiH//",
    "GS41surysidu:615": " 8.21a: apāṃvatsas tu citrāyā uttare +aṃśais tu pañcabhiH/",
    "GS41surysidu:616": " 8.21b: bṛhat kiñcid ato bhāgair āpaH ṣaḍbhis tathottare//",
    "GS41surysidu:617": " [udayāsta]",
    "GS41surysidu:618": " 9.01a: athodayastamayayoH parijñānaṃ prakīrtyate/",
    "GS41surysidu:619": " 9.01b: divākarakarākrāntamūrtinām aplatejasām//",
    "GS41surysidu:620": " 9.02a: sūryād abhyadhikāH paścād astaṃ jīvakujārjajāH/",
    "GS41surysidu:621": " 9.02b: ūnāH prāgudayaṃ yānti śukrajñau vakriṇau tathā//",
    "GS41surysidu:622": " 9.03a: ūnā vivasvataH prācyām astaṃ candrajñabhārgavāH/",
    "GS41surysidu:623": " 9.03b: vrajanty abhyadhikāH pascād udayaṃ śīghrayāyinaH//",
    "GS41surysidu:624": " 9.04a: sūryāstakālikau paścāt prācyām udayakālikau/",
    "GS41surysidu:625": " 9.04b: divā cārkagrahau kuryād dṛkkarmātha grahasya tu//",
    "GS41surysidu:626": " 9.05a: tato lagnāntaraprāṇāḥ kālāṃśāH ṣaṣṭibhājitāH/",
    "GS41surysidu:627": " 9.05b: pratīcyāṃ ṣaḍbhayutayos tadval lagnāntarāsavaH//",
    "GS41surysidu:628": " 9.06a: ekādaśāmarejyasya tithisaṅkhyārkajasya ca/",
    "GS41surysidu:629": " 9.06b: astāṃśā bhūmiputrasya daśa saptādhikās tataH//",
    "GS41surysidu:630": " 9.07a: paścād astamayo +aṣṭābhir udayaH prāṅmahattayā/",
    "GS41surysidu:631": " 9.07b: prāg astam udayaH paścād alpatvād daśabhir bhṛgoH//",
    "GS41surysidu:632": " 9.08a: evaṃ budho dvādaśabhiś caturdaśabhir aṃśakaiH/",
    "GS41surysidu:633": " 9.08b: vakrī śīghragatiś cārkāt karoty astmayodayau//",
    "GS41surysidu:634": " 9.09a: ebhyo +adhikaiH kālabhāgair dṛśyā nyūnair adarśanāH/",
    "GS41surysidu:635": " 9.09b: bhavanti loke khacarā bhānubhāgrastamūrtayaH//",
    "GS41surysidu:636": " 9.10a: tatkālāṃśāntarakalā bhuktyantaravibhājitāH/",
    "GS41surysidu:637": " 9.10b: dinādi tatphalaṃ labdhaṃ bhuktiyogena vakriṇaH//",
    "GS41surysidu:638": " 9.11a: tallagnāsuhate bhuktī aṣṭādaśaśatoddhṛte/",
    "GS41surysidu:639": " 9.11b: syātāṃ kālagatī tābhyāṃ dinādi gatagamyayoH//",
    "GS41surysidu:640": " 9.12a: svātyagastyamṛgavyādhacitrājyeṣṭhāH punarvasuH/",
    "GS41surysidu:641": " 9.12b: abhijid brahmahṛdayaṃ trayodaśabhir aṃśakaiH//",
    "GS41surysidu:642": " 9.13a: hastaśravaṇaphālgunyaH śraviṣṭā rohiṇīmaghāH/",
    "GS41surysidu:643": " 9.13b: caturdaśāṃśakair dṛśyā viśākhāśvinidaivatam//",
    "GS41surysidu:644": " 9.14a: kṛttikāmaitramūlāni sārpaṃ raudrarkṣam eva ca/",
    "GS41surysidu:645": " 9.14b: dṛśyante pañcadaśabhir āṣāḍhād dvitayaṃ tathā//",
    "GS41surysidu:646": " 9.15a: bharaṇītiṣyasaumyāni saukṣmyāt triHsaptakāṃśakaiH/",
    "GS41surysidu:647": " 9.15b: śeṣāṇi saptadaśabhir dṛśyādṛśyāni bhāni tu//",
    "GS41surysidu:648": " 9.16a: aṣṭādaśaśatābhyastā dṛśyāṃśāH svodayāsubhiH/",
    "GS41surysidu:649": " 9.16b: vibhajya labdhāH kṣetrāṃśās tair dṛśyādṛśyatāthavā//",
    "GS41surysidu:650": " 9.17a: prāg eṣām udayaH paścād asto dṛkkarma pūrvavat/",
    "GS41surysidu:651": " 9.17b: gataiṣyadivasaprāptir bhānubhuktyā sadaiva hi//",
    "GS41surysidu:652": " 9.18a: abhijid brahmahṛdayaṃ svātīvaiṣṇavavāsavāH/",
    "GS41surysidu:653": " 9.18b: ahirbudhnyam udakṣthatvān na lupyante +arkaraśmibhiH//",
    "GS41surysidu:654": " [candraśṛṅgonna]",
    "GS41surysidu:655": " 10.01a: udayāstavidhiH prāgvat kartavyaH śītagor api/",
    "GS41surysidu:656": " 10.01b: bhāgair dvādaśabhiH paścād dṛśyaH prāg yāty adṛśyatām//",
    "GS41surysidu:657": " 10.02a: ravīndvoH ṣaḍbhayutayoH prāgval lagnāntarāsavaH/",
    "GS41surysidu:658": " 10.02b: ekarāśau ravīndvoś ca kāryā vivaraliptikāH//",
    "GS41surysidu:659": " 10.03a: tannāḍikāhate bhuktī ravīndvoH ṣaṣṭibhājite/",
    "GS41surysidu:660": " 10.03b: tatphalānvitayor bhūyaH kartavyā vivarāsavaH//",
    "GS41surysidu:661": " 10.04a: evaṃ yāvat sthirībhūtā ravīndvor antarāsavaH/",
    "GS41surysidu:662": " 10.04b: taiH prāṇair astametīnduH śukle +arkāstamayāt param//",
    "GS41surysidu:663": " 10.05a: bhagaṇārdhaṃ raver dattvā kāryās tadvivarāsavaH/",
    "GS41surysidu:664": " 10.05b: taiH prāṇaiH kṛṣṇapakṣe tu śītāṃśur udayaṃ vrajet//",
    "GS41surysidu:665": " 10.06a: arkendvoH krāntiviśleṣo dikṣāmye yutir anyathā/",
    "GS41surysidu:666": " 10.06b: tajjyendur arkād yatrāsau vijñeyā dakṣiṇottarā//",
    "GS41surysidu:667": " 10.07a: madhyāhnenduprabhākarṇasaṅguṇā yadi sottarā/",
    "GS41surysidu:668": " 10.07b: tadārkaghnākṣajīvāyāṃ śodhyā yojyā ca dakṣiṇā//",
    "GS41surysidu:669": " 10.08a: śeṣaṃ lambajyayā bhaktaṃ labdho bāhuH svadiṅmukhaH/",
    "GS41surysidu:670": " 10.08b: koṭiH śaṅkus tayor vargayuter mūlaṃ śrutir bhavet//",
    "GS41surysidu:671": " 10.09a: sūryonaśītagor liptāH śuklaṃ navaśatoddhṛtāH/",
    "GS41surysidu:672": " 10.09b: candrabimbāṅgulābhyastaṃ hṛtaṃ dvādaśabhiH sphuṭam//",
    "GS41surysidu:673": " 10.10a: dattvārkasaṃjñitaṃ binduṃ tato bāhuṃ svadiṅmukham/",
    "GS41surysidu:674": " 10.10b: tataH paścān mukhī koṭiṃ karṇaṃ koṭyagramadhyagam//",
    "GS41surysidu:675": " 10.11a: koṭikarṇayutād bindor bimbaṃ tātkālikaṃ likhet/",
    "GS41surysidu:676": " 10.11b: karṇasūtreṇa dikṣiddhiṃ prathamaṃ parikalpayet//",
    "GS41surysidu:677": " 10.12a: śuklaṃ karṇena tadbimbayogād antarmukhaṃ nayet/",
    "GS41surysidu:678": " 10.12b: śuklāgrayāmyottarayor madhye matsyau prasādhayet//",
    "GS41surysidu:679": " 10.13a: tanmadkhyasūtrasaṃyogād bindutrispṛg likhed dhanuH//",
    "GS41surysidu:680": " 10.13b: prāgbimbaṃ yādṛg eva syāt tādṛk tatra dine śaśī//",
    "GS41surysidu:681": " 10.14a: koṭyā dik sādhanāt tiryakṣūtrānte śṛṅgam unnatam/",
    "GS41surysidu:682": " 10.14b: darśayed unnatāṃ koṭiṃ kṛtvā candrasya sākṛtiH//",
    "GS41surysidu:683": " 10.15a: kṛṣṇe ṣaḍbhayutaṃ sūryaṃ viśodhyendos tathāsitam/",
    "GS41surysidu:684": " 10.15b: dadyād vāmaṃ bhujaṃ tatra paścimaṃ maṇḍalaṃ vidhoH//",
    "GS41surysidu:685": " [pāta]",
    "GS41surysidu:686": " 11.01a: ekāyanagatau syātāṃ sūryacandramasau yadā/",
    "GS41surysidu:687": " 11.01b: tadyutau maṇḍale krāntyos tulyatve vaidhṛtābhidhaH//",
    "GS41surysidu:688": " 11.02a: viparītāyanagatau candrārkau krāntiliptikā/",
    "GS41surysidu:689": " 11.02b: samās tadā vyatīpāto bhagaṇārdhe tayor yutau//",
    "GS41surysidu:690": " 11.03a: tulyāṃśujālasamparkāt tayos tu pravahāhataH/",
    "GS41surysidu:691": " 11.03b: taddṛkkrodhabhavo vahnir lokābhāvāya jāyate//",
    "GS41surysidu:692": " 11.04a: vināśayati pāto +asmin lokānām asakṛd yataH/",
    "GS41surysidu:693": " 11.04b: vyatīpātaH prasiddho +ayaṃ sañjñābhedena vaidhṛtaH//",
    "GS41surysidu:694": " 11.05a: sa kṛṣṇo dāruṇavapur lohitākṣo mahodaraH/",
    "GS41surysidu:695": " 11.05b: sarvāniṣṭakaro raudro bhūyo bhūyaH prajāyate//",
    "GS41surysidu:696": " 11.06a: bhāskarendvor bhacakrāntaś cakrārdhāvadhisaṃsthayoH/",
    "GS41surysidu:697": " 11.06b: dṛktulyasādhitāṃśādiyuktayoH svāv apakramau//",
    "GS41surysidu:698": " 11.07a: athaujapadagasyendoH krāntir vikṣepasaṃskṛtā/",
    "GS41surysidu:699": " 11.07b: yadi syād adhikā bhānoH krānteH pāto gatas tadā//",
    "GS41surysidu:700": " 11.08a: ūnā cet syāt tadā bhāvī vāmaṃ yugmapadasya ca/",
    "GS41surysidu:701": " 11.08b: padānyatvaṃ vidhoH krāntivikṣepāc ced viśudhyati//",
    "GS41surysidu:702": " 11.09a: krāntyor jye trijyayābhyaste parakrāntijyayoddhṛte/",
    "GS41surysidu:703": " 11.09b: taccāpāntaram ardhaṃ vā yojyaṃ bhāvini śītagau//",
    "GS41surysidu:704": " 11.10a: śodhyaṃ candrād gate pāte tatsūryagatitāḍitam/",
    "GS41surysidu:705": " 11.10b: candrabhuktyā hṛtaṃ bhānau liptādi śaśivat phalam//",
    "GS41surysidu:706": " 11.11a: tadvacchaśāṅkapātasya phalaṃ deyaṃ viparyayāt/",
    "GS41surysidu:707": " 11.11b: karmaitad asakṛt tāvad yāvad krāntī same tayoH//",
    "GS41surysidu:708": " 11.12a: krāntyoH samatve pāto +atha prakṣiptāṃśonite vidhau/",
    "GS41surysidu:709": " 11.12b: hīne +ardharātrikād yāto bhāvī tātkālike +adhike//",
    "GS41surysidu:710": " 11.13a: sthirīkṛtārdharātrendvor dvayor vivaraliptikāH/",
    "GS41surysidu:711": " 11.13b: ṣaṣṭighnyaś candrabhuktyāptāH pātakālasya nāḍikāH//",
    "GS41surysidu:712": " 11.14a: ravīndumānayogārdhaṃ ṣaṣṭyā saṅguṇya bhājayet/",
    "GS41surysidu:713": " 11.14b: tayor bhuktyantareṇāptaṃ sthityardhaṃ nāḍikādi tat//",
    "GS41surysidu:714": " 11.15a: pātakālaH sphuṭo madhyaH so +api sthityardhavarjitaH/",
    "GS41surysidu:715": " 11.15b: tasya sambhavakālaH syāt tat saṃyukto +antyasāṃjñitaH//",
    "GS41surysidu:716": " 11.16a: ādyantakālayor madhyaH kālo jñeyo +atidāruṇaH/",
    "GS41surysidu:717": " 11.16b: prajvalaj jvalanākāraH sarvakarmasu garhitaH//",
    "GS41surysidu:718": " 11.17a: ekāyanagataṃ yāvad arkendvor maṇḍalāntaram/",
    "GS41surysidu:719": " 11.17b: sambhavas tāvad evāsya sarvakarmavināśakṛt//",
    "GS41surysidu:720": " 11.18a: snānadānajapaśrāddhavratahomādikarmabhiH/",
    "GS41surysidu:721": " 11.18b: prāpyata sumahacchreyas tatkālajñānatas tathā//",
    "GS41surysidu:722": " 11.19a: ravīndvos tulyatā krāntyor viṣuvatsannidhau yadā/",
    "GS41surysidu:723": " 11.19b: dvir bhaved dhi tadā pātaH syād abhāvo viparyayāt//",
    "GS41surysidu:724": " 11.20a: śasāṅkārkayuter liptā bhabhogena vibhājitāH/",
    "GS41surysidu:725": " 11.20b: labdhaṃ saptadaśānto +anyo vyatīpātas tṛtīyakaH//",
    "GS41surysidu:726": " 11.21a: sārpendrapauṣṇyadhiṣṇyānām antyāH pādā bhasandhayaH/",
    "GS41surysidu:727": " 11.21b: tadagrabheṣv ādyapādo gaṇḍāntaṃ nāma kīrtyate//",
    "GS41surysidu:728": " 11.22a: vyatīpātatrayaṃ ghoraṃ gaṇḍāntatritayaṃ tathā/",
    "GS41surysidu:729": " 11.22b: etad bhasandhitritayaṃ sarvakarmasu varjayet//",
    "GS41surysidu:730": " 11.23a: ity etat paramaṃ puṇyaṃ jyotiṣāṃ caritaṃ hitam/",
    "GS41surysidu:731": " 11.23b: rhasyaṃ mahad ākhyātaṃ kim anyacchrotum icchasi//",
    "GS41surysidu:732": " [bhūgola]",
    "GS41surysidu:733": " 12.01a: athārkāṃśasamudbhūtaṃ praṇipatya kṛtāñjaliH/",
    "GS41surysidu:734": " 12.01b: bhaktyā paramayābhyarcya papracchedaṃ mayāsuraH//",
    "GS41surysidu:735": " 12.02a: bhagavan kimpramāṇā bhūH kim ākārā kim āśrayā/",
    "GS41surysidu:736": " 12.02b: kiṃvibhāgā kathaṃ cātra saptapātālabhūmayaH//",
    "GS41surysidu:737": " 12.03a: ahorātravyavasthāṃ ca vidadhāti kathaṃ raviH/",
    "GS41surysidu:738": " 12.03b: kathaṃ paryeti vasudhāṃ bhuvanāni vibhāvayan//",
    "GS41surysidu:739": " 12.04a: devāsurāṇām anyonyam ahorātraṃ viparyayāt/",
    "GS41surysidu:740": " 12.04b: kim atha tat kathaṃ vā syād bhānor bhagaṇapūraṇāt//",
    "GS41surysidu:741": " 12.05a: pitryaṃ māsena bhavati nāḍīṣaṣṭyā tu mānuṣam/",
    "GS41surysidu:742": " 12.05b: tad eva kila sarvatra na bhavet kena hetunā//",
    "GS41surysidu:743": " 12.06a: dinābdamāsahorāṇām adhipā na samāH kutaH/",
    "GS41surysidu:744": " 12.06b: kathaṃ paryeti bhagaṇaH sagraho +ayaṃ kim āśrayaH//",
    "GS41surysidu:745": " 12.07a: bhūmer uparyuparyūrdhvāH kim utsedhāH kim antarāH/",
    "GS41surysidu:746": " 12.07b: graharkṣakakṣāH kiṃmātrāH sthitāH kena krameṇa tāH//",
    "GS41surysidu:747": " 12.08a: grīṣme tīvrakaro bhānur na hemante tathāvidhaH/",
    "GS41surysidu:748": " 12.08b: kiyatī tatkaraprāptir mānāni kati kiṃ ca taiH//",
    "GS41surysidu:749": " 12.09a: evaṃ me saṃśayaṃ chindhi bhagavan bhūtabhāvana/",
    "GS41surysidu:750": " 12.09b: anyo na tvām ṛte chettā vidyate sarvadarśivān//",
    "GS41surysidu:751": " 12.10a: iti bhaktyoditaṃ śrutvā mayoktaṃ vākyam asya hi/",
    "GS41surysidu:752": " 12.10b: rahasyaṃ param adhyāyaṃ tataH prāha punaH sa tam//",
    "GS41surysidu:753": " 12.11a: śṛṇuṣvaikamanā bhūtvā guhyam adhyātma saṃjñitam/",
    "GS41surysidu:754": " 12.11b: pravakṣyāmy atibhaktānāṃ nādeyaṃ vidyate mama//",
    "GS41surysidu:755": " 12.12a: vāsudevaH paraṃ brahma tanmūrtiH puruṣaH paraH/",
    "GS41surysidu:756": " 12.12b: avyakto nirguṇaH śāntaH pañcaviṃśāt paro +avyayaH//",
    "GS41surysidu:757": " 12.13a: prakṛtyantargato devo bahir antaś ca sarvagaH/",
    "GS41surysidu:758": " 12.13b: saṅkarṣaṇo +apaH sṛṣṭvādau tāsu vīryam avāsṛjat//",
    "GS41surysidu:759": " 12.14a: tadaṇḍam abhavad dhaimaṃ sarvatra tamasāvṛtam/",
    "GS41surysidu:760": " 12.14b: tatrāniruddhaH prathamaṃ vyaktībhūtaH sanātanaH//",
    "GS41surysidu:761": " 12.15a: hiraṇyagarbho bhagavān eṣa chandasi paṭhyate/",
    "GS41surysidu:762": " 12.15b: ādityo hy ādibhūtatvāt prasūtyā sūrya ucyate//",
    "GS41surysidu:763": " 12.16a: paraṃ jyotis tamaH pāre sūryo +ayaṃ saviteti ca/",
    "GS41surysidu:764": " 12.16b: paryeti bhuvanān eṣa bhāvayan bhūtabhāvanaH//",
    "GS41surysidu:765": " 12.17a: prakāśātmā tamohantā mahān ity eṣa viśrutaH/",
    "GS41surysidu:766": " 12.17b: ṛco +asya maṇḍalaṃ sāmānyustrāmūrtir yajūṃṣi ca//",
    "GS41surysidu:767": " 12.18a: trayīmaho +ayaṃ bhagavāṇ kālātmā kālakṛd vibhuH/",
    "GS41surysidu:768": " 12.18b: sarvātmā sarvagaH sūkṣmaH sarvam asmin pratiṣṭhitam//",
    "GS41surysidu:769": " 12.19a: rathe viśvamaye cakraṃ kṛtvā saṃvatsarātmakam/",
    "GS41surysidu:770": " 12.19b: chandāṃsy aśvāH sapta yuktāH paryaṭaty eṣa sarvadā//",
    "GS41surysidu:771": " 12.20a: tripādam amṛtaṃ guhyaṃ pādo +ayaṃ prakaṭo +abhavat/",
    "GS41surysidu:772": " 12.20b: so +ahaṅkāraṃ jagatsṛṣṭyai brahmāṇam asṛjat prabhuH//",
    "GS41surysidu:773": " 12.21a: tasmai vedān varān dattvā sarvalokapitāmaham/",
    "GS41surysidu:774": " 12.21b: pratiṣṭhāpyāṇḍamadhye +atha svayaṃ paryeti bhāvayan//",
    "GS41surysidu:775": " 12.22a: atha sṛṣṭyāṃ manaś cakre brahmāhaṅkāramūrtibhṛt/",
    "GS41surysidu:776": " 12.22b: manasaś candramā jajñe sūryo +akṣṇos tejasāṃ nidhiH//",
    "GS41surysidu:777": " 12.23a: manasaH khaṃ tato vāyur agnir āpo dharā kramāt/",
    "GS41surysidu:778": " 12.23b: guṇaikavṛddhyā pañcaiva mahābhūtāni jajñire//",
    "GS41surysidu:779": " 12.24a: agnīṣomau bhānucandrau tatas tv aṅgārakādayaH/",
    "GS41surysidu:780": " 12.24b: tejobhūkhāmbuvātebhyaH kramaśaH pañca jajñire//",
    "GS41surysidu:781": " 12.25a: punar dvādaśadhātmānaṃ vyabhajad rāśisañjñakam/",
    "GS41surysidu:782": " 12.25b: nakṣatrarūpiṇaṃ bhūyaH saptaviṃśātmakaṃ vaśī//",
    "GS41surysidu:783": " 12.26a: tataś carācaraṃ viśvaṃ nirmame devapūrvakam/",
    "GS41surysidu:784": " 12.26b: ūrdhvamadhyādharebhyo +atha srotobhyaH prakṛtīH sṛjan//",
    "GS41surysidu:785": " 12.27a: guṇakarmavibhāgena sṛṣṭvā prāgvad anukramāt/",
    "GS41surysidu:786": " 12.27b: vibhāgaṃ kalpayāmāsa yathāsvaṃ vedadarśanāt//",
    "GS41surysidu:787": " 12.28a: grahanakṣatratārānāṃ bhūmer viśvasya vā vibhuH/",
    "GS41surysidu:788": " 12.28b: devāsuramanuṣyāṇāṃ siddhānāṃ ca yathākramam//",
    "GS41surysidu:789": " 12.29a: brahmāṇḍam etat suṣiraṃ tatredaṃ bhūrbhuvādikam/",
    "GS41surysidu:790": " 12.29b: kaṭāhadvitayasyeva sampuṭaṃ golakākṛti//",
    "GS41surysidu:791": " 12.30a: brahmāṇḍamadhye paridhir vyomakakṣābhidhīyate/",
    "GS41surysidu:792": " 12.30b: tanmadhye bhramaṇaṃ bhānām adho +adhaH kramaśas tathā//",
    "GS41surysidu:793": " 12.31a: mandāmarejyabhūputrasūryaśukrendujendavaH/",
    "GS41surysidu:794": " 12.31b: paribhramanty adho+adhaHsthāH siddhhavidyādharā ghanāH//",
    "GS41surysidu:795": " 12.32a: madhye samantād aṇḍasya bhūgolo vyomni tiṣṭhati/",
    "GS41surysidu:796": " 12.32b: bibhrānaH paramāṃ śaktiṃ brahmaṇo dhāraṇātmakām//",
    "GS41surysidu:797": " 12.33a: tadantarapuṭāH sapta nāgāsurasamāśrayāH/",
    "GS41surysidu:798": " 12.33b: divyauṣadhirasopetā ramyāH pātālabhūmayaH//",
    "GS41surysidu:799": " 12.34a: anekaratnanicayo jāmbūnadamayo giriH/",
    "GS41surysidu:800": " 12.34b: bhūgolamadhyago merur ubhayatra vinirgataH//",
    "GS41surysidu:801": " 12.35a: upariṣṭāt sthitās tasya sendrā devā maharṣayaH/",
    "GS41surysidu:802": " 12.35b: adhastād asurās tadvad dviṣanto +anyonyam āśritāH//",
    "GS41surysidu:803": " 12.36a: tataH samantāt paridhiH krameṇāyaṃ mahārṇavaH/",
    "GS41surysidu:804": " 12.36b: mekhaleva sthito dhātryā devāsuravibhāgakṛt//",
    "GS41surysidu:805": " 12.37a: samantān merumadhyāt tu tulyabhāgeṣu toyadheH/",
    "GS41surysidu:806": " 12.37b: dvīpiṣu dikṣu pūrvādinagaryo devanirmitāH//",
    "GS41surysidu:807": " 12.38a: bhūvṛttapāde pūrvasyāṃ yamakoṭīti viśrutā/",
    "GS41surysidu:808": " 12.38b: bhadrāśvavarṣe nagarī svarṇaprākāratoraṇā//",
    "GS41surysidu:809": " 12.39a: yāmyāyāṃ bhārate varṣe laṅkā tadvan mahāpurī/",
    "GS41surysidu:810": " 12.39b: paścime ketumālākhye romakākhyā prakīrtitā//",
    "GS41surysidu:811": " 12.40a: udak siddhapurī nāma kuruvarṣe prakīrtitā/",
    "GS41surysidu:812": " 12.40b: tasyāṃ siddhā mahātmāno nivasanti gatavyathāH//",
    "GS41surysidu:813": " 12.41a: bhūvṛttapādavivarās tāś cānyonyaṃ pratiṣṭhitāH/",
    "GS41surysidu:814": " 12.41b: tābhyaś cottarago merus tāvān eva surāśrayaH//",
    "GS41surysidu:815": " 12.42a: tāsām uparigo yāti viṣuvastho divākaraH/",
    "GS41surysidu:816": " 12.42b: na tāsu viṣuvacchāyā nākṣasyonnatir iṣyate//",
    "GS41surysidu:817": " 12.43a: meror ubhayato madhye dhruvatāre nabhaH sthite/",
    "GS41surysidu:818": " 12.43b: nirakṣadeśasaṃsthānām ubhaye kṣitijāśraye//",
    "GS41surysidu:819": " 12.44a: ato nākṣatrocchrayas tāsu dhruvayoH kṣitijasthayoH/",
    "GS41surysidu:820": " 12.44b: navatir lambakāṃśās tu merāvakṣāṃśakās tathā/",
    "GS41surysidu:821": " 12.45a: meṣādau devabhāgasthe devānāṃ yāti darśanam/",
    "GS41surysidu:822": " 12.45b: asurāṇāṃ tulādau tu sūryas tadbhāgasañcaraH//",
    "GS41surysidu:823": " 12.46a: atyāsannatayā tena grīṣme tīvrakarā raveH/",
    "GS41surysidu:824": " 12.46b: devabhāge surāṇāṃ tu hemante mandatānyathā//",
    "GS41surysidu:825": " 12.47a: devāsurā viṣuvati kṣitijasthaṃ divākaram/",
    "GS41surysidu:826": " 12.47b: paśyanty anyonyam eteṣāṃ vāmasavye dinakṣape//",
    "GS41surysidu:827": " 12.48a: meṣādāv uditaH sūryas trīn rāśīn udaguttaram/",
    "GS41surysidu:828": " 12.48b: sañcaran prāgaharmadhyaṃ pūrayen meruvāsinām//",
    "GS41surysidu:829": " 12.49a: *karkyādīn sañcaraṃś tadvad ahnaH paścārdham eva saH/(C karkādīn)",
    "GS41surysidu:830": " 12.49b: tulādīṃs trīn mṛgādīṃś ca tadvad eva suradviṣām//",
    "GS41surysidu:831": " 12.50a: ato dinakṣape teṣām anyonyaṃ hi viparyayāt/",
    "GS41surysidu:832": " 12.50b: ahorātrapramāṇaṃ ca bhānor bhagaṇapūraṇāt//",
    "GS41surysidu:833": " 12.51a: dinakṣapārdham eteṣām ayanānte viparyayāt/",
    "GS41surysidu:834": " 12.51b: uparyātmānam anyonyaṃ kalpayanti surāsurāH//",
    "GS41surysidu:835": " 12.52a: anye +api samasūtrasthā manyante +adhaH parasparam/",
    "GS41surysidu:836": " 12.52b: bhadrāśvaketumālasthā laṅkāsiddhapurāśritāH//",
    "GS41surysidu:837": " 12.53a: sarvatraiva mahīgole svasthānam upari sthitam/",
    "GS41surysidu:838": " 12.53b: manyante khe yato golas tasya kvordhavaṃ kva vādhaH//",
    "GS41surysidu:839": " 12.54a: alpakāyatayā lokāH svasthānāt sarvato mukham/",
    "GS41surysidu:840": " 12.54b: paśyanti vṛttām apy etāṃ cakrākārāṃ vasundharām//",
    "GS41surysidu:841": " 12.55a: savyaṃ bhramati devānām apasavyaṃ suradviṣām/",
    "GS41surysidu:842": " 12.55b: upariṣṭād bhagolo +ayaṃ vyakṣe paścān mukhaH sadā//",
    "GS41surysidu:843": " 12.56a: atas tatra dinaṃ triṃśannāḍikaṃ śarvadī tathā/",
    "GS41surysidu:844": " 12.56b: hānivṛddhī sadā vāmaṃ surāsuravibhāgayoH//",
    "GS41surysidu:845": " 12.57a: meṣādau tu sadā vṛddhir udaguttarato +adhikā/",
    "GS41surysidu:846": " 12.57b: devāṃśe ca kṣapāhānir viparītaṃ tathāsure//",
    "GS41surysidu:847": " 12.58a: tulādau dyuniśor vāmaṃ kṣayavṛddhī tayor ubhe/",
    "GS41surysidu:848": " 12.58b: deśakrāntivaśān nityaṃ tadvijñānaṃ puroditam//",
    "GS41surysidu:849": " 12.59a: bhūvṛttaṃ krāntibhāgaghnaṃ bhagaṇāṃśavibhājitam/",
    "GS41surysidu:850": " 12.59b: avāptayojanair arko vyakṣād yāty uparisthitaH//",
    "GS41surysidu:851": " 12.60a: paramāpakramād evaṃ yojanāni viśodhayet/",
    "GS41surysidu:852": " 12.60b: bhūvṛttapādāc cheṣāṇi yāni syur yojanāni taiH//",
    "GS41surysidu:853": " 12.61a: ayanānte vilomena devāsuravibhāgayoH/",
    "GS41surysidu:854": " 12.61b: nāḍīṣaṣṭyā sakṛd aharniśāpy asmin sakṛt tathā//",
    "GS41surysidu:855": " 12.62a: tadantare +api ṣaṣṭyante kṣayavṛddhī aharniśoH/",
    "GS41surysidu:856": " 12.62b: parato viparīto +ayaṃ bhagolaH parivartate//",
    "GS41surysidu:857": " 12.63a: ūne bhūvṛttapāde tu dvijyāpakramayojanaiH/",
    "GS41surysidu:858": " 12.63b: dhanur mṛgasthaH savitā devabhāge na dṛśyate//",
    "GS41surysidu:859": " 12.64a: tathā cāsurabhāge tu mithune karkaṭe sthitaH/",
    "GS41surysidu:860": " 12.64b: naṣṭacchāyā mahīvṛttapāde darśanam ādiśet//",
    "GS41surysidu:861": " 12.65a: ekajyāpakramānītair yojanaiH parivarjite/",
    "GS41surysidu:862": " 12.65b: bhūmikakṣācaturthāṃśe vyakṣāc cheṣais tu yojanaiH//",
    "GS41surysidu:863": " 12.66a: dhanur mṛgālikumbheṣu saṃsthito +arko na dṛśyate/",
    "GS41surysidu:864": " 12.66b: devabhāge +asurāṇāṃ tu vṛṣādye bhacatuṣṭaye//",
    "GS41surysidu:865": " 12.67a: merau *meṣādicakrārdhe devāH paśyanti bhāskaram/(ḍ -cakārdhe)",
    "GS41surysidu:866": " 12.67b: sakṛd evoditaṃ tadvad asurāś ca tulādigam//",
    "GS41surysidu:867": " 12.68a: bhūmaṇḍalāt pañcadaśe bhāge deve +atha vāsure/",
    "GS41surysidu:868": " 12.68b: upariṣṭād vrajaty arkaH saumyayāmyāyanāntagaH//",
    "GS41surysidu:869": " 12.69a: tadantarālayoś cchāyā yāmyodak sambhavaty api/",
    "GS41surysidu:870": " 12.69b: meror abhimukhaṃ yāti parataH svavibhāgayoH//",
    "GS41surysidu:871": " 12.70a: bhadrāśvoparigaH kuryād bhārate tūdayaṃ raviH/",
    "GS41surysidu:872": " 12.70b: rātryardhaṃ ketumāle tu kurāv astamayaṃ tadā//",
    "GS41surysidu:873": " 12.71a: bhāratādiṣu varṣeṣu tadvad eva paribhraman/",
    "GS41surysidu:874": " 12.71b: madhyodayārdharātryastakālān kuryāt pradakṣiṇam//",
    "GS41surysidu:875": " 12.72a: dhruvonnatir bhacakrasya natir meruṃ prayāsyataH/",
    "GS41surysidu:876": " 12.72b: nirakṣābhimukhaṃ yātur viparīte natonnate//",
    "GS41surysidu:877": " 12.73a: bhacakraṃ dhruvayor baddham ākṣiptaṃ pravahānilaiH/",
    "GS41surysidu:878": " 12.73b: paryety ajasraṃ tannaddhā grahakakṣā yathākramam//",
    "GS41surysidu:879": " 12.74a: sakṛd udgatam abdārdhaṃ paśyanty arkaṃ surāsurāH/",
    "GS41surysidu:880": " 12.74b: pitaraH śaśigāH pakṣaṃ svadinaṃ ca narā bhuvi//",
    "GS41surysidu:881": " 12.75a: *upariṣṭasya mahatī kakṣālpādhaHsthitasya ca/(C upariṣṭhasya)",
    "GS41surysidu:882": " 12.75b: mahatyā kakṣayā bhāgā mahānto +alpās tathālpayā//",
    "GS41surysidu:883": " 12.76a: kālenālpena bhagaṇaṃ bhuṅkte +alpabhramaṇāśritaH/",
    "GS41surysidu:884": " 12.76b: grahaH kālena mahatā maṇḍale mahati bhraman//",
    "GS41surysidu:885": " 12.77a: svalpayāto bahūn bhuṅkte bhagaṇān śītadīdhitiH/",
    "GS41surysidu:886": " 12.77b: mahatyā kakṣayā gacchan tataH svalpaṃ śanaiścaraH//",
    "GS41surysidu:887": " 12.78a: mandād adhaH krameṇa syuś caturthā divasādhipāH/",
    "GS41surysidu:888": " 12.78b: varṣādhipatayas tadvat tṛtīyāś ca prakīrtitāH//",
    "GS41surysidu:889": " 12.79a: ūrdhvakrameṇa śaśino *māsānām adhipāH smṛtāH/(ḍ masānām)",
    "GS41surysidu:890": " 12.79b: horeśāH sūryatanayād adho+adhaH kramaśas tathā//",
    "GS41surysidu:891": " 12.80a: bhaved bhakakṣā tīkṣṇāṃśor bhramaṇaṃ ṣaṣṭitāḍitam/",
    "GS41surysidu:892": " 12.80b: sarvopariṣṭād bhramati yojanais tair bhamaṇḍalam//",
    "GS41surysidu:893": " 12.81a: kalpoktacandrabhagaṇā guṇitāH śaśikakṣayā/",
    "GS41surysidu:894": " 12.81b: ākāśakakṣā sā jñeyā karavyāptis tathā raveH//",
    "GS41surysidu:895": " 12.82a: saiva yatkalpabhagaṇair bhaktā tadbhramaṇaṃ bhavet/",
    "GS41surysidu:896": " 12.82b: kuvāsarair vibhajyāhnaH sarveṣāṃ prāggatiH smṛtā//",
    "GS41surysidu:897": " 12.83a: bhuktiyojanajā saṅkhyā sendor bhramaṇasaṅguṇā/",
    "GS41surysidu:898": " 12.83b: svakakṣāptā tu sā tasya tithyāptā gatiliptikā//",
    "GS41surysidu:899": " 12.84a: kakṣā bhūkarṇaguṇitā mahīmaṇḍalabhājitā/",
    "GS41surysidu:900": " 12.84b: tatkarṇā bhūmikarṇonā grahoccyaṃ svaṃ dalīkṛtāH//",
    "GS41surysidu:901": " 12.85a: khatrayābdhidvidahanāH kakṣā tu himadīdhiteH/(32430",
    "GS41surysidu:902": " 12.85b: jñaśīghrasyāṅkakhadvitritkṛtaśūnyendavas tathā//(1043209)",
    "GS41surysidu:903": " 12.86a: śukraśīghrasya saptāgnirasābdhirasaṣaḍyamāH/(2664637)",
    "GS41surysidu:904": " 12.86b: tato +arkabudhaśukrāṇāṃ khakhārthaikasurārṇavāH//(4331500)",
    "GS41surysidu:905": " 12.87a: kujasyāpy aṅkaśūnyāṅkaṣaḍvedaikabhujaṅgamāH/(8146909)",
    "GS41surysidu:906": " 12.87b: candroccasya kṛtāṣṭābdhivasudvitryaṣṭavahnayaH//(38328484)",
    "GS41surysidu:907": " 12.88a: kṛtartumunipañcādriguṇenduviṣayā guroH/(51375764)",
    "GS41surysidu:908": " 12.88b: svarbhānor vedatarkāṣṭadviśailārthakhakuñjarāH//(80572864)",
    "GS41surysidu:909": " 12.89a: pañcavāṇākṣināgarturasādryarkāH śanes tataH/(127668255)",
    "GS41surysidu:910": " 12.89b: bhānāṃ ravikhaśūnyāṅkavasurandhraśarāśvinaH//(25980012)",
    "GS41surysidu:911": " 12.90b: brahmāṇḍasampuṭaparibhramaṇaṃ samantād abhyantare dinakarasya",
    "GS41surysidu:912": " karaprasāraH//",
    "GS41surysidu:913": " [jyotiṣopaniṣad]",
    "GS41surysidu:914": " 13.01a: atha gupte śucau deśe snātaH śucir alaṅkṛtaH/",
    "GS41surysidu:915": " 13.01b: sampūjya bhāskaraṃ bhaktyā grahān bhāny atha guhyakān//",
    "GS41surysidu:916": " 13.02a: pāramparyopadeśena yathājñānaṃ guror mukhāt/",
    "GS41surysidu:917": " 13.02b: ācāryaH śiṣyabodhārthaṃ sarvaṃ pratyakṣadarśivān//",
    "GS41surysidu:918": " 13.03a: bhūbhagolasya racanāṃ kuryād āścaryakāriṇīm/",
    "GS41surysidu:919": " 13.03b: abhīṣṭaṃ pṛthivīgolaṃ kārayitvā tu dāravam//",
    "GS41surysidu:920": " 13.04a: daṇḍaṃ tanmadhyagaṃ meror ubhayatra vinirgatam/",
    "GS41surysidu:921": " 13.04b: ādhārakakṣādvitayaṃ kakṣā vaiṣuvatī tathā//",
    "GS41surysidu:922": " 13.05a: bhagaṇāṃśāṅgulaiH kāryā dalitais tisra eva tāH/",
    "GS41surysidu:923": " 13.05b: svāhorātrārdhakarṇaiś ca tatpramāṇānumānataH//",
    "GS41surysidu:924": " 13.06a: krāntivikṣepabhāgaiś ca dalitair dakṣiṇottaraiH/",
    "GS41surysidu:925": " 13.06b: svaiH svair apakramais tisro meṣādīnām apakramāt//",
    "GS41surysidu:926": " 13.07a: kakṣāH prakalpayet tāś ca karkyādīnāṃ viparyayāt/",
    "GS41surysidu:927": " 13.07b: tadvat tisras tulādīnāṃ mṛgādīnāṃ vilomataH//",
    "GS41surysidu:928": " 13.08a: yāmyagolāśritāH kāryāH kakṣādhārād dvayor api/",
    "GS41surysidu:929": " 13.08b: yāmyodaggolasaṃsthānāṃ bhānām abhijitas tathā//",
    "GS41surysidu:930": " 13.09a: saptarṣīṇām agastyasya brahmādīnāṃ ca kalpayet/",
    "GS41surysidu:931": " 13.09b: madhye vaiṣuvatī kakṣā sarveṣām eva saṃsthitā//",
    "GS41surysidu:932": " 13.10a: tadādhārayuter ūrdhvam ayane viṣuvadvayam/",
    "GS41surysidu:933": " 13.10b: viṣuvatsthānato bhāgaiH sphuṭair bhagaṇasañcarāt//",
    "GS41surysidu:934": " 13.11a: kṣetrāṇy evam ajādīnāṃ tiryagjyābhiH prakalpayet/",
    "GS41surysidu:935": " 13.11b: ayanād ayanaṃ caiva kakṣā tiryak tathāparā//",
    "GS41surysidu:936": " 13.12a: krāntisañjñā tayā sūryaH sadā paryeti bhāsayan/",
    "GS41surysidu:937": " 13.12b: candrādyāś ca svakaiH pātair apamaṇḍalam āśritaiH//",
    "GS41surysidu:938": " 13.13a: tato +apakṛṣṭā dṛśyante vikṣepānteṣv apakramāt/",
    "GS41surysidu:939": " 13.13b: udayakṣitije lagnam astaṃ gacchac ca tadvaśāt//",
    "GS41surysidu:940": " 13.14a: laṅkodayair yathāsiddhaṃ khamadhyopari madhyamam/",
    "GS41surysidu:941": " 13.14b: madhyakṣitijayor madhye yā jyā sāntyābhidhīyate//",
    "GS41surysidu:942": " 13.15a: jñeyā caradalajyā ca viṣuvat kṣitijāntaram/",
    "GS41surysidu:943": " 13.15b: kṛtvopari svakaṃ sthānaṃ madhye kṣitijamaṇḍalam//",
    "GS41surysidu:944": " 13.16a: vastracchannaṃ bahis cāpi lokālokena veṣṭitam/",
    "GS41surysidu:945": " 13.16b: amṛtasrāvayogena kālabhramaṇasādhanam//",
    "GS41surysidu:946": " 13.17a: tuṅgabījasamāyuktaṃ golayantraṃ prasādhayet/",
    "GS41surysidu:947": " 13.17b: gopyam etat prakāśoktaṃ sarvagamyaṃ bhaved iha//",
    "GS41surysidu:948": " 13.18a: tasmād gurūpadeśena racayed golam uttamam/",
    "GS41surysidu:949": " 13.18b: yuge yuge samucchinnā racaneyaṃ vivasvataH//",
    "GS41surysidu:950": " 13.19a: prasādāt kasyacid bhūyaH prādur bhavati kāmataH/",
    "GS41surysidu:951": " 13.19b: kālasaṃsādhanārthāya tathā yantrāṇi sādhayet//",
    "GS41surysidu:952": " 13.20a: ekākī yojayed bījaṃ yantre vismayakāriṇi/",
    "GS41surysidu:953": " 13.20b: śaṅkuyaṣṭidhanuścakraiś chāyāyantrair anekadhā//",
    "GS41surysidu:954": " 13.21a: gurūpadeśād vijñeyaṃ kālajñānam atandritaiH/",
    "GS41surysidu:955": " 13.21b: toyayantrakapālādyair mayūranaravānaraiH//",
    "GS41surysidu:956": " 13.21c: sasūtrareṇugarbhaiś ca samyak kālaṃ prasādhayet//",
    "GS41surysidu:957": " 13.22a: pāradārāmbusūtrāṇi śulvatailajalāni ca/",
    "GS41surysidu:958": " 13.22b: bījāni pāṃsavas teṣu prayogās te +api durlabhāH//",
    "GS41surysidu:959": " 13.23a: tāṃrapātram adhaśchidraṃ nyastaṃ kuṇḍe +amalāmbhasi/",
    "GS41surysidu:960": " 13.23b: ṣaṣṭir majjaty ahorātre sphuṭaṃ yantraṃ kapālakam//",
    "GS41surysidu:961": " 13.24a: narayantraṃ tathā sādhu divā ca vimale ravau/",
    "GS41surysidu:962": " 13.24b: chāyāsaṃsādhanaiH proktaṃ kālasādhanam uttamam//",
    "GS41surysidu:963": " 13.25a: grahanakṣatracaritaṃ jñātvā golaṃ ca tattvataH/",
    "GS41surysidu:964": " 13.25b: grahalokam avāpnoti paryāyeṇātmavān naraH//",
    "GS41surysidu:965": " [māna]",
    "GS41surysidu:966": " 14.01a: brāhmaṃ divyaṃ tathā pitryaṃ prājāpatyaṃ guros tathā/",
    "GS41surysidu:967": " 14.01b: sauraṃ ca sāvanaṃ cāndram ārkṣaṃ mānāni vai nava//",
    "GS41surysidu:968": " 14.02a: caturbhir vyavahāro +atra sauracāndrārkṣasāvanaiH/",
    "GS41surysidu:969": " 14.02b: bārhaspatyena ṣaṣṭyabdaṃ jñeyaṃ nānyais tu nityaśaH//",
    "GS41surysidu:970": " 14.03a: saureṇa dyuniśor mānaṃ ṣaḍaśītimukhāni ca/",
    "GS41surysidu:971": " 14.03b: ayanaṃ viṣuvaccaiva saṃkrānteH puṇyakālatā//",
    "GS41surysidu:972": " 14.04a: tulādi ṣaḍaśītyahnāṃ ṣaḍaśītimukhaṃ kramāt/",
    "GS41surysidu:973": " 14.04b: taccatuṣṭayam eva syād dvisvabhāveṣu rāśiṣu//",
    "GS41surysidu:974": " 14.05a: ṣaḍviṃśe dhanuṣo bhāge dvāviṃśe nimiṣasya ca/",
    "GS41surysidu:975": " 14.05b: mithunāṣṭādaśe bhāge kanyāyās tu caturdaśa//",
    "GS41surysidu:976": " 14.06a: tataH śeṣāṇi kanyāyā yāny ahāni tu ṣoḍaśa/",
    "GS41surysidu:977": " 14.06b: kratubhis tāni tulyāni pitṝṇāṃ dattam akṣayam//",
    "GS41surysidu:978": " 14.07a: bhacakranābhau viṣuvaddvitayaṃ samasūtragam/",
    "GS41surysidu:979": " 14.07b: ayanadvitayaṃ caiva catasraH prathitās tu tāH//",
    "GS41surysidu:980": " 14.08a: tadantareṣu saṃkrāntidvitayaṃ dvitayaṃ punaH/",
    "GS41surysidu:981": " 14.08b: nairantaryāt tu saṃkrānter jñeyaṃ viṣṇupadīdvayam//",
    "GS41surysidu:982": " 14.09a: bhānor makarasaṅkrānteH ṣaṇmāsā uttarāyaṇam/",
    "GS41surysidu:983": " 14.09b: karkyādes tu tathaiva syāt ṣaṇmāsā dakṣiṇāyanam//",
    "GS41surysidu:984": " 14.10a: dvirāśinātha ṛtavas tato +api śiśirādayaH/",
    "GS41surysidu:985": " 14.10b: meṣādayo dvādaśaite māsās tair eva vatsaraH//",
    "GS41surysidu:986": " 14.11a: arkamānakalāH ṣaṣṭyā guṇitā bhuktibhājitāH/",
    "GS41surysidu:987": " 14.11b: tadardhanāḍyaH saṅkrānter arvāk puṇyaṃ tathā pare//",
    "GS41surysidu:988": " 14.12a: arkād viniHsṛtaH prācīṃ yad yāty aharahaH śaśī/",
    "GS41surysidu:989": " 14.12b: tac cāndramānam aṃśais tu jñeyā dvādaśabhis tithiH//",
    "GS41surysidu:990": " 14.13a: tithiH karaṇam udvāhaH kṣauraṃ sarvakriyās tathā/",
    "GS41surysidu:991": " 14.13b: vratopavāsayātrāṇāṃ kriyā cāndreṇa gṛhyate//",
    "GS41surysidu:992": " 14.14a: triṃśatā tithibhir māsaś cāndraH pitryam ahaH smṛtam/",
    "GS41surysidu:993": " 14.14b: niśā ca māsapakṣāntau tayor madhye vibhāgataH//",
    "GS41surysidu:994": " 14.15a: bhacakrabhramaṇaṃ nityaṃ nākṣatraṃ dinam ucyate/",
    "GS41surysidu:995": " 14.15b: nakṣatranāmnā māsās tu jñeyāH parvāntayogataH//",
    "GS41surysidu:996": " 14.16a: kārtikyādiṣu saṃyoge kṛttikādi dvayaṃ dvayam/",
    "GS41surysidu:997": " 14.16b: antyopāntyau pañcamaś ca tridhā māsatrayaṃ smṛtam//",
    "GS41surysidu:998": " 14.17a: vaiśākhādiṣu kṛṣṇe ca yogaH pañcadaśe tithau/",
    "GS41surysidu:999": " 14.17b: kārttikādīni varṣāṇi guror astodayāt tathā//",
    "GS41surysidu:1000": " 14.18a: udayād udayaṃ bhānoH sāvanaṃ tat prakīrtitam/",
    "GS41surysidu:1001": " 14.18b: sāvanāni syur *etena yajñakālavidhis tu taiH//(ḍ etana)",
    "GS41surysidu:1002": " 14.19a: sūtakādiparicchedo dinamāsābdapās tathā/",
    "GS41surysidu:1003": " 14.19b: madhyamā grahabhuktis tu sāvanenaiva gṛhyate//",
    "GS41surysidu:1004": " 14.20a: surāsurāṇām anyonyam ahorātraṃ viparyayāt/",
    "GS41surysidu:1005": " 14.20b: yatproktaṃ tad bhaved divyaṃ bhānor bhagaṇapūraṇāt//",
    "GS41surysidu:1006": " 14.21a: manvantaravyavasthā ca prājāpatyam udāhṛtam/",
    "GS41surysidu:1007": " 14.21b: na tatra dyuniśor bhedo brāhmaṃ kalpaH prakīrtitam//",
    "GS41surysidu:1008": " 14.22a: etat te paramākhyātaṃ rahasyaṃ paramādbhutam/",
    "GS41surysidu:1009": " 14.22b: brahmaitat paramaṃ puṇyaṃ sarvapāpapraṇāśanam//",
    "GS41surysidu:1010": " 14.23a: divyaṃ cārkṣaṃ grahāṇāṃ ca darśitaṃ jñānam uttamam/",
    "GS41surysidu:1011": " 14.23b: vijñāyārkādilokeṣu sthānaṃ prāpnoti śāsvatam//",
    "GS41surysidu:1012": " 14.24a: ity uktvā mayam āmantrya samyak tenābhipūjitaH/",
    "GS41surysidu:1013": " 14.24b: divam ācakrame +arkāṃśaH praviveśa svamaṇḍalam//",
    "GS41surysidu:1014": " 14.25a: mayo +atha divyaṃ tajñānaṃ jñātvā sākṣād vivasvataH/",
    "GS41surysidu:1015": " 14.25b: kṛtakṛtyam ivātmānaṃ mene nirdhūtakalmaṣam//",
    "GS41surysidu:1016": " 14.26a: jñātvā tam ṛṣayaś cātha sūryalabdhavaraṃ mayam/",
    "GS41surysidu:1017": " 14.26b: paribabrur upetyātho jñānaṃ papracchur ādarāt//",
    "GS41surysidu:1018": " 14.27a: sa tebhyaH pradadau prīto grahāṇāṃ caritaṃ mahat/",
    "GS41surysidu:1019": " 14.27b: atyadbhutatamaṃ loke rahasyaṃ brahmasammitam//"
}