{
  "SA14n1167:0": "navamameva liṅgaṃ kathayannāha |",
  "SA14n1167:1": "atha khalu bhagavannityādi |",
  "SA14n1167:2": "tatra phalāvasthāḥ ṣaṭpāramitāḥ śāstā,",
  "SA14n1167:3": "prathamādhigamamārgasandarśanāllabdhālokāvasthā mārgaḥ,",
  "SA14n1167:4": "adhikālokarūpatvāt vṛddhālokāvasthā ālokaḥ,",
  "SA14n1167:5": "grāhyagrāhakābhāvatattvaikadeśapraviṣṭatvāt tattvārthaikadeśaprasṛtāvasthāulkā,",
  "SA14n1167:6": "anantaraṃ tattvajñānodayādānantaryasamādhyavasthā avabhāsaḥ,",
  "SA14n1167:7": "sarvopadravanivāraṇāt prathamāyāṃ bhūmau trāṇaṃ ,",
  "SA14n1167:8": "tadāśayaprayogābandhyatvapadasthānena dvitīyāyāṃ śaraṇaṃ |",
  "SA14n1167:9": "niravadyarativastutvātṛtīyāyāṃ layanaṃ,",
  "SA14n1167:10": "paramāryatvāgamanapadasthānena caturthyāṃ parāyaṇaṃ,",
  "SA14n1167:11": "traidhātukaparicchinnatvātpañcabhyāṃ dvīpaḥ,",
  "SA14n1167:12": "prajñāpāramitāsvabhāvatvāt ṣaṣṭhyāṃ mātā,",
  "SA14n1167:13": "upāyarūpatvātsaptamyāṃ pitā,",
  "SA14n1167:14": "praṇidhānātmakatvādaṣṭabhyāṃ jñānāya,",
  "SA14n1167:15": "balapāramitālakṣaṇatvānnavamyāṃ bodhāya,",
  "SA14n1167:16": "jñānapāramitātiriktatvena daśamyāmanuttarāyai samyaksambodhaye saṃvartanta ityarthabhedaḥ |",
  "SA14n1167:17": "anuccalanakāraṇabhogāgārasaktipratipakṣeṇa yathākramaṃ dānaśīlapāramite |",
  "SA14n1167:18": "nivṛttikāraṇasāṃsārikasattvavipratipattijaduḥkhadīrghakālikaśuklapakṣaprayogaparikhedapratipakṣeṇa yathāsaṃkhyaṃ kṣāntivīryapāramite |",
  "SA14n1167:19": "vipraṇāśakāraṇavikṣepadauṣprajñapratipakṣeṇa tathaiva dhyānaprajñāpāramite cetyevaṃ vipakṣapratipakṣavyavasthānataḥ ṣaḍiti saṃkhyāvyavasthānam |",
  "SA14n1167:20": "tathā catasṛbhiḥ pāramitābhiravikṣepakāraṇairekā pāramitā&#39;",
  "SA14n1167:21": "vikṣepaḥ sampadyate yamavikṣepaṃ niśritya yathāvaddharmatattvāvabodhādbuddhadharmāḥ samudāgacchantītyevaṃ sarvabuddhadharmasamudāgamapadasthānataḥ saṃkhyāvyavasthānam |",
  "SA14n1167:22": "tathā dānapāramitayā sattvānugrahācchīlapāramitayā&#39;",
  "SA14n1167:23": "nupaghātāt,",
  "SA14n1167:24": "kṣāntipāramitayopaghātamarṣaṇāt,",
  "SA14n1167:25": "vīryapāramitayā kṛtyavyāpāragamanāt,",
  "SA14n1167:26": "sattvān paripācane yogyān kṛtvā vikṣiptacittānāṃ samādhānāya dhyānapāramitayā,",
  "SA14n1167:27": "samāhitacittānāṃ vimokṣāya prajñāpāramitayā,",
  "SA14n1167:28": "avavādanāt paripāka ityevaṃ sattvaparipācanānukūlyato&#39;",
  "SA14n1167:29": "pi saṃkhyāvyavasthānamavaseyam |",
  "SA14n1167:30": "tathaiva tatkasya hetorityāśaṅkyāha |",
  "SA14n1167:31": "atra hītyādi |",
  "SA14n1167:32": "kalyāṇamitrārthameva spaṣṭayannāha |",
  "SA14n1167:33": "ye&#39;pi te subhūta ityādi |",
  "SA14n1167:34": "pūrvavattatkasya hetorityāśaṅkyāha |",
  "SA14n1167:35": "āsu hityādi |",
  "SA14n1167:36": "yāvāṃśca kaścidbuddhadharma ityasya sarvākārajñatādyaṣṭābhisamayakrameṇa vibhañjanādbuddhajñānamityaṣṭapadāni |",
  "SA14n1167:37": "upasaṃharannāha |",
  "SA14n1167:38": "tasmāttarhītyādi |",
  "SA14n1167:39": "daśamasarvaprakāraprajñāpāramitāśikṣaṇaliṅgārthamāha |",
  "SA14n1167:40": "āsu khalu punarityādi |",
  "SA14n1167:41": "tahaiva tatkasya hetorityāśaṅkyāha |",
  "SA14n1167:42": "eṣā hītyādi |",
  "SA14n1167:43": "darśanabhāvanāviśeṣāśaikṣamārgaprāpaṇādyathākramaṃ nāyiketyādi padacatuṣṭayam |",
  "SA14n1167:44": "ādāvutpādanājjanayitrī |",
  "SA14n1167:45": "paścātsaṃvardhanāddhātrī |",
  "SA14n1167:46": "pūrvavat tatkasya hetorityāśaṅkyāha |",
  "SA14n1167:47": "prajñāpāramitetyādi |",
  "SA14n1167:48": "ekādaśasarvānabhiniveśaliṅgārthamāha |",
  "SA14n1167:49": "kiṃ lakṣaṇetyādi |",
  "SA14n1167:50": "asaṅgalakṣaṇeti |",
  "SA14n1167:51": "anabhiniveśasvabhāvā |",
  "SA14n1167:52": "padaparamatvādāha |",
  "SA14n1167:53": "syādbhagavannityādi |",
  "SA14n1167:54": "nyāyasya tulyatvādāha |",
  "SA14n1167:55": "evametadityādi |",
  "SA14n1167:56": "tathaiva tatkasya hetorityāśaṅkyāha |",
  "SA14n1167:57": "sarvadharmāhītyādi |",
  "SA14n1167:58": "tatra hetuphalabhāvarahitatvādyathāsaṃkhyaṃ viviktāḥ śūnyā iti kecit |",
  "SA14n1167:59": "śūnyatve saṃkleśādyabhāva ityāha |",
  "SA14n1167:60": "yadi bhagavannityādi |",
  "SA14n1167:61": "sarvadharmo nopalabhyata iti |",
  "SA14n1167:62": "śūnyatvādeveti bhāvaḥ |",
  "SA14n1167:63": "asya bhāṣitasyeti |",
  "SA14n1167:64": "saṃkleśādyanupapattau viviktaśūnyatādeśanāyāḥ |",
  "SA14n1167:65": "pratipraśnena parihartumāha |",
  "SA14n1167:66": "tatkiṃ manyasa ityādi |",
  "SA14n1167:67": "saṃkleśo vyavadānañca prajñāyata iti śūnyatve&#39;",
  "SA14n1167:68": "pi sarvadharmāṇāṃ saṃvṛtyā karmaphalasambandhasya vidyamānatvādyathābhiniveśastathā saṃkleśo yathā cānabhiniveśastathā vyavadānaṃ prajñāyata iti |",
  "SA14n1167:69": "dvādaśabuddhabodhyāsannībhavanaliṅgārthamāha |",
  "SA14n1167:70": "evaṃ ca bhagavaṃścaran bodhisattva ityādi |",
  "SA14n1167:71": "tathaiva tatkasya hetorityāśaṅkyāha |",
  "SA14n1167:72": "anavibhūtamityādi |",
  "SA14n1167:73": "ādarśādijñānacatuṣṭayabhedena buddhatvamityādi padacatuṣṭayam |",
  "SA14n1167:74": "tathaivānuvadannāha |",
  "SA14n1167:75": "evametadityādi |",
  "SA14n1167:76": "etāvantyeva liṅgānyavasātavyāni |",
  "SA14n1167:77": "tathā coktam |",
  "SA14n1167:78": "svapnāntare&#39;",
  "SA14n1167:79": "pi svapnābhāsarvadharmekṣaṇādikam |",
  "SA14n1167:80": "mūrdhaprāptasya yogasya liṅgaṃ dvādaśadhā matam ||1 || iti",
  "SA14n1167:81": "liṅgenaivaṃ lakṣitasya katiprakārā vivṛddhiriti |",
  "SA14n1167:82": "jambūdvīpakādisattvatathāgatasatkārādipuṇyādikāṃ prathamāṃ vivṛddhiṃ vaktumāha |",
  "SA14n1167:83": "sacet punaḥ subhūte ye jambūdvīpe sattvā ityādi |",
  "SA14n1167:84": "jambūdvīpasyopalakṣaṇatvātrisāhasramahāsāhasralokadhātavīyasattvānāmapyatra grahaṇaṃ pañcaviṃśatisāhasrikāyāṃ tathābhidhānāt |",
  "SA14n1167:85": "tathaiva tatkasya hetorityāśaṅkyāha |",
  "SA14n1167:86": "yathā yathā hītyādi |",
  "SA14n1167:87": "dakṣiṇīyatāṃ gacchatīti |",
  "SA14n1167:88": "puṇyakṣetratāṃ pratipadyate |",
  "SA14n1167:89": "etadeva kuta iti |",
  "SA14n1167:90": "tatkasya hetorityāśaṅkyāha |",
  "SA14n1167:91": "tathā hītyādi |",
  "SA14n1167:92": "sthāpayitveti |",
  "SA14n1167:93": "parityajya |",
  "SA14n1167:94": "pūrvavattatkasya hetorityāśaṅkyāha |",
  "SA14n1167:95": "apratipudgalā hītyādi |",
  "SA14n1167:96": "pratyakṣānumānāgamārthānadhigamādapratipudgalā ityādipadatrayaṃ daiśikatvādityapare |",
  "SA14n1167:97": "prakārāntareṇāpi puṇyābhibhavatvaṃ vaktumāha |",
  "SA14n1167:98": "kathañcetyādi |",
  "SA14n1167:99": "badhyagatāniveti |",
  "SA14n1167:100": "maraṇārhāniva |",
  "SA14n1167:101": "kṣaṇāṃśca virājayata iti pāpānuṣṭhānena manuṣyādibhāvānnāśayataḥ |",
  "SA14n1167:102": "dāyakānāmiti |",
  "SA14n1167:103": "samādāyakānāṃ |",
  "SA14n1167:104": "dānapatīnāmiti |",
  "SA14n1167:105": "sākṣāddātṝṇām |",
  "SA14n1167:106": "dakṣiṇāṃ viśodhayantīti samyak phalavatīṃ kurvantītyarthaḥ |",
  "SA14n1167:107": "anena manasikāreṇeti |",
  "SA14n1167:108": "sattvānāṃ mārgāpadeśādisvabhāve |",
  "SA14n1167:109": "tathaiva tatkasya hetorityāśaṅkyāha |",
  "SA14n1167:110": "yo hyenānityādi |",
  "SA14n1167:111": "sa eveti |",
  "SA14n1167:112": "mahopāyakauśalāyā māturālambane sa eva sattvopakāramanaskāraḥ |",
  "SA14n1167:113": "yathā&#39;yamiti maitryādisvabhāvo manaskāraḥ |",
  "SA14n1167:114": "kṣapayedityatikrāmet |",
  "SA14n1167:115": "dvitīyaviśiṣṭaprajñāpāramitāmanaskārasvabhāvavivṛddhyarthamāha |",
  "SA14n1167:116": "tadyathāpi nāma subhūte kenacidevetyādi |",
  "SA14n1167:117": "maṇiratnajñāne vartamāneneti |",
  "SA14n1167:118": "tatparīkṣāśāstraparijñānāt |",
  "SA14n1167:119": "maṇiratnajātijñeneti |",
  "SA14n1167:120": "lakṣaṇaparijayāt |",
  "SA14n1167:121": "yāvat sā vā&#39;nyā vā pratilabdhā bhavatīti |",
  "SA14n1167:122": "sā vā prajñāpāramitā anyā vā samādhirājādisūtrāntadharmatā prāptā bhavati |",
  "SA14n1167:123": "pustakāpekṣayā sā vā&#39;",
  "SA14n1167:124": "nyā veti kecit |",
  "SA14n1167:125": "śūnyatvādavirahitatvaṃ ghaṭata ityāha |",
  "SA14n1167:126": "yatpunarityādi |",
  "SA14n1167:127": "pariharannāha |",
  "SA14n1167:128": "sacetyādi |",
  "SA14n1167:129": "tathaiva tatkasya hetorityāśaṅkyāha |",
  "SA14n1167:130": "prajñetyādi |",
  "SA14n1167:131": "etaduktam |",
  "SA14n1167:132": "yasmātprajñāpāramitā śūnyā tattvato vivṛddhiparihāṇirahitā,",
  "SA14n1167:133": "tasmācchūnyāḥ sarvadharmā ityālambanānmanaskārasyāpi śūnyatvādhimokṣe satyaviparyatvāt prajñāpāramitāmanaskārādvirahita ityādi |",
  "SA14n1167:134": "tṛtīyātiśayānutpattikakṣāntilābhasvarūpavivṛddhyarthaṃ praśnayannāha |",
  "SA14n1167:135": "sacedbhagavannityādi |",
  "SA14n1167:136": "pariharannāha |",
  "SA14n1167:137": "na khalu punarityādi |",
  "SA14n1167:138": "bodhaye samudāgacchatīti |",
  "SA14n1167:139": "etaduktam |",
  "SA14n1167:140": "yataḥ prajñāpāramitāyā hānivṛddhipratiṣedhabaddhobodhisattvasya paramārthato hānivṛddhipratiṣedhastato māyopamabhāvanayā saṃvṛtyā puṇyajñānasaṃbhāraṃ samudānayatyanuttarāñca samyaksaṃbodhimabhisaṃbudhyate&#39;",
  "SA14n1167:141": "nyathā tattvato hānivṛddhisambhave viparyāso&#39;",
  "SA14n1167:142": "sannevaiti |",
  "SA14n1167:143": "etadeva tattvamityāha |",
  "SA14n1167:144": "sacet subhūte bodhisattva ityādi |",
  "SA14n1167:145": "caratyayaṃ bodhisattva ityanena kaścit tāttviko dharmaḥ samākṣipta ityabhiprāyādāha |",
  "SA14n1167:146": "kiṃ punarbhagavan prajñāpāramitā caratītyādi |",
  "SA14n1167:147": "kathaṃ punarityādi |",
  "SA14n1167:148": "yadi yathoktaprakārapratiniṣedhena sarvatra |",
  "SA14n1167:149": "no hīdamityucyate |",
  "SA14n1167:150": "bhagavatā kathaṃ punaḥ prakārāntareṇa carati |",
  "SA14n1167:151": "yena caratyayaṃ bodhisattva iti prāguktamityarthaḥ |",
  "SA14n1167:152": "saṃvṛtyā taduktamityāha |",
  "SA14n1167:153": "kiṃ punaḥ subhūte samanupaśyasītyādi |",
  "SA14n1167:154": "tattvata iti bhāvaḥ |",
  "SA14n1167:155": "upasaṃharannāha |",
  "SA14n1167:156": "evaṃ khalvityādi |",
  "SA14n1167:157": "sarvadharmānupalambhādeva paramārthadvāreṇānupapattau māyopamabhāvanayā saṃvṛtyā caraṇādanutpattikeṣu dharmeṣu viśiṣṭādhimuktirbhavati |",
  "SA14n1167:158": "vaiśāradyapratipadādibhiḥ sarvopalambhabhayābhāvānnirbhīkṛtā pratipat |",
  "SA14n1167:159": "śrutamayādijñānotpādāyaivaṃ carannityādipadatrayam |",
  "SA14n1167:160": "ādarśādijñānabhedena cānuttaraṃ buddhajñānamityādipadacatuṣṭayaṃ yojyam |",
  "SA14n1167:161": "caturthabodhyabodhakadharmānupalambhalakṣaṇavivṛddharthamāha |",
  "SA14n1167:162": "yā bhagavan sarvadharmāṇāmityādi |",
  "SA14n1167:163": "saṃvṛtyā vyākaraṇamiti pratipraśnenāha |",
  "SA14n1167:164": "kimpunaḥ subhūta ityādi |",
  "SA14n1167:165": "tathaiva tatkasya hetorityāśaṅkyāha |",
  "SA14n1167:166": "sarvadharmeṣvityādi |",
  "SA14n1167:167": "na me evaṃ bhavatīti |",
  "SA14n1167:168": "anenākikalpā mūrdhābhisamaye prajñāpāramiteti kṛtvā bodhisattvasyaivaṃ vikalpābhāvaṃ svavyājenāha ||",
  "SA14n1167:169": "abhisamayālaṅkārālokāyāṃ prajñāpāramitāvyākhyāyāṃ kalyāṇamitraparivarto nāma dvāviṃśatitamaḥ ||"
}