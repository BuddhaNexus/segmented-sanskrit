{
  "S04n508:0": "tathāgatācintyanirdeśaparivartaḥ ||",
  "S04n508:1": "tasmāttarhi kumāra yo bodhisattvo mahāsattvaḥ ākāṅkṣet kimityahaṃ catasraḥ pratisaṃvidaḥ sākṣātkuryāmiti |",
  "S04n508:2": "katamāścatasraḥ ?",
  "S04n508:3": "yaduta arthapratisaṃvidaṃ dharmapratisaṃvidaṃ niruktipratisaṃvidaṃ pratibhānapratisaṃvidam |",
  "S04n508:4": "imāścatasraḥ pratisaṃvidaḥ sākṣātkuryāmiti,",
  "S04n508:5": "tena kumāra bodhisattvena mahāsattvena ayaṃ samādhirudgrahītavyaḥ partavāptavyo dhārayitavyo vācayitavyaḥ pravartayitavyaḥ uddeṣṭavyaḥ svādhyātavyo bhāvayitavyaḥ,",
  "S04n508:6": "parebhyaśca vistareṇa saṃprakāśayitavyaḥ |",
  "S04n508:7": "bhāvanāyogamanuyuktena ca bhavitavyam |",
  "S04n508:8": "tatra kumāra katamā dharmapratisaṃvidaḥ ?",
  "S04n508:9": "imāḥ kumāra bodhisattvo dharmapratisaṃvida evaṃ pratisaṃśikṣate -yāvanto vā rūpavyāhārāstāvantastathāgatasya varṇavyāhārāḥ |",
  "S04n508:10": "evaṃ vedanāsaṃjñāsaṃskārāḥ |",
  "S04n508:11": "yāvantaḥ kumāra vijñānavyāhārāstāvantastathāgatasya varṇavyāhārāḥ |",
  "S04n508:12": "iti hi kumāra aprameyā acintyā asaṃkhyeyāḥ atulyāmāpyāparimāṇāstathāgatasya rūpavarṇavyāhārāḥ |",
  "S04n508:13": "iti hi kumāra aparyantā anantā rūpavyāhārāḥ |",
  "S04n508:14": "evamacintyāstathāgatasya varṇavyāhārāḥ |",
  "S04n508:15": "evaṃ vedanāsaṃjñāsaṃskārāḥ |",
  "S04n508:16": "iti hi anantā aparyantā acintyā vijñānavyāhārāḥ |",
  "S04n508:17": "evamacintyāstathāgatasya varṇavyāhārāḥ ||",
  "S04n508:18": "iti hi kumāra aprameyā asaṃkhyeyāḥ saṃskṛte doṣāḥ |",
  "S04n508:19": "aprameyā asaṃkhyeyā nirvāṇe anuśaṃsāḥ |",
  "S04n508:20": "asaṃkhyeyāstathāgatasya varṇāḥ |",
  "S04n508:21": "iti hi kumāra yāvanti nirvāṇanāmāni tāvantastathāgatasya varṇāḥ |",
  "S04n508:22": "iti hi kumāra asaṃkhyeyāni nirvāṇanāmāni |",
  "S04n508:23": "asaṃkhyeyāstathāgatasya varṇāḥ ||",
  "S04n508:24": "catvāra ime kumāra tathāgatasya varṇavyāhārā acintyā acintyavyāhārāḥ |",
  "S04n508:25": "katame catvāraḥ ?",
  "S04n508:26": "yaduta acintyaḥ saṃskāravyāhāraḥ |",
  "S04n508:27": "acintyaḥ svaravyāhāraḥ |",
  "S04n508:28": "acintyaḥ saṃkleśavyāhāra |",
  "S04n508:29": "acintyo vyavadānavyāhāraḥ |",
  "S04n508:30": "ime kumāra catvārastathāgatasya varṇavyāhārā acintyā acintyavyāhārāḥ |",
  "S04n508:31": "catvāra ime kumāra tathāgatasya varṇavyāhārā acintyā acintyanirdeśāḥ |",
  "S04n508:32": "te na sukaraṃ paryantaniṣṭhāsthānena nirdeṣṭum |",
  "S04n508:33": "katame catvāraḥ ?",
  "S04n508:34": "eṣa eva catuṣkaḥ |",
  "S04n508:35": "evaṃ vistareṇa nirdeṣṭavyam |",
  "S04n508:36": "yaduta catvāro bodhisattvānāṃ nayāḥ |",
  "S04n508:37": "catasro yuktayaḥ |",
  "S04n508:38": "catvāro dvārāḥ |",
  "S04n508:39": "catvāra nirdeśāḥ |",
  "S04n508:40": "catvāro ghoṣāḥ |",
  "S04n508:41": "catvāro vacanapathāḥ |",
  "S04n508:42": "catvāro vyāhārāḥ |",
  "S04n508:43": "catvāri saṃghābhāṣyāṇi |",
  "S04n508:44": "catasro nāmanidhyaptayaḥ |",
  "S04n508:45": "catasro manujanidhyaptayaḥ |",
  "S04n508:46": "catvāri prativacanāni |",
  "S04n508:47": "catvāri dvārāṇi |",
  "S04n508:48": "catvāryakṣarāṇi |",
  "S04n508:49": "catvāro'vatārāḥ |",
  "S04n508:50": "catvāraḥ padāḥ |",
  "S04n508:51": "catvāri nirhārapadāni |",
  "S04n508:52": "catvāraḥ sūtrāntapadāḥ |",
  "S04n508:53": "catvāraścaryāpathāḥ |",
  "S04n508:54": "catvāro'cintyapathāḥ |",
  "S04n508:55": "catvāraḥ tulyapathāḥ |",
  "S04n508:56": "catvāro'nantapathāḥ |",
  "S04n508:57": "catvāro'paryantapathāḥ |",
  "S04n508:58": "catvāro'saṃkhyeyapathāḥ |",
  "S04n508:59": "catvāro'prameyapathāḥ |",
  "S04n508:60": "catvāro'parimāṇa pathāḥ |",
  "S04n508:61": "catvāri jñānāni |",
  "S04n508:62": "catvāro jñānasaṃcayāḥ |",
  "S04n508:63": "catvāri jñānagotrāṇi |",
  "S04n508:64": "catvāri pratibhānāni |",
  "S04n508:65": "catvāraḥ pratibhānasaṃcayāḥ |",
  "S04n508:66": "catvāri pratibhānagotrāṇi |",
  "S04n508:67": "catvāraḥ sūtrāntasaṃcayāḥ |",
  "S04n508:68": "catvāri pratibhānakaraṇāni |",
  "S04n508:69": "catvāraḥ sūtrāntanirhārāḥ |",
  "S04n508:70": "catvāri bāhuśrutyagotrāṇi |",
  "S04n508:71": "catvāri buddhadhanāni |",
  "S04n508:72": "catasro bodhisattvaśikṣāḥ |",
  "S04n508:73": "catvāro bodhisattvagocarāḥ |",
  "S04n508:74": "catvāri bodhisattvakarmāṇi |",
  "S04n508:75": "catvāri bodhisattvapratibhānāni |",
  "S04n508:76": "catasro mārgabhāvanāḥ |",
  "S04n508:77": "catvāri kleśaprahāṇāni |",
  "S04n508:78": "catvāryapāyajahanāni |",
  "S04n508:79": "catvāryajñānavidhamanāni |",
  "S04n508:80": "catvāryavidyāprahāṇāni |",
  "S04n508:81": "catvāri duḥkhopaśamanāni |",
  "S04n508:82": "catvāri daurmanasyaprahāṇāni |",
  "S04n508:83": "catvāryupāyasaṃjananāni |",
  "S04n508:84": "catvāri dṛṣṭiprahāṇāni |",
  "S04n508:85": "catvāryupapannaparijñānāni |",
  "S04n508:86": "catvāryātmadṛṣṭiprahāṇāni |",
  "S04n508:87": "catvāri sattvadṛṣṭiprahāṇāni |",
  "S04n508:88": "catvāri jīvadṛṣṭiprahāṇāni |",
  "S04n508:89": "catvāri pudgaladṛṣṭiprahāṇāni |",
  "S04n508:90": "catvāri bhavadṛṣṭiprahāṇāni |",
  "S04n508:91": "catvāri vastuprahāṇāni |",
  "S04n508:92": "catvāryupalambhadṛṣṭiprahāṇāni |",
  "S04n508:93": "te na sukaraṃ paryantasthānena nirdeṣṭam ||",
  "S04n508:94": "catasro dhāraṇyaḥ |",
  "S04n508:95": "katamāścatasraḥ ?",
  "S04n508:96": "yaduta anantaḥ sarvasaṃskāraparibhāṣāvyāhāraḥ |",
  "S04n508:97": "tatra yajjñānamiyaṃ prathamā dhāraṇī |",
  "S04n508:98": "anantaḥ svaraparibhāṣāvyāhāraḥ |",
  "S04n508:99": "tatra yajjñānamiyaṃ dvitīyā dhāraṇī |",
  "S04n508:100": "anantaḥ saṃkleśaparibhāṣāvyāhāraḥ |",
  "S04n508:101": "tatra yajjñānamiyaṃ tṛtīyā dhāraṇī |",
  "S04n508:102": "ananto vyavadānaguṇānuśaṃsāvyāhāraḥ |",
  "S04n508:103": "tatra yajjñānamiyaṃ caturthī dhāraṇī |",
  "S04n508:104": "imāścatasro dhāraṇyaḥ |",
  "S04n508:105": "iti hi yā kumāra dhāraṇī tajjñānam, sa dharmaḥ |",
  "S04n508:106": "iti hi dharmajñānena dharmapratisaṃvit ||",
  "S04n508:107": "dharmajñāne yo'rthaḥ,",
  "S04n508:108": "iyamucyate arthapratisaṃvit |",
  "S04n508:109": "dharmajñāne yacchandaḥ,",
  "S04n508:110": "iyamucyate niruktipratisaṃvit |",
  "S04n508:111": "dharmajñāne yā vyavahāradeśanā ācakṣaṇā prajñapanā prakāśanā prasthāpanā vicaraṇā vibhajanā uttānīkaraṇatā asaktavacanatā anelāmūkavacanatā anavalīnavacanatā,",
  "S04n508:112": "iyamucyate pratibhānapratisaṃvit ||",
  "S04n508:113": "atha khalu bhagavāṃstasyāṃ velāyāmimā gāthā abhāṣata-",
  "S04n508:114": "yāttakaṃ jñānu buddhasya rūpaprajñapti tāttikā |",
  "S04n508:115": "yāvatī rūpaprajñapti rūpavyāhāra tāttakā || 1 ||",
  "S04n508:116": "yāvanto rūpavyāhārāḥ śīlanāmāni tāttakāḥ |",
  "S04n508:117": "yāvanti śīlanāmāni buddhanāmāni tāttakāḥ || 2 ||",
  "S04n508:118": "yāttakā buddhanāmāni sattvanāmāni tāttakāḥ |",
  "S04n508:119": "ettakānyekasattvasya ahaṃ nāmāni jānami || 3 ||",
  "S04n508:120": "anantā nāmavyāhārā ye me pūrvaṃ prakāśitāḥ |",
  "S04n508:121": "śīlanāmā buddhanāmā sattvanāmā ca te samāḥ || 4 ||",
  "S04n508:122": "yāttakāḥ saṃskṛte doṣā nirvāṇe tāttakā guṇāḥ |",
  "S04n508:123": "buddhasya tāttakā varṇā aupamyā me prakāśitāḥ || 5 ||",
  "S04n508:124": "yāttakāḥ sarvasattvānāṃ cittotpādā nidarśitāḥ |",
  "S04n508:125": "tāttakā lokanāthasya ekaromāta raśmayaḥ || 6 ||",
  "S04n508:126": "nāmāśca adhimuktiśca sarvasattvāna yāttikāḥ |",
  "S04n508:127": "tato bhūyo narendrasya svarāṅgavarṇa bhāṣitāḥ || 7 ||",
  "S04n508:128": "ye nāmāḥ sarvasattvānāmekasattvasya darśitāḥ |",
  "S04n508:129": "ekasattvasya te nāmāḥ sarvasattvāna darśitāḥ || 8 ||",
  "S04n508:130": "pratisaṃvidānāmottāra ayaṃ buddhena deśitaḥ |",
  "S04n508:131": "anantanāmanirdeśā bodhisattvāna kāraṇāt || 9 ||",
  "S04n508:132": "ya icchet kathaṃ bhāṣeyyā sūtrakoṭīranantikāḥ |",
  "S04n508:133": "idaṃ sūtraṃ pravartitvā anolīnaḥ prakāśayet || 10 ||",
  "S04n508:134": "asaktaḥ pariṣanmadhye sūtrakoṭīḥ prabhāṣate |",
  "S04n508:135": "yathākāśamaparyantamevaṃ dharmaṃ sa bhāṣate || 11 ||",
  "S04n508:136": "emeva bodhisattvānāṃ śuddhasattvāna tāyinām |",
  "S04n508:137": "idaṃ sūtraṃ samudgṛhya bhavanti jñānasaṃpadaḥ || 12 ||",
  "S04n508:138": "yathā yathā prakāśenti śraddadhanto imaṃ nayam |",
  "S04n508:139": "tathāsya vardhate jñānaṃ himavanteva pādapāḥ || 13 ||",
  "S04n508:140": "iti śrīsamādhirāje tathāgatācintyanirdeśaparivartastrayoviṃśatitamaḥ ||"
}