{
  "S08n715:0": "CHAPTER 2",
  "S08n715:1": "VAJRA-GUHYA-VAJRA-MANDALA-VIDHI-VISTARA",
  "S08n715:2": "atha bhagavān sarvatathāgatasarvavajradharaṇīsamayasaṃbhavavajrannāma samādhiṃ samāpannaḥ |",
  "S08n715:3": "samanantarasamāpanne cātha tāvadeva sarvatathāgatahṛdayebhyaḥ |",
  "S08n715:4": "sa eva bhagavān vajrapāṇiḥ vajradhararūpadhāriṇyaḥ samanta jvālāgarbhā vajradhāraṇīsamayamudrā devatā bhūtvā viniḥsṛtya,",
  "S08n715:5": "sarvalokadhātuṣu sarvabuddhānāṃ sarvatathāgatavajradhāraṇī jñānāni niṣpādya,",
  "S08n715:6": "sarvatathāgatasamayamudrābimbāni bhūtvā,",
  "S08n715:7": "sarvatathāgatānāṃ vajradhātumahāmaṇḍale sanniveśayogena candramaṇḍalānyāśrityedamudānamudānayāmāsa |",
  "S08n715:8": "aho hi bodhicittasya sarvasatvahitaiṣitā |",
  "S08n715:9": "yad vinayavaśād dhīrāḥ strīrūpamapi kurvate ||",
  "S08n715:10": "Emanation of deities from samadhi",
  "S08n715:11": "atha bhagavān sarvatathāgatajñānamudrāsamayavajradhātvadhiṣṭhānaṃ nāma samādhiṃ samāpadyemāṃ svavidyāttamāmabhāṣat oṃ vajradhātvīśvari hūṃ vajriṇi ||",
  "S08n715:12": "atha khalvakṣobhayastathāgataḥ sarvatathāgatavajrasatvasamayajñānamudrāmaṇḍalādhiṣṭhānan nāma samādhiṃ samāpadyemāṃ svavidyottamāmabhāṣat oṃ vajravajriṇi hūṃ ||",
  "S08n715:13": "atha ratnasaṃbhavastathāgataḥ sarvatathāgatavajraratnasamayajñānamudrāmaṇḍalādhiṣṭhānan nāma samādhiṃ samāpadyemāṃ svavidyottamāmabhāṣat oṃ ratnavajriṇi hūṃ ||",
  "S08n715:14": "athāmitāyustathāgataḥ sarvatathāgatavajradharmasamayajñānamudrāmaṇḍalādhiṣṭhānan nāma samādhiṃ samāpadyemāṃ svavidyottamāmabhāṣat oṃ dharmavajriṇi hūṃ ||",
  "S08n715:15": "athāmoghasiddhistathāgataḥ sarvatathāgatavajrakarnasamayajñānamudrāmaṇḍalādhiṣṭhānan nāma samādhiṃ samāpadyemāṃ svavidyottamāmabhāṣat oṃ karmavajriṇi hūṃ ||",
  "S08n715:16": "atha vajrapāṇirmahābodhisatvaḥ sarvatathāgatamahādhāraṇīsamayamudrācatuṣṭayamabhāṣat ||",
  "S08n715:17": "oṃ vajrasatvaguhyasamaye hūṃ ||",
  "S08n715:18": "oṃ guhyavajrāṅkuśi hūṃ ||",
  "S08n715:19": "oṃ vajraguhyarāge rāgaya hūṃ ||",
  "S08n715:20": "oṃ guhyavajrasādhvīśvari hūṃ ||",
  "S08n715:21": "samantabhadrā,",
  "S08n715:22": "tathāgatāṅka śī,",
  "S08n715:23": "ratirāgā,",
  "S08n715:24": "sādhumatī ca |",
  "S08n715:25": "vajradhāraṇyaḥ |",
  "S08n715:26": "oṃ vajraguhyaratnasamaye hūṃ ||",
  "S08n715:27": "oṃ vajraguhyaprabhe hūṃ ||",
  "S08n715:28": "oṃ vajradhvajāgraguhye hūṃ ||",
  "S08n715:29": "oṃ guhyahāsavajri hūṃ ||",
  "S08n715:30": "ratnottamā,",
  "S08n715:31": "ratnolkā,",
  "S08n715:32": "dhvajāgrakeyūrā,",
  "S08n715:33": "hāsavatī ca |",
  "S08n715:34": "ratnadhāraṇyaḥ ||",
  "S08n715:35": "oṃ vajradharmaguhyasamaye hūṃ ||",
  "S08n715:36": "oṃ vajrakośaguhye hūṃ ||",
  "S08n715:37": "oṃ vajraguhyamaṇḍale hūṃ ||",
  "S08n715:38": "oṃ vajraguhyajāpasamaye hūṃ ||",
  "S08n715:39": "vajrāmbujā,",
  "S08n715:40": "ādhāraṇī,",
  "S08n715:41": "sarvacakra,",
  "S08n715:42": "sahasrāvartā ca |",
  "S08n715:43": "dharmadhāraṇyaḥ ||",
  "S08n715:44": "oṃ vajraguhyakarmasamaye hūṃ ||",
  "S08n715:45": "oṃ vajraguhyakavace hūṃ ||",
  "S08n715:46": "oṃ guhyavajradaṃṣṭrādhāriṇi hūṃ ||",
  "S08n715:47": "oṃ vajraguhyamuṣṭi hūṃ ||",
  "S08n715:48": "siddhottarā,",
  "S08n715:49": "sarvarakṣā,",
  "S08n715:50": "tejaḥpratyāhāriṇī,",
  "S08n715:51": "dharaṇīmudrā ca |",
  "S08n715:52": "sarvadhāraṇya iti ||",
  "S08n715:53": "atha vajrapāṇirmahābodhisatvaḥ punarapi sarvatathāgatavajraguhyasamayamudrācatuṣṭayamabhāṣat |",
  "S08n715:54": "oṃ guhyasatvavajri hūṃ ||",
  "S08n715:55": "oṃ guhyaratnavajri hūṃ ||",
  "S08n715:56": "oṃ guhyadharmavajri hūṃ ||",
  "S08n715:57": "oṃ guhyakarmavajri hūṃ ||",
  "S08n715:58": "tā eva vajrapāramitādayaḥ sarvatathāgatavajraguhyasamayadhāraṇīsaṃgrahasamayamudrāḥ |",
  "S08n715:59": "vajradhatvīśvarīmahāmaṇḍale sajvālāḥ candramaṇḍalāśritāḥ sthāpyāḥ ||",
  "S08n715:60": "atha punarapi vajrapāṇiḥ sarvatathāgata vajraguhyapūjāsamayamudrācatuṣṭayamabhāṣat |",
  "S08n715:61": "oṃ vajraguhyaratipūjāsamaye sarvapūjāṃ pravartaya hūṃ ||",
  "S08n715:62": "oṃ vajraguhyābhiṣekapūjāsamaye sarvapūjāṃ pravartaya hūṃ ||",
  "S08n715:63": "oṃ vajraguhyagītāpūjāsamaye sarvapūjāṃ pravartaya hūṃ ||",
  "S08n715:64": "oṃ vajraguhyanṛtyapūjāsamaye sarvapūjāṃ pravartaya hūṃ ||",
  "S08n715:65": "tā eva vajralāsyādayaḥ sajvālāḥ svacinhā mudrāścakramaṇḍalakoṇacatuṣṭaye sthāpyāḥ ||",
  "S08n715:66": "Delineation of the mandala",
  "S08n715:67": "atha vajrapāṇiḥ punarapīdaṃ vajraguhyaṃ nāma mahāvajramaṇḍalamabhāṣat |",
  "S08n715:68": "athātaḥ saṃpravakṣyāmi vajramaṇḍalamuttamaṃ |",
  "S08n715:69": "vajradhātupratīkāśaṃ vajraguhyamitismṛtaṃ ||1 ||",
  "S08n715:70": "mahāmaṇḍalayogena sarvamaṇḍalamālikhet |",
  "S08n715:71": "sarvamaṇḍalamadhyeṣu buddhamudrāḥ samālikhet ||2 ||",
  "S08n715:72": "paryaṅake susthitaṃ caityaṃ vajradhātvīśvarī smṛtā |",
  "S08n715:73": "paryaṅke vajrā vajrāṃ tu vajracinteti kīrtitā ||3 ||",
  "S08n715:74": "vajraratnaṃ tu paryaṅke svābhiṣeketi kīrtitā |",
  "S08n715:75": "paryaṅke vajrapadmaṃ tu āyudhaiti prakīrtitā ||4 ||",
  "S08n715:76": "karmavajraṃ tu paryaṅke sarvavajreti kīrtitā |",
  "S08n715:77": "padmapratiṣṭhāḥ samālekhyāḥ prabhāmaṇḍalasaṃsthitāḥ ||5 ||",
  "S08n715:78": "paryaṅketu likhed vajramutthitaṃ dvayaṅkuśaṃ tathā |",
  "S08n715:79": "vajraṃ vajrapariyuktaṃ sādhukāradvayaṃ tathā ||6 ||",
  "S08n715:80": "ratnaṃ karojvalaṃ kuryātsūryamudrāntathaiva ca |",
  "S08n715:81": "dhvajāgraṃ caiva sajvālaṃ dantapaṅiktardvivajrage ||7 ||",
  "S08n715:82": "vajramadhye likhetpadmaṃ khaḍgaṃ sajvālameva ca |",
  "S08n715:83": "vajrāraṃ vajracakraṃ tu jivhāṃ raśmikarojjvalāṃ ||8 ||",
  "S08n715:84": "vajraṃ tu sarvato vaktraṃ kavacaṃ vajrasaṃyutaṃ |",
  "S08n715:85": "vajradaṃṣṭre tathā lekhye muṣṭimudrā karadvaye ||9 ||",
  "S08n715:86": "satvavajrādayo lekhyā yathāvad dhātumaṇḍale |",
  "S08n715:87": "cinhamudrāḥ samālekhyā vajralāsyādimaṇḍale ||10 ||",
  "S08n715:88": "bāhyātaśca yathāyogaṃ svacinhaṃtu samālikhet |",
  "S08n715:89": "maitreyādisvacinhāni yathābhirucitaṃ likhed ||11 || iti ||",
  "S08n715:90": "Initiation into the mandala",
  "S08n715:91": "athātra vajraguhyamaṇḍale praveśādivividhavistaro bhavati |",
  "S08n715:92": "tatra prathamaṃ tāvadvajrācāryaḥ svayaṃ satvavajrimudrāṃ badhvā praviśet;",
  "S08n715:93": "praviśya sakṛt pradakṣiṇīkṛtya,",
  "S08n715:94": "tāṃ mudrāṃ bhagavate vajrapāṇaye niryātya,",
  "S08n715:95": "svahṛdaye yathāvanmuktvā,",
  "S08n715:96": "caturṣu dvāreṣu vajrāṅku śakarmamudrādibhiryathāvat karmāṇi kṛtvā niṣkramed,",
  "S08n715:97": "abhiniṣkramya śiṣyāṃ praveśayet vajradhātumahāmaṇḍalayogeneti |",
  "S08n715:98": "tataḥ praveśya muṣṭyācchādya siddhiguhyavajracinhaṃ datvā,",
  "S08n715:99": "vajraguhyamudrājñānaṃ śikṣayet ||",
  "S08n715:100": "Mudra",
  "S08n715:101": "tatra prathamaṃ tāvad vajraguhyakāyamudrājñānaṃ śikṣayet |",
  "S08n715:102": "candramaṇḍalamadhye tu hastapādāñjaliṃ mukhaṃ",
  "S08n715:103": "vijṛṃbhan bhāvayedvajraṃ vajriṇīmapi rāgayet ||1 ||",
  "S08n715:104": "aṅkuśaṃ bāhusaṃkocaṃ śīrṣe vajraṃ tu bhāvayet |",
  "S08n715:105": "śabdāpayaṃstu hastena ānayedaṅkuśīmapi ||2 ||",
  "S08n715:106": "vāṇaprakṣepayogena vijṛṃbhan prahared hṛdi |",
  "S08n715:107": "rāgayenmārayogena rativajrāmapi svayaṃ ||3 ||",
  "S08n715:108": "bāhubandhena badhnīyād hṛdayaṃ svayamātmanaḥ |",
  "S08n715:109": "vajravarmaprayogeṇa rakṣed buddhamapi svayam || iti ||4 ||",
  "S08n715:110": "tatraiṣāṃ hṛdayāni bhavanti |",
  "S08n715:111": "vajra rāgaya hoḥ ||",
  "S08n715:112": "vajrāṅku śa jaḥ ||",
  "S08n715:113": "māraya māraya phaṭ ||",
  "S08n715:114": "bandha rakṣa haṃ ||",
  "S08n715:115": "tato vajraguhyadṛṣṭimudrājñānaṃ śikṣayet |",
  "S08n715:116": "vajradṛṣṭistu saṃrāgapraharṣotphullalocanā |",
  "S08n715:117": "tayā nirīkṣatā strī tu vaśyā bhavati śāśvatī ||1 ||",
  "S08n715:118": "pradrutapracalaccakṣuḥ pakṣmakarṣaṇalocanā |",
  "S08n715:119": "dīptakṛṣṭiriti proktā sarvamākarṣayejjagat ||2 ||",
  "S08n715:120": "pradhvastabhṛkuṭībhaṅgakrodhasaṃkucitekṣaṇaṃ |",
  "S08n715:121": "krodhadṛṣṭiṃ samādhāya trailokyamapi nāśayet ||3 ||",
  "S08n715:122": "merumardanapāṣāṇadṛḍhānimiṣalocanā |",
  "S08n715:123": "maitrīdṛṣṭiriti khyātā jvaragrahaviṣāpahā || iti ||4 ||",
  "S08n715:124": "athāsāṃ hṛdayāni bhavanti |",
  "S08n715:125": "vajradṛṣṭi maṭ ||",
  "S08n715:126": "dīptadṛṣṭyāṅku śijjaḥ ||",
  "S08n715:127": "krodhadṛṣṭi hīḥ ||",
  "S08n715:128": "dṛḍhadṛṣṭi traṭ ||",
  "S08n715:129": "tato vajraguhyavāṅmudrājñānaṃ śikṣayet |",
  "S08n715:130": "hoḥ hoḥ hoḥ ho iti prokte vāgvivartitayā kṣaṇāt |",
  "S08n715:131": "rāgayet sarvasatvāṃ so vajravācā parisphuṭāṃ ||1 ||",
  "S08n715:132": "jjaḥ jjaḥ jjaḥ jja iti prokte krodhavācā parisphuṭāṃ |",
  "S08n715:133": "ākarṣayejjagatsarvamapi vajradharopamam ||2 ||",
  "S08n715:134": "huṃ huṃ huṃ huṃ samādhāya śabdavācā parisphuṭāṃ |",
  "S08n715:135": "mārayet sarvasatvāṃ so merumardanasannibhām ||3 ||",
  "S08n715:136": "haṃ haṃ haṃ haṃ iti prokte sūkṣmavācā parisphuṭāṃ |",
  "S08n715:137": "rakṣet sarvamidaṃ locamapi vajrātmakaṃ jinam || iti ||4 ||",
  "S08n715:138": "tatraitāni hṛdayāni bhavanti |",
  "S08n715:139": "vajra hoḥ ||",
  "S08n715:140": "vajra jjaḥ ||",
  "S08n715:141": "vajra huṃ ||",
  "S08n715:142": "vajra haṃ ||",
  "S08n715:143": "tato vajraguhyacittamudrājñānaṃ śikṣayet |",
  "S08n715:144": "sarvākāravaropetaṃ bhāvayan svayamātmanā |",
  "S08n715:145": "vajrapāṇiṃ svamātmānaṃ sarvabuddhāṃ vaśannayet ||1 ||",
  "S08n715:146": "sarvākāravaropetaṃ bhāvayan svayamātmanā |",
  "S08n715:147": "vajragarbhaṃ svamātmānamākarṣayedvajrapāṇinaṃ ||2 ||",
  "S08n715:148": "sarvākāravaropetaṃ bhāvayan svayamātmanā |",
  "S08n715:149": "vajranetraṃ svamātmānaṃ sarvadharmāṃ sa mārayet ||3 ||",
  "S08n715:150": "sarvākāravaropetaṃ bhāvayan svayamātmanā |",
  "S08n715:151": "vajraviśvaṃ svamātmānaṃ sarvavajraṃ sa rakṣati || iti ||4 ||",
  "S08n715:152": "tatraitāni hṛdayāni bhavanti |",
  "S08n715:153": "vajrapāṇi vaśamānaya sarvabuddhān hoḥ ||",
  "S08n715:154": "vajragarbha vajrapāṇiṃ śīghramākarṣaya hūṃ jjaḥ ||",
  "S08n715:155": "vajranetra sarvadharmān māraya hūṃ phaṭ ||",
  "S08n715:156": "vajraviśva rakṣa sarvavajrān haṃ ||",
  "S08n715:157": "tato vajraguhyamudrājñānaṃ śikṣayet |",
  "S08n715:158": "satvavajrāṃ samādhāya hṛdaye svayamātmanaḥ |",
  "S08n715:159": "vajradṛṣṭyā nirīkṣan vai sarvamāveśayejjagat ||1 ||",
  "S08n715:160": "ratnavajrāṃ samādhāya hṛdaye svayamātmanaḥ |",
  "S08n715:161": "dīptadṛṣṭyā nirīkṣan vai sarvamānayate vaśaṃ ||2 ||",
  "S08n715:162": "dharmavajrāṃ samādhāya hṛdaye svayamātmanaḥ |",
  "S08n715:163": "krodhadṛṣṭyā nirīkṣan vai jagatsarvaṃ sa mārayet ||3 ||",
  "S08n715:164": "karmavajrāṃ samādhāya hṛdaye svayamātmanaḥ |",
  "S08n715:165": "maitrīdṛṣṭyā nirīkṣan vai rakṣetsarvamidaṃ jagad || iti ||4 ||",
  "S08n715:166": "athāsāṃ vajraguhyajñānamudrāṇāṃ hṛdayāni bhavanti |",
  "S08n715:167": "vajraguhyasamaya aḥ ||",
  "S08n715:168": "vajraguhyasamaya hoḥ ||",
  "S08n715:169": "vajraguhyasamaya huṃ ||",
  "S08n715:170": "vajraguhyasamaya haṃ ||",
  "S08n715:171": "tato vajraguhyamudrābandhaṃ śikṣayet |",
  "S08n715:172": "vajrāñjalisamudbhūtā mahāguhyāḥ prakīrtitāḥ |",
  "S08n715:173": "mahāmudrāḥ samāsena tāsāṃ bandhaḥ pravakṣyate ||1 ||",
  "S08n715:174": "aṅguṣṭhadvayaparyaṅkā kuñcitāgrāgravigrahā |",
  "S08n715:175": "samamadhyottamāṅgā ca vajradhātvīśvarī smṛtā ||2 ||",
  "S08n715:176": "sā eva madhyavajrā tu madhyābhyāṃ tu maṇīkṛtā |",
  "S08n715:177": "madhyānāmāntyapadmā ca prasāritakarāṅgulī ||3 ||",
  "S08n715:178": "agryā vajrā divajrāgrī sāṅguṣṭhadvayagūhitā |",
  "S08n715:179": "sādhukārāgryaratnā ca sa ratnāgrākarojvalā ||4 ||",
  "S08n715:180": "samānāmāntyaratnā ca sā eva parivartitā |",
  "S08n715:181": "suprasāritasarvāgrā samāṅguṣṭhāntarasthitā ||5 ||",
  "S08n715:182": "prasāritāṅgulīmaṇḍāsā eva tu mukhoddhṛtā |",
  "S08n715:183": "aṅguṣṭhavajrasaṃcchannā samāgryābhyantarasthitā ||6 ||",
  "S08n715:184": "dvayaṅguṣṭhavikacā sā tu tato'bhyantaravajriṇī |",
  "S08n715:185": "vajraguhyāḥ punaścaitā vajrabandhasamudbhavāḥ ||7 ||",
  "S08n715:186": "dharmaguhyāḥ punaścinhaiḥ saṃpuṭāntarabhāvitaiḥ |",
  "S08n715:187": "karmaguhyāntarasthitaistu cinhaiḥ karmapradarśanam ||8 ||",
  "S08n715:188": "ataḥ paraṃ pravakṣyāmi dharmamudrāḥ samāsataḥ |",
  "S08n715:189": "āḥ jjaḥ hoḥ saḥ,",
  "S08n715:190": "uṃ āṃ traṃ haḥ,",
  "S08n715:191": "hrīḥ dhaṃ bhaṃ raṃ,",
  "S08n715:192": "kaṃ haṃ huṃ vaṃ ||1 ||",
  "S08n715:193": "guhyamudrā dvidhikṛtya karmamudrāsu kalpayet |",
  "S08n715:194": "yāvadyaḥ samayāgryo vai dvidhīkṛtya tathaiva ca ||2 ||",
  "S08n715:195": "athāsāṃ sādhanaṃ vakṣye samayastvam iti brūvan |",
  "S08n715:196": "svayaṃ badhvā tu sidhyante kāmarāgasukhātmanaḥ ||1 ||",
  "S08n715:197": "āsāṃ tvadhikamekaṃ tu sarvakālaṃ na bandhayet |",
  "S08n715:198": "guhye vārthamahatkārye prayuñjīt vicakṣaṇaḥ ||2 ||",
  "S08n715:199": "yasarvātmasitthāta hyetā dṛḍhabhāryāḥ svayaṃbhuvāṃ |",
  "S08n715:200": "sādhakeṣu dṛḍhaṃ raktā mā tyajeyuḥ patinnijam ||3 || iti ||",
  "S08n715:201": "athāsāṃ sarvamudrāṇāṃ bandhāditi karmāṇi bhavanti |",
  "S08n715:202": "vajraveśaṃ samutpādya ātmanaśca parasya vā |",
  "S08n715:203": "bandhayedvā bandhayedvāpi anena hṛdayena tu ||",
  "S08n715:204": "vajra hūṃ bandha ||",
  "S08n715:205": "atha mokṣo bhavati |",
  "S08n715:206": "yato yataḥ samutpannāḥ sarvamudrāḥ samāsataḥ |",
  "S08n715:207": "tatra tatra tāṃ muñcedanena hṛdayena tu ||",
  "S08n715:208": "oṃ vajra muḥ ||",
  "S08n715:209": "atha dṛḍhīkaraṇaṃ bhavati |",
  "S08n715:210": "ratna vajrāṃ dṛḍhīkṛtya hṛdayānmūrdhni mokṣitā |",
  "S08n715:211": "agrābhyāṃ kavacaṃ bandhedanena hṛdayena tu ||",
  "S08n715:212": "oṃ dṛḍha vajrakavaca dhṛṭ ||",
  "S08n715:213": "atha bandhasamayo bhavati |",
  "S08n715:214": "yathā sthāneṣu vai muktā kavacena dṛḍhīkṛtā |",
  "S08n715:215": "nibandhettālayā sarvā hyanena hṛdayena tu ||",
  "S08n715:216": "oṃ guhyasamayatāla saḥ ||",
  "S08n715:217": "vajrasatvo rucijaptiḥ sarvamaṇḍalakarmasu |",
  "S08n715:218": "prayoktavyo'tra samaye sarvasiddhikaraḥ param || iti ||",
  "S08n715:219": "sarvatathāgatamahāyānābhisamayān mahākalparājād vajraguhyavajramaṇḍalavidhivistaraḥ samāptaḥ ||"
}