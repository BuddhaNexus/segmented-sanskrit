{
  "SA12n1137:0": "nāgānandam",
  "SA12n1137:1": "prathamo'ṅkaḥ",
  "SA12n1137:2": "nāndī",
  "SA12n1137:3": "dhyānavyājamupetya cintayasi kāmunmīlya cakṣuḥ kṣaṇaṃ",
  "SA12n1137:4": "padhyānaṅgaśarāturaṃ janamimaṃ trātā'pi no rakṣasi |",
  "SA12n1137:5": "mithyākāruṇiko'si nirghṛṇātarastvattaḥ kuto'nyaḥ pumān",
  "SA12n1137:6": "serṣyaṃ māravadhūbhirityabhihito bodhau jinaḥ pātu vaḥ ||1 ||",
  "SA12n1137:7": "api ca-",
  "SA12n1137:8": "kāmenākṛṣya cāpaṃ hatapaṭuhā''valgibhirmāravīrai-",
  "SA12n1137:9": "rbhrabhaṅgotkalpajṛmbhāsmitacalitaddṛśā divyanārījanena |",
  "SA12n1137:10": "siddhaiḥ prahvottamāṅgaiḥ pulakitavapuṣā vismayād vāsavena",
  "SA12n1137:11": "dhyāyan bodheravāptāvacalita iti vaḥ pātu dṛṣṭo munīndraḥ ||2 ||",
  "SA12n1137:12": "śrīharṣo nipuṇaḥ kaviḥ pariṣadapyeṣā guṇāgrāhiṇī",
  "SA12n1137:13": "loke hāri ca bodhisattvacaritaṃ nāṭye ca dakṣā vayam |",
  "SA12n1137:14": "vastvekaikamapīha vāñchitaphalaprāpteḥ padaṃ kiṃ puna-",
  "SA12n1137:15": "rmadūbhāgyopacayādayaṃ samuditaḥ sarvo guṇānāṃ gaṇaḥ ||3 ||",
  "SA12n1137:16": "dvijaparijanabandhuhite madbhavanataṭākahaṃsi mṛduśīle |",
  "SA12n1137:17": "parapuruṣacandrakamalinyārye kāryāditastāvat ||4 ||",
  "SA12n1137:18": "pitrorvidhātuṃ śuśrūṣāṃ tyaktvaiśvarya kramāgatam |",
  "SA12n1137:19": "vanaṃ yāmyahamadyaiva yathā jīmūtavāhanaḥ ||5 ||",
  "SA12n1137:20": "rāgasyāspadamityavaimi na hi me dhvaṃsīti na pratyayaḥ",
  "SA12n1137:21": "kṛtyākṛtyavicāraṇāsu vimukhaṃ ko vā na vetti kṣitau |",
  "SA12n1137:22": "evaṃ nindyamapīdamindriyavaśaṃ prītyai bhaved yauvanaṃ",
  "SA12n1137:23": "bhaktyā yāti yadītthameva pitarau śuśrūṣamāṇasya me ||6 ||",
  "SA12n1137:24": "tiṣṭhan bhāti pituḥ puro bhuvi yathā siṃhāsane kiṃ tathā ?",
  "SA12n1137:25": "yat saṃvāhayataḥ sukhaṃ tu caraṇau tātasya kiṃ rājake ?",
  "SA12n1137:26": "kiṃ bhukte bhuvanatraye dhṛtirasau bhuktojjhite yā guroḥ ?",
  "SA12n1137:27": "āyāsaḥ khalu rājyamujjhitagurustatrāsti kaścid guṇaḥ ? ||7 ||",
  "SA12n1137:28": "nyāyye vartmani yojitāḥ prakṛtayaḥ santaḥ sukhaṃ sthāpitā",
  "SA12n1137:29": "nīto bandhujanastathātmasamatāṃ rājye ca rakṣā kṛtā |",
  "SA12n1137:30": "datto dattamanorathādhikaphalaḥ kalpadrumo'pyarthine",
  "SA12n1137:31": "kiṃ karttavyamataḥ paraṃ kathaya vā yatte sthitaṃ cetasi ||8 ||",
  "SA12n1137:32": "mādyaddiggajagaṇḍabhittikaṣaṇairbhanasravaccandanaḥ",
  "SA12n1137:33": "krandatkandaragahvaro jalanidherāsphālito vīcibhiḥ |",
  "SA12n1137:34": "pādālaktakaraktamauktikaśilaḥ siddhāṅganānāṃ gataiḥ",
  "SA12n1137:35": "sevyo'yaṃ malayācalaḥ kimapi me cetaḥ karotyutsukam ||9 ||",
  "SA12n1137:36": "dakṣiṇaṃ spandate cakṣuḥ phalākāṅkṣā na me kvacit |",
  "SA12n1137:37": "na ca mithyā munivacaḥ kathayiṣyati kiṃ nvidam ||10 ||",
  "SA12n1137:38": "vāso'rthaṃ dayayaiva nātipṛthavaḥ kṛttāstarūṇāṃ tvaco",
  "SA12n1137:39": "bhagnā''lakṣyajaratkamaṇḍalu nabhaḥsvacchaṃ payo nairjharam |",
  "SA12n1137:40": "dṛśyante truṭitojjhitāśca baṭubhiormauñjyaḥ kvacinmekhalā",
  "SA12n1137:41": "nityākarṇanayā śukena ca padaṃ sāmnāmidaṃ paṭhayate ||11 ||",
  "SA12n1137:42": "madhuramiva vadanti svāgataṃ bhṛṅgaśabdai-",
  "SA12n1137:43": "rnatimiva phalanamraiḥ kurvate'mī śirobhiḥ |",
  "SA12n1137:44": "mama dadata ivārghyaṃ puṣpavṛṣṭīḥ kirantaḥ",
  "SA12n1137:45": "kathamatithisaparyyāṃ śikṣitāḥ śākhino'pi ||12 ||",
  "SA12n1137:46": "sthānaprāptyā dadhānaṃ prakaṭitagamakāṃ mandratāravyavasthāṃ",
  "SA12n1137:47": "nirhrādinyā vipañcyā militamaliruteneva tantrīsvareṇa |",
  "SA12n1137:48": "ete dantāntarālasthitatṛṇakavalacchedaśabdaṃ niyamya",
  "SA12n1137:49": "vyājihyāṅgāḥ kuraṅgāḥ sphuṭalalitapadaṃ gītamākarṇayanti ||13 ||",
  "SA12n1137:50": "ulphullakalamalakesaraparāgagauradyute ! mama hi gauri !",
  "SA12n1137:51": "abhivāñchitaṃ prasidhyatu bhagavati ! yuṣmatprasādena ||14 ||",
  "SA12n1137:52": "vyaktirvyañcanadhātunā daśavidhenāpyatra labdhā'munā",
  "SA12n1137:53": "vispaṣṭo drutamadhyalambitaparicchinnastridhā'yaṃ layaḥ |",
  "SA12n1137:54": "gopucchapramukhāḥ krameṇa yatayastistro'pi sampāditā-",
  "SA12n1137:55": "stattvaughānugatāśca vādyavidhayaḥ samyak trayo darśitāḥ ||15 ||",
  "SA12n1137:56": "svargastrī yadi tatkṛtārthamabhavaccakṣuḥsahastra hare-",
  "SA12n1137:57": "rnāgī cenna rasātalaṃ śaśabhṛtā śūnyaṃ mukhe'syāḥ sthite |",
  "SA12n1137:58": "jātirnaḥ sakalānyajātijayinī vidyādharī cediyaṃ",
  "SA12n1137:59": "syātsiddhānvayajā yadi tribhuvane siddhā prasiddhāstataḥ ||16 ||",
  "SA12n1137:60": "tanuriyaṃ taralāyatalocane !",
  "SA12n1137:61": "śvasitakampitapīnaghanastani !",
  "SA12n1137:62": "śramamalaṃ tapasaiva gatā punaḥ",
  "SA12n1137:63": "kimiti sambhramakāriṇi ! khidyate ||17 ||",
  "SA12n1137:64": "uṣṇīṣaḥ sphuṭa eṣa mūrddhani vibhātyūrṇeyamantarbhruvo-",
  "SA12n1137:65": "ścakṣustāmarasānukāri hariṇā vakṣaḥsthalaṃ sparddhate |",
  "SA12n1137:66": "cakrāṅkañca yathā padadvayamidaṃ manye tathā ko'pyayaṃ",
  "SA12n1137:67": "no vidyādharacakravarttipadavīmaprāpya viśrāmyati ||18 ||",
  "SA12n1137:68": "ekkato guruvaaṇaṃ aṇṇato daiadaṃsaṇasuhāiṃ |",
  "SA12n1137:69": "gamaṇāgamaṇādhirūḍhaṃ ajja bi dolaedi me hiaaṃ ||19 ||",
  "SA12n1137:70": "ekato guruvacanamanyato dayitadarśanasukhāni |",
  "SA12n1137:71": "gamanā'gamanādhirūḍhamadyāpi dolāyate me hṛdayam ||19 ||",
  "SA12n1137:72": "anayā jaghanā''bhogamantharayānayā |",
  "SA12n1137:73": "anyato'pi vrajantyā me hṛdaye nihitaṃ padam ||20 ||",
  "SA12n1137:74": "tāpāt tatkṣaṇaghṛṣṭacandanarasāpāṇḍū kapālau vahan",
  "SA12n1137:75": "saṃsavaktairnijakarṇatālapavanaiḥ saṃvijyamānānanaḥ |",
  "SA12n1137:76": "sampratyeṣa viśeṣasiktahṛdayā hastojjhitaiḥ śīkarai-",
  "SA12n1137:77": "rgāḍhā''yallakaduḥsahāmiva daśāṃ dhatte gajānāṃ patiḥ ||21 ||",
  "SA12n1137:78": "iti prathamo'ṅkaḥ |"
}