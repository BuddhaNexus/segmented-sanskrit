{
  "SA08n968:0": "(9) strījugupsāvargaḥ",
  "SA08n968:1": "striya evānarthamūlam",
  "SA08n968:2": "striyo mūlaṃ (hi)",
  "SA08n968:3": "pāpasya dhananāśasya sarvathā |",
  "SA08n968:4": "svahite ye na niratāḥ kutasteṣāṃ bhavet sukham ||1 ||",
  "SA08n968:5": "anarthakarmaratayaḥ śāṭhyerṣyābahulāstriyaḥ |",
  "SA08n968:6": "lokadvayavināśāya puruṣāṇāmavasthitāḥ ||2 ||",
  "SA08n968:7": "nityaṃ sarāgakuśalā nityaṃ tadvacanāḥ parāḥ |",
  "SA08n968:8": "anyacca hṛdaye tāsāṃ kathayantyanyadeva vā ||3 ||",
  "SA08n968:9": "āpātamadhurāḥ sūkṣmāḥ vipāke vajracetasaḥ |",
  "SA08n968:10": "nopakāreṇa satkāraṃ smaranti laghucetasaḥ ||4 ||",
  "SA08n968:11": "striyo vidyutsvabhāvahṛdayā aticañcalāḥ",
  "SA08n968:12": "nāśayitvā priyaśataṃ smarantyekaṃ hi vipriyam |",
  "SA08n968:13": "vidyutsvabhāvahṛdayāḥ striyaḥ pāpasya bhūmayaḥ ||5 ||",
  "SA08n968:14": "strīṇāṃ nāśasādhakatvapradarśanam",
  "SA08n968:15": "strīhetunāśamicchanti puruṣā vakracetasaḥ |",
  "SA08n968:16": "strīvināśo vināśo drāgiha loke paratra ca ||6 ||",
  "SA08n968:17": "strīdarśanamevāgnivaddahati",
  "SA08n968:18": "evaṃ tu sarvaviṣayāḥ strīdarśanamihaikajam |",
  "SA08n968:19": "abhibhūya sarvaviṣayān nāryagnijvalanaṃ mahat ||7 ||",
  "SA08n968:20": "strīdoṣapradarśanapūrvakaṃ nārījugupsāsamīkṣaṇam",
  "SA08n968:21": "saṃśleṣādapi viśleṣaḥ smaraṇāt kathanādapi |",
  "SA08n968:22": "strīṇāṃ dāhasamuttho'yaṃ vahnirantarjahāsakaḥ ||8 ||",
  "SA08n968:23": "rāgeṇa saha jāyante nityaṃ vai dāruṇāḥ striyaḥ |",
  "SA08n968:24": "dānena saha jāyante yathā loke hutāśanāḥ ||9 ||",
  "SA08n968:25": "na bhavet tādṛśo dāho yo'yaṃ vahnisamudbhavaḥ |",
  "SA08n968:26": "yādṛśaḥ strīmado hyasti dehināṃ hṛdayodbhavaḥ ||10 ||",
  "SA08n968:27": "sarvalokavināśāya sarvadharmakṣayāya ca |",
  "SA08n968:28": "hetavo narakasyaitāḥ striyaḥ proktā maharṣibhiḥ ||11 ||",
  "SA08n968:29": "mukhato madhurāmarṣā hṛdayena viṣopamāḥ |",
  "SA08n968:30": "anavasthitasauhārdā nāsāṃ kaścit priyo naraḥ ||12 ||",
  "SA08n968:31": "muhūrtena priyastāsāṃ muhūrtena tathā'priyaḥ |",
  "SA08n968:32": "anavasthitasauhārdāścañcalā kṣaṇikopamāḥ ||13 ||",
  "SA08n968:33": "vañcanāhetukuśalā nityaṃ kāryaparāyaṇāḥ |",
  "SA08n968:34": "nityaṃ saṃyogamanaso nityaṃ mānaparāyaṇāḥ ||14 ||",
  "SA08n968:35": "devānāṃ ca manuṣyāṇāṃ piśācoragarākṣasāḥ |",
  "SA08n968:36": "na bandhabhūtā yādṛśyaḥ striyaḥ kālaviṣopamāḥ ||15 ||",
  "SA08n968:37": "nopakāraṃ smarantyetā na kuśalaṃ nāpi vikramam |",
  "SA08n968:38": "anavasthitacittāśca vāyuvegasamāḥ striyaḥ ||16 ||",
  "SA08n968:39": "bhavanti sampado yatra rakṣyante yatra yoṣitaḥ |",
  "SA08n968:40": "vyasaneṣu viraktāstu tyajanti puruṣaṃ dhruvam ||17 ||",
  "SA08n968:41": "yaṃ yaṃ gacchanti puruṣaṃ rakṣyante tatra yoṣitaḥ |",
  "SA08n968:42": "śīghraṃ śīghraṃ naraṃ hyetāstyajanti puruṣaṃ sthitam ||18 ||",
  "SA08n968:43": "yathā hi bhramarī puṣpaṃ śuṣkaṃ tyajati sarvadā |",
  "SA08n968:44": "tathā vittena rahitaṃ puruṣaṃ tyajati priyā ||19 ||",
  "SA08n968:45": "nistriṃśahṛdayāḥ krūrāścañcalāstamasāvṛtāḥ |",
  "SA08n968:46": "striyaḥ puruṣanāśāya jātāḥ kenāpi hetunā ||20 ||",
  "SA08n968:47": "devānāṃ bandhanaṃ nāma yathā strībandhanaṃ matam |",
  "SA08n968:48": "strībandhananibaddhāstu patanti narakaṃ punaḥ ||21 ||",
  "SA08n968:49": "etadagraṃ hi rāgāṇāṃ yo rāgaḥ strīsamudbhavaḥ |",
  "SA08n968:50": "strīrāgadagdhamanasaṃ paścād dahati pāvakaḥ ||22 ||",
  "SA08n968:51": "pratyakṣāṇyapi karmāṇi rāgaiścāpahataḥ pumān |",
  "SA08n968:52": "na vetti mūḍhahṛdayaḥ strīrāgeṇa vimohitaḥ ||23 ||",
  "SA08n968:53": "viśvāsya viṣaye puruṣaṃ bad dhvā priyamanekaśaḥ |",
  "SA08n968:54": "tyajanti vittanāśena tvacaṃ yadvadbhujaṅgamāḥ ||24 ||",
  "SA08n968:55": "sarvopāyabhṛtā nāryaḥ sarvaśaḥ paripālitāḥ |",
  "SA08n968:56": "na śakyāḥ svavaśīkarttuṃ striyaḥ paramadāruṇāḥ ||25 ||",
  "SA08n968:57": "āsāṃ sarvasvabhāvānāṃ nārīṇāṃ calacetasām |",
  "SA08n968:58": "na yāyājjātu viśvāsaṃ pumān dhīreṇa cetasā ||26 ||",
  "SA08n968:59": "strīvidheyāstu ye martyā nityaṃ kāmagaveṣiṇaḥ |",
  "SA08n968:60": "paścimadarśanaṃ teṣāṃ suraloke bhaviṣyati ||27 ||",
  "SA08n968:61": "pañcāṅgikena tūryeṇa vipralubdhāḥ samantataḥ |",
  "SA08n968:62": "vindanti vyasane duḥkhaṃ yadavaśyaṃ bhaviṣyati ||28 ||",
  "SA08n968:63": "imāstāścañcalā nāryo yāsāṃ rāgaḥ kṛtastvayā |",
  "SA08n968:64": "tā bhavantaṃ parityajya punaranyaṃ tato gatāḥ ||29 ||",
  "SA08n968:65": "dvidhā hi prakṛtiryāsāṃ (yoṣitāṃ)",
  "SA08n968:66": "sahacāriṇī |",
  "SA08n968:67": "bhūyo'bhiyanti puruṣaṃ vyasaneṣu tyajanti ca ||30 ||",
  "SA08n968:68": "mṛgavanmohayantyetāḥ puruṣaṃ rāgamohitam |",
  "SA08n968:69": "paścāt (tu) vyasane prāpte tyajanti laghucetasaḥ ||31 ||",
  "SA08n968:70": "nopakāraṃ na satkāraṃ na priyāṇi na santatim |",
  "SA08n968:71": "smaranti yoṣitastīvrā vyasane samupasthite ||32 ||",
  "SA08n968:72": "mlānaṃ puṣpaṃ yathā tyaktvā bhramaro'nyatra dhāvati |",
  "SA08n968:73": "tathā hi vyasane prāpte tyajanti khalu yoṣitaḥ ||33 ||",
  "SA08n968:74": "anapekṣitasauhārdāścañcalāśca raṇapriyāḥ |",
  "SA08n968:75": "bhavanti yoṣitaḥ sarvā viṣamiśraṃ yathā madhu ||34 ||",
  "SA08n968:76": "mohayanti narān kāmairvākyaiścāpi viśeṣataḥ |",
  "SA08n968:77": "na teṣāṃ viśvaseddhīmān puruṣo dhīramānasaḥ ||35 ||",
  "SA08n968:78": "ābhirvimohitāḥ kiṃ vā raṃjitāḥ puruṣāḥ svataḥ |",
  "SA08n968:79": "na kurvanti hitaṃ vākyaṃ yathā muṣṇikagāmikam ||36 ||",
  "SA08n968:80": "devāsuranarān yakṣān piśācoragarākṣasān |",
  "SA08n968:81": "indrajālamayā nāryo vañcayanti viśeṣataḥ ||37 ||",
  "SA08n968:82": "etadagrañca pāśānāṃ yadidaṃ strīmayaṃ dṛḍham |",
  "SA08n968:83": "anena baddhāḥ puruṣā bhramanti bhavacārake ||38 ||",
  "SA08n968:84": "na kaścit pāśapāśo'yaṃ hṛtpāśo yoṣitaḥ param |",
  "SA08n968:85": "hṛtpāśabandhanairbaddhāḥ puruṣā duḥkhamohitāḥ ||39 ||",
  "SA08n968:86": "dahayate chidyate pāśasstrīmayastu na dahayate |",
  "SA08n968:87": "naraka -preta-tiryakṣu gacchantamanugacchati ||40 ||",
  "SA08n968:88": "mūrtimān badhyate kāyaḥ pāśena mahatā tathā |",
  "SA08n968:89": "amūrtigaṃ cittamidaṃ strīpāśena tu badhyate ||41 ||",
  "SA08n968:90": "(na) dṛśyate pāśamanyaṃ yena badhnanti yoṣitaḥ |",
  "SA08n968:91": "abhijñeyamapramāṇaṃ strīmayaṃ bandhanaṃ mahat ||42 ||",
  "SA08n968:92": "anenāpātaramyeṇa (duḥkha)",
  "SA08n968:93": "mokṣeṇa sarvadā |",
  "SA08n968:94": "pāśena baddhāḥ puruṣā na mucyante bhavārṇavāt ||43 ||",
  "SA08n968:95": "ṣaḍindriyāṇi badhnāti pāśo yaḥ strīmayo mahān |",
  "SA08n968:96": "pāśastu kāyamevaikaṃ kaścit badhnāti vā na vā ||44 ||",
  "SA08n968:97": "bandhanaṃ na dṛḍhaṃ hīdaṃ mokṣavārya ṣaḍāyasam |",
  "SA08n968:98": "saṃraktacittabhoge hi mandabuddhernarasya ca ||45 ||",
  "SA08n968:99": "snāyuyantreṇa baddhāsu vistṛtakarmabhūmiṣu |",
  "SA08n968:100": "tīkṣṇaraktāsinā yukto maraṇārthamihāgataḥ ||46 ||",
  "SA08n968:101": "strīṇāṃ daurguṇyam",
  "SA08n968:102": "vañcanācchalakūṭāsu rabhasā nu viśeṣataḥ |",
  "SA08n968:103": "cañcalo bhrāntacittāsu bhrāntastvaṅgakṣaṇāriṣu ||47 ||",
  "SA08n968:104": "vibhrānto bhrāntakathitairbhūṣaṇānāṃ tathā svanaiḥ |",
  "SA08n968:105": "haranti puruṣaṃ kṣipraṃ vañcanākuśalāḥ striyaḥ ||48 ||",
  "SA08n968:106": "nānāvidheṣu puṣpeṣu yathā carati ṣaṭ padaḥ |",
  "SA08n968:107": "nānāvidheṣu martyeṣu tathemāścañcalāḥ striyaḥ ||49 ||",
  "SA08n968:108": "yathā madhurikā pītvā puṣpamanyatra gacchati |",
  "SA08n968:109": "tathā puruṣamāpīyaḥ prayānti rabhasaṃ striyaḥ ||50 ||",
  "SA08n968:110": "arthādāneṣu kuśalāḥ kruddhā nityaṃ durāsadāḥ |",
  "SA08n968:111": "vañcayitvā naraṃ śīghramanyatra saṃprayānti tāḥ ||51 ||",
  "SA08n968:112": "sādhyamāyāpraharaṇāḥ kālakūṭaviṣopamāḥ |",
  "SA08n968:113": "striyaḥ puruṣaghātinyaścāturyeṣu vyavasthitāḥ ||52 ||",
  "SA08n968:114": "vāyvākāśānalā yadvan na śaktā grathituṃ naraiḥ |",
  "SA08n968:115": "tathopāyaśatairnāryo (na)",
  "SA08n968:116": "śaktā rakṣituṃ naraiḥ ||53 ||",
  "SA08n968:117": "anarthavyādhimṛtyūnāṃ duṣkṛtānāñca karmaṇām |",
  "SA08n968:118": "hetubhūtāḥ paraṃ nāryo mokṣacaryābadhasya ca ||54 ||",
  "SA08n968:119": "yadanekaprakāreṣu śaṭheṣu pāpakarmasu |",
  "SA08n968:120": "(patanti ) manujā loke tatra hetuḥ parastriyaḥ ||55 ||",
  "SA08n968:121": "na bālayauvanenaiva vārdhakyenaiva śāmyati |",
  "SA08n968:122": "cāpalyaṃ sahajaṃ strīṇāṃ bhāskarasya yathā prabhā ||56 ||",
  "SA08n968:123": "anityaṃ sauhṛdaṃ tāsāṃ dīptānāmarciṣāṃ kaṇaiḥ |",
  "SA08n968:124": "vairañca śāśvataṃ tāsāmaśmanāṃ ca yathā vraṇaiḥ ||57 ||",
  "SA08n968:125": "dhanahīne virajyante dhanayuktā bhavanti ca |",
  "SA08n968:126": "yāvadartha striyastāvadarthahīne kutaḥ striyaḥ? ||58 ||",
  "SA08n968:127": "na sevābhiścadānena nopakāraiḥ pṛthagvidhaiḥ |",
  "SA08n968:128": "svīkarttuṃ na striyaḥ śakyāḥ jvalanopamacetasaḥ ||59 ||",
  "SA08n968:129": "yathā naro'nukūlaśca chandakarttā yathā yathā |",
  "SA08n968:130": "tathā tathā striyastasya vañcanākuśalāḥ param ||60 ||",
  "SA08n968:131": "puṣpacchatro yathā sarpo bhasmacchatro yathā nalaḥ |",
  "SA08n968:132": "rūpacchannaṃ tathā cittamāsāṃ bhavati yoṣitām ||61 ||",
  "SA08n968:133": "viṣavṛkṣe yathā puṣpaṃ dṛṣṭiramyaṃ na śāntaye |",
  "SA08n968:134": "viṣavṛkṣa (samā)",
  "SA08n968:135": "nāryaḥ parivarjyāḥ samantataḥ ||62 ||",
  "SA08n968:136": "nārīṇāṃ darśanākāṃkṣī viṣayesu ca tatparaḥ |",
  "SA08n968:137": "naro na sukhabhogāya (haya)",
  "SA08n968:138": "smilloke na cāpare ||63 ||",
  "SA08n968:139": "nāgninā na ca śastreṇa na balena na jantubhiḥ |",
  "SA08n968:140": "strīmayaṃ bandhanaṃ hetuḥ śakyate na durāsadam ||64 ||",
  "SA08n968:141": "doṣajālamidaṃ (sūtraṃ)",
  "SA08n968:142": "strīmayaṃ carate bhuvi |",
  "SA08n968:143": "yastrīvivarjito dhīmān asmilloke mahīyate ||65 ||",
  "SA08n968:144": "yathā bhūtairmanuṣyāṇāṃ svakarmotthāpane na ca |",
  "SA08n968:145": "tathā striyo hi rakṣanti viṣamārtha tyajanti ca ||66 ||",
  "SA08n968:146": "gatārthavibhavaṃ bhūyo varjitaṃ svena karmaṇā |",
  "SA08n968:147": "devaṃ samīkṣya capalāḥ striyo naiva prabhāvikāḥ ||67 ||",
  "SA08n968:148": "strīsukhaṃ kṣaṇabhaṅguram",
  "SA08n968:149": "kṣaṇabhaṅgamidaṃ saukhyamadhigatamavasthitam |",
  "SA08n968:150": "catvāryetāni duḥkhāni sevitāni nṛbhiḥ sadā ||68 ||",
  "SA08n968:151": "strī viṣāgnisadṛśā",
  "SA08n968:152": "tasmāt tāni vivarjyāni viṣāgnisadṛśāni hi |",
  "SA08n968:153": "yaḥ kaściccapalo janturyaśca doṣodbhavaḥ sadā ||69 ||",
  "SA08n968:154": "tasmāt parisamāviṣṭāḥ striyaḥ kāraṇavatsalāḥ |",
  "SA08n968:155": "na sūryastamaso heturnāgniḥ śītasya kāraṇam ||70 ||",
  "SA08n968:156": "na strīṇāṃ sauhṛdaṃ citte svalpamapyavatiṣṭhate |",
  "SA08n968:157": "yathā sthirā bhūmiriyaṃ yathā vāyuḥ sadā calaḥ ||71 ||",
  "SA08n968:158": "striyaḥ doṣameva smaranti",
  "SA08n968:159": "tathā strīṇāṃ kṛtaṃ nāsti doṣamayyaḥ sadā smṛtāḥ |",
  "SA08n968:160": "ciraprayatnāḥ puruṣaiḥ lobhitā bahuśaḥ striyaḥ ||72 ||",
  "SA08n968:161": "tyajanti vyasane prāpte śuṣkaṃ sara ivāśugāḥ |",
  "SA08n968:162": "nordhvagāḥ sarito dṛṣṭā nāśmano gatiriṣyate ||73 ||",
  "SA08n968:163": "girīṇāṃ gamanaṃ nāsti strīṇāṃ naivāsti sauhṛdam |",
  "SA08n968:164": "vapukarti sadā nṛṇāṃ dharmārthayaśasāṃ tathā ||74 ||",
  "SA08n968:165": "yoniścānarthajālasya doṣāṇāmudbhavasya ca |",
  "SA08n968:166": "bhaved vajramayī mṛdvī tyajed (rātrau yathā) ravim ||75 ||",
  "SA08n968:167": "na strī tyajedasādhyāni janmāpekṣā viśeṣataḥ |",
  "SA08n968:168": "nopacārakriyā dānapriyavākyāpalāpanaiḥ ||76 ||",
  "SA08n968:169": "svīkartuṃ na striyaḥ śakyā jvalanopamacetasaḥ |",
  "SA08n968:170": "sukheṣu samatāṃ yānti vyasaneṣu tyajanti ca ||77 ||",
  "SA08n968:171": "upakārāṃśca vismṛtya doṣamekaṃ smaranti tāḥ |",
  "SA08n968:172": "vanopavanaśaileṣu bhuktvā sukhamanekaśaḥ ||78 ||",
  "SA08n968:173": "strī lokasya bandhanam",
  "SA08n968:174": "saṃprāpte vyasane tīvre striya paribhavanti hi |",
  "SA08n968:175": "lokasya bandhanaṃ nāryo vañcanākṛtivardhikāḥ ||79 ||",
  "SA08n968:176": "adhamāḥ vinipātānāṃ doṣāṇāṃ cāspadaṃ (bahu) |",
  "SA08n968:177": "sarvalokavināśāya vaśīkurvanti tṛṣṇayā ||80 ||",
  "SA08n968:178": "yathā strībandhanamidaṃ durviṣahyaṃ kṛtaṃ mahat ||",
  "SA08n968:179": "yadidaṃ bandhanaṃ loke kāmarāgamayaṃ mahat ||81 ||",
  "SA08n968:180": "strīvarjanameva śreyaṣkaram",
  "SA08n968:181": "tathā cānyaprayatnena vicārya upalabhyate |",
  "SA08n968:182": "vaśīkurvanti tā (nāryaḥ)",
  "SA08n968:183": "kāmavāṇairanekaśaḥ ||82 ||",
  "SA08n968:184": "svalpaiḥ parājitaṃ kṛtvā kāmasya vaśagāḥ striyaḥ |",
  "SA08n968:185": "rāgerṣyāśāṭhyabhūmīnāṃ vidyuccañcalacetasām ||83 ||",
  "SA08n968:186": "lobhāhaṅkārayonīnāṃ na viśvāsyāḥ kathañcana |",
  "SA08n968:187": "śastrāgnisadṛśāstīkṣṇāḥ kāmapāśaparātmanaḥ ||84 ||",
  "SA08n968:188": "svabhraprapātaviṣamaṃ gaṃbhīrasamacetasām |",
  "SA08n968:189": "parābhidrohamāyendrajālatadgatamānasān ||85 ||",
  "SA08n968:190": "akālamṛtyu-vajrāgni- kālakūṭasamātmanām |",
  "SA08n968:191": "anekadoṣasambhārananditānāmanekaśaḥ ||86 ||",
  "SA08n968:192": "yadi śīlalavaḥ kaścit strīṇāṃ manasi vartate |",
  "SA08n968:193": "cireṇa dahate vahniḥ sa spṛṣṭāḥ pavaneritaḥ ||87 ||",
  "SA08n968:194": "strīdarśanasamucchreyamātraṃ dahati pāvakaḥ |",
  "SA08n968:195": "tasmāt striyo vivarjyāḥ syuḥ yadicchet sukhamuttamam ||88 ||",
  "SA08n968:196": "etat sarva paraṃ loke nārīṇāṃ varjanaṃ sadā |",
  "SA08n968:197": "yadṛcchājālinīhetuṃ yaḥ icched bhūtimātmanaḥ ||89 ||",
  "SA08n968:198": "ya icchati nivṛttiṃ tu sa naraḥ strīṃ vivarjayet |",
  "SA08n968:199": "sukhāsaktastathārtho ( ca)",
  "SA08n968:200": "kusīdaścañcalaḥ śaṭhaḥ ||90 ||",
  "SA08n968:201": "pāpasevī sumṛṣṭāśī naro bhadraṃ na paśyati |",
  "SA08n968:202": "udyukto vīryavān dhīro dhārmikaḥ strīṃ vivarjayet |",
  "SA08n968:203": "dakṣo hetuphalaśraddho naraḥ kalyāṇavān bhavet ||91 ||",
  "SA08n968:204": " ||iti strījugupsāvargo navamaḥ ||"
}