{
  "S06n597:0": "6",
  "S06n597:1": "66. yāvanti śrāvakagaṇāḥ prasavanti puṇyaṃ",
  "S06n597:2": "dānaṃ ca śīlamapi bhāvanasaṃprayuktam |",
  "S06n597:3": "sa hi bodhisattva anumodana ekacitte",
  "S06n597:4": "na ca sarvaśrāvakagaṇe siya puṇyaskandho ||1 ||",
  "S06n597:5": "67. ye buddhakoṭiniyutā purimā vyatītā",
  "S06n597:6": "ye vā anantabahukṣetrasahasrakoṭayaḥ |",
  "S06n597:7": "tiṣṭhanti ye'pi parinirvṛta lokanāthā",
  "S06n597:8": "deśanti dharmaratanaṃ dukhasaṃkṣayāya ||2 ||",
  "S06n597:9": "68. prathamaṃ upādu varabodhayi cittupādo",
  "S06n597:10": "yāvat su dharmakṣayakālu vināyakānām |",
  "S06n597:11": "ekasmi tatra ciya teṣa jināna puṇyaṃ",
  "S06n597:12": "saha yukta pāramita ye'pi ca buddhadharmāḥ ||3 ||",
  "S06n597:13": "69. yaścaiva buddhatanayāna (ca)",
  "S06n597:14": "śrāvakāṇāṃ",
  "S06n597:15": "śaikṣa aśaikṣa kuśalāsrava nāsravāśca |",
  "S06n597:16": "paripiṇḍayitva anumodayi bodhisattvo",
  "S06n597:17": "sarvaṃ ca nāmayi jagārthanidāna bodhi ||4 ||",
  "S06n597:18": "70. pariṇāmayantu yadi vartati cittasaṃjñā",
  "S06n597:19": "tatha bodhisattvapariṇāmana sattvasaṃjñā |",
  "S06n597:20": "saṃjñāya dṛṣṭisthitu citta trisaṅgayukto",
  "S06n597:21": "pariṇāmitaṃ na bhavatī upalabhyamānam ||5 ||",
  "S06n597:22": "71. saci eva jānati nirudhyati kṣīṇadharmā",
  "S06n597:23": "taccaita kṣīṇa pariṇāmayiṣyanti yatra |",
  "S06n597:24": "na ca dharma dharmi pariṇāmayate kadācit",
  "S06n597:25": "pariṇāmitaṃ bhavati eva prajānamāne ||6 ||",
  "S06n597:26": "72. saci so nimitta kurute na ca mānayāti",
  "S06n597:27": "atha ānimitta pariṇāmita bhonti bodhau |",
  "S06n597:28": "viṣasṛṣṭa bhojanu yathaiva kriyāpraṇīto",
  "S06n597:29": "tatha śukladharmaupalambha jinena ukto ||7 ||",
  "S06n597:30": "73. tasmā hu nāmapariṇāmana śikṣitavyā",
  "S06n597:31": "yatha te jinā kuśala eva prajānayanti |",
  "S06n597:32": "yajjātiyo'yaṃ prabhavo yadalakṣaṇaṃ ca",
  "S06n597:33": "anumodamī tatha tathā pariṇāmayāmi ||8 ||",
  "S06n597:34": "74. evaṃ ca puṇya pariṇāmayamāna bodhau",
  "S06n597:35": "na ca so hi buddha kṣipate jina uktavādī |",
  "S06n597:36": "yāvanti loki upalambhikabodhisattvā",
  "S06n597:37": "abhibhonti sarvi pariṇāmayamāna śūro ||9 ||",
  "S06n597:38": "bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ ||"
}