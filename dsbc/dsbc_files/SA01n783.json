{
  "SA01n783:0": "trayodaśo binduḥ",
  "SA01n783:1": "saṃkīrṇasamādhayaḥ",
  "SA01n783:2": "1 | samādhiḥ apramāṇāni abhijñāḥ kṛtsnāyatanāni abhibhvāyatanāni vimokṣāś(ceti)dhyānāni ||",
  "SA01n783:3": "2 | samādhistrividhaḥ |",
  "SA01n783:4": "śūnyatāsamādhiḥ apraṇihitasamādhiḥ animittasamādhiḥ |",
  "SA01n783:5": "cittasyānāsravālaṃbanapratisaṃyuktatvāducyate samādhiḥ |",
  "SA01n783:6": "samāhitaḥ paśyati paṃcopādānaskaṃdhāḥ śūnyāḥ anātmānaḥ anātmīyā iti |",
  "SA01n783:7": "ityucyate śūnyatāsamādhiḥ |",
  "SA01n783:8": "samādhimimamavatīrṇo na praṇidadhāti rāgadveṣamohān punarutpattimata ityapraṇihitasamādhiḥ |",
  "SA01n783:9": "(yaḥ)samādhirvītadaśanimittadharmālaṃbanaḥ (so&#39;",
  "SA01n783:10": "nimitta samādhiḥ) |",
  "SA01n783:11": "daśa nimittāni katamāni |",
  "SA01n783:12": "rūpādayaḥ paṃca viṣayāḥ puruṣaḥ strī jātirjarā&#39;nityatā |",
  "SA01n783:13": "ityanimittasamādhiḥ |",
  "SA01n783:14": "śūnyatāsamādhirdvayākāraḥ |",
  "SA01n783:15": "śūnyākāraḥ anātmākāraḥ |",
  "SA01n783:16": "apraṇihitasamādhirdaśākāraḥ |",
  "SA01n783:17": "anityaduḥkhākāraḥ samudayamārgākāraśca |",
  "SA01n783:18": "animittasamādhirnirodhacaturākāraḥ ||",
  "SA01n783:19": "3 | apramāṇāni catvāri |",
  "SA01n783:20": "maitrī karuṇā muditā upekṣā ||",
  "SA01n783:21": "svādhigatasyābhīṣṭavastunaḥ sarvasattvebhyo dānāya cittopasthāpanaṃ |",
  "SA01n783:22": "tadidaṃ cittaṃ trividhaṃ bhavati |",
  "SA01n783:23": "ādyaṃ svajanebhyo madhyamaṃ parebhyaścaramaṃ śatrutaskārādibhyaḥ (yaddānāyacittaṃ) |",
  "SA01n783:24": "samāhito bhāvayati sarve tridhātusattvāḥ vayaṃ śātrvādyāśca na bhinnā iti |",
  "SA01n783:25": "vijahātyāntarikadveṣamiti maitrī nāmāpramāṇaṃ vedanāsaṃjñāsaṃskāravijñānasaṃprayuktaṃ samyagvācaḥ samyakkarmāntasyotthāpakamapi na sarvasaṃskārasaṃprayuktamiti maitryapramāṇaṃ ||",
  "SA01n783:26": "samāhito bhāvayati tridhātusattvā vividhakāyacittaduḥkhabhāja iti (tān)",
  "SA01n783:27": "uddhartukāma evaṃ bhāvayan (teṣāṃ)",
  "SA01n783:28": "vāhyakleśān vyapanetuṃ pratibalo bhavatīti karuṇā nāmāpramāṇaṃ vedanāsaṃjñāsaṃskāravijñānasaṃprayuktaṃ samyagvācaḥ samyakkarmāntasyotthāpakamapi na sarva saṃskārasaṃprayuktamiti karuṇāpramāṇaṃ ||",
  "SA01n783:29": "samāhito bhāvayati (aho)",
  "SA01n783:30": "muditāstridhātusatvāḥ |",
  "SA01n783:31": "iti prāptasukhasaumanasyo duḥkhadaurmanasyāpanayanapratibalo bhavatīti muditā nāmāpramāṇaṃ vedanāsaṃjñāsaṃskāravijñānasaṃprayuktaṃsamyagvācaḥ samyakkarmāntasyotthāpakamapi na sarvasaṃskārasaṃprayuktamiti muditāpramāṇaṃ ||",
  "SA01n783:32": "samāhito bhāvayati tridhātusattvāḥ sukhaduḥkhamodaudāsīnyabhāja iti rāgadveṣāpanayanāya pratibalo bhavatītyupekṣānāmāpramāṇaṃ vedanasaṃjñāsaṃskāravijñānasaṃprayuktaṃ samyagvācaḥ samyakkarmāntasyotthāpakamapi na sarvasaṃskārasaṃprayuktaṃ ||",
  "SA01n783:33": "4 | ṣaḍabhijñāḥ |",
  "SA01n783:34": "ṛddhipādaḥ divyacakṣuḥ divyaśrotraṃ pūrvanivāsavijñānaṃ paracittajñānaṃ āsravakṣayajñānaṃ ca |",
  "SA01n783:35": "vihāya ṣaṣṭhīmabhijñāmitarāḥ pṛthagjanā api prāpnuvanti ||",
  "SA01n783:36": "ṛddhipādābhijñā katamā |",
  "SA01n783:37": "eṣā trividhā |",
  "SA01n783:38": "prathamā utpatanakarma |",
  "SA01n783:39": "dvitīyā nirmāṇaṃ |",
  "SA01n783:40": "tṛtīyā āryapudgalābhijñā ||",
  "SA01n783:41": "(tatra)bhavati trividhamutpatanakarma |",
  "SA01n783:42": "prathamaṃ svakāyena gamanaṃ |",
  "SA01n783:43": "tathāhi |",
  "SA01n783:44": "pakṣiṇāmutpatanaṃ |",
  "SA01n783:45": "dvitīyaṃ bhūmeretasyā akasmādantarhitasya deśāntaragamanaṃ |",
  "SA01n783:46": "tṛtīyaṃ cetobalavaśitā |",
  "SA01n783:47": "yathā bāhusamiñjitaprasāraṇaṃ |",
  "SA01n783:48": "eṣā sarvabuddhābhijñā nānyatīrthikānāṃ ||",
  "SA01n783:49": "nityaṃ paśyati kāyaṃ śūnyaṃ śikṣate laghūtthānamityetena mārgeṇa (utpatanarūpāṃ)",
  "SA01n783:50": "ṛddhi pādā&#39;bhijñāmupaiti |",
  "SA01n783:51": "pratibalo bhavituṃ mahān |",
  "SA01n783:52": "pratibalo bhavituṃ kṣudraḥ |",
  "SA01n783:53": "pratibalaḥ prabhūtaṃ kartumalpaṃ |",
  "SA01n783:54": "pratibalo&#39;lpaṃ kartuṃ prabhūtaṃ |",
  "SA01n783:55": "pratibalaḥ parivartayituṃ vividhavastūni |",
  "SA01n783:56": "iti nirmāṇarddhyabhijñā |",
  "SA01n783:57": "pṛthagjanānāṃ nirmāṇaṃ bhavati saptadināni yāvat anatikramya saptadināni niruddhyati |",
  "SA01n783:58": "buddhānāṃ buddhātmajānāṃ vaśe vartate nirmāṇaṃ nirmāṇakālaśca |",
  "SA01n783:59": "paśyan lokaṃ śucimaśucimivāśuciṃ śucimiva vihāya śucyaśucyanusmṛtimupekṣāsmṛticitto bhavatītyāryapudgalābhijñā |",
  "SA01n783:60": "etāstrividhā abhijñāścaturṇāmṛddhipādānāṃ balena jāyante |",
  "SA01n783:61": "(apare)sarvarūpālaṃbanāḥ krameṇa prāpnuvanti laghūtthānaṃ buddhāstu yugapatprātnuvanti ||",
  "SA01n783:62": "divyacakṣurabhijñā svacakṣurniṣṭhā bhavati |",
  "SA01n783:63": "rūpadhātucaturmahābhūtapariśuddhijo bhavati divyacakṣurlābhaḥ |",
  "SA01n783:64": "svabhūmyāmadhobhūmyāṃ ca spaṣṭaṃ paśyati (yadbhavati)",
  "SA01n783:65": "dūre (yacca bhavati)",
  "SA01n783:66": "antike paśyati sarvaṃ sūkṣmarūpaṃ sūryācandramasau tārā agniṃ maṇimityeṣa mārgo (yena)",
  "SA01n783:67": "divyacakṣurabhijñālābhaḥ ||",
  "SA01n783:68": "divyaśrotrābhijñā svaśrotraniṣṭhā |",
  "SA01n783:69": "rūpadhātucaturmahābhūtapariśuddhijo bhavati divyaśrotralābhaḥ |",
  "SA01n783:70": "śrṛṇoti vijānāti buddhyati ca vividhān divyān mānuṣān nārakān pretatiryagjān śabdānityeṣa mārgo (yena)",
  "SA01n783:71": "divyaśrotrābhijñālābhaḥ ||",
  "SA01n783:72": "pūrvanivāsavijñānābhijñā |",
  "SA01n783:73": "smarati pūrvalokavṛttaṃ yasmādagato yasmiṃśca deśe samutpannaḥ - ityeṣa mārgo (yena)",
  "SA01n783:74": "pūrvanivāsābhijñāmupaiti ||",
  "SA01n783:75": "paracittajñānābhijñā |",
  "SA01n783:76": "nityamanusmarati pareṣāṃ kliṣṭacittaṃ pareṣāṃ paryavadātacittaṃ sarvaṃ jānāti svacittotpādanirodhaṃ pratibalo bhavati vivicya parijñātumityeṣa mārgo (yena)",
  "SA01n783:77": "paracittābhijñāmupaiti ||",
  "SA01n783:78": "traidhātukāsravāṇāṃ sarvasyā ātma(dṛṣṭaḥ)",
  "SA01n783:79": "nirodhenaivaṃ jānāti paṃcopādanaskandhāḥ anityāḥ ityevamādi |",
  "SA01n783:80": "ityanusmarata etena mārgeṇa āsravakṣayābhijñālābhaḥ ||",
  "SA01n783:81": "5 | pūrvanivāsābhijñā divyacakṣuḥ āsravakṣayaśceti tisro vidyāḥ |",
  "SA01n783:82": "pūrvanivāsābhijñā saṃsārakramahetupratyayān vettītyucyate vidyā |",
  "SA01n783:83": "divyaśrotrābhijñā yathākṛtakarmaphalaprāpte hetupratyayān vettītyucyate vidyā |",
  "SA01n783:84": "(āsravakṣayābhijñā)",
  "SA01n783:85": "kāmadhāturūpārūpadhātvāśrayakṣayaṃ ātma(dṛṣṭi)",
  "SA01n783:86": "kṣayaṃ sarvāsrava(kṣayaṃ vettīti)",
  "SA01n783:87": "ucyate vidyā ||",
  "SA01n783:88": "6 | daśa kṛtsnāyatanāni |",
  "SA01n783:89": "manasi karoti kṛtsnāṃ pṛthivīṃ nānyat manasi karoti |",
  "SA01n783:90": "iti pṛthivīkṛtsnāyatanaṃ |",
  "SA01n783:91": "yāvad vijñānakṛtsnāyatanamapyemeva ||",
  "SA01n783:92": "7 | aṣṭau vimokṣāḥ |",
  "SA01n783:93": "adhyātmaṃ rūpasaṃjñī bahirdhā paśyati rūpāṇi |",
  "SA01n783:94": "adhyātmamarūpasaṃjñī bahirdhā paśyati rūpāṇi |",
  "SA01n783:95": "śubhaṃ vimokṣaṃ sākṣātkaroti |",
  "SA01n783:96": "catvāryarūpadhyānāni |",
  "SA01n783:97": "nirodhasamāpattiśca |",
  "SA01n783:98": "ityaṣṭau vimokṣāḥ ||",
  "SA01n783:99": "ālaṃbanaṃpaśyan parivartayati cittaṃ prāpnoti vimuktimiti vimokṣaḥ |",
  "SA01n783:100": "paśyatyadhyātmarūpamaśuci,",
  "SA01n783:101": "paśyati ca bahirdhārūpaṃ (na tathā)",
  "SA01n783:102": "iti prathamo vimokṣaḥ |",
  "SA01n783:103": "na paśyatyadhyātmarūpaṃ,",
  "SA01n783:104": "paśyati bahirdhārūpamaśuci - iti dvitīyo vimokṣaḥ |",
  "SA01n783:105": "vibhajya paśyatyadhyātmaṃbahirdhā ca rūpaṃ sarvaṃ śucirūpamiti tṛtīyo vimokṣaḥ |",
  "SA01n783:106": "catvāryarūpadhyānāni catvāro vimokṣāḥ |",
  "SA01n783:107": "nirodhaḥ (aṣṭamo)vimokṣaḥ ||",
  "SA01n783:108": "8 | adhyātmaṃ rūpasaṃjñī bahirdhā paśyati rūpāṇi parittāni suvarṇāni durvarṇāni |",
  "SA01n783:109": "ityālaṃbanamabhibhūya jānāti paśyatīti prathamamabhibhvāyatanaṃ |",
  "SA01n783:110": "adhyātmaṃ rūpasaṃjñī bahirdhā paśyati rūpāṇi apramāṇāni suvarṇāni durvarṇāni |",
  "SA01n783:111": "ityālaṃbanamabhibhūmaya jānāti paśyatīti dvitīyamabhibhvāyatanaṃ |",
  "SA01n783:112": "adhyātmamarūpasaṃjñī bahirdhā paśyati rūpāṇi parittāni suvarṇāni durvarṇāni |",
  "SA01n783:113": "ityālaṃbanamabhibhūmaya jānāti paśyatīti tṛtīyamabhibhvāyatanaṃ |",
  "SA01n783:114": "adhyātmamarūpasaṃjñī bahirdhāpaśyati rūpāṇi apramāṇāni suvarṇāni durvarṇāni |",
  "SA01n783:115": "ityālaṃbanamabhibhūya jānāti paśyatīti caturthamamabhibhvāyatanaṃ |",
  "SA01n783:116": "adhyātmamarūpasaṃjñī bahirdhā paśyati rūpāṇi nīlāni |",
  "SA01n783:117": "ityālaṃbanamabhibhūya jānāti paśyatīti paṃcamamabhibhvāyatanaṃ |",
  "SA01n783:118": "pīta-lohitā-&#39;",
  "SA01n783:119": "vadātānyapyevaṃ ||",
  "SA01n783:120": "9 | (apramāṇāyatanānyaṣṭau) |",
  "SA01n783:121": "adhyātmamanabhibhūtarūpasaṃjñī bahirdhā śuddhāni parittāni rūpāṇi paśyatīti prathamamapramāṇāyatanaṃ dvitīyaṃ |",
  "SA01n783:122": "adhyātmamabhibhūtarūpasaṃjñī bahirdhā śuddhāni parittāni rūpāṇi paśyatīti tṛtīyamapramāṇāyatanaṃ |",
  "SA01n783:123": "caturtham |",
  "SA01n783:124": "(evam)anyāni nīla-pīta-lohitā-&#39;",
  "SA01n783:125": "vadātāni draṣṭavyāni catvāri ||",
  "SA01n783:126": "abhibhavatyālaṃbanaṃ pariśuddhamityucyate&#39;",
  "SA01n783:127": "bhibhvāyatanaṃ |",
  "SA01n783:128": "samyagrūpākāravaiśiṣṭyanirmalatvādvimocayatītyabhibhvāyatanasya nāmāntaraṃ trayo vimokṣāḥ |",
  "SA01n783:129": "catvāryabhibhvāyatanāni aṣṭau kṛtsnāyatanāni śubhavimokṣasaṃgṛhītāni ||",
  "SA01n783:130": "10 | daśa jñānānyuktapūrvāṇi |",
  "SA01n783:131": "maitrī karuṇā muditā ceti tisraḥ paṃcābhijñāśca mauleṣu caturṣu dhyāneṣu vidyante |",
  "SA01n783:132": "ṣaḍbhūmiṣu dharmajñānaṃ vidyate asamāpattidhyāneṣu madhyamadhyāneṣu maulacaturdhyāneṣu |",
  "SA01n783:133": "muditā prathamā dvitīyā ca vimuktiḥ ādyāni catvāryabhibhvāyatanāni prathamadhyāne dvitīyadhyāne ca vidyante |",
  "SA01n783:134": "aparāṇyabhibhvāyatanāni śubhavimokṣaśca aṣṭau kṛtsnāyatanāni ca caturthadhyāne vidyante |",
  "SA01n783:135": "aparau vimokṣau dve kṛtsnāyatane ca svanāmasaṃgṛhītāni |",
  "SA01n783:136": "nirodhavimokṣo bhavāgrasaṃgṛhītaḥ |",
  "SA01n783:137": "trayaḥ samādhayaḥ saptajñānāni anāsravābhijñā ca navabhūmisaṃgṛhītāni |",
  "SA01n783:138": "sthāpayitvā bhavāgre&#39;",
  "SA01n783:139": "nvayajñānaṃ ||",
  "SA01n783:140": "11 | daśabhūmiṣvarūpadhātostrayo vimokṣāḥ sāsravā vā bhavanti |",
  "SA01n783:141": "anāsravā vā |",
  "SA01n783:142": "anya(dhātukāḥ)",
  "SA01n783:143": "trayo vimokṣāḥ aṣṭāvabhibhvāyatanāni daśa kṛtsnāyatanāni sāsravāṇi |",
  "SA01n783:144": "bhavāgre sarvaṃ sāsravaṃ mandaṃ na tīkṣṇamiti sa (bhavāgraḥ)sāsravaḥ |",
  "SA01n783:145": "nirodhasamāpattau na prajñeti sā sāsravā |",
  "SA01n783:146": "paṃcābhijñāsu bāhulyenāvyākṛtacittaṃ |",
  "SA01n783:147": "caturapramāṇāni sattvālaṃbanatayā sāsravāṇi ||",
  "SA01n783:148": "12 | kāmarāgasyāparikṣaye traidhātukasaṃyojanāni bhavanti |",
  "SA01n783:149": "parīkṣīṇe kāmarāge bhavanti rūpārūpyadhātusaṃyojanāni |",
  "SA01n783:150": "rūpa(dhātu)rāgakṣaye bhavantyārūpyadhātusaṃyojanāni |",
  "SA01n783:151": "arūpadhāturāgakṣaye na bhavanti traidhātukāni saṃyojanāni ||",
  "SA01n783:152": "kāmadhāturāgakṣaye pariśuddhasyānāsravasya prathamadhyānasya siddhiḥ |",
  "SA01n783:153": "evaṃ sarvāsu bhūmiṣu āryapudgalasyānāsravatvasiddhiḥ ||",
  "SA01n783:154": "āryapudgala ūrdhvādhobhūmiko bhavanyanāsravaḥ |",
  "SA01n783:155": "paṃcābhijñācaturapramāṇavato na bhavantyadhobhūmisaṃyojanamalāni ||",
  "SA01n783:156": "laukikamārgamāśrittya asamāpattidhyānabhūmiko jahātyadhobhūmirāgaṃ |",
  "SA01n783:157": "evaṃ sarvabhūmikaḥ ||",
  "SA01n783:158": "anāsravamārgamāśritya mauladhyānabhūmikaḥ svabhūmikamūrdhvabhūmikaṃ cāpi jahāti rāgaṃ |",
  "SA01n783:159": "evaṃ sarvabhūmikaḥ ||",
  "SA01n783:160": "tena pṛthagjano bhavāgre na rāgaprahāṇapratibalo bhavati |",
  "SA01n783:161": "ūṣmadharmā mūrdhadharmā kṣāntidharmā laukikāgradharmā (hi)",
  "SA01n783:162": "prahīṇarāgapudgalaḥ ||",
  "SA01n783:163": "13 | sāsravadhyānabhāvanāyā dvāvadhvānau pratyutpanno&#39;nāgataśca |",
  "SA01n783:164": "satyadarśanamārge duḥkhasamudayanirodhānvayajñāne pratyutpannādhvabhāvanayā&#39;",
  "SA01n783:165": "nāsravaṃ jñānaṃ |",
  "SA01n783:166": "anāgataṃ dvividhaṃ sāsravamanāsravaṃ jñānaṃ |",
  "SA01n783:167": "avaśiṣṭacittāntare pratyutpannamanāsravaṃ anāgatamanāsravaṃ ||",
  "SA01n783:168": "buddhātmajo jahāti cetkāmarāgaṃ āśrayati cāsamāpattidhyānabhūmiṃ pratyutpannādhvani bhāvayati sāsravamārgaṃ anāgate bhāvayati sāsravānāsravamārge navamavimokṣamārge pratyutpanne bhāvayati sāsravamārgaṃ anāgate bhāvayati sāsravānāsravaṃ ||",
  "SA01n783:169": "prathamadhyānikaḥ bhāvitānāsravāsamāpattidhyānikaḥ āsrayati ced asamāpattidhyānaṃ pratyutpanne bhāvayatyanāsravamārgaṃ anāgate bhāvayati sāsravānāsravamārgaṃ navamavimokṣamārge pratyutpannādhvani bhāvayatyanāsravamārgaṃ anāgate bhāvayati sāsravānānāsravamārgaṃ ||",
  "SA01n783:170": "prathamadhyāniko buddhātmajo jahāti cetprathamadhyānarāgaṃ āśrayati asamāpatti (=anāgamya)",
  "SA01n783:171": "dvitīyadhyānabhūmiṃ pratyutpannādhvani bhāvayati sāsravamārgaṃ anāgate bhāvayati sāsravānāsravamārgaṃ navamavimokṣamārge pratyutpannādhvani bhāvayati sāsravamārgaṃ anāgate bhāvayati anāsravaṃ ||",
  "SA01n783:172": "14 | tribhūmikaprathamadhyāniko bhāvayaṃśca śuddhaṃ (=śubhaṃ)",
  "SA01n783:173": "anāsravaṃ dvitīyadhyānaṃ jahāti cet prathamadhyānarāgaṃ (tarhi)",
  "SA01n783:174": "āśrityānāsravamārgaṃ dvitīyadhyānamupasaṃpādayati |",
  "SA01n783:175": "svabhūmau bhāvayatyanāsravaṃ anyabhūmau bhāvayati sāsravānāsravamārgaṃ |",
  "SA01n783:176": "navamavimokṣamārge pratyutpannādhvani bhāvayatyanāsravamārgaṃ anāgate bhāvayatyanāsravaṃ |",
  "SA01n783:177": "tribhūmikaprathamadhyāne śuddhe (=śubhe)",
  "SA01n783:178": "&#39;nāsrave dvitīyadhyāne ca yāvat ākiṃcanyāyatane rāgaprahāṇamapyevameva ||",
  "SA01n783:179": "15 | bhavāgre rāgaprahāṇakāle bhāvayati sarvānāsravadhyānāni navamavimokṣamārge pratyupannādhvani bhāvayatyanāsravamārgaṃ anāgate bhāvayatyanāsravaṃ bhāvayati ca tridhātupratisaṃyuktakuśalamūlāni trayoviṃśatividhān samādhīn sāsvādānaṣṭau śuddhānaṣṭau anāsravān sapta (ceti) ||",
  "SA01n783:180": "16 | sarvānāsravasaptabhūmayo&#39;",
  "SA01n783:181": "nāsravasvabhāvahetukāḥ |",
  "SA01n783:182": "svabhūmiranāsravā |",
  "SA01n783:183": "anāsravā svabhūmistrividhahetukā saṃprayuktakahetukā sahabhūhetukā svabhāvahetukā |",
  "SA01n783:184": "prathamaḥ sāsvādasamādhiḥ prathamasāsvādasamādhihetukaḥ nānyahetukaḥ |",
  "SA01n783:185": "prathamo&#39;nāsravasamādhiḥ krameṇa janayati ṣaḍvidhān samādhīn |",
  "SA01n783:186": "(tadyathā) |",
  "SA01n783:187": "dvividhaṃ prathamaṃ dhyānaṃ śuddhaṃ (=śubhaṃ )",
  "SA01n783:188": "anāsravaṃ ca |",
  "SA01n783:189": "evaṃ dvitīyadhyānaṃ tṛtīyadhyānaṃ ca ||",
  "SA01n783:190": "17 | anāsravaṃ dvitīyadhyānaṃ krameṇa janayatyaṣṭau bhūmīḥ |",
  "SA01n783:191": "svabhūmi rdvidhā |",
  "SA01n783:192": "ūrdhvabhūmi ścaturdhā |",
  "SA01n783:193": "adho bhūmi rdvidhā (ceti) ||",
  "SA01n783:194": "anāsravaṃ tṛtīyadhyānaṃ caturthadhyānaṃ ākāśānantyāyatanasamādhiśca krameṇa janayanti daśa bhūmīḥ |",
  "SA01n783:195": "ūrdhvabhūmayaścatasraḥ |",
  "SA01n783:196": "adhobhūmayaścatasraḥ |",
  "SA01n783:197": "svabhūmī dve ||",
  "SA01n783:198": "anāsravaṃ vijñānānantyāyatanaṃ krameṇa janayati nava bhūmīḥ |",
  "SA01n783:199": "ūrdhvabhūmayastisraḥ |",
  "SA01n783:200": "adhobhūmayaścatasraḥ |",
  "SA01n783:201": "svabhūmī dve ||",
  "SA01n783:202": "anāsravaḥ ākiṃcanyāyatanasamādhiḥ krameṇa janayati saptabhūmīḥ |",
  "SA01n783:203": "ūrdhvabhūmirekā |",
  "SA01n783:204": "adhobhūmayaścatasraḥ |",
  "SA01n783:205": "svabhūmī dve ||",
  "SA01n783:206": "śuddha (=śubha)",
  "SA01n783:207": "dhyānānyapi tathā ||",
  "SA01n783:208": "18 | āsvādaḥ krameṇa jāyate dvividhaḥ svabhūmikaḥ āsvādaḥ atho&#39;",
  "SA01n783:209": "pi śuddhaḥ (=śubhaḥ) |",
  "SA01n783:210": "evaṃ sarvabhūmayaḥ sarvasamāpattayaśca śuddhāḥ(=śubhāḥ)",
  "SA01n783:211": "anāsravāḥ sarvālaṃbanāḥ sarvadharmālaṃbanāḥ |",
  "SA01n783:212": "āsvādaḥ svabhūmikaḥ svabhūmikāsvādālaṃbanaḥ atho&#39;",
  "SA01n783:213": "pi śuddhālaṃbanaḥ |",
  "SA01n783:214": "āsvādo na bhavitavyo&#39;",
  "SA01n783:215": "nāsravālaṃbanaḥ śuddhaḥ (=śubhaḥ) |",
  "SA01n783:216": "anāsravaḥ ārūpyasamādhiḥ na sāsravabhūmyālaṃbanaḥ |",
  "SA01n783:217": "sāsvādaḥ ārūpyasamādhiḥ svabhūmyāsvādālaṃbanaḥ śuddha śubhālaṃbanaśca nānāsravālaṃbanaḥ ||",
  "SA01n783:218": "19 | catvāryapramāṇāni aṣṭau abhibhvāyatanāni trayo vimokṣāḥ aṣṭau kṛtsnāyatanāni (ceti)",
  "SA01n783:219": "dharmāḥ sarve kāmadhātvālaṃbanāḥ |",
  "SA01n783:220": "paṃcābhijñāḥ kāmarūpadhātvālaṃbanāḥ ||",
  "SA01n783:221": "20 | sarvādhivāsanādhyāneṣu anāsravadhyānamadhivāsayati sāsravadhyānaṃ |",
  "SA01n783:222": "caturthadhyānikaḥ pudgalaḥ prathamamadhivāsayati caturthadhyānaṃ tato&#39;",
  "SA01n783:223": "dhivāsayatyadharāṇi trīṇi dhyānāni |",
  "SA01n783:224": "prāpnoti paṃcaśuddhādhivāsaphalaṃ |",
  "SA01n783:225": "akṣobhyadharmā&#39;",
  "SA01n783:226": "rhan prāpnoti sarvadhyānasamādhīn |",
  "SA01n783:227": "sa pratibalo labdhumagradhyānaṃ pratibalo dhartumāyuḥ pratibalo hātumāyuḥ praṇidhijñānaḥ cittena yathākāmamakhilaṃ jānātyatītāgatapratyutpannasarvadharmān bhūyo jānātyanāgatadharmān ||",
  "SA01n783:228": "21 | catasraḥ pratisaṃvidaḥ |",
  "SA01n783:229": "dharmapratisaṃvit niruktipratisaṃvit pratibhānapratisaṃvit arthapratisaṃvit ||",
  "SA01n783:230": "paracitte nodbhāvayati dveṣamityakopyaṃ caturdhyāneṣu saṃgṛhītaṃ kāmadhātunāpi ca (saṃgṛhyate) ||",
  "SA01n783:231": "dharmapratisaṃvit niruktipratisaṃvicca kāmadhātusaṃgṛhīte brahmalokeṣvapi (saṃgṛhyete) |",
  "SA01n783:232": "anye dve pratisaṃvidau navabhūmisaṃgṛhīte ||",
  "SA01n783:233": "22 | kāmadhātau caturṣu (rūpadhātu)",
  "SA01n783:234": "dhyāneṣu caturṣvārūpyeṣu śuddhasya (=śubhasya )",
  "SA01n783:235": "dhyānasya dvivāraṃ lābhaḥ |",
  "SA01n783:236": "rāgaprahāṇakāle (lābhaḥ)",
  "SA01n783:237": "janmakāle lābhaḥ |",
  "SA01n783:238": "sāsvādadhyānasya dvivāraṃ lābhaḥ |",
  "SA01n783:239": "vyutthānakāle lābhaḥ janmakāle lābhaḥ |",
  "SA01n783:240": "anāsravaṃ dhyānaṃ dviḥkṛtvo labhyate |",
  "SA01n783:241": "vyutthānakāle labhyate |",
  "SA01n783:242": "rāgaprahāṇa(kāle)labhyate |",
  "SA01n783:243": "navabhūmisaṃgṛhītamanāsravaṃ saṃyojanaprahāṇāya samarthaṃ ||",
  "SA01n783:244": "23 | nirmāṇacittāni caturdaśa |",
  "SA01n783:245": "rūpadhātau daśa cittāni |",
  "SA01n783:246": "kāmadhātau catvāri cittāni |",
  "SA01n783:247": "prathamadhyāne dve nirmāṇacitte |",
  "SA01n783:248": "prathamadhyānikamekaṃ kāmadhātukaṃ caikaṃ |",
  "SA01n783:249": "dvitīyadhyāne trīṇi nirmāṇacittāni |",
  "SA01n783:250": "dvitīyadhyānikamekaṃ prathamadhyānikamekaṃ kāmadhātukamekaṃ |",
  "SA01n783:251": "tṛtīyadhyāne catvāri nirmāṇacittāni |",
  "SA01n783:252": "tṛtīyadhyānikamekaṃ dvitīyadhyānikamekaṃ prathamadhyānikamekaṃ kāmadhātukamekaṃ |",
  "SA01n783:253": "caturthadhyāne paṃca (nirmāṇacittāni) |",
  "SA01n783:254": "(caturthadhyānikamekaṃ tṛtīyadhyānikamekaṃ dvitīyadhyānikamekaṃ prathamadhyānikamekaṃ kāmadhātukamekaṃ) ||",
  "SA01n783:255": "24 | katamaddhayānaṃ paripūritaṃ (=siddhaṃ)bhavati |",
  "SA01n783:256": "(yadā)phalabhūtamadhobhūmikaṃ nirmāṇacittaṃ niṣpādayati tridhyānabhūmikāṃ sthitiṃ brahmalokavijñānaṃ (cāsya)",
  "SA01n783:257": "purato vartate samartho (bhavati)",
  "SA01n783:258": "draṣṭuṃ śrotuṃ tadā paripūritaṃ bhavati (dhyānaṃ) |",
  "SA01n783:259": "atha (yadā)nirodhastadā&#39;",
  "SA01n783:260": "paripūritaṃ (=asiddhaṃ)bhavati |",
  "SA01n783:261": "[ityabhidharmāmṛtaśāstre saṃkīrṇasamādhinirdeśo nāma trayodaśo binduḥ ||]"
}