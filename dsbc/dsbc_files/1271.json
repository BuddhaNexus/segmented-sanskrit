{
    "1271:0": "athe caturthaṃ prakaraṇam|",
    "1271:1": "nanu bhavatā vyākhyāto yathādharmasadvādaḥ|",
    "1271:2": "kaḥ punaḥ sambandhaḥ|",
    "1271:3": "atrocyate| praśnottarasambandho viṃśatividhaḥ|",
    "1271:4": "yadi kaścittena viṃśatividhenārthena samyagnyāyamārabhate sa sadvādasya jñātetyucyate|",
    "1271:5": "yadi naivaṃ tadā nāyaṃ vivādadharmāvagantā|",
    "1271:6": "eṣāṃ viṃśatividhānāṃ sāro dvividhaḥ|",
    "1271:7": "vaidharmyaṃ sādharmyañca|",
    "1271:8": "sajātīyatvātsādharmyaṃ vijātīyatvādvaidharmyam|",
    "1271:9": "arthasya hi tatsamāśrayatvātte viṃśatidharmān vyāpnuvataḥ|",
    "1271:10": "kiṃ sādharmyam|",
    "1271:11": "yathā kleśakṣayo nirābhāsa eva,",
    "1271:12": "ākāśabhāvo'pi nirābhāsa iti sādharmyam|",
    "1271:13": "kiṃ vaidharmyam|",
    "1271:14": "yathā nirvāṇamakṛtakatvānnityaṃ tathā sarve saṃskārāḥ kṛtakatvādanityāḥ|",
    "1271:15": "iti vaidharmyam|",
    "1271:16": "nanu sādharmyavaidharmyābhyāṃ kathaṃ dūṣaṇam|",
    "1271:17": "atrocyate| sādharmyadūṣaṇamicchatā evaṃ vaktavyam|",
    "1271:18": "rūpaṃ cakṣuṣā dṛṣṭaṃ,",
    "1271:19": "śabdastu śravaṇena śruta iti,",
    "1271:20": "kathaṃ tayoḥ sādharmyam|",
    "1271:21": "yadi rūpābhdinnaḥ śabdastadā rūpasyānityatvācchabdo nityo bhavet|",
    "1271:22": "vaidharmyadūṣaṇam|",
    "1271:23": "yatha rūpasyaindriyakatvādanityatā,",
    "1271:24": "ātmano'naindriyakatvānnityatā|",
    "1271:25": "ghaṭasyātmanaśca sabhdāvaḥ|",
    "1271:26": "sabhdāvasādharmye ghaṭasyānityatvādātmano'pi tathātvāpattiḥ|",
    "1271:27": "ghaṭasabhdāva ātmasabhdāvābhdinnastataścātmā nityo ghātastvanitya iti cet|",
    "1271:28": "nityatāsādharmyada[pya]ātmanā nityena bhavitavyam|",
    "1271:29": "evaṃ dūṣaṇaṃ viṃśatividhaṃ yathā 1 utkarṣa[sama]m,",
    "1271:30": "2 apakarṣa[sama]m,",
    "1271:31": "3 bhedābheda[sama]m,",
    "1271:32": "4 praśnabāhulyamuttarālpatā,",
    "1271:33": "5 praśnālpatottarabāhulyam,",
    "1271:34": "6 hetusamam,",
    "1271:35": "7 kāryasamam,",
    "1271:36": "8 vyāptisamam,",
    "1271:37": "9 avyāptisamam,",
    "1271:38": "10 kālasamam,",
    "1271:39": "11 prāptisamam,",
    "1271:40": "12 aprāptisamam,",
    "1271:41": "13 viruddham,",
    "1271:42": "14 aviruddham,",
    "1271:43": "15 saṃśaya[sama]m,",
    "1271:44": "16 asaṃśaya[sama]m,",
    "1271:45": "17 pratidṛṣṭānta[sama]m,",
    "1271:46": "18 śrutisamam,",
    "1271:47": "19 śrutibhinnam,",
    "1271:48": "20 anupapatti[sama]ñceti praśnottaradharmā viṃśatidhā|",
    "1271:49": "1. utkarṣa [sam]m|",
    "1271:50": "yathā (kaścidvaded)",
    "1271:51": ", ātmā nitya indriyānupalabdheḥ|",
    "1271:52": "ākāśo hyanupalabdhernityaḥ|",
    "1271:53": "sarvamanupalabhyaṃ nityameva|",
    "1271:54": "ātmāpyanupalabhyaḥ kathaṃ tadanityatāprāptiḥ|",
    "1271:55": "atra dūṣaṇam|",
    "1271:56": "ākāśo'cetanatvānnityaḥ|",
    "1271:57": "ātmā tu cetanaḥ kathaṃ nityaḥ|",
    "1271:58": "ākāśaścetana ityanyāyyam|",
    "1271:59": "yadyātmā'cetanastadaivākāśena sadharmā|",
    "1271:60": "evaṃ vidvāṃsaḥ so'nitya iti manyante|",
    "1271:61": "etadutkarṣa[sama]m|",
    "1271:62": "2. apakarṣa[sama]m|",
    "1271:63": "yathākāśo'cetana ātmā tu cetanaḥ|",
    "1271:64": "kathamākāśa ātmano dṛṣṭāntaḥ|",
    "1271:65": "etadapakarṣa[sama]m|",
    "1271:66": "3. bhedābheda[sama]m|",
    "1271:67": "yathātmanityatāsthāpana ākāśa udāharaṇam|",
    "1271:68": "[atra dūṣaṇaṃ] ātmā ākāśaścābhinnau iti cedaikadharmyāt kathamākāśasyātmano dṛṣṭāntatā|",
    "1271:69": "bhinnau iti cedanyānyasādharmyāprāptiḥ|",
    "1271:70": "etaducyate bhedābheda[sama]m|",
    "1271:71": "4. anyacca| ātmā nityo'naindriyakatvāt|",
    "1271:72": "yathākāśo'nindriyakatvānnitya iti bhavataḥ sthāpanā|",
    "1271:73": "atha yadanaindriyakaṃ tannāvaśyaṃ nityam|",
    "1271:74": "tatkathaṃ siddham|",
    "1271:75": "etaducyate praśnabāhulyamuttarālpatā ca|",
    "1271:76": "5. anyacca| ātmā nityonaindriyakatvāditi bhavatsthāpanā|",
    "1271:77": "anaindriyakasya dvaividhyam|",
    "1271:78": "yathā paramāṇavo'nupalabhyā anityāḥ|",
    "1271:79": "ākāśastvindriyānupalabhyo nityaśca|",
    "1271:80": "kathaṃ bhavatocyate yadanupalabhyatvānnitya ityucyate praśnālpatottarabāhulyañca|",
    "1271:81": "6. anyacca| anupalabdhihetunātmā nitya iti bhavatā pratijñātam|",
    "1271:82": "ākāśaścātmā ca bhinnauḥ kathamubhayoranupalabhyatvaṃ heturbhavet|",
    "1271:83": "iti hetusamam|",
    "1271:84": "7. anyacca| yatpañcamahābhūtamayaṃ tadanityam|",
    "1271:85": "ākāśa ātmā ca pañcamahābhūtamayau kathaṃ nityāvuktau|",
    "1271:86": "iti kāryasamam|",
    "1271:87": "8. anyacca| anupalabhyatvānnitya ākāśa iti bhavataḥ sthāpanā|",
    "1271:88": "ākāśaśca sarvavyāpī [tataśca] kiṃ sarvāṇi bastūnyanupalabhyāni|",
    "1271:89": "etadyāptisamam|",
    "1271:90": "9. anyacca| paramāṇuravyāpyanaindriyako'pyanityaḥ|",
    "1271:91": "ātmā tvanaindriyakaḥ kathaṃ nityaḥ|",
    "1271:92": "iti avyāptisamam|",
    "1271:93": "10. anyacca| ātmā nityo'nindriyakatvāditi bhavatsthāpanā|",
    "1271:94": "so'yaṃ[hetu]rvartamāne'tīte 'nāgate vā|",
    "1271:95": "atīta iti cedatītatvānnaṣṭāḥ|",
    "1271:96": "anāgata iti cedabhāvaḥ|",
    "1271:97": "vartamāna iti cettadā'hetuḥ|",
    "1271:98": "yathā śṛṅge yugapadeva jātatvānnānyonyahetuke|",
    "1271:99": "iti kālasamam|",
    "1271:100": "11. anyacca| ātmā nityo'naindriyakatvāditi bhavatsthāpanā|",
    "1271:101": "atha prāpyāprāpya vā heturiti|",
    "1271:102": "aprāpya cedasiddho hetuḥ|",
    "1271:103": "yathāgniraprāpya dahanāsamarthaḥ,",
    "1271:104": "asiścāprāpya chedanāsamarthaḥ|",
    "1271:105": "ātmānamaprāpya kathaṃ heturbhavet|",
    "1271:106": "ityaprāpti[samam]|",
    "1271:107": "12. anyacca| prāpya iti cet,",
    "1271:108": "prāpterahetutvam|",
    "1271:109": "iti prāptisamam|",
    "1271:110": "13. anyacca| sarvamanityam|",
    "1271:111": "na tvātmā sarvaṃ,",
    "1271:112": "tato nitya iti bhavatpratijñā ātmā ca tabhdāvādanitya iti vaktavyaḥ,",
    "1271:113": "kiñciddagdho hi kambalaḥ prāyeṇādagdhatvādadagdha ityucyate|",
    "1271:114": "etadviruddham|",
    "1271:115": "14. anyacca| ātmā'naindriyakatvādākāśatulya iti bhavatsthāpanā|",
    "1271:116": "ākāśasyānupalabdhirātmano'pi tathātvam|",
    "1271:117": "ātmana upalabdhiriti cettadākāśo'pi sukhadūḥkhadikamupalabheta|",
    "1271:118": "ātmana ākāśasya cābhinnatvāt|",
    "1271:119": "etadaviruddham|",
    "1271:120": "15. anyacca| ātmanaḥ sabhdāvavannityatā'niyatā|",
    "1271:121": "laukikānāṃ saṃśayasambhavo nityo 'nityo veti|",
    "1271:122": "etat saṃśayasamam|",
    "1271:123": "16. anyacca| astyātmā'naindriyakatvāditi bhavadvacanam atha vimarśaḥ kenāvaraṇenānupalabdhiḥ|",
    "1271:124": "kāraṇamatra vaktavyam|",
    "1271:125": "yadi kāraṇaṃ na vidyata ātmārthasya hāniḥ|",
    "1271:126": "ityasaṃśayasamam|",
    "1271:127": "17. anyacca| ātmānaindriyakatrvānnitya iti bhavatā pratijñātam|",
    "1271:128": "atha mūlakilodakānyanaindriyakānyapyanityānyātmā tu kathaṃ nityaḥ|",
    "1271:129": "iti pratidṛṣṭānta[sama]m|",
    "1271:130": "18. anyacca| sūtreṣu ātmano'nupalabdhiruktā tasmāttasya nityatā jñāteti bhavataḥ [sthāpanā]|",
    "1271:131": "(parantu) nāstyātmā nāstyātmīyamityapi sūtreṣūktam|",
    "1271:132": "nirgranthadharme cātmānityatoktā|",
    "1271:133": "ātmanityatve niyate sati sūtrāṇāṃ vaiṣamyānupapattiḥ|",
    "1271:134": "iti śrutisamam|",
    "1271:135": "19. anyacca| yadi bhavatā ekameva sūtramadhigacchatātmā nitya iti manyate|",
    "1271:136": "athānyeṣāmapi sūtrāṇāṃ pratīterātmānityo mantavyaḥ|",
    "1271:137": "ubhayathā pratītiriti cedekasyaivātmano nityatvānityatvaprasaṅgaḥ|",
    "1271:138": "iti śrutibhinnam|",
    "1271:139": "20. anyacca| yadi sabhdāvāditi hetunātmāstīti|",
    "1271:140": "atha śālasya sabhdāvāttāla utpadyate|",
    "1271:141": "yadyabhāvānnāstīti tadā tālabījeṣu vṛkṣākārābhāvāttadutpattyaprāptiḥ|",
    "1271:142": "sabhdāve'nutpattiḥ|",
    "1271:143": "abhāve'pyanutpattiḥ|",
    "1271:144": "ātmano'pi tathātvam|",
    "1271:145": "yadi kiṃcitsadeva na tadānaindriyakatvaṃ hetutvena prayoktavyam|",
    "1271:146": "yadi ca sadeva tadā nānaindriyakatvena tasya sattā sādhyā|",
    "1271:147": "ityanutpattisamam|",
    "1271:148": "yadi punaḥ kaścicchabdanityatāṃ sthāpayet,",
    "1271:149": "tadaivamvidhairuktapūrvairviśatiṃdharmaistadvadeva dūṣayet|",
    "1271:150": "nanvātmasabhdāvādeva bhavānātmānaṃ dūṣayati|",
    "1271:151": "ātmano'bhāve kiṃ bhavatā dūṣaṇīyam|",
    "1271:152": "dūṣaṇāddhyasti dūṣayitavyam|",
    "1271:153": "atra dūṣaṇam|",
    "1271:154": "yuktito nāsyātmā|",
    "1271:155": "bhavatā tu tatsabhdāvasya vikalpānmayā bhavato dūṣaṇaṃ kṛtam|",
    "1271:156": "yabhdavatoktaṃ dūṣayitavyabhavādastyātmeti|",
    "1271:157": "tato dūṣaṇānnāstyātmeti jñātam|",
    "1271:158": "bhavata ātmaparigraha ātmābhāvadyotanarthamiti cettadayuktam|",
    "1271:159": "bhavadarthāprayogāt|",
    "1271:160": "idānīntu svayaṃ bhavatā mama siddhāntaḥ prayuktaḥ|",
    "1271:161": "nanu kathaṃ bhavatā jñātaṃ yanmayā bhavadarthaḥ parigṛhītaḥ|",
    "1271:162": "atra kāraṇaṃ vaktavyamiti cenmayā khalu pūrvamuktaṃ yatsvārthamaparigṛṇhatā bhavatā parasthāpanā parigṛhītā kathamidānīṃ punaridaṃ pṛcchyate|",
    "1271:163": "kathaṃ jñātaṃ yabhdavato'rtho maya parigṛhīta iti|",
    "1271:164": "yato bhavadvacanaṃ viruddhaṃ tasmānnigrahasthānāpattiḥ|",
    "1271:165": "anyacca| anaindriyakatvātsannevātmeti bhavatā pūrvaṃ pratijñātaṃ paścāttu dharmabāhulyena sādhitam|",
    "1271:166": "sthāpitahetoraniyatatvātpratijñāvirodhācca nigrahasthānam|",
    "1271:167": "tasmābhdavadarthanāhau yadi punarahaṃ kiṃcibdravīmi,",
    "1271:168": "[yanmayā] pūrvamuktaṃ tasmādetanna bhidyate|",
    "1271:169": "tadā vacanasya bahudoṣaprasaṅgaḥ|",
    "1271:170": "pakṣapratipakṣayoḥ pratipakṣamaryādā pañcame|",
    "1271:171": "tadatikramyoktaṃ vacanaṃ doṣaḥ|",
    "1271:172": "yadi vidvān gambhīraṃ nyāyaṃ bhāvayatyuktena dṛṣṭāntenārthāvagamasamarthaśca syāttadā tasya vāda evaṃvidhaṃ dharmaṃ nātikrāmati|",
    "1271:173": "vādī prāha| evamukto vadadharmāṇāṃ sāraḥ|",
    "1271:174": "eṣa vādasāraḥ sarvavādānāṃ mūlam|",
    "1271:175": "etasmādvādātpakṣapratipakṣayoḥ paramotkarṣajñānaṃ jāyate|",
    "1271:176": "yathā bīje sukṣetra upte mūlāṅkurāḥ samṛddhāḥ|",
    "1271:177": "kukṣetre tūpte phalabhāva eva|",
    "1271:178": "etasya dharmasyāpi tathātvam|",
    "1271:179": "yadi vidvān kaścit pramāṇavicārakuśalastadā vādānutpādayati|",
    "1271:180": "mūrkhastvalpabuddhiretadvādābhyāsenāpi tadavagamāsamarthastattvato vidvān nocyate|",
    "1271:181": "tasmādye ye sañjñānotpattiṃ subhāśubhavivekañcecchanti taistaireva saddharmavāda āśrayitavyaḥ|",
    "1271:182": "||iti caturthaṃ prakaraṇam||",
    "1271:183": "samāptaścāyaṃ granthaḥ|"
}