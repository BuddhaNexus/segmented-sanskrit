{
  "S05n553:0": "āryacaturdharmanirdeśasūtram",
  "S05n553:1": "(pāpaśodhanopāyabhūtaṃ catuḥpratipakṣabalanirdeśasūtram)",
  "S05n553:2": "(kha) saṃskṛte punaruddhāritam",
  "S05n553:3": "bhāratīyabhāṣāyām-āryacaturdharmanirdeśaṃ nāma mahāyānasutram |",
  "S05n553:4": "namaḥ sarvabuddha-bodhisattvebhyaḥ",
  "S05n553:5": "evaṃ mayā śrutam- ekasmin samaye bhagavān buddhaḥ trāyastriṃśadeveṣu sudharmādevasabhāyāṃ sārddhaṃ pañcānāṃ bhikṣuśatānāṃ mahāsaṃghena,",
  "S05n553:6": "saṃbahulaiḥ maitreyamañjuśryādibodhisattvairmahāsattvairviharatisma |",
  "S05n553:7": "tasmin samaye bhagavān buddhaḥ bodhisattvaṃ mahāsattvaṃ maitreyamuddiśyopadiṣṭavān-",
  "S05n553:8": "caturbhirmaitreya ! dharmaiḥ samanvāgato bodhisattvo mahāsattvaḥ kṛtopacitaṃ pāpamabhibhavati |",
  "S05n553:9": "katamaiścaturbhiḥ ?",
  "S05n553:10": "yaduta vidūṣaṇāsamudācāreṇa,",
  "S05n553:11": "pratipakṣasamudācāreṇa,",
  "S05n553:12": "pratyāpattibalena,",
  "S05n553:13": "āśrayabalena ca |",
  "S05n553:14": "tatra vidūṣaṇāsamudācāro'kuśalaṃ karmādhyācarati,",
  "S05n553:15": "tatraiva tatraiva ca vipratisārabahulo bhavati |",
  "S05n553:16": "tatra pratipakṣasamudācāraḥ kṛtvā'pyakuśalaṃ karma kuśale karmaṇyatyarthābhiyogaṃ gataḥ |",
  "S05n553:17": "pratyāpattibalaṃ saṃvarasamādānādakaraṇasaṃvaralābhaḥ |",
  "S05n553:18": "tatrāśrayabalaṃ buddhaḥ-dharma-saṃghaśaraṇagamanamanutsṛṣṭabodhicittatā ca |",
  "S05n553:19": "subalavatsaṃniśrayeṇa na śakyate pāpenābhibhavitum |",
  "S05n553:20": "ebhirmaitreya ! caturbhidharmaiḥ samanvāgato bodhisattvo mahāsattvaḥ kṛpopacittaṃ pāpamabhibhavatīti ||",
  "S05n553:21": "bodhisattvairmahāsattvaiḥ sūtramidaṃ sadā paṭhanīyaṃ (vācayitavyaṃ)",
  "S05n553:22": "svādhyāyitavyaṃ cintayitavyaṃ subahulaṃ bhāvayitavyaṃ ca |",
  "S05n553:23": "anena duścaritāni phalaṃ nābhinirvartiṣyante |",
  "S05n553:24": "evaṃ bhagavān upadiṣṭavān |",
  "S05n553:25": "bodhisattvena mahāsattvena maitreyeṇa taiśca bhikṣubhiḥ bodhisattvaiḥ śatakratvādidevaputraiḥ sarvasampannaparimaṇḍalena ca āptamanasā bhagavataḥ pravacanamabhinanditam |",
  "S05n553:26": " ||iti āryacaturdharmanirdeśaṃ nāma mahāyānasūtraṃ samāptam ||",
  "S05n553:27": "bhāratīyopādhyāyasurendrabodhinā mahālocāvā-vandejñānasenena cānūditaṃ vyavasthāpitaṃ ca |",
  "S05n553:28": " ||bhavatu sarvamaṅgalam ||"
}