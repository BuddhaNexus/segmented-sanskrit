{
  "SA20n1370:0": "ekādaśo'dhikāraḥ",
  "SA20n1370:1": "dharmaparyeṣṭyadhikāre ālambanaparyeṣṭau catvāraḥ ślokāḥ |",
  "SA20n1370:2": "piṭakatrayaṃ dvayaṃ vā [ca? ]",
  "SA20n1370:3": "saṃgrahataḥ kāraṇairnavabhiriṣṭam |",
  "SA20n1370:4": "vāsanabodhanaśamanaprativedhaistadvimocayati ||1 ||",
  "SA20n1370:5": "piṭakatrayaṃ sūtravinayābhidharmāḥ |",
  "SA20n1370:6": "tadeva trayaṃ hīnayānāgra[mahā? ]",
  "SA20n1370:7": "yānabhedena dvayaṃ bhavati |",
  "SA20n1370:8": "śrāvapiṭakaṃbodhisattvapiṭakaṃ ca |",
  "SA20n1370:9": "tatpunastrayaṃ dvayaṃ vā [ca ? ]",
  "SA20n1370:10": "kenārthena piṭakamityāha |",
  "SA20n1370:11": "saṃgrahataḥ sarvajñeyārthasaṃgrahādveditavyam |",
  "SA20n1370:12": "kena kāraṇena trayam |",
  "SA20n1370:13": "navabhiḥ kāraṇaiḥ,",
  "SA20n1370:14": "vicikitsāpratipakṣeṇa sūtram,",
  "SA20n1370:15": "yo yatrārthe saṃśayitastasya tanniścayārthaṃ deśanāt |",
  "SA20n1370:16": "antadvayānuyogapratipakṣeṇa vinayaḥ sāvadyaparibhogapratiṣedhataḥ kāmasukhallikānuyogāntasya,",
  "SA20n1370:17": "anavadyaparibhogānujñānata ātmaklamathānuyogāntasya |",
  "SA20n1370:18": "svayaṃdṛṣṭiparāmarṣapratipakṣeṇābhidharmo 'viparītadharmalakṣaṇābhidyotanāt |",
  "SA20n1370:19": "punaḥ śikṣātrayadeśanā sūtreṇa adhiśīlādhicittasaṃpādanatā vinayena śīlavato 'vipratisārādavipratisāreṇa[dikrameṇa] samādhilābhāt |",
  "SA20n1370:20": "adhiprajñāsaṃpādanābhidharmeṇāviparītārthapravicayāt |",
  "SA20n1370:21": "punardharmārthadeśanā sūtreṇa |",
  "SA20n1370:22": "dharmārthamippattirvinayena kleśavinayasaṃyuktasya tayoḥ prativedhāt |",
  "SA20n1370:23": "dharmārthasāṃkathyaviniścayakauśalyamabhidharmeṇeti |",
  "SA20n1370:24": "ebhirnavabhiḥ kāraṇaiḥ piṭakatrayamiṣṭam |",
  "SA20n1370:25": "tacca saṃsārādvimocanārtham |",
  "SA20n1370:26": "kathaṃ punastadvimocayati |",
  "SA20n1370:27": "vāsanabodhanaśamanaprativedhaistadvimocayati |",
  "SA20n1370:28": "śrūtena cittavāsanataḥ |",
  "SA20n1370:29": "cintayā bodhanataḥ |",
  "SA20n1370:30": "bhāvanayā śamathena śamanataḥ |",
  "SA20n1370:31": "vipaśyanayā prativedhataḥ |",
  "SA20n1370:32": "sūtrābhidharmavinayāścaturvidhārthā matāḥ samāsena |",
  "SA20n1370:33": "teṣāṃ jñānāddhīmānsarvākārajñatāmeti ||2 ||",
  "SA20n1370:34": "te ca sūtravinayabhidharmāḥ pratyekaṃ caturvidhārthāḥ samāsatasteṣāṃ jñānābdodhisattvaḥ sarvajñatāṃ prāpnoti |",
  "SA20n1370:35": "śrāvakastvekasyā api gāthāyā arthamājñāyāstravakṣayaṃprāpnoti |",
  "SA20n1370:36": "āśrayato lakṣaṇato dharmādarthācca sūcanātsūtram |",
  "SA20n1370:37": "abhimukhato 'thāmīkṣṇyādabhibhavagatito 'bhidharmaśca ||3 ||",
  "SA20n1370:38": "kathaṃ pratyekaṃ caturvidhārthaḥ |",
  "SA20n1370:39": "āśrayalakṣaṇadharmārthasūcanātsūtram |",
  "SA20n1370:40": "tatrāśrayo yatra deśe deśitaṃ yena yasmai ca |",
  "SA20n1370:41": "lakṣaṇaṃ saṃvṛttisatyalakṣaṇaṃ paramārthasatyalakṣaṇaṃ ca |",
  "SA20n1370:42": "dharmāḥ skandhāyatanadhātvāhārapratītyasamutpādādayaḥ |",
  "SA20n1370:43": "artho'nusaṃdhiḥ |",
  "SA20n1370:44": "abhimukhatvādabhīkṣṇatvādabhibhavanādabhigamanāccābhidharmo veditavyaḥ |",
  "SA20n1370:45": "nirvāṇābhimukho dharmo 'bhidharmaḥ satyabodhipakṣavimokṣamu[su? ]",
  "SA20n1370:46": "khādideśanāt |",
  "SA20n1370:47": "abhīkṣṇaṃ dharmo'bhidharma ekaikasya dharmasya rūpyarūpisanidarśanādiprabhedena bahulanirdeśāt |",
  "SA20n1370:48": "abhibhavatītyabhidharmaḥ parapravādābhibhavanādvivādādhikaraṇādibhiḥ |",
  "SA20n1370:49": "abhigamyate sūtrārtha etenetyabhidharmaḥ |",
  "SA20n1370:50": "āpatterūtthānādvyutthānānniḥsṛteścavinayatvam |",
  "SA20n1370:51": "pudgalataḥ prajñapteḥ pravibhāgaviniścayāccaiva ||4 ||",
  "SA20n1370:52": "āpattitaḥ samutthānato vyutthānato nisāraṇataśca veditavyaḥ |",
  "SA20n1370:53": "tatrāpattiḥ pañcāpattinikāyāḥ |",
  "SA20n1370:54": "samutthānamāpattīnāmajñānātpramādāt kleśaprācuryādanādarācca |",
  "SA20n1370:55": "vyutthānamāśayato na daṇḍakarmataḥ |",
  "SA20n1370:56": "niḥsaraṇaṃ saptavidham |",
  "SA20n1370:57": "pratideśanā,",
  "SA20n1370:58": "abhyupagamaḥ śikṣādattakādīnām,",
  "SA20n1370:59": "daṇḍakarmaṇaḥ[ṇām] |",
  "SA20n1370:60": "samavadyotaḥ [samavadhātaḥ],",
  "SA20n1370:61": "prajñapte śikṣāpade punaḥ paryāyeṇa a[ṇānu] jñānāt,",
  "SA20n1370:62": "prasrabdhiḥ samagreṇa saṃghena śikṣāpadasya pratiprasrambhaṇāt |",
  "SA20n1370:63": "āśrayaparivṛttirbhikṣubhikṣuṇyoḥ strīpuruṣavyañjanaparivartanādasādhāraṇā ve[ce]dāpattiḥ |",
  "SA20n1370:64": "bhūtapratyavekṣā dharmoddānāka[kā]raiḥ pratyavekṣāvaśeṣaḥ |",
  "SA20n1370:65": "dharmatāpratilambhaśca satyadarśanena kṣudrānukṣudrāpannā[ttya]bhāve dharma [tā]pratilambhāt |",
  "SA20n1370:66": "punaścaturvidhenārthena vinayo vaiditavyaḥ |",
  "SA20n1370:67": "pudgalato yamāgamya śikṣā prajñapyate |",
  "SA20n1370:68": "prajñaptito yadā'rocite pudgalāparādhe śāstā saṃnipātya saṃgha[saṃghaṃ ? ]",
  "SA20n1370:69": " śikṣāṃ prajñāpayati |",
  "SA20n1370:70": "pravibhāgato yaḥ prajñapte śikṣāpade taduddeśasya vibhāgaḥ |",
  "SA20n1370:71": "viniścayataśca tatrāpattiḥ kathaṃ bhavatyanāpattirveti nirdhāraṇāt |",
  "SA20n1370:72": "ālambanalābhaparyeṣṭau trayaḥ ślokāḥ |",
  "SA20n1370:73": "ālambanaṃ mato dharmaḥ adhyātmaṃ bāhyakaṃ[dvayam?] |",
  "SA20n1370:74": "[lābho dvayordvayārthena dvayoścānupalambhataḥ] ||5 ||",
  "SA20n1370:75": "[dharmālambanaṃ yo deśitaḥ kāyādikañcādhyātmikaṃ] bāhyamādhyātmikabāhyañca |",
  "SA20n1370:76": "tatra grāhakabhūtaṃ kāyādikamādhyātmikaṃ grāhyabhūtaṃ bāhyaṃ tayoreva tathatā dvayam |",
  "SA20n1370:77": "tatra dvayorādhyātmikabāhyayorālambanayordvayārthena lābho yathākramam |",
  "SA20n1370:78": "yadi grāhyārthadgrāhakārthamabhinnaṃ paśyati grāhakārthācca grāhyārtham,",
  "SA20n1370:79": "dvayasya punaḥ samastasyādhyātmikabāhyālambanasya tathatāyā lābhastayorevadvayoranupalambhādveditavyaḥ |",
  "SA20n1370:80": "manojalpairyathoktārthaprasannasya pradhāraṇāt |",
  "SA20n1370:81": "arthakhyānasya jalpācca nāmni sthānācca cetasaḥ ||6 ||",
  "SA20n1370:82": "dharmālambanalābhaḥ syāttribhirjñānaiḥ śrutādibhiḥ |",
  "SA20n1370:83": "trividhālambanalābhaśca pūrvoktastatsamāśritaḥ ||7 ||",
  "SA20n1370:84": "dharmālambanalābhaḥ punastribhirjñānairbhavati śrutacintābhāvanāmayaiḥ |",
  "SA20n1370:85": "tatra samāhitena cetasā manojalpairyathoktārthaprasannasya tatpradhāraṇāt |",
  "SA20n1370:86": "śrutamayena jñānena tallābhaḥ,",
  "SA20n1370:87": "manojalpairiti saṃkalpaiḥ |",
  "SA20n1370:88": "prasannasyetyadhimuktasya niścitasya |",
  "SA20n1370:89": "pradhāraṇāditi pravicayāt |",
  "SA20n1370:90": "jalpādarthakhyānasya pradhāraṇāccintāmayena tallābhaḥ |",
  "SA20n1370:91": "yadi manojalpādevāyamarthaḥ khyātīti paśyati nānyanmanojalpādyathoktaṃ dvayālambanalābhe |",
  "SA20n1370:92": "cittasya nāmni sthānāt bhāvanāmayena jñānena tallābho veditavyo dvayānupalambhādyathoktaṃ dvayālambanalābhe |",
  "SA20n1370:93": "ata eva ca sa pūrvoktastrividhālambanalābho dharmālambanalābhasaṃniśrito veditavyaḥ |",
  "SA20n1370:94": "manasikāraparyeṣṭau pañca ślokāḥ |",
  "SA20n1370:95": "tridhātukaḥ kṛtyakaraḥ sasaṃbādhāśrayo 'paraḥ |",
  "SA20n1370:96": "adhimuktiniveśī ca tīvracchandakaro 'paraḥ ||8 ||",
  "SA20n1370:97": "hīnapūrṇāśrayo dvedhā sajalpo'jalpa eva ca |",
  "SA20n1370:98": "jñānena saṃprayuktaśca yogopaniṣadātmakaḥ ||9 ||",
  "SA20n1370:99": "saṃbhinnālambanaścāsau vibhinnālambanaḥ sa ca |",
  "SA20n1370:100": "pañcadhā saptadha caiva parijñā pañcadhā 'sya ca ||10 ||",
  "SA20n1370:101": "catvāraḥ saptatriṃśacca ākārā bhāvanāgatāḥ |",
  "SA20n1370:102": "mārgadvayasvabhāvo 'sau dvyunuśaṃsaḥ pratīcchakaḥ ||11 ||",
  "SA20n1370:103": "prayogī vaśavartī ca parītto vipulātmakaḥ |",
  "SA20n1370:104": "yogināṃ hi manaskāra eṣa sarvātmako mataḥ ||12 ||",
  "SA20n1370:105": "aṣṭādaśavidho manaskāraḥ |",
  "SA20n1370:106": "dhātuniyataḥ kṛtyakara āśrayavibhakto 'dhimuktiniveśakaścchandajanakaḥ samādhisaṃniśrito jñānasaṃprayuktaḥ saṃbhinnālambano vibhinnālambanaḥ parijñāniyato bhāvanākārapraviṣṭaḥ śamathavipaśyanāmārgasvabhāvo 'nuśaṃsamanaskāraḥ pratīcchakaḥ prāyogikamanaskāro vaśavartimanaskāraḥ parīttamanaskāro vipulamanaskāraśca |",
  "SA20n1370:107": "tatra dhātuniyato yaḥ śrāvakādigotraniyataḥ |",
  "SA20n1370:108": "kṛtyakaro yaḥ saṃbhṛtasaṃbhārasya |",
  "SA20n1370:109": "āśrayavibhakto yaḥ sasaṃvādhagṛhasthāśrayo 'saṃbādhapravrajitāśrayaśca |",
  "SA20n1370:110": "adhimuktiniveśako yo buddhānusmṛtisahagataḥ |",
  "SA20n1370:111": "cchandajanako yastatsaṃpratyayasahagataḥ |",
  "SA20n1370:112": "samādhisaṃniśrito yaḥ samantakamaulasamādhisahagataḥ savitarkasavicāra [rāvitarkavicāra ? ]",
  "SA20n1370:113": " (nirvitarkasavicāra ?)",
  "SA20n1370:114": "mātrāvitarkāvicārasahagataśca |",
  "SA20n1370:115": "jñānasaṃprayukto yo yogopaniṣadyogasahagataḥ,",
  "SA20n1370:116": "sa punaryathākramaṃ śrutacintāmayo bhāvanāmayaśca |",
  "SA20n1370:117": "saṃbhinnālambanaḥ pañcavidhaḥ sūtroddānagāthānipātayāvadudgrahītayāvaddeśitālambanaḥ |",
  "SA20n1370:118": "vibhinnālambanaḥ saptavidho nāmālambanaḥ padālambano vyañjanālambanaḥ pudgalanairātmyālambano dharma nairātmyālambano rūpidharmālambano'rūpidharmālambanaśca |",
  "SA20n1370:119": "tatra rūpidharmālambano yaḥ kāyālambanaḥ |",
  "SA20n1370:120": "arūpidharmālambano yo vedanācittadharmālambanaḥ |",
  "SA20n1370:121": "parijñāniyato yaḥ parijñeye vastuni parijñeye 'rthe parijñāyāṃ parijñāphale tatpravedanāyāṃ ca |",
  "SA20n1370:122": "tatra parijñeyaṃ vastu duḥkhaṃ parijñeyo 'rthastasyaivānityaduḥkhaśūnyānātmatā |",
  "SA20n1370:123": "parijñā mārgaḥ |",
  "SA20n1370:124": "parijñāphalaṃ vimuktiḥ |",
  "SA20n1370:125": "tatpravedanā vimuktijñānadarśanam |",
  "SA20n1370:126": "bhāvanākārapraviṣṭaścaturākārabhāvanaḥ saptatriṃśadākārabhāvanaśca |",
  "SA20n1370:127": "tatracaturākārabhāvanaḥ pudgalanairātmyākārabhāvano dharmanairātmyākārabhāvano darśanākārabhāvano jñānākārabhāvanaśca |",
  "SA20n1370:128": "tatra saptatriṃśadākārabhāvanaḥ |",
  "SA20n1370:129": "aśubhākārabhāvano duḥkhākārabhāvano 'nityākārabhāvano 'nātmākārabhāvanaḥ smṛtyupasthāneṣu |",
  "SA20n1370:130": "pratilambhākārabhāvano nisevanākārabhāvano vinirdhāvanā [nirvirghāṭanā] kārabhāvanaḥ pratipakṣākārabhāvanaḥ samyakprahāṇeṣu |",
  "SA20n1370:131": "saṃtuṣṭiprātipakṣikamanaskārabhāvano yadā cchandaṃ janayati |",
  "SA20n1370:132": "vikṣepasaṃśayaprātipakṣikamanaskārabhāvano yadā vyāyacchate vīryamārabhate yathākramam |",
  "SA20n1370:133": "auddhatyaprātipakṣikasamādhyākārabhāvano yadā cittaṃ pradadhāti[pragṛhṇāti] |",
  "SA20n1370:134": "layaprātipakṣikasamādhyākārabhāvano yadā cittaṃ pragṛhṇāti [pradadhāti] |",
  "SA20n1370:135": "ete yathākramaṃ caturṣu ṛddhipādeṣu veditavyāḥ |",
  "SA20n1370:136": "sthitacittasya lokottarasaṃpattisaṃpratyayākārabhāvano yathā saṃpratyayākārabhāvana evaṃ vyavasāyākārabhāvano dharmāsaṃpramoṣākārabhāvanaścittasthityākārabhāvanaḥ pravicayākārabhāvana indriyeṣu |",
  "SA20n1370:137": "eta eva pañca nirlikhitavipakṣamanaskārā baleṣu |",
  "SA20n1370:138": "saṃbodhisaṃprakhyānākārabhāvanastatraiva vicayotsāhasaumanasyakarmaṇyatācittasthitisamatākārabhāvanāḥ saptasaṃbodhyaṅgeṣu |",
  "SA20n1370:139": "prāptiniścayākārabhāvanaḥ parikarmabhūmisaṃrakṣaṇākārabhāvanaḥ parasaṃprāptyākārabhāvana āryakāntaśīlapraviṣṭākārabhāvanaḥ saṃlikhitavṛttisamudācāra[rā]kārabhāvanaḥ pūrvaparibhāvitapratilabdhamārgābhyāsākārabhāvano dharmasthitinimittāsaṃpramoṣākārabhāvano 'nimittasthityāśrayaparivṛttyākārabhāvanaśca mārgāṅgeṣu |",
  "SA20n1370:140": "śamathavipaśyanābhāvanāmārgasvabhāvayorna kaścinnirdeśaḥ |",
  "SA20n1370:141": "anuśaṃsamanaskāro dvividho dauṣṭhulyāpakarṣaṇo dṛṣṭinimittāpakarṣaṇaśca |",
  "SA20n1370:142": "pratīcchako yo dharmastrotasi buddhabodhisattvānāmantikādavavādagrāhakaḥ |",
  "SA20n1370:143": "prāyogikamanaskāraḥ pañcavidhaḥ samādhigocare |",
  "SA20n1370:144": "saṃkhyopalakṣaṇaprāyogiko yena sūtrādiṣu nāmapadavyañjanasaṃkhyāmupalakṣayate |",
  "SA20n1370:145": "vṛttyupalakṣaṇaprāyogiko yena dvividhāṃ vṛttimupalakṣayate parimāṇavṛttiṃ ca vyañjanānāmaparimāṇavṛttiṃ ca nāmapadayoḥ |",
  "SA20n1370:146": "parikalpopalakṣaṇaprāyogiko yena dvayamupādāya dvayaparikalpamupalakṣayate |",
  "SA20n1370:147": "nāmaparikalpamupādāyārthaparikalpamarthaparikalpamupādāya nāmaparikalpamaparikalpamakṣaram |",
  "SA20n1370:148": "kramopalakṣaṇaprāyogiko yena nāmagrahaṇapūrvikāmarthagrahaṇapravṛttimupalakṣayate |",
  "SA20n1370:149": "prativedhaprāyogikaśca |",
  "SA20n1370:150": "sa punarekādaśavidho veditavya,",
  "SA20n1370:151": "āgantukatvaprativedhataḥ,",
  "SA20n1370:152": "saṃprakhyānanimittaprativedhataḥ,",
  "SA20n1370:153": "arthānupalambhaprativedhataḥ,",
  "SA20n1370:154": "upalambhānupalambhaprativedhataḥ,",
  "SA20n1370:155": "dharmadhātuprativedhataḥ pudgalanairātmyaprativedhataḥ,",
  "SA20n1370:156": "dharma nairātmyaprativedhataḥ,",
  "SA20n1370:157": "hīnāśayaprativedhataḥ,",
  "SA20n1370:158": "udāramāhātmyāśayaprativedhataḥ yathādhigamadharmavyavasthānaprativedhataḥ,",
  "SA20n1370:159": "vyavasthāpitadharmaprativedhataśca |",
  "SA20n1370:160": "vaśavartimanaskārastrividhaḥ,",
  "SA20n1370:161": "kleśāvaraṇasuviśuddhaḥ kleśajñeyāvaraṇasuviśuddhaḥ,",
  "SA20n1370:162": "guṇābhinirhārasuviśuddhaśca |",
  "SA20n1370:163": "dharmatattvaparyeṣṭau dvau ślokau |",
  "SA20n1370:164": "tattvaṃ yatsatataṃ dvayena rahitaṃ,",
  "SA20n1370:165": "bhrānteśca saṃniśrayaḥ,",
  "SA20n1370:166": "śakyaṃ naiva ca sarvathābhilapituṃ yaccāprapañcātmakam |",
  "SA20n1370:167": "jñeyaṃ heyamatho viśodhyamamalaṃ yacca prakṛtyā matam |",
  "SA20n1370:168": "yasyākāśasuvarṇavārisadṛśī kleśādviśuddhirmatā ||13 ||",
  "SA20n1370:169": "satataṃ dvayena rahitaṃ tattvaṃ,",
  "SA20n1370:170": "parikalpitaḥ svabhāvo grāhyagrāhakalakṣaṇenātyantamasattvāt |",
  "SA20n1370:171": "bhrānteḥ saṃniśrayaḥ paratantrastena tatparikalpanāt |",
  "SA20n1370:172": "anabhilāpyamaprapañcātmakaṃ ca pariniṣpannaḥ svabhāvaḥ |",
  "SA20n1370:173": "tatra prathamaṃ tattvaṃ parijñeyaṃ dvitīyaṃ praheyaṃ tṛtīyaṃ viśodhyaṃ cāgantukamalādviśuddhaṃ ca prakṛtyā,",
  "SA20n1370:174": "yasya prakṛtyā viśuddhasyākāśasuvarṇavārisadṛśī kleśādviśuddhiḥ |",
  "SA20n1370:175": "na hyākāśādīni prakṛtyā aśuddhāni na cāgantukamalāpagamādeṣāṃ viśuddhirneṣyata iti |",
  "SA20n1370:176": "na khalu jagati tasmādvidyate kiṃcidanya-",
  "SA20n1370:177": "jjagadapi tadaśeṣaṃ tatra saṃmūḍhabuddhi |",
  "SA20n1370:178": "kathamayamabhirūḍho lokamohaprakāro |",
  "SA20n1370:179": "yadasadabhiniviṣṭaḥ satsamantādvihāya ||14 ||",
  "SA20n1370:180": "na khalu tasmādevaṃlakṣaṇāddharmadhātoḥ kiṃcidanyalloke vidyate dharmatāyā dharmasyābhinnatvāt |",
  "SA20n1370:181": "śeṣaṃ gatārtham |",
  "SA20n1370:182": "tattve māyopamaparyeṣṭau pañcadaśa ślokāḥ |",
  "SA20n1370:183": "yathā māyā tathā'bhūtaparikalpo nirucyate |",
  "SA20n1370:184": "yathā māyākṛtaṃ tadvat dvayabhrāntirnirucyate ||15 ||",
  "SA20n1370:185": "yathā māyā yantra [mantra]parigṛhītaṃ bhrāntinimittaṃ kāṣṭhaloṣṭādikam tathābhūtaparikalpaḥ paratantraḥ svabhāvo [svabhāvākāro] veditavyaḥ |",
  "SA20n1370:186": "yathā māyākṛtaṃ tasyāṃ māyāyāṃ hastyaśvasuvarṇādyākṛtistadbhāvena pratibhāsitā,",
  "SA20n1370:187": "tathā tasminnabhūtaparikalpe dvayabhrāntirgrāhyagrāhakatvenapratibhāsitā parikalpitasvabhāvākārā veditavyā |",
  "SA20n1370:188": "yathā[']tasminna tadbhāvaḥ paramārthastatheṣyate |",
  "SA20n1370:189": "yathā tasyopalabdhistu tathā saṃvṛtisatyatā ||16 ||",
  "SA20n1370:190": "yathā[']tasminna tadbhāvo māyākṛte hastitvādyabhāvastathā tasminparatantre paramārtha iṣyate parikalpitasya dvayalakṣaṇasyābhāvaḥ |",
  "SA20n1370:191": "yathā tasya māyākṛtasya hastyādibhāvenopalabdhiḥ,",
  "SA20n1370:192": "tathā'bhūtaparikalpasya saṃvṛtisatyatopalabdhiḥ |",
  "SA20n1370:193": "tadabhāve yathā vyaktistannimittasya labhyate |",
  "SA20n1370:194": "tathāśrayaparāvṛttāvasatkalpasya labhyate ||17 ||",
  "SA20n1370:195": "yathā māyākṛtasyābhāve tasya nimittasya kāṣṭhādikasya vyaktirbhūtārthopalabhyate,",
  "SA20n1370:196": "tathāśrayaparāvṛttau dvayabhrāntyabhāvādabhūtaparikalpasya bhūto'rtha upalabhyate |",
  "SA20n1370:197": "tannimitte yathā loko hyabhrāntaḥ kāmataścaret |",
  "SA20n1370:198": "parāvṛttāvaparyastaḥ kāmacārī tathā patiḥ[yatiḥ] ||18 ||",
  "SA20n1370:199": "yathā tannimitte kāṣṭhādāvabhrānto lokaḥ kāmataścarati svatantraḥ tathā''śrayaparāvṛttāvaparyasta āryaḥ kāmacāri bhavati svatantraḥ |",
  "SA20n1370:200": "tadākṛtiśca tatrāsti tadbhāvaśca na vidyate |",
  "SA20n1370:201": "tasmādastitvanāstitvaṃ māyādiṣu vidhīyate ||19 ||",
  "SA20n1370:202": "eṣa śloko gatārthaḥ |",
  "SA20n1370:203": "na bhāvastatra cābhāvo nābhāvo bhāva eva ca |",
  "SA20n1370:204": "bhāvābhāvāviśeṣaśca māyādiṣu vidhīyate ||20 ||",
  "SA20n1370:205": "na bhāvastatra cābhāvo yastadākṛtibhāvo nāsau na bhāvaḥ |",
  "SA20n1370:206": "nābhāvo bhāva eva ca yo hastitvādyabhāvo nāsau na[?]bhāvaḥ |",
  "SA20n1370:207": "tayośca bhāvābhāvayoraviśeṣo māyādiṣu vidhīyate |",
  "SA20n1370:208": "ya eva hi tatra tadākṛtibhāvaḥ,",
  "SA20n1370:209": "sa eva hastitvādyabhāvaḥ |",
  "SA20n1370:210": "ya eva hastitvādyabhāvaḥ sa eva tadākṛtibhāvaḥ |",
  "SA20n1370:211": "tathā dvayābha[bhāsa? ]",
  "SA20n1370:212": "tātrāsti tadbhāvaśca na vidyate |",
  "SA20n1370:213": "tasmādastitvanāstitvaṃ rūpādiṣu vidhīyate ||21 ||",
  "SA20n1370:214": "tathā 'trābhūtaparikalpe dvayābhāsatāsti dvayabhāvaśca nāsti |",
  "SA20n1370:215": "tasmādastitvanāstitvaṃ rūpādiṣu vidhīyate 'bhūtaparikalpasvabhāveṣu |",
  "SA20n1370:216": "na bhāvastatra cābhāvo nābhāvo bhāva eva ca |",
  "SA20n1370:217": "bhāvābhāvāviśeṣaśca rūpādiṣu vidhīyate ||22 ||",
  "SA20n1370:218": "na bhāvastatra cābhāvaḥ |",
  "SA20n1370:219": "yā dvayābhāsatā |",
  "SA20n1370:220": "nābhāvo bhāva eva ca |",
  "SA20n1370:221": "yā dvayatānāstitā |",
  "SA20n1370:222": "bhāvābhāvāviśeṣaśca rūpādiṣu vidhīyate |",
  "SA20n1370:223": "ya eva hi dvayābhāsatāyā bhāvaḥ sa eva dvayasyābhāva iti |",
  "SA20n1370:224": "samāropāpavādābha[nta? ]",
  "SA20n1370:225": "pratiṣedhārthamiṣyate |",
  "SA20n1370:226": "hīnayānena yānasya pratiṣedhārthameva ca ||23 ||",
  "SA20n1370:227": "kimarthaṃ punarayaṃ bhāvābhāvayoraikāntikatvamaviśeṣaśceṣyate |",
  "SA20n1370:228": "yathākramam |",
  "SA20n1370:229": "samāropāpavādābha[ntaḥ? ]",
  "SA20n1370:230": "pratiṣedhārthamiṣyate,",
  "SA20n1370:231": "hīnayānagamanapratiṣedhārthaṃ ca |",
  "SA20n1370:232": "abhāvasya hyabhāvatvaṃ viditvā samāropaṃ na karoti |",
  "SA20n1370:233": "bhāvasya bhāvatvaṃ viditvāpavādaṃ na karoti |",
  "SA20n1370:234": "tayoścāviśeṣaṃ viditvā na bhāvādudvijate tasmānna hinayānena niryāti |",
  "SA20n1370:235": "bhrānternimittaṃ bhrāntiśca rūpavijñaptiriṣyate |",
  "SA20n1370:236": "arūpiṇī ca vijñaptirabhāvātsyānna cetarā ||24 ||",
  "SA20n1370:237": "rūpabhrānteryā nimittavijñaptiḥ sā rūpavijñaptiriṣyate rūpākhyā |",
  "SA20n1370:238": "sā tu rūpabhrāntirarūpiṇī vijñaptiḥ |",
  "SA20n1370:239": "abhāvādrūpavijñapteritarāpi na syādarūpiṇī vijñaptiḥ |",
  "SA20n1370:240": "kāeraṇābhāvāt |",
  "SA20n1370:241": "māyāhastyākṛtigrāhabhrānterdvayamudāhṛtam |",
  "SA20n1370:242": "dvayaṃ tatra yathā nāsti dvayaṃ caivopalabhyate ||25 ||",
  "SA20n1370:243": "bimbasaṃkalikāgrāhabhrānterdvayamudāhṛtam |",
  "SA20n1370:244": "dvayaṃ tatra yathā nāsti dvayaṃ caivopalabhyate ||26 ||",
  "SA20n1370:245": "māyāhastyākṛtigrāhya[ha]bhrantito dvayamudāhṛtam |",
  "SA20n1370:246": "grāhyaṃ grāhakaṃ ca,",
  "SA20n1370:247": "tatra yathā nāsti dvayaṃ caivopalabhyate |",
  "SA20n1370:248": "pratibimbaṃ[ba? ]",
  "SA20n1370:249": " saṃkalikāṃ ca manasikurvataḥ tadgrāhabhrānterdvayamudāhṛtaṃ pūrvavat |",
  "SA20n1370:250": "tathā bhāvāttathā'bhāvād bhāvābhāva[vā?]viśeṣataḥ |",
  "SA20n1370:251": "sadasanto 'tha māyābhā ye dharmā bhrāntilakṣaṇāḥ ||27 ||",
  "SA20n1370:252": "ye dharmā bhrāntilakṣaṇā vipakṣasvabhāvāste sadasanto māyopamāśca |",
  "SA20n1370:253": "kiṃ kāraṇam |",
  "SA20n1370:254": "santastathābhāvādabhūtaparikalpatvena |",
  "SA20n1370:255": "asantastathā 'bhāvāt grāhyagrāhakatvena |",
  "SA20n1370:256": "tayośca bhāvābhāvayoraviśiṣṭatvāt santo 'pyasanto 'pi māyāpi caivaṃlakṣaṇā sta[ta? ]",
  "SA20n1370:257": "smānmāyopamāḥ |",
  "SA20n1370:258": "tathā 'bhāvāttathā 'bhāvāttathā 'bhāvādalakṣaṇāḥ |",
  "SA20n1370:259": "māyopamāśca nirdiṣṭā ye dharmāḥ prātipakṣikāḥ ||28 ||",
  "SA20n1370:260": "ye 'pi prātipakṣikā dharmā buddhenopadiṣṭāḥ smṛtyupasthānādayaste 'pyalakṣaṇā māyāśca nirdiṣṭāḥ |",
  "SA20n1370:261": "kiṃ kāraṇam |",
  "SA20n1370:262": "tathā 'bhāvādyathā bālairgṛhyante |",
  "SA20n1370:263": "tathā 'bhāvādyathā deśitāḥ |",
  "SA20n1370:264": "tathā 'bhāvādyathā saṃdarśitā buddhena garbhāvakramaṇajanmābhiniṣkramaṇābhisaṃbodhyādayaḥ |",
  "SA20n1370:265": "evamalakṣaṇā avidyamānāśca khyānti tasmānmāyopamāḥ |",
  "SA20n1370:266": "māyārājeva cānyena māyārājñā parājitaḥ |",
  "SA20n1370:267": "ye sarvadharmān paśyanti nirmārāste jinātmajāḥ ||29 ||",
  "SA20n1370:268": "ye prātipakṣikā dharmāste māyārājasthānīyāḥ saṃkleśaprahāṇe vyavadānādhipattyāt |",
  "SA20n1370:269": "ye'pi sāṃkleśikā dharmāste 'pi rājasthānīyāḥ saṃkleśanirvṛttāvādhipatyāt |",
  "SA20n1370:270": "atastaiḥ prātipakṣikaiḥ saṃkleśaparājayo māyā [? ]",
  "SA20n1370:271": " rājñeva rājñaḥ parājayo draṣṭavyaḥ |",
  "SA20n1370:272": "tajjñānācca bodhisattvā nirmārā bhavanti ubhayapakṣe |",
  "SA20n1370:273": "aupamyārthe ślokaḥ |",
  "SA20n1370:274": "māyāsvapnamarīcibimbasadṛśāḥ prodbhāsaśrutkopamā",
  "SA20n1370:275": "vijñeyodakacandrabimbasadṛśā nirmāṇatulyāḥ punaḥ |",
  "SA20n1370:276": "ṣaṭ ṣaṭ dvau ca punaśca ṣaṭ dvayamatā ekaikaśaśca trayaḥ",
  "SA20n1370:277": "saṃskārāḥ khalu tatra tatra kathitā buddhairvibuddhottamaiḥ ||30 ||",
  "SA20n1370:278": "yattūktaṃ bhagavatā māyopamā dharmā yāvannirmāṇopamā iti |",
  "SA20n1370:279": "tatra māyopamā dharmāḥ ṣaḍādhyātmikānyāyatanāni |",
  "SA20n1370:280": "asatyātmajīvāditve tathā prakhyānāt |",
  "SA20n1370:281": "svapnopamāḥ ṣaṭ bāhyānyāyatanāni tadupabhogasyāvastukatvāt |",
  "SA20n1370:282": "marīcikopamau dvau dharmau cittaṃ caitasikāśca bhrāntikaratvāt |",
  "SA20n1370:283": "pratibimbopamāḥ punaḥ ṣaḍevādhyātmikānyāyatanāni pūrvakarmapratibimbatvāt |",
  "SA20n1370:284": "pratibhāsopamāḥ ṣaḍeva bāhyānyāyatanānyādhyātmikānāmāyatanānāṃ chāyābhūtatvāt tadādhipatyotpattitaḥ |",
  "SA20n1370:285": "ṣaṭ dvayaṃ matāḥ ṣaṭ dvayamatāḥ |",
  "SA20n1370:286": "pratiśrutkopamā deśanādharmāḥ |",
  "SA20n1370:287": "udakacandrabimbopamāḥ samādhisaṃniśritā dharmāḥ samādherūdakasthānīyatvādacchatayā |",
  "SA20n1370:288": "nirmāṇopamāḥ saṃcintyabhavopapattiparigrahe 'saṃkliṣṭasarvakriyāprayogatvāt |",
  "SA20n1370:289": "jñeyaparyeṣṭau ślokaḥ |",
  "SA20n1370:290": "abhūtakalpo na bhūto nābhūto 'kalpa eva ca |",
  "SA20n1370:291": "na kalpo nāpi cākalpaḥ sarvaṃ jñeyaṃ nirucyate ||31 ||",
  "SA20n1370:292": "abhūtakalpo yo na lokottarajñānānukūlaḥ kalpaḥ,",
  "SA20n1370:293": "na bhūto nābhūto yastadanukūlo yāvannirvedhabhāgīyaḥ |",
  "SA20n1370:294": "akalpastathatā lokottaraṃ ca jñānam |",
  "SA20n1370:295": "na kalpo nāpi cākalpo lokottarapṛṣṭhalabdhaṃ laukikaṃ jñānam |",
  "SA20n1370:296": "etāvacca sarvaṃ jñeyam |",
  "SA20n1370:297": "saṃkleśavyavadānaparyeṣṭau ślokadvayam |",
  "SA20n1370:298": "svadhātuto dvayābhāsāḥ sāvidyākleśavṛttayaḥ |",
  "SA20n1370:299": "vikalpāḥ saṃpravartante dvayadravyavivarjitāḥ ||32 ||",
  "SA20n1370:300": "svadhātuta iti bhāvāṅgā [svabījā? ]",
  "SA20n1370:301": "dālayavijñānataḥ |",
  "SA20n1370:302": "dvayābhāsā iti grāhyagrāhakābhāsāḥ |",
  "SA20n1370:303": "sahāvidyayā kleśaiśca vṛttireṣāṃ ta ime sāvidyākleśavṛttayaḥ |",
  "SA20n1370:304": "dvayadravyavivarjitā iti grāhyadravyeṇa grāhakadravyeṇa ca |",
  "SA20n1370:305": "evaṃ kleśaḥ paryeṣitavyaḥ |",
  "SA20n1370:306": "ālambanaviśeṣāptiḥ svadhātusthānayogataḥ |",
  "SA20n1370:307": "ta eva hyadvayābhāsā vartante carmakāṇḍavat ||33 ||",
  "SA20n1370:308": "ālambanaviśeṣāptiriti yo dharmālambanalābhaḥ pūrvamuktaḥ |",
  "SA20n1370:309": "svadhātusthānayogata iti svadhāturvikalpānāṃ tathatā tatra sthānaṃ nāmni sthānāccetasaḥ |",
  "SA20n1370:310": "yogata ityabhyāsāt |",
  "SA20n1370:311": "bhāvanāmārgeṇa ta eva vikalpā advayābhāsā vartante parāvṛttāśrayasya |",
  "SA20n1370:312": "carmavat kāṇḍavacca |",
  "SA20n1370:313": "yathā hi svaratvāpagamāttadeva carma mṛdu bhavati |",
  "SA20n1370:314": "agnisaṃtāpanayā tadeva kāṇḍaṃ ṛju bhavati |",
  "SA20n1370:315": "evaṃ śamathavipaśyanābhāvanābhyāṃ cetaḥ prajñāvimuktilābhe parāvṛttāśrayasya ta eva vikalpā na punardvayābhāsāḥ pravartante |",
  "SA20n1370:316": "ityeva [vaṃ?] vyavadānaṃ paryeṣitavyam |",
  "SA20n1370:317": "vijñaptimātratāparyeṣṭau dvau ślokau |",
  "SA20n1370:318": "cittaṃ dvayaprabhāsaṃ rāgādyābhāsamiṣyate tadvat |",
  "SA20n1370:319": "śraddhādyābhāsaṃ na tadanyo dharmaḥ kliṣṭakuśalo 'sti ||34 ||",
  "SA20n1370:320": "cittamātrameva dvayapratibhāsamiṣyate grāhyapratibhāsaṃ grāhakapratibhāsaṃ ca |",
  "SA20n1370:321": "tathā rāgādikleśābhāsaṃ tadeveṣyate |",
  "SA20n1370:322": "śraddhādikuśaladharmābhāsaṃ vā |",
  "SA20n1370:323": "na tu tadābhāsādanyaḥ kliṣṭo dharmo 'sti rāgādilakṣaṇaḥ kuśalo vā śraddhādilakṣaṇaḥ |",
  "SA20n1370:324": "yathā dvayapratibhāsādanyo na dvayalakṣaṇaḥ |",
  "SA20n1370:325": "iti cittaṃ citrābhāsaṃ citrākāraṃ pravartate |",
  "SA20n1370:326": "tathābhāsobhāvābhāvo na tu dharmāṇāṃ mataḥ ||35 ||",
  "SA20n1370:327": "tatra cittameva vastutacci[ści]trābhāsaṃ pravartate |",
  "SA20n1370:328": "paryāyeṇa rāgābhāsaṃ vā dveṣābhāsaṃ vā |",
  "SA20n1370:329": "tadanyadharmābhāsaṃ vā |",
  "SA20n1370:330": "citrākāraṃ ca yugapat śraddhādyākāram |",
  "SA20n1370:331": "bhāso bhāvābhāvaḥ kliṣṭakuśalāvasthe cetasi |",
  "SA20n1370:332": "na tu dharmāṇāṃ [kliṣṭānāṃ? ]",
  "SA20n1370:333": " kuśalānāṃ [vā? ]",
  "SA20n1370:334": " tatpratibhāsavyatirekeṇa tallakṣaṇābhāvāt |",
  "SA20n1370:335": "lakṣaṇaparyeṣṭau ślokā aṣṭau |",
  "SA20n1370:336": "ekanoddeśaḥ śeṣairnirdeśaḥ |",
  "SA20n1370:337": "lakṣyaṃ ca lakṣaṇaṃ caiva lakṣaṇā ca prabhedataḥ |",
  "SA20n1370:338": "anugrahārthaṃ sattvānāṃ saṃbuddhaiḥ saṃprakāśitā ||36 ||",
  "SA20n1370:339": "anenoddeśaḥ |",
  "SA20n1370:340": "sadṛṣṭikaṃ ca yaccittaṃ tatrāvasthāvikāritā |",
  "SA20n1370:341": "lakṣyametatsamāsena hyapramāṇaṃ prabhedataḥ ||37 ||",
  "SA20n1370:342": "tatra cittaṃ vijñānaṃ rūpaṃ ca |",
  "SA20n1370:343": "dṛṣṭiścaitasikā dharmāḥ |",
  "SA20n1370:344": "tatrāvasthā cittaviprayuktā varmāḥ |",
  "SA20n1370:345": "avikāritā asaṃskṛtamākāśādikaṃ tadvijñapternityaṃ tathāpravṛtteḥ |",
  "SA20n1370:346": "ityetat samāsena pañcavidhaṃ lakṣyaṃ prabhedenāpramāṇam |",
  "SA20n1370:347": "yathājalpārthasaṃjñāyā nimittaṃ tasya vāsanā |",
  "SA20n1370:348": "tasmādapyarthavikhyānaṃ parikalpitalakṣaṇaṃ || ||38 ||",
  "SA20n1370:349": "lakṣaṇaṃ samāsena trividhaṃ parikalpitādilakṣaṇam |",
  "SA20n1370:350": "tatra parikalpitalakṣaṇaṃ trividhaṃ yathā jalpārthasaṃjñāyā nimittaṃ tasya jalpasya vāsanā tasmācca vāsanādyo 'rthaḥ khyāti avyavahārakuśalānāṃ vināpi yathājalpārthasaṃjñayā |",
  "SA20n1370:351": "tatra yathā 'bhilāpamarthasaṃjñā caitasikī yathājalpārthasaṃjñā |",
  "SA20n1370:352": "tasyā yadālambanaṃ tannimittamevaṃ [va] yacca parikalpyate yataśca kāraṇādvāsana[nā]tastadubhayaṃ parikalpitalakṣaṇamatrābhipretam |",
  "SA20n1370:353": "yathā nāmārthamarthasya nāmnaḥ prakhyānatā ca yā |",
  "SA20n1370:354": "asaṃ[sat?] kalpanimittaṃ hi parikalpitalakṣaṇam ||39 ||",
  "SA20n1370:355": "aparaparyāyo yathā nāma cārthaśca yathānāmārthamarthasya nāmnaśca prakhyānatā yathā nāmārthaprakhyānatā |",
  "SA20n1370:356": "yadi yathā nāmārthaḥ khyāti yathārthaṃ vā nāma ityetadabhūtaparikalpālambanaṃ parikalpitalakṣaṇaṃ etāvaddhi parikalpyate yaduta nāma vā artho veti |",
  "SA20n1370:357": "trividhatrividhābhāso grāhyagrāhakalakṣaṇaḥ |",
  "SA20n1370:358": "abhūtaparikalpo hi paratantrasya lakṣaṇam ||40 ||",
  "SA20n1370:359": "trividhastrividhaścābhāso 'syeti trividhatrividhābhāsaḥ |",
  "SA20n1370:360": "tatra trividhābhāsaḥ padābhāso 'rthābhāso dehābhāsaśca |",
  "SA20n1370:361": "punastrividhābhāso manaudgrahavikalpābhāsaḥ |",
  "SA20n1370:362": "mano yat kliṣṭaṃ sarvadā |",
  "SA20n1370:363": "udgrahaḥ pañca vijñānakāyāḥ |",
  "SA20n1370:364": "vikalpo manovijñānam |",
  "SA20n1370:365": "tatra prathamatri[mastri-? ]",
  "SA20n1370:366": " vidhābhāso grāhyalakṣaṇaḥ |",
  "SA20n1370:367": "dvitīyo grāhakalakṣaṇaḥ |",
  "SA20n1370:368": "ityayamabhūtaparikalpaḥ paratantrasya lakṣaṇam |",
  "SA20n1370:369": "abhāvabhāvatā yā ca bhāvābhāvasamānatā |",
  "SA20n1370:370": "aśāntaśāntā 'kalpā ca pariniṣpannalakṣaṇam ||41 ||",
  "SA20n1370:371": "pariniṣpannalakṣaṇaṃ punastathatā sā hyabhāvatā ca,",
  "SA20n1370:372": "sarvadharmāṇāṃ parikalpitānā [nāṃ? ]",
  "SA20n1370:373": " bhāvatā ca tadabhāvatvena bhāvāt |",
  "SA20n1370:374": "bhāvābhāvasamānatā ca tayorbhāvābhāvayorabhinnatvāt |",
  "SA20n1370:375": "aśāntā cāgantukairupakleśaiḥ,",
  "SA20n1370:376": "śāntā ca prakṛtipariśuddhatvāt |",
  "SA20n1370:377": "avikalpā ca vikalpāgocaratvāt niṣprapañcatayā |",
  "SA20n1370:378": "etena trividhaṃ lakṣaṇaṃ tathatāyāḥ paridīpitaṃ svalakṣaṇaṃ kle[saṃ]śavyavadānalakṣaṇamavikalpalakṣaṇaṃ ca uktaṃ trividhaṃ lakṣaṇam |",
  "SA20n1370:379": "niṣpa[ṣya]ndadharmamālambya yoniśo manasikriyā |",
  "SA20n1370:380": "cittasya dhātau sthānaṃ ca sadasattārthapaśyanā ||42 ||",
  "SA20n1370:381": "lakṣaṇā punaḥ pañcavidhā yogabhūmiḥ |",
  "SA20n1370:382": "ādhāra ādhānamādarśa āloka āśrayaśca |",
  "SA20n1370:383": "tatrādhāro niṣpa[ṣya]ndadharmo yo buddhenādhigamo deśitaḥ sa tasyādhigamasya niṣpa[ṣya]ndaḥ |",
  "SA20n1370:384": "ādhānaṃ yoniśo manaskāraḥ |",
  "SA20n1370:385": "ādarśaḥ cittasya dhātau sthānaṃ samādhiryadetatpūrvaṃ nāmni sthānamuktam |",
  "SA20n1370:386": "ālokaḥ sadasattvenārthadarśanaṃ lokottarā prajñā,",
  "SA20n1370:387": "tathā[tayā] sacca sato yathābhūtaṃ paśyatyasaccāsataḥ |",
  "SA20n1370:388": "āśraya āśrayaparāvṛttiḥ |",
  "SA20n1370:389": "samatāgamanaṃ tasminnāryagotraṃ hi nirmalam |",
  "SA20n1370:390": "samaṃ viśiṣṭamanyūnānadhikaṃ lakṣaṇā matā ||43 ||",
  "SA20n1370:391": "samatāgamanamanāsravadhātau āryagotre tadanyairāryaiḥ |",
  "SA20n1370:392": "tacca nirmalamāryagotraṃ buddhānām |",
  "SA20n1370:393": "samaṃ vimuktisamatā śrāvakapratyekabuddhaiḥ |",
  "SA20n1370:394": "viśiṣṭaṃ pañcabhirviśeṣaiḥ |",
  "SA20n1370:395": "viśuddhiviśeṣeṇa savāsanakleśaviśuddhitaḥ |",
  "SA20n1370:396": "pariśuddhiviśeṣeṇa kṣetrapariśuddhitaḥ |",
  "SA20n1370:397": "kāyaviśeṣaṇa dharmakāyatayā |",
  "SA20n1370:398": "saṃbhogaviśeṣeṇa parṣanmaṇḍaleṣvavicchinnadharmasaṃbhogapravartanataḥ |",
  "SA20n1370:399": "karmaviśeṣeṇa ca tuṣitabhavanavāsādinirmāṇaiḥ sattvārthakriyānuṣṭhānataḥ |",
  "SA20n1370:400": "na ca tasyonatvaṃ saṃkleśapakṣanirodhe nādhikatvaṃ vyavadānapakṣotpāda ityeṣā pañcavidhā yogabhūmirlakṣaṇā |",
  "SA20n1370:401": "tayā hi tallakṣyaṃ lakṣaṇaṃ ca lakṣyate |",
  "SA20n1370:402": "vimuktiparyeṣṭau ṣaṭślokāḥ |",
  "SA20n1370:403": "padārthadehanirbhāsaparāvṛttiranāsravaḥ |",
  "SA20n1370:404": "dhāturbījaparāvṛtteḥ sa ca sarvatragāśrayaḥ ||44 ||",
  "SA20n1370:405": "bījaparāvṛtterityālayavijñānaparāvṛttitaḥ |",
  "SA20n1370:406": "padārthadehanirbhāsānāṃ vijñānānāṃ parāvṛttiranāsravo dhāturvimuktiḥ |",
  "SA20n1370:407": "sa ca sarvatragāśrayaḥ śrāvakapratyekabuddhagataḥ |",
  "SA20n1370:408": "caturdhā vaśitā'vṛtermanasaścodgrahasya ca |",
  "SA20n1370:409": "vikalpasyāvikalpe hi kṣetre jñāne'tha karmaṇi ||45 ||",
  "SA20n1370:410": "manasaścodgrahasya ca vikalpasya cāvṛtteḥ parāvṛtterityarthaḥ |",
  "SA20n1370:411": "caturdhā vaśitā bhavati yathākramamavikalpe kṣetre jñānakarmaṇośca |",
  "SA20n1370:412": "acalāditribhūmau ca vaśitā sā caturvidhā |",
  "SA20n1370:413": "dvidhaikasyāṃ tadanyasyāmekaikā vaśitā matā ||46 ||",
  "SA20n1370:414": "sā ceyamacalādibhūmitraye caturdhā vaśitā veditavyā |",
  "SA20n1370:415": "ekasyāmacalāyāṃ bhūmau dvividhā |",
  "SA20n1370:416": "avikalpe na [? ]",
  "SA20n1370:417": " cānabhisaṃskāranirvikalpatvāt |",
  "SA20n1370:418": "kṣetre ca buddhakṣetrapariśodhanāt |",
  "SA20n1370:419": "tadanyasyāṃ bhūmāvekai[vai]kā vaśitā sādhumatyāṃ jñānavaśitā pratisaṃvidviśeṣalābhāt |",
  "SA20n1370:420": "dharmameghāyāṃ karmaṇyabhijñākarmaṇāmavyāghātāt |",
  "SA20n1370:421": "viditvā nairātmyaṃ dvividhamiha dhīmānbhavagataṃ",
  "SA20n1370:422": "samaṃ tacca jñātvā praviśati sa tattvaṃ grahaṇataḥ |",
  "SA20n1370:423": "tatastatra sthānānmanasa iha na khyāti tadapi",
  "SA20n1370:424": "tadakhyānaṃ muktiḥ parama upalambhasya vigamaḥ ||47 ||",
  "SA20n1370:425": "aparo vimuktiparyāyaḥ |",
  "SA20n1370:426": "dvividhaṃ nairātmyaṃ viditvā bhavatrayagataṃ bodhisattvaḥ samaṃ tacca jñātvā dvividhanairātmyaṃ parikalpitapudgalābhāvāt parikalpitadharmābhāvāt,",
  "SA20n1370:427": "na tu sarva thaivābhāvataḥ |",
  "SA20n1370:428": "tattvaṃ praviśati vijñaptimātratāṃ grahaṇato grahaṇamātrametaditi |",
  "SA20n1370:429": "tatastatra tattvavijñaptimātrasthānānmanasastadapi tattvaṃ na khyāti vijñaptimātram |",
  "SA20n1370:430": "tadakhyānaṃ muktiḥ parama upalambhasya yo vigamaḥ pudgaladharmayoranupalambhāt |",
  "SA20n1370:431": "ādhāre saṃbhārādādhāne sati hi nāmamātraṃpaśyan |",
  "SA20n1370:432": "paśyati hi nāmamātraṃ tatpaśyaṃstacca naiva paśyati bhūyaḥ ||48 ||",
  "SA20n1370:433": "apara[raḥ]paryāyaḥ ādhāra iti śrutau saṃbhārāditi saṃbhṛtasaṃbhārasya pūrvasaṃbhāralābhāt |",
  "SA20n1370:434": "ādhāne satīti yoniśomanaskāre nāmamātraṃ paśyannityabhilāpamātramartharahitaṃ |",
  "SA20n1370:435": "paśyati hi nāmamātramiti vijñaptimātraṃ nāma arūpiṇaścatvāraḥ skandhā iti kṛtvā tatpaśyaṃstadapi bhūyo naiva paśyatyarthābhāve tadvijñaptyadarśanādityayamanupalambho vimuktiḥ |",
  "SA20n1370:436": "cittametatsadauṣṭhulyamātmadarśanapāśitam |",
  "SA20n1370:437": "pravarttate nivṛttistu tadadhyātmasthitermatā ||49 ||",
  "SA20n1370:438": "apara[raḥ] prakāraḥ cittametatsadauṣṭhulyaṃ pravartate janmasu |",
  "SA20n1370:439": "ātmadarśanapāśitamiti dauṣṭhulyakāraṇaṃ darśayati |",
  "SA20n1370:440": "dvividhenātmadarśanena pāśitam ataḥ sadauṣṭhulyamiti |",
  "SA20n1370:441": "nivṛttistu tadadhyātmasthiteriti tasya cittasya citta evāvasthānādālambanānupalambhataḥ |",
  "SA20n1370:442": "niḥsvabhāvatāparyeṣṭau ślokadvayam |",
  "SA20n1370:443": "svayaṃ svenātmanā 'bhāvātsvabhāve cānavasthiteḥ |",
  "SA20n1370:444": "grāhavattadā[da]bhāvācca niḥsvabhāvatvamiṣyate ||50 ||",
  "SA20n1370:445": "svayamabhāvānniḥsvabhāvatvaṃ dharmāṇāṃ pratyayādhīnatvāt |",
  "SA20n1370:446": "svenātmanā 'bhāvānniḥsvabhāvatvaṃ niruddhānāṃ punastenā [svenā? ]",
  "SA20n1370:447": "tmanānutpatteḥ |",
  "SA20n1370:448": "svabhāva[ve] 'navasthitatvānniḥsvabhāvatvaṃ kṣaṇikatvādityetattrividhaṃ niḥsvabhāvatvam saṃskṛtalakṣaṇatrayānugaṃ veditavyam |",
  "SA20n1370:449": "grāhavattadabhāvācca niḥsvabhāvatvam |",
  "SA20n1370:450": "tadabhāvāditi svābhāvāt |",
  "SA20n1370:451": "yathā bālānāṃ svabhāvagrāho nityasukhaśucyātto[tmā] vā 'nyena vā parikalpitalakṣaṇena tathāsau svabhāvo nāsti tasmādapi niḥsvabhāvatvaṃ dharmāṇāmiṣyate |..........",
  "SA20n1370:452": "[niḥsvabhāvatayā siddhā uttarottaraniśrayāḥ |",
  "SA20n1370:453": "anutpannā niroddhādi-śānta-prakṛti-nirvṛtāḥ ||51 ||]",
  "SA20n1370:454": "[siddhā] niḥsvabhāvatayā 'nutpādādayaḥ |",
  "SA20n1370:455": "yo hi niḥsvabhāvaḥ so 'nutpannaḥ,",
  "SA20n1370:456": "yo 'nutpannaḥ so 'nirūddhaḥ,",
  "SA20n1370:457": "yo 'nirūddhaḥ sa ādiśāntaḥ ya ādiśāntaḥ sa prakṛtiparinirvṛta ityevamuttarottaraniśrayairebhirniḥsvabhāvatā[di]bhirniḥsvabhāvatayā 'nutpādādayaḥ siddhā bhavanti |",
  "SA20n1370:458": "anutpattidharmakṣāntiparyeṣṭāvāryā |",
  "SA20n1370:459": "ādau tattve 'nyatve svalakṣaṇe svayamathānyathābhāve |",
  "SA20n1370:460": "saṃkleśa 'tha viśeṣe kṣāntiranutpattidharmoktā ||52 ||",
  "SA20n1370:461": "aṣṭāsvanutpattidharmeṣu kṣāntiranutpattikadharmakṣāntiḥ |",
  "SA20n1370:462": "ādau saṃsārasya,",
  "SA20n1370:463": "na hi tasyādyutpattirasti |",
  "SA20n1370:464": "tattve 'nyatve ca pūrvapaścimānāṃ,",
  "SA20n1370:465": "na hi saṃsāre teṣāmeva dharmāṇāmutpattiḥ,",
  "SA20n1370:466": "ye pūrvamutpannāstadbhāvenānutpatteḥ |",
  "SA20n1370:467": "na cānyeṣām,",
  "SA20n1370:468": "apūrvaprakārānutpatteḥ |",
  "SA20n1370:469": "svalakṣaṇe parikalpitasya svabhāvasya,",
  "SA20n1370:470": "na hi tasya kadācidutpattiḥ |",
  "SA20n1370:471": "svayamanutpattau paratantrasya |",
  "SA20n1370:472": "anyathābhāve pariniṣpannasya na hi tadanyathābhāvasyotpattirasti |",
  "SA20n1370:473": "saṃkleśe prahīṇe,",
  "SA20n1370:474": "na hi kṣayajñānalābhinaḥ saṃkleśasyotpattiṃ punaḥ paśyanti |",
  "SA20n1370:475": "viśeṣe buddhadharmakāyānām,",
  "SA20n1370:476": "na hi teṣāṃ viśeṣotpattirasti |",
  "SA20n1370:477": "ityeteṣvanutpattidharmeṣu kṣāntiranutpattidharmoktā |",
  "SA20n1370:478": "ekayānatāparyeṣṭau sapta ślokāḥ |",
  "SA20n1370:479": "dharme nairātmyamuktīnāṃ tulyatvāt gotrabhedataḥ |",
  "SA20n1370:480": "dvyāśayāpteśca nirmāṇātparyantādekayānatā ||53 ||",
  "SA20n1370:481": "dharmatulyatvādekayānatā,",
  "SA20n1370:482": "śrāvakādīnāṃ dharmadhātorabhinnatvāt yātavyaṃ yānamiti kṛtvā |",
  "SA20n1370:483": "nairātmyasya tulyatvādekayānatā,",
  "SA20n1370:484": "śrāvakādīnāmātmābhāvatāsāmānyādyātā yānamiti kṛtvā |",
  "SA20n1370:485": "vimuktitulyatvādekayānatā,",
  "SA20n1370:486": "yāti yānamiti kṛtvā |",
  "SA20n1370:487": "gotrabhedādekayānatā |",
  "SA20n1370:488": "aniyataśrāvakagotrāṇāṃ mahāyānena niryāṇāt yānti tena yānamiti kṛtvā |",
  "SA20n1370:489": "dvyāśayāpte rekayānatā |",
  "SA20n1370:490": "buddhānāṃ ca sarvasattveṣvātmāśayaprāpteḥ,",
  "SA20n1370:491": "śrāvakāṇāṃ ca tadgotraniyatānāṃ pūrvaṃ bodhisaṃbhāracaritādanā[nāmā]tmani buddhāśayaprāpterabhinnasaṃtānādhimokṣalābhato buddhānubhāvena tathāgatānugrahaviśeṣapradeśalābhāya ityekatvāśayalābhenaikatvād buddhatacchrāvakāṇāmekayānatā |",
  "SA20n1370:492": "nirmāṇādekayānatā,",
  "SA20n1370:493": "yathoktamanekaśatakṛtvo 'haṃ śrāvakayānena parinirvṛta iti vineyānāmarthe tathā nirmāṇasaṃdarśanāt |",
  "SA20n1370:494": "paryantādapyekayānatā yataḥ pareṇa yātavyaṃ nāsti tadyānamiti kṛtvā |",
  "SA20n1370:495": "buddhatvamekayānam,",
  "SA20n1370:496": "evaṃ tatra-tatra sūtre tena tanābhiprāyeṇaikayānatā veditavyā,",
  "SA20n1370:497": "na tu yānatrayaṃ nāsti |",
  "SA20n1370:498": "kimarthaṃ punastena tenābhiprāyeṇaikayānatā buddhairdeśitā |",
  "SA20n1370:499": "ākarṣaṇārthamekeṣāmanyasaṃghāraṇāya ca |",
  "SA20n1370:500": "deśitāniyatānāṃ hi saṃbuddhairekayānatā ||54 ||",
  "SA20n1370:501": "ākarṣaṇārthamekeṣāmiti ye śrāvakagotrā aniyatāḥ |",
  "SA20n1370:502": "anyeṣāṃ ca saṃdhāraṇāya,",
  "SA20n1370:503": "ye bodhisattvagotrā aniyatāḥ |",
  "SA20n1370:504": "śrāvako 'niyato dvedhā dṛṣṭādṛṣṭārthayānataḥ |",
  "SA20n1370:505": "dṛṣṭārtho vītarāgaścāvītarāgo 'pyasau mṛduḥ ||55 ||",
  "SA20n1370:506": "śrāvakaḥ punaraniyato dvividho veditavyaḥ |",
  "SA20n1370:507": "dṛṣṭārthayānaśca yo dṛṣṭasatyo mahāyānena niryāti,",
  "SA20n1370:508": "adṛṣṭārthayānaśca yo na dṛṣṭasatyo mahāyānena niryāti |",
  "SA20n1370:509": "dṛṣṭārthaḥ punarvītarāgaścāvītarāgaśca kāmebhyaḥ |",
  "SA20n1370:510": "asau ca mṛdurdhandhagatiko veditavyaḥ |",
  "SA20n1370:511": "yo dṛṣṭārtho dvividha uktaḥ |",
  "SA20n1370:512": "tau ca labdhāryamārgasya bhaveṣu pariṇāmanāt |",
  "SA20n1370:513": "acintyapariṇāmikyā upapattyā samanvitau ||56 ||",
  "SA20n1370:514": "tau ca dṛṣṭārthau labdhasyāryamārgasya bhaveṣu pariṇāmanāt acintyapariṇāmikyā upapattyā samanvāgatau veditavyau |",
  "SA20n1370:515": "acintyo hi tasyāryamārgasya pariṇāma upapattau tasmādacintyapariṇāmikī |",
  "SA20n1370:516": "praṇidhānavaśādeka upapattiṃ prapadyate |",
  "SA20n1370:517": "eko 'nāgāmitāyogānnirmāṇaiḥ pratipadyate ||57 ||",
  "SA20n1370:518": "tayoścaikaḥ praṇidhānavaśādupapattiṃ gṛhṇāti yatheṣṭaṃ yo na vītarāgaḥ |",
  "SA20n1370:519": "eko 'nāgāmitāyogabalena nirmāṇaiḥ |",
  "SA20n1370:520": "nirvāṇābhiratatvācca tau dhandhagatikau matau |",
  "SA20n1370:521": "punaḥ punaḥ svacittasya samudācārayogataḥ ||58 ||",
  "SA20n1370:522": "tau ca nirvāṇābhiratatvādubhāvapi dhandhagatikau matau ciratareṇābhisaṃbodhataḥ |",
  "SA20n1370:523": "svasya śrāvakacittasya nirvitsahagatasyābhīkṣṇaṃ samudācārāt |",
  "SA20n1370:524": "so 'kṛtārtho hyabuddhe ca jāto dhyānārthamudyataḥ |",
  "SA20n1370:525": "nirmāṇārthī tadāśritya parāṃ bodhimavāpnute ||59 ||",
  "SA20n1370:526": "yaḥ punarasāvavītarāgo dṛṣṭasatyaḥ so 'kṛtārthaḥ śaikṣo bhavan buddharahite kāle jāto dhyānārthamudyato bhavati nirmāṇārthī |",
  "SA20n1370:527": "tacca nirmāṇamāśritya krameṇa parāṃ bodhiṃ prāpnoti |",
  "SA20n1370:528": "tamavasthātrayasthaṃ saṃdhāyoktaṃ bhagavatā śrīmālāsūtre |",
  "SA20n1370:529": "śrāvako bhūtvā pratyekabuddho bhavati punaśca buddha iti |",
  "SA20n1370:530": "agnidṛṣṭānte[na] ca yadā ca pūrvaṃ dṛṣṭasatyāvasthā[stho] yadā buddharahite kāle svayaṃ dhyānamutpādya janmakāyaṃ tyaktvā nirmāṇakāyaṃ gṛhṇāti yadā ca parāṃ bodhiṃ prāpnotīti |",
  "SA20n1370:531": "vidyāsthānaparyeṣṭau ślokaḥ |",
  "SA20n1370:532": "vidyāsthāne pañcavidhe yogamakṛtvā sarvajñatvaṃ naiti kathaṃcitparamāryaḥ |",
  "SA20n1370:533": "ityanyeṣāṃ nigrahaṇānugrahaṇāya svājñārthaṃ vā tatra karotyeva sa yogam ||60 ||",
  "SA20n1370:534": "pañcavidhaṃ vidyāsthānam |",
  "SA20n1370:535": "adhyātmavidyā hetuvidyā śabdavidyā cikitsāvidyā śilpakarmasthānavidyā ca |",
  "SA20n1370:536": "tadyadarthaṃ bodhisattvena paryeṣitavyaṃ taddarśayati |",
  "SA20n1370:537": "sarvajñatvaprāptyarthamabhedena sarvam |",
  "SA20n1370:538": "bhedena punarhetuvidyāṃ śabdavidyāṃ ca paryeṣate nigrahārthamanyeṣāṃ tadanadhimuktānām |",
  "SA20n1370:539": "cikitsāvidyāṃ śilpakarmasthānavidyāṃ cānyeṣāmanugrahārthaṃ tadarthikānām |",
  "SA20n1370:540": "adhyātmavidyāṃ svayamājñārtham |",
  "SA20n1370:541": "dhātupuṣṭiparyeṣṭau trayodaśa ślokāḥ |",
  "SA20n1370:542": "pāramitāparipūraṇārthaṃ ye pāramitāpratisaṃyuktā evaṃ manasikārā dhātupuṣṭaye bhavanti ta etābhirgāthābhirdeśitāḥ |",
  "SA20n1370:543": "hetūpalabdhituṣṭiśca niśrayatadanusmṛtiḥ |",
  "SA20n1370:544": "sādhāraṇaphalecchā ca yathābodhādhimucyanā ||61 ||",
  "SA20n1370:545": "te punarhetūpalabdhituṣṭiumanasikārāt yāvadagratvātmāvadhāraṇamanasikāraḥ |",
  "SA20n1370:546": "tatra hetūpalabdhituṣṭimanasikāra ādita eva tāvat |",
  "SA20n1370:547": "gotrastho bodhisattvaḥ svātmani pāramitānāṃ gotraṃ paśyan hetūpalabdhituṣṭyā pāramitādhātupuṣṭiṃ karoti |",
  "SA20n1370:548": "gotrastho 'nuttarāyāṃ samyaksaṃbodhau cittamutpādayatītyato 'nantaraṃ niśrayatadanusmṛtimanasikāraḥ |",
  "SA20n1370:549": "sa hi bodhisattvaḥ svātmani pāramitānāṃ saṃniśrayabhūtaṃ bodhicittaṃ samanupaśyannevaṃ manasikaroti niyatametāḥ pāramitāḥ paripūriṃ gamiṣyanti |",
  "SA20n1370:550": "tathā hyasmākaṃ bodhicittaṃ saṃvidyate iti |",
  "SA20n1370:551": "utpāditabodhicittasya pāramitābhiḥ svaparārthaprayoge sādharaṇaphalecchāmanasikāra,",
  "SA20n1370:552": "āsāṃ pāramitānāṃ parasādhāraṇaṃ vā phalaṃ bhavatvanyathā vā mā bhūdityabhisaṃskaraṇāt |",
  "SA20n1370:553": "svaparārthaṃ prayujyamāno'saṃkleśopāyaṃ tattvārthaṃ pratividhyatītyato 'nantaraṃ yathābodhādhimucyanāmanasikāraḥ |",
  "SA20n1370:554": "evaṃ sarvatrānukamo veditavyaḥ |",
  "SA20n1370:555": "yathā buddhairbhagavadbhiḥ pāramitā abhisaṃbuddhā abhisaṃbhotsyante 'bhisaṃbudhyante ca tathā 'hamadhimucye ityabhisaṃskaraṇāt |",
  "SA20n1370:556": "caturvidhānubhāvena prīyaṇā'khedaniścayaḥ |",
  "SA20n1370:557": "vipakṣe pratipakṣe ca pratipattiścaturvidhā ||62 ||",
  "SA20n1370:558": "anubhāvaprīyaṇāmanasikāraścaturvidhānubhāvadarśanaprīyaṇā,",
  "SA20n1370:559": "caturvidhānubhāvo vipakṣaprahāṇaṃ,",
  "SA20n1370:560": "saṃbhāraparipākaḥ,",
  "SA20n1370:561": "svaparānugraha,",
  "SA20n1370:562": "āyatyāṃ vipākaphalaniḥṣyandaphaladānatā ca |",
  "SA20n1370:563": "sattvasvabuddhadharmaparipākamārabhyākhedaniścayamanasikāraḥ,",
  "SA20n1370:564": "sarvasattvavipratipattibhiḥ sarvaduḥkhāpattipātaiścākhedaniścayābhisaṃskaraṇāt paramabodhiprāptaye |",
  "SA20n1370:565": "vipakṣe pattipakṣe ca caturvidhapratipattimanasikāraḥ |",
  "SA20n1370:566": "dānādivipakṣāṇāṃ ca mātsaryādīnāṃ pratideśanā,",
  "SA20n1370:567": "pratipakṣāṇāṃ ca dānādīnāmanumodanā,",
  "SA20n1370:568": "tadadhipateyadharmadeśanārthaṃ ca buddhādhyeṣaṇā |",
  "SA20n1370:569": "tāsāṃ ca bodhau pariṇāmanā |",
  "SA20n1370:570": "prasādaḥ saṃpratīkṣā ca dānacchandaḥ paratra ca |",
  "SA20n1370:571": "saṃnāhaḥ praṇidhānaṃ ca abhinandamanaskriyā ||63 ||",
  "SA20n1370:572": "adhimuktibalādhānatāmārabhya pāramitādhipateyadharmārthe ca prasādamanasikāraḥ |",
  "SA20n1370:573": "dharmaparyeṣṭimārabhya saṃpratīcchanamanasikārastasyaiva dharmasyāprativahanayogena parigrahaṇatayā |",
  "SA20n1370:574": "da[de]śanāmārabhya dānacchandamanasikāro dharmasyārthasya ca prakāśanārthaṃ pareṣām |",
  "SA20n1370:575": "pratipattimārabhya saṃnāhamanasikāro dānādiparipūriye saṃnahanāt |",
  "SA20n1370:576": "praṇidhānamanasikārastatparipūriprāptaye[pratyaye] samavadhānārthaṃ |",
  "SA20n1370:577": "abhinandamanasikāro 'ho bata dānādipratipattyā samyak saṃpādayeyamityabhinandanāt |",
  "SA20n1370:578": "eta eva trayo manasikārā avavādānuśāsanyāṃ yojayitavyāḥ |",
  "SA20n1370:579": "upāyopasaṃhitakarmamanasikāraḥ saṃkalpaiḥ sarvaprakāradānādiprayogamanasikaraṇāt |",
  "SA20n1370:580": "śaktilābhe sadautsukyaṃ dānādau ṣaḍvidhedyanam |",
  "SA20n1370:581": "paripāke'tha pūjāyāṃ sevāyāmanukampanā ||64 ||",
  "SA20n1370:582": "autsukyamanasikāraścaturvidhaḥ |",
  "SA20n1370:583": "śaktilābhe ca dānādau ṣaḍvidhe dānadāne yāvat prajñādāne |",
  "SA20n1370:584": "evaṃ śīlādiṣu ṣaḍvidheṣu |",
  "SA20n1370:585": "pāramitābhireva saṃgrahavastuprayogeṇa sattvaparipāke |",
  "SA20n1370:586": "pūjāyāṃ ca dānena lābhasatkārapūjayā |",
  "SA20n1370:587": "śeṣābhiśca pratipattipūjayā |",
  "SA20n1370:588": "aviparītapāramitopadeśāpa[rtha]ñcakalyāṇamitrasevāyāmautsukyamanasikāro veditavyaḥ |",
  "SA20n1370:589": "anukampāmanasikāraścaturbhirapramāṇairdānādyupasaṃhāreṇa maitrāyataḥ |",
  "SA20n1370:590": "mātsaryādisamavadhānena sattveṣu karuṇāyataḥ |",
  "SA20n1370:591": "dānādisamanvāgateṣu muditāyataḥ |",
  "SA20n1370:592": "tadasaṃkleśādhimokṣataśca upekṣāyataḥ",
  "SA20n1370:593": "akṛte kukṛte lajjā kaukṛtyaṃ viṣaye ratiḥ |",
  "SA20n1370:594": "amitrasaṃjñā khede ca racanodbhāvanāmatiḥ ||65 ||",
  "SA20n1370:595": "hīdharmamārabhya lajjāmanaskāraḥ,",
  "SA20n1370:596": "akṛteṣu vā dānādiṣvaparipūrṇamithyākṛteṣu vā lajjā,",
  "SA20n1370:597": "lajjāyamānaśca pravṛttinivṛttyarthamanānuṣaṅgikaṃ kaukṛtyāyate |",
  "SA20n1370:598": "dhṛtimārabhya ratimanaskāro dānādyālambane 'vikṣepataścittasya dhāraṇāt |",
  "SA20n1370:599": "akhedamanaskāro dānādiprayogaparikhede śatrusaṃjñākaraṇāt |",
  "SA20n1370:600": "racanācchandamanaskāraḥ pāramitāpratisaṃyuktaśāsraracanābhisaṃskaraṇāt |",
  "SA20n1370:601": "lokajñatāmārabhya udbhāvanāmanaskārastasyaiva śāstrasya loke yathābhājanamudbhāvanābhisaṃskaraṇāt |",
  "SA20n1370:602": "dānādayaḥ pratisaraṇaṃ sambodhau neśvarādayaḥ |",
  "SA20n1370:603": "doṣāṇāṃ ca guṇānāṃ ca pratisaṃvedanād [?]dvayoḥ ||66 ||",
  "SA20n1370:604": "pratisaraṇamanaskāro bodhiprāptaye dānādīnāṃ pratisaraṇānneśvarādīnām,",
  "SA20n1370:605": "pratisaṃvinmanaskāro mātsaryadānādi vipakṣapratipakṣayordoṣaguṇapratisaṃvedanāt |",
  "SA20n1370:606": "cayānusmaraṇaprītirmāhārthyasya ca darśanam |",
  "SA20n1370:607": "yoge 'bhilāṣo 'vikalpe taddhṛtyāṃ pratyayāgame ||67 ||",
  "SA20n1370:608": "cayānusmaraṇaprītimanaskāro dānādyupacaye puṇyajñānasaṃbhāropacayasaṃdarśanāt |",
  "SA20n1370:609": "māhārthyasaṃdarśanamanaskāro dānādīnāṃ bodhipakṣe bhāvārthena mahābodhiprāptyarthasaṃdarśanāt |",
  "SA20n1370:610": "abhilāṣamanaskāraḥ sa punaścaturvidhaḥ |",
  "SA20n1370:611": "yogābhilāṣamanaskāraḥ śamathavipaśyanāyogabhāvanābhilāṣāt |",
  "SA20n1370:612": "avikalpābhilāṣamanaskāraḥ pāramitāparipūraṇārthamupāyakauśalyābhilāṣāt |",
  "SA20n1370:613": "dhṛtyabhilāṣamanaskāraḥ pāramitādhipateyadharmārthadhāraṇābhilāṣāt |",
  "SA20n1370:614": "pratyayābhigamābhilāṣamanaskāraḥ samyak praṇidhānābhisaṃskaraṇāt |",
  "SA20n1370:615": "saptaprakārāsadgrāhavyutthāne śaktidarśanam |",
  "SA20n1370:616": "āścaryaṃ cāpyanāścaryaṃ saṃjñā caiva caturvidhā ||68 ||",
  "SA20n1370:617": "saptaprakārāsadgrāhavyutthānaśaktidarśanamanaskāraḥ |",
  "SA20n1370:618": "saptavidho 'sadgrāhaḥ |",
  "SA20n1370:619": "asati sadgrāhaḥ,",
  "SA20n1370:620": "doṣavati guṇavatvagrāhaḥ,",
  "SA20n1370:621": "guṇavatyaguṇavatvagrāhaḥ,",
  "SA20n1370:622": "sarvasaṃskāreṣu ca nityasukhāsadgrāhau,",
  "SA20n1370:623": "sarvadharmeṣu cātmāsadgrāhaḥ,",
  "SA20n1370:624": "nirvāṇe cāśāntāsadgrāhaḥ |",
  "SA20n1370:625": "yasya pratipakṣeṇa śūnyatā [di]samādhitrayaṃ dharmoddānacatuṣṭayaṃ ca deśyate |",
  "SA20n1370:626": "āścarye caturvidhasaṃjñāmanaskāraḥ |",
  "SA20n1370:627": "pāramitāsūdārasaṃjñā,",
  "SA20n1370:628": "āyatattvasaṃjñā,",
  "SA20n1370:629": "pratikāranirapekṣasaṃjñā,",
  "SA20n1370:630": "vipākanirapekṣasaṃjñā ca |",
  "SA20n1370:631": "anāścarye 'pi caturvidha[saṃjñā]manaskāraḥ |",
  "SA20n1370:632": "caturvidhamanāścaryamaudarya āyatatve ca sati pāramitānāṃ buddhatvaphalābhinirvartanāt |",
  "SA20n1370:633": "asminneva ca dvaye sati svaparasamacittāvasthāpanāt [vasthāpanā? ]",
  "SA20n1370:634": "tadviśiṣṭebhyaśca śaru[śakrā]dibhyaḥ pūjādilābhe sati pratikāranirapekṣatā .....[sarvalokebhyo viśiṣṭaśarīrabhoga] lābhe satyapi vipākanirapekṣatā |",
  "SA20n1370:635": "samatā sarvasattveṣu dṛṣṭiścāpi mahātmikā |",
  "SA20n1370:636": "paraguṇapratikārasrayāśāstirnirantaraḥ ||69 ||",
  "SA20n1370:637": "samatāmanaskāraḥ sarvasattveṣu dānādibhiḥ samatāpravṛttyabhisaṃskaraṇāt |",
  "SA20n1370:638": "mahātmadṛṣṭimanaskāraḥ sarvasattvopakāratayā pāramitāsaṃdarśanāt |",
  "SA20n1370:639": "pratyaya[pratyupa]kārāśaṃsanamanaskāro dānādiguṇapravṛttyā parebhyaḥ |",
  "SA20n1370:640": "āśāstimanaskāraḥ sattveṣu tristhānāśaṃsanāt pāramitānāṃ bodhisattvabhūminiṣṭhāyā buddhabhūminiṣṭhāyāḥ sattvāva[rthāca]raṇāśaṃsanācca |",
  "SA20n1370:641": "nirantaramanaskāro dānādibhirabadhya[ndhya]kālakaraṇābhisaṃskaraṇāt |",
  "SA20n1370:642": "buddhapraṇītānuṣṭhānādarvāgasthānacetanāt[cetanā] |",
  "SA20n1370:643": "taddhānivṛddhyā sattveṣu anāmodaḥ pramodanā ||70 ||",
  "SA20n1370:644": "samyakprayogamanaskāro 'viparītānuṣṭhānādarvāgasthānamanasikaraṇāt |",
  "SA20n1370:645": "anāmodamanaskāro dānādibhirhīyamāneṣu |",
  "SA20n1370:646": "pramodamanaskāro dānādibhirvardhamāneṣu sattveṣu |",
  "SA20n1370:647": "prativarṇikāyāṃ[varṇikā]bhūtāyāṃ bhāvanāyāṃ ca nārūciḥ |",
  "SA20n1370:648": "nādhivāsamanaskāro vyākṛtaniyate spṛhā ||71 ||",
  "SA20n1370:649": "arūcimanaskāraḥ pāramitāprativarṇikābhāvanāyām |",
  "SA20n1370:650": "rūcimanaskāro bhūtāyām |",
  "SA20n1370:651": "anadhivāsanāmanaskāro mātsaryādivipakṣavinayanābhisaṃskāraṇāt |",
  "SA20n1370:652": "spṛhāmanaskāro dvividhaḥ pāramitāparipūrivyākaraṇalābhaspṛhāmanaskāraḥ pāramitāniyatabhūmyavasthālābhaspṛhāmanaskāraśca |",
  "SA20n1370:653": "āyatyāṃ darśanādvṛtticetanā samatekṣaṇā |",
  "SA20n1370:654": "agradharmeṣu vṛttyā ca agratvātmāvadhāraṇāt[dhāraṇā] ||72 ||",
  "SA20n1370:655": "āyatyāṃ darśanādvṛttimanaskāro yātvā[yāṃ yāṃ] gatiṃ gatvā bodhisattvena satā'vaśya karaṇīyatā 'bhisaṃskāraṇāt |",
  "SA20n1370:656": "dānādīnāṃ samatekṣaṇāmanaskārastadanyairbodhisattvaiḥ sahātmanaḥ pāramitāsātatyakaraṇādhimokṣārtham |",
  "SA20n1370:657": "agratvātmāvadhāraṇamanaskāraḥ pāramitāgradharmapravṛttyā svātmanaḥ pradhānabhāvasaṃdarśanāt |",
  "SA20n1370:658": "ete śubhamanaskārā daśapāramitānbayāḥ |",
  "SA20n1370:659": "sarvadā bodhisattvānāṃ dhātupuṣṭau bhavanti hi ||73 ||",
  "SA20n1370:660": "iti nigamanaśloko gatārthaḥ |",
  "SA20n1370:661": "dharmaparyeṣṭibhede dvau ślokau |",
  "SA20n1370:662": "puṣṭeradhyāśayato mahatī paryeṣṭiriṣyate dhīre |",
  "SA20n1370:663": "savivāsā hyavivāsā tathaiva vaibhutvikī teṣām ||74 ||",
  "SA20n1370:664": "asakāyā laghu[labdha]kāyā prapūrṇakāyā ca bodhisattvānām |",
  "SA20n1370:665": "bahumānasūkṣmamānā nirmāṇā caiṣaṇābhimatā ||75 ||",
  "SA20n1370:666": "trayodaśavidhā paryeṣṭiḥ |",
  "SA20n1370:667": "puṣṭitaḥ śrutādhimuktipuṣṭyā |",
  "SA20n1370:668": "adhyāśayato dharmamukhastrotasā |",
  "SA20n1370:669": "mahatī citta[vibhu]tvalābhinām |",
  "SA20n1370:670": "sabiprabāsā prathamā |",
  "SA20n1370:671": "avipravāsā dvitīyā |",
  "SA20n1370:672": "vaibhutvikī tṛtīyā |",
  "SA20n1370:673": "akāyā śrutacintāmayī dharmakāyarahitatvāt |",
  "SA20n1370:674": "sakāyā bhāvanāmayī adhimukticaryābhūmo |",
  "SA20n1370:675": "laghu[labdha]kāyā saptasu bhūmiṣu |",
  "SA20n1370:676": "paripūrṇakāyā śeṣāsu |",
  "SA20n1370:677": "bahumānādhimukticaryābhūmau |",
  "SA20n1370:678": "sūkṣmamānā saptasu |",
  "SA20n1370:679": "nirmāṇā śeṣāsu |",
  "SA20n1370:680": "dharmahetutvaparyeṣṭau ślokaḥ |",
  "SA20n1370:681": "rūpārūpe dharmo lakṣaṇahetustathaiva cārogyaṃ[gye] |",
  "SA20n1370:682": "aiśvarye 'bhijñābhistadakṣayatve ca dhīrāṇām ||76 ||",
  "SA20n1370:683": "rūpe lakṣaṇaheturdharmaḥ |",
  "SA20n1370:684": "arūpe ārogyahetuḥ kleśavyādhipraśamanāt |",
  "SA20n1370:685": "aiśvaryaheturabhijñābhistadakṣayatvahetuścānupadhiśeṣanirvāṇe 'pyanupacchedāt |",
  "SA20n1370:686": "ata evoktaṃ brahmaparipṛcchāsūtre |",
  "SA20n1370:687": "caturbhirdharmaiḥ samanvāgatā bodhisattvā dharmaṃ paryeṣante |",
  "SA20n1370:688": "ratnasaṃjñayā durlabhārthena bhaiṣajyasaṃjñayā kleśavyādhipraśamanārthena arthasaṃjñayā avipraṇāśārthena nirvāṇasaṃjñayā sarvaduḥkhapraśamanārthena |",
  "SA20n1370:689": "ratnabhūtāni hi lakṣaṇāni śobhākaratvādatastaddhetutvāddharmaratnasaṃjñā |",
  "SA20n1370:690": "ārogyahetutvādbhaiṣajyasaṃjñā |",
  "SA20n1370:691": "abhijñaiścaryahetutvādarthasaṃjñā |",
  "SA20n1370:692": "tadakṣayahetutvānnirvāṇasaṃjñākṣayanirbhayatārthena |",
  "SA20n1370:693": "vikalpaparyeṣṭau ślokaḥ |",
  "SA20n1370:694": "abhāvabhābādhyapavādakalpa ekatvanānāsvaviśeṣakalpāḥ |",
  "SA20n1370:695": "yathārthanāmābhiniveśakalpāḥ jinātmajaiḥ saṃparivarjanīyāḥ ||77 ||",
  "SA20n1370:696": "daśavidhavikalpo bodhisattvena parivarjanīyaḥ |",
  "SA20n1370:697": "abhāvavikalpo yasya pratipakṣeṇāha |",
  "SA20n1370:698": "prajñāpāramitāyāmiha bodhisattvo bodhisattva eva sanniti |",
  "SA20n1370:699": "bhāvavikalpo yasya pratipakṣeṇāha |",
  "SA20n1370:700": "bodhisattvaṃ na samanupaśyatītyevamādi |",
  "SA20n1370:701": "adhyāropavikalpo yasya pratipakṣeṇāha |",
  "SA20n1370:702": "rūpaṃ śāriputra svabhāvena śūnyamiti |",
  "SA20n1370:703": "apavādavikalpo yasya pratipakṣeṇāha |",
  "SA20n1370:704": "na śūnyatayeti |",
  "SA20n1370:705": "ekatvavikalpo yasya pratipakṣeṇāha |",
  "SA20n1370:706": "yā rūpasya śūnyatā na tadrūpamiti |",
  "SA20n1370:707": "nānātvavikalpo yasya pratipakṣeṇāha |",
  "SA20n1370:708": "na cānyatra śūnyatāyā rūpaṃ rūpameva śūnyatā śūnyataiva rūpamiti |",
  "SA20n1370:709": "svalakṣaṇavikalpo yasya pratipakṣeṇāha |",
  "SA20n1370:710": "nāmamātramidaṃ yadidaṃ rūpamiti |",
  "SA20n1370:711": "viśeṣavikalpo yasya pratipakṣeṇāha |",
  "SA20n1370:712": "rūpasya hi notpādo na nirodho na saṃkleśo na vyavadānamiti |",
  "SA20n1370:713": "yathānāmārthābhiniveśavikalpo yasya pratipakṣeṇāha |",
  "SA20n1370:714": "kṛtrimaṃ nāmetyevamādi |",
  "SA20n1370:715": "yathārthanāmābhiniveśavikalpaśca yasya pratipakṣeṇāha |",
  "SA20n1370:716": "tāni bodhisattvaḥ sarvanāmāni na samanupaśyatyasamanupaśyannābhiniviśate yathārthatayetyabhiprāyaḥ |",
  "SA20n1370:717": "iti śubhamatiretya yatnamugraṃ dvayaparyeṣitadharmatāsatattvā |",
  "SA20n1370:718": "pratiśaraṇamataḥ sadā prajānāṃ bhavati guṇaiḥ sa samudravatprapūrṇaḥ ||78 ||",
  "SA20n1370:719": "anena nigamanaślokena paryeṣṭimāhātmyaṃ trividhaṃ darśayati |",
  "SA20n1370:720": "upāyamāhātmyamugravīryatayā saṃvṛttiparamārthasatyadharmatāparyeṣaṇataśca tattvaṃ satyamityarthaḥ |",
  "SA20n1370:721": "parārthamāhātmyaṃ pratiśaraṇībhāvāt prajānām |",
  "SA20n1370:722": "svārthamāhātmyaṃ ca guṇaiḥ samudravat prapūrṇatvāt |",
  "SA20n1370:723": " || mahāyānasūtrālaṃkāre dharmaparyeṣṭyadhikāra ekādaśaḥ ||"
}