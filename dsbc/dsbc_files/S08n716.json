{
  "S08n716:0": "CHAPTER 3",
  "S08n716:1": "VAJRA-JNANA-DHARMA-MANDALA-VIDHI-VISTARA",
  "S08n716:2": "Emanation of deities from samadhi",
  "S08n716:3": "atha bhagavān punarapi sarvatathāgatasūkṣmavajrajñānamudrāsamayamaṇḍalādhiṣṭhānaṃ nāma samādhiṃ samāpadyemāṃ svavidyottamāmabhāṣat oṃ sūkṣmavajrajñānasamaya hūṃ ||",
  "S08n716:4": "atha khalvakṣobhyaḥ tathāgataḥ sarvatathāgatavajrasatvasūkṣmajñānasamayamaṇḍalādhiṣṭhānan nāma samādhiṃ samāpadyemāṃ svavidyottamamabhāṣat oṃ vajrasatva sūkṣmajñānasamaya hūṃ ||",
  "S08n716:5": "atha khalu ratnasaṃbhavastathāgataḥ sarvatathāgatavajraratnasūkṣmajñānasamayamaṇḍalādhiṣṭhānaṃ nāma samādhiṃ samāpadyemāṃ svavidyottamamabhāṣat oṃ vajraratna sūkṣmajñānasamaya hūṃ ||",
  "S08n716:6": "atha khalvamitāyustathāgataḥ sarvatathāgatavajradharmasūkṣmajñānasamayamaṇḍalādhiṣṭhānaṃ nāma samādhiṃ samāpadyemāṃ svavidyottamamabhāṣat oṃ vajradharma sūkṣmajñānasamaya hūṃ ||",
  "S08n716:7": "atha khalvamoghasiddhistathāgataḥ sarvatathāgatavajrakarmasūkṣmajñānasamayamaṇḍalādhiṣṭhānannāma samādhiṃ samāpadyemāṃ svavidyottamamabhāṣat oṃ vajrakama sūkṣmajñānasamaya hūṃ ||",
  "S08n716:8": "atha bhagavān vairocanaḥ sarvatathāgatasūkṣmajñānavajraṃ nāma samādhiṃ samāpannaḥ,",
  "S08n716:9": "samanantarasamāpanne ca bhagavatyatha tāvadeva sarvatathāgatahṛdayebhyaḥ sūkṣmajñānavajraraśmayo viniścaritvā,",
  "S08n716:10": "sarvalokadhātavo'vabhāsya sarvasatvānāṃ,",
  "S08n716:11": "sarvatathāgatasūkṣmajñānavajrasamādhisamāpattīn dṛḍhī kṛtya punarapyekadhyībhūtvā,",
  "S08n716:12": "samādhijñānavajrakāyatāmadhyālambyaikaghanastathāgatajñānaḥ saṃbhūya,",
  "S08n716:13": "bhagavato vairocanasya hṛdaye praviṣṭaḥ ||",
  "S08n716:14": "atha vajrapāṇiḥ sarvatathāgatajñānahṛdayebhyaḥ praviṣṭvedaṃ sarvatathāgatasūkṣmajñānamahāsamayavajramabhāṣat sūkṣmavajra ||",
  "S08n716:15": "athāsmin bhāṣitamātre sarvatathāgatahṛdayebhyo vajrapāṇirviniḥsṛtya,",
  "S08n716:16": "sarvatathāgatasūkṣmajñānavajrabimbamātmānamadhiṣṭhāya,",
  "S08n716:17": "sarvatathāgatanāsikāgreṣu sthitvedamudānamudānayāmāsa |",
  "S08n716:18": "aho hi sarvabuddhānāṃ sūkṣmavajramahaṃ mahat |",
  "S08n716:19": "yanmahatvātsa sūkṣmo'pi traidhātukamapi sphared || iti ||",
  "S08n716:20": "athedamuktvā bhagavān vajrapāṇirmahābodhisatvaḥ sarvatathāgatanāsikāgrebhyaḥ susūkṣmavajrajñānanimittaspharaṇatāya sarvatathāgatakāyebhyaḥ spharitvā,",
  "S08n716:21": "sakaladharmadhātuspharaṇatāyogena sarvākāśadhātuṃ susūkṣmavajrajñānanimittaiḥ saṃspharya,",
  "S08n716:22": "sakalākāśadhātuvispharitasarvatathāgatajñānavajrabimbamātmānamadhiṣṭhāyāvasthitaḥ ||",
  "S08n716:23": "atha tasminneva kṣaṇe sarvatathāgatāḥ sarvatathāgatajñānavajramadhye vajradharmatāmadhyālambya,",
  "S08n716:24": "sarvatathāgatasūkṣmajñānavajrādhiṣṭhānannāma samādhiṃ samāpadyāvasthitāḥ ||",
  "S08n716:25": "atha tataḥ sarvatathāgatajñānavajrātsarvatathāgatasamādhijñānahṛdayaṃ niścacāra vajranābhi tathāgata hūṃ ||",
  "S08n716:26": "athāsmin viniḥsṛtamātre bhagavān vajrapāṇiḥ punarapi sūkṣmajñānapraveśayogena sarvatathāgatakāyeṣu praviṣṭvā,",
  "S08n716:27": "hṛdaye vajrabimbāni bhūtvāvasthitāḥ |",
  "S08n716:28": "atha tebhyaḥ sarvatathāgatasatvavajrebhya idaṃ mahājñānahṛdayacatuṣṭayaṃ niścacāra |",
  "S08n716:29": "vajrātmaka ||",
  "S08n716:30": "hṛdvajrāṅkuśa ||",
  "S08n716:31": "tiṣṭha rāgavajra praviśa hṛdayaṃ ||",
  "S08n716:32": "aho vajratuṣṭi ||",
  "S08n716:33": "vajrasatvajñānamudraḥ,",
  "S08n716:34": "sarvatathāgatasamājādhiṣṭhānajñānamudraḥ,",
  "S08n716:35": "sarvatathāgatānurāgaṇajñānamudraḥ,",
  "S08n716:36": "mahātuṣṭijñānamudraśceti |",
  "S08n716:37": "sarvatathāgatamahāvajrasamādhayaḥ ||",
  "S08n716:38": "atha vajrapāṇiḥ sarvatathāgatahṛdayaḥ punarapi sūkṣmajñānapraveśayogena svahṛdayaṃ praviṣṭvā hṛdaye vajrabimbamātmānamadhiṣṭhāyāvasthitaḥ ||",
  "S08n716:39": "atha tato vajravigrahādidaṃ hṛdayacatuṣṭayaṃ niścacāra |",
  "S08n716:40": "vajraratnātmaka ||",
  "S08n716:41": "hṛdaya vajrasūrya ||",
  "S08n716:42": "tiṣṭhavajradhvajāgra vaṃ ||",
  "S08n716:43": "hṛdayavajrahāsa ||",
  "S08n716:44": "sarvatathāgatavajrābhiṣekajñānamudraḥ,",
  "S08n716:45": "mahāprabhāmaṇḍalavyūhajñānamudraḥ,",
  "S08n716:46": "sarvatathāgatāśāparipūraṇajñānamudraḥ,",
  "S08n716:47": "sarvatathāgatamahāhāsajñānamudra iti |",
  "S08n716:48": "sarvatathāgataratnasamādhyaḥ ||",
  "S08n716:49": "atha vajrapāṇiḥ punarapi sūkṣmavajrajñānapraveśayogena svahṛdayaṃ vajrahṛdayaṃ praviṣṭvā vajrabimbamātmānamadhiṣṭhāyāvasthitaḥ ||",
  "S08n716:50": "atha tato vajrabimbādidaṃ hṛdayacatuṣṭayaṃ niścacāra |",
  "S08n716:51": "vajrapadmātmaka ||",
  "S08n716:52": "hṛdvajrakośa ||",
  "S08n716:53": "tiṣṭha vajracakra hṛdayaṃ praviśa ||",
  "S08n716:54": "vajrajivhāgra hṛdaya ||",
  "S08n716:55": "sarvadharmasamatājñānamudraḥ,",
  "S08n716:56": "sarvatathāgataprajñājñānamudraḥ,",
  "S08n716:57": "mahācakrapraveśajñānamudraḥ,",
  "S08n716:58": "sarvatathāgatadharmavāgniḥprapañcajñānamudra iti |",
  "S08n716:59": "sarvatathāgatadharmasamādhayaḥ ||",
  "S08n716:60": "atha vajrapāṇiḥ punarapi svahṛdayavajrahṛdayavajrāt susūkṣmajñānapraveśayogena tadvajrahṛdayaṃ praviṣṭvā,",
  "S08n716:61": "punarapi sūkṣmavajrabimbamātmānamadhiṣṭhāyāvasthitaḥ ||",
  "S08n716:62": "atha tataḥ sūkṣmavajrabimbādidaṃ hṛdayacatuṣṭayaṃ niścacāra |",
  "S08n716:63": "sarvavajrātmaka ||",
  "S08n716:64": "hṛdvajrakavaca ||",
  "S08n716:65": "tiṣṭha vajrayakṣa hṛdaya ||",
  "S08n716:66": "vajramuṣṭihṛdaya ||",
  "S08n716:67": "sarvatathāgataviśvakarmajñānamudraḥ,",
  "S08n716:68": "duryodhanavīryajñānamudraḥ,",
  "S08n716:69": "sarvamāramaṇḍalavidhvaṃsanajñānamudraḥ,",
  "S08n716:70": "sarvatathāgatabandhajñānamudra iti |",
  "S08n716:71": "sarvatathāgatakarmasamādhayaḥ ||",
  "S08n716:72": "atha bhagavān vajrapāṇiḥ punarapi susūkṣmajñānanimittaspharaṇayogena sarvatathāgatakāyebhyo niḥkramya,",
  "S08n716:73": "vajrapāṇimahābodhisattvakāyaḥ saṃbhūya,",
  "S08n716:74": "punarapi vajrasatvādimahābodhisatvavigrahāṇi bhūtvā,",
  "S08n716:75": "svāni svāni cinhāni hṛdayeṣu pratiṣṭhāpya,",
  "S08n716:76": "vajradhātumahāmaṇḍalasanniveśayogena candramaṇḍalānyāśritya svahṛdayasamādhayaḥ samāpadyāvasthitā iti ||",
  "S08n716:77": "Delineation of the mandala",
  "S08n716:78": "atha vajrāpāṇiḥ punarapi sarvatathāgatasamādhijñānābhijñāniṣpādanārthamidaṃ vajrasūkṣmajñānamaṇḍalamabhāṣata |",
  "S08n716:79": "athātaḥ saṃpravakṣyāmi dharmamaṇḍalamuttamaṃ |",
  "S08n716:80": "vajradhātupratīkāśaṃ vajrasūkṣmamiti smṛtaṃ ||1 ||",
  "S08n716:81": "mahāmaṇḍalayogena mahāsatvānniveśayet |",
  "S08n716:82": "vajramadhye likhedbuddhaṃ buddhamaṇḍalakeṣvapi ||2 ||",
  "S08n716:83": "mahāsatvāḥ samālekhyāḥ svamudrāhṛdayantathā |",
  "S08n716:84": "samādhito niṣaṇṇāstu vajrabandhakaradvayā ||3 || iti ||",
  "S08n716:85": "Mudra",
  "S08n716:86": "athātra vajrasūkṣmadharmamaṇḍala ākarṣaṇādividhivistaro,",
  "S08n716:87": "mahāmaṇḍalayogena praveśādividhivistaraṃ jñānacinhaṃ pāṇibhyāṃ datvā,",
  "S08n716:88": "svacittaparikarmamahāmudrājñānaṃ śikṣayet |",
  "S08n716:89": "jivhāṃ tālugatāṃ kṛtvā nāsikāgraṃ tu cintayet |",
  "S08n716:90": "sūkṣmavajrasukhasparśād bhaveccitaṃ samāhitaṃ ||1 ||",
  "S08n716:91": "sūkṣmavajrasukhasparśanimittaṃ jāyate yadā |",
  "S08n716:92": "spharayet tannimittantu taccittaṃ sarvataḥ spharet ||2 ||",
  "S08n716:93": "yathecchāspharaṇāccittaṃ traidhātukamapi spharet |",
  "S08n716:94": "punastu saṃharet tat tu yāvannāsāgramāgataṃ ||3 ||",
  "S08n716:95": "tataḥ prabhṛti yatkiñcad bhāvayet susamāhitaḥ |",
  "S08n716:96": "sarvaṃ caitad dṛḍhīkuryāt samādhijñānakalpitaṃ ||4 ||",
  "S08n716:97": "athaiṣāṃ hṛdayāni bhavanti |",
  "S08n716:98": "sūkṣma vajra ||",
  "S08n716:99": "sphara vajra ||",
  "S08n716:100": "saṃhara vajra ||",
  "S08n716:101": "vajra dṛḍha tiṣṭha ||",
  "S08n716:102": "maitrī yasya satvasya saha bhūyāt mahādṛḍhā |",
  "S08n716:103": "cittaspharaṇayogena sarvasatveṣu tāṃ spharet ||1 ||",
  "S08n716:104": "maitrīspharaṇayogena kāruṇyaṃ yasya kasyacit |",
  "S08n716:105": "sarvasatvārthayuktastu spharedvai pratipattitaḥ ||2 ||",
  "S08n716:106": "prakṛtiprabhāsvarāḥ sarve hyādiśuddhā nabhaḥsamāḥ |",
  "S08n716:107": "adharmo'pyatha vā dharm [aḥ spha] raṃ bhāvena tuṣyati ||3 ||",
  "S08n716:108": "durdurūṭasamamukhyā buddhabodhāvabhājayāḥ |",
  "S08n716:109": "teṣāṃ saṃśodhanārthāya mahopekṣāṃ tu bhāvayed || iti ||4 ||",
  "S08n716:110": "tatraitāni hṛdayā [ni bhava]nti |",
  "S08n716:111": "mahāmaitryā sphara ||",
  "S08n716:112": "mahākaruṇayā sphara ||",
  "S08n716:113": "sarvaśuddha pramoda sphara ||",
  "S08n716:114": "sarvasatvān saṃbodhaya ||",
  "S08n716:115": "tataḥ sarvatathāgatānusmṛtijñānaṃ śikṣayet |",
  "S08n716:116": "ākāśe vānyadeśe vā sūkṣmavajraprayogataḥ |",
  "S08n716:117": "utthito vā niṣaṇṇo vā vajrabimbaṃ tu bhāvayet ||1 ||",
  "S08n716:118": "tathaiva sarvasthāneṣu sukṣmavajraprayogataḥ |",
  "S08n716:119": "hṛdvajraṃ bodhisatvaṃ tu bhāvayetsusamāhitaḥ ||2 ||",
  "S08n716:120": "vajrapāṇimahābimbaṃ sarvasthāneṣu bhāvayet |",
  "S08n716:121": "sūkṣmavajraprayogeṇa yathāvadanupūrvaśaḥ ||3 ||",
  "S08n716:122": "sarvākāravaropetaṃ buddhabimbaṃ tu sarvataḥ |",
  "S08n716:123": "yathāvadanupūrveṇa bhāvayetsusamāhita || iti ||4 ||",
  "S08n716:124": "tatraitāni hṛdayāni bhavanti |",
  "S08n716:125": "vajrāmukhībhava ||",
  "S08n716:126": "mahābodhisatvāviśa ||",
  "S08n716:127": "vajrapāṇi darśaya svaṃ rūpaṃ ||",
  "S08n716:128": "buddhānusmṛtyāviśa ||",
  "S08n716:129": "sūkṣmavajraprayogeṇa bhāvayetsvayamātmanā |",
  "S08n716:130": "candrabimbaṃ svamātmānaṃ bodhicittasya bhāvanā ||1 ||",
  "S08n716:131": "candramaṇḍalamadhye tu bhāvayetsvayamātmanā |",
  "S08n716:132": "vajrabimbaṃ svamātmānaṃ satvavajrasya bhāvanā ||2 ||",
  "S08n716:133": "sūkṣmavajravidhiṃ yojya bhāvayetsvayamātmanā |",
  "S08n716:134": "satvavajrahṛdātmānaṃ vajrasatvasya bhāvanā ||3 ||",
  "S08n716:135": "sarvākāravaropetaṃ bhāvayetsvayamātmanā |",
  "S08n716:136": "buddha bimbaṃ svamātmānaṃ buddhabodhestu bhāvanā || iti ||4 ||",
  "S08n716:137": "tatremāni hṛdayāni bhavanti |",
  "S08n716:138": "samantabhadrāviśa ||",
  "S08n716:139": "satvavajrāviśa ||",
  "S08n716:140": "vajrasatvasamādhijñānāviśa ||",
  "S08n716:141": "tathāgato'haṃ ||",
  "S08n716:142": "tataḥ sarvatathāgatadharmatārahasyamudrājñānaṃ śikṣayet |",
  "S08n716:143": "tathāgatasamo'haṃ hi vajravācā sakṛdvadan |",
  "S08n716:144": "dvayendriyasamāpattyā sarvasatvāṃ sa mārayet ||1 ||",
  "S08n716:145": "mahāvajrasamo'haṃ hi vajravācā sakṛdvadan |",
  "S08n716:146": "dvayendriyasamāpattyā lokamākarṣayeddhruvaṃ ||2 ||",
  "S08n716:147": "vajradharmasamo'haṃ hi vajravācā sakṛdvadan |",
  "S08n716:148": "dvayendriyasamāpattyā sarvalokaṃ sa nāśayet ||3 ||",
  "S08n716:149": "viśvavajrasamo'haṃ hi vajravācā sakṛdvadan |",
  "S08n716:150": "dvayendriyasamāpattyā sarvakarma sa sādhayed || iti ||4 ||",
  "S08n716:151": "tataḥ sarvatathāgatajñānavajrādhiṣṭhānasamādhimudrājñānaṃ śikṣayet |",
  "S08n716:152": "sūkṣmavajraprayogeṇa bhāvayedvajramadhyataḥ |",
  "S08n716:153": "buddhabimbaṃ svamātmānaṃ buddhatvaṃ so hyavāpnuyād || iti ||",
  "S08n716:154": "tato vajrasatvasamādhimudrājñānaṃ śikṣayet |",
  "S08n716:155": "sukṣmavajravidhiṃ yojya hṛdi vajrādayo gaṇāḥ |",
  "S08n716:156": "bhāvayaṃ vajrasatvādyāḥ pradadanti svasiddhaye || iti ||",
  "S08n716:157": "tataḥ sarvatathāgatakulasamādhisamayamudrājñānaṃ śikṣayet |",
  "S08n716:158": "vajrabandhasamudbhūtāḥ ṣoḍaśastu prakīrtitāḥ |",
  "S08n716:159": "samādhisamayāgryastu tāsāṃ bandhaḥ pravakṣyate ||1 ||",
  "S08n716:160": "paryaṅkasthā samuttānā valitodvavalitā tathā |",
  "S08n716:161": "hṛdisthā ca caturthī tu vajrasatvādimaṇḍale ||2 ||",
  "S08n716:162": "lalātasthā śiraḥ pṛṣṭhe skandhe hāsaprayojitā |",
  "S08n716:163": "mukhadhātrī hṛdi khaḍgā hṛdvikāsā mukhasthitā ||3 ||",
  "S08n716:164": "mū(rdhan)vakṣastu vaktrasthā jyeṣṭhasthā puratastathā |",
  "S08n716:165": "ataḥ paraṃ samāsena dharmamudrāstu śikṣayed || iti ||4 ||",
  "S08n716:166": "dṛ kki | gra gra | ma ṭaḥ | a gra |",
  "S08n716:167": "traṃ traṃ | aṃ aṃ |",
  "S08n716:168": "caṃ caṃ | tra ṭaḥ |",
  "S08n716:169": "dhṛ ṭaḥ | bhṛ ṭaḥ |",
  "S08n716:170": "kra saḥ | ha haḥ |",
  "S08n716:171": "va va | vaṃ vaṃ |",
  "S08n716:172": "pha ṭaḥ | gra saḥ ||",
  "S08n716:173": "tatastu dharmakarmāgrya śikṣayetsūkṣmavajriṇaṃ |",
  "S08n716:174": "jñānamuṣṭintu samāyāṃ dvidhīkṛtya prayojayed || iti ||",
  "S08n716:175": "sarvatathāgatamahāyānābhisamayānmahākalparājād vajrajñānadharmamaṇḍalavidhivistaraḥ parisamāptaḥ ||"
}