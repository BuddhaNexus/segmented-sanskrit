{
  "S08n681:0": "atha saptacatvāriṃśaḥ paṭalavisaraḥ |",
  "S08n681:1": "athakhalu bhagavāṃ śākyamuniḥ punarapi śuddhāvāsabhavanamavalokya taṃ ca mahāparṣanmaṇḍalaṃ anantavyūhālaṅkārasarvajyotiprabhāsvaravikurvāṇānantaguhyatamaṃ sarvaguhyatamaṃ sarvamantrānucaritaṃ nāma samādhiṃ samāpadyate |",
  "S08n681:2": "samanantarasamāpannasya bhagavataḥ ūrṇākośād raśmayo niścaranti sma |",
  "S08n681:3": "sarvataśca samantā daśasu dikṣu rityūrdhvamadhastiryak mahatāvabhāsenāvabhāsya sarvamantrāṃ sañcodya punarapi bhagavataḥ ūrṇākośāntarhitā |",
  "S08n681:4": "samanantarāntarhite raśmibhiḥ caturdikṣu ca ādhaścordhvaṃ catvāraḥ kumāryo bhrātṛsahitā tasminneva mahāparṣanmaṇḍale adhaḥ sumeruparvatarājasamīpe buddhādhiṣṭhānenādhiṣṭhito'bhūt |",
  "S08n681:5": "sannipatitā sanniṣaṇṇā mahābodhisattvakumārabhūtaṃ riddhyā vikrīḍanasandaśarnārthaṃ mahāmantracaryānirhārārthaṃ sarvalokottaralaukikamantracaryākrīḍāsamanupraveśavaśamākarṣasamāśvāsanacaryāsamanupraveśanārtham ||",
  "S08n681:6": "athakhalu bhagavāṃ śākyamunirvajrapāṇiṃ bodhisattvaṃ mahāsattvaṃ tasminneva parṣadi sannipatitam īṣinnirīkṣya sarvaṃ ca bodhisattvagaṇam ||",
  "S08n681:7": "atha sā sarvāvatī parṣadiha mahāpṛthivī ca devatāgaṇaparivṛtā mahābhūtaikamantrālayaṃ oṣadhyo mahājyotīṃṣi nagāṃ sañcālya pracalitā raṇitā praraṇitā kṣubhitā samprakṣubhitā dakṣiṇā digunnamati,",
  "S08n681:8": "uttarā digavannamati,",
  "S08n681:9": "paścimadigunnamati pūrvā digavanamati,",
  "S08n681:10": "antādavanamati,",
  "S08n681:11": "madhyādunnamatī,",
  "S08n681:12": "antādunnamati,",
  "S08n681:13": "mahatasya cāvabhāsasya loke prādurbhāvo'bhūt ||",
  "S08n681:14": "anyāni cāprameyāni asaṅkhyeyāniścaryādbhutāni prātihāryāṇi sandṛśyante sma |",
  "S08n681:15": "tāśca devasaṅghā niḥprapañcamahatālambanajñānaśāntipadaṃ nāma samādhiṃ samāpadyate sma |",
  "S08n681:16": "yanna śakyaṃ sarvapratyekabuddhārhattvamahābodhisattvairapi jñātum |",
  "S08n681:17": "kaḥ punarvādaḥ samāpadyetuṃ anyeṣāṃ sarvalaukikalokottarāṇāṃ tīrthāyatanānāṃ abhibhavanārthaṃ sarvamantratantrānupraveśanārthaṃ sarvavimokṣadharmaparipūraṇārthaṃ sarvasattvānāṃ ca śāntipadamanuprāpaṇārthaṃ sarvabhūtamanukampābhūtakoṭitathatācintyabodhimaṇḍavajrāsanamākramaṇatiṣṭhapadamanuprāpaṇārthaṃ ca bhagavāṃ śākyamuniḥ dhyāyantaḥ sthito'bhūt ||",
  "S08n681:18": "athakhalu mañjuśrīḥ kumārabhūto bodhisattvo vajrapāṇiṃ bodhisattvaṃ mahāyakṣasenāpati āmantrayate sma - bhāṣa bhāṣa tvaṃ bho ! jinaputra ! sarvamantracaryānupraveśaṃ sarvalaukikamantrāṇāṃ sārabhūtaṃ tamaṃ paramarahasyaṃ sarvabhūtasattvānāṃ samayānupraveśaṃ yathāśayamanorathasarvapāripūrakaṃ anujñātastvaṃ bho ! jinaputra ! sarvabuddhairbhagavadbhiḥ atītānāgatapratyutpannaistathāgatamantrakośasarvajñatāparipūraṇārthaṃ iha kalparājapaṭalavisare sarvavikrīḍālīlācintyāścaryādbhutavikurvaṇasandarśanārthaṃ sarvajñajñānamudbhāvanārtham ||",
  "S08n681:19": "athakhalu vajrapāṇiḥ bodhisattvo mahāsattvaḥ mañjuśriyaṃ kumārabhūtamāmantrayate sma |",
  "S08n681:20": "śṛṇvantu bho ! dharmadhara sarvatathāgatānāṃ samatānurakṣaṇadakṣakathāyāsyahaṃ catuḥkumārīṇāṃ bhrātṛsahitānāṃ sarahasyaṃ paṭavidhānahomajāpakālakriyāniyamaḥ pratimāvidhānamaṇḍalasamaya āhvānanavisarjanāpūjanārghadīpagandhadhūpamālyavilepanacūrṇavastranivedana-dhvajapatākaghaṇṭāmālapradīpasragvidhisādhanasādhyopāyaniyamakramaḥ śāntikapauṣṭikābhicāruka antarddhānākāśagamanapādapracārikavaśīkaraṇāveśanavidveṣaṇotsādanaśoṣaṇamohanastambhanamāraṇa vividhasattvākārakaraṇapīḍanatarjanabhartsanabahupadāpadakaraṇakriyo mārgasandarśanayatheṣṭakarmaphalaḥ bandhanarohaṇāvandhyakaraṇasarvakarmamantratantrasādhanopayikeṣu sthāneṣu niyojanaḥ siddhiparipūraṇā |",
  "S08n681:21": "tachrūyatāṃ bho ! jinaputra ! ||",
  "S08n681:22": "atha vajrapāṇiḥ śrīmāṃ praṇipatya sugataṃ vibhum |",
  "S08n681:23": "uvāca madhurāṃ vāṇiṃ śabdārthabhūṣitām ||",
  "S08n681:24": "anarthāṃ karṇasukhāṃ caiva madhurārthasukūjitām |",
  "S08n681:25": "bahvārthakarīmiṣṭāṃ sarvamantrāspadakarī brahmasvaraninādinīm ||",
  "S08n681:26": "kalaviṅkarutāghoṣā spaṣṭagambhīrasaṃyamī |",
  "S08n681:27": "sūkṣmārthatattvāvacodanīm ||",
  "S08n681:28": "sarvamantreśvarīṃ ścaiva vācaṃ bhāṣe'tha vajradhṛk |",
  "S08n681:29": "śṛṇotha bhūtagaṇāḥ sarve devasaṅghā maharddhikā ||",
  "S08n681:30": "vakṣyamāṇāṃ tathā kalpaṃ savistaraṃ sarvakarmikam |",
  "S08n681:31": "caturmūrtirmahaujaska caturdikṣu samāgamam |",
  "S08n681:32": "caturvarṇasamāyuktaṃ caturakṣarabhūṣitam ||",
  "S08n681:33": "caturmantrasamopetaṃ sa pumāṃ pañcamāśṛtām |",
  "S08n681:34": "caturthagatimāhātmyaṃ caturbhūtasamāgamam ||",
  "S08n681:35": "sabhrātṛpañcamaṃ jyeṣṭhaṃ mahābhūtākāśamudbhavam |",
  "S08n681:36": "sarvatrāpratihataṃ śreṣṭhaṃ sarvamantrārthasādhanam ||",
  "S08n681:37": "sarvakarmakaraṃ pūjyaṃ jyeṣṭhaṃ maṅgalyamaghanāśanam |",
  "S08n681:38": "pravṛttaṃ sarvabhūtānāṃ mantrarūpeṇa śreyasām ||",
  "S08n681:39": "catuḥkumāryeti vikhyātā kumārā pañcamātmakā |",
  "S08n681:40": "vāyvambujyotiṣiṃ pṛthivīṃ khapañcamātmakām ||",
  "S08n681:41": "teṣāṃ mantrarūpiṇyāṃ vipāko bhavati dehinām |",
  "S08n681:42": "pañcamo śreyaso mukhyo bhrātṛrūpeṇa mantrarāṭ ||",
  "S08n681:43": "teṣāṃ mantrāṃ pravakṣyāmi aparākhya śṛṇotha me |",
  "S08n681:44": "atha te sarvabhūtā vai prahṛṣṭamanasā abhūt ||",
  "S08n681:45": "niṣaṇṇā dharmatāṃ jñātvā saumyacittā samāhitā |",
  "S08n681:46": "śrotukāmā hi vai sarvo niścalāyatalocanā ||",
  "S08n681:47": "atha mañjuvaraḥ śrīmāṃ ūrdhvakṣya sugatātmajam |",
  "S08n681:48": "vajrapāṇiṃ mahāyakṣaṃ sarvamantreśvarālayam ||",
  "S08n681:49": "kṛpāvakṛṣṭahṛdayo aparo'bhūt tadantare |",
  "S08n681:50": "sarvabuddhā vai pratyekārhaśrāvakā ||",
  "S08n681:51": "bodhisattvā mahāsattvā daśabhūmisamāśṛtā |",
  "S08n681:52": "sarvasattvā tathā loke mukhyā agratamāśca ye ||",
  "S08n681:53": "niṣaṇṇā sarvataḥ sarva gatipañcasuyojitāḥ |",
  "S08n681:54": "janmino varamukhyāśca parāḥ parapūjitā ||",
  "S08n681:55": "bhavāgrā hyāvīciparyantāṃ anantāṃ dhātumāśṛtām |",
  "S08n681:56": "trijanmādhyakṣaparyantā daśabhūmādhipā parā ||",
  "S08n681:57": "śrotukāmā hi vai sarve nipetustaṃ samāgamam |",
  "S08n681:58": "atha vajradharādhyakṣo viditvā sarvamāgatām ||",
  "S08n681:59": "sattvāṃ bodhisattvāṃśca sarvamantreśvarālayām |",
  "S08n681:60": "surajyeṣṭhāṃ tathā devāṃ daśabhūmyeśvarām ||",
  "S08n681:61": "sarvasattvāṃ vidittvaināṃ prasannāṃ buddhaśāsane |",
  "S08n681:62": "mantraṃ pratyāhareddhīmāṃ mantranātheśvarastadā ||",
  "S08n681:63": "namaḥ sarvabuddhānāmapratihataśāsanānām acintyādbhutarūpiṇām |",
  "S08n681:64": "om turu turu hulu hulu mā vilamba samayamanusmara mama kāryaṃ sādhaya hū hū phaṭ phaṭ svāhā ||",
  "S08n681:65": "sarvakarmiko'yaṃ mantraḥ |",
  "S08n681:66": "hṛdayo'yaṃ sarvabuddhabodhisattvānāṃ sarvalaukikalokottarāṇāṃ sarvavyādhirājādhipatīnāṃ ca mūlamantro'yam anena sarvakarmāṇi kārayet ||",
  "S08n681:67": "sarvadravyāṇi sādhayet sarvakarmakaro vibhuḥ |",
  "S08n681:68": "anena tu sadā karma kuryāt kṣiprārthasādhane ||",
  "S08n681:69": "tatra mantraṃ pravakṣyāmi devasaṅghā śṛṇotha me |",
  "S08n681:70": "om deva svāhā |",
  "S08n681:71": "sārtthavāhāyastumburermantraḥ |",
  "S08n681:72": "om jaye svāhā |",
  "S08n681:73": "om ajite svāhā |",
  "S08n681:74": "om parājite svāhā |",
  "S08n681:75": "ete mūlamantrā sabhrātṛsahitānāṃ caturbhaginīnāṃ lokapūjitānāṃ hṛdayāni bhavanti |",
  "S08n681:76": "tāsām om rūpiṇī om virūpiṇī viśvātmane |",
  "S08n681:77": "ete hṛdayodbhavā mantrāstumburerhṛdaye mantrā bhavanti |",
  "S08n681:78": "om deveśāya svāhā |",
  "S08n681:79": "upahṛdayāni bhavanti |",
  "S08n681:80": "om vāmani piśāci om mahārākṣasi svāhā |",
  "S08n681:81": "om vikṛtarūpiṇi svāhā |",
  "S08n681:82": "om prakīrṇakeśī kṛtāntarūpiṇi svāhā |",
  "S08n681:83": "om vajrarūpiṇi kṛtāntarātri bhayānaki svāhā |",
  "S08n681:84": "tumbureḥ sārthavāhasyopahṛdayaṃ bhavati |",
  "S08n681:85": "om caturvaktravibhūṣitamūrti trinetrā lambodara bahurūpi svāhā |",
  "S08n681:86": "om dhu dhu jvalaya sarvadiśāṃ svāhā |",
  "S08n681:87": "sarveṣāṃ bhaginīnāṃ bhrātṛsahitānāṃ divyastu mantro'yam |",
  "S08n681:88": "om hū sarveṣāṃ śikhā |",
  "S08n681:89": "om hrīḥ jaḥ sarveṣāṃ śiraḥ |",
  "S08n681:90": "om dhyāyini svāhā |",
  "S08n681:91": "sarveṣāṃ mantraḥ |",
  "S08n681:92": "om dṛk sarveṣāṃ netraḥ |",
  "S08n681:93": "om bhaginīnāṃ bhrātṛsahitānāṃ candanakuṅkumānuliptānāṃ samayā ca rakṣitānāṃ himavantasasāgaracāriṇāṃ dṛḍhavratānāṃ buddhadharmasaṅghānujñātānāṃ śrīḥ |",
  "S08n681:94": "hrīḥ |",
  "S08n681:95": "rīm |",
  "S08n681:96": "vrīḥ |",
  "S08n681:97": "bhujaḥ |",
  "S08n681:98": "eṣa sarvabhaginīnāṃ sarvabhrātṛsahitānāṃ gātre mahāmantraḥ |",
  "S08n681:99": "sarvakarmikaḥ prasiddhaḥ sarvakarmasu |",
  "S08n681:100": "paramaguhyatamaḥ |",
  "S08n681:101": "om āyāhi mahādeva viśvarūpiṇe svāhā |",
  "S08n681:102": "om tumbure sārthavāhasyāhvānanamantrā |",
  "S08n681:103": "om gacchagaccha mahādeva viśvātmane svāhā |",
  "S08n681:104": "tambureḥ sārthavāhasya visarjanamantrā |",
  "S08n681:105": "om āyāhi devi kumārike kiṃ cirāyasisamayamanusmara |",
  "S08n681:106": "mama kāryaṃ sampādaya svāhā |",
  "S08n681:107": "jayāyāhvānanamantrā |",
  "S08n681:108": "om āyāhi mahābhogini kāryaṃ me sādhaya samayamanusmara svāhā |",
  "S08n681:109": "om mahāyogāndhari vistīrṇadhanapriye svāhā |",
  "S08n681:110": "ajitāyā āhvānanamantrā |",
  "S08n681:111": "om śmaśānavāsini rūpaparivartini dehānucare svāhā |",
  "S08n681:112": "aparājitāyā āhvānanamantrā punareva sarvamaṇḍalāṃ laukikalokottarāmālikhet |",
  "S08n681:113": "sarvakarmeṣu ca yojayet |",
  "S08n681:114": "parakalpavidhānenāpi īpsitamarthaṃ sādhayet |",
  "S08n681:115": "asminneva kalpavisare mūlakalparājapaṭalasamatāsammataścatuḥkumāriṇāṃ kumārasahitānāmādimākhyāyate mantro'yaṃ buddhātmajo yamicchati |",
  "S08n681:116": "sarvakarmikamityāhuḥ buddhapūtrā maharddhikā |",
  "S08n681:117": "kulāgrā mantramukhyāśca sarvamantreśvaro vibhuḥ ||",
  "S08n681:118": "karoti vividhāṃ karmāṃ vicitrāṃ sādhuvarṇitām |",
  "S08n681:119": "prasahyaṃ cāpi bhūtānāṃ cittaṃ harati tṛjanminām ||",
  "S08n681:120": "gatyarthavaśyatāhetunāpatyārthasamudbhavam |",
  "S08n681:121": "prasahyaṃ kurute karma gatiyonivinirgataḥ ||",
  "S08n681:122": "caturbhaginyeti vikhyātā |",
  "S08n681:123": "sabhrātṛsahitā nityaṃ mahodadhinivāsinaḥ ||",
  "S08n681:124": "nauyānasamārūḍhā sabhrātṛsahapañcamā |",
  "S08n681:125": "karṇadhāro'tha cittāsāṃ tumbururnāma saṃjñitaḥ ||",
  "S08n681:126": "vicaranti mahīṃ kṛtsnāṃ sattvānugrahatatparām |",
  "S08n681:127": "vicitrarūpadhāriṇyo vicitrābharaṇabhūṣitāḥ ||",
  "S08n681:128": "vicitraiva phalaṃ tāsāṃ vicitropakaraṇapūjitām |",
  "S08n681:129": "paryaṭanti mahīṃ sarvāṃ saśailasahasāgarām ||",
  "S08n681:130": "tāsāṃ mantro mahājyeṣṭhaḥ tumbururnāma iṣyate |",
  "S08n681:131": "sārthavāhasya mantro vai tryambakasya janādhipe ||",
  "S08n681:132": "caturakṣarasaṃyogā oṅkārasapañjakaḥ |",
  "S08n681:133": "prathamaḥ sarvamantrāṇāṃ cārcanaṃ kuryāt gandhadhūpadīpamālyopahāraviśeṣaiḥ balividhānaṃ datvā japaṃ kuryāt |",
  "S08n681:134": "anākulapadākṣaraiḥ |",
  "S08n681:135": "guhyapradeśe eṣāmanyatamaṃ śreṣṭhaṃ mantraṃ gṛhītvā triḥkālamaṣṭasahasraṃ japet |",
  "S08n681:136": "āgatāyā arghaṃ datvā sarvakarmāṇi kārayet |",
  "S08n681:137": "arghamantraṃ cātra bhavati |",
  "S08n681:138": "om pravigṛhṇatu bhaginyaḥ sabhrātṛsahitā cārgham |",
  "S08n681:139": "samayamadhitiṣṭhantu svāhā |",
  "S08n681:140": "arghamantrā sarveṣāṃ bhrātṛsahitānāṃ sarvopacāramantrāṇi bhavanti |",
  "S08n681:141": "om jvala jvala mahāhutāśārci mahādyutīnāṃ svāhā |",
  "S08n681:142": "sarveṣāṃ pradīpamantrā |",
  "S08n681:143": "om dhū dhū |",
  "S08n681:144": "aritavāsini dhūpaśikhe surabhigandhamanohare pratigṛhṇatu devyaḥ bhrātusahitāḥ dhyāyantāṃ svāhā |",
  "S08n681:145": "dhūpamantraḥ sarveṣām |",
  "S08n681:146": "om kusumavāsini kusumāḍhye surabhimāle sugandhimanohare vane kusumā jātāḥ sukumārāḥ sugandhinaḥ |",
  "S08n681:147": "tāṃ nivedito bhaktyā pratigṛhṇadhvaṃ manojavā svāhā |",
  "S08n681:148": "puṣpamantrā |",
  "S08n681:149": "anena pūjāṃ kurvīta |",
  "S08n681:150": "om gandhagandhādhivāse svāhā |",
  "S08n681:151": "gandhamantrā |",
  "S08n681:152": "om balite balini svāhā |",
  "S08n681:153": "balimantrā |",
  "S08n681:154": "om lālāvati svāhā |",
  "S08n681:155": "nivedyamantrā |",
  "S08n681:156": "om sū |",
  "S08n681:157": "vastramantrā |",
  "S08n681:158": "om phaṭ |",
  "S08n681:159": "ghaṇṭāmantrā |",
  "S08n681:160": "om svaravyañjanamantrā |",
  "S08n681:161": "om chādaya chatramantrā |",
  "S08n681:162": "om dodhūyate dhūyate svāhā |",
  "S08n681:163": "camaramantrā |",
  "S08n681:164": "om kelimahokalihṛdayaṅgame svāhā |",
  "S08n681:165": "sarvadravyopakaraṇāñjanarocanādarśaprasādhanamantrā |",
  "S08n681:166": "om samastavyāpini svāhā |",
  "S08n681:167": "sarvadigbandhavajraprākāramantrā |",
  "S08n681:168": "om maṇḍaline svāhā |",
  "S08n681:169": "ityūrdhvamadhaḥ bandhamantrā |",
  "S08n681:170": "sarvataśca samantāśeṣabandhaṃ bhavati |",
  "S08n681:171": "om namaḥ sarvabuddhānāmapratihataśāsanānām |",
  "S08n681:172": "om hū haḥ |",
  "S08n681:173": "sarvakarmiko'yaṃ mahāvidyārājā śāsano nāma |",
  "S08n681:174": "vaśitā sarvabhūtānāṃ catuḥkumārīṇāṃ sabhrātṛsahitānāṃ pīḍano śoṣaṇo rodhano bandhanaḥ vaśayitā nigrahānugrahe rataḥ sarvabhūtagrahamātara sarvakarmeṣu apratihataśāsanaḥ guhye pradeśe avavarake vā japyamānaścaturbhaginīnāṃ sabhrātṛsahitānāṃ yaṃ rocate taṃ kārayati |",
  "S08n681:175": "yācyamānastu yaṃ baraṃ rocate taṃ varaṃ yācayitavyā śīghraṃ varamanuprayacchati |",
  "S08n681:176": "evaṃ bandhanatāḍanatarjanatarjanamāraṇādīni karmāṇi kurvanti |",
  "S08n681:177": "anenaiva vidyārājenopatapyamānā saha japyamānā sarvakarmāṇi kurvanti |",
  "S08n681:178": "āsāṃ mantrāṇi bhavanti |",
  "S08n681:179": "visarjanādhyeṣaṇādīni kāryāṇi kurvanti ||",
  "S08n681:180": "om rūpiṇī gaccha gaccha samayamanusmara svāhā |",
  "S08n681:181": "jayāyā visarjanamantrā |",
  "S08n681:182": "om vāmane piśāci prakīrṇakeśi viśvarūpiṇi gaccha gaccha mama kāryaṃ sādhaya svāhā |",
  "S08n681:183": "vijayāyā visarjanamantraḥ |",
  "S08n681:184": "om lahu lahu rūpiṇi gaccha gaccha samayamanusmara mama kāryaṃ samādāya svāhā |",
  "S08n681:185": "ajitāyā visarjanamantrā |",
  "S08n681:186": "om viśvarūpiṇi vikṛte vikṛtānane sarvaduṣṭanivāraṇi gaccha gaccha mamārthaṃ sādhaya svāhā |",
  "S08n681:187": "aparājitāyā |",
  "S08n681:188": "visarjanamantrā ete visarjanādhyeṣaṇamantrā |",
  "S08n681:189": "yanmanīṣitaṃ kāryaṃ |",
  "S08n681:190": "vicitrakusumairañjaliṃ pūrayitvā yācayitvā prasādya ca devīnāmagrataḥ sabhrātṛsahitānāṃ kṣeptavyāḥ |",
  "S08n681:191": "tatastā muktā bhavanti |",
  "S08n681:192": "sabhrātṛsahitā sānnidhyaṃ ca kalpayante |",
  "S08n681:193": "yatheṣṭaṃ ca varamanuprayacchanti vicaranti yathāsukhamiti |",
  "S08n681:194": "vācā vaktavyā pratidinaṃ ca kartavyamevamuparudhyamānā mokṣaṇācca sānnidhyaṃ na parityajanti |",
  "S08n681:195": "satatakriyā anyathā uparudhyamānā nāvatiṣṭhante kartavyam ||",
  "S08n681:196": "atha te bhaginyaḥ sabhrātṛsahitāḥ tharatharāyamānāḥ pīḍyamānāśca vepathurupajātaśaṅkā bodhisattvānubhāvena caturdikṣu rāgatya evaṃ vācamudīrayante - paritrāyasva bhagavaṃ vajrapāṇi paritrāyasva |",
  "S08n681:197": "pīḍitāḥ sma bhagavaṃ supīḍitāḥ sma |",
  "S08n681:198": "gatiranyā na vidyate |",
  "S08n681:199": "tvameva bhagavaṃ śaraṇam |",
  "S08n681:200": "tvameva trāṇamiti ||",
  "S08n681:201": "atrāntare vidyārājena śāsane suśāsitā sarvadevanāgayakṣagandharvāsuragaruḍakinnaramahoragamanuṣyāmanuṣyā sarvasattvāśca sarvagatisaṅgṛhītāśca suvinītāśca suśāsitā mahāvidyārājena vajrādhipatinānubhāvena tāḥ bhaginyaḥ bhrātṛsahitāḥ bhītāḥ suvinītā ārtasvaraṃ krandamānāḥ avatiṣṭhante ||",
  "S08n681:202": "atha khalu mañjuśrīḥ bodhisattvo mahāsattvaḥ tāṃ devatāṃ bhrātṛsahitānāmantrayate sma |",
  "S08n681:203": "mā bhaiṣṭata bhaginyaḥ mā bhaiṣṭatha |",
  "S08n681:204": "buddhaṃ śaraṇaṃ gacchadhvam |",
  "S08n681:205": "dvipadānāmagraṃ dharmaṃ śaraṇaṃ gacchadhvam |",
  "S08n681:206": "virāgāṇāmagraṃ saṅghaṃ śaraṇaṃ gacchadhvam |",
  "S08n681:207": "gaṇānāmagryam ||",
  "S08n681:208": "atha tā bhaginyaḥ sabhrātṛpañcamāḥ buddhaṃ śaraṇaṃ gacchanti |",
  "S08n681:209": "evaṃ śaraṇaṃ gacchanti |",
  "S08n681:210": "saṅghaṃ śaraṇaṃ gacchanti sma |",
  "S08n681:211": "tatastāḥ sukhasaumanasyāḥ parameṇa sukhasaumanasyena samanvāgatā abhūvan |",
  "S08n681:212": "muktagāḍhabandhanātmānaṃ sañjānate sma |",
  "S08n681:213": "prītīsukhasamarpitāḥ labdhaprasādaparamasañjātahṛṣṭaromakūpāḥ idamudānamudānayanti sma ||",
  "S08n681:214": "aho āścaryamidaṃ prāpto ratnatrayodbhave |",
  "S08n681:215": "sukhitāḥ sma kṣaṇāllabdhāt sarvadurgatighahitāḥ ||",
  "S08n681:216": "sugatau svargamokṣo ca sadā buddhiniveśitā |",
  "S08n681:217": "tatastāṃ tuṣṭamanaso mañjughoṣaṃ nirīkṣa ca ||",
  "S08n681:218": "praṇipatya caraṇau mūrdhnā idaṃ vācamudīrayam |",
  "S08n681:219": "trātastvaṃ sarvaduḥkhebhyaḥ gatistvaṃ bho mahādyuteḥ ||",
  "S08n681:220": "yastvaṃ sarvadharmāṇāṃ gabhīrapadamakṣarā |",
  "S08n681:221": "tvaṃ deśayase nātha bandhubhūta namo'stu te ||",
  "S08n681:222": "ājñāpaya mahāvīra mantranāthaṃ jinātmajam |",
  "S08n681:223": "kimānītāḥ sma devena ājñāṃ kiṃ karavāni ha ||",
  "S08n681:224": "evamuktāstu vīro vai sarvabuddhātmajo vibhuḥ |",
  "S08n681:225": "uvāca madhurāṃ vāṇīṃ devatābhiḥ sa coditaḥ ||",
  "S08n681:226": "gaccha tvaṃ śaraṇaṃ bhūyaḥ vajrapāṇijinātmaje |",
  "S08n681:227": "avaivartikasaṅgho vai bodhisattvāgrajodbhavet ||",
  "S08n681:228": "tṛratnamādau kṛtvā vai vaṃśajaṃ jinavarātmajam |",
  "S08n681:229": "cittaṃ ca bodho īradhvaṃ maitracittā bhavotsukā ||",
  "S08n681:230": "tato vā sarvataḥ kṛtvā jaghnuḥ svasthatāspadam |",
  "S08n681:231": "tatastā devatāḥ sarve praṇipatya jinātmajam ||",
  "S08n681:232": "ājñāṃ sampādya sarvaṃ vai yena vajrī tadonmukhā |",
  "S08n681:233": "namaskṛtvā tu tāṃ kṣipraṃ vajrapāṇiṃ mahādyutim ||",
  "S08n681:234": "abhiṣṭutya tataḥ sarve sthitāḥ tanmukhodbhavāḥ |",
  "S08n681:235": "prasamīkṣya tadā kanyā sabhrātṛsahapañcamā ||",
  "S08n681:236": "vajrapāṇiṃ ca yakṣeśaṃ nirīkṣamāṇāḥ sthitāḥ |",
  "S08n681:237": "abhūvaṃ nityārthamāspadā devyaḥ anityārthārthabhūṣitāḥ ||",
  "S08n681:238": "praṇemamadhurāṃ vācāmātmamantrārtthaśobhanām |",
  "S08n681:239": "namaste sarvabuddhānāṃ bodhisattvāṃ maharddhikām ||",
  "S08n681:240": "pratyekārhasaṅghaṃ ca asatāṃścaiva yoginām |",
  "S08n681:241": "ātmamantrārthavistāraṃ kathayāmo mahādyute ||",
  "S08n681:242": "yathātattvāvabodhārtthaṃ janānāṃ tu mahītale |",
  "S08n681:243": "sarahasyaṃ guhyamantrāṇāṃ tvadvakṣānnisṛtātmanām ||",
  "S08n681:244": "anurakṣārthamantrāṇāṃ āspadārthārtthabhūṣaṇām |",
  "S08n681:245": "evamukte tu mantreśaḥ vajrapāṇirmahādyutiḥ ||",
  "S08n681:246": "īṣismitamukho bhūtvā vilokya vikasanmukhaḥ |",
  "S08n681:247": "pūjāyāmāsa tāṃ kanyāṃ sabhrātṛsakhījanām ||",
  "S08n681:248": "anujñātaṃ mayā yūyaṃ nirviśaṅka bhaviṣyatha |",
  "S08n681:249": "saṃśrāvya kalpavistāraṃ sarahasyaṃ samaṇḍalam ||",
  "S08n681:250": "jantubhiḥ pūjitāḥ nityaṃ varaṃ vo dāsyatha sarvadā |",
  "S08n681:251": "ṛṣibhiḥ pūjitā yūyaṃ yakṣarākṣasakinnaraiḥ ||",
  "S08n681:252": "garuḍairdevagandharvaiḥ asuraiścāpi maharddhikaiḥ |",
  "S08n681:253": "kūṣmāṇḍaiḥ mātaraiścāpi samagraiḥ somabhāskaraiḥ ||",
  "S08n681:254": "lokapālaiḥ dhanādhyakṣaiḥ patadbhiḥ vasavaistathā |",
  "S08n681:255": "tairiveyaṃ surādhyakṣaiḥ piśācoragamānuṣaiḥ ||",
  "S08n681:256": "bhūtādhyakṣaiḥ niśādhyakṣaiḥ piśitāśanavyantaraiḥ |",
  "S08n681:257": "rākṣasādhipamukhyaiśca raudracittairviheṭhakaiḥ ||",
  "S08n681:258": "daityadānavasaṅghaiśca yamaiḥ pretamaharddhikaiḥ |",
  "S08n681:259": "mānuṣāmānuṣaiścāpi brahmaviṣṇūmaheśvaraiḥ ||",
  "S08n681:260": "suramukhyairmahājyeṣṭhaiḥ siddhacāraṇapūtanaiḥ |",
  "S08n681:261": "yogibhirjinaputraiśca pūjitā vo bhaviṣyatha |",
  "S08n681:262": "+ + + + na sandeho prabhāvā varakramā |",
  "S08n681:263": "jayāyā mantramityāhuḥ kalpavistāravistarā ||",
  "S08n681:264": "nava koṭyastu mantrāṇāṃ tantrakalpasavistarā |",
  "S08n681:265": "vijayā caiva mantrāṇāṃ ṣaṣṭirlabdhā prakīrtitā ||",
  "S08n681:266": "ajitāyā tu bhavenmātra lakṣaṣoḍaśakodbhavā |",
  "S08n681:267": "aparājitāyā tu kanyāyā catuḥkoṭyaḥ udāhṛtāḥ ||",
  "S08n681:268": "tumbureḥ sārthavāhasya navakoṭyo'tha gāyataḥ |",
  "S08n681:269": "tatpramāṇā bhavet kalpā nṛsurāsurapūjitāḥ ||",
  "S08n681:270": "sarvaṃ śaivamiti khyātaṃ sarvairbhūtalavāsibhiḥ |",
  "S08n681:271": "mayaiva nigaditaṃ pūrvaṃ kalpe masmiṃ savistare ||",
  "S08n681:272": "paścādanyo janaḥ prāhuḥ kalpamantrāṃ pṛthak pṛthak |",
  "S08n681:273": "tumburuḥ sārthavāhasya tryambakasya tu dhīmateḥ ||",
  "S08n681:274": "anantā kalpavistārā śarvasyāsya kapardine |",
  "S08n681:275": "yatprabhāvārtthaṃ mantrāṇāṃ siddhiṃ yāsyanti bhūtale ||",
  "S08n681:276": "anujñātātha vai yūyaṃ kalarāje'tha vai sadā |",
  "S08n681:277": "bhāṣadhvaṃ mantratantrāṇāṃ sarahasyaṃ savistaram ||",
  "S08n681:278": "saguhyaṃ guhyatamaṃ cāpi sarvasattvasukhodayam |",
  "S08n681:279": "ityuktvā vajradhṛk śrīmāṃ vajramāśṛtya līlayā ||",
  "S08n681:280": "tūṣṇīmbhūta tadā tasthau ratnapaṅkajamucchṛte |",
  "S08n681:281": "atha tāḥ kanyakāḥ kṣipraṃ sabhrātṛmathapañcamāḥ ||",
  "S08n681:282": "praṇipatya mantranāthaṃ vai yakṣeśaṃ jinavarātmajam |",
  "S08n681:283": "vajrapāṇiṃ mahāvīraṃ mantranātheśvaraṃ vibhum ||",
  "S08n681:284": "uvāca madhurāṃ vācāṃ ekaikāmanupūrvataḥ |",
  "S08n681:285": "maṇḍalaṃ tu samāsena vakṣye'haṃ bhujayodayam ||",
  "S08n681:286": "jyeṣṭhamaṇḍalamityāhuḥ jayā jyeṣṭhamagāyata |",
  "S08n681:287": "vijane rahasi sampāte vigate caiva mahājane ||",
  "S08n681:288": "pracchanne'graprasambādhe sarittīre śiloccaye |",
  "S08n681:289": "vivikte kānane ramye buddhādhyuṣitamandire ||",
  "S08n681:290": "śūnye devakule cāpi śūnye veśmamu śodhite |",
  "S08n681:291": "ekavṛkṣe śubhe ramye mahodadhisamāśraye ||",
  "S08n681:292": "ekaliṅge śmaśāne ca vigate dhūmapāṃsubhiḥ |",
  "S08n681:293": "vajrāsanamahāpuṇye dharmacakre suśobhane ||",
  "S08n681:294": "yatra śāntiṃ gato buddhaḥ yatra jāto mahāmuniḥ |",
  "S08n681:295": "ete sthānā bhavenmukhyā maṇḍalālikhane śubhā ||",
  "S08n681:296": "gaṅgātīre'tha sarvatra sadvīpapulināśraye |",
  "S08n681:297": "saridvarāśca mukhyā ye kīrttitā lokaviśrutā ||",
  "S08n681:298": "teṣu tīreṣu sarvatra nityaṃ maṇḍalamālikhet |",
  "S08n681:299": "samantāt sarvatoyāntā mahodadhisamaplavā ||",
  "S08n681:300": "himavantavindhyā toyāntā prasthitā nimnagāmbudheḥ |",
  "S08n681:301": "saridvariṣṭheṣu tīreṣu yukto maṇḍalamālikhet ||",
  "S08n681:302": "anye vā rahasi bhūbhāge uḍaye vā suśobhite |",
  "S08n681:303": "devāyatanaramyeṣu stūpe cāpi mahocchrite ||",
  "S08n681:304": "dhātugarbhe tathā caitye vāpīkūpāsu vīthikaiḥ |",
  "S08n681:305": "teṣu tīreṣu sarvatra madhye cāpi suśobhitai ||",
  "S08n681:306": "goṣṭhe padmasaratsarvāṃ kvacit toyāśrayodbhavaiḥ |",
  "S08n681:307": "anyairvā sthānāgrairnityaṃ vihārārāmabhūpitaiḥ ||",
  "S08n681:308": "yathiṣṭamanaso tuṣṭiḥ munijuṣṭe mahītale |",
  "S08n681:309": "parvatāgrairgrahaiścāpi kandaraiḥ sānucihnitaḥ ||",
  "S08n681:310": "śāntairāvasathairdivyaiḥ grahaiścāpi vijantubhiḥ |",
  "S08n681:311": "dhyānānukūlaiḥ praśastaiśca ṛṣimukhyairniṣevitaiḥ ||",
  "S08n681:312": "yatra vā manaso tuṣṭiḥ tatra maṇḍalamālikhet |",
  "S08n681:313": "eṣu sthāneṣu vai nityaṃ yathodiṣṭaiḥ supūjitaiḥ ||",
  "S08n681:314": "nipeturdevatāḥ kṣipraṃ sānnidhyaṃ cāpi kalpayet |",
  "S08n681:315": "tatra sthāne tadā nityaṃ japahomakramo vidhiḥ ||",
  "S08n681:316": "ye sādhyā mantramukhyāśca uttamādhamamadhyamāḥ |",
  "S08n681:317": "siddhyanti mantrāḥ sarve vai siddhakṣetreṣvihodite ||",
  "S08n681:318": "siddhyanti sarvamantrā sarve vai jyeṣṭhamadhyamakanyasā |",
  "S08n681:319": "vividhā hi bhave siddhiḥ trividhaiva kriyāvidhiḥ ||",
  "S08n681:320": "triprakārastu mantrāṇāṃ tridhā kālaprabhedataḥ |",
  "S08n681:321": "trisandhyaṃ sarvamantrāṇāṃ tridhā karmaphalonmukhāḥ ||",
  "S08n681:322": "śāntikaṃ karma nirdiṣṭaṃ jayākhye maṇḍale śubhe |",
  "S08n681:323": "vijayākhye tu pauṣṭyarthaṃ ajitākhye cābhicārukam ||",
  "S08n681:324": "aparājitākhye tathā nityaṃ nirdiṣṭaṃ kṣudrakarmasu |",
  "S08n681:325": "sarvakarmasu mantrajñaḥ tumburākhyaṃ samālikhet ||",
  "S08n681:326": "pañcaiva maṇḍalā jñeyā ambhodhe tu nivāsinām |",
  "S08n681:327": "samantāccaturasraṃ vai uktimātraṃ khaned bhuvi ||",
  "S08n681:328": "caturhastāṣṭahastaṃ vā saṃśodhya pāṇinā punaḥ |",
  "S08n681:329": "kaṭhaṇṇaḥ śarkarāṅgāraḥ tuṣakeśamavaskarām ||",
  "S08n681:330": "kapālāsthiśakṛduṣṭāṃ saṃśodhya pāṇinā tataḥ |",
  "S08n681:331": "svayaṃ cāpi paraistatra sarvāvaskaratāṃ japet ||",
  "S08n681:332": "kṛmijantusamākīrṇāḥ saṃśodhyaḥ yatnato vratī |",
  "S08n681:333": "āpūryāranyamṛttikaiḥ śucibhiśca sugandhibhiḥ ||",
  "S08n681:334": "nadīkūlodbhavairmedhyaistathā valmīkāgrasambhavaiḥ |",
  "S08n681:335": "goṣṭhabhūtalayormadhye tadanyairvā pārthivodbhavaiḥ ||",
  "S08n681:336": "sikatābhiḥ samantād vai sañchādya prasannadhīḥ |",
  "S08n681:337": "athavā gomayamiśrairvā mṛttikābhiḥ samantataḥ ||",
  "S08n681:338": "samantamālepayet kṣipraṃ pañcagavyasamāsṛtaiḥ |",
  "S08n681:339": "kuṅkumāktaistathā snigdhaiḥ vividhaiḥ gandhamiśritaiḥ ||",
  "S08n681:340": "mṛttikābhiḥ samantād vai maṇḍalaṃ tu samantataḥ |",
  "S08n681:341": "ālepya bhuvi yatnā vai mantravinmantratantravit ||",
  "S08n681:342": "pañcāṅgikacūrṇaistu vividhaiḥ dhūpavāsitaiḥ |",
  "S08n681:343": "ālikhenmaṇḍalaṃ divyaṃ samantā caturhastakam ||",
  "S08n681:344": "aṣṭahastapramāṇaṃ vā jyeṣṭhaṃ maṇḍalamucyate |",
  "S08n681:345": "caturhasto'tha kaniṣṭhaṃ madhyamaṃ parikīrtyate ||",
  "S08n681:346": "pañcahasto'tha vikhyātaḥ ṣaṭ hasto'tha muktavām |",
  "S08n681:347": "sarveṣāṃ tu devīnāṃ sabhrātṛsahitātmanām ||",
  "S08n681:348": "maṇḍalapramāṇamityuktaḥ samantā ccaturaśritam |",
  "S08n681:349": "caturdvāraṃ catuḥkoṇaṃ catustoraṇabhūṣitam ||",
  "S08n681:350": "ālikhenmaṇḍalaṃ divyaṃ praśastaṃ cārurūpiṇam |",
  "S08n681:351": "madhye kumāramālikhya bālarūpasubhūṣaṇam ||",
  "S08n681:352": "kuṅkumākāravarṇābhaṃ vāmamadhye'tha saṃsthitam |",
  "S08n681:353": "nīlotpalaṃ samantādyakaralagnopaśobhitam ||",
  "S08n681:354": "dakṣiṇe karavinyastaṃ śrīmālaṃ phalamāyatam |",
  "S08n681:355": "kiñcidvaradaṃ devaṃ mañjughoṣaṃ mahāprabhum ||",
  "S08n681:356": "kiṃcidunmīlitākṣaṃ tu īṣitprekṣaṇadevatām |",
  "S08n681:357": "dakṣiṇena samantād vai mahodadhi samālikhet ||",
  "S08n681:358": "tatrasthā nāvārūḍhaṃ devyāṃ bhrātṛpañcamām |",
  "S08n681:359": "ālikhenmantravidyānāṃ suveṣāṃ cārurūpiṇām ||",
  "S08n681:360": "vicitrābharaṇavinyastāṃ vicitrapraharaṇodyatām |",
  "S08n681:361": "kumāryākāraceṣṭānāṃ sabhrātṛkumāravikramām ||",
  "S08n681:362": "nauyānasamārūḍhāṃ sabhrātṛsahapañcamām |",
  "S08n681:363": "karṇadhārasamopetāṃ tumburuḥ sārthavāhikām ||",
  "S08n681:364": "mahodadhi samantād vai maṇḍalābhyantaraṃ sthitam |",
  "S08n681:365": "ṛṣādyai prāṇibhiryuktaṃ sphoṭakaṃ vāripūjitam ||",
  "S08n681:366": "ālikhenmaṇḍalaṃ dhīmāṃ gupte rahasi sarvataḥ |",
  "S08n681:367": "yathā hi vidhinirdiṣṭaṃ tattvaṃ cāpi kīrttitam ||",
  "S08n681:368": "tat sarvaṃ kārayet kṣipraṃ laukikeṣveva yojayet |",
  "S08n681:369": "yāvanti śaivatantre'smiṃ ye tantre cāpi gāruḍe ||",
  "S08n681:370": "brahmādyairṛṣimukhyaiśca bhṛgvāṅgirasakāśyapaiḥ ||",
  "S08n681:371": "mārkaṇḍamunivaraiścāpi pulastyāgastisambhavaiḥ ||",
  "S08n681:372": "vāsavaiḥ śakradevaiśca rudrendrasabhāskaraiḥ |",
  "S08n681:373": "vividhaiḥ sattvamukhyaiśca yamādyaiḥ pretamaharddhikaiḥ ||",
  "S08n681:374": "grahamātarakūṣmāṇḍaiḥ yakṣarākṣasapūjitaiḥ |",
  "S08n681:375": "mānuṣāmānuṣe loke cittanāthairmaharddhikaiḥ ||",
  "S08n681:376": "pūjitā kalpavistārā viṣṇurudrasavāsavaiḥ |",
  "S08n681:377": "kathitā kalpamahātmyaṃ nikhilāścaiva bhūtale ||",
  "S08n681:378": "tasmiṃ maṇḍale yojyā siddhyantīha na saṃśayaḥ |",
  "S08n681:379": "vividhā yonimukhyaistu vividhākāraceṣṭitaiḥ ||",
  "S08n681:380": "kathitā kathayiṣyanti devīnāṃ kalpavistarām |",
  "S08n681:381": "tasmiṃ samaye niyoktavyā jayākhye maṇḍale bhuviriti ||",
  "S08n681:382": "bodhisattvapiṭakāvataṃsakānmahāyānavaipulyasūtrādāryamañjuśrīmūlakalpāt pañcacatvāriṃśatamaḥ paṭalavisarāt prathamaḥ caturbhaginīmaṇḍalamanupraveśasamayaguhyatamapaṭalavisaraḥ parisamāpta iti |"
}