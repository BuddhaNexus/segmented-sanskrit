{
  "SA01n790:0": "dharmaviniścayo nāma tṛtīyaḥ samuccayaḥ",
  "SA01n790:1": "dharmaviniścaye dharmo dvādaśāṅgaṃ vacogatam ||",
  "SA01n790:2": "tatra sūtraṃ yadabhipretārthasūcanākāreṇa gadyabhāṣitam |",
  "SA01n790:3": "kiṃ punaḥ kāraṇaṃ tathāgatastamabhipretamartha vivṛtyaiva na deśayatītyāha daśānuśaṃsān saṃpaśyaṃstathāgataḥ sūcanākāreṇa dharma deśayati |",
  "SA01n790:4": "sukhaṃ vyavasthāpayati,",
  "SA01n790:5": "daiśikairhi,",
  "SA01n790:6": "bahudhā vyavasthāpya prāpaṇīyasyārthasya,",
  "SA01n790:7": "saṃkṣipyākṛcchreṇa vyavasthāpanāt |",
  "SA01n790:8": "sukhaṃ deśayati,",
  "SA01n790:9": "alpena mahato'rthavistarasya pratyāyanāt,",
  "SA01n790:10": "tadyathā sthāpayati saṃsthāpayatītyevamādi |",
  "SA01n790:11": "śrotā'pi sukhamudgṛhṇāti |",
  "SA01n790:12": "dharmagauravatayā kṣipraṃ saṃbhārān paripūrayati,",
  "SA01n790:13": "bhāvagamyo'yaṃ dharma ityavagamya jātāsthasya tasmin dharme ādaramukhena śraddhādisaṃbhāraparipūraṇāt |",
  "SA01n790:14": "āśu dharmatāṃ pratividhyati,",
  "SA01n790:15": "tathādaraprayogiṇaḥ prajñāyāḥ taikṣṇībhāvāt |",
  "SA01n790:16": "ratneṣvavetya prasādaṃ pratilabhate,",
  "SA01n790:17": "deśanāyāḥ suvyavasthitabhāvagamena daiśikādiṣvabhiprasādotpādāt |",
  "SA01n790:18": "paramadṛṣṭadharmasukhavihāraṃ spṛśati,",
  "SA01n790:19": "abhiprāyārtha tīvreṇa yogena cintayitvā labdhavataḥ prāmodyaviśeṣādhigamāt |",
  "SA01n790:20": "sāṃka thyaviniścayena satāṃ cittamārādhayati,",
  "SA01n790:21": "gūḍhārthavivaraṇāt,",
  "SA01n790:22": "ata eva paṇḍitaḥ paṇḍita iti saṃkhyāṃ gacchati,",
  "SA01n790:23": "yaśo'sya samantānniścaratītyarthaḥ |",
  "SA01n790:24": "ubhayaṃ caitatpaścimasabhisamayaiko'nuśaṃso draṣṭavyaḥ ||",
  "SA01n790:25": "nītārtha sūtraṃ vyākaraṇam tena vivṛtyābhisaṃdhivyākaraṇāt ||",
  "SA01n790:26": "udānaṃ yadāttamanaskenodāhṛtam tadyathā yadā ime prādurbhavanti dharmā ityevamādi ||",
  "SA01n790:27": "nidānaṃ yatkiṃcideva pudgalamuddiśya bhāṣitaṃ sotpattikaśikṣā prajñaptikabhāṣitaṃ vā,",
  "SA01n790:28": "tadyathāsminnidāne'smin prakaraṇa iti vistaraḥ ||",
  "SA01n790:29": "avadānaṃ sadṛṣṭāntakaṃ bhāṣitam ,",
  "SA01n790:30": "tenārthavyavadānādabhivyañjanādityarthaḥ ||",
  "SA01n790:31": "vaipulyaṃ vaidalyaṃ vaitulyamityete mahāyānasya paryāyāḥ,",
  "SA01n790:32": "tadetatsaptavidhamahattvayogānmahattvayānamityucyate |",
  "SA01n790:33": "saptavidhaṃ mahatvam -- ālaṃbanamahattvaṃ śatasāhastrikādisūtrāparimitadeśanādharmā laṃbanādbodhisattvamārgasya |",
  "SA01n790:34": "pratipattimahattvaṃ sakalasvaparārtha pratipatteḥ |",
  "SA01n790:35": "jñānamahatvaṃ pudgaladharmanairātmyajñānāt |",
  "SA01n790:36": "vīryamahatvaṃ triṣu mahākalpāsaṃkhyeyeṣvanekaduṣkaraśatasahastraprayogāt |",
  "SA01n790:37": "upāyakauśalyamahattvaṃ saṃsāranirvāṇāpratiṣṭhānāt |",
  "SA01n790:38": "prāptimahatvaṃ valavaiśāradyāveṇikabuddhadharmādyaprameyāsaṃkhyeyaguṇādhigamāt |",
  "SA01n790:39": "karmamahatvaṃ yāvatsaṃsārabodhyādisandarśanena buddhakāryānuṣṭhānāditi ||",
  "SA01n790:40": "upadeśo yatrāviparītena dharma lakṣaṇena sūtrādīnāmarthanirdeśaḥ |",
  "SA01n790:41": "nidānaṃ sotpattikaśikṣāprajñaptibhāṣitasaṃgṛhītaṃ vinayapiṭakam,",
  "SA01n790:42": "avadānā dikaṃ tasya parivāro veditavyaḥ |",
  "SA01n790:43": "adbhutadharmāṇāṃ bodhisattvasūtrapiṭake saṃgrahaṇam,",
  "SA01n790:44": "teṣāṃ viśeṣeṇācintyodāraprabhāvaviśeṣayogāt |",
  "SA01n790:45": "upadeśa ubhayatra śrāvakayāne mahāyāne cābhidharmapiṭakam ||",
  "SA01n790:46": "sūtrapiṭakavyavasthānaṃ vicikitsopakleśapratipakṣeṇa vineyānāmutpannānutpanna saṃśayacchedādhikāreṇa sūtrageyādi deśanāt |",
  "SA01n790:47": "vinayapiṭaka vyavasthānamantadvayānuyogopakleśapratipakṣeṇa,",
  "SA01n790:48": "saṃnidhikāraparibhogādipratikṣepāt śata sāhastrakavastrānujñānācca |",
  "SA01n790:49": "antadvayaṃ punaḥ kāmasukhallikānta ātmaklemathāntaśca |",
  "SA01n790:50": "abhidharma vyavasthānaṃ svayaṃdṛṣṭiparāmarśopakleśapratipakṣeṇa,",
  "SA01n790:51": "tatra vistareṇa dharmalakṣaṇasthāpanāt ||",
  "SA01n790:52": "punaḥ sūtrapiṭakaṃ niśritya vineyāḥ śikṣātraye vyutpadyante,",
  "SA01n790:53": "tatra tasya vistareṇodbhāvitatvāt |",
  "SA01n790:54": "vinayaṃ niśrityādhiśīlamadhicittaṃ śikṣāṃ niṣpādayanti,",
  "SA01n790:55": "tatra prātimokṣasaṃvaraśikṣāmārgopadeśaniśrayeṇa śīlapariśodhanāttatpariśuddhikṛtāvipratisārādyānupūrvyā ca cittasamādhānāt |",
  "SA01n790:56": "abhidharmaniśrityādhiprajñaṃ śikṣāṃ niṣpādayanti,",
  "SA01n790:57": "tatra vistareṇa dharmapravicayopāyopadeśāditi ato'pi piṭakatrayavyavasthānam ||",
  "SA01n790:58": "punaḥ sūtrapiṭakaṃ niśritya granthārthavyutpattiḥ |",
  "SA01n790:59": "vinayaṃ niśritya tadubhayasākṣātkriyā,",
  "SA01n790:60": "śikṣāpratipattiprabhāvi[ta] tvā - dvinayasya |",
  "SA01n790:61": "tato dharmārthayoḥ sākṣātkriyāyāḥ padasthānamityucyate āśrayārthena |",
  "SA01n790:62": "abhidharma niśritya parasparaṃ sāṃkathyaviniścayakṛtena dharmasaṃbhogena sparśavihāro bhavati,",
  "SA01n790:63": "tatra bahuprakāraṃ dharmāṇāṃ sva lakṣaṇādidharmatāyā vyutpādanāt ||",
  "SA01n790:64": "etānyeva trīṇi piṭakāni caturaśītidharmaskandhasahastrāṇi bhavanti,",
  "SA01n790:65": "śrāvakayānādhikāreṇa yāni sthavirānandenodgṛhītāni ||",
  "SA01n790:66": "kiṃ punarekasya dharmaskandha[sya] parimāṇam |",
  "SA01n790:67": "daśaśatasaṃkhyo dharmaskandhaḥ sahastrasaṃkhya ityarthaḥ |",
  "SA01n790:68": "yadyevaṃ sahastrasaṃkhya ityevaṃ ki nocyate |",
  "SA01n790:69": "sāhastrikaikaskandhavyavasthāne prayojanajñāpanārtham |",
  "SA01n790:70": "tathāhyekādivṛddhayā daśasaṃkhyā śatasaṃkhyā sahastrādisaṃkhyāḥ |",
  "SA01n790:71": "taddaśaśatasaṃkhyā upaniṣado draṣṭavyāḥ |",
  "SA01n790:72": "tadyathā daśa śatāni sahastram,",
  "SA01n790:73": "śataṃ sahastrāṇāṃ śatasahastram,",
  "SA01n790:74": "śataṃ śatasahastrāṇāṃ koṭirityevaṃ sarvāsūttarāsu saṃkhyāsvavaśyamanayoḥ daśaśatasaṃkhyayo ranyataropaniṣadbhavati |",
  "SA01n790:75": "ata ete eva samasya daśaśatānyeko dharmaskandho vyavasthāpyate |",
  "SA01n790:76": "anayā ca gaṇanayā caturaśītidharma skandhasahastrāṇyaṣṭau koṭyaḥ catvāriśacca lakṣā bhavanti ||",
  "SA01n790:77": "sa eṣa piṭakatrayasaṃgṛhīto dharmaḥ kasya gocaraḥ |",
  "SA01n790:78": "śrutamayādīnāṃ cittacaitasikānāṃ gocara ālaṃbanamityarthaḥ |",
  "SA01n790:79": "etatprasaṃgena sālaṃbanādilakṣaṇānāṃ cittacaitasikānāṃ dharmamārabhyālaṃvanādikaṃ vyavasthāpyate |",
  "SA01n790:80": "tatra dharme teṣāṃ kimālaṃbanam |",
  "SA01n790:81": "sūtrādi nāmapadavyañjanakāyasaṃgṛhītā sūtrādideśanetyarthaḥ |",
  "SA01n790:82": "ākāraḥ, yān skandhādīnartha prakārānārabhya sā deśanā,",
  "SA01n790:83": "tadākārāste cittacaitasikā veditavyāḥ |",
  "SA01n790:84": "āśrayaḥ para vijñaptismṛtirvāsanā ca |",
  "SA01n790:85": "tatra deśanākāle paravijñaptirāśrayo yo'sāvucyate parato ghoṣata iti tata uttarakālaṃ smṛtirāśrayo yathāśrutamanusmṛtyābhyasanāt |",
  "SA01n790:86": "tata uttarakālaṃ vāsanā''śrayastadanusmṛtimantareṇāpi paścādabhyāsabhāvanā balena pratibhāsanāditi |",
  "SA01n790:87": "saṃprayogaḥ cittacaitasikānāmanyonyasahāyabhāvena sūtrādyālaṃbane skandhādipratisaṃyuktārthākāraiḥ saṃpratipattiḥ ||",
  "SA01n790:88": "dharme ālaṃbana prabhedo vyāpyālaṃbanādikaścaturvidhaḥ |",
  "SA01n790:89": "vyāpyālaṃbanaṃ punaḥ savikalpapratibimbādibhedena caturbidham |",
  "SA01n790:90": "tatra adhimuktimanaskāra ekāntalaukiko yo manaskāraḥ |",
  "SA01n790:91": "tattvamanaskāro lokottarastatpṛṣṭhalabdhaśca |",
  "SA01n790:92": "yāvadbhāvikatayā dharmāṇāmetāvanti sarvadharmavastuni yajjñeyavyavasthānam tadyathā skandhadhātvāyatanāni |",
  "SA01n790:93": "yathāvadbhāvikatayā ebhiḥ prakāraiḥ sujñeyamiti |",
  "SA01n790:94": "tadyathā satyamukhena tānyeva skandhadhātvāyatanāni yathāsaṃbhavaṃ duḥkhatojñeyāni yāvanmārgataḥ |",
  "SA01n790:95": "ākāramukhenaikaikaṃ satyaṃ caturbhirākārairjñeyam,",
  "SA01n790:96": "aviśeṣataśca sarvāṇi tathatākāreṇa |",
  "SA01n790:97": "dharmoddānādhikāreṇa vā'nityataḥ sarvasaṃskārā jñeyā yāvacchāntato nirvāṇam |",
  "SA01n790:98": "vimokṣādhikāreṇa vā śūnyato yāvadanimitta[ta] iti ||",
  "SA01n790:99": "kāryapariniṣpattirāśrayapariniṣpattiḥ,",
  "SA01n790:100": "parinivṛttāśrayasyāviparītālaṃbanasaṃprakhyānāt |",
  "SA01n790:101": "yathāvadbhāvikatāyā nirdaśe ṣoḍaśaprakārā uktāstrayaśca vimokṣākārāḥ teṣāṃ cānyonyasaṃgrahaḥ |",
  "SA01n790:102": "katha kṛtvā |",
  "SA01n790:103": "ṣo ḍaśānāmākārāṇāṃ dvau śūnyatākārau - śūnyākārā'nātmākāraśca |",
  "SA01n790:104": "ṣaḍapraṇihitākārāḥ - anityākārā duḥkhākāro hetusamudayaprabhavapratyayākārāśca,",
  "SA01n790:105": "taistraidhātuke'praṇidhānāt |",
  "SA01n790:106": "aṣṭāvinimittākārāḥ śeṣāḥ nirodhamārgayornimittokartumaśakyatvāt ||",
  "SA01n790:107": "caritaviśodhanamālaṃbanaṃ rāgacaritādīnāmaśubhādi,",
  "SA01n790:108": "tenotsadarāgādyupaśamanāt ||",
  "SA01n790:109": "avidyādayo dharmāḥ saṃskārādīndharmānabhiṣyandayanti,",
  "SA01n790:110": "na hyeṣāṃ nirhetuka utpādo nāpīśvarādiviṣamahetuka iti yajjñānamidaṃ pratītyasamutpāda kauśalyam |",
  "SA01n790:111": "dharmamātrahetukatve'pi satyanurūpāddhetoranurūpasyaiva phalasyotpattiḥ,",
  "SA01n790:112": "tadyathā sucaritasyeṣṭo vipāko duścaritasyāniṣṭa ityevamādi yajjñānamidaṃ sthānāsthānakauśalyaṃ veditavyam ||",
  "SA01n790:113": "kleśaviśodhanamālaṃbanaṃ laukikamārgādhikāreṇādhaūrdhvabhūmīnāmaudārikaśāntatā,",
  "SA01n790:114": "tena paryavasthānaviṣkambhaṇāt |",
  "SA01n790:115": "lokottaramārgādhikāreṇa samāsatastathatā,",
  "SA01n790:116": "vyāsena catvāryāryasatyāni,",
  "SA01n790:117": "tenānuśayasamudghātāt ||",
  "SA01n790:118": "sūtrādidharmavicārāṇāṃ saṃbnadhena catastro yuktayo varṇyante,",
  "SA01n790:119": "tābhistadvicāraṇāt ||",
  "SA01n790:120": "tatra apekṣāyuktiryā saṃskārāṇāmutpattau pratyayāpekṣā,",
  "SA01n790:121": "tadyathāṅkurasyotpattau vījo dakakṣetrāṇyapekṣyante,",
  "SA01n790:122": "vijñānasyendriyārthamanaskārā ityevamādi |",
  "SA01n790:123": "kārya kāraṇayuktistadyathā cakṣurādīnāṃ cakṣurvijñānādyāśrayabhāvaḥ rūpādīnāmālaṃbanabhāvaḥ,",
  "SA01n790:124": "cakṣurvijñānādīnāṃ rūpādiprativijñāpanam,",
  "SA01n790:125": "suvarṇakārādīnāṃ ca śilpināṃ suvarṇādighaṭanamityevamādi |",
  "SA01n790:126": "upapattisādhanayuktisvabhāvaviśeṣasaṃgṛhītasya sādhyasyārthasya pratyakṣādi pramāṇāviruddhaḥ pratijñādyupadeśaḥ |",
  "SA01n790:127": "dharmatāyuktistadyathāgninā dāhaḥ,",
  "SA01n790:128": "udakena kleda ityevamādikā prasiddhā dharmāṇāṃ dharmatā |",
  "SA01n790:129": "yathoktaṃ cakṣuḥ samṛddhaṃ śūnyaṃ nityena yāvadātmīyena |",
  "SA01n790:130": "tatkasya hetoḥ |",
  "SA01n790:131": "prakṛtirasyaiṣeti ||",
  "SA01n790:132": "nāmaparyeṣaṇā nāmakāyādīnāṃ prajñapti sattvādapariniṣpannameṣāṃ svalakṣaṇa miti yā vicāraṇā |",
  "SA01n790:133": "vastuparyeṣaṇā skandhādīnāṃ tathā 'pariniṣpattiryathā nāmakāyādibhirabhilapyanta iti yā saṃtīraṇā parīkṣaṇetyarthaḥ |",
  "SA01n790:134": "svabhāvaprajñaptiparyeṣaṇā yā'bhidhānābhidheyasaṃbandhe svabhāvaprajñaptimātrasya vyavahāranimittatvena saṃtīraṇā |",
  "SA01n790:135": "abhidhānābhidheyasaṃbandhaḥ |",
  "SA01n790:136": "punaranyonya saṃpratyayanimittatvam |",
  "SA01n790:137": "tathāhi vyutpannavyavahārasyābhidhānamātraṃ śrutvā tadabhidheye saṃpratyaya utpadyate smṛtimukhena,",
  "SA01n790:138": "abhidheyaṃ vā punarupalabhya tadabhidhāne |",
  "SA01n790:139": "ityevaṃvidhe saṃbandhe prasiddhe cakṣurityevamādisvalakṣaṇaprajñaptimātraṃ tadākhyāmāsapiṇḍādivyavahārasya nimittaṃ bhavatīti yā parīkṣeyamucyate svabhāvaprajñaptiparyeṣaṇā |",
  "SA01n790:140": "viśeṣaprajñaptiparyeṣaṇā yā tathaivābhidhānābhidheya saṃbandhe nityānityotta rānuttararūpyasanidarśanānidarśanatā di viśeṣa lakṣaṇaprajñaptimātrasya vyavahāranimittatā saṃtīraṇā ||",
  "SA01n790:141": "catvāri yathābhūtaparijñānā ni yathāparyeṣitāni nāmādyanupalabdhijñānāni ||",
  "SA01n790:142": "samādhiprayuktasya yo gabhūmiḥ pañcākārā''dhārādiḥ |",
  "SA01n790:143": "tatra ādhāro yādṛśaṃ bāhuśrutyaṃ śamathavipaśyanayoḥ pratiṣṭhā bhavatyālaṃbanayogena tadādhāra ityucyate |",
  "SA01n790:144": "tatpunaḥ saṃbhṛta saṃbhārasya satyābhisamayamadhikṛtyodgṛhītaṃ yatsūtrādikaṃ śrutam |",
  "SA01n790:145": "ādhānaṃ tadālaṃbano yoniśomanaskāraḥ ,",
  "SA01n790:146": "tena tasmin bāhuśrutye'viparītārtha cittākāreṇa cittākaraṇāt |",
  "SA01n790:147": "ādarśastadbāhuśrutyālaṃbanaḥ sahanimittena samādhiḥ ,",
  "SA01n790:148": "jñeyavastusabhāgapratibimbākāra ityarthaḥ |",
  "SA01n790:149": "ā darśatvaṃ punarasya tena jñeyabimbaparīkṣaṇādveditavyam |",
  "SA01n790:150": "āloko grāhyagrāhakānupalabdhijñānaṃ darśanamārgasaṃgṛhītaṃ pratyakṣavṛttitvāditi |",
  "SA01n790:151": "kathaṃ ca punaḥ bodhisattva ekasyāṃ yaugabhūmau prayukto nopalambhaṃ spṛśati saṃbhṛtapuṇyajñāna saṃbhāro bodhisattvaḥ kalpāsaṃkhyeyaniryātastathāprativedhānukūlaṃ śrutaṃ yoniśomanasi kurban samādhi niṣpādayati |",
  "SA01n790:152": "sa evaṃ samāhite citte yajjñeyapratibimbaṃ,",
  "SA01n790:153": "niśritya dhyāyati tatta smātsamāhitā ccittādananyaditi saṃparśyaṃ stasmin pratibimbe viṣayasaṃjñāṃ vyāvartya tadākāra svasaṃjñāmātramavadhārayati |",
  "SA01n790:154": "tadā cāsau svacittamātrāvasthānādadhyātma sthitacitto bhavan sarvathā grāhyabhāvaṃ prativedayate |",
  "SA01n790:155": "tataśca grāhyābhāvādgrāhakamapi na pariniṣpannamiti tasyāpyabhāvaṃ parivedayate |",
  "SA01n790:156": "tataḥ pratyātmaṃ tadubhayasvabhāvopalambhāpagatamanupalambhamadhigacchati |",
  "SA01n790:157": "etadeva cādhikṛtyoktaṃ bhagavatā pratibimbaṃ manaḥ paśyanni ti vistaraḥ |",
  "SA01n790:158": "āśrayaḥ āśrayaparivṛttiḥ,",
  "SA01n790:159": "dauṣṭhulyāpagamātpariśuddha āśraya ityarthaḥ |",
  "SA01n790:160": "sā ceyaṃ yogabhūmirhetutaḥ phalataśca nirdiṣṭā veditavyā |",
  "SA01n790:161": "tatrādhārādibhiścaturbhirhetunirdeśaḥ paścimenaikena phalanirdeśa iti ||",
  "SA01n790:162": "yaduktaṃ sthavirānandena - pañcabhirāyuṣmañchāriputra dharmaiḥ samanvāgato bhikṣurlaghu ca gṛhṇātī tyatra sūtre taireva pañcabhirdharmairlaghugrahaṇādīni catvāri yathāyogaṃ veditavyāni |",
  "SA01n790:163": "catvāri kathaṃ kṛtvā |",
  "SA01n790:164": "dharmakuśalo laghu gṛhṇāti bāhuśrutyātprāyeṇa bhinna padavyañjanatayā |",
  "SA01n790:165": "arthakuśalo bahu gṛhṇāti,",
  "SA01n790:166": "abhidharmādilakṣaṇajñatvāt,",
  "SA01n790:167": "skandhadhātvādikathāvastvadhikāreṇa prabhūtagranthasaṃkalanataḥ |",
  "SA01n790:168": "vyañjanakuśalo niruktikulaśca sūdgṛhītaṃ gṛhṇāti ,",
  "SA01n790:169": "sunirukta vyañjana jña tvādātmātmeti janapadaniruktimanabhiniviśyānuvyavahārajña tvācca granthārthayoraviparotagrahaṇataḥ |",
  "SA01n790:170": "pūrvāntāparāntānusaṃdhikuśala udgṛhītaṃ na nāśayati,",
  "SA01n790:171": "pūrvamudgahītāndharmānniśritya paścānniḥ sartavyamiti buddhā bhisaṃdhijña tvādadhigamena tatsārādānataḥ ||",
  "SA01n790:172": "dharmavihārī bhikṣurdharmavihāri bhikṣuriti bhadantocyata ityatra sūtre bhagavatā samastena śrutacintābhāvanāvihāreṇa dharmavihāro bhavati,",
  "SA01n790:173": "nānyataraprayogamātreṇeti saṃdarśitam |",
  "SA01n790:174": "tatra paryāptisvādhyāya deśanābahulā vitarkaṇā bahulāścetyanena kevalaṃ śrutacintāprayuktā na bhāvanāprayuktā yogādiriñcanādato[na] dharmavihāriṇo vyavasthāpyante |",
  "SA01n790:175": "yo'pi kaścicchrutacintāmanāgamya kevalaṃ bhāvanāprayuktaḥ syātso'pi na dharmavihārī vyavasthāpyate |",
  "SA01n790:176": "tata eva tāvaddharmavihāriṇaṃ bhikṣumārabhya iha tu bhikṣurddharma paryāpnoti sūtraṃ geyamiti vistareṇoktvā paścādāha na riñcati yogamityevamādi,",
  "SA01n790:177": "yathā vijñāyeta śrutaṃ cintāṃ bhāvanāṃ cāgamya tadubhayavihāreṇa dharmavihārīti |",
  "SA01n790:178": "na riñcati yāgamityevamādinā samādhiprayogāsaṃtuṣṭibhyāṃ bhāvanāmayaṃ saṃdarśitam |",
  "SA01n790:179": "samādhi prayogaḥ punadvividhaḥ saṃdarśitaḥ sātatyasatkṛtyaprayogasaṃgṛhītaśca na riñcati yogamityanena,",
  "SA01n790:180": "aviparīta[pra]yogasaṃgṛhītaśca na riñcati manaskāramityanena |",
  "SA01n790:181": "asaṃtuṣṭirna riñcatyadhyātmacetaḥ śamathamityanena saṃdarśitā,",
  "SA01n790:182": "tadanāsvādanāduttaraśamathaprayogāccāsyāriñcanaṃ veditavyam ||",
  "SA01n790:183": "kena kāraṇena vaipulyaṃ sūtrāntare bodhisattvapāramitāpiṭakamityucyate |",
  "SA01n790:184": "tatra pāramitānāṃ saṃkhyānirdeśādyāvadanyonyaviniścayanācca ||",
  "SA01n790:185": "tatra saṃkhyā dvividhā,",
  "SA01n790:186": "gaṇanāsaṃkhyā tanmātrasaṃkhyā ca |",
  "SA01n790:187": "ṣaṭpāramitā iti gaṇanāsaṃkhyā |",
  "SA01n790:188": "sarvākārayorvodhisattvābhyudaya niḥśreyasamārgayostisṛbhistisṛbhiśca saṃgrahāt ṣaḍevapāramitā na bhūyasyo nālpoyasya itīyaṃ tanmātrasaṃkhyā ||",
  "SA01n790:189": "trividho'bhyudayo mahābhogatā mahātmatā mahāpakṣatā ca |",
  "SA01n790:190": "tatra dānapāra mitāyā mahābhogatā phalam |",
  "SA01n790:191": "śīlapāramitāyā mahātmatā phalam,",
  "SA01n790:192": "śīlena sugatā tmabhāvasaṃpattipratilambhāt |",
  "SA01n790:193": "kṣāntipāramitāyā mahāpakṣatā phalam,",
  "SA01n790:194": "kṣāntyā sarvajanābhigamanoyatāpratilambhāditi ||",
  "SA01n790:195": "trividho niḥśreyasamārgaḥ - kleśamabhibhūya kuśalapakṣaprayogopāyaḥ ,",
  "SA01n790:196": "sattvaparipācanopāyaḥ,",
  "SA01n790:197": "buddhadharmasamudānayanopāyaśca ,",
  "SA01n790:198": "eṣāmanyatareṇāpi vinā bodhi sattvasya niḥśreyasānupapatteḥ |",
  "SA01n790:199": "tatra sattvaparipācanopāyo dhyānapāramitā,",
  "SA01n790:200": "tatsaṃniśrayeṇābhijñābhiḥ sattvaparipācanāt ||",
  "SA01n790:201": "punarapratiṣṭhitanirvāṇopāyataḥ ṣaḍeva pāramitāḥ |",
  "SA01n790:202": "bodhisattvena hi nirvāṇapratiṣṭhāviparyayeṇa saṃsāre'bhyudayaḥ parigrahītavyaḥ |",
  "SA01n790:203": "saṃsārapratiṣṭhāviparyayeṇa tasminnasaṃkleṣṭavyam |",
  "SA01n790:204": "atastistro'bhyudayalābhopāyāstistrastadasaṃkleśopāyā yathāyogaṃ pūrvānusāreṇaiva veditavyāḥ |",
  "SA01n790:205": "asaṃkleśopāye tu vīryeṇa pratipakṣabhāvanā,",
  "SA01n790:206": "dhyānena kleśaviṣkambhaṇam,",
  "SA01n790:207": "prajñayā kleśā nuśayasamudghāta iti ||",
  "SA01n790:208": "sarvānugrahatāṃ kleśapratipakṣatāṃ copā[dā]tyaparaḥ paryāyaḥ |",
  "SA01n790:209": "tatra dānena bodhisattvaḥ sattvānupakaraṇopasaṃhārānugraheṇānugṛhṇāti |",
  "SA01n790:210": "śīlena vighātotpīḍāviheṭhā'karaṇenānugṛhṇāti ,",
  "SA01n790:211": "yathākramaṃ bhogakāyacitto paghātānupasaṃhārāt |",
  "SA01n790:212": "kṣāntyā vighātotpīḍāviheṭhāmarṣaṇenānugṛhṇāti,",
  "SA01n790:213": "parebhya ātmano bhogādyupaghātasahanāt |",
  "SA01n790:214": "ābhistisṛbhiranugṛhṇāti ||",
  "SA01n790:215": "vīryeṇāviṣkambhitakleśo'pi kuśalapakṣe prayujyate |",
  "SA01n790:216": "dhyānena kleśaṃ viṣkambhayati |",
  "SA01n790:217": "prajñayānuśayaṃ samudghātayati |",
  "SA01n790:218": "imāstistraḥ kleśapratipakṣā veditavyā ||",
  "SA01n790:219": "tatra pāramitālakṣaṇam |",
  "SA01n790:220": "bodhisattvasya dānapāramitā katamā |",
  "SA01n790:221": "yadbodhisattvasya bodhisattvadharmatāyāṃ vyavasthitasya bodhicittaṃ niśritya karuṇāpuraḥ - sareṇa cetasā sarvāstiparityāge kā yavāṅmanaskarma |",
  "SA01n790:222": "evaṃ ca kṛtvā dānapāramitāyāḥ lakṣaṇaṃ gotrataḥ praṇidhānata āśayato vastutaḥ svabhāvataśca nirdiṣṭaṃ veditavyam |",
  "SA01n790:223": "tadyathā bodhisattvadharmatā gotram,",
  "SA01n790:224": "bodhicittaṃ praṇidhānam,",
  "SA01n790:225": "karuṇāpuraḥsaraṃ ceta āśayaḥ,",
  "SA01n790:226": "sarvāstiparityāgo vastu,",
  "SA01n790:227": "kāyavāṅmanaskarma svabhāva ityevaṃ yāvat prajñāpāramitā vistareṇa veditavyāḥ |",
  "SA01n790:228": "ayaṃ tu viśeṣaḥ |",
  "SA01n790:229": "śa lakṣāntivīryapāramitāsu yathākramaṃ sarvasaṃvarasamādānānurakṣāyāṃ sarvā pakāraduḥkhamarṣaṇādhivāsanāyāṃ sarvakuśaladharmasamudānayanatāyāṃ yatkāyavāṅmanaskarmeti veditavyam |",
  "SA01n790:230": "dhyānapāramitāyāṃ sarvākārakāyavāṅmanaskarmavibhutve sarvākārā cetasaḥ sthitiriti |",
  "SA01n790:231": "prajñāpāramitā [yāṃ] sarvākārakāyavāṅmanaskarmavibhutve yaḥ sarvākāro dharmapravicaya iti vaktavyam |",
  "SA01n790:232": "śeṣaṃ dānavadeva sarva veditavyam ||",
  "SA01n790:233": "punaryaddānaṃ sarvajñatāmārabhya sarvajñatāyai saṃvartate sarvajñatāṃ parigṛhṇāti sarvajñatākṛtyaṃ ca karoti taddānapārimitetyucyate |",
  "SA01n790:234": "etāni punaścatvāri padāni yathākramamārambhato vāsanātaḥ kāyato nisyandataśca veditavyāni |",
  "SA01n790:235": "tatrārambhataḥ sarvajñatāmārabhyotpannotpannasya tatra pariṇāmanāt |",
  "SA01n790:236": "tadeva punardānaṃ saṃtati vāsayate,",
  "SA01n790:237": "yata āyatyāṃ sarvajñatāyai saṃvartate |",
  "SA01n790:238": "tadeva yadā paripūrṇa bhavati tadā dharmakāyapariniṣpādanayogena sarvajñatāṃ parigṛhṇāti |",
  "SA01n790:239": "tata uttarakālaṃ sāṃbhogikarnarmāṇikakāyanisyandamukhena sarvajñatākṛtyaṃ karoti |",
  "SA01n790:240": "evaṃ yāvatprajñāpāramitā veditavyāḥ ||",
  "SA01n790:241": "anukramaḥ | uttarottarasaṃniśrayatāmupādāya dānapāramitayā''dhyātmikabāhyasarvavastuparityāgābhyāsātkāyajīvitanirapekṣo bodhisattvo mahāntama pi bhogaskandhaṃ prahāya śīlasamādānaṃ karoti |",
  "SA01n790:242": "śīlānurakṣī - ākruṣṭena mayā na pratyākroṣṭavyam - ityevamādibhiḥ prakāraiḥ kṣamo bhavati |",
  "SA01n790:243": "kṣamaḥ śītādīnām,",
  "SA01n790:244": "tannidānaṃ prayogāstrasanādārabdhavīryā bhavati |",
  "SA01n790:245": "ārabdhavīryaḥ prayoganiṣṭhāphalādhigamādadhyānaṃ saṃpādayati |",
  "SA01n790:246": "saṃpannadhyānaśca samāhitacitto yathābhūtajñānāllokottarāṃ prajñāṃ pratilabhata iti ||",
  "SA01n790:247": "punaruttarottarādhārataḥ,",
  "SA01n790:248": "śīlaṃ dānasyādhāra evaṃ yāvatprajñā dhyānasya |",
  "SA01n790:249": "tathāhi śīlavato dānaṃ viśuddhaṃ bhavati,",
  "SA01n790:250": "dānenānugṛhītasya śīlena paghātākaraṇataḥ |",
  "SA01n790:251": "evamasya pratigrāhakasya bodhisattvena viheṭhāvirahitopakaraṇasukhopasaṃhārācchīlabalena dānapāramitā viśuddhirveditavyā |",
  "SA01n790:252": "evaṃ kṣamiṇaḥ śīlaviśuddhiḥ,",
  "SA01n790:253": "parāpakāraiḥ śikṣā padākhaṇḍanāt |",
  "SA01n790:254": "ārabdhavīryasya kṣāntiviśuddhiḥ,",
  "SA01n790:255": "utsāhabalenotpatya saṃsāramabhyupagatavato'kṛcchreṇa sattvavipratipatti duḥkhasa[ha] nāt |",
  "SA01n790:256": "dhyāyinī vīryaviśuddhiḥ,",
  "SA01n790:257": "saha sukhena saumanasyena sarvakuśaladharmaprayogāt |",
  "SA01n790:258": "prajñāvato dhyānaviśuddhiḥ,",
  "SA01n790:259": "bahuprakārāndharmānvipaśyatyadhyātmaṃ śamathataḥ samādhyabhivṛddheḥ,",
  "SA01n790:260": "nāsti dhyānamaprajñasyeti gāthāyāṃ vacanāditi ||",
  "SA01n790:261": "yathaudārikaścāparo'nukramo veditavyaḥ |",
  "SA01n790:262": "sarvaudārikaṃ hi dānamataḥ prathamato vyavasthāpyate |",
  "SA01n790:263": "tadanantaraṃ kṣāntyādibhyaḥ śīlamaudārikamevaṃ yāvatprajñāyā dhyānamaudārikam |",
  "SA01n790:264": "sarvasūkṣmā tu prajñā,",
  "SA01n790:265": "ataḥ sarvapaścādvyavasthāpyata iti ||",
  "SA01n790:266": "nirvacanam |",
  "SA01n790:267": "kena kāraṇena dānaṃdānapāramitetyucyate |",
  "SA01n790:268": "mahaddānaṃ nirdoṣaṃ nirmalaṃ dānapāramitetyucyate |",
  "SA01n790:269": "tatra mahaddānaṃ sarvaprakārādhyātmikabāhyavastu dānato dīrghakāladānataśca |",
  "SA01n790:270": "nirdoṣaṃ viṣamaparyeṣṭayādivivarjitatvāt nirmalaṃ mātsaryavipakṣaprahāṇāt |",
  "SA01n790:271": "yathoktaṃ dānapāramitāmārabhyāryākṣayamatinirdeśasūtre nirmalaṃ savāsanavipakṣaprahāṇāt |",
  "SA01n790:272": "tadanayā trividhayā paramatayā dānapāramitetyabhidyotitaṃ bhavati |",
  "SA01n790:273": "trividhā paramatā - svabhāvaparamatā sahaparicayena,",
  "SA01n790:274": "upāyaparamatā,",
  "SA01n790:275": "phalaparamatā ca |",
  "SA01n790:276": "paricayaḥ punardīrghakāladānato veditavyaḥ |",
  "SA01n790:277": "evaṃ yāva tprajñāpāramitā veditavyā |",
  "SA01n790:278": "śīlādīnāṃ punarnirdoṣatvamā tmasamāropavarjitatvādibhiryathāyogam,",
  "SA01n790:279": "tadakṣayamatisūtreṣū draṣṭavyam ||",
  "SA01n790:280": "punardvādaśavidhena paramatvena yogātpāramitetyucyate |",
  "SA01n790:281": "dvādaśavidhaṃ punaḥ paramatvam - audāryaparamatvaṃ sarvalokasampattyanarthitvādutkṛ[ṣṭa] tvācca |",
  "SA01n790:282": "āyatatvaparamatvaṃ trikalpāsaṃkhyeyaparibhāvanāt |",
  "SA01n790:283": "adhikāraparamatvaṃ sarvasattvārthakriyādhikārapravṛttatvāt |",
  "SA01n790:284": "akṣayatvaparamatvaṃ mahābodhipariṇāmanayā'tyantamaparyādānāt |",
  "SA01n790:285": "nairantaryaparamatvamātmaparasamatādhimokṣātsarvasattvadānādibhiḥ pāramitāparipūraṇāt |",
  "SA01n790:286": "akṛcchratvaparamatvamanumodanāmātreṇa paradānādīnāṃ pāramitāparipūraṇāt |",
  "SA01n790:287": "vibhutvaparamatvaṃ gaganagañjasamādhyādibhirdānādiparipūraṇāt |",
  "SA01n790:288": "parigrahaparamatvaṃ nirvikalpajñā parigṛhītatvāt |",
  "SA01n790:289": "ārambhaparamatvamadhimukticaryābhūmāvadhimātrāyāṃ kṣāntau |",
  "SA01n790:290": "pratilambhaparamatvaṃ prathamāyāṃ bhūmau |",
  "SA01n790:291": "nisya ndaparamatvaṃ tadanyāsvaṣṭāsu |",
  "SA01n790:292": "niṣpattiparamatvaṃ daśamyāṃ bhūmau tāthā gatyāṃ ca bodhisattvapariniṣpattyā buddhapariniṣpattyā ceti ||",
  "SA01n790:293": "punaḥ paramairīhitā itāśceti pāramitāḥ,",
  "SA01n790:294": "buddhabodhisattvaiśceṣṭitā gatāścetyarthaḥ ||",
  "SA01n790:295": "punarjñeyapāraṃgatāḥ pāramitāḥ,",
  "SA01n790:296": "buddhatve pratiṣṭhitā ityarthaḥ |",
  "SA01n790:297": "punaḥ parānā tmānaṃ ca paramāmīti tārayantoti pāramitāḥ,",
  "SA01n790:298": "parānātmānaṃ ca duḥkhārṇavamatikrāmantītyarthaḥ ||",
  "SA01n790:299": "idaṃ tāvatsādhāraṇaṃ nirvacanam ||",
  "SA01n790:300": "pratyekaṃ punardāyakadāridrayāpanayatāddānam,",
  "SA01n790:301": "dāhāpanayanādvā pratigrāhakānām ||",
  "SA01n790:302": "śāntendriyālambhanācchubhagatilīyanācchaityālayācca śīlaṃ yathākramamindriyeṣu guptadvāratāvāhanāt sugatigamanahetubhāvanādavipratisārādyānupūrvyā yāvannirvāṇā śrayatvāditi |",
  "SA01n790:303": "krodhakṣāratiraskaraṇāt kṣaticittā gati tiraskaraṇāt kṣemāviṣkaraṇācca kṣatināṃ kṣāntiḥ |",
  "SA01n790:304": "kṣaticittaṃ punaryenāpa kāriṇāṃ pratyapakāraḥ kriyate tasyāgatasyānayā vilopanaṃ tiraskaraṇaṃ veditavyam |",
  "SA01n790:305": "kṣatameṣāṃ vairaṃ vidyata iti kṣatinasteṣāmabhayaprakāśanaṃ kṣemasyāviṣkaraṇaṃ veditavyam |",
  "SA01n790:306": "vadhavṛddhohāyogādvoryam |",
  "SA01n790:307": "tatra vadhāyehā 'kuśaladharmavigamāya dvābhyāṃ samyakprahāṇābhyām,",
  "SA01n790:308": "vṛddhaye īhā kuśaladharmasamudāgamāya dvābhyāṃ samyakprahāṇābhyāṃ ca |",
  "SA01n790:309": "dhāraṇayamanasaṃyamanavinayananayanāddhyānam |",
  "SA01n790:310": "tatra dhāraṇāmālaṃbane cittasya,",
  "SA01n790:311": "yamanaṃ vikṣepataḥ,",
  "SA01n790:312": "saṃyamanaṃ cittasya,",
  "SA01n790:313": "vinayanaṃ paryavasthānānāṃ viṣkambhaṇam,",
  "SA01n790:314": "nayanaṃ vibhutvasya prāpaṇaṃ veditavyam |",
  "SA01n790:315": "parapraṇītajñānāt pratyātmajñānāt prakārajñānāt śamaprāptiguṇaprakarṣajñānācca prajñā |",
  "SA01n790:316": "tatra parapraṇītajñānaṃ parato ghoṣānvayā yoniśomanaskārasaṃprayuktā prajñā ,",
  "SA01n790:317": "pratyātmajñānaṃ lokottarā,",
  "SA01n790:318": "prakārajñānaṃ lokottarapṛṣṭhalabdhā,",
  "SA01n790:319": "śamaprāptaye jñānaṃ bhāvanāmārge kleśapratipakṣabhūtā,",
  "SA01n790:320": "guṇaprakarṣāya jñānaṃ vaiśeṣikaguṇābhinirhārāya prajñā veditavyā ||",
  "SA01n790:321": "bhāvanā pañcavidhā,",
  "SA01n790:322": "upadhisaṃniśritā yāvadvibhutvasaṃniśritā ||",
  "SA01n790:323": "tatropa dhisaṃniśritā caturākārā |",
  "SA01n790:324": "hetusaṃniśritā yo gotrabalena pāramitāsu pratipattyabhyāsaḥ vipākasaṃniśritā ya ātmabhāvasaṃpattibalena |",
  "SA01n790:325": "prāṇidhāna saṃniśritā yaḥ pūrvapraṇidhānabalena |",
  "SA01n790:326": "pratisaṃkhyānabalasaṃniśritā yaḥ prajñābalena pāramitāsu pratipattyabhyāsaḥ ||",
  "SA01n790:327": "manaskāra saṃniśritā pāramitābhāvanā caturākārā |",
  "SA01n790:328": "adhimukti manaskāreṇa sarvapāramitāpratisaṃyukta sūtrāntamadhimucyamānasya |",
  "SA01n790:329": "āsvādanāmanaskāreṇa labdhāḥ pāramitāḥ ,",
  "SA01n790:330": "āsvādayato guṇadarśanayogena |",
  "SA01n790:331": "anumodanāmanaskāreṇa sarvalokadhātuṣu sarvasattvānāṃ dānādikamanumodamānasya |",
  "SA01n790:332": "abhinandanāmanaskāreṇātmanaḥ sattvānāṃ cānāgataṃ pāramitāviśeṣamabhinandamānasya ||",
  "SA01n790:333": "āśayasaṃniśritā pāramitābhāvanā ṣaḍākārā - atṛptāśayena vaipulyā śayena muditāśayenopakarāśayena nirlepāśayena kalyāṇāśayena ca |",
  "SA01n790:334": "tatra bodhisattvasya dāne'tṛptāśayo yadbodhi sattvasyaikakṣaṇe gaṅgānadīvālikāsamānloka dhātūn saptaratnaparipūrṇān pratipādayato gaṅgānadīvālikāsamāṃścātmabhāva nevaṃ pratikṣaṇaṃ gaṅgānadī bālikāsamān kalpān pratipādayataḥ |",
  "SA01n790:335": "yathā caikasattvasyaivaṃ yāvān sattvadhāturanuttarāyāṃ samyaksaṃbodhau paripācitavyaḥ |",
  "SA01n790:336": "tamanena paryāyeṇa pratipādayedatṛpta eva bodhisattvasya dānāśaya iti |",
  "SA01n790:337": "ya evaṃrūpaṃ āśayo'yaṃ bodhisattvasya dāne'tṛptāśayaḥ |",
  "SA01n790:338": "na ca bodhisattva evaṃrūpāṃ dāna paraṃparāṃ kṣaṇamātramapi hāpayati vicchinattyābodhimaṇḍaniṣadanāditi |",
  "SA01n790:339": "ya evaṃrūpa āśayo'yaṃ bodhisattvasya dāne vipulāśayaḥ |",
  "SA01n790:340": "muditataraśca bodhisattvo bhavati tānsattvāṃstathā dānenānugṛhṇan,",
  "SA01n790:341": "na ca te sattvāstena dānenānugṛhyamāṇā iti |",
  "SA01n790:342": "ya evaṃrūpa āśayo'yaṃ bodhisattvasya dāne muditāśayaḥ |",
  "SA01n790:343": "upakaratarāṃśca bodhisattvastān sattvānātmanaḥ samanupaśyati yeṣāṃ tathā dānenopakaroti nātmānam,",
  "SA01n790:344": "teṣāmanuttarasamyaksaṃbodhyupastambhatāmuṣā[dā]ya iti |",
  "SA01n790:345": "ya evaṃrūpa āśayo'yaṃ bodhisattvasya dāne upakarāśayaḥ |",
  "SA01n790:346": "na ca bodhisattvaḥ sattveṣu tathā vipulamapi dānamayaṃ puṇyamabhi saṃskṛtya pratikāreṇa vā'rthī bhavati vipākena veti |",
  "SA01n790:347": "ya evaṃrūpa āśayo'yaṃ bodhisattvasya dānapāramitābhāvanāyāṃ nirlepāśayaḥ |",
  "SA01n790:348": "yadbodhisattvastathā vipulasyāpi dānaskandhasya vipākaṃ sattveṣvevābhinandati nātmanaḥ,",
  "SA01n790:349": "sarvasattvasādhāraṇaṃ ca kṛtvānuttarāyāṃ samyaksaṃbodhau pariṇāmayatīti |",
  "SA01n790:350": "ya evaṃrūpa āśayo'yaṃ bodhisattvasya dānapāramitābhāvanāyāṃ kalyāṇāśayaḥ |",
  "SA01n790:351": "tatra bodhisattvasya śīlapāramitābhāvanāyāṃ yāvatprajñāpāramitābhāvanāyāmatṛptāśayaḥ,",
  "SA01n790:352": "yadbodhisattvo gaṅgānadīvālikāsameṣvātmabhāveṣu gaṅgānadī vālikāsamakalpāyuḥpramāṇeṣu sarvopakaraṇanirantaravighātī trisāhastramahāsāhastre lokadhātāvāgniparipūrṇe caturvidhamīryāpathaṃ kalpayannekaṃ śīlapāramitākṣaṇaṃ yāvatprajñāpāramitākṣaṇaṃ bhāvayet,",
  "SA01n790:353": "etena paryāyeṇa yāvacchīlaskandho yāvatprajñāskandho yenānuttarāṃ samyaksaṃbodhimabhisaṃbudhyate,",
  "SA01n790:354": "śīlaskandhaṃ yāvatprajñāskandhaṃ bhāvayet,",
  "SA01n790:355": "atṛpta evaṃ bodhisattvasya śīlapāramitābhāvanāyāmāśayo yāvatprajñāpāramitābhāvanā[yā]māśaya iti |",
  "SA01n790:356": "ya evaṃrūpa āśayo'yaṃ bodhisattva[sya]śīlapāramitābhāvanāyāmatṛptāśayo yāvatprajñāpāramitāyāṃ bhāvanāyām |",
  "SA01n790:357": "yadbodhisattvastāṃ śīlapāramitābhāvanāparaṃparāṃ yāvatprajñāpāramitābhāvanāparaṃparamā bodhimaṇḍaniṣadanānna bhraṃśayati na vicchinattīti |",
  "SA01n790:358": "ya evaṃrūpa āśāyo'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ vipulāśayaḥ |",
  "SA01n790:359": "muditataraśca bodhisattvo bhavati tayā śīlapāramitābhāvanayā yāvatprajñāpāramitābhāvanayā sattvānanugṛhṇan,",
  "SA01n790:360": "na tveva te sattvā anugṛhyamāṇā iti |",
  "SA01n790:361": "ya evaṃrūpaāśayo'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāṃ muditāśayaḥ |",
  "SA01n790:362": "upakaratarāṃśca sa bodhisattvastān sattvānātmanaḥ samanupaśyati yeṣāṃ tathā śīlapāramitābhāvanayā yāvatprajñāpāramitābhāvanayā upakarāti nātmānam,",
  "SA01n790:363": "teṣāmanuttarāṃ samyaksaṃbodhyupastambhatāsu pādāyeti |",
  "SA01n790:364": "ya evarūpa āśayo'yaṃ bodhisattvasya śīlapāramitābhāvanāyāṃ yāvatprajñāpāramitābhāvanāyāmupakarāśayaḥ |",
  "SA01n790:365": "na ca bodhisattvastathā vipulamapi śīlapāramitāmayaṃ yāvatprajñā pāramitāmayaṃ puṇyamabhisaṃskṛtya tasya pratikāreṇa vā'rthī bhavati vipākena veti |",
  "SA01n790:366": "ya evaṃrūpa āśayo'yaṃ bodhisattvasya śīlapāramitāyāṃ yāvatprajñāpāramitā yāṃ nirlepāśayaḥ |",
  "SA01n790:367": "tatra yadbodhisattva evaṃ śīlapāramitābhāvanāmayasya yāvatprajñāpāramitābhāvanāmayasya puṇyaskandhasya vipākaṃ sattveṣvevābhinandati nātmanaḥ,",
  "SA01n790:368": "sarvasattvasādhāraṇaṃ ca kṛtvānuttarāyāṃ samyaksaṃbodhau pariṇāmayatīti |",
  "SA01n790:369": "ya evaṃrūpa āśayo'yaṃ bodhisattvasya śīlapāramitāyāṃ bhāvanāyāṃ yāvatprajñāpāramitābhāvanāyāṃ kalyāṇāśayaḥ ||",
  "SA01n790:370": "upāyasaṃniśritā pāramitābhāvanā trayākārā nirvikalpena jñānena trimaṇḍalapariśuddhipratyavekṣaṇatāmupādāya |",
  "SA01n790:371": "tathāhi sa [u]pāyaḥ sarvamanaskārāṇāmabhiniṣpattaye ||",
  "SA01n790:372": "vibhutvasaṃniśritā pāramitābhāvanā trayākārā kāyavibhutvataḥ,",
  "SA01n790:373": "caryāvibhutvataḥ deśanāvibhutvaśca |",
  "SA01n790:374": "tatra kāyavibhutvaṃ tāthāgatau dvau kāyau draṣṭavyau svābhāvikaḥ sāṃbhogikaśca |",
  "SA01n790:375": "tatra caryāvibhutvaṃ nairmāṇikaḥ kāyo draṣṭavyo yena sarvākārāṃ sarvasattvānāṃ sahadhārmikacaryā darśayati |",
  "SA01n790:376": "deśanā vibhutvaṃ ṣaṭpāramitāsarvākāradeśanāyāmavyāghātataḥ ||",
  "SA01n790:377": "prabhedato'ṣṭādaśabhirupastambhaiḥ ṣaṇṇāṃ pāramitānāṃ prabhedo veditavyaḥ |",
  "SA01n790:378": "aṣṭādaśopastambhāḥ - kāyopastambhaḥ,",
  "SA01n790:379": "cittopastambhaḥ,",
  "SA01n790:380": "kuśalopastambhaḥ,",
  "SA01n790:381": "sugatyupastambhaḥ,",
  "SA01n790:382": "bodhyupastambhaḥ,",
  "SA01n790:383": "karuṇopastambhaḥ,",
  "SA01n790:384": "sattvāparityāgopastambhaḥ ,",
  "SA01n790:385": "hīnacittaparityāgopastambhaḥ |",
  "SA01n790:386": "anutpattikadharmakṣāntyupastambhaḥ kuśalamūlaprayogopastambhaḥ,",
  "SA01n790:387": "kuśalamūlasamudāgamopastambhaḥ,",
  "SA01n790:388": "kuśalamūlākṣayatopastambhaḥ,",
  "SA01n790:389": "aparikhedopastambhaḥ,",
  "SA01n790:390": "sarvacintitārthasamṛddhayupastambhaḥ,",
  "SA01n790:391": "gaṇaparikarṣaṇo pastambhaḥ,",
  "SA01n790:392": "bhūmipraveśopastambhaḥ,",
  "SA01n790:393": "buddhadharmasamudānayanopastambhaḥ,",
  "SA01n790:394": "buddhakṛtyānuṣṭhānopastambhaśca ||",
  "SA01n790:395": "pratyekaṃ dānādīnāṃ traivighyāt tribhistribhirupastambhairyathākramaṃ saṃgraho veditavyaḥ |",
  "SA01n790:396": "tatra trividhaṃ dānam - abhayadānaṃ dharmadānamāmiṣadānaṃ ca |",
  "SA01n790:397": "trividhaṃ śīlam - saṃvaraśīlaṃ kuśaladharmasaṃgrāhakaṃ śīlaṃ sattvārthakriyāśīlaṃ ca |",
  "SA01n790:398": "trividhā kṣāntiḥ - apakāramarṣaṇakṣāntirduḥkhādhivāsanākṣāntirdharmanidhyānakṣāntiśca |",
  "SA01n790:399": "trividhaṃ vīryam - saṃnāhavīrya prayogavīrya sattvā rthakriyāvīrya ca |",
  "SA01n790:400": "trividhaṃ dhyānam - dṛṣṭadharmasukhāvihārāya dhyānamabhijñānirhārāya dhyānaṃ sattvārthakriyāyai ca dhyānam |",
  "SA01n790:401": "trividhā prajñā - saṃvṛtyālaṃbanā paramārthālaṃbanā sattvārthālambanā ca ||",
  "SA01n790:402": "tatrāmiṣadānaṃ kāyopastambhaḥ,",
  "SA01n790:403": "annapānādyupakaraṇaiḥ pratigrāhakāśrayānugrahaṇāt |",
  "SA01n790:404": "abhayadānaṃ cittopastambhaḥ daurmanasyaviśeṣā[pa]gamāya cetasa āśvāsāya saṃhārāt |",
  "SA01n790:405": "ityevamanyadapi yojyam ||",
  "SA01n790:406": "hīnacittaṃ punarbodhisattvasya saṃsāraduḥkhaparikheditayā śrāvakapratyekabuddhacittam,",
  "SA01n790:407": "tatparityāgopastambho duḥkhādhivāsanakṣāntirveditavyā ||",
  "SA01n790:408": "kuśalamūlā kṣayatā sarvasattveṣu kriyārthādhikāritayā yāvatsāraṃ nirupadhiśeṣe'pi nirvāṇadhātāvaparityāgaḥ,",
  "SA01n790:409": "tadupastambhaḥ sattvārthakriyāyaṃ vīrya veditavyam ||",
  "SA01n790:410": "gaṇaparikarṣaṇaṃ karma adhigamaṃ niśritya vineyānāmasamāhitasya cittasya samādhānāya samāhitasya vā cittasya vimokṣāyāvavādānuśāsanopradānam,",
  "SA01n790:411": "tadupastambhaḥ sattvārthakriyāyai dhyānam ||",
  "SA01n790:412": "bhūmipraveśo yayā deśanayā dharmādhimuktipūrvikayā saṃbhāraparipūryāpramuditāṃ bhūmi praviśati,",
  "SA01n790:413": "tadupastambhaḥ saṃvṛtisatyālaṃbanā prajñā ||",
  "SA01n790:414": "śeṣaṃ suyojyatvānna yojitam ||",
  "SA01n790:415": "punaḥ prabhedaḥ sapta dānāmi - mūladānaṃ gotrāvasthasya bodhisattvasya dānapāramitā,",
  "SA01n790:416": "gotramātraṃ niśritya dānāt |",
  "SA01n790:417": "ādhānadānaṃ cittotpādāvasthasya,",
  "SA01n790:418": "praṇidhānasamādānaṃ niśritya dānāt |",
  "SA01n790:419": "anugrahadānaṃ svaparārthapratyavasthasya |",
  "SA01n790:420": "anavagrahadānaṃ tattvārthaparī kṣāvasthasya,",
  "SA01n790:421": "dāyakādivikalpābhiniveśāvagrāhābhāvāt |",
  "SA01n790:422": "niṣparigrahadānaṃ prabhāvāvasthasya,",
  "SA01n790:423": "vinā vāhyenopakaraṇaparigraheṇa gaganagañjādisamādhibhirākāśe pāṇi saṃcārya yatheṣṭaṃ ratnādivarṣaṇāt |",
  "SA01n790:424": "pratyarhadānaṃ paripākāvasthasya,",
  "SA01n790:425": "yathāvineyānurūpaṃ dānāt |",
  "SA01n790:426": "mahādānaṃ paramabodhyavasthasya,",
  "SA01n790:427": "niruttaratvāt |",
  "SA01n790:428": "evaṃ yāvatprajñā yathāyogaṃ veditavyam ||",
  "SA01n790:429": "saṃgrahaḥ dānādabhirbodhisattvabhūmisaṃgrahārthena,",
  "SA01n790:430": "tatredamudāharaṇamātraṃ pāramitādibhiḥ |",
  "SA01n790:431": "gotrasaṃgraho dānapāramitādigotraṃ liṅgato'nugantavyam |",
  "SA01n790:432": "cittotpādasaṃgraho viśiṣṭacittotpādasaṃ[gra]haṇāt |",
  "SA01n790:433": "dvividho hi cittotpādaḥ - aviśiṣṭo viśiṣṭaśca |",
  "SA01n790:434": "tatrāviśiṣṭo'ho vatāhamanuttarāṃ samyaksaṃbodhimabhisaṃbudhyeyeti |",
  "SA01n790:435": "viśiṣṭa evaṃ dānapāramitāṃ paripūrayeyaṃ yāvatprajñāpāramitāmiti |",
  "SA01n790:436": "tadanena viśiṣṭena cittotpādena pāramitānāṃ saṃgraho veditavyaḥ,",
  "SA01n790:437": "tāsāṃ kāraṇabhāvāt |",
  "SA01n790:438": "svaparārthasaṃgraho yaddānenai śvarya parigṛhaṇātyayaṃ svārthaḥ,",
  "SA01n790:439": "yatpunaḥ parānupakaraṇopasaṃhāreṇānugṛhṇātyayaṃ svārthaḥ evamavaśiṣṭābhiḥ saṃgraho veditavyaḥ |",
  "SA01n790:440": "paramārthasaṃgrahaḥ - dharmadhātumārabhya,",
  "SA01n790:441": "tathatāyā dānādisāmānyalakṣa[ṇa]tvāt |",
  "SA01n790:442": "jñānasaṃbhāramārabhya,",
  "SA01n790:443": "sarvajñatābhājanatāpādanāt |",
  "SA01n790:444": "jñānaparigrahamārabhya sarvajñatāpariniṣpādanāt |",
  "SA01n790:445": "jñānānuparivartatāmārabhya,",
  "SA01n790:446": "pañcānāṃ prajñāpāramitānuparivartanāt |",
  "SA01n790:447": "jñānalakṣaṇamārabhya,",
  "SA01n790:448": "prajñāpāramitāḥ samyagjñānasvabhāvatvāt |",
  "SA01n790:449": "ityevaṃ tathatāsamyajjñānasvabhāvataḥ paramārtho dānādibhiḥ saṃgṛhīto veditavyaḥ |",
  "SA01n790:450": "etenodāharaṇamātreṇa śeṣaḥ saṃgraho veditavyaḥ ||",
  "SA01n790:451": "vipakṣo dānādīnāṃ yathākramaṃ mātsaryadauḥśīlye krodhakauśīdye vikṣepadauḥprajñe |",
  "SA01n790:452": "api khalu yāvantaḥ kuśalā dharmāḥ pāramitābhiḥ saṃgṛhītāsteṣāṃ yo vipakṣo jñeyāvaraṇaṃ ca sa tāsāṃ vipakṣo veditavyaḥ ||",
  "SA01n790:453": "anuśaṃsaḥ pañcavidhaphalādhikāreṇāprameyo veditavyaḥ |",
  "SA01n790:454": "tadyathā yathāsvamāsāṃ vipakṣa prahāṇaṃ visaṃyogaphalam |",
  "SA01n790:455": "dṛṣṭe dharme svaparānugrahaṇaṃ puruṣakāraphalam |",
  "SA01n790:456": "āyatyāmuttarāttaraviśiṣṭattaratamotpattirniṣyandaphalam |",
  "SA01n790:457": "mahābodhiradhipatiphalam |",
  "SA01n790:458": "mahābhogatā sugatigamanamavarābhedasukhasaumanasya bahulatā sattvādhipa patyamavyābādhyātma bhāvatā maheśākhyatā ca yathākramaṃ dānādīnāṃ vipākaphalaṃ veditavyam |",
  "SA01n790:459": "anyonyaviniścayastrividhaḥ - prāyogikaḥ,",
  "SA01n790:460": "prābhedikaḥ,",
  "SA01n790:461": "prabhidyasāṃdarśikaśca ||",
  "SA01n790:462": "tatra prāyogikaḥ dānaprayoge sarvāsāṃ vṛttirūpalabhyate |",
  "SA01n790:463": "tadyathā'dhyātmikaṃ bāhyaṃ vastuparityajanataḥ dānaprayogaḥ |",
  "SA01n790:464": "tatra yaḥ parityāgaḥ sa dānapāramitā |",
  "SA01n790:465": "tatraiva yā maitracittasya paratravighā totpīḍāviheṭhasaṃvaraṇatā sā śīlapāramitā |",
  "SA01n790:466": "tatraiva yoparodhavighātakhedamarṣaṇatā sā kṣāntipāramitā |",
  "SA01n790:467": "tatraiva yā bhūyo bhūyaścittasyotsahanatā sā vīryapāramitā |",
  "SA01n790:468": "tatraiva yā cittasyaikāgratā kuśalādbahiravisaraṇatā sā dhyānapāramitā |",
  "SA01n790:469": "ta traiva yā yathāvaddhetu phalasugṛhītatā dṛṣṭaya parāmarṣaṇatā sā prajñāpāramitā |",
  "SA01n790:470": "evaṃ yāvatprajñāpāramitāyāṃ yathāyogaṃ yojayitavyamubhayadānaṃ sarvajñajñānamiti kṛtvā ||",
  "SA01n790:471": "tatra prābhedikaḥ svabhāvaprabhedena,",
  "SA01n790:472": "anukāraprabhedena ca |",
  "SA01n790:473": "tatra dānādīnāṃ svabhāvo yathākramaṃ visargaḥ saṃvaro marṣaṇā'bhyutsāhaścitasthitiḥ pravicayaśca |",
  "SA01n790:474": "tatra dānādiprayogeṣu tadanyapāramitānā manuvṛttiḥ pūrvavat |",
  "SA01n790:475": "tatra dānādīnāmupayogaḥ samādāpanā varṇavāditā sumanojñatā ca |",
  "SA01n790:476": "tatra dānādīnāṃ ropaṇā yā parasaṃtāne pratiṣṭhāpanā |",
  "SA01n790:477": "tadatra dānapāramitā''miṣadānam,",
  "SA01n790:478": "tadanyāḥ pañcābhayadānam,",
  "SA01n790:479": "sarvāḥ sa ddharmadānaṃ parasaṃtāne ropaṇāt ||",
  "SA01n790:480": "tatra prabhidyasāṃdarśika ekāvacārakādibhiḥ |",
  "SA01n790:481": "tadyathā yā dānapāramitā śīlapāramitāpi sā,",
  "SA01n790:482": "yā vā śīlapāramitā dānapāramitāpi sā,",
  "SA01n790:483": "paścātpādakaḥ - yā yāvacchīlapāramitā dānapāramitāpi sā,",
  "SA01n790:484": "syāddānapāramitā na śīlapāramitā śīlapāramitayā'saṃgṛhītā yā dānapāramitā |",
  "SA01n790:485": "evaṃ yāvatyajñāpāramita yā'saṃgṛhītā dānapāramitā paścātpādakairyojayitavyā |",
  "SA01n790:486": "yaddānaṃ sarvā sā pāramitā,",
  "SA01n790:487": "yā dāna pāramitā sarva taddānamiti catuṣkoṭikam |",
  "SA01n790:488": "syāddānaṃ na pāramitā yanna mahobodhipariṇāmitam |",
  "SA01n790:489": "syāt pāramitā na dānaṃ śīlādayo mahābodhipariṇāmitāḥ |",
  "SA01n790:490": "syāddānaṃ ca pāramitā ca bodhipariṇāmitāni dānādīni |",
  "SA01n790:491": "syānna dānaṃ na pāramitā uktavinirmuktā dharmāḥ |",
  "SA01n790:492": "evaṃ yāvatprajñāpāramitāmārabhya catuṣkoṭikaṃ pratyekaṃ yojayitavyam |",
  "SA01n790:493": "yo dānaṃ samācarati sarvo'sau dānapāramitānvayaṃ puṇyaṃ prasavatīti ca tuṣkoṭikam |",
  "SA01n790:494": "prathamā koṭiḥ - mahābodhyapariṇāmitaṃ dānaṃ samācarati |",
  "SA01n790:495": "dvitīyā koṭiḥ - dānapāramitāṃ yāṃ samādāpanavarṇabhāṣaṇasumanojñatābhiḥ |",
  "SA01n790:496": "tṛtīyā koṭiḥ - mahābodhipariṇāmitena dānena |",
  "SA01n790:497": "caturthī koṭiḥ - etānākārān sthāpayitvā |",
  "SA01n790:498": "evaṃ yāvatprajñāpāramitāmārabhya pratyekaṃ catuṣkoṭikaṃ yojayitavyam ||",
  "SA01n790:499": "viśeṣato vaipulye audāryagāmbhīryadeśanā tatphalasya sarvajñatvasya paramodāra gambhīratvātphalānurūpyeṇa henunirdeśo draṣṭavyaḥ ||",
  "SA01n790:500": "ekatyānāṃ tadanadhimokṣe trāsaḥ bodhisattvagotravaikalyaṃ prakṛtyā hīnacittatayā gāmbhīryaudāryadeśanāṃ nādhimoktuṃ śaknuvanti |",
  "SA01n790:501": "satyapi tadgotratve mahābodhimārabhya praṇidhānādīnāṃ kuśalamūlādo nāmanavaropaṇāt,",
  "SA01n790:502": "satyapi tadavaropaṇe mahāyānapratikṣepakasattvaparigṛhītatvāditi |",
  "SA01n790:503": "adhimucyamānānāmapyekatyānāmaniryāṇaṃ nītārtha sūtrama[na]nviṣya svayaṃ dṛṣṭiparāmarṣasthāyitayā yathārutamarthābhiniveśāta |",
  "SA01n790:504": "tadyathā sarvadharmaniḥ svabhāvatāvacanāt sarvalakṣaṇena sarvabhāvāpavādinaḥ |",
  "SA01n790:505": "evamanye'pi yathārutārthābhiniveśino mahāyāne na niryāntotiveditavyaṃ nānābhiprāyabhāṣitatvāt mahāyānasyeti |",
  "SA01n790:506": "idaṃ ca saṃdhāyoktaṃ bhagavatā mahādharmādarśe dharmaparyāye - bodhisattvasya yathārutamayoniśo dharmān vicinvato 'ṣṭāviṃśatirasaddṛṣṭaya utpadyante ||",
  "SA01n790:507": "aṣṭāviṃśatirasaddṛṣṭayaḥ katamāḥ |",
  "SA01n790:508": "nimittadṛṣṭiryāvadabhimānadṛṣṭiśca |",
  "SA01n790:509": "tatra nisvabhāvāḥ sarvadharmā anutpannā ityevamādikaṃ mahāyāne rutamupalabhya tadabhisaṃdhyakuśalāḥ yathārutamevāsyārthamadhimucyamānā abhāva evāyaṃ bhagavatā deśitaḥ sarvadharmāṇāmanutpāda evetyabhāvādinimittamabhiniviśante saiṣāṃ bhavati nimittadṛṣṭiḥ |",
  "SA01n790:510": "ta evamabhāvādinimittamabhiniviśamānāstronsvabhāvānavadante parikalpitaṃ svabhāvaṃ paratantraṃ pariniṣpannaṃ ca |",
  "SA01n790:511": "tatrāyaṃ parikalpitaḥ svabhāvo yadrūpamiti vā yāvannirvāṇāmiti vā'bhilāpaprajñaptimātrabhabhūto niḥśarīrārtho yadbālā rūpādilakṣaṇaṃ samāropattaḥ parikalpayanti |",
  "SA01n790:512": "tatrāyaṃ paratantraḥ svabhāvā yattadevābhūtaparikalpamātram |",
  "SA01n790:513": "tatrāyaṃ pariniṣpannaḥ svabhāvo yatsarvadharmāṇāṃ tattvaṃ tathatā |",
  "SA01n790:514": "tadapavādākārāstistro dṛṣṭayo bhavanti - prajñaptyapavādadṛṣṭiḥ parikalpāpavādadṛṣṭistattvāpavādadṛṣṭiśca |",
  "SA01n790:515": "ta evaṃ sarvathā sarvadharmānapavadamā nāstasyā apavādadṛṣṭeḥ pratiṣṭhāpa nārthaṃ kāṃcideva yuktiṃ parigṛhṇanti,",
  "SA01n790:516": "ye'pi nītārthāḥ sūtrāntā nirabhilāpadharmatādyotakāstānapi sarvān svadṛṣṭayānulomyena pariṇāmayanti |",
  "SA01n790:517": "te eva dve dṛṣṭo bhavataḥ parigrahadṛṣṭiḥ pariṇatidṛṣṭiśca |",
  "SA01n790:518": "te punarevaṃdṛṣṭayo bhavanti - ya etāmīdṛśīṃ dṛṣṭiṃ niśritya kuśalamakuśalaṃ vā samācarati sa niravadya eva bhavati nirdoṣaḥ sarvamevāsya tatkalyāṇatāṃ yāti,",
  "SA01n790:519": "pūrvopacitāccāvaraṇātsa niḥsaratotyevameṣāṃ dve dṛṣṭī anavadyatādṛṣṭirniḥsaraṇadṛṣṭiśca |",
  "SA01n790:520": "te caivaṃ svadṛṣṭāvabhiniviṣṭāstad dṛṣṭiviparyayeṇa skandhādidharmavyavasthāpakaṃ śrāvakapiṭakamavajānanti,",
  "SA01n790:521": "ye ca tāmapavādadṛṣṭimanadhimuktāḥ śrāvakayā nīyāstān pradviṣanti |",
  "SA01n790:522": "te ete dve dṛṣṭī bhavato'vajñādṛṣṭiḥ prakopadṛṣṭiśca |",
  "SA01n790:523": "svadṣṭayanusāreṇa caite yathāvacchūnyatānimittāpraṇihitāni vyavasthāpayamānā atallakṣaṇe tallakṣaṇasaṃjñino viparītameṣāṃ lakṣaṇaṃ vyavasthāpayanti,",
  "SA01n790:524": "evaṃcittāśca bhavanti - yasyāmīdṛśyāṃ dharmatāyāmavatarantyavatārayanti vā sarve te'prameyaṃ puṇyaṃ prasavantītyevamete dṛṣṭī viparītadṛṣṭiḥ prasavadṛṣṭiśca |",
  "SA01n790:525": "yadā punaste tāṃ dṛṣṭimārabhya paraṃranuyujyante tadā na kiṃcitsvayamicchantyabhyupagantum,",
  "SA01n790:526": "chalajātibhyāṃ ca parānanuyuñjante |",
  "SA01n790:527": "te ete anabhyupagamadṛṣṭiḥ kusṛtidṛṣṭiśca |",
  "SA01n790:528": "te caivamabhimānino bhavanti - ya evaṃ pratipadyante [te] samyagbuddhān bhagavataḥ pūjayanti satkurvantītyeṣāṃ satkāradṛṣṭiḥ |",
  "SA01n790:529": "aviparītadharmatākuśalaiśca tatā dṛṣṭervivecyamānāḥ sūpapannayā prasiddhayā yuktayā pratyāyamānā api tāṃ dṛṣṭiṃ na kathaṃcit parityajanti,",
  "SA01n790:530": "etadeva tathyaṃ mithyānyadityeṣā dṛḍhamūḍhatādṛṣṭiḥ |",
  "SA01n790:531": "etāsāṃ ca yathānirdiṣṭānāṃ dṛṣṭonāṃ yadvāsanādauṣṭhulyaṃ sā mūladṛṣṭiḥ |",
  "SA01n790:532": "eta eva ca saptadaśadṛṣṭayo doṣodbhāvanāmukhenāvaśiṣṭābhiḥ dṛṣṭibhiḥ punarnidiśyante |",
  "SA01n790:533": "tadyathā dṛṣṭāvadṛṣṭadṛṣṭi nimittadṛṣṭirityucyate,",
  "SA01n790:534": "a bhāvādinimittābhiniveśina eva sataḥ sarvanimittānabhiniveśasajñitvāt |",
  "SA01n790:535": "prajñaptyapavādadṛṣṭiḥ parikalpāpavādadṛṣṭistattvāpavādadṛṣṭiśca prayoganirākaraṇadṛṣṭiḥ,",
  "SA01n790:536": "sarvāpavādino vyāyāmaniḥ sāmarthyasaṃjñitvāt |",
  "SA01n790:537": "parigrahadṛṣṭiḥ pariṇatidṛṣṭiścānairyāṇikadṛṣṭiḥ,",
  "SA01n790:538": "anupāyaprayuktasya tatphalānavāpteḥ |",
  "SA01n790:539": "anavadyatādṛṣṭiniḥsaraṇa dṛṣṭiścāvaraṇopacayadṛṣṭiḥ,",
  "SA01n790:540": "mithyāpratipadyamānasyāvaraṇakṣayāsaṃbhavāt |",
  "SA01n790:541": "avajñādṛṣṭiḥ prakopadṛṣṭiścāpuṇyaprasavadṛṣṭiḥ,",
  "SA01n790:542": "saddharmasabrahmacārivipratipattimukhena mahākṣatisamāsādanāt |",
  "SA01n790:543": "viparītadṛṣṭiḥ prasavadṛṣṭiśca vaiphalyadṛṣṭiḥ,",
  "SA01n790:544": "[a]samyagdharmatāvyavasthāpanagrahaṇagrāhaṇairviśeṣā nadhigamāt ,",
  "SA01n790:545": "anabhyupagamadṛṣṭiḥ kusṛtidṛṣṭiśca nigrāhyadṛṣṭiḥ,",
  "SA01n790:546": "[a]nyāyena vādaṃ kurvato jayāsaṃbhavāt |",
  "SA01n790:547": "satkāradṛṣṭirabhyākhyānadṛṣṭiḥ,",
  "SA01n790:548": "atadākhyāyini tatsamārāpaṇāt |",
  "SA01n790:549": "dṛḍhamūḍhatādṛṣṭirakathyadṛṣṭiḥ,",
  "SA01n790:550": "mithyābhiniveśinā saha sāṃ kathyapratiṣedhānnirathakatāmupādāya |",
  "SA01n790:551": "mūladṛṣṭirmahādṛṣṭiḥ,",
  "SA01n790:552": "tata āyatyāṃ puṣṭatarasarvadṛṣṭigatapratāpanāt |",
  "SA01n790:553": "sarvā etāḥ saptaviśatidṛṣṭayo'bhimānadṛṣṭiḥ,",
  "SA01n790:554": "abhūtābhimānasamutthitatvāt |",
  "SA01n790:555": "ata evānantaraṃ tatraiva sūtra uktamitīmāḥ saptadaśa samānāḥ daśa bhavanti,",
  "SA01n790:556": "daśa samānāḥ saptadaśa bhavanti,",
  "SA01n790:557": "saptaviṃśatiḥ samānā ekā bhavati,",
  "SA01n790:558": "ekā samānā saptaviṃśatirbhavantīti ||",
  "SA01n790:559": "niḥ svabhāvāḥ sarvadharmāḥ yasmātsvayameṣāṃ bhāvo nāsti,",
  "SA01n790:560": "pratyayāṃ stvapekṣya bhāvo na pratiṣidhyate |",
  "SA01n790:561": "yena vā svabhāvenaite pūrvamabhūvanna tena svena bhāvena bhūyaḥ śakyamebhirbhavitumiti niḥsvabhāvāḥ |",
  "SA01n790:562": "prāptābhraṣṭalakṣaṇānāmapi pratyutpannānāṃ sve bhāve'vasthānābhāvānniḥsvabhāvāḥ |",
  "SA01n790:563": "yādṛśo vā'dṛṣṭasatyairdharmāṇāṃ svabhāvo lakṣaṇamabhilāpaprapañcavāsanāmukhena gṛhyate tena bālagrāhānurūpeṇa svabhāvena vi[ra]hitatvānniḥ svabhāvāḥ ||",
  "SA01n790:564": "api khalu sarvadharmā ucyante trayaḥ svabhāvāḥ |",
  "SA01n790:565": "tatra parikalpitasya svalakṣaṇameva nāstyataḥ svalakṣaṇaniḥsvabhāvatayā niḥsvabhāvaḥ |",
  "SA01n790:566": "paratantrasya svayamutpattirnāsti pratyayāpekṣaṇādato nāsya svena bhāvena bhāva ityutpattiniḥ svabhāvatayā niḥsvabhāvaḥ |",
  "SA01n790:567": "pariniṣpanno viśuddhyālaṃbanatvāt paratantraparikalpitalakṣaṇābhāvasvabhāvatvācca paramārthaścaiṣa niḥsvabhāvatāprabhāvitaśceti paramārthaniḥsvabhāvatayā niḥsvabhāvaḥ |",
  "SA01n790:568": "ityevaṃ ca kṛtvā niḥsvabhāvāḥ sarvadharmā draṣṭavyāḥ,",
  "SA01n790:569": "na tu sarvathālakṣaṇābhāvamadhikṛtyeti ||",
  "SA01n790:570": "api khalu mahāyāne tathāgatasya sarve'bhiprāyāḥ saṃkṣepeṇa catvāro bhavanti |",
  "SA01n790:571": "tadyathā samatābhiprāyo yadāha - ahameva tasmin samaye vipaśyī samyaksaṃbuddho'bhūvamiti,",
  "SA01n790:572": "avaśiṣṭadharmakāyatvāt |",
  "SA01n790:573": "kālāntarābhiprāyoyadāha - ye sukhāvatyāṃ lokadhātau praṇidhānaṃ kariṣyanti te tatropa patsyanta iti,",
  "SA01n790:574": "vimalacandraprabhavasya ca nāmadheyagrahaṇamātreṇa niyato bhavatyanuttarāyāṃ samyaksaṃbodhāviti,",
  "SA01n790:575": "kālāntareṇetyabhiprāyaḥ |",
  "SA01n790:576": "arthāntarābhiprāyo yadāha - niḥsvabhāvāḥ sarvadharmā anutpannā ityevamādi,",
  "SA01n790:577": "ayathārutārthatvāt |",
  "SA01n790:578": "pudgalāśayābhiprāyo yattadeva kuśalamūlaṃ kasyacitpraśaṃsanti kasyacidvigarha te'lpamātrasaṃtuṣṭasya |",
  "SA01n790:579": "tathā rāgacaritasya buddhakṣetravibhūti darśayati,",
  "SA01n790:580": "mānacaritasya keṣāṃcideva buddhānāmadhikāṃ saṃpatti varṇayanti |",
  "SA01n790:581": "kaukṛtyenāvṛtasya ye buddhabodhisattveṣvapakāramapi kariṣyanti te sarve svargopagā bhaviṣyantītyāha |",
  "SA01n790:582": "aniyatagotrasya mahāśrāvakā[n]buddhatve vyākaroti,",
  "SA01n790:583": "ekaṃ ca yānaṃ na dvitīyamastīti deśayati śrāvakatvāśayatyājanārtham ||",
  "SA01n790:584": "punaḥ sarve'bhisaṃghayo'bhisamasya catvāro bhavantya vatāraṇābhisaṃdhyādayaḥ |",
  "SA01n790:585": "tatra avatāraṇābhisaṃdhiḥ śrāvakeṣu draṣṭavyaḥ,",
  "SA01n790:586": "śāsanā vatāraṇārthamanutrāsāya rūpādyastitvadeśanāt |",
  "SA01n790:587": "lakṣaṇābhisaṃdhistriṣu parikalpitādisvabhāveṣu draṣṭavyaḥ,",
  "SA01n790:588": "niḥsvabhāvānutpannādisarvadharmadeśanāt |",
  "SA01n790:589": "pratipakṣābhisaṃdhiḥ doṣāṇāṃ vinaye draṣṭavyo yathāṣṭāvaraṇapratipakṣatāgrayānasaṃbhāṣā |",
  "SA01n790:590": "aṣṭāvaraṇāni buddhadharmāvajñeti vistaraḥ |",
  "SA01n790:591": "tadudāharaṇāni ca yathāyogaṃ caturabhiprāryāna rdeśāni draṣṭavyāni |",
  "SA01n790:592": "pariṇāmanābhisaṃdhirabhidhānagāmbhīrye draṣṭavyaḥ, yadāha -",
  "SA01n790:593": "asāre sārama[ta]yo viparyāse ca susthitāḥ |",
  "SA01n790:594": "kleśena ca susaṃkliṣṭā labhante bodhimuttamām || iti |",
  "SA01n790:595": "atrāyamabhisaṃdhiḥ - avikṣepe yeṣāṃ sārabuddhiḥ pradhānabuddhiḥ,",
  "SA01n790:596": "vikṣepo hi visāraśce tasaḥ viparyāse ca susthitāḥ iti nityasukhaśucyātmaviparyayeṇānityādike viparyāse ca susthitā aparihāṇitaḥ kleśena ca susaṃkliṣṭāḥ iti dīrghaduṣkara vyāyāmaśrameṇātyartha parikliṣṭāḥ ||",
  "SA01n790:597": "vaipulye dharmasamādhikuśalabodhisattvanirdeśaḥ śamathānuśaṃsaṃ vipaśyanānuśaṃsaṃ tadubhayānuśaṃsaṃ cādhikṛtya veditavyaḥ |",
  "SA01n790:598": "tatra śamathānuśaṃso dvividhaḥ |",
  "SA01n790:599": "kṣaṇe kṣaṇe prakarṣagāminyā prastrabdhyā nirantaramāśrayaspharaṇāt pratikṣaṇaṃ sarvadauṣṭhulyāśraya drāvaṇam,",
  "SA01n790:600": "aviśeṣeṇa sarvadeśanādharme karasatādhimokṣasamādhānādvividhaskandhādyarthākārasaṃjñāvigatāyāḥ sūtrādi dharmārāmarateḥ pratilambhaśca |",
  "SA01n790:601": "vipaśyanānuśaṃso'pi dvividhaḥ |",
  "SA01n790:602": "yathāpravicittadharmanirantarāsaṃpramoṣātpratismṛtimātramukhenāparicchinnākāro'pramāṇaḥ sūtrādidharmeṣu prajñāvabhāsaḥ,",
  "SA01n790:603": "āśrayaparivṛttipūrvarūpabhūtānāṃ cāvikalpitānāmanabhisaṃskṛtānāṃ nimittānāṃ samudācāraśca |",
  "SA01n790:604": "tadubhayānuśaṃso dharmakāyasya jñeyāvaraṇa prahāṇāśrayaparivṛttisaṃgṛhītasya paripūraye daśamyāṃ bhūmau pariniṣpattaye vā tāthāgatyāṃ bhūmāvuttarāduttaratara niṣyandavāsanādhānayogena hetuparigraha iti ||",
  "SA01n790:605": "tadetatpañcavidhāyā bhāvanāyāḥ phalaṃ pañcavidhaṃ nirvartata iti saṃdarśitam |",
  "SA01n790:606": "pañcavidhā bhāvanā katamā |",
  "SA01n790:607": "prastrabdhinimittabhāvanā['] saṃbhinnabhāvanā'nimittabhāvanā'nābhogabhāvanā parinirvṛtinimittabhāvanā ca ||",
  "SA01n790:608": "kena kāraṇena tulye dharmakāyaniṣyandatve vaipulyadharmo dhūpamālyādibhiḥ pūjyo na tathā śrāvakayāna dharmaḥ |",
  "SA01n790:609": "vaipulyadharmasya sarvasattvahitasukhādhiṣṭhānatāmupādāya mahārthatayā niruttarāprameyapuṇyaprasavāyatanatvāt ||"
}