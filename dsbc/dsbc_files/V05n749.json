{
  "V05n749:0": "kośāmbakavastu",
  "V05n749:1": "(kośāmbakavastuni) uddānam |",
  "V05n749:2": "kośāmbakānām kalaho nānāvādaśca bhikṣubhiḥ |",
  "V05n749:3": "pāṭhevivadamānānāṃ dīrghikasya ca cārikā ||1 ||",
  "V05n749:4": "bhṛguśca lavaṇāgāre rakṣito vanaṣaṇḍahastinā |",
  "V05n749:5": "aniruddhaśceti kṛtvā śrāvastyām vyupaśāmyati ||2 ||",
  "V05n749:6": "buddho bhagavān kośāmbyām viharati ghoṣilārāme |",
  "V05n749:7": "tena khalu samayena kośāmbako bhikṣurvāḍo vikrāntaḥ sūtradharo vinayadharo mātṛkādharaḥ |",
  "V05n749:8": "bahavaścāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ |",
  "V05n749:9": "vaiśālyām vaiśālako bhikṣurvyāḍo vikrāntaḥ sūtradharo vinayadharo mātṛkādharaḥ |",
  "V05n749:10": "bahavaścāsya bhikṣavaḥ sahāyakā vyāḍā vikrāntāḥ sūtradharā nivayadharā mātṛkādharāḥ |",
  "V05n749:11": "atha vaiśālako bhikṣurapareṇa samayena janapadacārikām caran kośāmbīmanuprāptaḥ |",
  "V05n749:12": "sa mārgaśramaṃ prativinodya kośāmbakasya bhikṣoḥ sakāśamupasaṃkrāntaḥ |",
  "V05n749:13": "upasaṃkramya parasparaṃ prativinodya sūtravinayābhidharmeṣu viniścayaṃ karumārabdhau |",
  "V05n749:14": "tatraikaḥ kathayati |",
  "V05n749:15": "evametat sūtraṃ paṭhitavyam |",
  "V05n749:16": "ayamasya sūtrasyārthaḥ |",
  "V05n749:17": "dvitīyaḥ |",
  "V05n749:18": "kathayati |",
  "V05n749:19": "nedaṃ sūtramevaṃ kaṭhitavyam |",
  "V05n749:20": "nāsya sūtrasyāyamarthaḥ |",
  "V05n749:21": "(tava) ayuktam |",
  "V05n749:22": "mama yuktam |",
  "V05n749:23": "tava sahitam |",
  "V05n749:24": "mamāsahitam |",
  "V05n749:25": "taveti |",
  "V05n749:26": "tatastayoḥ parasparaṃ vairūddhyamutpannam |",
  "V05n749:27": "kośāmbako bhikṣurvaiśālakasya randhrānveṣaṇa tatparastiṣṭhate |",
  "V05n749:28": "saṃghena cāyamevaṃrūpaḥ kriyākāraḥ kṛtaḥ |",
  "V05n749:29": "yaḥ paśyedvaryaskumbhikāṃ riktāṃ tucchāṃ nirudakām tenodakasya pūrayitvā yathāsthāne sthā(pari)",
  "V05n749:30": "tavyā upadhivārikasya vārocayitavyā |",
  "V05n749:31": "varcuskumbhikā riktā tiṣṭhatīti |",
  "V05n749:32": "na cedātmanā pūrayati nāpyupadhivārikasyārocayati tasyānādaro bhavati |",
  "V05n749:33": "anādarācca taṃ vayaṃ pāyantikāmāpattiṃ deśayiṣyāma iti |",
  "V05n749:34": "yāvadanyatamena gṛhapatinā buddhapramukho bhukṣusaṃgho'ntargṛhe bhaktenopanimantritaḥ |",
  "V05n749:35": "tatra kecidbhikṣuvo bhuktoṃ gatāḥ |",
  "V05n749:36": "kecid gantukāmāḥ |",
  "V05n749:37": "vaiśālakastu bhikṣurvarcaskumbhikāmādāya varcuskuṭiṃ praviṣṭaḥ |",
  "V05n749:38": "tasya sārdhaṃ vihārī tvaritagatipracāratayā śabdayituṃ gataḥ |",
  "V05n749:39": "upādhyāya kecid bhikṣavo bhoktuṃ gatāḥ kecid gantukāmāḥ |",
  "V05n749:40": "āgacchata gacchāma iti |",
  "V05n749:41": "sa tena sārdhaṃ varcaskumbhikāmekasmin sthāne sthāpayitvā saṃprasthitaḥ |",
  "V05n749:42": "sa ca kośāmbako bhikṣustaṃ pradeśamanuprāptaḥ |",
  "V05n749:43": "tato |",
  "V05n749:44": "sau vaiśālakp bhikṣuḥ purastādvarcaskumbhikām gṛhītvā vihāraṃ praveṣṭumārabdhaḥ |",
  "V05n749:45": "sārdhavihāriṇā ucyate |",
  "V05n749:46": "upādhyāya kiṃ bhūyaḥ praviśasi |",
  "V05n749:47": "sa kathayati |",
  "V05n749:48": "putra mamāyaṃ kośāmbako bhikṣuravatāraprekṣī |",
  "V05n749:49": "varcaskumbhikāṃ pūrayitum |",
  "V05n749:50": "praviśāmi |",
  "V05n749:51": "kimiyam sarveṇa sarvaṃ riktā |",
  "V05n749:52": "n asarveṇa sarvam |",
  "V05n749:53": "api tu na labhyamanenodakenodakakṛtyaṃ kartum |",
  "V05n749:54": "upādhyāya kevalaṃ sarve4ṇa sarvaṃ riktā bhavatu |",
  "V05n749:55": "vayamupādhyāyasya pakṣo balaṃ sahāyakāḥ |",
  "V05n749:56": "āgacchata |",
  "V05n749:57": "gacchāmah |",
  "V05n749:58": "sa tām tatraiva sthāpayitvā tena sārdhaṃ gataḥ |",
  "V05n749:59": "kośāmbakena bhikṣuṇā dṛṣṭā sā ca kumbhikā parāmṛṣṭā |",
  "V05n749:60": "tataḥ saṃjātāmarṣo humiti kṛtvā varcaskumbhikāṃ pūrayitvā udakakāryaṃ kṛtvā gataḥ |",
  "V05n749:61": "tato bhukte bhikṣusaṃghe vihāramāgate bhikṣūn pracārayitumārabdhaḥ |",
  "V05n749:62": "āyuṣmantaḥ anena bhikṣuṇā vaiśālakena saṃghasya kriyākāro bhagna iti |",
  "V05n749:63": "tato yathāvṛddhokayā sāmīcīṃ kurvāṇo'nupūrveṇa tasya sakāśamupasaṃkrāntaḥ |",
  "V05n749:64": "kathayati |",
  "V05n749:65": "āyuṣman avakāśaṃ kuru |",
  "V05n749:66": "kṛto bhavatu |",
  "V05n749:67": "āpattirasyāpannā |",
  "V05n749:68": "yathā dharmaṃ kuru |",
  "V05n749:69": "na paśyāmyāpattim |",
  "V05n749:70": "nanu saṃghena kriyākāraḥ kṛto yaḥ paśyedvarcaskumbhikāṃ riktāṃ tucchāṃ nirudakām tenātmanā udakasya pūrayitvā yathāsthāne tiṣṭhatīti |",
  "V05n749:71": "na cedātmanā pūrayati |",
  "V05n749:72": "nāpyuṣadhivārikasyārocayati |",
  "V05n749:73": "tasyānādaro bhavati |",
  "V05n749:74": "anādarācca taṃ vayaṃ pāyantikāmāpattiṃ deśayiṣyāma iti |",
  "V05n749:75": "sa kathayati |",
  "V05n749:76": "na sā riktā |",
  "V05n749:77": "mā bhavatu riktā |",
  "V05n749:78": "na labhyaṃ tenodakenpdakakāryaṃ kartum |",
  "V05n749:79": "sa tūṣṇīmavasthitaḥ |",
  "V05n749:80": "kośāmbako bhikṣuḥ kośāmbyāṃ naivāsiko bahuparivāraśca |",
  "V05n749:81": "tena tasya balādutkṣepaṇīyaṃ karma kṛtamiti |",
  "V05n749:82": "vaiśālakā bhikṣavaḥ kṣubdhā iti |",
  "V05n749:83": "tatra kośāmbakānāṃ vaiśālakānāṃ ca bhikṣūṇāmutpannaḥ kalaho bhaṇḍanaṃ vigraho vivādo yaduta āpanna iti vā anāpanna iti vā |",
  "V05n749:84": "yatpunarāpanno nānāpannaḥ |",
  "V05n749:85": "utkṣipto nānitkṣiptakaḥ |",
  "V05n749:86": "yat punarutkṣiptaḥ adharmeṇa karmaṇā kopyena sthāpanārheṇeti |",
  "V05n749:87": "etatprakaraṇaṃ bhikṣavo bhagavata ārocayanti |",
  "V05n749:88": "tato bhagavānutkṣiptakaṃ bhikṣumutkṣiptakānuvartakaṃ bhikṣumatkṣiptakānuvartakā (nuvartakāṃ)",
  "V05n749:89": "ahca dūtena prakośyedamavocat |",
  "V05n749:90": "satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadu tāpanna iti pūrvavadyāvat kopyena sthāpanārheṇeti |",
  "V05n749:91": "satyaṃ bhadanta |",
  "V05n749:92": "mā bhikṣavaḥ kalaho mā bhaṇḍanaṃ mā vigraho mā vivādaḥ |",
  "V05n749:93": "api tūtkṣipta (ka)",
  "V05n749:94": "syāhaṃ bhikṣorāsamudācārikān dharmān prajñapayāmi |",
  "V05n749:95": "utkṣiptakena bhikṣuṇā evaṃ cittamutpādayitavyam |",
  "V05n749:96": "ayamutkṣepako bhikṣurvyāḍo vikrāntaḥ sūtradharo vinayadharo mātṛkādharaḥ |",
  "V05n749:97": "bahavaścāsya bhikṣavaḥ sahāyakā vyāḍā vikāntāḥ sūtradharā vinayadharā mātṛkādharāḥ |",
  "V05n749:98": "ahaṃ cedāpattiṃ yathādharmaṃ na pratikuryām |",
  "V05n749:99": "tena saṃghaḥ sa kalahajāto vihared bhaṇḍanajāto vigṛhīto vivādamāpannaḥ |",
  "V05n749:100": "yattvahamāpattiṃ yathādharmaṃ pratikuryāmiti |",
  "V05n749:101": "utkṣiptako bhikṣuryathāprajñaptānāsamudācārikān dharmānna samādāya vartate |",
  "V05n749:102": "sātisāro bhavati |",
  "V05n749:103": "atha bhagavānutkṣiptakaṃ bhikṣumutkṣiptakānuvartakān bhikṣūnukṣiptakānuvartakānuvartakānuvartakāṃścodyojya utkṣepakaṃ bhikṣumutkṣepakānuvartakān bhikṣūnutkṣepakānuvartakānuvartakāṃśca dūtena prakrośyedamavocat |",
  "V05n749:104": "satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti vā pūrvavadyāvat sthāpanārheṇeti |",
  "V05n749:105": "satyaṃ bhadanta |",
  "V05n749:106": "mā bhikṣavaḥ kalaho mā bhaṇḍanaṃ mā vigraho mā vivādaḥ |",
  "V05n749:107": "api tūtkṣepakasyāhaṃ bhikṣarāsamudācārikān dharmān praġyapayiṣyāmi |",
  "V05n749:108": "utkṣepakeṇa bhikṣuṇā evaṃ cittamutpādayitavyam |",
  "V05n749:109": "ayamutkṣiptako bhikṣurvyāḍo vikrāntaḥ sūtradharo vinayadharo mātṛkādharah |",
  "V05n749:110": "bahavaścāsya bhikṣavaḥ sahāyakā vyāḍā vikrāntāḥ sūtradharāḥ vinayadharā mātṛkādharāḥ |",
  "V05n749:111": "ahaṃ cedenamakāmaṃ codayeyaṃ smārayeyaṃ tena saṃghaḥ kalahajāto vihared bhaṇḍanajāto vigṛhīto vivādamāpannaḥ |",
  "V05n749:112": "yattvahaṃ tenākāmakaṃ (na)",
  "V05n749:113": "codayeyaṃ (na)",
  "V05n749:114": "smārayeyamiti |",
  "V05n749:115": "utkṣiptako bhikṣuryathāprajñaptānāsamudācārikān dharmān (na)",
  "V05n749:116": "samādāya vartate |",
  "V05n749:117": "sātisāro bhavati |",
  "V05n749:118": "evamucyamānā api te bhikṣavo bhagavatā kalahajātā eva viharanti bhaṇḍanajātā vigṝhītā vivādamāpannā |",
  "V05n749:119": "apyedānīṃ poṣadhe'pyapoṣadhamāgamayanti |",
  "V05n749:120": "etatprakaraṇaṃ bhikṣavo bhagavata ārocayanti |",
  "V05n749:121": "atha bhagavānutkṣiptakaṃ bhikṣumutkṣiptakānuvartakāṃśca bhikṣūnutkṣiptakānuvartakānuvartakāṃśca dūtena prakrośyedamavocat |",
  "V05n749:122": "satyaṃ yūyaṃ bhikṣava evamucyamānā api mayā kalahajātā eva viharatha bhaṇḍanajātā vigṛhītā vivādamāpannāḥ |",
  "V05n749:123": "apyedānīṃ poṣadhe'pyapoṣadhamāgamayatha |",
  "V05n749:124": "satyaṃ bhadanta |",
  "V05n749:125": "mā bhikṣavaḥ kalaho mā bhaṇḍanaṃ mā vigraho mā vivādaḥ |",
  "V05n749:126": "kalahajātānāṃ yuṣmākaṃ bhikṣavo viharatāṃ bhaṇḍanajātānām vigṛhītānām vivādamāannānāṃ yāni karmāṇi kriyante- poṣadhaḥ pravāraṇājñaptirjñaptidvitīyaṃ jñapticaturthaṃ karma-kṛtānyakṛtāni bhavanti kopyāni |",
  "V05n749:127": "nānāsaṃvāsikā yūyaṃ bhikṣavasteṣāṃbhikṣūṇām |",
  "V05n749:128": "te ca yuṣmākam |",
  "V05n749:129": "tatkasya hetoḥ |",
  "V05n749:130": "dvāvimau bhikṣavo nānāsaṃvāsikau |",
  "V05n749:131": "yaścaivātmani cātmānaṃ nānā saṃvāsikaṃ sthāpayati |",
  "V05n749:132": "yo vā saṃghena dharmatayā sthāpyate |",
  "V05n749:133": "kathamātmanaivātmānaṃ nānāsaṃvāsikaṃ sthāpayati |",
  "V05n749:134": "yathāpi tadbhikṣurbhikṣūṇāṃ kalahajātānāṃ viharatām bhaṇḍanajātānāṃ vivādamāpannānāṃ pakṣāpatapakṣavyavasthitānāṃ saṃcintyadharmapakṣaṃ saṃkrāmati evamātmanaivātmānaṃ nānāsaṃvāsikaṃ sthāpayati |",
  "V05n749:135": "kathaṃ saṃghena sthāpyaḥ |",
  "V05n749:136": "yathāpi tatsaṃghenātmanā (darśanā)",
  "V05n749:137": "yotkṣipyate |",
  "V05n749:138": "apratikarmaṇi apratinisṛṣṭe pāpake dṛṣṭigate utkṣipyate |",
  "V05n749:139": "evaṃ saṃghena dharmatayā |",
  "V05n749:140": "dvāvimau bhikṣavaḥ samānasaṃvāsikau |",
  "V05n749:141": "katamau dvau |",
  "V05n749:142": "yaścaivātmanātmānaṃ samānasaṃvāsikaṃ sthāpayati |",
  "V05n749:143": "yo vā saṃghena dharmatayā sthāpyate |",
  "V05n749:144": "kathamātmanaivātmānaṃ saṃvāsikaṃ sthāpayati |",
  "V05n749:145": "yathāpi tadbhikṣūrbhikṣūṇā kalahajātānāṃ bhaṇḍanajātānāṃ vigṛhītānāṃ vivādamāpannānāṃ pakṣāparapakṣavyavasthitānāṃ saṃcintya (a)",
  "V05n749:146": "dharmapakṣād dharmapakṣaṃ saṃkrāmati |",
  "V05n749:147": "evamātmanaivātmānaṃ samānasaṃvāsikaṃ sthāpayati |",
  "V05n749:148": "kathaṃ saṃghena dharmatayā sthāpyate |",
  "V05n749:149": "yathāpi tatsaṃghenā darśanāyokṣipta osāryate |",
  "V05n749:150": "apratikarmaṇi apratinisṛṣṭe pāpake dṛṣṭigate utkṣipta osāryate |",
  "V05n749:151": "evaṃ saṃghenadharmatayā |",
  "V05n749:152": "atha bhagavānutkṣiptakaṃ bhikṣumutkṣiptakānuvartakān bhikṣūnutkṣiptakānuvartakānuvartakāṃścodyojya utkṣepakaṃ bhikṣumutkṣepakrānuvartakān bhikṣūnutkṣepakānuvartakāṇuvartakāṃśca dūtena prakrośyedamavocat |",
  "V05n749:153": "satyaṃ yūyaṃ bhikṣava evamutyamānā api mayā kalahajātā viharathā bhaṇḍanajātā vigṛhītā vivādamāpannāḥ |",
  "V05n749:154": "apīdānīṃ poṣadhe'pyapoṣadhamāgamayatha |",
  "V05n749:155": "satyaṃ bhadanta |",
  "V05n749:156": "pūrvavadyāvadevamucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādamāpannāḥ |",
  "V05n749:157": "anyatamena gṛhapatinā buddhapramukho bhikṣusaṃgho'ntargṛhe bhaktenopanimantritaḥ |",
  "V05n749:158": "bhikṣusaṃghaḥ praviṣṭaḥ |",
  "V05n749:159": "bhagavānaupadhike'sthādabhinirhnatapiṇḍapātaḥ |",
  "V05n749:160": "pañcabhiḥ kāraṇairbuddhā bhagavanta auṣadhike tiṣṭhantyabhinirhnatapiṇḍapātāḥ |",
  "V05n749:161": "pūrvavadyāvadasmiṃstvarthe bhagavān śrāvakāṇāṃ vinaye śikṣāpadaṃ prajñapayitukāma auṣadhike'sthādabhinirhratapiṇḍapātaḥ |",
  "V05n749:162": "tatra cārthi (ka)",
  "V05n749:163": "pratyarthikānāṃ bhikṣūṇāṃ bhoktuṃ praviṣṭānāmantargṛhe utpannaḥ kalaho bhaṇḍanaṃ vigraho vivādo yadutāpanna iti pūrvavadyāvat sthāpanārheṇa |",
  "V05n749:164": "apyedānīṃ parasparaprahārikāmapyāgamayanti |",
  "V05n749:165": "atha piṇḍapātābhinirhārako bhikṣuḥ piṇḍapātamādāya yena bhagavāṃstenopasaṃkrāntaḥ |",
  "V05n749:166": "upasaṃkramya piṇḍapātamekānte sthāpayitvā bhagavataḥ pādau śirasā vanditvā purastādasthāt |",
  "V05n749:167": "dharmatā khalu buddhā bhagavantaḥ (piṇḍa)",
  "V05n749:168": "pātanirhārakaṃ bhikṣumanayā pratisaṃmodanayā pratisaṃmodante |",
  "V05n749:169": "kaccidbhikṣo praṇītaṃ bhaktaṃ santarpito bhikṣusaṃgha iti |",
  "V05n749:170": "pratisaṃmodate bata bhagavān piṇḍapātanirhārakaṃ bhikṣumanayāpratisaṃmodanayā |",
  "V05n749:171": "kaccidbhikṣo praṇītaṃ bhaktaṃ santarpito bhikṣusaṃgha iti |",
  "V05n749:172": "tathyaṃ bhadanta |",
  "V05n749:173": "praṇītaṃ bhaktaṃ santarpito bhikṣusaṃghaḥ |",
  "V05n749:174": "kiṃ tvarthikapratyarthikānāṃ bhikṣūṇāmantargṛha utpanaḥ kalaho bhaṇḍanaṃ vigraho vivādo yadutāpanna iti pūrvava(d yāvat)",
  "V05n749:175": "sthāpanārheṇa |",
  "V05n749:176": "apyedānīṃ parasparaprahārikāmapyāgamitāḥ |",
  "V05n749:177": "atha bhagavān bhaktakṛtiṃ kṛtvā bahirvihārasya pādau prakṣālya vihāraṃ prāvikṣat partisaṃlayanāya |",
  "V05n749:178": "tato bhagavān sāyāhne pratisaṃlayanād vyutthāya purastādbhikṣusaṃghasya prajñapta evāsane niṣaṇṇaḥ |",
  "V05n749:179": "niṣadya bhagavān bhikṣūnāmantrayate sma |",
  "V05n749:180": "satyaṃ yuṣmākaṃ bhikṣavaḥ antargṛhe bhoktuṃ praviṣṭānāmutpannaḥ kalaho bhaṇḍanaṃ vigraho vivādo yadutāpanna iti vā pūrvavadyāvadapyedānīṃ parasparaprahārikāmapyāgamitāḥ |",
  "V05n749:181": "satyaṃ bhadanta mā bhikṣavaḥ kalaho mā bhaṇḍanaṃ mā vigraho mā vivādaḥ |",
  "V05n749:182": "api t varthi (ka)",
  "V05n749:183": "pratyarthikānāmahaṃ bhikṣūṇāmantargṛhe praviṣṭānāmāsamudācārikān dharmān prajñapayiṣyāmi |",
  "V05n749:184": "arthikapratyarthikairbhikṣubhirantargṛhe praviṣṭairāsanāntaritairniṣattavyaṃ yatraivaṃrūpasyā (na)",
  "V05n749:185": "nulomikasya kāyasamudācārikasyāvakāśo na bhavati |",
  "V05n749:186": "arthi (ka) partyarthikā bhikṣavo'ntargṛhe praviṣṭā yathāprajñaptānāsamudācārikān dharmānna samādāya vartante |",
  "V05n749:187": "sātisārā bhavanti |",
  "V05n749:188": "evamucyamānā api bhikṣavo bhagavatā kalahajātā viharanti bhaṇḍanajātā vigṛhītā vivādamāpannāḥ |",
  "V05n749:189": "etatprakaraṇaṃ bhikṣavo bhagavata ārocayanti |",
  "V05n749:190": "tatra bhagavān bhikṣūnāmantrayate sma |",
  "V05n749:191": "mā bhikṣavaḥ kalaho mā bhaṇḍanaṃ mā vigraho mā vivādaḥ |",
  "V05n749:192": "kalahajātā yūyaṃ bhikṣavo viharanto bhaṇḍanajātā vigṛhītā vivādamāpannā utpannotpannānyadhikaraṇāni damayiṣyatha vyupaśamayiṣyatha dharmeṇa vinayena śāstuḥ śāsanena nedaṃ sthānaṃ vidyate |",
  "V05n749:193": "akala (ha) jātāstu yūyaṃ bhikṣavo viharantaḥ abhanḍanajātā avigṛhītā avivādamāpannā utpannotpannānyadhikaraṇāni damayiṣyatha śamayiṣyatha vyupaśamayiṣyatha dharmeṇa vinayena śāstuḥ śāsanena sthānametadvidyate |",
  "V05n749:194": "bhūtapūrvaṃ bhikṣavo brahmadattonāma kāśirājo dīrghirlaśca kośalarājo'nyonyaṃ prati viruddhāvabhavatām |",
  "V05n749:195": "vistareṇa dīrghilasūtraṃ madhyamāgame samādhisaṃyuktake |",
  "V05n749:196": "ta evamāhuḥ kiṃ cāpi |",
  "V05n749:197": "bhagavānevamāha |",
  "V05n749:198": "duḥkhaṃ rājā brahmadatto bhogānāṃ ca parikṣayaḥ |",
  "V05n749:199": "videśamaraṇaṃ dukhaṃ jñātīnāṃ cāpyadarśanam ||3 ||",
  "V05n749:200": "atha bhagavāstasyām velāyām gāthām bhāṣate |",
  "V05n749:201": "pṛthakśaddāh samajānā nedaṃ śreṣṭhamiti manyatāṃ |",
  "V05n749:202": "saṃghe hi bhiḍyamāne hi nābalaṃ kiñcimanyatām ||4 ||",
  "V05n749:203": "asthicchidāṃ prāṇabhṛtāṃ gavāścadhanahāriṇām |",
  "V05n749:204": "rāṣṭraṃ vilumpatām caiva punarbhavati saṃgatiḥ |",
  "V05n749:205": "yuṣmākaṃ na bhavet kasmādimam dharmaṃ vijānatām ||5 ||",
  "V05n749:206": "parimuṣṭāḥ paṇḍitābhāsā vāṇīgocaravādinaḥ |",
  "V05n749:207": "vyāyacchatāṃ mukhānvyāmā yadā nītā na taṃ viduḥ ||6 ||",
  "V05n749:208": "pare'tra na vijānanti vayamatrodyamāmahe |",
  "V05n749:209": "atra ye tu vijānanti teṣām śāmyanti medhakāḥ ||7 ||",
  "V05n749:210": "ākośanmāmavicanmāmajayanmāmahāpayan |",
  "V05n749:211": "atra ye upanahyanti vairaṃ teṣāṃ na śāmyati ||8 ||",
  "V05n749:212": "ākrośanmāmavicanmāmajayanmāmahāpayan |",
  "V05n749:213": "atra ye nopanahyanti vairaṃ teṣāṃ praśāmyati ||9 ||",
  "V05n749:214": "nahi vaireṇa vairāṇi śāmyantīha kadācana |",
  "V05n749:215": "kṣāntyāṃ vairāṇi śāmyanti eṣa dharmaḥ sanātanaḥ ||10 ||",
  "V05n749:216": "vairaṃ na vaireṇa hi jātu śāmyate śāmyanti vairāṇi avairitābhiḥ |",
  "V05n749:217": "vairaprasaṃge hyahitāya dehināṃ tamsāddhi vairaṃ na karonti paṇḍitāḥ ||11 ||",
  "V05n749:218": "sacellabheta nipakaṃ sahāyikaṃ sārdhaṃcaraṃ sādhuvihāridhīram |",
  "V05n749:219": "abhibhūya sarvāṇi parsravāṇi caret renāttamanāh pratismṛtaḥ ||12 ||",
  "V05n749:220": "no cellabheta nipakaṃ sahāyikaṃ sārdhaṃcaraṃ sādhivihāridhīram |",
  "V05n749:221": "rājeva rāṣṭraṃ vipulaṃ prahāya ekaścarenna ca pāpāni kuryāt ||13 ||",
  "V05n749:222": "caraṃścennādhigacchet śreyaḥ sadṛśamātmanaḥ |",
  "V05n749:223": "ekacaryāṃ dṛḍhāṃ kryānnāsti bāle sahāyatā ||14 ||",
  "V05n749:224": "ekasya caritaṃ śreyo na tu bālo sahāyatā |",
  "V05n749:225": "alpotsukaścaredeko mātaṅgāraṇyanāgavat ||15 ||",
  "V05n749:226": "evamukte kośāmbakā bhikṣavo bhagavantamidamavocan |",
  "V05n749:227": "dharmasvāmī bhagavān dharmasvāmī sugataḥ |",
  "V05n749:228": "ete'smākaṃ vakṣyanti duruktāni durbhāṣitāni |",
  "V05n749:229": "vayameṣāṃ kimarthaṃ marṣayāma iti |",
  "V05n749:230": "atha bhagavāṃsteṣāṃ bhikṣuṇāṃ tayā īryayā vipratipattyā anāttamanā anabhirāddhastata eva ṛddhyā upari vihāyasā pra(krānto)",
  "V05n749:231": "yena śrāvastī tena cārikāṃ prakrānto'nupūrveṇa śrāvastīmanuprāptaḥ |",
  "V05n749:232": "śrāvastyām viharati jetavane'nāthapiṇḍadasyārāme |",
  "V05n749:233": "tatra svidbhagavati prakrānte kośāmbakānāṃ bhikṣūṇāṃ vaiśālakānāṃ ca bhikṣūṇāmevaṃrūpaḥ īryāpathah saṃvṛttah |",
  "V05n749:234": "pūrvabhakte'pi piṇḍapātaṃ praviśanti paścādbhakte dvāraṃ baddhvā kalahaṃ kurvanti |",
  "V05n749:235": "tathā eṣāṃ tayā īryayā aryayā vipratipattyā dvādaśavarṣāṇi samatikrāntāni |",
  "V05n749:236": "kośāmbakābrāhmaṇagṛhapatayaḥ saṃsthāgāre parasparaṃ saṃjalpaṃ kartumārabdhāḥ |",
  "V05n749:237": "vayaṃ bhavanto'tyarthaṃ bhagavato'bhiprasannāścīvarapiṇḍapātaśaynāsanaglānapratyayabhaiṣajyapariṣkāraiḥ |",
  "V05n749:238": "atha ca punarbhagavatāsya gocarasya dvādaśavarṣāṇi parityaktasyādyatvenāpi nāgacchatīti |",
  "V05n749:239": "apare kathayanti |",
  "V05n749:240": "bhavanto bhagavānihāgamiṣyatīti yatredānīṃ kośāmbakānāṃ bhikṣūṇāmiyamevaṃrūpā īryā caryā vipratipattiḥ |",
  "V05n749:241": "pūrvabhakte piṇḍapātaṃ praviśanti paścādbhakte dvāraṃ baddhvā kaliṃ kurvantīti |",
  "V05n749:242": "apare tvāhuḥ |",
  "V05n749:243": "nāyaṃ bhavanta eṣām doṣaḥ kiṃ tvasmākaṃ ye vayamebhyaḥ piṇḍapātaṃ prayacchāmaḥ vāksaṃbhāṣaṇaṃ vā |",
  "V05n749:244": "etaṃ vayaṃ kriyākāraṃ vyavasthāpayāmaḥ |",
  "V05n749:245": "naiṣāṃ kenacitpaṇḍako deyo vāksaṃbhāṣaṇam ceti |",
  "V05n749:246": "te kriyākāraṃ kṛtvā vyavasthitāḥ |",
  "V05n749:247": "yāvadaparasmin divase kośāmbakā bhikṣavaḥ piṇḍapātaṃ praviṣṭāḥ |",
  "V05n749:248": "na kenacidābhāṣitā nāpi piṇḍako dattaḥ |",
  "V05n749:249": "te yathā dhautakenaiva pātreṇa piṇḍapātaṃ praviṣṭāstathā dhautakenaiva niṣkrāntāḥ |",
  "V05n749:250": "alabdhvaikāṃ bhikṣāmapi tatastaiḥ saṃbhūyaḥ kośāmbakā brāhmaṇagṛhapataya uktāḥ |",
  "V05n749:251": "bhavanto'yuktaṃ tāvadyatpiṇḍapātaṃ na prayacchatha |",
  "V05n749:252": "arthaparikṣaya iti |",
  "V05n749:253": "kimasmābhiraparāddhaṃ yadvācamapi na paryacchatheti |",
  "V05n749:254": "te kathayanti |",
  "V05n749:255": "yūyamapi śramaṇāḥ śākyaputrīyā ityātmānaḥ pratijānīdhve |",
  "V05n749:256": "yeṣāṃ śāstā īryayā vipratipattyā anāttamanā anabhirāddhaḥ |",
  "V05n749:257": "upari vihāyasā prakrāntaḥ |",
  "V05n749:258": "dvādaśavarṣāṇi samatikrāntānyadyatvenāpi nāgacchatīti |",
  "V05n749:259": "te tūṣṇīmeva sthitāḥ |",
  "V05n749:260": "teṣāṃ tu sakāśamupasaṃkramya kathayanti |",
  "V05n749:261": "āyuṣmantaḥ sthāne vayamebhiravasāditāh |",
  "V05n749:262": "yaḥ pṛthivyām skhalati sa tāneva niḥśṛtyottiṣṭhati |",
  "V05n749:263": "sarvathā śrāvastyāṃ gacchamaḥ |",
  "V05n749:264": "bhagavantaṃ kṣamayāmo bhikṣusaṃghaṃ ceti |",
  "V05n749:265": "atha kośāmbakā bhikṣavastasyām eva rātriratyayāt samādāya pātracīvaramapraviśyaiva kośāmbīṃ yena śrāvastī tena cārikāṃ prakrāntāḥ |",
  "V05n749:266": "aśrauṣīdāyuṣmānānandaḥ kośāmbakā bhikṣava āgacchanti kalahakārakā bhaṇḍanakārakā vigrahakārakā ādhikaraṇīkāḥ |",
  "V05n749:267": "yairavamānito bhagavāṇihāgataḥ |",
  "V05n749:268": "te'smāṃścedayiṣyanti smārayiṣyanti alajjitena vā vaitarikeṇa vā yattvahaṃ bhagavata ārocayeyamiti viditvā yena bhagavāṃstenopasaṃkrāntaḥ |",
  "V05n749:269": "upasaṃkramya bhagavataḥ pādau śirasā vanditvaikānte'sthāt |",
  "V05n749:270": "ekāntasthita āyuṣmānānando bhagavantamidamavocat |",
  "V05n749:271": "śrutaṃ mayā bhadanta kośāmbakā bhikṣava ihāgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ |",
  "V05n749:272": "yairbhagavānavamānita ihāgataḥ |",
  "V05n749:273": "te'smāṃścodayiṣyanti smārayiṣyanti alajjitena vā vaitareṇa vā |",
  "V05n749:274": "eṣāmasmābhiḥ kathaṃ pratipattavyam |",
  "V05n749:275": "te ānanda bhikṣubhirnālaptavyā na saṃlaptavyā nāvaloyitavyā na vilokayitavyā nānyatra hastavyavahārakeṇa pratyantimāni śayanāsanāni uddeṣṭavyāni |",
  "V05n749:276": "yadi kathayanti vṛddhā vayaṃ kasmātpratyantāni śayanāsanāni uddiśyanta iti |",
  "V05n749:277": "vaktavyāḥ |",
  "V05n749:278": "yūyamapi śramaṇāḥ śākyaputrīyā ityātmānaṃ pratijānīdhve yeṣāṃ śāstā īryayā caryayā |",
  "V05n749:279": "vipratipattyā anāttamanā anabhirāddhastata eva ṛddhā ihāgataḥ kāruṇikaḥ śāstā yenaitadanujñātam |",
  "V05n749:280": "etadapi yuṣmākaṃ na prāpadyata iti |",
  "V05n749:281": "aśraṣīnmahāprajāpatī gautamī kośāmbakā bhikṣava āgacchanti kalahakārakā bhaṇḍakārakā vigrahakārakā vivādakārakā ādhikaraṇikā iti śrutvā ca punarasyaitadabhavat |",
  "V05n749:282": "gacchāmi bhagavantamavalokayāmi teṣāṃ mayā kathaṃ pratipattavyamiti viditvā yena bhagavāmstenopasaṃkrāntaḥ |",
  "V05n749:283": "upasaṃkramya bhagavataḥ pādau śirasā vanditvaikānte niṣaṇṇaḥ |",
  "V05n749:284": "ekāntaniṣaṇṇo'nāthapiṇḍado gṛhapatirbahgavantamidamavocat |",
  "V05n749:285": "śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti teṣāṃ mayā kathaṃ pratipattavyamiti |",
  "V05n749:286": "kośāmbakāstvayā gṛhapate bhikṣavo nālaptavyā na saṃlaptavyā nālokayitavyā na vyavalokayitavyā na vanditavyāḥ piṇḍapātastu deyo dānaṃ na virudhyate iti |",
  "V05n749:287": "kośāmbakā bhikṣavo'nupūrveṇa śrāvastīmanuprāptāḥ |",
  "V05n749:288": "tatra pātracīvaraṃ pratiśamayya pādau prakṣālya pṛcchanti |",
  "V05n749:289": "kaḥ śayanāsanoddeśakaḥ iti |",
  "V05n749:290": "kalpakārakaiḥ samākhyātam |",
  "V05n749:291": "āryānanda iti |",
  "V05n749:292": "te yenāyuṣmānānandastenopasaṃkrāntāḥ |",
  "V05n749:293": "upasaṃkramyāyuṣmantamānandamidamavocat |",
  "V05n749:294": "āyuṣmānānanda asmākaṃ śayamāsananyuddiśya iti |",
  "V05n749:295": "āyuṣmānānandasteṣām pratyantimāni śayanāsanāni hastavyavahāreṇoddeṣṭumarabdhaḥ |",
  "V05n749:296": "te kathayanti |",
  "V05n749:297": "āyuṣmānānanda vṛddhā vayam |",
  "V05n749:298": "kasmādasmākaṃ pratyantimāni śayanāśanāni uddiśyanta iti |",
  "V05n749:299": "sa kathayati |",
  "V05n749:300": "yūyamapi śramaṇāḥ śākyaputrīyā ityātmānaṃ pūrvavadyāvadetadapi yuṣmākaṃ na prāpadyata iti |",
  "V05n749:301": "te saṃvignāḥ kṛcchreṇa rātrimatināmayanti |",
  "V05n749:302": "athotkṣiptakasya bhikṣo rātryāḥ pratyūṣasamaye svasantatiṃ vyavalokayata etadabhavat |",
  "V05n749:303": "yadasmākamutpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣipta iti vā |",
  "V05n749:304": "so'hamāpanno nānāpannaḥ |",
  "V05n749:305": "utkṣipto nānutkṣiptaḥ |",
  "V05n749:306": "yatpunarutkṣipto dharmeṇa karmaṇā ākopyenā sthāpanārheṇa |",
  "V05n749:307": "yattvahaṃ sandhiṃ kuryāṃ sāmagrīmiti viditvā kalyamevotthāya yenotkṣiptakānuvartakā bhikṣava utkṣiptakā(nuvartakā)",
  "V05n749:308": "nuvartakāśca tenopasaṃkrāntaḥ |",
  "V05n749:309": "upasaṃkramyotkṣiptakānuvartakān bhikṣūnutkṣitpakānuvartakānuvartakāṃścedamavocat |",
  "V05n749:310": "iha mamāyuṣmanto rātryāḥ pratyūṣasamaye svasantatiṃ vyavalokayataḥ etadabhavat |",
  "V05n749:311": "yannidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti |",
  "V05n749:312": "so'hamāpanno nānāpannaḥ |",
  "V05n749:313": "utkṣipto nānutkṣiptaḥ |",
  "V05n749:314": "yatpunarutkṣipto dharmeṇa karmaṇā akopyenāsthāpanārheṇa |",
  "V05n749:315": "sandhiṃ kuryāṃ sāmagrīmiti |",
  "V05n749:316": "yūyaṃ kiṃ kathayatha |",
  "V05n749:317": "te kathayanti |",
  "V05n749:318": "evaṃ bhavatu |",
  "V05n749:319": "śobhanam |",
  "V05n749:320": "athotkṣiptako bhikṣurutkṣiptakā(nuvartakā)",
  "V05n749:321": "bhikṣava utkṣiptakānuvartakānuvartakāṃśca yenotkṣepako bhikṣurutkṣepakānuvartakā bhikṣava utkṣepakānuvartakānuvartakāṃśca tenopasaṃkrāntaḥ |",
  "V05n749:322": "upasaṃkramyotkṣepakaṃ bhikṣumutkṣepakānuvartakānanuvartakānuvartakāṃścedamavocat |",
  "V05n749:323": "iha mamāyuṣmanto rātryāḥ pratyūṣasamaye svasantatiṃ vyavalokayata etadabahvat |",
  "V05n749:324": "yannidānaṃ mamotpannaḥ kalaho bhaṇḍanaṃ pūrvavadyāvatsandhiṃ kuryāṃ sāmagrīmiti |",
  "V05n749:325": "yūyaṃ kiṃ kariṣyatha |",
  "V05n749:326": "te kathayanti |",
  "V05n749:327": "evaṃ bhavatu |",
  "V05n749:328": "śobhanamiti |",
  "V05n749:329": "sa tenotkṣiptako bhikṣurutkṣiptakānuvartakā bhikṣava utkṣiptakānuvartakānuvartakā utkṣepako bhikṣurutkṣiptakā bhikṣava utkṣepakānuvartakānuvartakāśca yena bhagavāṃstenopasaṃkrāntāḥ |",
  "V05n749:330": "upasaṃkramya bhagavataḥ pādau śirasā vanditvaikānte tasthuḥ |",
  "V05n749:331": "ekāntasthita utkṣepako bhikṣurbhagavantamidamavocat |",
  "V05n749:332": "iha mama bhadanta rātryāḥ (pratyūṣa)",
  "V05n749:333": "samaye svasantatiṃ vyavalokayata etadabhvat |",
  "V05n749:334": "pūrvavatsandhiṃ kuryāṃ sāmagrīmiti |",
  "V05n749:335": "tanmayā sarva ime bhikṣavaḥ sāmagryādyojitā iti |",
  "V05n749:336": "bhagavānāha |",
  "V05n749:337": "sādhu sādhu bhikṣo bahupuṇyaṃ prasūyate aprameyamasaṃkhyeyamaparimāṇaṃ yo bhikṣuṇāṃ kalahajātānāṃ viharatāṃ bhaṇḍanajātānām vigṛhītānāṃ vivādamāpannānāṃ pakṣāparapakṣavyavasthitānāṃ saṃdhiṃ karoti sāmagrīm |",
  "V05n749:338": "yathā hi nāma kaścicchataśacchinnaṃ bālaṃ koṭyā pratisandadhyādevameva bahupuṇyaṃ prasūyate aprameyamasaṃkhyeyamaparimāṇaṃ yo bhikṣuṇāṃ kalahajātānāṃ viharatām pūrvavadyāvatsandhiṃ karoti sāmagrīm |",
  "V05n749:339": "api tūtkṣiptakasyāhaṃ bhikṣorāsamudācārikān dharmān prajñapayiṣyāmi |",
  "V05n749:340": "utkṣiptakena bhikṣuṇā saṃghādosāraṇā yācitavyā |",
  "V05n749:341": "evaṃ ca punaryācitavyā |",
  "V05n749:342": "śayannāsanaprajñaptiṃ kṛtvā gaṇḍīmākoṭya pṛṣṭavācikayā bhikśūnsamanuyujya sarvasaṃghe sanniṣaṇṇe sannipatite yathāvṛddhikayā sagauraveṇa sāmīcīṃ kṛtvā vṛddhānte utkṛṭukena niṣadyāñjaliṃ pragṛhya idaṃ syādvacanīyam |",
  "V05n749:343": "śṛṇotu bhadantaḥ saṃghaḥ |",
  "V05n749:344": "yannidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā sohamāpanno nānāpannaḥ utkṣipto nānutkṣiptaḥ |",
  "V05n749:345": "yatpunarutkṣipto dharmeṇa karmaṇā akopyenāsthāpanārheṇa |",
  "V05n749:346": "so'hamevaṃnāmā utkṣiptakp bhikṣuḥ saṃghādosāraṇāṃ yāce |",
  "V05n749:347": "osārayatu māṃ bhadantaḥ saṃghaḥ |",
  "V05n749:348": "yathādharmeṇa yathā vinayaṃ pratikariṣye |",
  "V05n749:349": "anukampayānukampāmupādāya |",
  "V05n749:350": "evaṃ dvirapi trirapi |",
  "V05n749:351": "tataḥ paścādekena bhikṣuṇā jñaptiṃ kṛtvā karma kartavyam |",
  "V05n749:352": "śṛṇotu bhadantaḥ saṃghaḥ |",
  "V05n749:353": "yannidānamapyāyuṣmanta utpannaḥ kalaho bhaṇḍanaṃ vigraho vivādp yadutāpanna iti vā |",
  "V05n749:354": "anāpanna iti vā |",
  "V05n749:355": "utkṣiptakaḥ iti vā |",
  "V05n749:356": "anutkṣiptaka iti vā |",
  "V05n749:357": "so'yamāpanno nānāpannaḥ |",
  "V05n749:358": "utkṣiptako nānutkṣiptakaḥ |",
  "V05n749:359": "yatpunarutkṣipto dharmeṇa karmaṇā kopyenāsthāpanārheṇa |",
  "V05n749:360": "so'yamevaṃnāmā utkṣiptako bhikṣuḥ saṃghādosāraṇaṃ yācate |",
  "V05n749:361": "sa cetsaṃghasya prāptakālaṃ kṣametānujānīyātsaṃgho yatsaṃgha evaṃnāmānaṃ bhikśumosārayediti |",
  "V05n749:362": "sa cetsaṃghasya prāptakālaṃ kṣametānujānīyātsaṃgho yatsaṃgha evaṃnāmānaṃ bhikṣumosārayediti |",
  "V05n749:363": "eṣā jñaptiḥ |",
  "V05n749:364": "karma kartavyam |",
  "V05n749:365": "śṛṇotuḥ bhadantaḥ saṃghaḥ |",
  "V05n749:366": "yannidānamasyāyuṣmata utpannaḥ kalaho bhaṇḍanaṃ vigraho vivādaḥ pūrvavadyāvat |",
  "V05n749:367": "so'yamevaṃnāmā bhikṣuḥ saṃghādosāraṇaṃ yācate |",
  "V05n749:368": "tatsaṃgha evaṃnāmānaṃ bhikṣumosārayati |",
  "V05n749:369": "yeṣāmāyuṣmatāṃ kṣametānujānīyātsaṃgho yatsaṃgha evaṃnāmānaṃ bhikṣumosārayediti |",
  "V05n749:370": "eṣā jñaptiḥ |",
  "V05n749:371": "karma kartavyam |",
  "V05n749:372": "śṛṇotu bhadantaḥ saṃghaḥ |",
  "V05n749:373": "yannidānamasyāyuṣmata utpannaḥ kalaho bhaṇḍanaṃ vigraho vivādaḥ pūrvavad (yāvad) |",
  "V05n749:374": "so'yamevaṃnāmā utkṣiptako bhikṣuḥ saṃghādosāraṇaṃ yācate |",
  "V05n749:375": "tatsaṃgha evaṃnāmānaṃ bhikṣumosārayati |",
  "V05n749:376": "yeṣāmāyuṣmatām kṣamante evaṃnāmānamutkṣiptakaṃ bhikṣumosārayitum |",
  "V05n749:377": "te tūṣṇīm |",
  "V05n749:378": "na kṣamante |",
  "V05n749:379": "bhāṣantām |",
  "V05n749:380": "osāritaḥ saṃghena evaṃnāmā utkṣiptako bhikṣuḥ |",
  "V05n749:381": "kṣāntamanujñātaṃ saṃghena |",
  "V05n749:382": "yasmāttuṣṇīmevametaddhārayāmi |",
  "V05n749:383": "osāraṇīyaṃ karma |",
  "V05n749:384": "tasyāhaṃ bhikṣorāsamudācārikān dharmān prajñapayāmi |",
  "V05n749:385": "osāraṇīyakarmakṛtena bhikṣuṇā saṃghātsāmagrī yācayitavyā |",
  "V05n749:386": "evaṃ ca punaryācayitavyā |",
  "V05n749:387": "śṛṇotu bhadantaḥ saṃghaḥ |",
  "V05n749:388": "yannidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā |",
  "V05n749:389": "utkṣipta iti vā anutkṣipta iti vā |",
  "V05n749:390": "so'hamāpanno nānāpannaḥ |",
  "V05n749:391": "utkṣiptako nānutkṣiptakḥ |",
  "V05n749:392": "yatpunarutkṣipto dharmeṇa karmaṇā akopyenāsthāpanārheṇe |",
  "V05n749:393": "tena mayā evaṃnāmnā utkṣiptakena bhikṣuṇā sṃġhādosāraṇā yācit ā |",
  "V05n749:394": "kṛtaṃ mama saṃghenosāraṇīyaṃ karma |",
  "V05n749:395": "so'hamevaṃnāmā osāraṇīyakarmakṛto bhikṣu saṃghātsāmagrīṃ yāce |",
  "V05n749:396": "dadātu bhadantaḥ saṃgho mamaivaṃnāmna osāritasya bhikṣoḥ saṃghasāmagrīm |",
  "V05n749:397": "anukampayānukampāmupādāya |",
  "V05n749:398": "evaṃ dvirapi |",
  "V05n749:399": "evaṃ trirapi |",
  "V05n749:400": "tataḥ paścādekena bhikṣuṇā jñaptiṃ kṛtvā karma kartavyam |",
  "V05n749:401": "śṛṇotu bhadantaḥ saṃghaḥ |",
  "V05n749:402": "yannidānamasyāyuṣmata utpannaḥ kalaho bhaṇḍanaṃ vigraho vivādo yadutāpanna iti pūrvavad (yāvat) |",
  "V05n749:403": "sa cetsaṃghasya prāptakālaṃ kṣametānu jānīyātsaṃgho yatsaṃgha evaṃnāmnaḥ osāraṇīyakarmakṛtasya bhikṣoḥ sāmagrīṃ dadyāditi |",
  "V05n749:404": "eṣā jñaptiḥ |",
  "V05n749:405": "karma kartavyam |",
  "V05n749:406": "śṛṇotu bhadantaḥ saṃghaḥ |",
  "V05n749:407": "yannidānamasyāyuṣmata utpannaḥ kalaho bhaṇḍanaṃ vigraho vivādo yadutāpannaḥ pūrvavadyāvaddāttā saṃghena evaṃnāmnaḥ osāraṇīyakarmakṛtasya bhikṣoḥ sāmagrī |",
  "V05n749:408": "kṣāntamanujñātam |",
  "V05n749:409": "yasmāttūṣṇīmevametaddhārayāmi |",
  "V05n749:410": "ityasya saṃghena osāraṇīyakarmakṛtasya bhikṣoḥ sāmagrī dattā bhavati |",
  "V05n749:411": "tasya saṃghena sāmagrī dātavyā |",
  "V05n749:412": "nātra kaukṛtyaṃ karaṇiyam |",
  "V05n749:413": "saṃghasāmagrīdattakasyāhaṃ bhikṣurāsamudācārikān dharmān prajñapayāmi |",
  "V05n749:414": "saṃghasāmagrīdattakena bhikṣuṇā poṣadho yācitavyaḥ |",
  "V05n749:415": "evaṃ ca punaryācitavyaḥ |",
  "V05n749:416": "śayanāsanaprajñaptiṃ kṛtvā pūrvavadyāvat |",
  "V05n749:417": "so'hamevaṃnāmā saṃghasāmagrīdattakaḥ saṃghātsāmagrīpoṣadhaṃ yāce |",
  "V05n749:418": "dadātu bhadantaḥ saṃghaḥ mamaivaṃnāmnah sāmagrīdattakasya bhikṣoḥ samagrīpoṣadhamanukampāmupādāya |",
  "V05n749:419": "evaṃ dvirapi |",
  "V05n749:420": "trirapi |",
  "V05n749:421": "tataḥ paścādekena bhikṣuṇā jñaptiṃ kṛtvā karma kartavyam |",
  "V05n749:422": "śṛṇotu bhadantaḥ saṃghaḥ |",
  "V05n749:423": "yannidānamasyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā pūrvavadyāvat |",
  "V05n749:424": "so'yamevaṃnāmā saṃghasāmagrīdattakaḥ saṃghātsāmagrīpoṣadhaṃ yācate |",
  "V05n749:425": "sa cetsaṃghasya prāptakālaṃ kṣametānujānīyātsaṃgho yatsaṃghaḥ evaṃnāmnaḥ saṃghasāmagrīdattakasy abhikṣoḥ sāmgarīpoṣadhaṃ ddyāditi |",
  "V05n749:426": "eṣā ġyaptiḥ |",
  "V05n749:427": "karma kartavyam |",
  "V05n749:428": "śṛṇotuḥ bhadantaḥ saṃghaḥ |",
  "V05n749:429": "yannidānamasyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā pūrvavadyāvat |",
  "V05n749:430": "so'yamevaṃnāmā sāmagrī dattakaḥ saṃghātsāmagrīpoṣadhaṃ yācate |",
  "V05n749:431": "tatsaṃgha evaṃnāmnah sāmagrīdattakasyaḥ bhikṣoḥ sāmagrīpoṣadham dadāti |",
  "V05n749:432": "eṣāmāyuṣmatām kṣamante evaṃnāmnaḥ sāmagrīdattakasya bhikṣoḥ sāmagrīpoṣadhaṃ dātum |",
  "V05n749:433": "te tūṣṇīm |",
  "V05n749:434": "na kṣamante |",
  "V05n749:435": "bhāṣantām |",
  "V05n749:436": "dattaḥ saṃghena evaṃnāmnaḥ saṃghasāṃagrīdattakasyaḥ bhikṣoḥ sāmagrīpoṣadhaḥ |",
  "V05n749:437": "kṣāntamanujñātaṃ saṃghena yasmāttūṣṇīmevametaddhārayāmi |",
  "V05n749:438": "yasya saṃghena sāmagrīdattakasya bhikṣoḥ sāmagrīpoṣadho datto bhavati tena sārdhaṃ saṃghenaikatye niṣadya poṣadhaḥ kartavyaḥ pravāraṇā jñaptiḥ jñaptidvitīyaṃ jñapticaturthaṃ karma |",
  "V05n749:439": "nātra kaukṛtyaṃ karaṇīyam |",
  "V05n749:440": "vyagrāḥ kurvantiḥ sātisārā bhavanti |",
  "V05n749:441": "na ca punarbhikṣuṇā apiṣadhe poṣadhamāgamayati |",
  "V05n749:442": "sātisāro bhavati |",
  "V05n749:443": "sthāpayitvā maṅgalyapoṣadhaṃ sāmagrīpoṣadhaṃ vā |",
  "V05n749:444": " |kośāmbakabastu samāptam ||"
}