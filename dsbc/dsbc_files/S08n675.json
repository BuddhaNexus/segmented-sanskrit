{
  "S08n675:0": "atha ekacatvāriṃśaḥ paṭalavisaraḥ |",
  "S08n675:1": "atha khalu bhagavāṃ śākyamuniḥ,",
  "S08n675:2": "punarapi śuddhāvāsabhavanamavalokya,",
  "S08n675:3": "mañjuśriyaṃ kumārabhūtamāmantrayate sma |",
  "S08n675:4": "asti mañjuśrīḥ! sarvabuddhānumodite tvadīyamahākalparājamahāvisare mahāmantracaryānuvartake sarvasamayānupraviṣṭe mahāmūlakalprapraviṣṭāspadabhūte pañcamasarvabhūtarutajñānābhijñānaṃ sarvabhūtarutajñānācintyagocaraṃ eṣa te pakṣirāṭ garutmā svamantracaryānuvartanarutajñānābhijñānāṃ sarvamantrāṇāṃ sarvamantrāṇāṃ sarvakalpānāṃ svasamayamanupraviṣṭasarvalaukikānām eṣa eva te bhāṣiṣyati sarvatiryagyonigatānāṃ sarvapakṣirājagarutmanāṃ sarvamantrakalpagocararutajñānaṃ ca caritaṃ ceti ||",
  "S08n675:5": "atha khalu tasmāt parṣanmaṇḍalād vainateyo garutmā bodhisattvādhiṣṭhānenānekairgaruḍaśatasahasraiḥ parivṛtaḥ utthāyāsanāt parṣanmaṇḍalaṃ pradakṣiṇīkṛtya,",
  "S08n675:6": "yena mañjuśrīḥ,",
  "S08n675:7": "tenopasaṅkramya,",
  "S08n675:8": "mahābodhisattvasya pādau kṛtāñjalipuṭaḥ,",
  "S08n675:9": "mañjuśriyametadavocat -",
  "S08n675:10": "‘ahaṃ mahābodhisattva ! asmiṃ mahākalparāje sattvānāmarthāya hitāya sukhāya karmāntaraśataṃ sarahasyaṃ bhāṣiṣye |",
  "S08n675:11": "tat sādhu mahābodhisattva ! anumodatu |’",
  "S08n675:12": "atha mañjuśrīrvainateyametadavocat - ‘bhāṣa bhāṣa mahāsattva ! sattvānukampayā |’",
  "S08n675:13": "atha vainateyo buddhādhiṣṭhānena svakīye āsane niṣadya,",
  "S08n675:14": "prahṛṣṭamanasi karmottaraśataṃ sarahasyaṃ bhāṣati sma |",
  "S08n675:15": "namaḥ samantabuddhānāmapratihataśāsanānām |",
  "S08n675:16": "tadyathā - om śakuna ! mahāśakuna ! vitatapakṣa ! sarvapannaganāśaka ! khakha khāhi khāhi ! samayamanusmara |",
  "S08n675:17": "hum tiṣṭha bodhisattvo jñāpayati svāhā |",
  "S08n675:18": "karmottaraśataṃ bhāṣate sma |",
  "S08n675:19": "nāgākarṣaṇaṃ,",
  "S08n675:20": "nāgadamanaṃ,",
  "S08n675:21": "nāganigrahaṇaṃ daṣṭamadaṣṭāveśanaṃ,",
  "S08n675:22": "vācayā sarpamāvāhānaṃ,",
  "S08n675:23": "sarpanigrahakaraṇaṃ viṣakrīḍanaṃ,",
  "S08n675:24": "sarvaviṣakrāmaṇaṃ,",
  "S08n675:25": "vācā manasā buddhyā vā,",
  "S08n675:26": "poṣadhiko trirātroṣitaḥ,",
  "S08n675:27": "śukladvādaśyāṃ nadītīre śucau deśe pañcaraṅgikasūtreṇāṣṭahastaṃ maṇḍalakaṃ kṛtvā,",
  "S08n675:28": "aṣṭapadmapratiṣṭhitaṃ,",
  "S08n675:29": "tatra madhye bhagavāṃ dharmaṃ deśayamānaḥ likhet |",
  "S08n675:30": "tasya dakṣiṇenāryamañjuśriyaṃ kṛtāñjalipuṭo bhagavato mukhamavalokayamānaṃ likhet |",
  "S08n675:31": "bhagavato buddhasya vāme nārāyaṇaṃ caturbhujaṃ likhet sarvapraharaṇahastam |",
  "S08n675:32": "tatsamīpe garuḍaṃ vikṛtarūpam |",
  "S08n675:33": "tadanantaraṃ vinatābharaṇaṃ ca likhet |",
  "S08n675:34": "āryamañjuśriyasya pṛṣṭhataḥ āryākṣayamatiṃ sudhanaṃ subhūtiṃ ca likhet kṛtāñjalipuṭā |",
  "S08n675:35": "evamabhyantaramaṇḍale lekhya,",
  "S08n675:36": "pūrvadvāre bāhyataḥ śulkabhasmanā vajraṃ samālikhet dakṣiṇena kṛṣṇavarṇikayā khaḍgam uttareṇa pītavarṇikayā gadaṃ likhet |",
  "S08n675:37": "paścimena raktavarṇaṃ pāśaṃ samālikhet ||",
  "S08n675:38": "evaṃ bāhyamaṇḍalebhyaḥ mūlamantreṇa sarvadevāhvānanaṃ kṛtvā,",
  "S08n675:39": "sarvapuṣpaiḥ sarvagandhairabhyarcya,",
  "S08n675:40": "guguḻudhūpaṃ,",
  "S08n675:41": "trimadhūreṇa ca baliṃ dattvā,",
  "S08n675:42": "teṣāmagrataḥ khadirasamidbhiragnimupasamādhāya,",
  "S08n675:43": "sarvasattvebhyaḥ kāruṇyacitamupasthāpya,",
  "S08n675:44": "nāgāsanopaviṣṭaḥ sarpakaṇṭakānāṃ dadhimadhughṛtāktānāmaṣṭasahasraṃ juhuyāt ||",
  "S08n675:45": "tataḥ siddhinimittaṃ sarpā āgacchanti |",
  "S08n675:46": "arghyo deyaḥ |",
  "S08n675:47": "evaṃ siddhirbhavati |",
  "S08n675:48": "svamantramāvartya vadet - ‘mama siddhiṃ vidhāya gacchata |",
  "S08n675:49": "’ tato gacchanti ||",
  "S08n675:50": "tato visarjya mūlamantreṇaiva samabhyukṣayet |",
  "S08n675:51": "tataḥ karmaṃ samārabhet |",
  "S08n675:52": "sarvaṃ ca balidravyamapsu kṣipet |",
  "S08n675:53": "paścād vācāmātreṇa sarvaviṣakarmāṇi karoti ||",
  "S08n675:54": "vidveṣaṇaṃ kartukāmaḥ sarpāsthīni viṣāktāmekaviṃśatyāhutiṃ juhuyāt |",
  "S08n675:55": "vidveṣo bhavati ||",
  "S08n675:56": "utsādayitukāmaḥ sarpanirmokakhaṇḍānāmekaviṃśatyāhutiṃ juhuyādutsadyati |",
  "S08n675:57": "kākapakṣāṇāmekaviṃśatyāhutiṃ juhuyāt sadyaḥ kākavad bhramati |",
  "S08n675:58": "strīpuruṣavaśīkaraṇe sarṣapāṇāṃ ghṛtāktānāmekaviṃśatyāhutiṃ juhuyād vaśyā bhavanti |",
  "S08n675:59": "rājānaṃ rājamātraṃ vaśīkaraṇe paramānnasya ghṛtāktasya ekaviṃśatyāhuti juhuyād vaśo bhavati |",
  "S08n675:60": "loṣṭakamabhimantrya,",
  "S08n675:61": "agnau prakṣipet na tapati |",
  "S08n675:62": "tṛṇena mokṣaḥ |",
  "S08n675:63": "uktena matsyā na badhyanti |",
  "S08n675:64": "cetanamacetanaṃ vā sattvaṃ choṭikayā ākarṣayati |",
  "S08n675:65": "sarvavyādhine udakābhiṣecanena svastho bhavati |",
  "S08n675:66": "daṇḍamabhimantrya dvāramāharet,",
  "S08n675:67": "apāvṛtaṃ bhavati |",
  "S08n675:68": "tameva daṇḍaṃ nīlapaṭaprāvṛtaṃ gṛhya saṅgrāme gacchet,",
  "S08n675:69": "parasainyaṃ darśanād bhidyati |",
  "S08n675:70": "svaśāṭake granthibandhanena sarvamantrāḥ stambhitā bhavanti |",
  "S08n675:71": "mukte mokṣaḥ |",
  "S08n675:72": "sarpavadanaṃ bhasmanā pūrayet |",
  "S08n675:73": "yasya nāmaṃ gṛhya karoti,",
  "S08n675:74": "sa mūko bhavati |",
  "S08n675:75": "gaṇḍaviṣaṃ sakṛjjaptena udakena hanet |",
  "S08n675:76": "gaṇḍaṃ saṅkucati |",
  "S08n675:77": "patati ca paravidyā |",
  "S08n675:78": "anena badhnīta |",
  "S08n675:79": "tathaiva mokṣayati |",
  "S08n675:80": "iṣṭakamabhimantrya māvarttya japet |",
  "S08n675:81": "parabaddhagranthiṃ stobhayati |",
  "S08n675:82": "evaṃ varṣāpayitukāmaḥ pūrvoktaṃ maṇḍalakaṃ lekhya,",
  "S08n675:83": "pūjāṃ kṛtvā,",
  "S08n675:84": "agnimupasamādhāya,",
  "S08n675:85": "varuṇasamidhānāmaṣṭasahasraṃ juhuyāt;",
  "S08n675:86": "āḍhakaṃ varṣati |",
  "S08n675:87": "evaṃ yāvaddaśāḍhakaṃ varṣati |",
  "S08n675:88": "pippalāmabhimantrya hastena gṛhya,",
  "S08n675:89": "yāvaddiśaṃ kṣipati;",
  "S08n675:90": "tatra aśanaṃ saṅkrāmati |",
  "S08n675:91": "agnidāhepyeṣa eva vidhiḥ |",
  "S08n675:92": "udakamavataraṇamevaṃ kartavyam |",
  "S08n675:93": "nāgānutsārayati |",
  "S08n675:94": "mṛnmayaṃ sarpaṃ kṛtvā yamicchati taṃ daśāpayati |",
  "S08n675:95": "aṅgārasarpasya eṣa eva vidhiḥ |",
  "S08n675:96": "punarapi mokṣayati |",
  "S08n675:97": "sarṣapān saptajaptān caturdiśaṃ kṣipet |",
  "S08n675:98": "sarpā āgacchanti |",
  "S08n675:99": "maṇḍalabandhaḥ kāryaḥ |",
  "S08n675:100": "pānīyenābhyukṣya visarjayet |",
  "S08n675:101": "udakena mokṣaṇaṃ leṣṭunā nāgākārṣaṇaṃ pāṃsu parijapya udake kṣipet;",
  "S08n675:102": "nirviṣa bhavanti |",
  "S08n675:103": "dhanuṃ gṛhya alohāścatvāraḥ śarāḥ caturdiśaṃ kṣeptavyā |",
  "S08n675:104": "sarpaṃ śaracalitaṃ gṛhya āgacchanti |",
  "S08n675:105": "sa ca nāgo vaktavyaḥ |",
  "S08n675:106": "viṣaṃ pratipibeti |",
  "S08n675:107": "pibati daṣṭakottiṣṭhati |",
  "S08n675:108": "atha sarpāṇi śallayituṃ pānīye pānīyenābhyukṣya tasya tasya śarāḥ patanti |",
  "S08n675:109": "sarpaścākṣato bhavati |",
  "S08n675:110": "valmīkamṛttikayā cattvāro nakulā kartavyā |",
  "S08n675:111": "pānīyamabhimantryābhyukṣayedḥ;",
  "S08n675:112": "gatvā sarpāpahāyā gacchanti |",
  "S08n675:113": "āgatā vaktavyāḥ - ‘viṣaṃ pratipibasve’ti |",
  "S08n675:114": "pibanti mṛtaka uttiṣṭhati |",
  "S08n675:115": "aṅgāramabhimantrya,",
  "S08n675:116": "rekhāṃ kṛtvā,",
  "S08n675:117": "arkalatayā tāḍayet;",
  "S08n675:118": "tataḥ sarpo vadhyairākṛṣyamāṇo āgacchati |",
  "S08n675:119": "viṣaṃ pratipibeti pibati |",
  "S08n675:120": "daṣṭako nirviṣo bhavati |",
  "S08n675:121": "dhvajaṃ chatraṃ vābhimantrayet |",
  "S08n675:122": "yāvanto mṛtakāḥ viṣapītakāśca sarve nirīkṣya nirviṣā bhavanti vāditramabhimantrya vādayet |",
  "S08n675:123": "śrutvā nirviṣā bhavanti |",
  "S08n675:124": "pāṃsunā pañcaraṅgikeṇa maṇḍalamālikhya tālaśabdaṃ dātavyam |",
  "S08n675:125": "tato nāgāḥ sarpāścaturdiśamāgacchanti |",
  "S08n675:126": "te maṇḍalaṃ praviśanti |",
  "S08n675:127": "na bhetavyam |",
  "S08n675:128": "śikhābandhamātmarakṣāṃ ca kārayet |",
  "S08n675:129": "akṣiṇyabhimantrya kruddhau nirīkṣya vāmāṅguṣṭhaṃ nipīḍayet |",
  "S08n675:130": "tatkṣaṇādeva patati |",
  "S08n675:131": "sarpa iva rūpeṇa kurute |",
  "S08n675:132": "mukte mokṣaḥ |",
  "S08n675:133": "evaṃ vācayā daṣṭamadaṣṭaṃ vā veśayati mokṣayati |",
  "S08n675:134": "viṣṇunirmālyamabhimantrya yatra rathyāyāṃ gṛhe vā kṣipati,",
  "S08n675:135": "tatkṣaṇādeva sarpo mānuṣaṃ daśati |",
  "S08n675:136": "pānīyenābhyukṣitā nirviṣā bhavanti |",
  "S08n675:137": "hastotkṣepeṇa ṣaṇmāsikamupastobham |",
  "S08n675:138": "ātmāna abhimantrya sarpairyatheṣṭaṃ daṃśāpayet |",
  "S08n675:139": "viṣo'sya na kramate |",
  "S08n675:140": "kaṭakakeyūrakuṇḍalairātmāna ralaṅkaroti |",
  "S08n675:141": "pāṃsumabhimantrya karṇe japet |",
  "S08n675:142": "udakenāpi vyajanenāpi manasā siddhirmantramāvartya bhūmau pāṃsuṃ dadyāt |",
  "S08n675:143": "mṛtaka uttiṣṭhati |",
  "S08n675:144": "mahāmāṃsa ghṛtena saha dhūpaḥ puṣṭikaraṇam |",
  "S08n675:145": "mānuṣāsthicūrṇaṃ kākolūkapakṣāṇi ca dhūpaḥ māraṇam |",
  "S08n675:146": "madanaṃ tuṣabījāni utsādano dhūpaḥ |",
  "S08n675:147": "sarṣaparājikādhūpaṃ jvarakaraṇaṃ,",
  "S08n675:148": "kodravabiḍālaviṣṭhaṃ vidveṣaṇaṃ,",
  "S08n675:149": "kapālacūrṇamadhūkacūrṇaṃ caikataḥ kṛtvā madhunā saha dhūpaḥ utsādane |",
  "S08n675:150": "moraṅgī eraṇḍanālaṃ utsādane dhūpaḥ |",
  "S08n675:151": "gopittaṃ mānuṣāsthi ca ghṛtena śatrormāraṇe dhūpaḥ |",
  "S08n675:152": "matsyāṇḍaṃ prasannā ca karpāsāsthisamanvitam |",
  "S08n675:153": "deśāntaragatasya dhūpaḥ śīghramānayati naram ||",
  "S08n675:154": "vidalāni masūrāṇāṃ māṃsaṃ kukkuṭāṇḍasya tu |",
  "S08n675:155": "eṣa praviśatasya dhūpo deyaḥ akārṣaṇamataḥ param ||",
  "S08n675:156": "bhallātakasya vījāni tilatailena yojayet |",
  "S08n675:157": "eṣākarṣaṇadhūpaḥ dadyādākarṣaṇasya |",
  "S08n675:158": "ghṛtagugguluṃ dadyāt |",
  "S08n675:159": "dhūpo roganāśanam |",
  "S08n675:160": "tilasarṣapairdhūpaṃ datvā tānyeva juhuyāt |",
  "S08n675:161": "saptarātraṃ trisandhyaṃ yasya nāmnā vaśaḥ |",
  "S08n675:162": "lavaṇaṃ rājikāhutimaṣṭasahasraṃ juhuyāt trisandhyaṃ saptarātram |",
  "S08n675:163": "mahāpuruṣavaśīkaraṇam |",
  "S08n675:164": "kapālacūrṇaṃ sahasrābhimantritaṃ kṛtvā yamicchati taṃ cūrṇena saṃspṛśya vaśamānayati |",
  "S08n675:165": "śmaśānabhasmasahitena yaṃ cūrṇayati taṃ jvareṇa gṛhṇāpayati mokṣayati |",
  "S08n675:166": "nakularomāṇi sarṣapāṇi ca sarpanirmokaṃ yasya nāmnā dhūpo dahati sa sarvalokavidviṣṭo bhavati |",
  "S08n675:167": "tilairvaśīkaraṇaṃ,",
  "S08n675:168": "arthotpādanāni ca kurute |",
  "S08n675:169": "tilataṇḍulairghṛtāktairnārī vaśamānayati |",
  "S08n675:170": "yavatimaṇḍūkavasāṃ nāgasthāne trirātraṃ juhuyāt |",
  "S08n675:171": "devāṃ varṣāpayati |",
  "S08n675:172": "mṛṇmayaṃ garuḍaṃ kṛtvā karasampuṭena gṛhya aṃsamātramudakamavatīrya arddharātraṃ japet,",
  "S08n675:173": "yasya nāmnā sa vaśo bhavati |",
  "S08n675:174": "śmaśāne taṇḍunāṃ prakīrya devahṛdayaṃ sthāpya praharaṇaṃ japet vṛttiṃ kalpayati,",
  "S08n675:175": "saparivārasya |",
  "S08n675:176": "nakulamūṣakaromāṇi karpāsāsthidhūpaḥ sarvabhūtavaśaṅkaraḥ |",
  "S08n675:177": "viṣaṃ bhallātakaṃ madhunā sahadhūpaḥ vaśīkaraṇam |",
  "S08n675:178": "kukkuṭāṇḍakapālāni kaṭutailena saha dhūpaṃ vaśīkaraṇam |",
  "S08n675:179": "palāśaṃ surasabījāmi madanapuṣpāṇi dhūpo vaśīkaraṇe |",
  "S08n675:180": "śatapuṣpā devadāruṃ purīṣaṃ maṇḍūkaṃ caṭakasya dhūpo vaśyārthaḥ |",
  "S08n675:181": "yavāstilā dūrvā ca gomūtreṇa dhūpo vaśīkaraṇe |",
  "S08n675:182": "haritālaṃ kākajihvā ca śoṇitena dhūpaḥ mūkīkaraṇe |",
  "S08n675:183": "mānuṣaromāṇi gomāṃsenaikatastailena saṃyukto dhūpo rogakaraṇe |",
  "S08n675:184": "kākapakṣolūkapakṣāṇi ca nimbatailena uccāṭane |",
  "S08n675:185": "guggulughṛtaṃ sīdhusahitaṃ dhūpo'yaṃ sarvasattvapriyaṅkaraḥ |",
  "S08n675:186": "patrakaṃ tvacaṃ turuṣke dhūpaṃ sarvasattvānubandhakaram |",
  "S08n675:187": "ājñākaro bhavati |",
  "S08n675:188": "turuṣkaṃ candanaṃ karpūreṇa saha añjanaṃ rājavaśīkaraṇam |",
  "S08n675:189": "pūjābalividhānaṃ kṛtvā viṣṇupratimāyā agrataḥ upariṣṭānmahāmāṃsāhutīnaṣṭau hutvāṣṭasahasraṃ japet trirātram,",
  "S08n675:190": "dravyaṃ yamicchati |",
  "S08n675:191": "śmaśānabhasmanā pratikṛtiṃ kṛtvā mahāmāṃsadhūpaṃ dattvā kuśaviṇḍakopaviṣṭaḥ aṣṭasahasraṃ japet rātrau śmaśāne,",
  "S08n675:192": "yamicchati tamānayati |",
  "S08n675:193": "ājñāṃ karoti |",
  "S08n675:194": "uccāṭane karpāsātuṣāṃ juhuyāt kākapakṣaiḥ kṣaṇāduccāṭano bhavati |",
  "S08n675:195": "śmaśāna udumbarasamidhābhiragniṃ prajvālya kapālopaviṣṭaḥ sarpakañcukaṃ juhuyāt |",
  "S08n675:196": "annamakṣayaṃ bhavati |",
  "S08n675:197": "śmaśānāsthicūrṇaṃ sarṣapasahitamaṣṭasahasraṃ juhuyāt yasya nāmnā,",
  "S08n675:198": "sa yojanaśatādāgacchati |",
  "S08n675:199": "sarvakāmeṣu kartavyaḥ |",
  "S08n675:200": "devo śvetacandanena vitatapakṣa sarvanāgābharaṇaṃ tīkṣṇaghoraṃ vikṛtānanaṃ vikṛtanakhaṃ padmopaviṣṭaṃ adhodattadṛṣṭiṃ nimnataraṃ kāṣṭhe kuṭye bhittau vā poṣadhikena karmakāreṇa kārāpayet |",
  "S08n675:201": "vitastimātraṃ kṛtvā tasyāgrataḥ sarvakarmāṇi kuryāt |",
  "S08n675:202": "palāśe puṣṭikāmena,",
  "S08n675:203": "bailvaṃ vaśyārthahetunā,",
  "S08n675:204": "udumbaraṃ ca putrakāmāya,",
  "S08n675:205": "gokāmaḥ śirīṣamayaṃ madhukaṃ vā dravyakāmaḥ kārayed vidhivat |",
  "S08n675:206": "sūkaramāṃsena phalakāmam |",
  "S08n675:207": "aśvamāṃsenāpatyaṃ bhavati |",
  "S08n675:208": "kṛṣṇasāramāṃsena śriyārthī,",
  "S08n675:209": "pṛthutamānukīrtikāmo vā strīkāmaḥ pṛthivīkāmo vā,",
  "S08n675:210": "vyāghramāṃsaṃ vyavahāradivijayārthī mahāmāṃsam vastrārthī hastibalā rājavaśikaraṇe atibalā rājāmātyavaśīkaraṇe aśvagandhāṃ juhuyāt |",
  "S08n675:211": "utsāde hastiromāṇi,",
  "S08n675:212": "picumardamabhicāre tu ete kāṣṭhā proktāḥ ||",
  "S08n675:213": "paṭakaraṇaṃ bhavati |",
  "S08n675:214": "dhātusauvarṇa pauṣṭike praktiḥ |",
  "S08n675:215": "rajatādīṃ kīrtivṛddhaye |",
  "S08n675:216": "kākapakṣahomenotsādayati |",
  "S08n675:217": "gṛdhrapakṣairmārayati |",
  "S08n675:218": "kauśikapakṣairvidveṣayati |",
  "S08n675:219": "mayūrapakṣairvidveṣayati |",
  "S08n675:220": "mayūrapakṣairdhanāni dadyāt |",
  "S08n675:221": "tittiripakṣaiḥ strīṃ magulipakṣaiḥ putrāṃ,",
  "S08n675:222": "kākapakṣaiḥ suvarṇam,",
  "S08n675:223": "ṭiṭṭibhipakṣairmohanam |",
  "S08n675:224": "śvamāṃsenotsādayati,",
  "S08n675:225": "mahiṣamāṃsenākarṣayati,",
  "S08n675:226": "ābhicāruke mahāmāṃsena,",
  "S08n675:227": "śāntike mṛgaromāṇi kanyārthī ulūkaromāṇi deśaghātecchā galaromāṇi vidveṣaṇe mānuṣaromāṇi ābhicāruke mānuṣyaromāṇi śatrunāśane sarveṣveva teṣu trisandhyaṃ saptāhiko homaḥ |",
  "S08n675:228": "smaraṇamātreṇāhaṃ sarvaviṣakarmāṇi karomi |",
  "S08n675:229": "satatajapena sarvakarmāṇi karomi |",
  "S08n675:230": "yo mama bhagavaṃ asmiṃ kalparāje mantraṃ sādhayamānaḥ trisandhyamudīrayiṣyati,",
  "S08n675:231": "tasyāhaṃ sarvaviṣopadravacikitsāṃ kariṣyāmi |",
  "S08n675:232": "pṛṣṭhato'nubaddho bhaviṣyāmi ||",
  "S08n675:233": "atha tasmin samaye svarūpamudrāṃ bhāvayati sma |",
  "S08n675:234": "aṅguṣṭhau parasparaveṣṭitau kṛtvā śeṣāṅgulyo pakṣavat saṃsthitā syād |",
  "S08n675:235": "garuḍarūpameva mama proktaṃ pinākinā mudrā ||",
  "S08n675:236": "asya sandarśanānnāgā vidravanti bhayārditā |",
  "S08n675:237": "aghomukhāstu aṅgulyaḥ mantreṇānena mantravit ||",
  "S08n675:238": "‘om jaḥ’ ||",
  "S08n675:239": "nāgadamanīti vikhyātā nāgānāṃ darpanāśanī |",
  "S08n675:240": "padmakośapratīkāśau aṅgulyaḥ pārśvataḥ sthitau ||",
  "S08n675:241": "aṅguṣṭhau madhyataḥ sthāpya niṣpīḍyāṅgulyaṃ tu yatnataḥ |",
  "S08n675:242": "nāgadamanīti vikhyātā divyā divyeṣu karmasu ||",
  "S08n675:243": "anāmikā tarjanī caiva madhyamena susaṃsthitam |",
  "S08n675:244": "aṅguṣṭhau vaktrasaṃsthānaṃ śeṣā pārśvataḥ sthitāḥ ||",
  "S08n675:245": "garuḍanādeti vikhyātā sarvanāgānutrāsinī |",
  "S08n675:246": "yāni ca mayoktāni sarvamantreṣu sādhane ||",
  "S08n675:247": "laukike gāruḍe śāstre + + + + + + + |",
  "S08n675:248": "sarve te'nenaiva kartavyā sarvasattvānukampayā ||",
  "S08n675:249": "kiñcitkāryā aśeṣāstu mūlakalpārthasādhakā |",
  "S08n675:250": "asmiṃ kalpavare nityaṃ sarvasattvānuvarṇite ||",
  "S08n675:251": "prasiddhāḥ sarvakarmārthāḥ sarvasattvārthapuṣkalāḥ |",
  "S08n675:252": "te vai mantramukhye tu prayoktavyāḥ karmavistare ||",
  "S08n675:253": "iha kalpavare mūle pratiṣṭhā kṣmātalena te |",
  "S08n675:254": "samuṣatsarvabhūtānāmiha mantrasṛtairguṇaiḥ ||",
  "S08n675:255": "vistarejñaḥ sarvato dṛṣṭyā sarvasattvānukampane |",
  "S08n675:256": "prasiddhaṃ siddhikāmānāṃ hetuyuktisamāśritām ||",
  "S08n675:257": "kuryuḥ sarvataḥ siddhiḥ sarvamantreṣu dehinām |",
  "S08n675:258": "sarvasattvāśca sānnidhyaṃ kalpeṣu manasepsitam ||",
  "S08n675:259": "itihāsapurāvṛttaṃ vartamānamanāgatam |",
  "S08n675:260": "kathayantyeṣa saṃyogānmantramudrasamīraṇāt ||",
  "S08n675:261": "ākṛṣṭā eṣa bhūtānāṃ mantro'yamaparājitaḥ |",
  "S08n675:262": "īśānaḥ sarvabhūtānāṃ rudro'yaṃ surapūjitaḥ ||",
  "S08n675:263": "tambako tryakṣarājñeyo kalpastho'tha mahītale |",
  "S08n675:264": "himādrinilayo nityaṃ umāpatimaheśvaraḥ ||",
  "S08n675:265": "tṛśūlī khaḍgadhṛg jñeyaḥ pinākī vṛṣabhadhvajaḥ |",
  "S08n675:266": "gaṇādhyakṣaḥ śūlinaścaiva maheśākhyo'tha maharddhikaḥ ||",
  "S08n675:267": "akṣaro'kṣaramityāhuḥ kapardī tu gadāyudhaḥ |",
  "S08n675:268": "eṣa mantro mahārthastu sarvabhūtārthakampakaḥ ||",
  "S08n675:269": "kuryāt sarvāṇi karmāṇi sarvakarmeṣu sādhanam |",
  "S08n675:270": "eṣa devo mahātmā vai mahādeveti kīrtyate ||",
  "S08n675:271": "prasiddhaḥ sarvakarmārthe phalahetusadāprade |",
  "S08n675:272": "tasya mantraṃ pravakṣyāmi śṛṇudhvaṃ bhūtikāṃkṣiṇaḥ ||",
  "S08n675:273": "“om sthaḥ namaḥ sarvabuddhānāmapratihataśāsanānām |",
  "S08n675:274": "trailokyagurūṇāmacintyādbhutarūpiṇām ||",
  "S08n675:275": "śivodbhavodbhava bhuvanatrayapūjitāya hū hū phaṭ phaṭ |”",
  "S08n675:276": "eṣa mantro mahāmantraḥ sarvaśatrubhayapradaḥ ||",
  "S08n675:277": "āyuṣat sarvabhūtānāṃ karma śāntikapauṣṭike |",
  "S08n675:278": "sarveṣveva hi karmeṣu prayoktavyo manasodbhavai ||",
  "S08n675:279": "sarvabhūtarutajñānaṃ abhijñajñānaceṣṭitam |",
  "S08n675:280": "abhijñavaśitā caivaṃ sarvaśāstrajñatāṃ samam ||",
  "S08n675:281": "prāpnuyāt puṣkalāṃ cārthāṃ phalahetusamudbhavām |",
  "S08n675:282": "yāvantyo laukikā mantrā sarvāśca supuṣkalā ||",
  "S08n675:283": "tāṃ sarvāṃ prāpnuyānmantrī siddhamantrastu buddhimāṃ |",
  "S08n675:284": "yāvanto laukikā mantrā śaivāścāpi supūjitā ||",
  "S08n675:285": "mantrā gurutmane cāpi siddhihomaphalonmukham |",
  "S08n675:286": "sarvalaukikamantrāstu indrarudrodbhavodbhavā ||",
  "S08n675:287": "te syurmantrarāṭ sarve nibaddhā vidhihetutaḥ |",
  "S08n675:288": "yāmyāgnivāyutoyānāṃ kubero mātaro dayā ||",
  "S08n675:289": "saṅkhyā dvādaśakā hyeṣā brahmeśānapūrakāḥ |",
  "S08n675:290": "savituḥ śakradevānāṃ pitāmahasupūjakā ||",
  "S08n675:291": "kāmadhātveśvarā khyātā ye mantrāmaracāriṇām |",
  "S08n675:292": "sarve te vaśamāyānti mantre nāmīritādhipa ||",
  "S08n675:293": "+ + + svayāmyadagnināṃ divaukasajalaukasām |",
  "S08n675:294": "diṅmandirāśrayā ye ca vidikṣu ścāpi cāriṇaḥ ||",
  "S08n675:295": "tadordhvaṃ nabhastale cāpi adhaḥ pātāladhāmakāḥ |",
  "S08n675:296": "pathośrayasamāpannā phaṇino ye maharddhikā ||",
  "S08n675:297": "himādrikukṣisaṃviṣṭā vindhyakukṣau samāśritā |",
  "S08n675:298": "mahādhātuvare citre mahāśaile'tha viśrute ||",
  "S08n675:299": "nānādevagaṇākīrṇe siddhacāraṇasevite |",
  "S08n675:300": "apsarogaṇasaṅgīte sumero ravirivojjvale ||",
  "S08n675:301": "yatrasthā ye'tra nāgā vai ye tu bhūtagaṇāśrayā |",
  "S08n675:302": "vicitrarūpiṇo ye vā tataḥ sthā ye samāgatā ||",
  "S08n675:303": "sarve te vaśamāyānti mantreṇānena yojitā |",
  "S08n675:304": "ye ca divyagaṇā mantrā sarvabhūtabhayapradā ||",
  "S08n675:305": "sarve te vaśamāyānti mantreṇānena yojitā |",
  "S08n675:306": "girigahvaradurgeṣu vicitraiḥ kandarodaraiḥ ||",
  "S08n675:307": "mandirairhemasaṅkāśairnivasanti mahītale |",
  "S08n675:308": "sarvabhūtagaṇādhyakṣā vividhā hāriṇo janāḥ ||",
  "S08n675:309": "+ + + + + + + + nivāseṣvabhikīrtitaiḥ |",
  "S08n675:310": "divyabhūtagaṇādhyakṣā vicitrāścaiva rūpiṇaḥ ||",
  "S08n675:311": "sarvabhūtagaṇāścaiva vicaranti mahītale |",
  "S08n675:312": "vividhākāramukhyāstu vicitrā rūpagatāśrayā ||",
  "S08n675:313": "vividhākāravicārasthau vividhāmbarabhūṣaṇā |",
  "S08n675:314": "te sarve mantramukhyena pathevārapaśyatā ||",
  "S08n675:315": "anetā sarvamantrāṇāṃ laukikānāṃ maharddhikām |",
  "S08n675:316": "sarvabhūtavaśaṃ kartā prabhramanteśvaro varaḥ ||",
  "S08n675:317": "sarvamantreśvarāṃ mukhyāṃ yamarudrendravāsavām |",
  "S08n675:318": "mantranātho'tha mukhyastu sarvalaukikamagrajī ||",
  "S08n675:319": "vibharti sarvato mantrāṃ kalpāṃścaiva supuṣkalām |",
  "S08n675:320": "eṣa mantreśvaro deva adhipatiḥ sarvamantrarāṭ ||",
  "S08n675:321": "sarvavighneśvaro mantrī smartavyaḥ sarvajāpibhiḥ |",
  "S08n675:322": "ugramugre'tha mantrāṇāṃ prabhureva pragīyate ||",
  "S08n675:323": "sarvasmiṃ śaivatantre vai sarvalaukikaceṣṭitaiḥ |",
  "S08n675:324": "caritaṃ cāpi bhūtānāṃ rutaṃ cāpi japet sadā ||",
  "S08n675:325": "mantribhiḥ sarvakālaṃ vai prayoktavyaḥ siddhikāṃkṣibhiḥ |",
  "S08n675:326": "vainateyastadā pakṣī praṇamya jinavarātmajām ||",
  "S08n675:327": "mañjuśriyaṃ tathā nityaṃ sarvāṃ buddhasutān tathā |",
  "S08n675:328": "uvāca madhurāṃ vāṇīṃ pakṣirāṭ sa mahābalaḥ ||",
  "S08n675:329": "bhāṣa bhāṣa mahāsattva ! gambhīrārthasuniścita ! |",
  "S08n675:330": "dharmanairātmyatattvasya agradharmapratiṣṭhita ! ||",
  "S08n675:331": "mayoktaṃ kalpavistāraṃ mūlyamantrārthagocaram |",
  "S08n675:332": "abhisaṃkṣepato jñeyaṃ sarvamantreṣvarādhikam ||",
  "S08n675:333": "laukikeṣveva mantreṣu prayojyaḥ sarvasādhane |",
  "S08n675:334": "nābhyantarapadaṃ mantraṃ mayoktaṃ yaṃ praśasyate ||",
  "S08n675:335": "jinaputraistu mahāvīraiḥ sarvaśrāvakakhaḍgibhiḥ |",
  "S08n675:336": "nānyotkṛṣṭatamaṃ mantraṃ mayi buddhiḥ prayujyate ||",
  "S08n675:337": "īṣismitamukho dhīra mañjughoṣamathābravīt |",
  "S08n675:338": "athāha madhuraṃ vākyaṃ śabdārthāspadabhūṣaṇam ||",
  "S08n675:339": "eṣa te suvarṇamākhyātaḥ dharmasvāmī narottamaḥ |",
  "S08n675:340": "visṛkṣuḥ sarvamantrāṇāṃ dharmanairātmyadeśakaḥ ||",
  "S08n675:341": "jagadgururmahāvāīro buddha ādityabāndhavaḥ |",
  "S08n675:342": "praṇetā sarvamantrāṇāmagramantreśvaro varaḥ ||",
  "S08n675:343": "prabhurekamanārtho dharmadhātvīśvaro guruḥ |",
  "S08n675:344": "sarvasattvānukampārtha asmākaṃ ca sukhodayaḥ ||",
  "S08n675:345": "dharmakoṭigato niṣṭho bhūtakoṭimanālayaḥ |",
  "S08n675:346": "eṣa te sarvamantrāṇāṃ kathayantyāśu mahādyutiḥ ||",
  "S08n675:347": "bodhisattvapiṭakāvataṃsakān mahāyānavaipulyasūtrād āryamañjuśriyamūlakalpād",
  "S08n675:348": "ekūnacatvāriṃśatimo garuḍapaṭalaparivartaḥ |"
}