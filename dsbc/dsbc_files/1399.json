{
    "1399:0": "Kāṇhapādasya dohākoṣaḥ",
    "1399:1": "om namo vajradharāya | |",
    "1399:2": "loaha gavva samuvvahai hau paramatthe pavīṇa |",
    "1399:3": "koḍiha majjhe ekku jai hoi ṇirañjaṇa līṇa |",
    "1399:4": "1 | | |",
    "1399:5": "asyāyamarthaḥ |",
    "1399:6": "loke garvva samudvahati |",
    "1399:7": "ko'sau sarvo'haṃ paramārthapravīṇa iti etacca yāvat saṃbhavantu yujyate |",
    "1399:8": "tato yogikoṭīnāṃ madhye eko'pi yadi bhavati nirañjanalīna iti |",
    "1399:9": "nirgatāni añjanāni rāgadveṣādikleśā asminniti nirañjanaḥ sahajakāyaḥ tatra līno nimagnamanā yogīndraḥ sa ca mādṛśa iti bhāvaḥ | | |",
    "1399:10": "āgama vea purāṇe paṇḍiā māṇa vahanti | ph",
    "1399:11": "pakka siriphale alia jima vāheria bhamanti |",
    "1399:12": "2 | | |",
    "1399:13": "ayamarthaḥ |",
    "1399:14": "bāhyagamādijñānena paramārthasatyābhimānaṃ paṇḍitā vahanti |",
    "1399:15": "evambhūtāḥ santaḥ kasmin kiṃ kurvantītyāha pakvaśrīphaleṣvalayo bhramarā jimu yathā bāhyena gandhānumodena bhramanti tathā āgamādijñānena bāhyena yathārthya pratirūddhadṛṣṭitvāt gabhīratattvāmṛtarasaṃ na cintayanti ityarthaḥ |",
    "1399:16": "tathā coktaṃ caturdevīparipṛcchāmahāyogatantre",
    "1399:17": "caturaśītisāhastre dharmaskandhe mahāmune |",
    "1399:18": "tattvaṃ vai ye na jānanti sarve te niṣphalāya vai | |",
    "1399:19": "(149)",
    "1399:20": "etat sādhanamāha",
    "1399:21": "vohicia raabhūsia akkhohehi siṭṭhao |",
    "1399:22": "pokkharavia sahāvasuha ṇia dehahi diṭṭhao |",
    "1399:23": "3 | | |",
    "1399:24": "ayamarthaḥ |",
    "1399:25": "bodhicittaṃ sāṃvṛtaspandarūpaṃ śukraṃ rajobhūṣitaṃ tat cittavajreṇāśliṣṭam |",
    "1399:26": "kiṃ bhūtacittavajramityāha pokṣaro vakṣyamāṇapadmavṛkṣaḥ asya bījaṃ sukhasvabhāvena sthitam |",
    "1399:27": "śuddhaṃ tadevaṃ cittavajraṃ kutra dṛṣṭamityāha |",
    "1399:28": "nijaśabdena jñānādhiṣṭhito nijadehaḥ sa eva sarovarasūtradṛṣṭamavagatam |",
    "1399:29": "etadeva spaṣṭayannāha",
    "1399:30": "gaaṇa ṇīra amiāha pāka mūla-vajja bhāviai",
    "1399:31": "avadhūi kia mūlaṇāla haṃkāro vi jāai |",
    "1399:32": "4 | | |",
    "1399:33": "ayamarthaḥ |",
    "1399:34": "mahāsukharūpatvāt gaganaṃ nīram amitābho bodhicittānandadeva paṅkaṃ kṛtvā mūlaṃ nālaṃ pradhānakāraṇaṃ bhāvitam |",
    "1399:35": "tadeva bodhitacittaṃ tena nālapatraṣaṇḍādikrameṇa niṣpādayan tadarthamāha |",
    "1399:36": "avahelayā anābhogena lleśadipāpān dhunoti ityavadhūtī |",
    "1399:37": "avadhūtyavakṛtaṃ mūlaṃ pradhānanālaṃ yena sā avadhūtī kṛto mūlanālaheturiti śabdākṣaram haṃkāro'pi vakṣyamāṇena makarandākāreṇa anāhataṃ vajrānaṅgākṣararūpo vajradharo jāta ityarthaḥ | |",
    "1399:38": "(150)",
    "1399:39": "nanu avadhūtīvānmūlīkṛtāni ṣaṇḍamṛṇālapatrāṇi kānītyāha-",
    "1399:40": "lalaṇā rasaṇā ravi sasi tuḍia veṇṇa vi pāse |",
    "1399:41": "patto-cauṭṭha cau-mūṇāla ṭhia mahāsuha vāse |",
    "1399:42": "5 | | |",
    "1399:43": "ayamarthaḥ |",
    "1399:44": "vāmanāsāpuṭe prajñācandrasvabhāvena lalanā sthitā |",
    "1399:45": "dakṣiṇanāsāpuṭe upāyasūryyasvabhāvena rasanā sthitā |",
    "1399:46": "dve ṣaṇḍe sthite |",
    "1399:47": "dvayoḥ ṣaṇḍayoḥ vāmadakṣiṇayoḥ [ pārśvayoḥ ] |",
    "1399:48": "tathā ca hevajre -",
    "1399:49": "lalanā prajñāsvabhāvena rasanopāyasaṃsthitā |",
    "1399:50": "avadhūtī madhyadeśe tu grāhyagrāhakavarjjitā | | iti |",
    "1399:51": "grāhyaṃ jñeyaṃ grāhako jñānaṃ tābhyāṃ varjjitā |",
    "1399:52": "tatra dvayābhinnamiti bhāvaḥ |",
    "1399:53": "jñeya jñānayorjanyajanakebhyoḥ tayorviparyyāsābhāvena sattālābhavyudāsādityarthaḥ |",
    "1399:54": "śūnyātiśūnyamahāśūnyasarvvaśūnyamiti catuḥśūnyasvarūpeṇa patracatuṣṭayaṃ caturādisvarūpeṇa caturmṛṇālasaṃsthitā |",
    "1399:55": "kutretyāha-mahāsukhaṃ vasatyasminniti mahāsukhavāsa uṣṇīṣakamalaṃ tatra sarvvaśūnyālayo ḍākinījālātmakajāladharābhidhānaṃ merūgiriśikharamityarthaḥ |",
    "1399:56": "evaṃkāra vīa laia kusumia-aravindae |",
    "1399:57": "mahuara-rūe suraa-vīra jiṃghai maarandae |",
    "1399:58": "6 | | |",
    "1399:59": "evaṃ bījaṃ gṛhītvā kusumitam aravindaṃ kamalaṃ madhukararūpeṇa cittavajraprajñopāyayogāt suratamanavacchinnamahārāgarūpeṇa virāgadamanādvīraḥ makarandaṃ puṣpaparamasurata-",
    "1399:60": "(151)",
    "1399:61": "vīratayā ca acyutaṃ mahārāgaṃ sukhaṃ cittaṃ vajro'nubhavatītyarthaḥ |",
    "1399:62": "na ta svayaṃ viṣayībhūya anādikrameṇa phalaṃ niṣpādya jighranti |",
    "1399:63": "kathaṃ dṛśyate āgamāntare |",
    "1399:64": "tathā ca śrīhevajre-",
    "1399:65": "svayaṃ karttā svayaṃ harttā svayaṃ rājā svayaṃ prabhuriti |",
    "1399:66": "svayaṃ hartteti svayameva saṃhārarūpaḥ |",
    "1399:67": "svayaṃ prabhuriti sarvvādhipatyayuktavat |",
    "1399:68": "viśvarūpamaṇiriva prakāśasphuraṇasaṃhārasvarūpaḥ |",
    "1399:69": "pañca mahābhūā via ai samāggīe jaia |",
    "1399:70": "pūhavi ava tea gaṃdhavaha gaaṇa sañjaia |",
    "1399:71": "7 | | |",
    "1399:72": "ayamarthaḥ |",
    "1399:73": "pañcamahābhūtāni pṛthivī-apatejo-vāyu-ākāśādipañcakaṃ bījaṃ gṛhītvā sāmagrayā volakakkolayogena tadeva darśayannāha karkaśatvāt kāṭhinā pṛthvī dravatvājjalaṃ tejogharṣaṇāt hutavaho'gniḥ sañjātaḥ gaganāt samīraṇaḥ |",
    "1399:74": "sukharūpatvāt gaganam |",
    "1399:75": "bhūtapañcakaiḥ paripūrṇamilitaṃ śarīramityarthaḥ |",
    "1399:76": "yathā ca śrīhevajre-",
    "1399:77": "kasmādbhautikaḥ skandhaḥ ?",
    "1399:78": "bhagavānāha-",
    "1399:79": "volakakkolayogena sparśāt kāṭhinyadharmmaṇaḥ |",
    "1399:80": "--------------------------pṛthivī tatra jāyate | |",
    "1399:81": "bodhicittadravākārādapadhātośca sambhavaḥ |",
    "1399:82": "tejo jāyate gharṣaṇāt gamanādvāyuḥ prakīrttitam |",
    "1399:83": "saukhyamākāśadhātuśca pañcabhiḥ paritaḥ sthitam | |",
    "1399:84": "ayamarthaḥ |",
    "1399:85": "tatreti sahaje pṛthivīdhāturūtpadyate |",
    "1399:86": "bola vajra kakkolaṃ padmavajrapadyasaṃyogenetyabhiprāyaḥ |",
    "1399:87": "tatra sahaje bodhicittaṃ jāyate śukramutpadyate | tasya",
    "1399:88": "(152)",
    "1399:89": "candrarūpatvādapaḥ sambhava utpāda iti |",
    "1399:90": "gharṣaṇāt tejo jāyate |",
    "1399:91": "vajrapadmagharṣaṇena tejodhāturūtpadyate |",
    "1399:92": "gaganāt vāyuḥ prakīrttitaḥ cālanarūpatvādvāyudhātuḥ prakīrttitā |",
    "1399:93": "saukhyamākāśadhātuśca saukhyarūpatvāt |",
    "1399:94": "gaaṇa-samīraṇa-suhavāse pañcehi paripūṇṇae |",
    "1399:95": "saala surāsura ehu uatti vadie ehu so suṇṇae |",
    "1399:96": "8 | | |",
    "1399:97": "ayamarthaḥ |",
    "1399:98": "gaganamākāśaṃ samīraṇo vāyuḥ tayoḥ sukhavāse sukhasthāne pañcabhirmahābhūtaiḥ paripūrṇa iti |",
    "1399:99": "sakalānāṃ manuṣyādīnāṃ surāsurāṇāṃ utpattikāraṇaṃ pañca iti |",
    "1399:100": "tadeva sakala surāsuraḥ kimbhūta ityāha |",
    "1399:101": "etat jñānarahitvāt vade mūrkha ityakṣareṇa sambodhanam |",
    "1399:102": "etadeva bhūtapañcakaṃ svabhāvavirahāt śūnyanistaraṅgaścaturthaḥ sahajarūpamityarthaḥ | tathāca",
    "1399:103": "āsādya ko'pi lavaṇaṃ jalamekadeśe kṣīrāmvudhiṃ sakalameva paricchinatti |",
    "1399:104": "bhāvaikarūpamavagamya tathaikadeśe traidhātukaṃ sakalameva paricchinatti | |",
    "1399:105": "tathāparaprakāraḥ |",
    "1399:106": "pṛthivyā indriyaṃ nāsikā tasyā viṣayo gandhaḥ |",
    "1399:107": "pṛthivyāmeva gandho nānyatra |",
    "1399:108": "apāmindriyaṃ rasanā tasyā viṣayo rasaḥ niyamena rasameva gṛhṇāti |",
    "1399:109": "tejasa indriyaṃ cakṣuḥ tasya viṣayo rūpam |",
    "1399:110": "vāyorindriyaṃ tvak tasya viṣayaḥ sparśaḥ bhagaliṅgādisparśaviṣayaḥ |",
    "1399:111": "ākāśasya indriyaṃ śrotraṃ tasya viṣayo hi śabdaḥ niyamena śabdameva gṛhṇāti nānyat |",
    "1399:112": "etadeva spaṣṭayannāha -",
    "1399:113": "(153)",
    "1399:114": "khiti jala jalaṇa pavaṇa gaaṇa vi māṇaha |",
    "1399:115": "maṇḍalacakka visaavuddhi lai parimāṇaha |",
    "1399:116": "9 | | |",
    "1399:117": "etadeva bhūtapañcakaṃ viṣayo vajrāvjasaṃyogāt tasminniti yā buddhiḥ sukhacittaṃ sā viṣayabuddhi tāmādāya mādṛgupadeśāt pṛthivyaptejovvāyvākāśa paryyantaṃ yāvat pratipadyasva |",
    "1399:118": "etena tat kīdṛśaṃ bhavatītyāha -",
    "1399:119": "ṇittaraṅgaṃ sama sahajarūa saala-kalūsa-virahie |",
    "1399:120": "pāpa-puṇṇa-rahie kuccha ṇāhi kāṇhu phuḍa kahie |",
    "1399:121": "10 | | |",
    "1399:122": "ayamarthaḥ |",
    "1399:123": "taraṅgābhāvānnistaraṅgaṃ sama nirvvāṇaṃ sahajarūpaṃ sakalakaluṣavirahitaṃ virāgādi pāpairvirahitaṃ parityaktamityarthaḥ tathā ca śrīmadādibuddhena -",
    "1399:124": "virāgāt [ na ] paraṃ pāpaṃ na puṇya sukhataḥ para |",
    "1399:125": "ato'kṣarasukhe cittaṃ niveśyantu sadā nṛpa | |",
    "1399:126": "tataśca etena traidhātakañca nistaraṅgasahajarūpaṃ veditavyaṃ pañcamahābhūta parighaṭitatvāt |",
    "1399:127": "tathā ca śrīhevajre-",
    "1399:128": "sukhaṃ kṛṣṇaṃ sukhaṃ pītaṃ sukhaṃ raktaṃ sukhaṃ sitam |",
    "1399:129": "sukhaṃ nīlaṃ sukhaṃ kṛṣṇaṃ sukhaṃ sarvva carācaram | |",
    "1399:130": "ityevaṃbhūte mahāsukhaṃ sukhābhidhāne'pi duḥkharahitāvasthitāviti pāpaṃ rāgādiduḥkhaṃ puṇyaṃ rāgasukhaṃ tatraikamapi nāsti |",
    "1399:131": "tathāca śrīsampūṭe -",
    "1399:132": "rāgañcaiva virāgañca varjjayitvā punaḥ sthitaḥ |",
    "1399:133": "sphaṭañca kṛṣṇācāryyakathitametat [ na ] anyaiḥ kathitamityarthaḥ |",
    "1399:134": "etacca jñāna",
    "1399:135": "(154)",
    "1399:136": "bahirmukhaiḥ bahirātmayojanāya |",
    "1399:137": "kṛṣṇaṃ śyāmaṃ kṛṣṇaṃ śavalaṃ kṛcchraduḥkhaṃ jātamiti darśayannāha -",
    "1399:138": "vahiṇṇikkaliā kaliā suṇṇāsuṇṇa paiṭṭha |",
    "1399:139": "suṇṇāsuṇṇa veṇiṇa majjhe re vaḍha kimpi ṇa diṭṭha |",
    "1399:140": "11 | | |",
    "1399:141": "ayamarthaḥ |",
    "1399:142": "bahirnirgatasarvvabhāvānāṃ śūnyatvenākāracakramāracya aśūnyañca śarīre kalpitayogena rāgāntamapi dhiyā praviśya tadā ca mūlībhūtā anayoḥ śūnyāśūnyayormadhye re mūḍha kimapi tattvaṃ na dṛṣṭaṃ na jñātamityarthaḥ |",
    "1399:143": "evañcet nāstyeva kiñcittattvamityāha -",
    "1399:144": "sahaja ekku para atthi tahi phuḍa kāṇhu parijāṇai |",
    "1399:145": "satthāgama vahu paḍhai suṇai vaḍha kimpi ṇa jāṇai |",
    "1399:146": "12 | | |",
    "1399:147": "ayamartha | sahajamekaṃ paraṃ tattvamasti |",
    "1399:148": "tacca kṛṣṇavajraḥ paraṃ jānāti |",
    "1399:149": "śāstrāṇi tarkādīni āgamāḥ kriyācaryyādikāṇi bahuvidhāni paṭhati pāṭhayati śṛṇoti śrāvayati ca kimapi [ na jānāti ] vajrayānādinirūttaramantranayarahasyabahirmukhatvāttat punarmatsadṛśaḥ paraṃ jānātītyarthaḥ |",
    "1399:150": "aha ṇa gamai ūi ṇa jāi |",
    "1399:151": "veṇṇa-rahia tasu ṇiccala ṭhāi | |",
    "1399:152": "(155)",
    "1399:153": "bhaṇai kāṇha maṇa kahavi ṇa phuṭṭhai |",
    "1399:154": "ṇiccala pavaṇa ghariṇi ghare vaṭṭai |",
    "1399:155": "13 | | |",
    "1399:156": "adho na gacchatyapānavāyornirodhāt urddha na gacchati prāṇavāyornirodhāt |",
    "1399:157": "dvābhyāmūrddhādhaḥ prāṇāpānābhyāṃ rahitaṃ parityaktaṃ tasya tathārūpeṇa bodhicittaṃ nirasya tiṣṭatīti |",
    "1399:158": "tadeva darśayannāha |",
    "1399:159": "bhaṇati kṛṣṇācārcyaḥ mana bodhicittaṃ kathamapi na sphuṭati na rūdhyati ityarthaḥ |",
    "1399:160": "evabhūtaṃ bodhicittaṃ kutra varttata iti tadeva spaṣṭhayannāha -",
    "1399:161": "varagirikandara guhira jagu tahi saala vi tuṭṭai |",
    "1399:162": "vimala salila sosa jāi jai kālāgni paiṭṭhai |",
    "1399:163": "14 | | |",
    "1399:164": "ayamarthaḥ |",
    "1399:165": "varaḥ śreṣṭhoḥ giriḥ kaṅkālarūpo merūgiriḥ |",
    "1399:166": "tathā ca śrīsampūṭe -",
    "1399:167": "sthitaḥ pādatale vāyuḥ bhairavo dhanurākṛtiḥ |",
    "1399:168": "sthito'sti kaṭideśe tu trikoṇoddharaṇantathā | |",
    "1399:169": "varttulākārarūpohi varūṇastridale sthitaḥ |",
    "1399:170": "hradaye pṛthivī caiva caturasrā samantataḥ | |",
    "1399:171": "kaṅkāladaṇḍarūpohi sumerūrgirirāṭ tathā | iti |",
    "1399:172": "tasya kandaraṃ kuharaṃ tadeva pañcānāmagocaratvād gambhīraṃ tatra kimbhavatītyāha |",
    "1399:173": "tatra nairātmadhātuḥ jagat sakalameva utpannaṃ sthirībhavati |",
    "1399:174": "etena kiṃ syādityāha |",
    "1399:175": "vimalaṃ nivṛttyā sukharūpeṇa salile sāṃvṛtaśukradavākāreṇa vimalarūpaṃ samarūpaṃ bodhicittaṃ śoṣaṃ yātyadhaḥ patatītyāha |",
    "1399:176": "tathā ca śukrasiddhau -",
    "1399:177": "patite bodhicitte tu sarvvasiddhinidhānake |",
    "1399:178": "mūrcchite skandhavijñāne kutaḥ siddhiraninditā | |",
    "1399:179": "(156)",
    "1399:180": "kālāgniścutyavasthā kṛṣṇapratipatpraveśakālapravṛtta hati kathametat |",
    "1399:181": "acyute mahārāgasukhamanubhavatītyāha -",
    "1399:182": "ehu so udvamerū dharaṇidhara samavisama uttāra ṇa pāvai |",
    "1399:183": "bhaṇai kāṇha dullakkha duravavāha ko maṇe paribhāvai |",
    "1399:184": "15 | | |",
    "1399:185": "ayamarthaḥ |",
    "1399:186": "eṣo'yaṃ bālayogī duḥkhena prāṇāpānanirodhena sarvvathā niścalamanase niścalatvena nahi kramati candramāḥ |",
    "1399:187": "evaṃ pūrvvokto merūḥ tatra samavisama iti prāṇāpānayoḥ praveśaniṣkāśābhyāṃ tathā cottaramūrddhamerūśikharaṃ na prāpnoti |",
    "1399:188": "ataeva bhaṇati kṛṣṇavajraḥ devānāmalakṣitatvāt śrāvakādīnāmasādhāraṇaṃ yogināmagocaraṃ paramaṃ tattvaṃ duravagāhaṃ ko manasi vyavalokayati |",
    "1399:189": "jo saṃveai maṇa raaṇa aharaha sahaja pharanta |",
    "1399:190": "so parū jāṇai dhamma-gai aṇṇa ki muṇai kahanta |",
    "1399:191": "16 | | |",
    "1399:192": "yaḥ saṃvetti manoratnaṃ kuliśāvjasaṃyogāt acyutirūpaṃ bodhicittaṃ aharniśaṃ sahajasvabhāvaṃ parisphuṭaṃ sa paramayogīndro dharmmasya yathābhūtagatiṃ jānāti nānyo hīndriyagharṣaṇalakṣaṇasukhābhiniviṣṭaḥ iti ataeva āha-",
    "1399:193": "pahaṃ vahante ṇiamaṇa vandhaṇa kiau jeṇa |",
    "1399:194": "tihuaṇa saala viphāriā puṇu saṃhāria teṇa |",
    "1399:195": "17 | | |",
    "1399:196": "spandarūpaṃ bodhicittaṃ sthirīkṛtaṃ yena yogīndreṇa tribhūvanaṃ kāyānandacittānanda-",
    "1399:197": "(157)",
    "1399:198": "svarūpaṃ sakalaṃ niravaśeṣaṃ sphūritaṃ matvā punaḥ saṃhāritaṃ sahajānande praveśitaṃ sukhābhidhāne niveśitam iti bhāvaḥ | ata āha -",
    "1399:199": "kāhi tathāgata labhae devī koha-gaṇahi |",
    "1399:200": "maṇḍala-cakkavimukka acchau sahaja-khaṇehi |",
    "1399:201": "18 | | |",
    "1399:202": "ayamarthaḥ |",
    "1399:203": "kimartham |",
    "1399:204": "cittavajratathāgatā devī krodhagaṇe labhyateti maṇdalacakravimuktaḥ sahajakṣaṇe tiṣṭhāmiti sambandhaḥ |",
    "1399:205": "skandhadhātvāyatānādyaḥ kālakāyavākcittamaṇḍaladevatāścet mahāsukhopadeśasamarasībhāvaṃ gatāḥ tahyetadeva mahāmaṇḍalaṃ ato nānyataḥ pṛthagmaṇḍalamastīti tathā ca guṭikātantre -",
    "1399:206": "sarvvāṅgabhāvanātītaṃ kalpanākalpavarjjitam |",
    "1399:207": "mātrāvindusamāyuktaṃ etanmaṇḍalamuttamam | | iti |",
    "1399:208": "sahaje ṇiccala jeṇa kia samarase ṇiamaṇa-rāa |",
    "1399:209": "siddho so puṇa takkhaṇe ṇau jarāmaṇaha bhāa |",
    "1399:210": "19 | | |",
    "1399:211": "ayamarthaḥ |",
    "1399:212": "sahaje mahāsukhopāyena niścalaskhalitarūpaṃ kāyānandādyekarasībhāvena bodhicittaṃ jñānānandacaturtha yena yoginā kṛtamiti sambandha |",
    "1399:213": "tadabhyāsaparyyantena vṛttyāgaman tat kṣaṇāt jarāmaraṇaṃ vihāya siddho bhavati |",
    "1399:214": "mahāmudrāṃ karotītyarthaḥ |",
    "1399:215": "tathā ca śrīsamāje- arūṇodgamavelāyāṃ siddhyante nātra saṃśaya |",
    "1399:216": "tamevārtha spaṣṭayannāha -",
    "1399:217": "ṇiccala ṇivviappa ṇivviāra |",
    "1399:218": "uaa-atthamaṇa-rahia susāra |",
    "1399:219": "(158)",
    "1399:220": "aiso so ṇivvāṇa bhaṇijjai |",
    "1399:221": "jahi maṇa māṇasa kimpi ṇa kijjai |",
    "1399:222": "20 | | |",
    "1399:223": "ayamarthaḥ |",
    "1399:224": "niścalaṃ sarvvasaṃkalpavāyubhiracalatvāt nirvvikalpaṃ bhudrārahitvena nirvvikāramindriyātītatvāt udayāntaṃ gamanarahitatvena śaradamalamadhyāhnasannibham svasamākārametannirvvāṇaṃ bhaṇyate |",
    "1399:225": "yatra yāvanmanaścittaṃ manasāṃ caturaśītiprakṛtayo na kimapi kriyate |",
    "1399:226": "etādṛśaḥ svaparāparasaṃkalpaṃ kiñcidapi na jāyate |",
    "1399:227": "tatra prabhāsvarajñānodayasamaya ityarthaḥ |",
    "1399:228": "evaṃkāra je vujjhia te vujjhia saala asesa |",
    "1399:229": "dhamma-karaṇḍaho sohu re ṇia-pahudhara-vesa |",
    "1399:230": "21 | | |",
    "1399:231": "ayamarthaḥ |",
    "1399:232": "evaṃkāra iti |",
    "1399:233": "śūnyatākarūṇābhinnarūpiṇī mahāmudrā itthaṃ evaṃkāraṃ yena pratīyate tena yogīndreṇa skandhadhātvāyatanādīnāṃ pratītamiti |",
    "1399:234": "saiva mahāmudrā dharmmakaraṇḍakarūpā dharmmakāyāt |",
    "1399:235": "atasteṣāṃ karaṇḍakaṇṭhānāṃ saiva rasaṃ bodhanaṃ nijaprabhorvajradharasya veśa ābharaṇaṃ alaṅkāraḥ śobhanamiti yāvat |",
    "1399:236": "tathā ca śrīhevajre -",
    "1399:237": "ekārākṛti yaddivyaṃ madhye vaṃkārabhūṣitam |",
    "1399:238": "ālayaḥ savvasaukhyānāṃ vuddharatnakaraṇḍakam | |",
    "1399:239": "anyatrāpyuktaṃ-",
    "1399:240": "ekārastu bhavet mātā vakārastu ratādhipaḥ |",
    "1399:241": "vindu cānāhataṃ jñānaṃ tajjātānyakṣarāṇi ca | |",
    "1399:242": "(159)",
    "1399:243": "jai pavaṇa-gamaṇa-duāre dida tālā vi dijjai |",
    "1399:244": "jai tasu ghorāndhāre maṇa daviho kijjai |",
    "1399:245": "jiṇa raaṇa uare jai so varū amvarū chuppai |",
    "1399:246": "bhaṇai kāṇha bhava bhuñjante ṇivvāṇo vi sijjhai |",
    "1399:247": "22 | | |",
    "1399:248": "ayamarthaḥ |",
    "1399:249": "pavanasya gamanadvāraṃ tatrārddha yadidamabheditamabhedyatālasaṃpuṭīkaraṇaṃ candrasūryyayormārganirodhaṃ dīyate |",
    "1399:250": "yadi tasmin ghorāndhakāre manorvṛttirbodhicitaṃ tadeva mahāsukhaprakāśakatvāt dīpaḥ kriyate tajjinaratnaṃ aghaūrddhapadmaṃ varagagaṇākhyamavadhūtī spṛśati tamāliṅgayati |",
    "1399:251": "etena kiṃ syādityāha |",
    "1399:252": "bhaṇati kṛṣṇavajraḥ tadevaṃ bhavaṃ bhujyamāne sati pañcakāmaguṇānubhavaṃ kurvyāṇe nirvvāṇaṃ mahāmudrāpadaṃ sākṣādbhavati |",
    "1399:253": "etadeva spaṣṭayannāha -",
    "1399:254": "jo ṇatthu ṇiccala kiau maṇa so dhammakkhara pāsa |",
    "1399:255": "pavaṇaho vajjhai takkhaṇe visaā honti ṇirāsa |",
    "1399:256": "23 | | |",
    "1399:257": "ayamarthaḥ |",
    "1399:258": "sa purūṣo vajrābjayoge niścalīkṛtya mano bodhicittaṃ pūrvvoktalakṣaṇānāhatākṣara mahāmudrāpārśve pavano'pi prāṇāvāyurbadhyate |",
    "1399:259": "tatkṣaṇaṃ kṣaṇāntaraṃ nāpekṣita ityarthaḥ |",
    "1399:260": "aṣṭādaśadhātuvikārarahitatvāt |",
    "1399:261": "tathā ca sarahapādāḥ -",
    "1399:262": "te dhātavaḥ kṣīṇatarā babhūvurvāyuḥ svatantro yata eṣa eva |",
    "1399:263": "sā kāminī kāmuka [ ka ] ṇṭalagnā adyāpi kiṃ kāyasukhaṃ suhṛnme | |",
    "1399:264": "nanu dharmmākṣarame [ tat ] kutra jñātavyamiti |",
    "1399:265": "(160)",
    "1399:266": "paramavirama jahi veṇṇi uekkhai |",
    "1399:267": "tahi dhammakkhara majjhe lakkhai | |",
    "1399:268": "aisa uese jai phuḍa sijjhai |",
    "1399:269": "pavaṇa ghariṇi tahi ṇiccala vajjhai |",
    "1399:270": "24 | | |",
    "1399:271": "ayamarthaḥ |",
    "1399:272": "paramaviramau rāgavirāgau kālavikālarūpau dvāvupekṣadhvam |",
    "1399:273": "tatra dharmmākṣaramuktalakṣaṇaṃ ṣoḍaśīkalārūpaṃ madhye lakṣayediti |",
    "1399:274": "pūrvoktajñānamudropadeśapratipādanārthamāha |",
    "1399:275": "īdṛśena mantranayopadeśena yadi sphuṭametat jñānamudrā siddhayatisampadyate tadā kiṃ bhavatītyāha |",
    "1399:276": "prāṇavāyorgṛhiṇyāḥ tasyā jñānamudrāyāḥ śavarīrūpāyāḥ sthiraṃ bādhyate niścalībhavatītyarthaḥ |",
    "1399:277": "nanu śavarī tāvat patitā śavaraḥ punaḥ kiṃbhūtaḥ kutra vasatītyāha |",
    "1399:278": "varagiri-sihara uttuṅga muṇi savare jahi kia vāsa |",
    "1399:279": "ṇau so laṃghia pañcāṇaṇehi karivara duria āsa |",
    "1399:280": "25 | | |",
    "1399:281": "varagiriḥ sa evaṃ pūrvoktagiristhāne śikhara śṛṅga tadeva mahāsukhādhāratvāt uttuṅga mahat tatra śavareṇa vajradhareṇa bhagavatā kṛto vāsaḥ kiṃviśiṣṭa ityāha |",
    "1399:282": "na tallaṅghito nākrāntaḥ keneti pañcamaṇḍalātmakaprāṇapavanakarivarasya cittagajendrasya dūrataramiti |",
    "1399:283": "ehu so girivara kahia mai ehuso mahāsuha-ṭhāva |",
    "1399:284": "ekku raaṇi sahajakhaṇa lavbhai mahāsuha jāva |",
    "1399:285": "26 | | |",
    "1399:286": "(161)",
    "1399:287": "ayamarthaḥ |",
    "1399:288": "sa eva girivaraḥ kathito mayā kṛṣṇavajreṇa nānyena kathitaṃ madvidhā apare kathituṃ [ na ] samartha iti vivṛtyā etadeva mahāsukhasthānaṃ pūrvoktameva sthalī etasmin |",
    "1399:289": "tadeva mahāsukhalakṣaṇaṃ nirvāṇaṃ kurūta yāvaccaturddaśabhūmīśvaro vajradharapadaṃ na labhyate |",
    "1399:290": "kimbhūto'sau vajradhara ityāśaṅkyāha -",
    "1399:291": "sava jagu kāa-vāa-maṇa mili viphurai tahiso dūre |",
    "1399:292": "so ehu bhaṅge mahāsuha ṇivvāṇa ekku re |",
    "1399:293": "27 | | |",
    "1399:294": "ayamarthaḥ |",
    "1399:295": "sarve te vairocanādayastathāgatā rūpādipañcaskandhasvarūpeṇa jagadākārāsteṣāṃ kāyavākcittaṃ pṛthivyādirūpeṇa vairocanādidevyāhi tābhirmilitamekalolībhūtaṃ mahārāgādi saṃbodhilakṣaṇavajradharaśarīraṃ kṣīranīranyāyena ebhiḥ samarasībhāvaḥ tatraiva vajradharaśarīre tadeva kāyavākcittādikaṃ jalataraṅganyāyena visphurati |",
    "1399:296": "anena traidhātukaṃ vajradharaśarīramityarthaḥ |",
    "1399:297": "ekku ṇa kijjai manta ṇa tanta |",
    "1399:298": "ṇia ghariṇī lai keli karanta | |",
    "1399:299": "ṇia ghare ghariṇī jāva ṇa majjai |",
    "1399:300": "tāva ki pañcavaṇṇa viharijjai |",
    "1399:301": "28 | | |",
    "1399:302": "asyāyamarthaḥ |",
    "1399:303": "ekamapi na kriyate mantro na mantrajāpaḥ tantro na tantrapāṭha nijagṛhiṇī jñānamudrā śucitvāvabhāsā sadgurūpadeśena tāṃ gṛhītvā keli krīḍāṃ kurvatā yoginā stheyamiti |",
    "1399:304": "tathāvādi ca -",
    "1399:305": "(162)",
    "1399:306": "kecittasyābhāsamātrā sumanasi janitā darśabimbopamā vai |",
    "1399:307": "yogīndraiḥ sevanīyā paramajinasutaiḥ sevitā yā ca buddhaiḥ | |",
    "1399:308": "sā jñānārcci pravṛddhā dahati saviṣayaṃ māravṛndaṃ samastam |",
    "1399:309": "rāgādiñcāpi kāye dahati samasukhaṃ yogināṃ varṣayogāt | |",
    "1399:310": "etasyāṃ bhagavatyām āsaktena yoginā mantratantragraho na karttavyamiti |",
    "1399:311": "nijagṛhiṇī mahāmudrārūpaṃ tatra gṛhiṇī saiva jñānamudrāyāḥ yāvanna majjati na līyate tāvat kiṃ pañcavarṇasaṃsthānaiḥ kiṃ kriyata iti |",
    "1399:312": "asyā eva mahāmudrāyāḥ phalaṃ sādhanopāyatvaṃ niścayena darśayan punastadevāha |",
    "1399:313": "eso japa-home maṇḍala-kamme |",
    "1399:314": "aṇudiṇa acchāsi kāhiu dhamme | |",
    "1399:315": "to viṇu tarūṇi ṇirantara ṇehe |",
    "1399:316": "vohi ki lavbhai eṇa vi dehe |",
    "1399:317": "29 | | |",
    "1399:318": "anena bāhyabhūtena homena maṇḍalakarmaṇā anudinaṃ tiṣṭhasi kiṃ mūḍha manasā [ mū ] ḍha [ kena ] prakāreṇa |",
    "1399:319": "kathametat sarvva niṣphalamiti |",
    "1399:320": "tayā vinā sadaiva rāgamayaḥ tarūṇyā mahāmudrayā saha ratirantaramanavacchinnānurāgastena vinā kiṃ mahāmudrā labhyate anena manuṣyadeheneti |",
    "1399:321": "manuṣyadehaṃ vihāya dehāntareṇa bodhirna syāt kiṃ satyametat |",
    "1399:322": "kutaḥ narā vajradharākārā yoṣito vajrayoṣitaḥ iti vacanāt tasyāḥ phalamāha |",
    "1399:323": "je vujjhia virala sahajakhaṇa kāhi vea-purāṇa |",
    "1399:324": "te tuḍia visaa-viappa jagu re asesa parimāṇa |",
    "1399:325": "30 | | |",
    "1399:326": "(163)",
    "1399:327": "yena pratītaṃ sadoditaṃ mahāmudrāsvarūpaṃ sahajalakṣaṇaṃ pūrvvasmāt khyātamāgamaṃ tena yoginā sakalavikalpāvaśeṣamano ahaṃkāra sphoṭitamunmūlitamityarthaḥ |",
    "1399:328": "je kia ṇiccala maṇa-raaṇa ṇia ghariṇī lai ettha |",
    "1399:329": "soi vājira ṇāhu re mayi vutta paramattha |",
    "1399:330": "31 | | |",
    "1399:331": "ayamarthaḥ |",
    "1399:332": "yena kṛtaṃ pracaṇḍālī cālayitumaśakyatvāt niścalaṃ manoratnaṃ bodhicittaṃ nijagṛhiṇī iyameva divyamudrā tatraiva evaṃkāre mahāsukhasthāne sa eva vajrī vajradharo nāthaḥ kāyavākcittaprabhuḥ |",
    "1399:333": "ukto mayā kṛṣṇavajreṇa paramo'kṛtrimo'yamarthaḥ |",
    "1399:334": "etasminnanyathā nāstītyarthaḥ |",
    "1399:335": "etadeva spaṣṭayannāha -",
    "1399:336": "jima loṇa vilijjai pāṇiehi tima ghariṇī lai citta |",
    "1399:337": "amarasa jāi takkhaṇe jai puṇu te sama ṇitta |",
    "1399:338": "32 | | |",
    "1399:339": "ayamarthaḥ |",
    "1399:340": "yathā lavaṇaṃ vilīyate pānīyena tathā gṛhiṇī jñānarūpiṇī gṛhītvā cittaṃ samarasamekalolībhāvaṃ gacchet tatkṣaṇaṃ yadi punastayā sukhacittarūpayā gṛhiṇyā samaṃ nityaṃ avasthito bhavatīti etena yuganadvā vajrasattvā darśitā iti |",
    "1399:341": "ityācāryapādīya-dohākoṣamekhalāṭīkā samāptā |"
}