{
  "SA14n1161:0": "ṣoḍaśaparivartaḥ |",
  "SA14n1161:1": "apratighātasvabhāvaṃ nirdiśannāha |",
  "SA14n1161:2": "atha khalvāyuṣmānityādi |",
  "SA14n1161:3": "nāyamiti |",
  "SA14n1161:4": "trividhasarvajñatākārasuparipūrṇābhisamayatvena sarvatra rūpādau jñānadharmasyāpratighātitvādayaṃ deśanādharmo na kvacitpratihanyate |",
  "SA14n1161:5": "apadasvabhāvaṃ vaktumāha |",
  "SA14n1161:6": "apratihatetyādi |",
  "SA14n1161:7": "sarvapadānupalabdhita iti |",
  "SA14n1161:8": "jñānajñeyasamatayā sarvapratiṣṭhānupalambhārthenāpratihatalakṣaṇo&#39;",
  "SA14n1161:9": "nabhibhūtaḥ |",
  "SA14n1161:10": "advitīyatvāditi |",
  "SA14n1161:11": "ekākitvādapratimalakṣaṇo&#39;",
  "SA14n1161:12": "sādṛśyalakṣaṇaḥ |",
  "SA14n1161:13": "niḥpratyarthikatvāditi |",
  "SA14n1161:14": "sarvapratipakṣasamatikrāntatvādapratilakṣaṇo&#39;",
  "SA14n1161:15": "pratipakṣalakṣaṇaḥ |",
  "SA14n1161:16": "anabhinivṛttatvāditi |",
  "SA14n1161:17": "ajātatvādapado&#39;",
  "SA14n1161:18": "pratiṣṭhāsvabhāvaḥ |",
  "SA14n1161:19": "sarvopapattyanupapattitvāditi |",
  "SA14n1161:20": "devādisarvagatiṣṭhavidyamānarūpatvādanutpādaḥ |",
  "SA14n1161:21": "sarvapathānupalabdhitvāditi |",
  "SA14n1161:22": "sarvamārgatvenānupalambhādapatho&#39;mārgaḥ |",
  "SA14n1161:23": "apada ityasya prayogadarśanabhāvanāviśeṣāśaikṣamārgeṣu viśeṣaṇārthamapratihatalakṣaṇa ityādi pañcapadopādānam |",
  "SA14n1161:24": "agatisvabhāvaṃ kathayannāha |",
  "SA14n1161:25": "anujāto vatāyamityādi |",
  "SA14n1161:26": "bhagavataḥ sambandhī śrāvako&#39;",
  "SA14n1161:27": "yamanu paścājjātastathāgata ivetyanujātaḥ |",
  "SA14n1161:28": "kathaṃ śrāvako&#39;",
  "SA14n1161:29": "pi tathāgata ivānujāta iti |",
  "SA14n1161:30": "tatkasya hetorityāśaṅkyāha |",
  "SA14n1161:31": "tathā hi bhagavannityādi |",
  "SA14n1161:32": "yasmātsarvameva dharmamanadhigatārthaviṣayamapi samyakśūnyatayā deśayati,",
  "SA14n1161:33": "tasmāttathāgata ivānujāta ityarthaḥ |",
  "SA14n1161:34": "vastudharmatvenānujātārthaṃ vighaṭayannāha |",
  "SA14n1161:35": "yaddevaputrā ityādi |",
  "SA14n1161:36": "ajātatvāditi |",
  "SA14n1161:37": "tatvenānutpannatvādajātastathāgatasya śrāvakaḥ subhūtistasyaiva tathatāmanuyātaḥ |",
  "SA14n1161:38": "prāptastādātmyenānugataḥ |",
  "SA14n1161:39": "&quot;tathābhāvastathatetyata eva nirdeśādasya hrasvatvami&quot;",
  "SA14n1161:40": "tyācāryavasubandhuḥ |",
  "SA14n1161:41": "kathamityāha yathā tathāgatetyādi |",
  "SA14n1161:42": "evaṃ hi subhūtiriti |",
  "SA14n1161:43": "yasmādanantaroktatathatārūpeṇa tathāgatatathatāmanuyātastato&#39;",
  "SA14n1161:44": "jātatvādanujāta iti pūrveṇa sambandhaḥ karaṇīyaḥ |",
  "SA14n1161:45": "evamuttaratrāpyavagantavyam |",
  "SA14n1161:46": "abhyāsayogena tattathatāprāptau kathaṃ na vastudharmatvenānujātaḥ syādityāha |",
  "SA14n1161:47": "ādita evetyādi |",
  "SA14n1161:48": "ādita iti |",
  "SA14n1161:49": "prathamata evetyarthaḥ |",
  "SA14n1161:50": "niryuktikamevedamiti |",
  "SA14n1161:51": "tatkasya hetorityāśaṅkyāha |",
  "SA14n1161:52": "yā hītyādi |",
  "SA14n1161:53": "sā sarvadharmatathateti |",
  "SA14n1161:54": "dravyābhimatānāṃ rūpādīnāṃ sāmānyadharmatā&#39;",
  "SA14n1161:55": "nutpāda iti yāvat |",
  "SA14n1161:56": "evaṃ tathāgatasarvadharmatathatayoḥ parasparamabhedena tathāgatatathatāyāḥ sarvaviṣayatvamāveditam |",
  "SA14n1161:57": "ataśca saiva subhūterapītyāha |",
  "SA14n1161:58": "yā cetyādi |",
  "SA14n1161:59": "ato&#39;nujāta iti tathatāprāptiyogādanujātaḥ |",
  "SA14n1161:60": "tathatā tarhi dravyasatī syādityāha |",
  "SA14n1161:61": "sāpi cetyādi |",
  "SA14n1161:62": "atathateti,",
  "SA14n1161:63": "nirviṣayapratiṣedhānupapattestathatāpi sāṃvṛtī māyopameti yāvat |",
  "SA14n1161:64": "tathāgatamanujāta iti |",
  "SA14n1161:65": "anuśabdayoge karmavibhaktiḥ |",
  "SA14n1161:66": "tathāgatasyeti pāṭhe tatsambandho vivakṣitaḥ |",
  "SA14n1161:67": "tattvato dharmatārūpatve kathamanujāta ityāha |",
  "SA14n1161:68": "tathāgatasyetyādi |",
  "SA14n1161:69": "sthititeti |",
  "SA14n1161:70": "saṃvṛtyā prabandhadharmatā |",
  "SA14n1161:71": "yadyevaṃ vikārādimān subhūtiḥ sthaviraḥ syādityāha |",
  "SA14n1161:72": "yathā tathāgatetyādi |",
  "SA14n1161:73": "tatrādhikanyūnavikārābhāvādyathākramamavikārānirvikārāḥ |",
  "SA14n1161:74": "svaparavikalpaviyogādavikalpā nirvikalpā |",
  "SA14n1161:75": "tathāgatatathatāvatsubhūtitathatā kuto&#39;",
  "SA14n1161:76": "vikārādisvabhāvetyāha |",
  "SA14n1161:77": "etadeva kuta iti |",
  "SA14n1161:78": "tatkasya hetorityāśaṅkyāha |",
  "SA14n1161:79": "yā ca tathāgatatathatetyādi |",
  "SA14n1161:80": "ekaivaiṣetyabhinnā yasmādbhedakakarmakartṛkriyā&#39;",
  "SA14n1161:81": "nupalambhādadvayā&#39;",
  "SA14n1161:82": "dvaidhīkārā&#39;",
  "SA14n1161:83": "dvayatathatetyarthabhedo vācyaḥ |",
  "SA14n1161:84": "sarvathā&#39;&#39;dhāratvavirahānna kvacit |",
  "SA14n1161:85": "hetorabhāvānna kutaścit |",
  "SA14n1161:86": "sambandhino&#39;",
  "SA14n1161:87": "sattvānna kasyacit |",
  "SA14n1161:88": "sambandhibhāvādau tu vastutvāpattestathataiva na syādityāha |",
  "SA14n1161:89": "yataḥ setyādi |",
  "SA14n1161:90": "evaṃ hi subhūtiriti |",
  "SA14n1161:91": "tathāgatasarvadharmatathatayorevamekasvabhāvatvena tathāgatatathatayā saṅgṛhītatvānnirvikārādisvabhāvā subhūtitathatā |",
  "SA14n1161:92": "tasmādakṛtatathatayā&#39;",
  "SA14n1161:93": "nujāta ityarthaḥ |",
  "SA14n1161:94": "tathatārūpeṇa sarveṣāmanujātatve subhūteḥ ko&#39;",
  "SA14n1161:95": "tiśaya iti cet |",
  "SA14n1161:96": "satyam |",
  "SA14n1161:97": "kintu yadeva vivādāspadībhūtaṃ tadeva nirdiśyate |",
  "SA14n1161:98": "anyathā&#39;śrotṛsaṃskārakaṃ vākyaṃ kurvāṇaḥ kathaṃ nonmattaḥ syāt |",
  "SA14n1161:99": "etadeva spaṣṭayannāha |",
  "SA14n1161:100": "yā cākṛtatathatetyādi |",
  "SA14n1161:101": "na sā kadācinna tathateti |",
  "SA14n1161:102": "sarvadaiva tathatetyarthaḥ |",
  "SA14n1161:103": "upasaṃharannāha |",
  "SA14n1161:104": "yathā tathāgatatathatā sarvatretyādi |",
  "SA14n1161:105": "sarvatreti sarvasmin kāle |",
  "SA14n1161:106": "abhinirmita iti |",
  "SA14n1161:107": "prabhāvito niṣpāditaḥ |",
  "SA14n1161:108": "aluptamiti |",
  "SA14n1161:109": "luptamapratītamadṛṣṭaṃ na luptamaluptaṃ dṛṣṭaṃ pratītamiti yāvat |",
  "SA14n1161:110": "bhedakānupalabdhita iti |",
  "SA14n1161:111": "pramāṇopapannaikasvabhāvatvena tathatāyā bhedakapramāṇānupalambhena dvayamapyanantaroktamabhinnamityetadaluptam |",
  "SA14n1161:112": "sarvadharmatathatātmikā tathāgatatathatā subhūtitathatā punarna tathāvidhā |",
  "SA14n1161:113": "tatkathaṃ tathatayā dvayamabhinnaṃ syādityāha |",
  "SA14n1161:114": "yathā tathāgatatathatetyādi |",
  "SA14n1161:115": "nānyatreti nipātavacanaṃ prathamārthe vartate |",
  "SA14n1161:116": "taduktam |",
  "SA14n1161:117": "syāt |",
  "SA14n1161:118": "yathā sarvadharmatathatāyā nānyā tathāgatatathatā kintarhi tadātmikā evaṃ subhūtitathatāpīti |",
  "SA14n1161:119": "na sā kasyacinna tathateti sarvasya sā tathatetyarthaḥ |",
  "SA14n1161:120": "tadevāha |",
  "SA14n1161:121": "saiva setyādinā |",
  "SA14n1161:122": "yaiva sā tathatā subhūteḥ |",
  "SA14n1161:123": "saiva sarvadharmatathateti yojyam |",
  "SA14n1161:124": "ananyatathatānugameneti |",
  "SA14n1161:125": "ātmasvabhāvatathatānukareṇa tāṃ tathatāṃ sarvadharmavartinīmupagataḥ |",
  "SA14n1161:126": "tathatāsvabhāvatvena kathamanugama iti cet āha |",
  "SA14n1161:127": "na cātretyādi |",
  "SA14n1161:128": "saṃvṛtyaivaṃ vyapadeśaḥ kṛtaḥ |",
  "SA14n1161:129": "paramārthatastu naivātra māyopamatve kaścidbhāvaḥ kvacidanugatiṃ sadṛśatā prāptaḥ |",
  "SA14n1161:130": "traiyadhvikasarvadharmāṇāṃ tathatā traikālikī,",
  "SA14n1161:131": "tathāgatatathatā tu prakṛtiprabhāsvaratvenotpādavirahānna tathāvidhā |",
  "SA14n1161:132": "tatkathamanayorekatvamiti cedāha |",
  "SA14n1161:133": "yathā tathāgatatathatetyādi |",
  "SA14n1161:134": "tatrotpādapūrvakavināśābhāvānnātītā,",
  "SA14n1161:135": "bhaviṣyadutpādaviyogānnānāgatā,",
  "SA14n1161:136": "labdhasattākatvānupapatterna pratyutpannā |",
  "SA14n1161:137": "evaṃ sarvadharmatathateti |",
  "SA14n1161:138": "māyopamatvaprasādhakapramāṇasya sarvatra tulyatvāditi bhāvaḥ |",
  "SA14n1161:139": "bhavatu vā sāṃvṛtabhāvopādhibhedena tattathatāyāstraikāliko vyapadeśaḥ,",
  "SA14n1161:140": "tathāpi tathāgatasarvadharmatathatayorabheda evetyāha |",
  "SA14n1161:141": "tathāgatathatayāpītyādi |",
  "SA14n1161:142": "na kevalamātmatathatayā kintarhi tathāgatatathatayāpi |",
  "SA14n1161:143": "yasmāttathatāmanuprāptaḥ san subhūtistayaiva tathāgatatathatayā&#39;",
  "SA14n1161:144": "tītāditathatāmanugataḥ,",
  "SA14n1161:145": "atītāditathatayā ca tathāgatatathatāmanugato bhavati,",
  "SA14n1161:146": "tasmānnāsti vimukternānākaraṇamiti bhāvaḥ |",
  "SA14n1161:147": "atītādipratyekasamudāyabhedena ca hārakacatuṣṭayamavagantavyam |",
  "SA14n1161:148": "upasaṃharannāha |",
  "SA14n1161:149": "iti hi subhūtitathatetyādi |",
  "SA14n1161:150": "bodhisattvatathāgatāvasthayoreva tāvadbhinnarūpatvāttathatāyāḥ kutaḥ sarvadharmābhinnasvabhāvatvamiti kasyacidāśaṅkāyāmāha |",
  "SA14n1161:151": "yaiva cetyādi |",
  "SA14n1161:152": "iyaṃ sā tathateti |",
  "SA14n1161:153": "sarvadaikasvabhāvatvādyukteyaṃ sā tathatā yayā sarvaprakārāgantukamalāpagamenābhisambodhāt |",
  "SA14n1161:154": "ya ekānekasvabhāvā na bhavanti,",
  "SA14n1161:155": "na teṣāṃ paramārthataḥ svabhāvo&#39;sti |",
  "SA14n1161:156": "yathā māyādirūpasya na bhavanti caikānekasvabhāvāḥ svaparoditā bhāvā iti vyāpakānupalabdhyā |",
  "SA14n1161:157": "māyopamastathāgata ityarthaḥ |",
  "SA14n1161:158": "nāsiddho heturyasmātprekṣāvatāṃ pravṛtteḥ prayojanavattayā vyāptatvādarthakriyāyogyapadārthaviṣayo vicāro&#39;",
  "SA14n1161:159": "nyathārthakriyārthināṃ puṃsāmasadarthapadārthavicāraiḥ kiṃ prayojanamityarthakriyākārī bhāvo&#39;",
  "SA14n1161:160": "bhyupagantavyaḥ |",
  "SA14n1161:161": "sa cānyonyavyavacchedarūpatvājjñeyarūpo vā bhavejjñānarūpo veti vikalpaḥ |",
  "SA14n1161:162": "tatra yadyādyaḥ pakṣastadā parasparasaṃyuktasvabhāvo vā bhavet,",
  "SA14n1161:163": "bahubhirvā samānajātīyaiḥ paramāṇubhiḥ parasparasāmarthyavidhṛtairasamāśliṣṭasvarūpaiḥ sāntaraiḥ parivṛto yadvā nirantarairiti pakṣatrayam |",
  "SA14n1161:164": "tatra prathame pakṣe yadyekena sahaikadeśena saṃyogo&#39;",
  "SA14n1161:165": "parasya tadā sāvayavatvaprasaṅgādekatvahāniraparāparasvabhāvairaṇvantarasamāśleṣāt |",
  "SA14n1161:166": "sarvātmanā saṃyogapakṣe&#39;",
  "SA14n1161:167": "pi yadā pūrvo&#39;",
  "SA14n1161:168": "ṇuraparāṇunā saha sarvātmanā saṃyujyate,",
  "SA14n1161:169": "tadā&#39;paro&#39;pi pūrveṇetyataḥ saṃyogasyobhayapadārthādhīnatvena parasparasvabhāvānupraveśānna kasyacidaṇorekasvabhāvatā |",
  "SA14n1161:170": "tathā hi pūrvāṇurapareṇa sarvātmanā saṃyujyata iti |",
  "SA14n1161:171": "svasvabhāvaṃ parityajya sarvathā&#39;",
  "SA14n1161:172": "pararūpāpattestasya ca saṃyujyamānasyāsattvam |",
  "SA14n1161:173": "tathā&#39;paro&#39;pi pūrveṇa saṃyujyata iti svasvabhāvaṃ vihāya sarvathā pūrvarūpabhavanāttasya saṃyogāśrayasyāsattvam |",
  "SA14n1161:174": "tataścaikasyaikadā parasparaparihārasthitalakṣaṇavidhipratiṣedhāyogāt kathamekasvabhāvatā |",
  "SA14n1161:175": "dvitīye&#39;pi parivārakapakṣe,",
  "SA14n1161:176": "yadi nāma samānajātīyaiḥ saṃsparśo neṣṭastathāpi chidrasyālokatamorūpatvādvijātīyairālokatamaḥ paramāṇubhirabhīṣṭa eva |",
  "SA14n1161:177": "na hyālokenāsamākrāntasya tamorahitatā tamasā vā&#39;",
  "SA14n1161:178": "nāspadīkṛtasyālokarahitatvaṃ yuktimat |",
  "SA14n1161:179": "tayoranyonyavirahitadeśādimātrapratibaddhodayatvāttathā cānantaropavarṇito doṣaḥ samupanipatati |",
  "SA14n1161:180": "atha vijātīyairapi saṃsparśo nānumanyate,",
  "SA14n1161:181": "tadā yo&#39;sau madhyavartī paramāṇuryenaikena svabhāvenaikaparamāṇvabhimukhāvasthitastenaivānyaparamāṇvabhimukho yadvā&#39;",
  "SA14n1161:182": "nyeneti vikalpadvayam |",
  "SA14n1161:183": "tatra yadyādyaḥ pakṣastadā yadekarūpaparamāṇvabhimukhasvabhāvaṃ tadekadeśam |",
  "SA14n1161:184": "tadyathā tasyaiva paramāṇoḥ pūrvadigavasthitaparamāṇuḥ |",
  "SA14n1161:185": "ekaparamāṇvabhimukhasvabhāvāśca sarve parivārakāḥ paramāṇava iti svabhāvahetuḥ |",
  "SA14n1161:186": "tenaiva svabhāvenetyabhyupagamānnāsiddhatā sapakṣe sadbhāvānna viruddhatā |",
  "SA14n1161:187": "bhinnadeśāvasthāne tu nābhimataikaparamāṇvabhimukhasvabhāvā bhaveyustasya paramāṇoraparāparasvabhāvābhāvāt,",
  "SA14n1161:188": "asatā ca svabhāvenābhimukhyāyogāditi na cānaikāntikatāhetoḥ tataśca parivāryāvasthānābhāvena parivārakāṇāmaṇūnāmekadeśatāprasaṅgāttatvataḥ pracayābhāve tatsādhyārthakriyāvaikalyādeva tasya paramāṇornaikasvabhāvābhyupagamo yuktaḥ |",
  "SA14n1161:189": "dvitīye tu pakṣe&#39;",
  "SA14n1161:190": "parāparasvabhāvairaparāparaparamāṇvabhimukhayogāt sphuṭa tara eva sāvayavatā prasaṅgādekatvaviraho&#39;",
  "SA14n1161:191": "ṇūnāṃ svabhāvabhedalakṣaṇatvādvastubhedasya |",
  "SA14n1161:192": "tṛtīyastu nairantaryapakṣaḥ saṃyogapakṣamevānupatati tatparyāyatvāt na hyantarāladeśavirahiṇāṃ parasparasaṃśleṣaṃ muktā&#39;",
  "SA14n1161:193": "nyā gatirasti |",
  "SA14n1161:194": "na ca śabdāntareṇābhidhīyamānaḥ sa evārtho&#39;",
  "SA14n1161:195": "nyathā bhavatyatiprasaṅgāt |",
  "SA14n1161:196": "athāsaṃyuktaḥ eva paramāṇurbahubhistu dikśabdavācyaiḥ samīpetaradeśāvasthitaiḥ paramāṇubhiḥ parivṛta iti cenmatam |",
  "SA14n1161:197": "tadayuktam |",
  "SA14n1161:198": "na hyarvākparabhāgayorabhāve vacanamidamarthavattāyāṃ vyavatiṣṭhate |",
  "SA14n1161:199": "tadanyāpekṣayā&#39;",
  "SA14n1161:200": "nyasya yadrūpamavadhāryate tadasattatra tattvena pārāvārādibhedavaditi nyāyānna bhūtārthena sāvayavatvamiti cet |",
  "SA14n1161:201": "na |",
  "SA14n1161:202": "pārāpārayorapi bahirarthavādināṃ vyapekṣābhedenāsāṅkaryāt pitāputrādivat tāttvikameva rūpamityabhyupagantavyam |",
  "SA14n1161:203": "yadapekṣayā hi tatpāraṃ na jātu tadapekṣayā tadapāramiti |",
  "SA14n1161:204": "anyathā pārāpārayorapāramārthikatve kathaṃ pārāvārābhidhānataṭasthitayorasāṅkaryeṇāvasthānam |",
  "SA14n1161:205": "tathā hi pārābhimatādanyatvameva vivakṣitasyāpārasyāpāratvamucyate |",
  "SA14n1161:206": "tasya ca kalpitatve tayoraikyaprasaṅgaḥ |",
  "SA14n1161:207": "tathā ca na tadāśritānāmasaṅkīrṇāvasthitiḥ syāt |",
  "SA14n1161:208": "na hi kalpanoparacito bhedo&#39;",
  "SA14n1161:209": "rthakriyāṅgam |",
  "SA14n1161:210": "atha saṃvedanabalādviṣayasthiterananubhūyamānatvenārthasyātyantaparokṣatvātsamanantarapratyayabalena pratiniyatasya kāryasyodayātadvyatirekeṇa kalpayitumaśakyatvācca svataḥ siddharūpamevādvayajñānamekasvabhāvaṃ paramārthato grāhyagrāhakabhāvarahitamahetukatve nityaṃ sattvādiprasaṅgānnityatve&#39;",
  "SA14n1161:211": "rthakriyādyanupapatteśca svahetupratibaddhodayamudayānantarāpavargi kevalamanādibhavabhāvi bhāvābhiniveśavāsanāparipākaprabhāvādākārāstatra pratibhāsanta iti jñānātmako bhāvo yogācārairabhyupagamyate |",
  "SA14n1161:212": "tatrāpi kiṃ tvākārāstāttvikā eva kiṃ vā pratibimbādivadavicāraikaramyā iti vikalpaḥ |",
  "SA14n1161:213": "yadyādyastadā bhāvikānekākārāvyatirekādākārasvarūpavadanekatvaṃ vijñānasyāsajyata ityekatā kutaḥ |",
  "SA14n1161:214": "atha sakṛdanubhūyamānatvena vijñānasyaikatvaṃ niścitam |",
  "SA14n1161:215": "tadaikajñānāvyatirekādākārāṇāmekatvaṃ vijñānasvarūpavaddurnivāram |",
  "SA14n1161:216": "bhavatvevamiti cet |",
  "SA14n1161:217": "naivam |",
  "SA14n1161:218": "tathā hi yadyeka ākāraścalanādiviśiṣṭaḥ pratibhāsate tadā pariśiṣṭā apyākārāḥ pūrvākārāvyatiricyamānamūrtisvabhāvatvāttathāvidhā eva syuriti vaicitryākārānubhavo virudhyate |",
  "SA14n1161:219": "ato nānātvamaikāntikamevākārāṇāmityekānekatvayoḥ parasparaviruddhadharmādhyāsayogāt pāramārthikamevākāravijñānayornānātvaṃ sthitamityabhyupagatādvayanayahāniḥ |",
  "SA14n1161:220": "atha sukhādivannīlādaya ākārā anubhavātmakā evetyekasya citratvānabhyupagamānna yathoktadūṣaṇaprasaṅga iti matvā samānajātīyānyapi vijñānāni bahūni vijātīyajñānavat sakṛdutpadyanta iti varṇyate |",
  "SA14n1161:221": "tadāyamanyo doṣaḥ |",
  "SA14n1161:222": "tathā hi yattanmadhyābhimataṃ vijñānaṃ parivṛtāṇuprakhyamiṣyate |",
  "SA14n1161:223": "tadyena svabhāvenaikasyābhimukhyaṃ pratipadyate kintenaivānyasyāpyathānyeneti vikalpaḥ |",
  "SA14n1161:224": "tenaiveti pakṣe parivāryāvasthānābhāvenāvaśiṣṭānāṃ na digantarāvasthitiryathārthā bhavedataśca pūrvāparādidigbhāgenānutpatternīlādimaṇḍalasaṃniveśapratibhāso na syāt |",
  "SA14n1161:225": "anyeneti tu pakṣe svabhāvabhedalakṣaṇatvādvastubhedasyetyekatā kuta iti paramāṇuvicārabhāvī doṣaḥ samāpatati |",
  "SA14n1161:226": "nanvamūrtatvājjñānānāṃ na deśakṛtaṃ paurvāparyamasti tatkathamaṇuvanmadhyavartitvaṃ jñānānāṃ bhavet |",
  "SA14n1161:227": "satyametat |",
  "SA14n1161:228": "ayamaparo&#39;sya doṣo&#39;",
  "SA14n1161:229": "stu yaddeśavitānapratibhāsināmākārāṇāṃ satyatvamicchatā jñānānāmadeśānāmapi satāṃ bahūnāṃ tathā deśavitānāsthānenotpādaḥ parikalpyate |",
  "SA14n1161:230": "anyathā hi yadyanekavijñānotpādakalpanāyāmapi tathā deśavitānotpādapratibhāso mithyā syāttadā&#39;",
  "SA14n1161:231": "nekavijñānotpādakalpanā vyarthaiva syāt |",
  "SA14n1161:232": "na ca deśavitānāvasthitanīlādipratibhāsamantareṇānyannīlādyanubhūyate yatsatyaṃ bhavet |",
  "SA14n1161:233": "tasya cālīkatve kimanyat satyaṃ bhaviṣyatīti yat kiñcidetat |",
  "SA14n1161:234": "nanu tathāpyaṇavo mūrtā vijñānaṃ tvamūrtaṃ tatkathaṃ sa evātra doṣa iti cet |",
  "SA14n1161:235": "naiṣa doṣaḥ |",
  "SA14n1161:236": "tathā hi tadeva nīlādi nairantaryeṇa bhāsamānamekena paramāṇvātmakamupagamyate |",
  "SA14n1161:237": "apareṇa saṃvidrūpamiti nāmamātrameva kevalaṃ bhidyate,",
  "SA14n1161:238": "natu deśanairantaryāvasthānalakṣaṇasyārthasya bhedaḥ |",
  "SA14n1161:239": "na ca nāmamātrapravṛttidvārakṛtaṃ tulyadoṣatāpādanaṃ kriyate |",
  "SA14n1161:240": "api tu deśanairantaryāvasthānakṛtam |",
  "SA14n1161:241": "tacca nāmamātrabhede&#39;",
  "SA14n1161:242": "pyastīti kathaṃ tulyadoṣatā na bhavet |",
  "SA14n1161:243": "athaivamapi jñānajñeyayorvaisādṛśyājjñeyagataṃ duṣaṇaṃ jñānenānumanyate |",
  "SA14n1161:244": "tadāpyucyate |",
  "SA14n1161:245": "yugapadanekajñānodaye ghaṭapadādiviṣayaḥ pratīyamāno vikalpaḥ kramabhāvī na syāt |",
  "SA14n1161:246": "na caitacchakyate vaktuṃ nirvikalpakajñānānyeva yugapaditi tadanubhavaniścayadvāreṇa vikalpānāmutpatteḥ |",
  "SA14n1161:247": "tataśca na hīmāḥ kalpanāḥ svayamasaṃviditarūpā utpadyanta iti sakṛdanubhavaniścayaprasaṅgāt kramabhāvī vikalpo&#39;",
  "SA14n1161:248": "nubhūyamāno na syāditi pratyakṣavirodhaḥ |",
  "SA14n1161:249": "atha matam |",
  "SA14n1161:250": "ekameva vinajñamāgṛhītacitrarūpaṃ mecakamaṇipratibhāsavaditi tadasat |",
  "SA14n1161:251": "tathā hi yaccitraṃ tadekaṃ na bhavati |",
  "SA14n1161:252": "yathā nānāsantānavartinaḥ pratyayāḥ |",
  "SA14n1161:253": "citraṃ cedaṃ vijñānamiti viruddhopalabdhiḥ |",
  "SA14n1161:254": "citratvenopalambhānnāsiddho hetuḥ,",
  "SA14n1161:255": "sapakṣe bhāvānna viruddhaḥ |",
  "SA14n1161:256": "kathaṃ punaścitraikatvayorvirodho yena citratvamekatvamapanayediti cet |",
  "SA14n1161:257": "ucyate |",
  "SA14n1161:258": "na hi nānāsvabhāvavyatirekeṇānyaccitraśabdābhidheyamasti |",
  "SA14n1161:259": "nānaikatvayoranyonyasvarūpavyavacchedāntarīyakatvāt parasparaparihārasthitalakṣaṇo virodha iti siddho virodhaḥ |",
  "SA14n1161:260": "viruddhayorapyekasvabhāvatve sakalaṃ viśvamekaṃ dravyaṃ syāttataśca sahotpādavināśādiprasaṅgo durnivāraḥ |",
  "SA14n1161:261": "anyathā nāmamātrameva syādekamiti |",
  "SA14n1161:262": "na ca nāmni vivāda iti nānaikāntikatā ca hetoḥ |",
  "SA14n1161:263": "dṛṣṭānto mecakamaṇipratibhāsastāvat siddha ityapi na vaktavyam |",
  "SA14n1161:264": "tatrāpyekarūpatve nānārūpatayā&#39;",
  "SA14n1161:265": "vyāptatvena nānārūpāvabhāsitvādyanupapattestulyaparyanuyogatvāt |",
  "SA14n1161:266": "atha syāt |",
  "SA14n1161:267": "pratibhāsamānasya nīlāderdeśakālāntarasthāt padārthānna bhedaḥ pratyakṣeṇa pratīyate dvayorapratibhāsanenaitasmādidaṃ bhinnamityagrahāt |",
  "SA14n1161:268": "nāpi samānakāladeśasthāt pratibhāsamānādasmādidaṃ bhinnamiti pratyayo&#39;",
  "SA14n1161:269": "sti nirvikalpatayā pratyakṣeṇāgrahāt |",
  "SA14n1161:270": "tasmādgrāhāgrāhakayorgrāhyāṇāñca parasparaṃ bhedāgrahāccitrādvayamevaikarūpaṃ pratyakṣe pratibhāsata iti |",
  "SA14n1161:271": "tadapyetenaiva pratyuktam |",
  "SA14n1161:272": "ekasya citratvavirodhāt |",
  "SA14n1161:273": "athābhinnayogakṣematvāccitramapyekam |",
  "SA14n1161:274": "tadayuktam |",
  "SA14n1161:275": "anyonyavyāvṛttarūpatvenāsyaikatvavirodhāt |",
  "SA14n1161:276": "na cāsyānena bhinnayogakṣematvaṃ pratyakṣeṇāvagamyate,",
  "SA14n1161:277": "yugapat pratibhāsasyābhinayogakṣemarūpatve svarūpānyatvasyāpi pratibhāsanāt |",
  "SA14n1161:278": "kathanna bhedapratibhāso bhavet |",
  "SA14n1161:279": "yadi ca bhedasyāgrahādadvaitaṃ kalpyate tadā abhedasyāsmādidamabhinnamityevaṃ rūpasyāgrahāt dvaitaṃ kiṃ na kalpyate |",
  "SA14n1161:280": "atha bhedābhedavinirmuktaṃ vastumātraṃ gṛhyate |",
  "SA14n1161:281": "kathaṃ tarhi nīlādeścitrasya ca pratibhāsaḥ |",
  "SA14n1161:282": "citraścetpratibhāsa iṣyate sa eva loke bhedapratibhāsa ucyata iti kathaṃ bhedāpalāpaḥ atha matam |",
  "SA14n1161:283": "yadi satyarūpā evāmī syurākārāstadā sarvo&#39;",
  "SA14n1161:284": "yaṃ virodhaḥ |",
  "SA14n1161:285": "yāvatā śuddhasphaṭikopalasaṃkāśameva tadvijñānamasaṃprāptanīlādyākārabhedaṃ tasminnevaṃ vidhe&#39;",
  "SA14n1161:286": "pyanādikālikaviparyāsavāsanāparipākaprabhāvāt mṛcchakalādiṣu mantrādyupaplutalocanapuruṣapratibhāsāpannakarituragādīnāmivākārāṇāmavabhāsanamiti |",
  "SA14n1161:287": "paramārthata ekarūpasyaikajñānasyābhyupagame&#39;",
  "SA14n1161:288": "līkatvānna virodho yato bhavatā doṣābhidhānenālīkatvamekatvamevākārāṇāṃ pratipādyate |",
  "SA14n1161:289": "taccāsmābhirabhyupagatamiti |",
  "SA14n1161:290": "tadasat |",
  "SA14n1161:291": "tathā hi yadati sphuṭamābālapratītanīlādyākārarūpamanubhūyate tadalīkamananubhūyamānaṃ tu sphuṭapratibhāsyākāravyatiriktamadvayaṃ jñānaṃ yattatsatyamiti kimataḥ paramiha subhāṣitamasti |",
  "SA14n1161:292": "kimityatiparisphuṭasaṃvedanānupapattirasattve&#39;",
  "SA14n1161:293": "pi tattvata iti cet |",
  "SA14n1161:294": "ucyate |",
  "SA14n1161:295": "yadyatrāsaṃvidyamānarūpaṃ na tattatra saṃvedyate |",
  "SA14n1161:296": "yathā duḥkhe sukhādirūpamasaṃvidyamānāścākārā nīlādayo vijñāna iti vyāpakaviruddhopalabdhiḥ |",
  "SA14n1161:297": "alīkatvenākārāṇāṃ niścitatvānnāsiddhitā,",
  "SA14n1161:298": "sapakṣe bhāvānna viruddhatā |",
  "SA14n1161:299": "tatra yadi paramārthato&#39;",
  "SA14n1161:300": "saṃvedanaprasaṅgaḥ sādhyate tadā siddhasādhanam |",
  "SA14n1161:301": "sāmānyena |",
  "SA14n1161:302": "tadā sādhyadharmaviparyaye sādhanadharmasya vācakapramāṇābhāvātkathaṃ sandigdhavipakṣavyāvṛttikatvaṃ hetorna bhavedityapi na vaktavyam |",
  "SA14n1161:303": "yataḥ sāmānyena naivātra sādhyate na cātrānaikāntikatā |",
  "SA14n1161:304": "tathā hi dvividhaṃ saṃvedanaṃ mukhyaṃ gauṇañca |",
  "SA14n1161:305": "tatra mukhyaṃ yadajaḍarūpam |",
  "SA14n1161:306": "sa ca jñānasyaivāsādhāraṇaḥ svātmabhūto dharmaḥ kathamasata ākārasya syāt |",
  "SA14n1161:307": "tathā hi yadajñānarūpaṃ na tasya mukhyaṃ saṃvedanamasti |",
  "SA14n1161:308": "yathākāśanalinasya |",
  "SA14n1161:309": "ajñānarūpāścāsattvenopagatānīlādaya ākārā iti vyāpakaviruddhopalabdhiḥ |",
  "SA14n1161:310": "gauṇamapi na sambhavati |",
  "SA14n1161:311": "yataḥ svākāranirbhāsajñānotpādanameva gauṇaṃ saṃvedanamucyate |",
  "SA14n1161:312": "taccāsataḥ sarvasāmarthyaśūnyasya turagaviṣāṇasyevāyuktaṃ |",
  "SA14n1161:313": "sarvasāmarthyavivekalakṣaṇatvādasattvasya |",
  "SA14n1161:314": "tathā hi yadasamarthaṃ na tasya gauṇaṃ saṃvedanaṃ yathā turagaviṣāṇasya |",
  "SA14n1161:315": "asamarthāścāsattvenābhimatā nīlādaya ākārā iti vyāpakaviruddhopalabdhiḥ |",
  "SA14n1161:316": "ākārāṇāmalīkatvānnāsiddho hetuḥ |",
  "SA14n1161:317": "sapakṣe bhāvānna viruddhaḥ |",
  "SA14n1161:318": "tadevaṃ mukhyopacaritābhyāmanyonyaparihārasthitalakṣaṇābhyāṃ saṃvedanasya vyāptatvāt,",
  "SA14n1161:319": "tasya ca vyāpakasya nivṛtteḥ saṃvedanasyāpi tadvyāptasya nivṛttireveti nāsattvādityasya hetoḥ saṃvedane&#39;",
  "SA14n1161:320": "navakāśo nāstīti nānaikāntikatvam |",
  "SA14n1161:321": "nanu marīcyādau jalādyākārasyāsato&#39;",
  "SA14n1161:322": "pi saṃvedanādanaikāntikatvameveti cet |",
  "SA14n1161:323": "na |",
  "SA14n1161:324": "tatrāpi hi jalādyākāro yadi nāntarnāpi bahistadā tasyātyantāsataḥ kathaṃ saṃvedanaṃ syāditi tulya eva paryanuyogaḥ |",
  "SA14n1161:325": "pratibandhabalenānubhūyanta ityapi na vaktavyam |",
  "SA14n1161:326": "tathā hi na jñānasvabhāvatā,",
  "SA14n1161:327": "ākārāṇāṃ jñānavat sattvaprasaṅgāt |",
  "SA14n1161:328": "athākārasvabhāvatā jñānasyānumanyate tadākāravat jñānasyāsattvaprasaṅgaḥ |",
  "SA14n1161:329": "na ca jñānādākārāṇāmutpattirnīrūpasya janyarūpāsambhavāt |",
  "SA14n1161:330": "nāpyākārebhyo jñānasyākārāṇāmalīkatvenārthakriyāsāmarthyavirahāt |",
  "SA14n1161:331": "na ca tādātmyatadutpatibhyāmanyaḥ sambandho&#39;sti |",
  "SA14n1161:332": "tataśca yasya yena saha pratibandho nāsti na tattasmin saṃvedyamāne niyamena saṃvedyate,",
  "SA14n1161:333": "yathā jñānātmani saṃvedyamāne bandhyāsutaḥ ṃāsti ca tādātmya tadutpattilakṣaṇo dvividho&#39;",
  "SA14n1161:334": "pi pratibandho jñānena sahābhimatānāmākārāṇāmiti vyāpakānupalabdhiḥ |",
  "SA14n1161:335": "sambandhābhāvasya pratipāditatvānnāsiddhatā |",
  "SA14n1161:336": "sapakṣe bhāvānna viruddhatā |",
  "SA14n1161:337": "sarvasaṃvedanaprasaṅgānnānaikāntikatā ca hetoḥ |",
  "SA14n1161:338": "tataśca yo&#39;yamākāro jñānasamānakālabhāvitvena bhavatā parikalpitastasyāhetukatve kathamapekṣā&#39;",
  "SA14n1161:339": "bhāvāt kādācitkatvamityabhidhānīyamatra kāraṇam |",
  "SA14n1161:340": "yo&#39;pi manyate&#39;",
  "SA14n1161:341": "līkatve&#39;",
  "SA14n1161:342": "pi yathā bhavatāṃ saṃvṛtyā jñānajñeyayoḥ pratibhāsanaṃ tathāsmākamapi nirākāre tāttvike jñāne tadapratibaddhaivā&#39;",
  "SA14n1161:343": "vidyālīkāpi satī saṃvṛttyā&#39;",
  "SA14n1161:344": "nyatve&#39;",
  "SA14n1161:345": "pi pratibhāsata iti |",
  "SA14n1161:346": "tadapyetenaiva pratyuktam |",
  "SA14n1161:347": "asmākantu saṃvṛtyā jñānameva jñeyarūpamiti sambandhasyābhyupagatatvāttayoḥ pratibhāsanamaviruddham |",
  "SA14n1161:348": "atha mābhūdayaṃ doṣa iti hetumatvamabhyupagamyate tadā pratītyasamutpannatvādgrāhyagrāhakākārayoḥ kalpitatvābhāvāt paratatvatāsvabhāvaḥ prasajyate |",
  "SA14n1161:349": "yato na pratītyasamutpatteranyatpāratantryam |",
  "SA14n1161:350": "yadyapyevaṃ tathāpi pāramārthikī sattā kuto labhyata iti |",
  "SA14n1161:351": "cet |",
  "SA14n1161:352": "ucyate |",
  "SA14n1161:353": "tathā hi vijñānasyāpi na pratyayodbhavāt svabhāvādanyā sattetyataḥ pratītyotpattyavinābhāvinī pāramārthikī sattā durnivārā |",
  "SA14n1161:354": "tataśca paurvāparyeṇa bhāvādyaugapadyenāsaṃvedanaprasaṅge&#39;",
  "SA14n1161:355": "pyupagatākārālīkatvahāniḥ syāt |",
  "SA14n1161:356": "atha yathokto&#39;",
  "SA14n1161:357": "pyākāro nābhyupagamyate tadopalabdhilakṣaṇāprāptatvenānākārameva jñānaṃ sadā sarvaprāṇabhṛdbhiḥ saṃvedyata iti prāptam |",
  "SA14n1161:358": "syādetat |",
  "SA14n1161:359": "saṃvedyata eva kintvanubhūyamānākāropajanitavibhramabalenānupalabdhilakṣaṇaprāptatvādarvāgdṛśāmato&#39;",
  "SA14n1161:360": "nubhūtaniścitopalambhavaikalyānna tasyopalambho&#39;",
  "SA14n1161:361": "sti kṣaṇaikatvavaditi tadasat |",
  "SA14n1161:362": "tathā hi yadyantarbahirvākārāḥ sambhaveyustadā teṣāṃ saṃvedanopajanitavibhramabalena saṃvidyamānamapi jñānaṃ na niścinvantīti syāt |",
  "SA14n1161:363": "yadā tu nāntarna bahiste santi tadā kasyānubhavena vipralabhyeran yena saṃvedayanto&#39;",
  "SA14n1161:364": "pyadvayaṃ na viniścinvantīti syāt |",
  "SA14n1161:365": "atha matam |",
  "SA14n1161:366": "bhrānterayameva svabhāvo yadalīkākārasandarśanam |",
  "SA14n1161:367": "tenā&#39;sato&#39;pyākārasya bhrāntivaśāt saṃvedanaṃ bhaviṣyatīti tadapyasamyak |",
  "SA14n1161:368": "tathā hi bhrāntiśabdena vibhramotpattivāsanāhetubhūtajñānāvasthā vā&#39;",
  "SA14n1161:369": "bhidhīyeta,",
  "SA14n1161:370": "yadvā tathāvidhavāsanāprabhavaṃ bhrāntameva jñānaṃ kāryarūpam |",
  "SA14n1161:371": "tatrādye pakṣe tatra hetāvākārāṇāmapratibaddhatvāttadbalātteṣāṃ saṃvedanamayuktamatiprasaṅgāt |",
  "SA14n1161:372": "na cāpi tadutpattilakṣaṇaḥ pratibandho&#39;",
  "SA14n1161:373": "styeveti yuktaṃ pūrvavatparatantratvaprasaṅgāt |",
  "SA14n1161:374": "athāpi dvitīyaḥ pakṣastatrāpi pratibandho bhavannākārāṇāṃ tādātmyalakṣaṇo bhavenna tadutpattilakṣaṇaḥ tatsamānakālamanubhūyamānatvāt |",
  "SA14n1161:375": "samānakālayośca hetuphalatvāyogāt |",
  "SA14n1161:376": "tataśca bhrāntivattadavyatirekātparatanratvaprasaṅgo durnivāra iti yatkiñcidetat |",
  "SA14n1161:377": "syādetat |",
  "SA14n1161:378": "bhrāntagrāhyagrāhakākārābhāvāt suptādyavasthāyāṃ svasaṃvittirekarūpā satyā bhaviṣyatīti |",
  "SA14n1161:379": "tadasat |",
  "SA14n1161:380": "manovijñānasya dharmadhātvālambanatve&#39;",
  "SA14n1161:381": "pi kevalacaitasikadharmāgrahaṇātkalāpaparicchedena citrarūpatvāt |",
  "SA14n1161:382": "atha grāhyagrāhakabhāvarahita eva sasamprayogavijñānaskandhasya svabhāvo niścitaḥ |",
  "SA14n1161:383": "tathāpi citratāmevābhidhāvati |",
  "SA14n1161:384": "tathā hi bhrāntivāsanā vidyata iti bhavatā&#39;",
  "SA14n1161:385": "bhyupagamyate |",
  "SA14n1161:386": "atha neti vikalpadvayam |",
  "SA14n1161:387": "yadyādyastadā vitathākārābhiniveśavāsanaivāvidyā sā ca vāsanā śaktirucyate |",
  "SA14n1161:388": "śaktiśca kāraṇajñānātmabhūtaiveti |",
  "SA14n1161:389": "tena pūrvapūrvasmāt kāraṇabhūtādavidyātmano jñānāduttarottarasya kāryasya vitathākārābhiniveśina utpatteravidyāvaśāttathākhyātiyukteti balāccitratvamāyātam |",
  "SA14n1161:390": "na ca samanantarapratyayānniyama iti vaktavyam |",
  "SA14n1161:391": "yato yathoktameva jñānaṃ samanantarapratyaya iti yatkiñcidetat |",
  "SA14n1161:392": "atha tatra vāsanātmikāḥ śaktayo bhinnā iti cet |",
  "SA14n1161:393": "na |",
  "SA14n1161:394": "bhāvikānekaśaktyavyatirekāt śaktisvarūpavadyugapadanekatvaṃ vijñānasyāsajyate |",
  "SA14n1161:395": "tatra cokto doṣaḥ |",
  "SA14n1161:396": "tathaikajñānāvyatirekādvā śaktīnāmekatvaṃ vijñānasvarūpaṃ durnivāramiti kathaṃ samanantarapratyayabhedaḥ |",
  "SA14n1161:397": "atha neti dvitīyaḥ pakṣo matastadā muktāḥ syurayatnena sarvadehina ityādiprasaṅgo&#39;nivāryaḥ |",
  "SA14n1161:398": "atha sarvameva pṛthagjanasya jñānamanāpannanīlādyākāroparāgaṃ pravartate tatraikatvahāniprasaṅgo na bhaviṣyati |",
  "SA14n1161:399": "acitrarūpatvāt nīlādisaṃvedanarūpatāttayā tasya vyavasthāpyate sā tatsaṃvedanarūpatvānna tu nīlādirūpāpatteḥ |",
  "SA14n1161:400": "tathā hyālambanagrahaṇaprakāra evākāro na tu tādrūpyam |",
  "SA14n1161:401": "yattu nīlādi bahiriva pratibhāsamānamālakṣyate tanna jñānākāratayā,",
  "SA14n1161:402": "api tu jñānaṃ nīlādisaṃvedanamanubhavan pratipattā mohāttathā bahīrūpeṇa nīlādikamadhyavasyatīti |",
  "SA14n1161:403": "etadapi mithyā |",
  "SA14n1161:404": "tathā hi yadi nīlādinā sahagatasya kaścit pratibandho nāsti tadā kathaṃ nīlādisaṃvedanaṃ syāt |",
  "SA14n1161:405": "nahi tādrūpyavyatirekeṇānyo nirīhasya jñānasyālambanagrahaṇaprakāro&#39;",
  "SA14n1161:406": "sti yena tādrūpyavyatirekeṇākāro vyavasthāpyate,",
  "SA14n1161:407": "atiprasaṅgāt |",
  "SA14n1161:408": "api tu tādrūpyotpattyaiva jñānasya savyāpāratā pratīyate sa eva tasyālambanagrahaṇaprakāra ucyate |",
  "SA14n1161:409": "tatra cokto doṣaḥ |",
  "SA14n1161:410": "nāstyeva sarvathā nīlādiriti cet |",
  "SA14n1161:411": "naivam |",
  "SA14n1161:412": "tathā hi yadi nīlādi nāntarnāpi bahirasti tatkathamidamavikalpe cetasi sphuṭataramanubhūyata iti vaktavyam |",
  "SA14n1161:413": "na caitacchakyate vaktuṃ naiva pratibhāsata iti |",
  "SA14n1161:414": "sarveṣāmanubhavasiddhatvāttatpratibhāsasya |",
  "SA14n1161:415": "na cāpi sphuṭāvabhāsino vikalpaviṣayatā yuktā |",
  "SA14n1161:416": "yenocyate muḍhātmanā tathāvasīyata iti |",
  "SA14n1161:417": "athaivamapyanumanyate vikalpenāvasīyata iti tadasat |",
  "SA14n1161:418": "yasmādyadi nirākārameva sarvaṃ jñānamanubhūtaṃ tadā tatpṛṣṭhabhāvināpi vikalpena pratiniyatasya nīlāderākārasyādhyavasāyo&#39;",
  "SA14n1161:419": "pyayukta eva pratibandhābhāvāt |",
  "SA14n1161:420": "bhrānterayameva svabhāva iti cet,",
  "SA14n1161:421": "uktamatra paratantratvaprasaṅgāt kathaṃ bhrāntāvasya pratibandha iti |",
  "SA14n1161:422": "tasmātpratibandhābhāvādvikalpaviṣayatayāpi nīlāderasataḥ saṃvedanānupapaterayuktametaditi |",
  "SA14n1161:423": "yadyevamastu tarhyapariśuddhāvasthāyāṃ citrāvabhāsamalīkameva jñānaṃ,",
  "SA14n1161:424": "pariśuddhāvasthāyāṃ bhrāntivigamādadvayarūpamevaikasvabhāvaṃ bhaviṣyatīti |",
  "SA14n1161:425": "ucyate |",
  "SA14n1161:426": "yadyaśuddhāvasthāyāṃ sarvamalīkameva jñānaṃ,",
  "SA14n1161:427": "tadā śuddhāvasthāyāṃ tat satyarūpaṃ kuto jātamiti vaktavyam |",
  "SA14n1161:428": "na cālīkātsatyarūpasyotpattiryuktā,",
  "SA14n1161:429": "tasyāsamarthatvāt |",
  "SA14n1161:430": "sāmarthye vā tadalīkaṃ kathaṃ bhavet |",
  "SA14n1161:431": "tathāvidhasyāpyalīkatve&#39;",
  "SA14n1161:432": "nyasyāpi satyatvaṃ kathaṃ bhavet |",
  "SA14n1161:433": "ato nirhetukameva tatsyāt |",
  "SA14n1161:434": "taccāyuktaṃ nityaṃ sattvādiprasaṅgāt |",
  "SA14n1161:435": "bhrāntivigamādityapi na vaktavyam |",
  "SA14n1161:436": "yadi hi viśuddhāvasthāyāṃ sarveṣāmākārāṇāṃ nivṛttiḥ sambhavettadā saṃbhāvyate evaitat |",
  "SA14n1161:437": "yāvatā bhrāntinivṛttāvapi nākāraṇāṃ nivṛttiḥ sambhavati,",
  "SA14n1161:438": "tatra teṣāṃ yathoktanyāyena pratibandhābhāvāt |",
  "SA14n1161:439": "na cāpratibandhe satyekanivṛttāvaparasya niyamena nivṛttirgavāśvādivadatiprasaṅgāt |",
  "SA14n1161:440": "athāpi syātkasyacinnisargasiddhamevādvayajñānaṃ prapañcāpagatamekaṃ bhaviṣyatīti tadayuktam |",
  "SA14n1161:441": "nisargasiddhatve hi pratiniyatāśrayaparigraheṇānāyattatvānna tathāvidhā sattā kasyacidviramet |",
  "SA14n1161:442": "tataśca pratītyādivirodho bhavet |",
  "SA14n1161:443": "syādetat |",
  "SA14n1161:444": "sa tādṛśo hetudharmo yena pūrvapūrvapratipakṣakṣaṇabalenotpādāt pratiniyatakāraṇāyattasvabhāvatayā kasyacideva bhaviṣyatīti |",
  "SA14n1161:445": "tadetannitarāmeva na rājate |",
  "SA14n1161:446": "yathoditavidhibhiḥ sarvasya nīrupatā&#39;",
  "SA14n1161:447": "pādanena paramārthataḥ kāryakāraṇabhāvasyānupapatteriti yatkiṃcidetat |",
  "SA14n1161:448": "ato yadā vicāryamāṇo bhāvānāṃ na kaścidaṃśarūpo&#39;",
  "SA14n1161:449": "pi svabhāva eko bhāgarahitatayā siddhastadānekaḥ kathaṃ setsyati tatsamudayātmakatvādanekatvasyeti,",
  "SA14n1161:450": "nāsiddho hetuḥ |",
  "SA14n1161:451": "nanu na sarvasya pratibhāsamānasyaikānekasvabhāvarahitatvena niḥsvabhāvatvaṃ pratyakṣato&#39;",
  "SA14n1161:452": "vabhāsate bhāvaviṣayatvādasya nāpyanumānato vyāptergrāhakasya pratyakṣasyābhāvāt |",
  "SA14n1161:453": "anumānena ca grahaṇe&#39;",
  "SA14n1161:454": "navasthānādapratipatteḥ kathaṃ siddho heturiti cet |",
  "SA14n1161:455": "na |",
  "SA14n1161:456": "tathā hi samuditānumānavidhibhirniḥsvabhāvatvamekānekasvabhāvarahitatvena vyāptamiti pratipāditam |",
  "SA14n1161:457": "teṣāñca madhye kasyacidanumānasya pratyakṣeṇa vyāptiḥ,",
  "SA14n1161:458": "kasyacit pratyakṣagṛhītavyāptikenānumānena gṛhyata iti yathāsvaṃ pramāṇena niścitapakṣadharmagrahaṇātkuto&#39;navasthā |",
  "SA14n1161:459": "sapakṣe bhāvānna viruddhaḥ |",
  "SA14n1161:460": "tathā hi yadi yathoktahetuḥ sādhyaviparyayasādhanātpāramārthikasvabhāve vartate,",
  "SA14n1161:461": "tadā tādātmyatadutpattibhyāṃ tatra pratibaddho&#39;",
  "SA14n1161:462": "nyatra vicāravimardāsahiṣṇutvena tāttvikarūpavirahiṇi māyādirūpe kathaṃ vartitumutsaheta |",
  "SA14n1161:463": "bhāvadharmatvahāniprasaṅgāditi kathaṃ prasiddhadṛṣṭāntaṃ prati viruddhatā hetoḥ |",
  "SA14n1161:464": "atha matam |",
  "SA14n1161:465": "māṃ prati dṛṣṭānta evobhayadharmānugato na siddho vijñānarūpeṇa māyādīnāṃ vastusattvenābhyupagamādato&#39;",
  "SA14n1161:466": "naikāntikatā hetoriti |",
  "SA14n1161:467": "tadasat |",
  "SA14n1161:468": "tathā hi vijñānānāṃ sarveṣāmeva vastutvenābhimatānāṃ yathoditānumānavidhibhirnaiḥsvābhāvyaṃ pratipāditam |",
  "SA14n1161:469": "tato na svecchābalena vastūnāṃ tathā bhāvo lakṣyate,",
  "SA14n1161:470": "yena pramāṇabādhitasyāpi māyādervijñānarūpeṇa siddhatvādasiddho dṛṣṭāntaḥ syāditi na kiñcidetat |",
  "SA14n1161:471": "syādetat |",
  "SA14n1161:472": "pakṣasapakṣayoḥ sattve siddhe&#39;",
  "SA14n1161:473": "pi kathaṃ vipakṣādvyāvṛttirniścīyate hetoryena sandhigdhavyatirekadoṣaduṣṭatā na bhavatīti |",
  "SA14n1161:474": "ucyate |",
  "SA14n1161:475": "yadrūpavyavacchedanāntarīyakaparicchedaṃ hi yattattatparihārasthitalakṣaṇam |",
  "SA14n1161:476": "tadyathā bhāvo&#39;",
  "SA14n1161:477": "bhāvavyavacchedanāntarīyakaparicchedaḥ |",
  "SA14n1161:478": "paraspararūpavyavacchedanāntarīyakaparicchedecaikatvānekatve tasmātparasparaparihārasthitalakṣaṇe iti |",
  "SA14n1161:479": "yau ca parasparaparihārasthitalakṣaṇau tāvekavidhānasyāparapratiṣedhanāntarīyakatvādrāśyantarābhāvaṃ gamayataḥ |",
  "SA14n1161:480": "tadyathā bhāvābhāvau |",
  "SA14n1161:481": "ta anyonyaparihārasthitalakṣaṇe caikatvānekatve tasmādrāśyantarābhāvādekatvānekatvābhyāṃ svabhāvaḥ kroḍīkṛta iti sādhyaviparyaye hetorastyeva vyatireka iti kuto yathoktadoṣāvakāśaḥ |",
  "SA14n1161:482": "nanu cātra pratijñārthaikadeśatvādasiddho heturyasmādekānekayoḥ svabhāvaprabhedarūpatvāt,",
  "SA14n1161:483": "tadviparyayayorapi sādhyasādhanayorabheda eva |",
  "SA14n1161:484": "tataśca yadi sādhyamasiddhaṃ heturapi tadabhinnasvabhāvatvādasiddhaḥ |",
  "SA14n1161:485": "atha hetuḥ siddhastadā niḥbhāvatvamapi bhāvānāṃ siddham |",
  "SA14n1161:486": "na hyekānekatvavirahiṇi śaśaviṣāṇādau kaścidbhāvasvabhāvarūpatāmabhyupaitīti cet |",
  "SA14n1161:487": "tadasat |",
  "SA14n1161:488": "tathā hi hetustāvadyathā siddhastathā vistareṇa pratipāditam |",
  "SA14n1161:489": "tasmin siddhe&#39;",
  "SA14n1161:490": "pi yadi nāma vidhirūpatayā sādhyate naiḥsvābhāvyaṃ,",
  "SA14n1161:491": "tathāpi vastvabhiniveśasya dustyajatayā tattvataḥ samastavastuvyāpinaiḥsvābhāvye niścayādyanutpādanādvyāmūḍhaṃ prati sarvabhāvānāṃ niḥsvabhāvatāvyavahārayogyatāprasādhanānna pratijñārthaikadeśatā hetoryathopalabdhilakṣaṇaprāptānupalambhena nāstitvasyetyacodyam |",
  "SA14n1161:492": "atha mūḍhaṃ prati naiḥsvābhāvyameva tāvatsādhayitavyaṃ vyavahārārthamityabhiniviśyate |",
  "SA14n1161:493": "tatrāpyucyate |",
  "SA14n1161:494": "yadā tvekānekatvayoḥ svabhāvavyāpakayornivṛtyā vṛkṣanivṛttyā śiṃśapānivṛttivadbhāvikī svabhāvanivṛttiḥ sādhyate |",
  "SA14n1161:495": "tadā kutaḥ pratijñārthaikadeśatā hetoḥ |",
  "SA14n1161:496": "na hi vyāpyavyāpakanivṛttivacanayorbhinnavyavacchedarūpayoḥ paryāyatvaṃ,",
  "SA14n1161:497": "na cāparyāyarūpasya pratijñārthaikadeśatvamiti yatkiñcidetat |",
  "SA14n1161:498": "nanu paramārthata iti viśeṣaṇamanarthakam |",
  "SA14n1161:499": "tathā hyavisaṃvādako nyāyaḥ paramārtha iti paramārthaśabdena trirūpaliṅgajanitā buddhirabhidhīyate |",
  "SA14n1161:500": "tadā tasyā api saṃvṛtirūpatvāt kathaṃ paramārthatvam |",
  "SA14n1161:501": "yadi ca tadvaśādbhāvānāṃ niḥsvabhāvatvaṃ vyavasthāpyate,",
  "SA14n1161:502": "tadā tasyāśca buddheḥ kuto&#39;",
  "SA14n1161:503": "vasthāpanīyam |",
  "SA14n1161:504": "na tata eva sthāpayituṃ yuktaṃ,",
  "SA14n1161:505": "svātmani vṛttivirodhāt |",
  "SA14n1161:506": "nāpi pramāṇāntarato&#39;",
  "SA14n1161:507": "navasthāprasaṅgāt |",
  "SA14n1161:508": "atha tāmekāṃ buddhiṃ muktā vyavasthāpyate |",
  "SA14n1161:509": "na tarhi sarvaviṣayanairātmyaṃ pratipāditaṃ bhavatīti |",
  "SA14n1161:510": "sādhvetat kintu sakalaprapañcaparivarjitaparamārthasyānukūlatvādyathoktabuddheḥ paramārthatvaṃ niḥsvabhāvatāpi ca tata eva,",
  "SA14n1161:511": "na ca svātmani vṛttivirodhaḥ,",
  "SA14n1161:512": "sāmānyarūpeṇa sarvadharmāṇāṃ niḥsvabhāvatāvyavasthāpanāt |",
  "SA14n1161:513": "tatra ca sāmānyalakṣaṇe tadbuddhisvarūpasyāntargatatvādyathā sarvadharmeṣu sattvādibhyo hetubhyo vināśitvapratyayo bhavannātmānaṃ virahaya bhavatītyacodyam |",
  "SA14n1161:514": "nanu samāropitatāttvikotpattyādyākārarahitatayā&#39;",
  "SA14n1161:515": "vicāraikamanoharo bhāvasvabhāva eva niḥsvabhāvatāśabdenocyate |",
  "SA14n1161:516": "tasya ca bhāvasvabhāvasya pratyakṣatvāttatsvabhāvabhūtā&#39;",
  "SA14n1161:517": "pi niḥsvabhāvatā pratyakṣaiva ghaṭaviviktabhūtala ivopalabdhe tadātmabhūto ghaṭavivekaḥ |",
  "SA14n1161:518": "anyathā bhinnayogakṣema tvādavyatirekatā&#39;vahīyate |",
  "SA14n1161:519": "tataśca bhāvo niḥsvabhāvo na syādasambandhānniḥsvabhāvatāyāḥ |",
  "SA14n1161:520": "na ca tadutpattilakṣaṇaḥ sambandho&#39;",
  "SA14n1161:521": "vastutvenākāryatvāttasyāḥ,",
  "SA14n1161:522": "tasmādvālaiḥ sā na pratyakṣato&#39;",
  "SA14n1161:523": "vasīyata iti pratyakṣabādhā |",
  "SA14n1161:524": "tathopalabdhilakṣaṇaprāptānupalabdhyā ghaṭavadabhāvavyavahārayogyatvānnāstyeva niḥsvabhāvatetyanumānabādhā |",
  "SA14n1161:525": "śaśinyacandratvavadāgopālajanasya niḥsvabhāvatāpratītivaikalyātpratītibādhāpi durnivāraiveiti cet |",
  "SA14n1161:526": "tadasat |",
  "SA14n1161:527": "tathā hi samāropitākāraviviktatā bhāvānāṃ niḥsvabhāvatocyate |",
  "SA14n1161:528": "sā ca bhāvasvabhāvagrahaṇena gṛhītā&#39;",
  "SA14n1161:529": "pi kṣaṇikatvavadbhrāntyā samāropitatattvotpattyādyākāratiraskṛtarūpatvānna bālairniścīyate |",
  "SA14n1161:530": "ato niścayānupapatteḥ pratyakṣatāyā abhāvānna pratyakṣabādhā |",
  "SA14n1161:531": "tathā gṛhītā&#39;",
  "SA14n1161:532": "pi vyavahārāyogyādagṛhītakalpaiveti nopalabdhilakṣaṇaprāptatvamasyāḥ,",
  "SA14n1161:533": "tato nānumānabādhā |",
  "SA14n1161:534": "paramārthata iti viśeṣaṇācca bhāvapratīteranapahnavena pratītibādhā nāstyeveti yatkiñcidetat |",
  "SA14n1161:535": "nirbījabhrānterayogāt kathaṃ tayā samāropita ākāra ityapi na vaktavyam |",
  "SA14n1161:536": "yataḥ satyena sahālīkāyāḥ bhrānteḥ kaḥ sambandhaḥ |",
  "SA14n1161:537": "na tāvat tatsvabhāvatā satyālīkayorvirodhāt,",
  "SA14n1161:538": "nāpi tadutpattiralīkasyākāryatvāt |",
  "SA14n1161:539": "ataḥ sāṃvṛtameva kāraṇaṃ pūrvamupādānamasyā na virudhyate |",
  "SA14n1161:540": "tasyāpi kāraṇasyāparaṃ sāṃvṛtameva pūrvaṃ kāraṇam |",
  "SA14n1161:541": "evaṃvidhahetuparamparāyāścānāditvānna kadācinnirupādānā bhrāntiḥ |",
  "SA14n1161:542": "kathaṃ pratiniyama iti cet |",
  "SA14n1161:543": "ucyate |",
  "SA14n1161:544": "tāttvikabhāvasvarūpavat sāṃvṛtasyāpyayameva svabhāvo&#39;",
  "SA14n1161:545": "parasāṃvṛtakāraṇādhīno yatpratiniyatasāṃvṛtakāryakāraṇaṃ nāma |",
  "SA14n1161:546": "kathaṃ tarhi sāṃvṛttamiti cet |",
  "SA14n1161:547": "arthakriyāsamarthameva hi vastuvicāravimardākṣamatvāt sāṃvṛtamityucyate |",
  "SA14n1161:548": "tathā hi tathyātathyābhyāṃ sarva eva rāśirvyāptastayoranyonyaparihārasthitalakṣaṇatvāt |",
  "SA14n1161:549": "tathyarūpatāyāñca niṣiddhāyāṃ sāmarthyāditaratrāvasthānameṣāmāpatitam |",
  "SA14n1161:550": "ataḥ svayamevedaṃ rūpaṃ sarvabhāvaiḥ svīkṛtamityadoṣaḥ |",
  "SA14n1161:551": "nanu hetumantareṇeṣṭārthāsiddheḥ sarvadharmanaiḥsvābhāvyaprasādhanāya hetoḥ parigrahaṃ kurvatā tasya sattābhyupagatā sarvadharmanaiḥsvābhāvyapratijñayā cāsatteti parasparavirodhāt svamātṛvandhyātvapratijñāvat svavacanavirodhaḥ |",
  "SA14n1161:552": "yato na hetostata eva niḥsvabhāvatā sidhyati,",
  "SA14n1161:553": "svātmani kāritravirodhāt |",
  "SA14n1161:554": "nāpyanyato&#39;",
  "SA14n1161:555": "navasthāprasaṅgāditi cet |",
  "SA14n1161:556": "na |",
  "SA14n1161:557": "niḥsvabhāvatā&#39;",
  "SA14n1161:558": "pi ca tata evetyādinoktottaratvāt |",
  "SA14n1161:559": "evaṃ niḥsvabhāvatve&#39;",
  "SA14n1161:560": "pi saṃvṛtyā karmaphalasambandhavyavasthāpanenāgamavirodhasyābhāvāttadvirodho&#39;",
  "SA14n1161:561": "pi nodbhāvanīyaḥ |",
  "SA14n1161:562": "atha matam |",
  "SA14n1161:563": "niḥsvabhāvavādinaḥ sarvārthābhāvādāśrayāsiddhatādayo doṣā durnivārā iti |",
  "SA14n1161:564": "tadasat |",
  "SA14n1161:565": "tathā hi sarva evānumānānumeyavyavahāraḥ parasparaparāhatasiddhāntāhitadharmabhedaparityāgenābālajanapratītaṃ dharmiṇamāśritya pravartate |",
  "SA14n1161:566": "tatpratibaddho hetuḥ siddhastathā dṛṣṭānto&#39;pi |",
  "SA14n1161:567": "anyathā yadi siddhāntāśrito heturdharmo dṛṣṭānto vā syāt,",
  "SA14n1161:568": "tadaikasiddhāntaprasiddhaviśeṣaṇaviśiṣṭo dharmī vivādāspadībhūtatvādaparasyāsiddha iti viśiṣṭadharmiṇo&#39;",
  "SA14n1161:569": "siddherāśrayāsiddho hetuḥ syāt |",
  "SA14n1161:570": "tathā svarūpāsiddhau dṛṣṭāntadharmiṇaścāsiddhiriti sarvathaiva dhūmasattvādibhyo dahanānityatādipratītivaikalyātsādhyasādhanavyavahārocchedaḥ syāt |",
  "SA14n1161:571": "avijñānādirūpaparāvṛttajñānamātrādeḥ kasyacit siddhatvāditi yatkiñcidetat |",
  "SA14n1161:572": "syādetat |",
  "SA14n1161:573": "yo hi pratibhāsamānaṃ dharmiṇamāśritya samāropitākāraniṣedhanāya sādhanaṃ prayuṃkte,",
  "SA14n1161:574": "tasyāśrayāsiddhatādayo doṣā nāvataranti |",
  "SA14n1161:575": "tvayā tu pratibhāsamāna eva dharmī niṣidhyate |",
  "SA14n1161:576": "tatkathamāśrayāsiddhatādayaste nāvatarantīti |",
  "SA14n1161:577": "naivaṃ tathā hi paramārthata iti viśeṣaṇāt,",
  "SA14n1161:578": "pratibhāsamāne dharmiṇi samāropitabhāvikasvabhāvaniṣedhaḥ sādhyate na tu dharmasvarūpaniṣedha iti samānam |",
  "SA14n1161:579": "atha matam |",
  "SA14n1161:580": "pāramārthikaścet svabhāvo niṣiddhaḥ kimaparamavaśiṣyate,",
  "SA14n1161:581": "tasya dharmiṇo rūpaṃ yat pratibhāseteti |",
  "SA14n1161:582": "tadapyasat |",
  "SA14n1161:583": "nahi pāramārthikasvabhāvatvena pratibhāso vyāpto yena tannivṛttau nivarteta |",
  "SA14n1161:584": "alīkasyāpi dvicandrakeśoṇḍukāderbhāsanāt |",
  "SA14n1161:585": "na caitacchakyate vaktuṃ yadyapi dvicandrādayo bahīrūpatayā&#39;",
  "SA14n1161:586": "līkā jñānarūpatayā tu te pāramārthikā eveti pratibhāsanaṃ yuktamiti citrarūpatayā deśasthatayā ca teṣāṃ pratibhāsanāt |",
  "SA14n1161:587": "nahi jñānamekaṃ citraṃ yuktamekatvahāniprasaṅgāt |",
  "SA14n1161:588": "anekajñānotpatteśca pūrvaniṣiddhatvāt nāpi deśasthamamūrtatvāt |",
  "SA14n1161:589": "tasmānna dvicandrādayaḥ pāramārthikāḥ tathā ca pratibhāsanta iti pāramārthikasvabhāvanivṛtau pratibhāsanatā virudhyata iti tāttviko bhāvābhyupagamo na kāryaḥ |",
  "SA14n1161:590": "nāpyabhāvābhyupagamo bhāvanivṛttilakṣaṇatvāttasya,",
  "SA14n1161:591": "bhāvāsiddhau nirviṣayasya naño&#39;",
  "SA14n1161:592": "prayogeṇāsati niṣedhye niṣedhasyāpravartanāt,",
  "SA14n1161:593": "tatpūrvakasya tasyāpyasiddheraikāntikabhāvābhāvapakṣabhāvino doṣā nāsmānupālīyante |",
  "SA14n1161:594": "tataścānyonyavyavascchedarūpatvādekapratiṣedhanāntarīyakamaparavidhānaṃ balādāpatitamiti yaducyate tadasaṅgataṃ,",
  "SA14n1161:595": "tattvato bhāvarūpasya vyavacchedyasyābhāvāt |",
  "SA14n1161:596": "evañca bhāvābhāvasvarūpābhāve sākṣāt pāramparyeṇa vā jñānajñeyayorapratibaddhavṛttitvānna tadviṣayo vikalpaḥ sarvathā tāttvika iti siddham |",
  "SA14n1161:597": "na ca mantavyamanādivāsanodbhūto bhāvābhāvasvarūpābhāve&#39;",
  "SA14n1161:598": "pi tadviṣayo vikalpaḥ śaśaviṣāṇādivikalpavadupajāyata iti |",
  "SA14n1161:599": "tathā hi yadi nāma bāhye vastuni na pratibaddhastathā&#39;",
  "SA14n1161:600": "pi pūrvake jñāne tadavyatiriktavāsanāprabodhenotpādanāttadutpattilakṣaṇaḥ pratibandho&#39;",
  "SA14n1161:601": "syātsyeva tathā samānakālabhāvini vijñāne tadavyatiriktatvena tādātmyalakṣaṇa iti vikalpārūḍhapratibimbasya kenacit prakāreṇa vidhipratiṣedhābhyāṃ vyavahāraḥ |",
  "SA14n1161:602": "yato yathoditavidhinā vāsanāprabhavajñānābhāvena tatpratibimbavirahādvikalpānutpatteḥ kuto bhāvābhāvasvarūpābhāve vikalpa iti vaktavyam |",
  "SA14n1161:603": "etena yadeke varṇayanti prekṣāvataḥ pramāṇopapanne&#39;",
  "SA14n1161:604": "rthe satyatvenābhiniveśo&#39;",
  "SA14n1161:605": "nyatrālīkatvena yukto&#39;",
  "SA14n1161:606": "nyathā prekṣāvattvahāniprasaṅgādataḥ satyālīkatvābhiniveśasya dustyajatayā kathaṃ sarvaviparyāsaprahāṇamiti |",
  "SA14n1161:607": "tadapi pratyuktam |",
  "SA14n1161:608": "abhiniveśasya jñānādavyatibhinnamūrtitvāttadabhāve kathamabhiniveśasya yuktarūpateti |",
  "SA14n1161:609": "tadevaṃ bhāvābhāvavikalpābhyāṃ sarvavikalpasya vyāptatvādvyāpakābhāve vyāpyasyāsambhavāttattvato bhāvābhāvaparāmarśarahitānavicāraramaṇīyānantabahiḥsāravirahiṇaḥ kadalīskandhanibhān sarvabhāvānevaṃ sarvākārajñatādṛṣṭābhisamayakrameṇa prajñācakṣuṣā nirūpayato bhāvanābalaniṣpattau keṣāñcinmaṇirūpādijñānavadutsāritasakalabhrāntinimitta eva svataḥ pramāṇabhūto yathābhūtārthagrāhitvānmāyopamādvayajñānātmasaṃvedano viśuddhasāṃvṛtakāraṇanirjātaḥ sarvaviparyāsaprahāṇādurukaruṇāprajñāsvabhāvaḥ sāṃvṛto jñānālokaḥ samupajāyate,",
  "SA14n1161:610": "pratītyasamutpādadharmatayā yathā na punaḥ kalpanābījaṃ prādurbhavati |",
  "SA14n1161:611": "evañca yaducyate kaiścidvidyayā&#39;",
  "SA14n1161:612": "vidyākṣayo,",
  "SA14n1161:613": "vidyā ca yathārthajñānaṃ tāthāgatamapi yadi jñānaṃ bhavatāṃ sāṃvṛtaṃ tasmādavidyārūpatvādvidyāyāḥ samutpādābhāve kathamavidyāvinivṛttiryāvaccāvidyā na prahīṇā tāvatkathaṃ muktiriti |",
  "SA14n1161:614": "tadasaṅgatam |",
  "SA14n1161:615": "tathā hi nityatvādisamāropitadharmapratītiravidyā |",
  "SA14n1161:616": "tadviparītapramāṇābādhitadharmapratītistu vidyeti |",
  "SA14n1161:617": "viparyāsāviparyāsanibandhanaṃ tayorvyavasthānamatipratītamataḥ sāṃvṛtatve&#39;",
  "SA14n1161:618": "pi viruddhadharmodayādyathābhūtapadārthāvagamena viparyāsanivṛttau kutastannibandhanamavidyātvaṃ yena tadaprahāṇānmuktirasaṅgateti yatkiñcidetat |",
  "SA14n1161:619": "tadevaṃ kasyacitpāramārthikasya bhāvasya prajñācakṣuṣā&#39;",
  "SA14n1161:620": "darśanameva paramaṃ tattvadarśanamabhipretaṃ na tu nimīlitākṣajātyandhādīnāmiva pratyayavaikalyādamanasikārato vā yaddarśanam |",
  "SA14n1161:621": "tato bhāvādiviparyāsavāsanāprahāṇābhāvādasaṃjñisamāpattyādivyutthitasyeva bhāvādiviparyāsavāsanāprabhavakleśajñeyāvaraṇasyotpatteramukta eva yogī bhavet |",
  "SA14n1161:622": "yasmācca yathoktameva tattvajñānaṃ muktyāvāhakaṃ nānyathātiprasaṅgādataḥ prāguktameva paramatattvadarśanaṃ grāhyaṃ,",
  "SA14n1161:623": "tena sarvadoṣavirodhinairātmyadarśane pratyakṣīkṛte sati tadviruddhatvāt kleśāvaraṇaṃ jñeyāvaraṇañca prahīyate |",
  "SA14n1161:624": "ataḥ pratibandhābhāvādravikiraṇavadapagatameghādyāvaraṇe nabhasi sarvatra pratītyasamutpanne vastuni tattvotpattyādikalpanārahite&#39;",
  "SA14n1161:625": "vyāhato yogipratyakṣojñānālokaḥ pravartate |",
  "SA14n1161:626": "tathāhi vastusvabhāvaprakāśarūpaṃ vijñānam |",
  "SA14n1161:627": "tacca sannihitamapi vastu pratibandhasadbhāvānna prakāśayet |",
  "SA14n1161:628": "pratibandhābhāve satyacintyaśaktiviśeṣalābhāt kimiti sakalameva vastu na prakāśayet |",
  "SA14n1161:629": "ataḥ saṃvṛtiparamārtharūpeṇa sakalasya vastuno yathāvatparijñānātsarvākārajñatvamavāpyate |",
  "SA14n1161:630": "ato&#39;yameva sarvāvaraṇaprahāṇe sarvākārajñatvādhigame ca paramaḥ panthāḥ,",
  "SA14n1161:631": "viśeṣastvayaṃ yogināṃ pṛthagjanebhyaḥ |",
  "SA14n1161:632": "te hi māyākārā iva māyāṃ yathāvatprasiddhamātrā&#39;",
  "SA14n1161:633": "satyatāparijñānānna bhāvān satyato&#39;",
  "SA14n1161:634": "bhiniviśante |",
  "SA14n1161:635": "tena te yogina ityucyante |",
  "SA14n1161:636": "ye tu tāṃ māyāṃ bālaprekṣakajanavatsatyatvenābhiniviṣṭāstadvadbhāvamapi te viparītābhiniveśādbālā ucyanta iti sarvamaviruddham |",
  "SA14n1161:637": "tataśca yuktyāgamābhyāṃ parividitamāyopamādvayacittāstattvātattvāvabodhābhyudyatamatayo&#39;",
  "SA14n1161:638": "dvayaṃ māyopamaṃ cittaṃ tathyasaṃvṛtirūpameva śrutacintāmayena jñānena vyavasthāpya pratītyasamutpādadharmatayā sarvākārajñatādyaṣṭābhisamayakrameṇa sādaranirantaradīrghakālaviśeṣabhāvanayā bhāvayantaḥ saṃhṛtasakalavikalpamābhavamanubaddhaṃ māyopamādvayavijñānamātraprabandhamāsādayanti yogīśāḥ |",
  "SA14n1161:639": "sa eva mukhyaḥ pratipakṣaḥ |",
  "SA14n1161:640": "prathamaṃ tu māyopamamiti sābhijalpaṃ vijñānaṃ vyavasthāpakaṃ tadanuguṇaṃ na tu mukhyapratipakṣabhūtam |",
  "SA14n1161:641": "tathā hi bāhyārthanaye pudgalanairātmyādibhāvanāpi na vasturūpañcetasyavasthāpya kriyate |",
  "SA14n1161:642": "vastuno nirvikalpajñānasamadhigamyatvāttasya cādāvasambhavāt |",
  "SA14n1161:643": "bhāve bhāvanāvaiyarthyaprāpteḥ tasmāttatrāpyayaṃ paro nāmamātrānusyūtavikalpapratibimbe tattvāvabodhānukūlyabhāji vastvadhyavasāyo santuṣyati |",
  "SA14n1161:644": "tadatra nāmākārābhyāsāt kathaṃ jalpo na vivardhito bhavati |",
  "SA14n1161:645": "stimitāntarātmanaḥ krameṇa vikalpasaṃhāra iti cet |",
  "SA14n1161:646": "tadetaditaratrāpi samānamityalamatiprasaṅgena |",
  "SA14n1161:647": "tadevaṃ sarvākāraramaṇīyatathatānirdeśasya māhātmyakhyāpanāya na dharmatābalānnimittamutpannamityāha |",
  "SA14n1161:648": "asyāṃ khalu punarityādi |",
  "SA14n1161:649": "ṣaḍvikāramaṣṭādaśamahānimittamiti kriyāviśeṣaṇatvādekavacanam |",
  "SA14n1161:650": "tatra ca dvau vikārau bhājanaloke,",
  "SA14n1161:651": "abhisaṃskṛtāmanabhisaṃskṛtāṃ ca pṛthivīmadhikṛtya yathāsaṃkhyaṃ calanamunnamanañca |",
  "SA14n1161:652": "sattvaloke caturvidhasattvanikāyamakuśalinaṃ nānādevatādhimuktaṃ māninaṃ vidyāvantañcādhikṛtya yathākramamavanamanamūrdhvagamanamadhogamanaṃ ghoṣonnadanaṃ ca |",
  "SA14n1161:653": "aṣṭādaśamahānimittāni punareṣāmeva ṣaṇāṃ vikārāṇāṃ mṛdumadhyādhimātrakriyābhedenākampat yāvat saṃprāgarjadityarthanirdeśādbhavanti |",
  "SA14n1161:654": "athavā madhyādunnamatyante&#39;",
  "SA14n1161:655": "vanamatītyekaḥ |",
  "SA14n1161:656": "ayameva ca viparyayeṇa dvitīyaḥ |",
  "SA14n1161:657": "tathā hi pūrvā digunnamatyaparā digavanamatīti tṛtīyaḥ |",
  "SA14n1161:658": "ayameva viparyayāccaturthaḥ |",
  "SA14n1161:659": "tathā dakṣiṇā digunnamatyuttarā digavanamatīti pañcamaḥ |",
  "SA14n1161:660": "ayameva viparyayeṇa ṣaṣṭha iti ṣaḍvikārā bhavanti |",
  "SA14n1161:661": "aṣṭādaśamahānimittāni punastathaivāvagantavyāni |",
  "SA14n1161:662": "upasaṃharannāha |",
  "SA14n1161:663": "evaṃ hītyādi |",
  "SA14n1161:664": "tathāgatamanujāta iti |",
  "SA14n1161:665": "evaṃ sarvajñatākārānujātatvenānujātaḥ |",
  "SA14n1161:666": "ajātisvabhāvaṃ kathayannāha |",
  "SA14n1161:667": "punaraparaṃ subhūtiḥ sthaviro na rūpamityādi |",
  "SA14n1161:668": "tathaiva tatkasya hetorityāśaṅkyāha |",
  "SA14n1161:669": "tathā hītyādi, |",
  "SA14n1161:670": "sugamam |",
  "SA14n1161:671": "evaṃ hīti |",
  "SA14n1161:672": "evaṃ māyopamatvānmārgajñatākārānujātatvena tathāgatamanujātaḥ |",
  "SA14n1161:673": "tathatānupalambhasvabhāvaṃ nirdiśannāha |",
  "SA14n1161:674": "gambhīracaryeyamityādi |",
  "SA14n1161:675": "sarvākārajñatākārasvabhāvānupalambhāttathatā gambhīracaryā |",
  "SA14n1161:676": "sādhūktatvenānuvadannāha |",
  "SA14n1161:677": "evametadityādi |",
  "SA14n1161:678": "bhagavatāṃ na viphalā dharmadeśanetyāha |",
  "SA14n1161:679": "asminnityādi |",
  "SA14n1161:680": "pūrvaparikarmakṛtairiti |",
  "SA14n1161:681": "sambhārabhūmyādau samupārjitapuṇyajñānasambhāraiḥ pūrvaparikarmabhiḥ kṛtā niṣpāditā ye tairmāyopamadharmabhāvanāyāṃ kṣāntiradhimuktiḥ pratilabdhetyeke |",
  "SA14n1161:682": "sarvatragadharmadhātuprativedhādanutpattikadharmakṣāntiradhigatetyapare |",
  "SA14n1161:683": "kena kāraṇena mahāyānapravṛttānāṃ hīnayānāvakāśo bhavatītyāha |",
  "SA14n1161:684": "ko bhagavan heturityādi |",
  "SA14n1161:685": "tatra heturūpādānakāraṇaṃ pratyayaḥ sahakārikāraṇaṃ,",
  "SA14n1161:686": "prajñopāyakauśalyavaikalyaṃ kāraṇamityāha |",
  "SA14n1161:687": "etaiḥ śāriputretyādi |",
  "SA14n1161:688": "upacaryārthamāha kiñcāpītyādi |",
  "SA14n1161:689": "spaṣṭārthañca dṛṣṭāntamāha |",
  "SA14n1161:690": "tadyathāpītyādinā |",
  "SA14n1161:691": "pakṣiṇaḥ śakuneriti pakṣau dvāvasyeti pakṣī naro&#39;",
  "SA14n1161:692": "pi mitrāripakṣasadbhāvātpakṣī syāditi śakunigrahaṇam |",
  "SA14n1161:693": "śivādirapi śakuniḥ syāditi pakṣītivacanam |",
  "SA14n1161:694": "no hīdamityādivacanaṃ niryuktikameveti |",
  "SA14n1161:695": "tatkasya hetorityāśaṅkyāha |",
  "SA14n1161:696": "gurudravyasyordhvapradeśāt pāte vastudharmatvena niyamāt |",
  "SA14n1161:697": "kṣatatvādikamāha |",
  "SA14n1161:698": "evaṃ hyetadityādi |",
  "SA14n1161:699": "dārṣṭāntikārthamāha |",
  "SA14n1161:700": "evametadityādi |",
  "SA14n1161:701": "patatīti |",
  "SA14n1161:702": "dānādiprayuktasyāpi prajñāpāramitopāyakauśalaprayogamantareṇa śrāvakādibhūmau pāto bhavati,",
  "SA14n1161:703": "anena ca tadubhayaprayogasya niryāṇe prādhānyamāveditam |",
  "SA14n1161:704": "yathānirdiṣṭaṃ ṣoḍaśaprakārameva svabhāvalakṣaṇaṃ grāhyam |",
  "SA14n1161:705": "tathā coktam |",
  "SA14n1161:706": "kleśaliṅganimittānāṃ vipakṣapratipakṣayoḥ |",
  "SA14n1161:707": "viveko duṣkaraikāntāvuddeśo&#39;",
  "SA14n1161:708": "nupalambhakaḥ ||29 ||",
  "SA14n1161:709": "viṣiddhābhiniveśaśca yaścālambanasaṃjñakaḥ |",
  "SA14n1161:710": "vipratyayo&#39;",
  "SA14n1161:711": "vighātī ca so&#39;",
  "SA14n1161:712": "padāgatyajātikaḥ ||30 ||",
  "SA14n1161:713": "tathatānupalambhaśca svabhāvaḥ ṣoḍaśātmakaḥ |",
  "SA14n1161:714": "lakṣīva lakṣyate ceti caturthaṃ lakṣaṇaṃ matam ||31 || iti |",
  "SA14n1161:715": "yathoktaprayogaparijñānaṃ mokṣabhāgīyakuśalamūlavat eveti |",
  "SA14n1161:716": "mokṣabhāgīyaṃ vaktumāha |",
  "SA14n1161:717": "punaraparaṃ śāriputra bodhisattva ityādi |",
  "SA14n1161:718": "tatrābhimukhīkaraṇātsamanvāharati |",
  "SA14n1161:719": "niścayaprabhāvenāvadhārayati |",
  "SA14n1161:720": "nimittayogeneti |",
  "SA14n1161:721": "ekāntābhiniveśayogena |",
  "SA14n1161:722": "laukikalokottarajñānābhyāmanavagamanānna jānāti,",
  "SA14n1161:723": "na paśyatīti yojyaṃ pariṇāmayitumicchattīti |",
  "SA14n1161:724": "śūnyataivānuttarā samyaksaṃbodhiriti |",
  "SA14n1161:725": "pariṇāmanātpūrvavattatkasya hetorityāśaṅkyāha |",
  "SA14n1161:726": "evaṃ hītyādi |",
  "SA14n1161:727": "mokṣabhāgīyanirdeśādhikārādvyatirekanirdeśenedamuktaṃ syāt |",
  "SA14n1161:728": "animittālambanajñānākāreṇa dānādisarvabuddhadharmāṇāṃ svasantāne prādurbhāvāt samudāgame kartavye yat kauśalaṃ prajñāpāramitopāyalakṣaṇaṃ,",
  "SA14n1161:729": "tadasmin sarvākārābhisambodhe mokṣabhāgīyamiṣṭam |",
  "SA14n1161:730": "mokṣo&#39;tra visaṃyogaviśeṣastadbhāgahitatvānmokṣabhāgīyaṃ prathamataḥ sarvākārābhisambodhātmake śāsane&#39;",
  "SA14n1161:731": "vatārahetubhūtaṃ śrutacintāmayamataḥ prajñopāyakauśalavirahādbhūmidvaye pāta iti |",
  "SA14n1161:732": "tathā coktam |",
  "SA14n1161:733": "animittapradānādisamudāgamakauśalam |",
  "SA14n1161:734": "sarvākārāvabodhe&#39;",
  "SA14n1161:735": "smin mokṣabhāgīmamiṣyate ||32 ||iti",
  "SA14n1161:736": "kauśalamevaṃ spaṣṭayannāha |",
  "SA14n1161:737": "yathāhamityādi |",
  "SA14n1161:738": "bhāṣitasyeti sthāsyatyayaṃ śrāvādibhūmāvityasya yathāhamarthamājānāmi,",
  "SA14n1161:739": "tathā bahupuṇyasambhārādinā mahābodhyadhigame saṃśayo bhavati |",
  "SA14n1161:740": "kathaṃ tarhi prāpyata ityāha |",
  "SA14n1161:741": "tasmāttarhītyādi |",
  "SA14n1161:742": "prajñāpāramitā bhāvayitavyā |",
  "SA14n1161:743": "upāyakauśalena ca bhavitavyamiti |",
  "SA14n1161:744": "tatra prajñāpāramitā sarvākārairnikhiladharmaparijñānam |",
  "SA14n1161:745": "upāyo buddhādiviṣaye śraddhā |",
  "SA14n1161:746": "dānādau vīryam |",
  "SA14n1161:747": "kalyāṇakāmatādeḥ smaraṇam |",
  "SA14n1161:748": "karmakartṛkriyā&#39;",
  "SA14n1161:749": "nupalambhaśca samādhiḥ |",
  "SA14n1161:750": "tadevamindriyārthābhāvādanindriyasvabhāvaśraddhāvīryasamādhiprajñāsvabhāvaṃ pañcaprakāraṃ mokṣabhāgīyaṃ kuśalamūlamupārjanīyamityuktaṃ bhavet |",
  "SA14n1161:751": "tathā coktam |",
  "SA14n1161:752": "buddhyādyālambanā śraddhā vīryaṃ dānādigocaram |",
  "SA14n1161:753": "smṛtirāśayasampattiḥ samādhiravikalpanā ||33 ||",
  "SA14n1161:754": "dharmeṣu sarvairākārairjñānaṃ prajñeti pañcadhā ||iti",
  "SA14n1161:755": "sādhūktatvenānuvadannāha |",
  "SA14n1161:756": "evametadityādi |",
  "SA14n1161:757": "evamapi na sarvairanuttarā samyaksambodhiḥ śraddhādibhiḥ prāpyetyāha |",
  "SA14n1161:758": "gambhīretyādi |",
  "SA14n1161:759": "madhyaiḥ śraddhādibhiraprāpyamāṇatvāddurabhisambhavā |",
  "SA14n1161:760": "mṛdubhistairevānadhigamyamānatayā paramadurabhisambhavā |",
  "SA14n1161:761": "tathaivānuvadannāha |",
  "SA14n1161:762": "evametaddevaputrā ityādi |",
  "SA14n1161:763": "duḥprajñairityādi |",
  "SA14n1161:764": "sarvākāradharmaparijñānavirahādduḥprajñāḥ |",
  "SA14n1161:765": "dānādiviṣayavīryavaikalyena hīnavīryāḥ |",
  "SA14n1161:766": "sarvāvikalpanasamādhiviyogena hīnādimuktikāḥ |",
  "SA14n1161:767": "buddhādyālambanaśraddhā&#39;",
  "SA14n1161:768": "bhāvādanupāyakuśalāḥ |",
  "SA14n1161:769": "hitavastvādismaraṇavaidhuryātpāpamitrasaṃsevinaḥ |",
  "SA14n1161:770": "anenedamuktaṃ syāt |",
  "SA14n1161:771": "dharmateyaṃ yato&#39;",
  "SA14n1161:772": "dhimātraiḥ śraddhādibhiḥ samyaksambodhiḥ subodhā mṛdubhistaireva durbodhetyarthādidamākṣiptam |",
  "SA14n1161:773": "madhyaiḥ pratyekabodhirmṛdubhiḥ śrāvakabodhiriti |",
  "SA14n1161:774": "tathā coktam |",
  "SA14n1161:775": "tīkṣṇaiḥ subodhā sambodhirdurbodhā mṛdubhirmatā ||34 || iti |",
  "SA14n1161:776": "paramārthasatyāśrayeṇa durabhisambhavatvaṃ vighaṭayannāha |",
  "SA14n1161:777": "yadbhagavānevamityādi |",
  "SA14n1161:778": "kathamiti |",
  "SA14n1161:779": "kṣepeṇaivetyarthaḥ |",
  "SA14n1161:780": "kathaṃ na kiñcidabhisambudhyata iti |",
  "SA14n1161:781": "tatkasya hetorityāśaṅkyāha |",
  "SA14n1161:782": "śūnyatvāditi |",
  "SA14n1161:783": "anutpannatvādabhisambodhavyo dharmo nāstītyarthaḥ |",
  "SA14n1161:784": "tadeva spaṣṭayannāha |",
  "SA14n1161:785": "tathā hi bhagavannityādi |",
  "SA14n1161:786": "prahāṇāyeti kleśānāmānantaryamārgeṇa prahāṇārtham |",
  "SA14n1161:787": "abhisambudhyetābhisambodhavyamiti |",
  "SA14n1161:788": "vimuktimārgāvasthāyām |",
  "SA14n1161:789": "ājānīyādājñātavyamiti |",
  "SA14n1161:790": "viśeṣamārgeṇa |",
  "SA14n1161:791": "anenāpīti kartṛkarmakriyānupalambhenāpi |",
  "SA14n1161:792": "śūnyatve&#39;pi svabhisambhavatvaṃ nāstītyāha |",
  "SA14n1161:793": "asambhavatvādityādi |",
  "SA14n1161:794": "tatra hetorasattvādasambhavatvaṃ,",
  "SA14n1161:795": "kāryābhāvādasadbhūtatvam |",
  "SA14n1161:796": "tato laukikalokottarajñānāviṣayatvādyathākramamavikalpitatvamaviṭhayitatvamiti padadvayaṃ yojyam,",
  "SA14n1161:797": "idamuktambhavati |",
  "SA14n1161:798": "dharmāṇāmanutpannatvena jñānāviṣayatvāt kathaṃ svabhisambhavānuttarā samyaksambodhiḥ kintarhyevaṃ dharmādhimokṣe&#39;",
  "SA14n1161:799": "pi puṇyajñānasambhāramupārjyaṃ yogisaṃvṛtyā māyāpuruṣeṇevādhigamyamānatvāddurabhisambhavaiti |",
  "SA14n1161:800": "etadevopodvalayannāha |",
  "SA14n1161:801": "śūnyamityanenāpītyādi |",
  "SA14n1161:802": "tathaiva tatkasya hetorityāśaṅkyāha |",
  "SA14n1161:803": "na hyāyuṣmannityādi |",
  "SA14n1161:804": "abhisambhotsya iti |",
  "SA14n1161:805": "śūnyatvenākāśasvabhāvasya bodhisattvasyāhamabhisambhotsya ityevaṃ prayogābhāvādeva durabhisambhavetyarthaḥ |",
  "SA14n1161:806": "evañcetyādi |",
  "SA14n1161:807": "niḥsvabhāvā evābhisambodhavyāḥ |",
  "SA14n1161:808": "pūrvavattatkasya hetorityāśaṅkyāha |",
  "SA14n1161:809": "ākāśetyādi |",
  "SA14n1161:810": "dharmā yasmādākāśasamāstathā cotpādavaidhuryāddurabhisambhavā bodhirityarthaḥ |",
  "SA14n1161:811": "saṃvṛtyāpi svabhisambhavatvaṃ nirākurvannāha |",
  "SA14n1161:812": "yadi cāyuṣmannityādi vivarteranityabhilāṣasadbhāvānna tvevaṃ nivarteran |",
  "SA14n1161:813": "vyatirekamukhena nirdiśya,",
  "SA14n1161:814": "anvayamukhenāha |",
  "SA14n1161:815": "yasmāttarhītyādi |",
  "SA14n1161:816": "vivṛttireva na sambhavati |",
  "SA14n1161:817": "tatra kathaṃ tayā durabhisambhavatvamiti āha |",
  "SA14n1161:818": "kiṃ punarityādi |",
  "SA14n1161:819": "rūpādayo dharmiṇastadvyatiriktā vā tathatā rūpāditathatālakṣaṇo dharmastatpṛthagbhūto vā nivartamāno nivarteta |",
  "SA14n1161:820": "kimiti sarvatra praśne dharmatābhiprāyeṇa pṛthaktvādāha |",
  "SA14n1161:821": "no hīdamiti vākyārthaḥ |",
  "SA14n1161:822": "pramuditādisaptabhūmiṣu sāmānyena vivṛttyasambhavaṃ nirdiśyācalādibhūmitrayeṇa punarbodhakabodhyadharmabhedenāha |",
  "SA14n1161:823": "kiṃ punarāyuṣman śāriputra rūpamabhisambudhyata ityādi |",
  "SA14n1161:824": "samantaprabhāṃ buddhabhūmimadhikṛtyāha |",
  "SA14n1161:825": "tat kiṃ manyasa ityādi |",
  "SA14n1161:826": "tat katama iti |",
  "SA14n1161:827": "tasmānnivṛttyasambhavādeva kāraṇādyastasyāmeva dharmatāyāṃ śūnyatāyāṃ sarvānabhiniveśayogena sthitaḥ katamaḥ sa dharmo vivartate |",
  "SA14n1161:828": "naiva kaccidityarthaḥ |",
  "SA14n1161:829": "katamo veti |",
  "SA14n1161:830": "naiva kaścit |",
  "SA14n1161:831": "kacciditi nipāto&#39;",
  "SA14n1161:832": "pi nuśabdārthe vartate |",
  "SA14n1161:833": "upasaṃharannāha |",
  "SA14n1161:834": "evamāyuṣmannityādi |",
  "SA14n1161:835": "satyata iti paramārthasatyataḥ |",
  "SA14n1161:836": "sthitita iti prajñaptivyavasthānata ityeke |",
  "SA14n1161:837": "jñānajñeyasvabhāvatattvavirahādyathākramaṃ satyataḥ sthititaḥ ityaparaḥ |",
  "SA14n1161:838": "saṃvṛtisatyāśrayeṇa svabhisambhavatvaṃ nirākriyamāṇaṃ paramārthato yadi sādhyate,",
  "SA14n1161:839": "tadā prakṛtānupayogītyāha |",
  "SA14n1161:840": "yayetyādi |",
  "SA14n1161:841": "yayā dharmanayajātyā yena dharmāṇāmanutpādaprakāreṇa nirdiśyate,",
  "SA14n1161:842": "tathā na kaścidvivartate,",
  "SA14n1161:843": "kintu saṃvṛtyā vivartata iti matiḥ |",
  "SA14n1161:844": "saṃvṛtireva nāstīti cet |",
  "SA14n1161:845": "tatra na kevalaṃ pratyakṣādibādhā kiṃ tarhyabhyupetabādhāpītyāha |",
  "SA14n1161:846": "ye ca khalu punarima ityādi |",
  "SA14n1161:847": "vyavasthānaṃ na bhavatīti sarvadharmānutpādadharmanirdeśena yasmādekameva bodhyātmakaṃ sattvaṃ cittaṃ tadeva yātavyatvādyānaṃ bodhisattvayānaṃ buddhayānaṃ tathāgatabhūmisaṃgṛhītaṃ,",
  "SA14n1161:848": "tasmāddhetvavasthāśrāvakādiyānatrayānutpattestadyānikabodhisattvānāṃ trayāṇāṃ vyavasthānaṃ na syāt,",
  "SA14n1161:849": "tathābhyupetavirodha iti bhāvaḥ |",
  "SA14n1161:850": "sarvadharmānutpannatve&#39;",
  "SA14n1161:851": "pi bodhisadbhāvenānyatamaikabodhisattvābhyupagamātkathaṃ trividhabodhisattvavyavasthānamāpadyata ityāha |",
  "SA14n1161:852": "kiṃ punarāyuṣmannityādi |",
  "SA14n1161:853": "kimekamapi bodhisattvamāyuṣmān subhūtiḥ sthaviro nābhyupagacchati |",
  "SA14n1161:854": "yatastrividhapudgalāsattvañcodyata ityarthaḥ |",
  "SA14n1161:855": "jānannapi tadvacanena parihāraṃ dāpayitumāha |",
  "SA14n1161:856": "praṣṭavyastāvadayamāyuṣmān subhūtiḥ sthavira iti |",
  "SA14n1161:857": "tameva praśnayannāha |",
  "SA14n1161:858": "kimpunastvamityādi |",
  "SA14n1161:859": "paripraśnena pariharan vaktumāha |",
  "SA14n1161:860": "kimpunarāyuṣmanityādi |",
  "SA14n1161:861": "tathatāyāstathateti |",
  "SA14n1161:862": "anutpādasyāpi tattvato&#39;sattvam |",
  "SA14n1161:863": "na hyetaditi vivṛṇvannāha |",
  "SA14n1161:864": "tathāpītyādi |",
  "SA14n1161:865": "tribhirākārairiti śrāvakayānādiprakārairvyavacchedaphalatvādvāhyasyaikena tarhyopalabhyata ityāha |",
  "SA14n1161:866": "kiṃ punarityādi |",
  "SA14n1161:867": "ekenāpīti |",
  "SA14n1161:868": "mahāyānātmakenāpi prakāreṇa tulyatvānnyāyasyetyāha |",
  "SA14n1161:869": "na hyetaditi |",
  "SA14n1161:870": "ādheyamapi nirākartumāha |",
  "SA14n1161:871": "kaccitpunarityādi |",
  "SA14n1161:872": "na hyetaditi gatārtham |",
  "SA14n1161:873": "prakṛtārthamupasaṃharannāha |",
  "SA14n1161:874": "evamāyuṣmannityādi |",
  "SA14n1161:875": "kutastavaivambhavatīti |",
  "SA14n1161:876": "yogisaṃvṛtyānuttarā bodhiriti na tadvalātparamārthato bodhisattvāstitvam |",
  "SA14n1161:877": "tataścāyaṃ śrāvakayānika ityādi,",
  "SA14n1161:878": "kasmāttavaivambhavatyapi tu naivañcittamutpādayitavyamiti yāvat |",
  "SA14n1161:879": "codyaparaṃparayā prasaṅgāgatamevārthaṃ mokṣabhāgīyaliṅgatve yojayannāha |",
  "SA14n1161:880": "evameteṣāmityādi |",
  "SA14n1161:881": "pravibhāvyamānānāmiti nirūpyamāṇānām |",
  "SA14n1161:882": "tatrāviśeṣatā trividhabodhisattvasya bhedānupalambhāt |",
  "SA14n1161:883": "nirviśeṣatā tathataikatvenāvagamāt |",
  "SA14n1161:884": "nirnānākārāṇatā yathoktaprakāravyatirekeṇa pṛthakkartumaśakyatvāt |",
  "SA14n1161:885": "mṛdumadhyādhimātramokṣabhāgīyasamanvāgamādyathākramañcittaṃ nāvalīyata ityādi padatrayaṃ yojyam |",
  "SA14n1161:886": "dharmatā&#39;viruddhārthaṃ kathayannāha |",
  "SA14n1161:887": "sādhu sādhvityādi |",
  "SA14n1161:888": "anekaprakārabodhibhedādāha |",
  "SA14n1161:889": "katamayetyādi |",
  "SA14n1161:890": "sugamam |",
  "SA14n1161:891": "utpannamokṣabhāgīyasyotsāhino nirvedhabhāgīyārthamāha |",
  "SA14n1161:892": "anuttarāyāṃ bhagavannityādi |",
  "SA14n1161:893": "samaṃ sthātavyamityuddeśaṃ nirdiśannāha |",
  "SA14n1161:894": "sarvasattveṣvityādi |",
  "SA14n1161:895": "samacittamanunayābhāvāt na viṣamacittaṃ dveṣavirahāt |",
  "SA14n1161:896": "maitracitteneti |",
  "SA14n1161:897": "pratyutpannārthacitteneti |",
  "SA14n1161:898": "hitacitteneti |",
  "SA14n1161:899": "anāgatārthacittena maitrahitacittayorevārthamāha |",
  "SA14n1161:900": "kalyāṇacittena nihatamāna citteneti |",
  "SA14n1161:901": "apratihatacitteneti |",
  "SA14n1161:902": "pratighaviviktena |",
  "SA14n1161:903": "tadevāha |",
  "SA14n1161:904": "avihiṃsācitteneti |",
  "SA14n1161:905": "aviheṭhanācitteneti |",
  "SA14n1161:906": "tayotpādarahitena mātṛsaṃjñāmityādi sugamam |",
  "SA14n1161:907": "kintu bhrātṛbhaginīmitrāmātyajñātisālohitasaṃjñāścopalakṣaṇatvenāvagantavyāḥ |",
  "SA14n1161:908": "tatra ca mātāpitrādīnāṃ dvayaṃ dvayamekaikaṃ kṛtvā pañcākārā vaktavyāḥ |",
  "SA14n1161:909": "sarvasattvānāmahaṃ nātha iti idamuktaṃ syāt |",
  "SA14n1161:910": "samamaitrahitāpratighāviheṭhanācittākāraiḥ pañcabhirmātāpitṛbhrātṛbhaginīputraduhitṛmitrāmātyajñātisālohitacittākāraiśca sarvasattvālambane samyagūṣmagatakuśalalābhātsarvasattvānāṃ trāteti |",
  "SA14n1161:911": "tathā coktam |",
  "SA14n1161:912": "ālambanaṃ sarvasattvā ūṣmaṇāmiha śasyate |",
  "SA14n1161:913": "samacittādirākārasteṣveva daśadhoditaḥ ||35 ||iti",
  "SA14n1161:914": "mūrddhānamadhikṛtyāha |",
  "SA14n1161:915": "svayañcetyādi |",
  "SA14n1161:916": "idamuktaṃ syāt |",
  "SA14n1161:917": "svayaṃ sarvapāpānnivṛttasya dānādyeṣu pratipattyā sthitasya ca |",
  "SA14n1161:918": "tathaivānyeṣāṃ pāpanivṛttau samādāpanena kuśalapravṛttau samādāpanavarṇavadanasamanujñānākārairālambane mūrddhagatamudyata iti |",
  "SA14n1161:919": "tathā coktam |",
  "SA14n1161:920": "svayaṃ pāpānnivṛttasya dānādyeṣu sthitasya ca |",
  "SA14n1161:921": "tayorniyojanānyeṣāṃ varṇavādānukūlate ||36 ||",
  "SA14n1161:922": "mūrddhagam iti",
  "SA14n1161:923": "kṣāntimadhikṛtyāha |",
  "SA14n1161:924": "evaṃ satyeṣu yāvadbodhisattvanyāmāvakrāntāviti |",
  "SA14n1161:925": "yathā mūrddhasu svaparādhiṣṭhānabhedenālambanākārabhedo vyākhyātastathā duḥkhādisatyacatuṣṭayaprathamaphalādikaṃ pramuditādibhūmiñca svayaṃ parijānato&#39;",
  "SA14n1161:926": "nyeṣāñca tatraiva samādāpanādibhirākārairālambane kṣāntirutpadyata ityarthaḥ |",
  "SA14n1161:927": "tathā coktam |",
  "SA14n1161:928": "svaparādhāraṃ satyajñānaṃ tathā kṣamā iti |",
  "SA14n1161:929": "agradharmānadhikṛtyāha |",
  "SA14n1161:930": "sattvaparipācana ityādi |",
  "SA14n1161:931": "tatrānāvaraṇaṃ rūpaṃ bodhisattvābhijñādi,",
  "SA14n1161:932": "sarvadharmasthitirbuddhatvam |",
  "SA14n1161:933": "idamuktaṃ syāt |",
  "SA14n1161:934": "svayaṃ sattvaparipācanādau sthitasyānyeṣāmapi tatra samādāpanādibhirākārairālambane&#39;",
  "SA14n1161:935": "gradharmā bhavantīti |",
  "SA14n1161:936": "tathā coktam |",
  "SA14n1161:937": "tathāgradharmā vijñeyāḥ sattvānāṃ pācanādibhiḥ ||37 || iti",
  "SA14n1161:938": "etāni punarnirvedhabhāgīyāni mṛdumadhyādhimātrabhedātpratyekaṃ trividhāni bhavanti |",
  "SA14n1161:939": "tatra mṛdūṣmagataṃ samamaitracittābhyāṃ tadātve parāviheṭhanatāmupādāya,",
  "SA14n1161:940": "madhyaṃ hitādicittatrayeṇāyatyāṃ parahitāśayatāmupādāya |",
  "SA14n1161:941": "adhimātraṃ mātrādicittotpādena tadātve cāyatyāñca pareṣāmiṣṭopasaṃhārakāmatāmupādāya nirdiṣṭam |",
  "SA14n1161:942": "mṛdumūrddhagataṃ pāpanivṛttau svaparaniyojanenānyeṣāṃ duḥkhahetunivṛttikāmatāmupādāya |",
  "SA14n1161:943": "madhyaṃ dānādau svaparasthāpanenānyeṣāṃ,",
  "SA14n1161:944": "sukhahetusanniyogābhilāṣitāmupādāya |",
  "SA14n1161:945": "adhimātraṃ dvidhā pratītyasamutpādabhāvanāyāmātmaparapravartanenānyeṣāṃ,",
  "SA14n1161:946": "sukhaduḥkhaviparyāsaprahāṇābhiprāyatāmupādāyoktam |",
  "SA14n1161:947": "mṛdvī madhyādhimātrā ca kṣāntiryathākramameva satyeṣu yāvadbodhisattvanyāmāvakrāntāvityanenānyeṣāmāryamārge prathamaphalādau buddhatve ca niyoktukāmatāmupādāyoktam |",
  "SA14n1161:948": "kiṃ tvadhimātrā kṣāntirekakṣaṇikī grāhyā |",
  "SA14n1161:949": "mṛdumadhyādhimātrāstvagradharmā yathāsaṃkhyaṃ pareṣāmaviśeṣeṇa yānatraye paripācanāya viśeṣeṇa bodhisattvamārge niyojanāya sarvasampatprakarṣaniṣṭhādhiṣṭhānakāmatāmupādāya sattvaparipācanānāvaraṇarūpasaddharmasthitivacanenoktāḥ |",
  "SA14n1161:950": "yaduktamabhidharmakośe |",
  "SA14n1161:951": "yathādhimātrā kṣāntireva kṣaṇikī tathāgradharmāḥ | iti |",
  "SA14n1161:952": "tat svārthādhikārāt |",
  "SA14n1161:953": "iha tu parārthādhiṣṭhānānāṃ mṛdumadhyādhimātrabhedo vyākhyātaḥ |",
  "SA14n1161:954": "parārthasya tāratamyāvasthāsambhavāditi na tenedaṃ virudhyate |",
  "SA14n1161:955": "pratyabhisamayaṃ kasmānnirvedhabhāgīyādinirdeśa iti cet |",
  "SA14n1161:956": "ucyate |",
  "SA14n1161:957": "sarvākāramārgavastuvibhāvanābhedena yathākramaṃ sarvākārajñatāditrividhe&#39;",
  "SA14n1161:958": "bhisamaye laukikanirvedhabhāgīyādhigamapūrvako lokottaradarśanabhāvanāmārgādhigamaḥ |",
  "SA14n1161:959": "sarvākārābhisambodhādau tu trividhe&#39;",
  "SA14n1161:960": "bhisamaye bhāvanottarottarāvasthāviśeṣeṇa sarvākāraviśeṣamārgasaṅgṛhītaṃ jñānamanāsravaṃ mṛdumadhyādhimātrakrameṇotpadyata iti sakṛdutpattinirāsāya nirvedhabhāgīyādivyapadeśo&#39;",
  "SA14n1161:961": "bhihita iti kecit ||",
  "SA14n1161:962": "abhisamayālaṅkārālokāyāṃ prajñāpāramitāyāṃ tathatāparivarto nāma ṣoḍaśaḥ ||362 ||"
}