{
  "SA10n1046:0": "pañcamaścittotpādaḥ",
  "SA10n1046:1": "samprati pañcamacittotpādādhikāraḥ-",
  "SA10n1046:2": "sa durjayābhūmigato mahātmā",
  "SA10n1046:3": "kṣamo na jetuṃ hyapi sarvamāraiḥ |",
  "SA10n1046:4": "pañcamabodhisattvabhūmau sthito bodhisattvastu sarvalokadhātusthitairdevaputra-mārairapi jetuṃ na kṣamaḥ tatpareṣāṃ mārakiṅkarādīnāṃ kaḥ punarvādaḥ?",
  "SA10n1046:5": "ata eva asyā bhūmernāma sudurjayeti |",
  "SA10n1046:6": "bodhisattvastu-",
  "SA10n1046:7": "dhyāne viśiṣṭe sumateśca satya-",
  "SA10n1046:8": "sūkṣmasvabhāvādhigame'tidakṣaḥ ||1 ||",
  "SA10n1046:9": "jñātavyaḥ | tatra daśapāramitāsu dhyānapāramitaiva ativiśiṣṭā bhavati |",
  "SA10n1046:10": "sumatīti āryāḥ |",
  "SA10n1046:11": "teṣāṃ satyāni sumatisatyāni āryasatyānītyarthaḥ |",
  "SA10n1046:12": "svabhāvastu svarūpam |",
  "SA10n1046:13": "sūkṣmajñānādhigatasvabhāvastu sūkṣmasvabhāvaḥ,",
  "SA10n1046:14": "bhadramatisatyānāṃ sūkṣma-svarūpasya jñāne'tidakṣo bhavati |",
  "SA10n1046:15": "caturāryasatyāni tu duḥkha-samudaya-nirodha-mārgāḥ |",
  "SA10n1046:16": "bhagavatā satyaṃ tu dvayameva diṣṭamiti tadyathā-saṃvṛtisatyaṃ paramārthasatyañca |",
  "SA10n1046:17": "yathā-pitāputrasamāgamasūtre-",
  "SA10n1046:18": "satya ime duvi lokavidūnāṃ diṣṭa svayaṃ aśruṇitva pareṣām |",
  "SA10n1046:19": "saṃvṛti yā ca tathā paramārtho satyu na sidhyati kiṃ ca tṛtīyu ||",
  "SA10n1046:20": "ityuktam | madhyamakaśāstre'pi-",
  "SA10n1046:21": "dve satye samupāśritya buddhānāṃ dharmadeśanā |",
  "SA10n1046:22": "lokasaṃvṛtisatyaṃ ca satyaṃ ca paramārthataḥ ||",
  "SA10n1046:23": "ityuktam | ataḥ kvasatyadvayātiriktāni anyāni caturāryasatyāni santīti cet-āravyāyate- yadyapi evam,",
  "SA10n1046:24": "tathāpi heyopādeyayoḥ pṛthak pṛthak hetuphala-bhāvadeśanārthaṃm atra caturāryasatyāni uktāni |",
  "SA10n1046:25": "tatra heyapakṣastu saṃkleśaḥ |",
  "SA10n1046:26": "tatphalaṃ ca duḥkhasatyam |",
  "SA10n1046:27": "hetuśca samudayasatyam |",
  "SA10n1046:28": "upādeyapakṣastu vyavadānam,",
  "SA10n1046:29": "tasya phalaṃ nirodhasatyam |",
  "SA10n1046:30": "tatprāptiheturmārgasatyam |",
  "SA10n1046:31": "tatra duḥkha-samudayamārgasatyānāṃ saṃvṛti-satye'ntarbhāvaḥ |",
  "SA10n1046:32": "nirodhasatyaṃ paramārthasatyasvarūpam |",
  "SA10n1046:33": "tathā'paraṃ satyaṃ yat kiṃcit syāt tasyāpi yathāyogaṃ satyadvaye'ntarbhāva eva niśceyaḥ |",
  "SA10n1046:34": "kiṃ catuḥsatyāti-riktamaparamapi satyamastīti cet? ākhyātam |",
  "SA10n1046:35": "yathā- bodhisattvapañcamabhūmau - “idaṃ duḥkhamārya-satyamiti yathābhūtaṃ prajānāti |",
  "SA10n1046:36": "ayaṃ duḥkhasamudaya āryasatyamiti yathābhūtaṃ prajānāti |",
  "SA10n1046:37": "ayaṃ duḥkhanirodha āryasatyamiti yathābhūtaṃ prajānāti |",
  "SA10n1046:38": "iyaṃ duḥkhanirodhagāminī pratipadāryasatyamiti yathābhūtaṃ prajānāti |",
  "SA10n1046:39": "sa saṃvṛtisatyakuśalaśca bhavati |",
  "SA10n1046:40": "paramārtha-satyakuśalaśca bhavati |",
  "SA10n1046:41": "lakṣaṇasatyakuśalaśca bhavati |",
  "SA10n1046:42": "vibhāgasatyakuśalaśca bhavati |",
  "SA10n1046:43": "nistīraṇasatyakuśalaśca bhavati |",
  "SA10n1046:44": "vastusatyakuśalaśca bhavati |",
  "SA10n1046:45": "prabhavasatyakuśalaśca bhavati |",
  "SA10n1046:46": "kṣayānutpādasatyakuśalaśca bhavati |",
  "SA10n1046:47": "mārgajñānāvatārasatyakuśalaśca bhavati |",
  "SA10n1046:48": "sarvabodhisattvabhūmikramānusaṃdhiniṣpādanatayā yāvattathāgatajñāna-samudaya-satyakuśalaśca bhavati |",
  "SA10n1046:49": "sa parasattvānāṃ yathāśayasaṃtoṣaṇātsaṃvṛtisatyaṃ prajānāti |",
  "SA10n1046:50": "ekanaya-samavasaraṇātparamārthasatyaṃ prajānāti |",
  "SA10n1046:51": "svasāmānyalakṣaṇānubodhāllakṣaṇasatyaṃ prajānāti |",
  "SA10n1046:52": "dharmavibhāgavyavasthānānubodhādvibhāgasatyaṃ prajānāti |",
  "SA10n1046:53": "skandhadhātvāyatana-vyavasthā-nānubodhānnistīraṇasatyaṃ prajānāti |",
  "SA10n1046:54": "cittaśarīraprapīḍano-panipātitatvādvastusatyam,",
  "SA10n1046:55": "gatisaṃdhisaṃbandhanatvātprabhavasatyam,",
  "SA10n1046:56": "sarvajvaraparidāhātyantopaśamātkṣayānutpādasatyam,",
  "SA10n1046:57": "[advayānutpādasatyam, ]",
  "SA10n1046:58": " advayābhinirhārānmārgajñānāvatārasatyam,",
  "SA10n1046:59": "sarvākārābhisaṃbodhaḥ sarvabodhisattvabhūmikramānusaṃdhiniṣpādanatayā-yāvattathāgatajñānasamudayasatyaṃ prajānāti |",
  "SA10n1046:60": "“ ityuktavat |",
  "SA10n1046:61": "iti madhyamakāvatārabhāṣye sudurjayākhyaḥ pañcamaścittotpādaḥ |"
}