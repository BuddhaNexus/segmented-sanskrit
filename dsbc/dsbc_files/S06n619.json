{
  "S06n619:0": "28",
  "S06n619:1": "244. yāvanti śikṣa paridīpita nāyakena",
  "S06n619:2": "sarveṣa śikṣa ayu agru niruttarā ca |",
  "S06n619:3": "yaḥ sarvaśikṣavidu icchati pāra gantu-",
  "S06n619:4": "mimu prajñapāramita śikṣati buddhaśikṣām ||1 ||",
  "S06n619:5": "245. agraṃ nidhāna ayu uttamadharmakośa",
  "S06n619:6": "buddhāna gotrajananaṃ sukhasaukhyagañjo |",
  "S06n619:7": "atikrāntanāgata daśaddiśi lokanāthā",
  "S06n619:8": "itu te prasūta na ca kṣīyati dharmadhātuḥ ||2 ||",
  "S06n619:9": "246. yāvanti vṛkṣa phalapuṣpavanaspatī yā",
  "S06n619:10": "sarve ca medinisamudgata prādubhūtāḥ |",
  "S06n619:11": "na ca medinī kṣayamupaiti na cāpi vṛddhiṃ",
  "S06n619:12": "na ca khidyatī na parihāyati nirvikalpā ||3 ||",
  "S06n619:13": "247. yāvanta buddhasama śrāvakapratyayāśca",
  "S06n619:14": "marutaśca sarvajagatī sukhasaukhyadharmāḥ |",
  "S06n619:15": "sarve ti prajñavarapāramitāprasūtā",
  "S06n619:16": "na ca kṣīyate na ca vivardhati jātu prajñā ||4 ||",
  "S06n619:17": "248. yāvanta sattva mṛdumadhyamutkṛṣṭa loke",
  "S06n619:18": "sarve avidyaprabhavā sugatena uktāḥ |",
  "S06n619:19": "sāmagripratyayu pravartati duḥkhayantro",
  "S06n619:20": "na ca yantra kṣīyati avidya na cāpi vṛddhiḥ ||5 ||",
  "S06n619:21": "249. yāvanti jñāna nayadvāra uyāyamūlāḥ",
  "S06n619:22": "sarve ti prajñavarapāramitāprasūtāḥ |",
  "S06n619:23": "sāmagripratyaya pravartati jñānayantro",
  "S06n619:24": "na ca prajñapāramita vardhati hīyate vā ||6 ||",
  "S06n619:25": "250. yo tu pratītyasamutpādu anudbhavāye",
  "S06n619:26": "imu prajña akṣayata budhyati bodhisattvo |",
  "S06n619:27": "so sūrya abhrapaṭale yatha muktaraśmī",
  "S06n619:28": "vidhamitvavidyapaṭalaṃ bhavate svayaṃbhūḥ ||7 ||",
  "S06n619:29": "bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ ||"
}