{
  "S04n375:0": "12. siṃhaladvīpa rākṣasī paribodhanoddhāraṇa prakaraṇam",
  "S04n375:1": "atha gaganagaṃjo'sau bodhisattvo jinātmajaḥ |",
  "S04n375:2": "viśvabhuvaṃ munīndraṃ taṃ punarnatvaivamabravīt ||",
  "S04n375:3": "adyāpi sa mahāsattvo nāyāti bhagavanniha |",
  "S04n375:4": "kadeha samupāgacchet kutra gacchati sāmpratam || 140",
  "S04n375:6": "iti tenābhisaṃpṛṣṭe viśvabhūḥ sa sudhākhiraḥ |",
  "S04n375:7": "gaganagaṃjamālokya tamevaṃ punarādiśat ||",
  "S04n375:8": "tataḥ saṃprasthito'sau ca lokeśvaḥ prabhāsayan |",
  "S04n375:9": "sihaṃladvīpa ālokya ca lokeśvara rākṣasīrabhigacchati ||",
  "S04n375:10": "divyātisundaraṃ kāmarupaṃ dhṛtvā sa bhāsayan |",
  "S04n375:11": "tatrābhisarate cittaṃ rākṣasīnāṃ pramodayan ||",
  "S04n375:12": "tamāyātaṃ samupālokya prauḍhakāmātisundaram |",
  "S04n375:13": "sarvāsāṃ rākṣasīnāṃ tatkāmarāgaṃ samutthitam ||",
  "S04n375:14": "tadā tāḥ pramadāḥ sarvā rākṣasya madanākulāḥ |",
  "S04n375:15": "navayauvanakantāṃgā ratirupātisundarāḥ ||",
  "S04n375:16": "bhūtvā taṃ samupālokya purataṃ samupāśritāḥ |",
  "S04n375:17": "tatpādāmburuhe natvā buvatyevaṃ samādaram ||",
  "S04n375:18": "svāgataṃ te bhavān hi kaccit sarvatra kauśalam |",
  "S04n375:19": "saṃpaśyan tarpayāsmākamanugṛhītumarhasi ||",
  "S04n375:20": "asmākaṃ yauvanīnāṃ yatsvāmī bhartā patiḥ prabhuḥ |",
  "S04n375:21": "kasyā api hi naiko'pi vidyate hi kadācana ||",
  "S04n375:22": "tadāsmākaṃ bhavān svāmī bhartā patiḥ prabhuḥ suhṛt |",
  "S04n375:23": "bhavatu nāgatiścāpi trātā dvīpaḥ parāyaṇaḥ |",
  "S04n375:24": "śaraṇyaṃ ca sadā loke sanmārgadeśako'ci ca ||",
  "S04n375:25": "sadā te śaraṇe sthitvā samādiṣṭaṃ tathā tvayā |",
  "S04n375:26": "tathā sarvā vayaṃ dhṛtvā saṃcariṣyāmahe mudā ||",
  "S04n375:27": "santyatra vividhā bhogyā divyāmṛtarasottamāḥ |",
  "S04n375:28": "vastrāṇi vividhānyevaṃ vividhabhūṣaṇāmyapi ||",
  "S04n375:29": "ramaṇīyāstaḍāgāśca krīḍodyānavanāni ca |",
  "S04n375:30": "prāsādā ramaṇīyāśca dīrghikāśca manoramāḥ ||",
  "S04n375:31": "santi dravyāṇi sarvāṇi ratnāni vividhānyapi |",
  "S04n375:32": "sarvopakaraṇavastūni supathyānyauṣadhānyapi ||",
  "S04n375:33": "etānīmāni sarvāṇi tvadadhīnāni sarvadā |",
  "S04n375:34": "tadbhavān samupālokya svecchayā dātumarhati || 141",
  "S04n375:36": "yathākāmaṃ sukhaṃ bhuktvā sahāsmābhiḥ sadā raman |",
  "S04n375:37": "svecchayā saṃcaraṃstiṣṭhan vasatvihaiva sarvadā ||",
  "S04n375:38": "bhavadvaśe samāśritya sarvā vayaṃ samāsarāt |",
  "S04n375:39": "pūrayitvāpyabhiprāyaṃ cariṣyāmo yathāsukham ||",
  "S04n375:40": "tadasmākaṃ bhavān svāmī bhūtvātraiva sadā raman |",
  "S04n375:41": "sthātumarhasi rājeva pālayannaḥ suduḥkhitāḥ ||",
  "S04n375:42": "bhavato bhajanaṃ kṛtvā kariṣyāmaḥ samīhitam |",
  "S04n375:43": "tattiṣṭhatu sadehaiva mānyatra vrajatu kvacit ||",
  "S04n375:44": "evaṃ tābhiḥ samākhyātaṃ niśamya sa jagatprabhuḥ |",
  "S04n375:45": "sarvāstāḥ pramadāḥ paśyan bravītyevaṃ puraḥ punaḥ ||",
  "S04n375:46": "yathā mayopadiṣṭaṃ hi yuṣmābhiḥ kriyate yadi |",
  "S04n375:47": "tathā yuṣmadvaśe sthitvā cariṣyāmīha sarvadā ||",
  "S04n375:48": "yathākāmaṃ sukhaṃ bhuktvā yuṣmābhiḥ saha sarvadā |",
  "S04n375:49": "raman sarvamabhiprāyaṃ pūrayiṣyāmi vo dhruvam ||",
  "S04n375:50": "iti tena samādiṣṭaṃ śrutvā tāḥ pramadā api |",
  "S04n375:51": "sarvāstaṃ puruṣaṃ kāntaṃ saṃvīkṣyaivaṃ bruvanti ca ||",
  "S04n375:52": "tvadādiṣṭaṃ vayaṃ śrutvā na cariṣyāmahe katham |",
  "S04n375:53": "avaśyaṃ te vaśe sthitvā kariṣyāmo yathoditam ||",
  "S04n375:54": "tadasmākaṃ vacaḥ śrutvā bhuktvāsmābhiḥ sukhaṃ saha |",
  "S04n375:55": "yathākāmaṃ ramannatra saṃcaratāṃ yathecchayā ||",
  "S04n375:56": "iti tābhiḥ samākhyātaṃ niśamya sa jagatprabhuḥ |",
  "S04n375:57": "sarvāstā rākṣasīḥ paśyan bravītyeva prabodhayan ||",
  "S04n375:58": "yadi yūyaṃ mayākhyātaṃ dhṛtvā sarvāścariṣyatha |",
  "S04n375:59": "tacchṛṇudhvaṃ samādhāya deśitaṃ vo hitaṃ mayā ||",
  "S04n375:60": "viramya daśapāpebhyo dhṛtvā brahmavihārikam |",
  "S04n375:61": "triratnabhajanaṃ kṛtvā caradhvaṃ poṣadhaṃ vratam ||",
  "S04n375:62": "yadyetadvratamādhāya caratha sarvadādarāt |",
  "S04n375:63": "tadā yuṣmadvaśe sthitvā tiṣṭheyamiha saṃraman || 142",
  "S04n375:65": "iti tena samādiṣṭaṃ śrutvā tāḥ pramadā api |",
  "S04n375:66": "sarvāstatheti vijñapya kurvantyevaṃ ca tatpuraḥ ||",
  "S04n375:67": "svāmin yathā tvayādiṣṭaṃ tathā vayaṃ caremahi |",
  "S04n375:68": "tadetadvidhimasmākaṃ samupādeṣṭumarhasi ||",
  "S04n375:69": "iti saṃprārthitaṃ tābhinirśamya sa jinātmajaḥ |",
  "S04n375:70": "tāḥ sarvāstā bodhitā matvā samīkṣyaivaṃ bravīti tat ||",
  "S04n375:71": "śṛṇudhvaṃ yadi vāṃchāsmin yuṣmākaṃ satsukhe sadā |",
  "S04n375:72": "vratarājavidhānaṃ ca upadekṣyāmi vistaram ||",
  "S04n375:73": "ādau puṇyasukhotsāhaṃ dhṛtvā śuddhāśayā mudā |",
  "S04n375:74": "tīrthe snātvā viśuddhāṃgā prāvṛtya śuddhacīvaraiḥ ||",
  "S04n375:75": "abhyarcya sadguruṃ natvā triratnaśaraṇaṃ gatāḥ |",
  "S04n375:76": "śrīmallokeśvaraṃ dhyātvā samabhyarcya yathāvidhim ||",
  "S04n375:77": "tataścārghādikaṃ datvā saṃstutvā stutijalpanaḥ |",
  "S04n375:78": "aṣṭāṃgaiḥ sādaraṃ natvā kṛtvā vāpi pradakṣiṇān ||",
  "S04n375:79": "sadhātudravyaratnādidakṣiṇān śraddhayādarāt |",
  "S04n375:80": "upaḍhokya samālokya kṛtājaliputā mudā ||",
  "S04n375:81": "pāpānāṃ deśanāṃ kṛtvā dhṛtvā puṇyānumodanām |",
  "S04n375:82": "saṃbodhiopraṇidhiṃ dhṛtvā prārthageta jagacchubhe ||",
  "S04n375:83": "evaṃ kṛtvā vrataṃ nityamahnāyāme tṛtīyake |",
  "S04n375:84": "bhogyaṃ nirāmiṣaṃ bhuktvā kuruta vratapālanām ||",
  "S04n375:85": "evaṃ nityaṃ samādhāya kṛtvā vratamidaṃ sadā |",
  "S04n375:86": "triratnaśaraṇaṃ kṛtvā saṃcaradhvaṃ jagaddhitaṃ ||",
  "S04n375:87": "etatpuṇyānubhāvena pariśuddhatrimaṇḍalāḥ |",
  "S04n375:88": "sadā sadgatisaṃjātāḥ saddharmaśrīguṇāśayāḥ ||",
  "S04n375:89": "satsukhāni sadā bhuktvā niḥkleśā vijitendriyāḥ |",
  "S04n375:90": "sarvatra bhadratāṃ kṛtvā gamiṣyatha sukhāvatīm ||",
  "S04n375:91": "tatrāmitābhanāthasya pītpā dharmāmṛtaṃ sadā |",
  "S04n375:92": "trividhāṃ bodhimāsādya saṃbuddhapadamāpsyatha || 143",
  "S04n375:94": "evaṃ matvā mahatpuṇyaṃ poṣadhavratasaṃbhavam |",
  "S04n375:95": "yadīcchatha sadā bhadraṃ taccaradhvaṃ sadā vratam ||",
  "S04n375:96": "ityevaṃ tatsamādiṣṭaṃ śrutvā tāḥ pramadā api |",
  "S04n375:97": "rākṣasyo muditāḥ sarvā dhartumicchanti tad vratam ||",
  "S04n375:98": "tatastāḥ pramadāḥ sarvā rākṣasyo'pi prabodhitāḥ |",
  "S04n375:99": "yathāvidhi samādhāya caranti poṣadhaṃ vratam ||",
  "S04n375:100": "etatpuṇyānubhāvena sarvāstā vimalāśayāḥ |",
  "S04n375:101": "vimuktakāmasaṃrāgā bhavanti brahmacārikāḥ ||",
  "S04n375:102": "tadā tāsāṃ ca sarvāsāṃ rākṣasīnāṃ manāṃsyapi |",
  "S04n375:103": "kleśaduḥkhairna bādhyante'pahāribhiḥ kadāpi ca ||",
  "S04n375:104": "tāsāmāghācittaṃ ca naivābhijāyate kvacit |",
  "S04n375:105": "daśākuśalasaṃrāgaṃ kasyāścāpi na jāyate ||",
  "S04n375:106": "sarvā śraddhānusāriṇyaḥ saddharmaguṇasādhane |",
  "S04n375:107": "tathā dharmānusāriṇyo bhavanti prāptasaṃvarāḥ ||",
  "S04n375:108": "catuḥsatyāgamapraptāḥ prāptamārgacatuṣṭayāḥ |",
  "S04n375:109": "kāścicca śrotāapatifalaprāptāḥ prabodhitāḥ ||",
  "S04n375:110": "tathānyāḥ sakṛdāgāmifalaprāptāḥ kāścit saddharmasādhane ||",
  "S04n375:111": "kāścidarhatvasaṃprāptāḥ pariśuddhatrimaṇḍalāḥ |",
  "S04n375:112": "pratyekāṃ bodhimanyāśca kāścitsaṃbodhilālasāḥ ||",
  "S04n375:113": "evaṃ tadupadeśamāsādya sarvāstāḥ pramadā api |",
  "S04n375:114": "saddharmābhitā bhadrā bhavanti bodhimānasāḥ ||",
  "S04n375:115": "evaṃ tasya jagadbhartuḥ prasādāstāḥ pramoditāḥ |",
  "S04n375:116": "śikṣāsaṃvaramāsādya pracaranti jagaddhite ||",
  "S04n375:117": "tatastā nanditāḥ sarvāḥ śāstāraṃ tamupasthitāḥ |",
  "S04n375:118": "kṛtājalipuṭā natvā prārthayantyevamādarāt ||",
  "S04n375:119": "yadbhavān svayamālokya sarvānasmān durāratān |",
  "S04n375:120": "kṛtyā bodhayan dharme niyojayati sadguro || 144",
  "S04n375:122": "tadasmākaṃ bhavāṃcchastā suhṛnmitraṃ ca sadguruḥ |",
  "S04n375:123": "saddharmaṃ samupādiśya sadeha sthātumarhati ||",
  "S04n375:124": "vayaṃ sarvā bhavacchikṣāstadbhavaccharaṇe sthitāḥ |",
  "S04n375:125": "bhavatā yadyathādiṣṭaṃ tatkariṣyāmahe tathā ||",
  "S04n375:126": "na purā rākṣasīvṛttiṃ kariṣyāmaḥ kadācana |",
  "S04n375:127": "śikṣāsaṃvaramādhāya cariṣyāmo vrataṃ sadā ||",
  "S04n375:128": "jambūdvīpe yathā martyā viramya daśapāpataḥ |",
  "S04n375:129": "saṃvṛtisukhabhuṃjānā jīvanti sadguṇāratāḥ ||",
  "S04n375:130": "tathā vayaṃ viramyātra daśakulamārgataḥ |",
  "S04n375:131": "sadvṛtisukhabhuṃjānā jīvema sadguṇāratāḥ ||",
  "S04n375:132": "sadaitad vratamādhāya triratnabhajanāratāḥ |",
  "S04n375:133": "sarvaṃ sattvahitaṃ kṛtvā saṃcariṣyāmahe śubhe ||",
  "S04n375:134": "tadasmān kṛpayā paśyannevaṃ cānugrahaṃ sadā |",
  "S04n375:135": "kṛtvā saddharmamādiśya viharatviha mānyataḥ ||",
  "S04n375:136": "iti saṃprārthitaṃ tābhiḥ sarvābhiḥ sa jinātmajaḥ |",
  "S04n375:137": "lokeśvaraḥ samākarṇya tā vīkṣya vadate punaḥ ||",
  "S04n375:138": "nāhaṃ sadeha tiṣṭheyaṃ sarvatrāpi suduḥkhinaḥ |",
  "S04n375:139": "prāṇinaḥ svayamālokya samuddhartuṃ caremahi ||",
  "S04n375:140": "tadetatsaṃvaraṃ dhṛtvā yūyamevaṃ samāhitāḥ |",
  "S04n375:141": "triratnabhajanaṃ kṛtvā saukhyaṃ bhuktvābhitiṣṭhata ||",
  "S04n375:142": "kāle kāle'hamāgatya yuṣmākaṃ hitasādhane |",
  "S04n375:143": "deśayiṣyāmi saddharmasaṃbuddhapadasādhānam ||",
  "S04n375:144": "evaṃ saṃbodhayan sarvā rākṣasīstāḥ sa rākṣasaḥ |",
  "S04n375:145": "lokeśvaro mahāsattvaḥ saṃprasthitastato drutam ||",
  "S04n375:146": "tato'ntarhita ākāśe gatvenduriva bhāsayan |",
  "S04n375:147": "prahlādayan jagallokaṃ carate satvahitotsukaḥ ||",
  "S04n375:148": "taṃ khe gataṃ prabhāsvantaṃ dṛṣṭvā tāḥ sakalā api |",
  "S04n375:149": "rākṣasyo vismayotpannāstiṣṭhanti pratinanditāḥ || 145",
  "S04n375:151": "tataḥ prabhṛtī tāḥ sarvā rākṣasyo'pi samāhitāḥ |",
  "S04n375:152": "tacchikṣāsaṃvaraṃ dhṛtvā saṃcarante sadā śubhe ||",
  "S04n375:153": "evaṃ sa trijagannātho rākṣasīrapi bodhayan |",
  "S04n375:154": "bodhimārge niyujyāpi cārayati sadā śubhe ||",
  "S04n375:155": "evaṃ tasya jagadbhartuḥ puṇyaskandhaṃ mahattaram |",
  "S04n375:156": "aprameyasaṃkhyemityākhyātaṃ munīśvaraiḥ ||",
  "S04n375:157": "tattasya trijagadgartuḥ śaraṇaṃ samupāśritāḥ |",
  "S04n375:158": "dhyātvāpyuccārya nāmāpi smṛtvāpi bhajatādbhavam ||",
  "S04n375:159": "ye tasya trijagadbhartuḥ śraddhayā śaraṇe sthitāḥ |",
  "S04n375:160": "dhyātvāpyuccārya nāmāpi smṛtvā bhajanti sarvadā ||",
  "S04n375:161": "te sadā sadgatiṃ yāntiṃ na kadācana |",
  "S04n375:162": "bhadraśrīguṇasaṃpattisamāpannā bhavantyapi ||",
  "S04n375:163": "sadā sattvahitādhāne saddharmasādhanāratāḥ |",
  "S04n375:164": "triratnabhajanaṃ kṛtvā saṃprayāyuḥ sukhāvatīm ||",
  "S04n375:165": "tatrāmitābhanāthasya pītvā dharmāmṛtaṃ sadā |",
  "S04n375:166": "arhanto bodhimāsādya saṃbuddhapadamāpnuyuḥ ||",
  "S04n375:167": "ityādiṣṭaṃ munīndreṇa viśvabhuvā niśamya te |",
  "S04n375:168": "sarve sabhāśritā lokāḥ prābhyanandan prabodhitāḥ ||",
  "S04n375:169": " ||itisiṃhaladvīparākṣasīparibodhanoddharaṇa prakaraṇam ||"
}