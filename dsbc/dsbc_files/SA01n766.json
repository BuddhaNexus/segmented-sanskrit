{
  "SA01n766:0": "tṛtīyaṃ kośasthānam",
  "SA01n766:1": "oṃ namo buddhāya |",
  "SA01n766:2": "narakapretatiryañco manuṣyāḥ ṣaḍ divaukasaḥ |",
  "SA01n766:3": "kāmadhātuḥ sa narakadvīpabhedena viṃśatiḥ ||1 ||",
  "SA01n766:4": "ūrdhvaṃ saptadaśasthāno rūpadhātuḥ pṛthak pṛthak |",
  "SA01n766:5": "dhyānaṃ tribhūmikaṃ tatra caturthaṃ tvaṣṭabhūmikam ||2 ||",
  "SA01n766:6": "ārūpyadhāturasthānaḥ upapattyā caturvidhaḥ |",
  "SA01n766:7": "nikāyaṃ jīvitaṃ cātra niśritā cittasantatiḥ ||3 ||",
  "SA01n766:8": "narakādisvanāmoktā gatayaḥ pañca teṣu tāḥ |",
  "SA01n766:9": "akliṣṭāvyākṛtā eva sattvākhyā nāntarābhavaḥ ||4 ||",
  "SA01n766:10": "nānātvakāyasaṃjñāśca nānākāyaikasaṃjñinaḥ |",
  "SA01n766:11": "viparyayāccaikakāyasaṃjñāścārūpiṇasrayaḥ ||5 ||",
  "SA01n766:12": "vijñānasthitayaḥ sapta śeṣaṃ tatparibhedavat |",
  "SA01n766:13": "bhavāgrāsaṃjñisattvāśca sattvāvāsā nava smṛtāḥ ||6 ||",
  "SA01n766:14": "anicchāvasanānnānye catasraḥ sthitayaḥ punaḥ |",
  "SA01n766:15": "catvāraḥ sāsravāḥ skandhāḥ svabhūmāveva kevalam ||7 ||",
  "SA01n766:16": "vijñānaṃ na sthitiḥ proktaṃ catuṣkoṭi tu saṃgrahe |",
  "SA01n766:17": "catasro yonayastatra sattvānāmaṇḍajādayaḥ ||8 ||",
  "SA01n766:18": "caturdhā nara tiryañcaḥ nārakā upapādukāḥ |",
  "SA01n766:19": "antarābhavadevāśca pretā api jarāyujāḥ ||9 ||",
  "SA01n766:20": "mṛtyupapattibhavayorantarā bhavatīha yaḥ |",
  "SA01n766:21": "gamyadeśānupetatvānnopapanno'ntarābhavaḥ ||10 ||",
  "SA01n766:22": "vrīhisantānasādharmyādavicchinnabhavodbhavaḥ |",
  "SA01n766:23": "pratibimbamasiddhatvādasāmyāccānidarśanam ||11 ||",
  "SA01n766:24": "sahaikatra dvayābhāvāt asantānād dvayodayāt |",
  "SA01n766:25": "kaṇṭhokteścāsti gandharvāt pañcokteḥ gatisūtrataḥ ||12 ||",
  "SA01n766:26": "ekākṣepādasāvaiṣyatpūrvakālabhavākṛtiḥ |",
  "SA01n766:27": "sa punarmaraṇātpūrva upapattikṣaṇātparaḥ ||13 ||",
  "SA01n766:28": "sajātiśuddhadivyākṣidṛśyaḥ karmarddhivegavān |",
  "SA01n766:29": "sakalākṣaḥ apratighavān anivartyaḥ sa gandhabhuk ||14 ||",
  "SA01n766:30": "viparyastamatiryāti gatideśaṃ riraṃsayā |",
  "SA01n766:31": "gandhasthānābhikāmo'nyaḥ ūrdhvapādastu nārakaḥ ||15 ||",
  "SA01n766:32": "saṃprajānan viśatyekaḥ tiṣṭhatyapyaparaḥ aparaḥ |",
  "SA01n766:33": "niṣkrāmatyapi sarvāṇi mūḍho'nyaḥ nityamaṇḍajaḥ ||16 ||",
  "SA01n766:34": "garbhāvakrāntayastisraścakravarttisvayaṃbhuvām |",
  "SA01n766:35": "karmajñānobhayeṣāṃ vā viśadatvād yathākramam ||17 ||",
  "SA01n766:36": "nātmāsti skandhamātraṃ tu kleśakarmābhisaṃskṛtam |",
  "SA01n766:37": "antarābhavasaṃtatyā kukṣimeti pradīpavat ||18 ||",
  "SA01n766:38": "yathākṣepaṃ kramādvṛddhaḥ santānaḥ kleśakarmabhiḥ |",
  "SA01n766:39": "paralokaṃ punaryāti ityanādibhavacakrakam ||19 ||",
  "SA01n766:40": "sa pratītyasamutpādo dvādaśāṅgastrikāṇḍakaḥ |",
  "SA01n766:41": "pūrvāparāntayordve dve madhye'ṣṭau paripūriṇaḥ ||20 ||",
  "SA01n766:42": "pūrvakleśā daśā'vidyā saṃskārāḥ pūrvakarmaṇaḥ |",
  "SA01n766:43": "saṃdhiskandhāstu vijñānaṃ nāmarūpamataḥ param ||21 ||",
  "SA01n766:44": "prāk ṣaḍāyatanotpādāt tatpūrvaṃ trikasaṃgamāt |",
  "SA01n766:45": "sparśaḥ prāksukhaduḥkhādikāraṇajñānaśaktitaḥ ||22 ||",
  "SA01n766:46": "vittiḥ prāk maithunāt tṛṣṇā bhogamaithunarāgiṇaḥ |",
  "SA01n766:47": "upādānaṃ tu bhogānāṃ prāptaye paridhāvataḥ ||23 ||",
  "SA01n766:48": "sa bhaviṣyat bhavaphalaṃ kurute karma tat bhavaḥ |",
  "SA01n766:49": "pratisaṃdhiḥ punarjātiḥ jarāmaraṇamā vidaḥ ||24 ||",
  "SA01n766:50": "āvasthikaḥ kileṣṭo'yaṃ prādhānyā ttvaṅgakīrtanam |",
  "SA01n766:51": "pūrvāparāntamadhyeṣu saṃmohavinivṛttaye ||25 ||",
  "SA01n766:52": "kleśāstrīṇi dvayaṃ karma sapta vastu phalaṃ tathā |",
  "SA01n766:53": "phalahetvabhisaṃkṣepo dvayormadhyānumānataḥ ||26 ||",
  "SA01n766:54": "kleśāt kleśaḥ kriyā caiva tato vastu tataḥ punaḥ |",
  "SA01n766:55": "vastu kleśāśca jāyante bhavāṅgānāmayaṃ nayaḥ ||27 ||",
  "SA01n766:56": "heturatra samutpādaḥ samutpannaḥ phalaṃ matam |",
  "SA01n766:57": "vidyāvipakṣo dharmo'nyo'vidyā'mitrānṛtādivat ||28 ||",
  "SA01n766:58": "saṃyojanādivacanāt kuprajñā cenna darśanāt |",
  "SA01n766:59": "dṛṣṭestatsaṃprayuktatvāt prajñopakleśadeśanāt ||29 ||",
  "SA01n766:60": "nāma tvarūpiṇaḥ skandhāḥ sparśāḥ ṣaṭ saṃnipātajāḥ |",
  "SA01n766:61": "pañcapratighasaṃsparśaḥ ṣaṣṭho'dhivacanāvhaya ||30 ||",
  "SA01n766:62": "vidyāvidyetarasparśāḥ amalakliṣṭaśeṣitāḥ |",
  "SA01n766:63": "vyāpādānunayasparśau sukhavedyādayastrayaḥ ||31 ||",
  "SA01n766:64": "tajjāḥ ṣaḍvedanāḥ pañca kāyikī caitasī parā |",
  "SA01n766:65": "punaścāṣṭādaśavidhā sā manopavicārataḥ ||32 ||",
  "SA01n766:66": "kāme svālambanāḥ sarve rūpī dvādaśagocaraḥ |",
  "SA01n766:67": "trayāṇāmuttaraḥ dhyānadvaye dvādaśa kāmagāḥ ||33 ||",
  "SA01n766:68": "svo'ṣṭālambanam ārūpyo dvayoḥ dhyānadvaye tu ṣaṭ |",
  "SA01n766:69": "kāmāḥ ṣaṇṇāṃ caturṇā svaḥ ekasyālambanaṃ paraḥ ||34 ||",
  "SA01n766:70": "catvāro'rūpisāmante rūpagāḥ eka ūrdhvagaḥ |",
  "SA01n766:71": "eko maule svaviṣayaḥ sarve'ṣṭādaśa sāsravāḥ ||35 ||",
  "SA01n766:72": "uktaṃ ca vakṣyate cānyat atra tu kleśā iṣyate |",
  "SA01n766:73": "bījavannāgavanmūlavṛkṣavattuṣavattathā ||36 ||",
  "SA01n766:74": "tuṣitaṇḍulavat karma tathaivauṣadhi puṣpavat |",
  "SA01n766:75": "siddhānnapānavadvastu tasmin bhavacatuṣṭaye ||37 ||",
  "SA01n766:76": "upapattibhavaḥ kliṣṭaḥ sarvakleśaiḥ svabhūmikaiḥ |",
  "SA01n766:77": "tridhā'nye traya ārūpye āhārasthitikaṃ jagat ||38 ||",
  "SA01n766:78": "kavaḍīkāra āhāraḥ kāme tryāyatanātmakaḥ |",
  "SA01n766:79": "na rūpāyatanaṃ tena svākṣamuktānanugrahāt ||39 ||",
  "SA01n766:80": "sparśaṃcetanāvijñā āhārāḥ sāsravāstriṣu |",
  "SA01n766:81": "manomayaḥ saṃbhavaiṣī gandharvaścāntarābhavaḥ ||40 ||",
  "SA01n766:82": "nirvṛttiśca iha puṣṭyarthamāśrayāśritayordvayam |",
  "SA01n766:83": "dvayamanyabhavākṣepanivṛttyartha yathākramam ||41 ||",
  "SA01n766:84": "chedasaṃdhāna vairāgyahānicyutyupapattayaḥ |",
  "SA01n766:85": "manovijñāna eveṣṭāḥ upekṣāyāṃ cyutodbhavau ||42 ||",
  "SA01n766:86": "naikāgrācittayoretau nirvātyavyākṛtadvaye |",
  "SA01n766:87": "kramacyutau pādanābhihṛdayeṣu manaścyutiḥ ||43 ||",
  "SA01n766:88": "adhonṛsuragājānāṃ marmacchedastvabādibhiḥ |",
  "SA01n766:89": "samyaṅ mithyātvaniyatā āryānantaryakāriṇaḥ ||44 ||",
  "SA01n766:90": "tatra bhājanalokasya saṃniveśamuśantyadhaḥ |",
  "SA01n766:91": "lakṣaṣoḍaśakodvedhamasaṃkhyaṃ vāyumaṇḍalam ||45 ||",
  "SA01n766:92": "apāmekādaśodvedhaṃ sahasrāṇi ca viṃśatiḥ |",
  "SA01n766:93": "aṣṭalakṣaucchrayaṃ paścāccheṣaṃ bhavati kāñcanam ||46 ||",
  "SA01n766:94": "tiryak trīṇi sahasrāṇi sārdhaṃ śatacatuṣṭayam |",
  "SA01n766:95": "lakṣadvādaśakaṃ caiva jalakāñcanamaṇḍalam ||47 ||",
  "SA01n766:96": "samantatastu triguṇaṃ tatra merūryugandharaḥ |",
  "SA01n766:97": "īśādhāraḥ khadirakaḥ sudarśanagiristathā ||48 ||",
  "SA01n766:98": "aśvakarṇo vinitako nimindharagiriḥ tataḥ |",
  "SA01n766:99": "dvīpāḥ bahiścakravāḍaḥ sapta haimāḥ sa āyasaḥ ||49 ||",
  "SA01n766:100": "catūratnamayo meruḥ jale'śītisahasrake |",
  "SA01n766:101": "magnāḥ ūrdhva jalāt merurbhūyo'śītisahasrakaḥ ||50 ||",
  "SA01n766:102": "ardhārdhahāniraṣṭāsu samocchrāyaghanāśca te |",
  "SA01n766:103": "śītāḥ saptāntarāṇyeṣāṃ ādyāśītisahasrikā ||51 ||",
  "SA01n766:104": "ābhyantaraḥ samudro'sau triguṇaḥ sa tu pārśvataḥ |",
  "SA01n766:105": "ardhārdhenāparāḥ śītāḥ śeṣaṃ bāhyo mahodadheḥ ||52 ||",
  "SA01n766:106": "lakṣatrayaṃ sahasrāṇi viṃśatirdve ca tatra tu |",
  "SA01n766:107": "jambūdvīpo dvisāhasrastripārśvaḥ śakaṭākṛtiḥ ||53 ||",
  "SA01n766:108": "sārdhatriyojanaṃ tvekaṃ prāgvideho'rdhacandravat |",
  "SA01n766:109": "pārśvatrayaṃ tathā'sya ekaṃ sārdhaṃ triśatayojanam ||54 ||",
  "SA01n766:110": "godānīyaḥ sahasrāṇi sapta sārdhāni maṇḍalaḥ |",
  "SA01n766:111": "sārdhe dve madhyamasya aṣṭau caturasraḥ kuruḥ samaḥ ||55 ||",
  "SA01n766:112": "dehā videhāḥ kuravaḥ kauravāścāmarāvarāḥ |",
  "SA01n766:113": "aṣṭau tadantaradvīpā gāṭhā uttaramantriṇaḥ ||56 ||",
  "SA01n766:114": "ihottareṇa kīṭādri navakāddhimavān tataḥ |",
  "SA01n766:115": "pañcāśadvistṛtāyāmaṃ saro'rvāggandhamādanāt ||57 ||",
  "SA01n766:116": "adhaḥ sahasrairviśatyā tanmātro'vīcirasya hi |",
  "SA01n766:117": "tadūrdhvaṃ sapta narakāḥ sarve'ṣṭau ṣoḍaśotsadāḥ ||58 ||",
  "SA01n766:118": "kukūlaṃ kuṇapaṃ cātha kṣuramārgādikaṃ nadī |",
  "SA01n766:119": "teṣāṃ caturdiśaṃ śītā anye'ṣṭāvarvudādayaḥ ||59 ||",
  "SA01n766:120": "ardhena meroścandrārkau pañcāśatsaikayojanau |",
  "SA01n766:121": "ardharātro 'staṃgamanaṃ madhyānha udayaḥ sakṛta ||60 ||",
  "SA01n766:122": "prāvṛṇmāse dvitīye'ntyanavamyāṃ vardhate niśā |",
  "SA01n766:123": "hemantānāṃ caturthe tu hīyate aharviparyayāt ||61 ||",
  "SA01n766:124": "lavaśo rātryaharvṛddhī dakṣiṇottarage ravau |",
  "SA01n766:125": "svacchāyayā'rkasāmīpyādvikalendusamīkṣaṇam ||62 ||",
  "SA01n766:126": "pariṣaṇḍāścatasro'sya daśasāhasrikāntarāḥ |",
  "SA01n766:127": "ṣoḍaśāṣṭau sahasrāṇi catvāri dve ca nirgatāḥ ||63 ||",
  "SA01n766:128": "karoṭapāṇayastāsu mālādhārāssadāmadāḥ |",
  "SA01n766:129": "mahārājikadevāśca parvateṣvapi saptasu ||64 ||",
  "SA01n766:130": "merumūrdhni trayastriṃśāḥ sa cāśītisahasradik |",
  "SA01n766:131": "vidikṣu kūṭāścatvāra uṣitā vajrapāṇibhiḥ ||65 ||",
  "SA01n766:132": "madhye sārdhadvisāhasrapārśvamadhyardhayojanam |",
  "SA01n766:133": "puraṃ sudarśanaṃ nāma haimaṃ citratalaṃ mṛdu ||66 ||",
  "SA01n766:134": "sārdhadviśatapārśvo'tra vaijayantaḥ bahiḥ punaḥ |",
  "SA01n766:135": "taccaitrarathapāruṣyamiśranandanabhūṣitam ||67 ||",
  "SA01n766:136": "viṃśatyantaritānyeṣāṃ subhūmīni caturdiśam |",
  "SA01n766:137": "pūrvottare pārijātaḥ sudharmā dakṣiṇāvare ||68 ||",
  "SA01n766:138": "tata ūrdhva vimāneṣu devāḥ kāmabhujastu ṣaṭ |",
  "SA01n766:139": "dvaṃdvāliṃṅganapāṇyāptivasitekṣitamaithunāḥ ||69 ||",
  "SA01n766:140": "pañcavarṣopamo yāvat daśavarṣopamaḥ śiśuḥ |",
  "SA01n766:141": "saṃbhavatyeṣu saṃpūrṇāḥ savastrāścaiva rūpiṇaḥ ||70 ||",
  "SA01n766:142": "kāmopapattayastistraḥ kāmadevāḥ samānuṣāḥ |",
  "SA01n766:143": "sukhopapattayastistro navatridhyānabhūmayaḥ ||71 ||",
  "SA01n766:144": "sthānāt sthānadadho yāvattāvadūrdhvaṃ tatastataḥ |",
  "SA01n766:145": "nordhva darśanamastyeṣāmanyatrarddhiparāśrayāt ||72 ||",
  "SA01n766:146": "caturdvīpakacandrārkamerukāmadivaukasām |",
  "SA01n766:147": "brahmalokasahasraṃ ca sāhasraścūḍiko mataḥ ||73 ||",
  "SA01n766:148": "tatsahasraṃ dvisāhasro lokadhātustu madhyamaḥ |",
  "SA01n766:149": "tatsahasraṃ trisāhasraḥ samasaṃvartasaṃbhavaḥ ||74 ||",
  "SA01n766:150": "jāmbūdvīpāḥ pramāṇena catuḥsārdhatrihastakāḥ |",
  "SA01n766:151": "dviguṇottaravṛddhayā tu purvagodottarāvhayāḥ ||75 ||",
  "SA01n766:152": "pādabṛddhayā tanuryāva tsārdhakrośo divaukasām |",
  "SA01n766:153": "kāmināṃ rūpiṇāṃ tvādau yojanārdhaṃ tataḥ param ||76 ||",
  "SA01n766:154": "ardhārdhavṛddhi ūrdhva tu parīttābhebhya āśrayaḥ |",
  "SA01n766:155": "dviguṇadviguṇā hitvā'nabhrakebhya striyojanam ||77 ||",
  "SA01n766:156": "sahasrāmāyuḥ kuruṣu dvayorardhārdhavarjitam |",
  "SA01n766:157": "ihāniyatam ante tu daśābdāḥ ādito'mitam ||78 ||",
  "SA01n766:158": "nṛṇāṃ varṣāṇi pañcāśadahorātro divaukasām |",
  "SA01n766:159": "kāme'dharāṇāṃ tenāyuḥ pañcavarṣaśatāni tu ||79 ||",
  "SA01n766:160": "dviguṇottaramurdhvānāmubhayaṃ rūpiṇāṃ punaḥ |",
  "SA01n766:161": "nāstyahorātramāyustu kalpaiḥ svāśrayasaṃmitaiḥ ||80 ||",
  "SA01n766:162": "ārūpye viṃśatiḥ kalpasahasrāṇya dhikādhikam |",
  "SA01n766:163": "mahākalpaḥ parīttābhāt prabhṛtyadharmadhastataḥ ||81 ||",
  "SA01n766:164": "kāmedevāyuṣā tulyā ahorātrā yathākramam |",
  "SA01n766:165": "saṃjīvādiṣu ṣaṭsu āyustaisteṣāṃ kāmadevavat ||82 ||",
  "SA01n766:166": "ardhaṃ pratāpane avīcāvantaḥkalpaṃ paraṃ punaḥ |",
  "SA01n766:167": "kalpaṃ tiraścāṃ pretānāṃ māsānhā śatapañcakam ||83 ||",
  "SA01n766:168": "vāhādvarṣaśatenaikatiloddhārakṣayāyuṣaḥ |",
  "SA01n766:169": "arvudā dviṃśatiguṇaprativṛddhayāyuṣaḥ pare ||84 ||",
  "SA01n766:170": "kurubāhyo'ntarāmṛtyuḥ paramāṇvakṣarakṣaṇāḥ |",
  "SA01n766:171": "rūpanāmādhvaparyantāḥ paramāṇuraṇustathā ||85 ||",
  "SA01n766:172": "lohāpśaśā vigocchidrarajolikṣāstadudbhavāḥ |",
  "SA01n766:173": "yavastathāṅgulīparva jñeyaṃ saptaguṇottaram ||86 ||",
  "SA01n766:174": "caturviśatiraṅgulyo hasto hastacatuṣṭayam |",
  "SA01n766:175": "dhanuḥ pañcaśatānyeṣāṃ krośo raṇyaṃ ca tanmatam ||87 ||",
  "SA01n766:176": "te'ṣṭau yojanamityāhuḥ viṃśaṃ kṣaṇaśataṃ punaḥ |",
  "SA01n766:177": "tatkṣaṇaḥ te punaḥ ṣaṣṭirlavaḥ triṃśad guṇottarāḥ ||88 ||",
  "SA01n766:178": "trayo muhūrttāhorātramāsāḥ dvādaśamāsakaḥ |",
  "SA01n766:179": "saṃvatsaraḥ sonarātraḥ kalpo bahuvidhaḥ smṛtaḥ ||89 ||",
  "SA01n766:180": "saṃvarttakalpo narakasaṃbhavāt bhājanakṣayaḥ |",
  "SA01n766:181": "vivartakalpaḥ prāgvāyoryāvannaraka saṃbhavaḥ ||90 ||",
  "SA01n766:182": "antaḥ kalpo'mitāt yavaddaśavarṣāyuṣaḥ tataḥ |",
  "SA01n766:183": "utkarṣā apakarṣāśca kalpā aṣṭā daśāpare ||91 ||",
  "SA01n766:184": "utkarṣa ekaḥ te'śītisahasrādyāvadāyuṣaḥ |",
  "SA01n766:185": "iti loko vivṛtto'yaṃ kalpāstiṣṭhati viṃśatim ||92 ||",
  "SA01n766:186": "vivartate'tha saṃvṛtta āste saṃvartate samam |",
  "SA01n766:187": "te hyaśītirmahākalpaḥ tadasaṃkhyatrayodbhavam ||93 ||",
  "SA01n766:188": "buddhatvam apakarṣe hi śatādyāvattadudbhavaḥ |",
  "SA01n766:189": "dvayoḥ pratyekabuddhānāṃ khaḍgaḥ kalpaśatānvayaḥ ||94 ||",
  "SA01n766:190": "cakravartisamutpattirnādho'śītisahasrakāt |",
  "SA01n766:191": "suvarṇarūpyatāmrāyaścakriṇaḥ te'dharakramāt ||95 ||",
  "SA01n766:192": "ekadvitricaturdvīpāḥ na ca dvau saha buddhavat |",
  "SA01n766:193": "pratyudyānasvayaṃyāna kalahāstrajitaḥ avadhāḥ ||96 ||",
  "SA01n766:194": "deśasthottaptapūrṇatvairlakṣaṇātiśayo muneḥ |",
  "SA01n766:195": "prāgāsan rūpivat sattvāḥ rasarāgāttataḥ śanaiḥ ||97 ||",
  "SA01n766:196": "ālasyātsaṃnidhiṃ kṛtvā sāgrahaiḥ kṣetrapo bhṛtaḥ |",
  "SA01n766:197": "tataḥ karmapathādhikyādapahrāse daśāyuṣaḥ ||98 ||",
  "SA01n766:198": "kalpasya śastrarogābhyāṃ durbhikṣeṇa ca nirgamaḥ |",
  "SA01n766:199": "divasān sapta māsāṃśca varṣāṇi ca yathākramam ||99 ||",
  "SA01n766:200": "saṃvartanyaḥ punastistro bhavantyagnyambuvāyubhiḥ |",
  "SA01n766:201": "dhyānatrayaṃ dvitīyādi śīrṣa tāsāṃ yathākramam ||100 ||",
  "SA01n766:202": "tadapakṣālasādharmyāt na caturthe'styaniñjanāt |",
  "SA01n766:203": "na nityaṃ saha sattvena tadvimānodayavyayāt ||101 ||",
  "SA01n766:204": "saptāgninā adbhirekā evaṃ gate'bhdiḥ saptake punaḥ |",
  "SA01n766:205": "tejasā saptakaḥ paścādvāyusaṃvartanī tataḥ ||102 ||",
  "SA01n766:206": "abhidharmakośabhāṣye lokanirdeśo nāma",
  "SA01n766:207": "tṛtīyaṃ kośasthānam",
  "SA01n766:208": "samāptamiti |",
  "SA01n766:209": "śrīlāmāvākasya",
  "SA01n766:210": "yadatra puṇyam |"
}