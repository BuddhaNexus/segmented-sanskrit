{
  "SA14n1211:0": "XVIII",
  "SA14n1211:1": "śūnyatāparivarto nāmāṣṭādaśaḥ |",
  "SA14n1211:2": "nirvedhāṅgadṛṅmārgayoravaivartikaliṅgāni saṃkhyayā viśeṣataścoktani |",
  "SA14n1211:3": "bhāvanāmārgastu gambhīraḥ |",
  "SA14n1211:4": "tato tānyubhayathāpi vaktumaśakyāni |",
  "SA14n1211:5": "ataḥ śāstram-",
  "SA14n1211:6": "[111] gambhīro bhāvanāmārgaḥ",
  "SA14n1211:7": "etadāha | atha khalvityādinā pratyekabuddhairityetadantena |",
  "SA14n1211:8": "āścaryaṃ bhagavannityekaṃ codyam |",
  "SA14n1211:9": "kimāścaryamityata āha |",
  "SA14n1211:10": "mahāguṇetyādi |",
  "SA14n1211:11": "mahān guṇasambhāraḥ paramagambhīratayā kalpāsaṃkhyeyadvayanirantaraprayatnalabhyatayā ca |",
  "SA14n1211:12": "ata eva viśeṣato jñātumaśakyatvādapramāṇāḥ saṃkhyātumaśakyatvādaparimitāḥ |",
  "SA14n1211:13": "bodhisattvo mahāsattva iti bhāvanāmārgastho'vaivartikaḥ |",
  "SA14n1211:14": "avinivartanīyeneti bhāvanāmārgasthena |",
  "SA14n1211:15": "saṃkhyātikramād anantam |",
  "SA14n1211:16": "paramodāratvād aparyantam |",
  "SA14n1211:17": "asaṃhārya samyagagrādyaṃ samyagjñātumaśakyaṃ śrāvakapratyekabuddhairapīti bhāvanāmārgasya gāmbhīryam ||",
  "SA14n1211:18": "subhūtirāhetyādi pratibalaḥ śakto nirdeṣṭum |",
  "SA14n1211:19": "kintu sattvā(rvā)",
  "SA14n1211:20": "rtho na syāditi bhāvaḥ |",
  "SA14n1211:21": "tataḥ kimityāha |",
  "SA14n1211:22": "ata evetyādi |",
  "SA14n1211:23": "evakāro bhinnakramaḥ |",
  "SA14n1211:24": "sthānānītyataḥ pareṇa draṣṭavyaḥ |",
  "SA14n1211:25": "sarvāṇi gambhīrāṇīti vīpsārthaḥ |",
  "SA14n1211:26": "sthānānīti bhāvanāmārgālambanāni |",
  "SA14n1211:27": "prajñāpāramitāyāṃ pratisaṃyuktāni tadādhāraṇītyarthaḥ |",
  "SA14n1211:28": "sūcayitavyānīti sūcyantāmityarthaḥ |",
  "SA14n1211:29": "iti subhūteradhyeṣaṇā ||",
  "SA14n1211:30": "evamukta ityādi |",
  "SA14n1211:31": "ārabhyeti |",
  "SA14n1211:32": "ādau nirdiśya |",
  "SA14n1211:33": "nigamayitukāma iti bhāvanārge yojayitukāmaḥ |",
  "SA14n1211:34": "iti bhagavato'bhyupagamaḥ |",
  "SA14n1211:35": "atha śāstram-",
  "SA14n1211:36": "gāmbhīryaṃ śūnyatādikam |",
  "SA14n1211:37": "samāropāpavādāntamuktatā sā gabhīratā ||4-52 ||",
  "SA14n1211:38": "'gambhīro bhāvanāmārgaḥ' ityuktam |",
  "SA14n1211:39": "tasya 'gāmbhīryaṃ' gambhīrabhāvaḥ |",
  "SA14n1211:40": "yataḥ sa gambhīro bhavati tacca śūnyatānimittādikam |",
  "SA14n1211:41": "mārgasya gambhīryamālambanagāmbhīryāditi bhāvaḥ |",
  "SA14n1211:42": "taccālambanaṃ 'śūnyatādi' |",
  "SA14n1211:43": "śūnyatāderapi kā gāmbhīryatā ?",
  "SA14n1211:44": "yā'sya samāropāntenāpavādāntena cārahitatā |",
  "SA14n1211:45": "bhagavānabhyupagataṃ sūcayitumāha |",
  "SA14n1211:46": "gambhīramitītyādi |",
  "SA14n1211:47": "sarvadharmāṇāṃ yathāpratibhāsabhāvo yathātattvaṃ ca bhāvaḥ śūnyatā |",
  "SA14n1211:48": "saivānimittaṃtadvedane nimittanirodhāt |",
  "SA14n1211:49": "saivāpraṇihitaṃ tadvidāṃ traidhātuke'praṇidhānāt |",
  "SA14n1211:50": "saivānabhisaṃskārasteṣāṃ punarbhavāya karmākaraṇāt |",
  "SA14n1211:51": "saivānutpādasteṣāṃ tena karmaṇā'nutpādāt |",
  "SA14n1211:52": "saivājātisteṣāṃ prakṛtyajātatājñānāt |",
  "SA14n1211:53": "saivābhāvo'dravyatvāt |",
  "SA14n1211:54": "saiva virāgaśuddhiḥ kleśānuśayasamudghātāt |",
  "SA14n1211:55": "saiva nirodhasteṣāṃ punarbhavavi(ni)rodhāt |",
  "SA14n1211:56": "saiva nirvāṇaṃ teṣāṃ vāsanāsamudghātāt |",
  "SA14n1211:57": "saiva vigamasteṣāṃ sāśravaskandhoparamāt ||",
  "SA14n1211:58": "iti śūnyatādikam ||",
  "SA14n1211:59": "subhūtirāheti kākvā pṛcchatītyarthaḥ |",
  "SA14n1211:60": "dharmāṇāmiti śūnyatādinām |",
  "SA14n1211:61": "sarvadharmāṇāmiti skandhadhātvādīnām |",
  "SA14n1211:62": "bālagrāhyā rūpādayaste kathaṃ gambhīrāḥ?",
  "SA14n1211:63": "ataḥ svayameva pṛcchati kathaṃ cetyādi |",
  "SA14n1211:64": "uttaraṃ yathā tathatetyādi |",
  "SA14n1211:65": "kasya tathateti cedāha tatretyādi |",
  "SA14n1211:66": "sphuṭīkartumāha yathetyādi |",
  "SA14n1211:67": "yatreti yasyāṃ rūpāditathatāyāṃ vedyamānāyāṃ kalpitaṃ rūpādi na prakhyāti iyaṃ rūpādīnāṃ gambhīratā |",
  "SA14n1211:68": "paramārthasatā rūpeṇa teṣāṃ prakhyānāt |",
  "SA14n1211:69": "samyagdeśanayā toṣitaḥ subhūtirāha |",
  "SA14n1211:70": "āścaryamityādi |",
  "SA14n1211:71": "sūkṣmeṇeti nipuna(ṇa)vedyena |",
  "SA14n1211:72": "nirvāṇaṃ ca sūcitam |",
  "SA14n1211:73": "bhāvanāmārgasthasyāvaivartikasya sarveṣāṃ parikalpitānāmaprakhyānāt |",
  "SA14n1211:74": "rūpādibhyaśca nivāritaḥ |",
  "SA14n1211:75": "teṣāṃ paramārthasya prakhyānāt |",
  "SA14n1211:76": "tatra nirvāṇena rūpādisamāropāntamutkatā |",
  "SA14n1211:77": "iti śūnyatādigambhīratā ||",
  "SA14n1211:78": "atha śāstram-",
  "SA14n1211:79": "[112] cintātulananidhyānānyabhīkṣṇaṃ bhāvanāpathaḥ |",
  "SA14n1211:80": "nirve āṅgeṣu dṛṅmārge bhāvanāmārga eva ca ||4-53 ||",
  "SA14n1211:81": "'abhīkṣṇaṃ' iti prabandhena |",
  "SA14n1211:82": "ataḥ prābandhikāni 'cintātulananidhyānāni' svabhāvo bhāvanāmārgasya alambanaṃ śūnyatādi |",
  "SA14n1211:83": "śūnyatāderādhāro nirvedhabhāgīyadṛṅmārgabhāvanāmārgāḥ(rgaḥ)",
  "SA14n1211:84": "kathaṃ bhāvanāmārgasyā(ścā)",
  "SA14n1211:85": "syaiva viṣaya iti cedāha-",
  "SA14n1211:86": "[113] prābandhikatvādiṣṭo'sau",
  "SA14n1211:87": "'prābandhiko' hi bhāvanāmārgaḥ |",
  "SA14n1211:88": "tataḥ prākṛto viṣayaḥ paścāttamo viṣayīti nāsti virodhaḥ |",
  "SA14n1211:89": "atra sūtraṃ bhagavānāhetyādi |",
  "SA14n1211:90": "imānīti yathoktāni śūnyatādīni |",
  "SA14n1211:91": "prajñāpāramitāpratisaṃyuktānīti |",
  "SA14n1211:92": "vikalpapāramittaiva prajñā prajñāpāramitā darśanamārgo bhāvanāmārgaśca |",
  "SA14n1211:93": "nirvedhabhāgīyāni tu tādarthyātprajñāpāramitā |",
  "SA14n1211:94": "tasyāṃ trividhāyāṃ pratisaṃyuktāni sambaddhāni tadādhārāṇītyarthaḥ |",
  "SA14n1211:95": "ya imānio cintayiṣyati tulayiṣyati upanidhāsyatīti sambandhaḥ |",
  "SA14n1211:96": "kathamityata āha |",
  "SA14n1211:97": "evaṃ mayetyādi |",
  "SA14n1211:98": "sthātavyamiti cintayaikāntaniścayāt |",
  "SA14n1211:99": "śikṣitavyamiti tulanena śamathotpādanāt |",
  "SA14n1211:100": "pratipattavyamityupanidhyānena vipaśyanotpādanāt |",
  "SA14n1211:101": "ājñaptaṃ granthaśravaṇāt |",
  "SA14n1211:102": "ākhyātamarthajñāpanāt |",
  "SA14n1211:103": "upadiṣṭaṃ rahasyakīrtanāt catasro yuktayaḥ |",
  "SA14n1211:104": "apekṣāyuktiḥ sarvahetūnapekṣya kāryotpatteḥ |",
  "SA14n1211:105": "kāryakāraṇayuktiḥ tebhyaḥ pratyekaṃ kāryaviśeṣotpatteḥ |",
  "SA14n1211:106": "upapattiḥ sādhanayuktiḥ |",
  "SA14n1211:107": "yena pramāṇena yo'rthaḥ sidhyati |",
  "SA14n1211:108": "dharmatāyuktiḥ svabhāvaniyamodharmāṇām |",
  "SA14n1211:109": "agni eva dahatyāpa eva kledayantītyādi |",
  "SA14n1211:110": "ābhiḥ samādhyālambanasya rahasi paryaṅkamāruhya satkṛtya sātatyena nirūpaṇaṃ cintā |",
  "SA14n1211:111": "tatraiva navākāreṇa śamathena cetasaḥ samīkaraṇaṃ tulanam |",
  "SA14n1211:112": "dharmānvicinoti pravicinoti parivitarkayati parimīmāṃsāmāpadyata iti caturākārā vipaśyanā upanidhyānam ||",
  "SA14n1211:113": "tatra yathāvabhdāvikatājñānaṃ vicayaḥ |",
  "SA14n1211:114": "pañcaiva skandhā ityādi yathāvabhdāvikatājñānaṃ pravicayaḥ |",
  "SA14n1211:115": "sarva ete śūnyā ityādi nirvikalpena manasā prajñāsahagatena nimittīkaraṇaṃ parivitarkaḥ |",
  "SA14n1211:116": "santīraṇaṃ parimīmāṃsā |",
  "SA14n1211:117": "iti bhāvanāmārgasya svabhāvaḥ ||",
  "SA14n1211:118": "navadhā ca prakārataḥ |",
  "SA14n1211:119": "sa bhāvanāmārgaḥ prakārabhedena navadhā bhavati |",
  "SA14n1211:120": "cakārādvipakṣo navadhā |",
  "SA14n1211:121": "kathamityāha-",
  "SA14n1211:122": "mṛdumadhyādhimātrāṇāṃ punarmṛdvādibhedataḥ ||4-54 ||",
  "SA14n1211:123": "mṛdumṛduḥ | mṛdumadhyaḥ |",
  "SA14n1211:124": "mṛdvadhimātraḥ |",
  "SA14n1211:125": "madhyamṛduḥ |",
  "SA14n1211:126": "madhyamadhyaḥ |",
  "SA14n1211:127": "madhyadhimātraḥ |",
  "SA14n1211:128": "adhimātramṛduḥ |",
  "SA14n1211:129": "adhimātramadhyaḥ |",
  "SA14n1211:130": "adhimātrādhimātraśceti |",
  "SA14n1211:131": "vipakṣāṇāmapyeta eva nava prakārāḥ |",
  "SA14n1211:132": "tatraite mārgasya prakārā anulomamutpadyante |",
  "SA14n1211:133": "taiḥ pratilomaṃ vipakṣaprakārāḥ kṣīyante |",
  "SA14n1211:134": "adhimātrādhimātro'dhimātramadhyo yāvanmṛdumṛduḥ |",
  "SA14n1211:135": "sa ca vipakṣo bhāvanāheyaḥ kleśavikalpā yathāyogām |",
  "SA14n1211:136": "audāriko hi malaścelātpurva niṣpīḍyate paścāsūkṣmaḥ |",
  "SA14n1211:137": "tadvaccittādapi |",
  "SA14n1211:138": "tatrādyaḥ tathetyādinā |",
  "SA14n1211:139": "dvitīya evamityādinā |",
  "SA14n1211:140": "tataḥ yathā punaraparādibhīḥ prasavatyantaiḥ tataḥ dvāvekena punaraparādinā subhūtirāhetyataḥ prāk |",
  "SA14n1211:141": "tathetyādi |",
  "SA14n1211:142": "tatheti yathoktena krameṇa sampādayamānaḥ śamathena |",
  "SA14n1211:143": "upanidhyāyana vipaśyanayā |",
  "SA14n1211:144": "upaparīkṣamāṇa ubhābhyām |",
  "SA14n1211:145": "prayujyamānaḥ śamathavīryeṇa |",
  "SA14n1211:146": "ghaṭamāno vipaśyanāvīryeṇa |",
  "SA14n1211:147": "vyāyacchamāna ubhayavīryeṇa |",
  "SA14n1211:148": "svayameva bhagavān pṛcchati kiyatkarma karotīti |",
  "SA14n1211:149": "uttaraṃ svayamevāha tadyathāpītyādinā |",
  "SA14n1211:150": "prasādā prabhavantīti prāsādikā guṇāḥ |",
  "SA14n1211:151": "matvarthīyo'c |",
  "SA14n1211:152": "paraparigṛhīteti parakīyā na vaśayen na śaknuyāt |",
  "SA14n1211:153": "saṃsārādityāgāmino janmaprabandhāt |",
  "SA14n1211:154": "chorayatīti tyajati |",
  "SA14n1211:155": "vipṛṣṭhīkaroti |",
  "SA14n1211:156": "āgāmino'nāgamanāt |",
  "SA14n1211:157": "vyantīkarotītyaparāntataḥ pūrvāntanayanāt |",
  "SA14n1211:158": "yathājñaptamityādi pūrvavat |",
  "SA14n1211:159": "yathoddiṣṭaṃ yathā nirdiṣṭamityuddeśanāt |",
  "SA14n1211:160": "tiṣṭhati cintayā saṃśayacchedāt |",
  "SA14n1211:161": "śikṣate śamathena |",
  "SA14n1211:162": "pratipadyate vipaśyanayā |",
  "SA14n1211:163": "upanidhyāyatītyubhābhyām |",
  "SA14n1211:164": "evaṃ yogaṃ bhāvanāmāpadyate |",
  "SA14n1211:165": "iyatā ekaṃ karmoktam |",
  "SA14n1211:166": "dvitīyamāha tāṃścetyādinā samyaksambodherityetadantena |",
  "SA14n1211:167": "iti bhāvanāmārgo mṛdumṛduḥ ||",
  "SA14n1211:168": "evamityādi evamityanantaroktavat |",
  "SA14n1211:169": "tāvatkarmeti bahutarakalpavyantīkaraṇam |",
  "SA14n1211:170": "samyaksambodhivinivartakadoṣavivarjanaṃ ca |",
  "SA14n1211:171": "adhikamāha yathetyādinā prāk punaraparāt |",
  "SA14n1211:172": "tata iti dāyakāt |",
  "SA14n1211:173": "ayameva viśiṣyate bahutarapuṇyatayā prakṛṣyate |",
  "SA14n1211:174": "ityata āha |",
  "SA14n1211:175": "yoyamityādi |",
  "SA14n1211:176": "iti bhāvanāmārgo mṛdumadhyaḥ ||",
  "SA14n1211:177": "punarityādi |",
  "SA14n1211:178": "dadyādarpaṇataḥ |",
  "SA14n1211:179": "pratiṣṭhāpayedavipratisārataḥ |",
  "SA14n1211:180": "iti bhāvanāmārgo mṛddhadhimātraḥ ||",
  "SA14n1211:181": "punarityādi |",
  "SA14n1211:182": "manasikāro vihāraḥ |",
  "SA14n1211:183": "iti bhāvanāmārgo madhyamṛduḥ ||",
  "SA14n1211:184": "punarityādinā bhāvanāmārgo madhyamadhyaḥ ||",
  "SA14n1211:185": "punarityādi |",
  "SA14n1211:186": "vyutthāya dharma deśayet tacca bodhau pariṇāmayediti bhāvanāmārgo madhyādhimātraḥ ||",
  "SA14n1211:187": "punaraparetyādi |",
  "SA14n1211:188": "tacca dharmadānaṃ |",
  "SA14n1211:189": "prajñāpāramitoktena pariṇāmena pariṇāmayediti bhāvanāmārgo'dhimātramṛduḥ ||",
  "SA14n1211:190": "punarityādi |",
  "SA14n1211:191": "taddharmadānaṃ prajñāpāramitoktapariṇāmena pariṇamayya punaḥ pratisaṃlayane yogamāpadyate |",
  "SA14n1211:192": "iti bhāvanāmārgo'dhimātramadhyaḥ ||",
  "SA14n1211:193": "yaḥ punastat pratisaṃlayanamavirahitaṃ karoti prajñāpāramitayā sa tasya bhāvanāmārgo'dhimātrādhimātraḥ ||",
  "SA14n1211:194": "subhūtirāhetyādi |",
  "SA14n1211:195": "iha bahutaraṃ puṇyaṃ prasavatīti bāhulyenoktam |",
  "SA14n1211:196": "ataḥ subhūteścodyam |",
  "SA14n1211:197": "abhisaṃskāro vikalpaḥ |",
  "SA14n1211:198": "tadvatpuṇyābhisaṃskāropi |",
  "SA14n1211:199": "tasmādvahutaraṃ puṇyamiti bahutaro vikalpa uktaḥ syāditi |",
  "SA14n1211:200": "uttaraṃ bhagavānāha sopītyādinā prasavatyantena |",
  "SA14n1211:201": "idānīmiti bhāvanāmārgakāle |",
  "SA14n1211:202": "yathālakṣaṇamasattvācchūnyaḥ |",
  "SA14n1211:203": "ajñātārthe kapratyayaḥ |",
  "SA14n1211:204": "bālairajñātaḥ śūnyaka ityeva |",
  "SA14n1211:205": "evameva ākhyāti prakhyātīti ākhyaḥ |",
  "SA14n1211:206": "anākhye ākhyā bhavati ākhyāyate lohitāderākṛtigaṇatvāt kyaṣ |",
  "SA14n1211:207": "prakhyātītyarthaḥ |",
  "SA14n1211:208": "evamuttareṣvapi draṣṭavyam |",
  "SA14n1211:209": "asvāmikatvād riktaḥ |",
  "SA14n1211:210": "agrāhyatvāt tucchaḥ |",
  "SA14n1211:211": "grāhakābhāvatvād asaraḥ |",
  "SA14n1211:212": "evamiti śūnyatādibhiḥ |",
  "SA14n1211:213": "śeṣaṃ subodham |",
  "SA14n1211:214": "iti bahutaraṃpuṇyaṃprasavacodyaparihārau ||",
  "SA14n1211:215": "subhūtirāhetyādi |",
  "SA14n1211:216": "utkarṣopi viśeṣaḥ |",
  "SA14n1211:217": "chedopi nānākaraṇam |",
  "SA14n1211:218": "tayorvyavacchedārthamubhayorupādānam |",
  "SA14n1211:219": "pramāṇānītyaudāryaparicchedāḥ |",
  "SA14n1211:220": "saṃkhyayāpīti gaṇanayāpi na kṣapayituṃ kṣayaṃ netum |",
  "SA14n1211:221": "syābhdagavannityādi sugamam |",
  "SA14n1211:222": "adhikaṃ vacanaṃ adhivacanaṃ mukhyaṃ vācakamityarthaḥ |",
  "SA14n1211:223": "akṣayā apīti ākāśavat |",
  "SA14n1211:224": "aprameyātāpītyākāśasyeva |",
  "SA14n1211:225": "akṣayāprameyaśūnyatānimittādīnāṃ abhilāpāḥ śabdāḥ |",
  "SA14n1211:226": "nanu śabdā api vicatrāḥ kathamekārthe vyavacchedyabhedyaleśāditi bhāvaḥ |",
  "SA14n1211:227": "ata evāha deśanābhinirhāra eṣa iti |",
  "SA14n1211:228": "deśyate'nayeti deśanā karuṇā tasyā'bhinirhāro niḥṣyandaḥ sa cāsau nirdeśaśca |",
  "SA14n1211:229": "atra śāstram-",
  "SA14n1211:230": "[114] asaṃkhyeyādinirdeśāḥ paramārthena na kṣamāḥ |",
  "SA14n1211:231": "kṛpāniṣyandabhūtāste saṃvṛtyābhimatā mune ||4-55 ||",
  "SA14n1211:232": "'na kṣamā' iti na yuktāḥ |",
  "SA14n1211:233": "ityasaṃkhyeyādinirdeśe codyaparihārāḥ ||",
  "SA14n1211:234": "subhūtihāha |",
  "SA14n1211:235": "āścaryamityādyapi tu khalvityataḥ prāk |",
  "SA14n1211:236": "avāggocaratvād anabhilāpyāḥ |",
  "SA14n1211:237": "pāramitārthasyeti śūnyatālakṣaṇasya |",
  "SA14n1211:238": "atra śāstram-",
  "SA14n1211:239": "[115] hānivṛddhī na yujyete nirālāpasya vastunaḥ |",
  "SA14n1211:240": "bhāvanākhyena kiṃ hīnaṃ vartmanā kimudāgatam ||4-56 ||",
  "SA14n1211:241": "ityanabhilāpyasya hānivṛddhyabhāvaḥ ||",
  "SA14n1211:242": "kathaṃ tarhi bodhirityata āha |",
  "SA14n1211:243": "api tu khalvityādyāparivartasamāpteḥ |",
  "SA14n1211:244": "sa dānaṃ dadattānmanasikārāṃstāṃścittotpāniti yairdānaṃ dadāti |",
  "SA14n1211:245": "tāni ca kuśalamūlānīti yāni taiscittotpādaiḥ saṃprayuktāni |",
  "SA14n1211:246": "yathā bodhisthā pariṇāmayatīti |",
  "SA14n1211:247": "anyathā na sā pariṇāmanā bodhaye syāt |",
  "SA14n1211:248": "evamuttarāsvapi draṣṭavyam ||",
  "SA14n1211:249": "yathā'nuttarā samyaksambodhirityuktam |",
  "SA14n1211:250": "ataḥ pṛcchati |",
  "SA14n1211:251": "atha khalvityādinā |",
  "SA14n1211:252": "bhagavānāha tathataiṣā subhūte'nuttarā samyaksambodhirityādi |",
  "SA14n1211:253": "abhīkṣṇamiti punaḥ punaḥ |",
  "SA14n1211:254": "bahulamiti prabandhane |",
  "SA14n1211:255": "evaṃ khalvityādinopasaṃhāraḥ |",
  "SA14n1211:256": "atra śāstram-",
  "SA14n1211:257": "[116] yathā bodhistathaivāsāviṣṭasyāthaisya sādhakaḥ |",
  "SA14n1211:258": "tathatālakṣaṇā bodhiḥ sopi tallakṣaṇo mataḥ ||4-57 ||",
  "SA14n1211:259": "'asau' iti 'sopi' iti bhāvanāmārgaḥ ||",
  "SA14n1211:260": "śūnyatāpradhānaḥ parivartaḥ śūnyatāparivartaḥ ||",
  "SA14n1211:261": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāmaṣṭādaśaḥ parivartaḥ ||"
}