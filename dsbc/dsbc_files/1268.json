{
    "1268:0": "upāyahṛdayam|",
    "1268:1": "atha prathamaṃ prakaraṇam|",
    "1268:2": "etādvādāvabodhena vādadharmāvabodhanam|",
    "1268:3": "vistareṇa ca gambhīro'yamartho'trābhidhīyate||",
    "1268:4": "vādo na kartavyaḥ|",
    "1268:5": "kasmāt ? prāyeṇa hi vādakārakāṇāṃ sañjātavipulakrodhamadamattānāṃ svayaṃ vibhrāntacittānāṃ manaso'natimṛdutā parapāpaprakāśakatvaṃ svapāṇḍityānumodakatvañcetyādayo doṣā budhirnirbhatsitāḥ|",
    "1268:6": "tasmādāryajanā asaṃkhyeyopāyairvivādachedakāstatparihāraprītāśca viṣabhājanaparityāgādiva|",
    "1268:7": "vādakārakāṇāñcāntaraṃ vastuto mṛdvapi paraṃ bahirbahudoṣaṃ dṛśyate|",
    "1268:8": "tasmātsvahitaparahitābhilāṣiṇaite vivādadharmāḥ praheyāḥ|",
    "1268:9": "atrocyate| maivaṃ,",
    "1268:10": "naiṣa vādaprārambhaḥ paribhavalābhakhyātyartho'pi tu sulakṣaṇadurlakṣaṇopadeśecchayaiva vādasya prārambhaḥ|",
    "1268:11": "yadīha loke vādo na bhavet,",
    "1268:12": "mugdhānāṃ bāhulyaṃ syāt|",
    "1268:13": "tataśca laukikamithyājñānakuśalatāsahacarabhrāntisamubhdūtakukarmabhiḥ saṃsāradurgatiḥ sadarthahāniśca|",
    "1268:14": "vādāvagame tu svayaṃ sulakṣadurlakṣaṇaśūnyalakṣaṇaparijñānatvāt sarve mārāstīrthikā mithyādṛṣṭimanuṣyāśca viheṭhanāsamarthā apratibandhakārāśca|",
    "1268:15": "tasmātsattvahitecchayeha loke saddharmasya pracārecchayā ca mayaiṣa samyagvāda ārabhyate|",
    "1268:16": "yathāsraphalaparipuṣṭikāmena tat(phala)",
    "1268:17": "parirakṣaṇārthaṃ bahirbahutīkṣṇakaṇṭakanikaravinyāsaḥ kriyate|",
    "1268:18": "vādārambho'pi tathaivādhunā saddharmmarakṣaṇecchayā na tu khyātilābhāya|",
    "1268:19": "yaduktaṃ (bhavatā)",
    "1268:20": "pūrvaṃ [eṣa vādo] vivādapravardhaka iti|",
    "1268:21": "tadayuktam|",
    "1268:22": "dharmarakṣaṇārthameva hi vāda ārabdhavyaḥ|",
    "1268:23": "āha| yaduktaṃ pūrvaṃ bhavatā yadyetaṃ vādaṃ jānīyādvādadharmānavagacchediti vaktavyametasya lakṣaṇam|",
    "1268:24": "atrocyate| tasya vādasyāṣṭavidho bhedaḥ|",
    "1268:25": "tadarthagatiprajñānasāmarthye paravādāvagamaḥ,",
    "1268:26": "yathā dhānyamuptvā siktā codakena tasya puṣṭiḥ samṛddhiśca sādhyate|",
    "1268:27": "tṛṇādyanutsāraṇe tūṭkṛṣṭāṅkurā na jāyante|",
    "1268:28": "yadi kaścidetamaṣṭāvidhaṃ [vādaṃ] śṛṇuyādarthantu tasya nāvagacchettadā [tasya] sarveṣu vādeṣu saṃśayo bhavet|",
    "1268:29": "yadi kaścidetamaṣṭavidhamarthaṃ parijānīyānniyatameva sarvavādadharmāvagame samartho bhavet|",
    "1268:30": "āha| etadvādaparijñānādeva vādadharmā niyatamavagamyanta iti (bhavato)ktam|",
    "1268:31": "atha tīrthikānāṃ vādadharmāḥ santi na vā|",
    "1268:32": "atrocyate santyeva|",
    "1268:33": "yathā vaiśeṣikāṇāṃ ṣaṭ padārthāḥ|",
    "1268:34": "dravyaṃ guṇaḥ sāmānyaṃ viśeṣaḥ karma samavāyaścetyādikavādadharmeṣu svavagateṣvapi parasūtraśāstrāṇāmapratītiḥ|",
    "1268:35": "ato vādanayapratipādanārthaṃ prapañcocchedanārthañcaite 'ṣṭavidhā gambhīrāḥ sadvādadharmāḥ saṃkṣepato mayā kathyante|",
    "1268:36": "dṛṣṭāntaḥ siddhānto vākyapraśaṃsā vākyadoṣaḥ pramāṇaṃ prāptakālavākyaṃ hetvābhāso vākchalam|",
    "1268:37": "dṛṣṭānto dvividhaḥ|",
    "1268:38": "saṃpūrṇadṛṣṭānta āśiṃkadṛṣṭāntaśca|",
    "1268:39": "siddhānto niścitārtha iti|",
    "1268:40": "vākyapraśaṃsā vākyasyārthānugamaḥ|",
    "1268:41": "vākyadoṣo vākyasya yuktivyatyayaḥ|",
    "1268:42": "pramāṇaṃ dvividhajñāpakaheturutpattiheturvyañjanahetuśca|",
    "1268:43": "prāptakāla vākyam|",
    "1268:44": "yathā yadi pūrvaṃ dhātvāyatanāni vadet|",
    "1268:45": "paścāttu pañcaskandhān tadaitadaprāptakālamityucyate|",
    "1268:46": "prāptakālavākyaṃ tu vākyakramāvagame|",
    "1268:47": "hetvābhāso yathā marīcābudakābhāsaḥ,",
    "1268:48": "na tu vastuta udakam|",
    "1268:49": "yadi vādī svalaṅkṛtairvākyairudakamiti vadettadā sa hetvābhāsaḥ|",
    "1268:50": "vākchalaṃ yathā|",
    "1268:51": "navakambala ityukte taddūṣayan vadet|",
    "1268:52": "vastraṃ na kālaḥ kathaṃ nava ityucyate|",
    "1268:53": "iti chalam|",
    "1268:54": "evaṃ samāmato'ṣṭavidho'rthaḥ samākhyātaḥ|",
    "1268:55": "idānīṃ krameṇa tallakṣaṇāni vistareṇa vyākhyāsyāmaḥ|",
    "1268:56": "āha| ukto bhavatā pūrvaṃ dṛṣṭāntaḥ|",
    "1268:57": "kastāvadupāyo dṛṣṭāntasya sthāpane|",
    "1268:58": "atrocyate|",
    "1268:59": "dṛṣṭāntavacanaṃ hi yatra pṛthagjanānāmāryāṇāñca buddhisāmyaṃ tadā vaktavyam|",
    "1268:60": "yathā cittaṃ cañcalaṃ drutavāyuvat|",
    "1268:61": "sarveṣāṃ janānāṃ vāyucāñcalyasya pratīteḥ|",
    "1268:62": "tadā cittasthiratāyā niścayaḥ|",
    "1268:63": "apratītau dṛṣṭāntālābhaḥ|",
    "1268:64": "āha|",
    "1268:65": "kasmātsadartha eva nocyate'pi tu dṛṣṭāntaḥ|",
    "1268:66": "atrocyate|",
    "1268:67": "dṛṣṭāntavacanaṃ hi sadarthadyotanārtham|",
    "1268:68": "āha| bhavatā pūrvamuktam pṛthagjanānāmāryāṇāñca buddhisāmyadṛṣṭāntalābha iti|",
    "1268:69": "kiṃ sāmyaṃ ko vā viśeṣaḥ|",
    "1268:70": "atrocyate|",
    "1268:71": "pūrvavat|",
    "1268:72": "vāyudṛṣṭāntasya sāmyamityucyate|",
    "1268:73": "āryāṇāṃ nirvāṇaprāptiḥ pṛthagjanānāṃ tvaprāptirayaṃ viśeṣa ityucyate|",
    "1268:74": "āha| uktaṃ dṛṣṭāntalakṣaṇam|",
    "1268:75": "kiṃ punaḥ siddhāntalakṣaṇam|",
    "1268:76": "atrocyate|",
    "1268:77": "sādhyasya hetubhirvistareṇa sthāpanaṃ nirṇayaśca|",
    "1268:78": "etatsiddhāntalakṣaṇam|",
    "1268:79": "āha| siddhāntadharmāḥ kiyantaḥ|",
    "1268:80": "atrocyate|",
    "1268:81": "catvāraḥ|",
    "1268:82": "sarvasamaḥ sarvabhinna ādau samaḥ paścābhdinna ādau bhinnaḥ paścātsamaśca|",
    "1268:83": "āha|",
    "1268:84": "adhunā bhavataitāni catvāri lakṣaṇāni vyākhyātavyāni|",
    "1268:85": "atrocyate| arthasthāpanamicchatā caturvidhaṃ jñānamāśrayitavyam|",
    "1268:86": "kiṃ taccaturvidham|",
    "1268:87": "pratyakṣamanumānamupamānamāgamaśca|",
    "1268:88": "sarvasamo yathā,",
    "1268:89": "(vādī vadeda-)",
    "1268:90": "ātmātmīyañca na vidyete,",
    "1268:91": "prativadyapi vadedātmātmīyañca na vidyeta ityayaṃ sarvasamaḥ|",
    "1268:92": "sarvabhinno yathā, (vādī vadet)",
    "1268:93": "pṛthagiti prativādī tu vadedekamityayam sarvabhinnaḥ|",
    "1268:94": "ādau samaḥ paścābhdinno yathā, (vādī vadet)",
    "1268:95": "sarvaṃ dṛṣṭadharmaṃ sat|",
    "1268:96": "ātmā punarapratyakṣo'pi sag|",
    "1268:97": "prativādī vadedyatpratyakṣadharmakaṃ tadeva saditi vaktavyam|",
    "1268:98": "ātmā cedapratyakṣaḥ kathaṃ san|",
    "1268:99": "anumānena cedātmā sanniti tarhi pratyakṣapūrvakamanumānamiti|",
    "1268:100": "apratyakṣadharmaka ātmā kathamanumīyate|",
    "1268:101": "yadi punarupamānenātmā sanniti,",
    "1268:102": "atha sādharmyapūrvakamupamānamityātmā kenopamīyate|",
    "1268:103": "yadi tvāgamenātmā siddha ityucyate tadayuktam|",
    "1268:104": "durbodhaṃ hi sūtram|",
    "1268:105": "kutracitsanniti kutracidasanniti kathaṃ tatpratītirityayamādau samaḥ paścābhdinnaḥ|",
    "1268:106": "ādau bhinna paścātsamo yathā,",
    "1268:107": "(vādī vadeda)",
    "1268:108": "ātmātmīyañca na vidyete|",
    "1268:109": "prativādī tu vadedastyātmā,",
    "1268:110": "asti puruṣaḥ|",
    "1268:111": "nirvāṇābhyupagamastrūbhayorvādinoḥ|",
    "1268:112": "ayamucyata bhinnaḥ paścātsamaḥ|",
    "1268:113": "api cāparimitāni lakṣaṇāni siddhāntasya,",
    "1268:114": "tadyathā dvādaśa nidānāni,",
    "1268:115": "duḥkhaṃ,",
    "1268:116": "samudayaḥ,",
    "1268:117": "nirodhaḥ,",
    "1268:118": "mārgaḥ saptatriṃśatpakṣāḥ,",
    "1268:119": "catvāri śrāmaṇyaphalānītyādayo dharmā buddhasya samyagarthā ityucyante|",
    "1268:120": "sandhyāpūjā,",
    "1268:121": "balidānaṃ,",
    "1268:122": "dhūpadīpanaṃ,",
    "1268:123": "tailadīpanivedanamiti caturvidhā yājñikatīrthikānāṃ kriyā|",
    "1268:124": "triṣaṣṭyakṣarāṇāṃ caturṇāṃ ca padānāmartha iti śābdikāstīrthikāḥ|",
    "1268:125": "oṣadhividyā ṣaḍvidhā|",
    "1268:126": "oṣadhināma,",
    "1268:127": "oṣadhiguṇaḥ,",
    "1268:128": "oṣadhirasaḥ,",
    "1268:129": "oṣadhivīryaṃ,",
    "1268:130": "sannipātaḥ,",
    "1268:131": "vipākaśceti bhaiṣājyadharmāḥ|",
    "1268:132": "ṣaṭpadārthā vaiśeṣikāṇām||",
    "1268:133": "pradhanasyaikyaṃ puruṣā bahavaḥ|",
    "1268:134": "[teṣāṃ ca] vimuktiriti sāṃkhyāḥ|",
    "1268:135": "aṣṭau sūkṣmāṇi yathā|",
    "1268:136": "catvāri mahābhūtāni buddhirākāśo,",
    "1268:137": "vidyā,",
    "1268:138": "avidyā,",
    "1268:139": "aṣṭaiśvaryāṇi [tadyathā] aṇimā,",
    "1268:140": "mahimā,",
    "1268:141": "laghimā,",
    "1268:142": "prāptiḥ,",
    "1268:143": "prākāmyaṃ,",
    "1268:144": "kāyavibhāgaḥ,",
    "1268:145": "īśitvaṃ tirobhāvaśca|",
    "1268:146": "iti yogatīrthikāḥ|",
    "1268:147": "jīvo'jīvaḥ pāpaṃ puṇyamāśravaḥ,",
    "1268:148": "nirjarā,",
    "1268:149": "sambaraḥ,",
    "1268:150": "bandhaḥ, mokṣaḥ|",
    "1268:151": "pañcajñānāni [tadyathā] śrutajñānaṃ,",
    "1268:152": "matijñānaṃ,",
    "1268:153": "avadhijñānaṃ,",
    "1268:154": "manaḥparyāyajñānaṃ,",
    "1268:155": "kevalajñānam|",
    "1268:156": "ṣaḍāvaraṇāni,",
    "1268:157": "darśanāvaraṇaṃ,",
    "1268:158": "duḥkhavedanīyāvaraṇaṃ,",
    "1268:159": "mohāvaraṇamāyurāvaraṇaṃ,",
    "1268:160": "gotrāvaraṇaṃ,",
    "1268:161": "nāmāvaraṇañca|",
    "1268:162": "catvāraḥ kaṣāyāḥ [tadyathā] krodhaḥ,",
    "1268:163": "mānaḥ,",
    "1268:164": "lābhaḥ,",
    "1268:165": "māyā ceti nirgranthadharmāḥ|",
    "1268:166": "apare'pi santi ye vadanti sarvamekaṃ sabhdāvājjñeyam|",
    "1268:167": "sarvadharmāṇāṃ ca guṇavattvādaikyam,",
    "1268:168": "kiñca pradhānāt samutpannaṃ sarvamekaṃ jñeyamekamūlatvā ityevamekavādinastīrthikāḥ|",
    "1268:169": "apare vadanti|",
    "1268:170": "sarvaṃ pṛthak|",
    "1268:171": "kuta iti cet|",
    "1268:172": "yathā śiraḥpadādi kāyātpṛthak|",
    "1268:173": "api ca lakṣaṇapṛthaktaṃ yathā vṛṣabho'śvavilakṣaṇaḥ|",
    "1268:174": "tasmātsarvaṃ pṛthagiti jñeyam|",
    "1268:175": "iti pṛthagvādinastīrthikāḥ|",
    "1268:176": "atha kathaṃ sarvamekaṃ sabhdāvāditi|",
    "1268:177": "yataḥ saddhi dvedhā cetanamacetanañca|",
    "1268:178": "tatkathamekaṃ hetuvaiṣamyāṃditi|",
    "1268:179": "evaṃ dharmāṇāṃ samāsato dūṣaṇam|",
    "1268:180": "yadi punaḥ kaścidvadedduḥkhasamudayanirodhamārgadvādaśanidānasaṃskṛtādidharmāṇāmekatvaṃ pṛthaktaṃ veti sarvametadasaddhetukam|",
    "1268:181": "kasmāt|",
    "1268:182": "yadyekatvaṃ tadā duḥkhāntavādāpattiḥ|",
    "1268:183": "yadi pṛthaktaṃ tadā sukhāntavādāpattiḥ|",
    "1268:184": "tasmāduktaṃ [ekatve pṛthakte vā]ntadvayavādāpattiḥ|",
    "1268:185": "naiṣa buddhadharmasyārtha iti|",
    "1268:186": "api ca yathā kecidvadanti nirvāṇabhāvaḥ na duḥkhaṃ na ca sukham|",
    "1268:187": "kathaṃ jñātamiti cet|",
    "1268:188": "sarve hi dharmāścetanāḥ saduḥkhasukhā nirvāṇaṃ tvacetanaṃ kathaṃ sukhaṃ syāt|",
    "1268:189": "api ca kecidvādinaḥ sukhaṃ vadanti|",
    "1268:190": "kuta iti cet|",
    "1268:191": "sukhaṃ trividham|",
    "1268:192": "sukhavedanāsukhaṃ,",
    "1268:193": "anupaghātaḥ,",
    "1268:194": "anākāṅkṣā ca|",
    "1268:195": "nirvāṇa ākāṅkṣābhāvānnirvāṇaṃ sukham|",
    "1268:196": "api ca nirvāṇaṃ nityamiti mayā pūrvaṃ jñātam|",
    "1268:197": "idānīntu [vaktavyaṃ] saṃskārebhyastat pṛthak na veti kecit |",
    "1268:198": "atrocyate|",
    "1268:199": "nirvāṇaṃ nityamiti pūrvaṃ jñātaṃ kimucyate saṃksāraistattulyam|",
    "1268:200": "saṃskārāṇāṃ svabhāvaḥ pariṇāmaḥ pradhvaṃsaśca|",
    "1268:201": "nirvāṇabhāvasya tu nityatā sukhatvañca|",
    "1268:202": "kathaṃ vidvāṃstatsaṃskāraistulyaṃ vadet|",
    "1268:203": "anyacca kecidāhuḥ|",
    "1268:204": "ātmabhāvasya rūpavattve nityo'nityo vāyamiti na niścīyate|",
    "1268:205": "atrocyate| sarvaṃ mūrtamanityameva yathā murto ghaṭo vināśī|",
    "1268:206": "ātmāpi tadvaditi cettadā'nitya eva|",
    "1268:207": "ātmano mūrtatvantu sūtrairna samarthitaṃ,",
    "1268:208": "yuktihīnañcaitat|",
    "1268:209": "yathā ratnabudhyā sikatopalādānaṃ tathā bhavato vacanamatīva mithyā|",
    "1268:210": "atha kasmādātmā'murta iti cenmayā pūrvamuktaṃ ghaṭo mūrtatvādvināśīti|",
    "1268:211": "yadyātmaivaṃ syāt,",
    "1268:212": "tadā so'pi vināśī bhavet|",
    "1268:213": "kathamidānīṃ bhavatā pṛcchyate “kasmādātmā'mūrta” iti|",
    "1268:214": "aparañca| aniyatasiddhāntalakṣaṇam,",
    "1268:215": "yathā kaścit pṛcchet|",
    "1268:216": "kiṃ śabdo vastu[bhūto] nityo'nityo vā|",
    "1268:217": "atrocyate|",
    "1268:218": "yadvibhāganiṣpannaṃ tadanityameva|",
    "1268:219": "śabdo'pi vibhāganiṣpannaḥ kathaṃ nityo bhavet|",
    "1268:220": "atha kiṃ nāma śabdo vastu[bhūtaḥ]|",
    "1268:221": "atrocyate|",
    "1268:222": "aniścaye kathaṃ praśnaḥ|",
    "1268:223": "atha kiṃ kevala evātmānāgate'dhvani sukhaduḥkhe vedayate saśarīro vā|",
    "1268:224": "atrocyate| etasmiccharīre vinaṣṭa ātmano'parasmiñcharīre vedanam|",
    "1268:225": "nanu ka eṣa ātmā yo'nāgate'dhvani sukhaduḥkhe vedayate|",
    "1268:226": "atrocyate|",
    "1268:227": "‘ātmā, iti pūrvamuktaṃ bhavatā|",
    "1268:228": "kathaṃ punaḥ sannasan vātmā’ iti pṛcchyate|",
    "1268:229": "ayuktametat|",
    "1268:230": "atha siddhāntārtha uktaḥ|",
    "1268:231": "kiṃ punarvākyapraśaṃsālakṣaṇam|",
    "1268:232": "atrocyate|",
    "1268:233": "yuktyaviruddhamanadhikamanyūnamadhigatapadārthaṃ vacanadharmanibaddhaṃ prasiddhadṛṣṭāntāviruddhamananuyojyañca|",
    "1268:234": "ebhirhetubhirvākyapraśaṃsetyucyate|",
    "1268:235": "nanu kiṃ nāma yuktyaviruddham|",
    "1268:236": "atrocyate|",
    "1268:237": "vijñānamevātmeti kecinmanyante sarvaskārāṇāṃ śūnyatvādanātmatvācca|",
    "1268:238": "na hi sarve saṃskārā vijñānamiti tadayuktam|",
    "1268:239": "saṃskārā hi vijñānasya hetavaḥ|",
    "1268:240": "hetūnāṃ cānātmatvāt,",
    "1268:241": "kathaṃ vijñānamātmā|",
    "1268:242": "atha sarve dharmāṃ anityāḥ śabdastu naiva sarvaṃ,",
    "1268:243": "tasmācchabdo nitya iti|",
    "1268:244": "atrocyate|",
    "1268:245": "bhavatā sarvamityuktam,",
    "1268:246": "ko'rthaḥ punaḥ śabdasya,",
    "1268:247": "yo naiva sarvam|",
    "1268:248": "etadahetukamayuktañca|",
    "1268:249": "anyacca| sarve kṛtakadharmā anityā eva|",
    "1268:250": "agnisantānavat|",
    "1268:251": "śabdo'pi tathā|",
    "1268:252": "tasmādanityaḥ|",
    "1268:253": "etadaviruddhalakṣaṇam|",
    "1268:254": "atha kimanadhikamanyūnañca|",
    "1268:255": "atrocyate|",
    "1268:256": "ahikanyūnatvayorlakṣaṇaṃ pūrvamuktam|",
    "1268:257": "nyūnatvaṃ trividham hetunyūnatvaṃ vākyanyūnatvaṃ dṛṣṭāntanyūnatvañca|",
    "1268:258": "yadi kaścidvadet|",
    "1268:259": "ṣaḍvijñānanyanityāni ghaṭavat|",
    "1268:260": "kāraṇantu na vadettadā taddhetunyūnatvamityucyate|",
    "1268:261": "yadi kaścidvadeheho'yamanātmā sakāraṇatvāt|",
    "1268:262": "śabdo'pyanātmā sakāraṇatvādetadṛṣṭāntanyūnatvam|",
    "1268:263": "yadi kaścidvadedanityāni catvāri mahābhūtāni ghaṭavatkṛtakāni|",
    "1268:264": "etadvākyanyūnatvam|",
    "1268:265": "etadvīparītaṃ tu sampannamityucyate|",
    "1268:266": "sampannañca yathā|",
    "1268:267": "ātmavādyevaṃ praṣṭavyaḥ|",
    "1268:268": "yaduktaṃ bhavatātmeti sa nityo'nityo vā|",
    "1268:269": "yadyanityastadā saṃskāravadvināśadharmā|",
    "1268:270": "nitya iti cettarhi kathaṃ nirvāṇaspṛhā|",
    "1268:271": "etat sampannalakṣaṇam|",
    "1268:272": "atha kiṃ nāmādhikam|",
    "1268:273": "atrocyate|",
    "1268:274": "adhikaṃ trividham,",
    "1268:275": "hetvadhikaṃ,",
    "1268:276": "dṛṣṭāntādhikaṃ,",
    "1268:277": "vākyādhikañca|",
    "1268:278": "yadi kaścidvadecchabdo'nityaḥ samyogajaḥ|",
    "1268:279": "yathā ghaṭaḥ kṛtako'nityaśca|",
    "1268:280": "punarapi vadecchabda ākāśasya guṇaḥ|",
    "1268:281": "ākāśo'mūrtaḥ śabdastu rūpadharmā kathamanyonyasamāśrayaḥ|",
    "1268:282": "etaddhetvadhikam yadyucyate pañcendriyāṇyanityāni pratidhvanivatkṛtakatvāt|",
    "1268:283": "śabdo'pi tathā|",
    "1268:284": "kathaṃ tajjñāyate|",
    "1268:285": "oṣṭhamukhādisamubhdavatvāt|",
    "1268:286": "tadṛṣṭāntādhikam|",
    "1268:287": "yadyucyate 'ṇuḥ sūkṣma ākāśastu vyāpī|",
    "1268:288": "ubhāvapi nityau|",
    "1268:289": "śabdastu na tathā tasmādanitya etadṛṣṭāntādhikam|",
    "1268:290": "api ca śabdo 'nityaḥ sakāraṇatvāt|",
    "1268:291": "nitya iti cet,",
    "1268:292": "tadayuktam|",
    "1268:293": "kasmāt ? dvābhyāṃ hetubhyām|",
    "1268:294": "murtobhdavatvādaindriyakatvācca|",
    "1268:295": "kathaṃ nitya iti yacca samānadharmakaṃ tatsarvamanityam|",
    "1268:296": "etadvākyādhikamucyate|",
    "1268:297": "atrāha| kīdṛśaṃ vākyaṃ laukikānāṃ pratipādanāya smartham|",
    "1268:298": "ucyate|",
    "1268:299": "yadi mūrkhāya gambhīrārtha vadedyathā sarve dharmā śūnyāḥ śāntā nirātmāno niṣpugdalā māyāvat nirmāṇavattattvarahitā ityādi tadā taṃ gambhīrārthaṃ vidvāneva jñātuṃ śankoti pṛthagjanastu śrutvā bhrāntyāpanno bhavet|",
    "1268:300": "etadaprāptakālam|",
    "1268:301": "athocyate|",
    "1268:302": "asti dharmāṇāṃ karma,",
    "1268:303": "asti viṣākro'sti ca bandhamokṣaḍiḥ|",
    "1268:304": "yaḥ karoti so'nubhuṅkta ityalpabuddhayo'pi śrutvāvagacchanti yathā vedhakāraṇisaṃyogenāgnerūtpattiḥ|",
    "1268:305": "yadabhidhīyate tadyadi sattvopayogi bhavet,",
    "1268:306": "tadā sarveṣāṃ [tatra] pratītiranumodanañca|",
    "1268:307": "etat prāptakālam|",
    "1268:308": "atha kiṃ pratipattiḥ|",
    "1268:309": "ucyate|",
    "1268:310": "abhihitasya bāhulye'pi smaraṇasāmarthyam,",
    "1268:311": "arthānāṃ gāmbhīrye'pi tallakṣaṇopalabdhiḥ,",
    "1268:312": "janaprītikaraśca sādhyasāraḥ|",
    "1268:313": "yathā kaścidvadet sarve dharmāḥ śūnyā anīśvarāḥ sarvavastūnāṃ pratītyasamutpannatvāditi pratipattiḥ|",
    "1268:314": "atha ke vākyadoṣāḥ|",
    "1268:315": "atrocyate|",
    "1268:316": "pūrvoktaviparītā vākyadoṣāḥ|",
    "1268:317": "vākyadoṣāḥ punardvividhāḥ|",
    "1268:318": "kiñca taddvaividhyam|",
    "1268:319": "arthasyābhede punaruktiḥ|",
    "1268:320": "vākyasya cābhede punaruktiriti|",
    "1268:321": "kā nāmaikārthapunaruktiḥ|",
    "1268:322": "yathā kauśika ityuktvā punarvadeddevendraḥ śakraḥ purandaro veti|",
    "1268:323": "iyamucyata etasyaivārthasya nāmāntarapunaruktiḥ|",
    "1268:324": "nāmārthatulyatā yathā|",
    "1268:325": "indra ityuktvā punarapīndra iti vadet|",
    "1268:326": "iyaṃ nāmārthābhede punaruktiḥ|",
    "1268:327": "yadalaṅkṛtamasaṅgaṃ voktaṃ sa sarvo vākyadoṣa ityucyate|",
    "1268:328": "aparañca yadyuktisamupetamapyakramam eṣo'pi vākyadoṣa iti|",
    "1268:329": "yathā gāthayoktam|",
    "1268:330": "yathā kaściddevānāmindrasya śakrasya bhāryāṃ praśaṃmayan suvarṇarūpiṇīm||",
    "1268:331": "komalapādahastāṃ paścācca śakro devānāmindro 'suratripuravināśīti tu vadannityakramaṃ vacanamuktam|",
    "1268:332": "atha katividhaṃ pramāṇam|",
    "1268:333": "caturvidhaṃ pramāṇam|",
    "1268:334": "pratyakṣamanumānamupamānamāgamaśceti|",
    "1268:335": "caturṣu pramāṇeṣu pratyakṣa śreṣṭham|",
    "1268:336": "kutaḥ punaḥ pratyakṣaṃ śreṣṭhamiti cedapareṣāṃ trayāṇāṃ pramāṇānāṃ pratyakṣopajīvakatvācchreṣṭham|",
    "1268:337": "yathā dṛṣṭe dhūmavatyagnau paścāddhumadarśanādagneranumānam|",
    "1268:338": "tasmātpratyakṣaṃ viśiṣyate|",
    "1268:339": "yatha ca marīcidarśanenodakopamānam|",
    "1268:340": "tasmātpratyakṣe pūrvaṃ jñāte paścādupamānalābhaḥ|",
    "1268:341": ".....paścātpratyakṣakāle pūrvajñānaṃ satyam|",
    "1268:342": "tataśca pratyakṣādeva [pramāṇa]trayaṃ jñānamiti jñātam|",
    "1268:343": "idānīntu tatpratyakṣaṃ kathaṃ saditi|",
    "1268:344": "atrocyate|",
    "1268:345": "pañcendriyajñānaṃ kadācinmithyā|",
    "1268:346": "yattu sādhyavasāyaṃ samyagdharmāvabodhakaṃ tatparamam|",
    "1268:347": "grīṣme marīcīnāmalātacakragandharvanagarāṇāṃ ca pratyakṣe'pi tadasat|",
    "1268:348": "aparañca| lakṣaṇāspaṣṭatvāddarśanabhramaḥ|",
    "1268:349": "yathā rātrau sthāṇuṃ dṛṣṭvā manuṣya eṣa ityucyate|",
    "1268:350": "aṅgulyā cakṣuḥpīḍanācca dvicandradarśanam|",
    "1268:351": "śūnyatājñāne prāpte samyagdṛṣṭirucyate|",
    "1268:352": "jñāta pratyakṣaṃ tāvat|",
    "1268:353": "atha kimanumānalakṣaṇam|",
    "1268:354": "ucyate tatpūrvamuddiṣṭam|",
    "1268:355": "adhunā vyākhyāyate|",
    "1268:356": "anumānaṃ trividhaṃ pūrvavat,",
    "1268:357": "śeṣavat,",
    "1268:358": "sāmānyato [dṛṣṭaṃ] ca|",
    "1268:359": "yathā ṣaḍaṅguliṃ sapiḍakamūrdhānaṃ bālaṃ dṛṣṭvā paṣcāddhṛddhaṃ bahuśrutaṃ devadattaṃ dṛṣṭvā ṣaḍaṅgulismaraṇāt so'yamiti pūrvavat|",
    "1268:360": "śeṣavat yathā,",
    "1268:361": "sāgarasalilaṃ pītvā tallavaṇarasamanubhūya śeṣamapi salilaṃ tulyameva lavaṇamiti|",
    "1268:362": "etaccheṣavadanumānam|",
    "1268:363": "sāmānyato dṛṣṭaṃ yathā|",
    "1268:364": "kaścigdacchaṃstaṃ deśaṃ prāpnoti|",
    "1268:365": "gagane'pi sūryācandramasau pūrvasyāṃ diśyuditau paścimāyāñcāstaṃ gatau|",
    "1268:366": "tacceṣṭāyāmadṛṣṭāyāmapi tadgamanamanumīyate|",
    "1268:367": "etatsāmānyato dṛṣṭam|",
    "1268:368": "nanu kā śrutiḥ|",
    "1268:369": "atrocyate, satyaprācīnavṛddhabuddhabodhisattvadarśanādāryasūtradharmaśravaṇagrahaṇayorjñānadarśanotpādasāmarthyameṣā śrutirityucyate|",
    "1268:370": "yathā suvaidyako bheṣajakuśalo maitracittena śikṣakaḥ suśruta ityucyate|",
    "1268:371": "evamapi yat kṛtasarvadharmasākṣātkārairmahājñānairāryaiḥ śrutaṃ tat suśrutamucyate|",
    "1268:372": "atha kimupamānalakṣaṇam|",
    "1268:373": "atrocyate|",
    "1268:374": "yathā sarve dharmā śūnyāḥ śāntā māyāvat nirmāṇavat|",
    "1268:375": "saṃjñā'dāntāśvavat,",
    "1268:376": "saṃskārāḥ kadalīvat,",
    "1268:377": "kāmalakṣaṇaṃ piḍakavat viṣavat|",
    "1268:378": "etadupamānamucyate|",
    "1268:379": "evaṃ catvāro hetavaḥ|",
    "1268:380": "tadavagamanaṃ hetujñānamityuktam|",
    "1268:381": "atha ke hetvābhāsāḥ|",
    "1268:382": "atrācyate|",
    "1268:383": "hetvābhāsā eteṣu vādadharmesu mahādoṣā eva jñeyāḥ|",
    "1268:384": "śīghrañcāpahartavyāḥ|",
    "1268:385": "athedānīṃ hetvābhāsā vyākhyāsyante|",
    "1268:386": "hetvābhāsānāṃ lakṣaṇānyaparimitāni saṃkṣepatastvaṣṭāveva|",
    "1268:387": "vākchalaṃ, sāmānyachalaṃ,",
    "1268:388": "saṃśayasamaḥ,",
    "1268:389": "kālātītaḥ,",
    "1268:390": "prakaraṇasamaḥ,",
    "1268:391": "varṇyasamaḥ,",
    "1268:392": "savyabhicāraḥ, viruddhaḥ|",
    "1268:393": "nanvete'ṣṭau dharmā vistareṇa vivektavyāḥ|",
    "1268:394": "ucyate|",
    "1268:395": "nava iti caturvidham|",
    "1268:396": "navaḥ, nava, na vaḥ, nava iti|",
    "1268:397": "yathā kaścidāha|",
    "1268:398": "yo maya parihitaḥ sa navakambalaḥ|",
    "1268:399": "atra dūṣaṇaṃ (vadet)",
    "1268:400": "yabhdavatā parihitaṃ tadekameva vastraṃ kathaṃ naveti|",
    "1268:401": "atra prativedenmayā nava ityuktaṃ tathāca navaḥ kambalaḥ natu naveti|",
    "1268:402": "atra dūṣayetkathaṃ nava ?",
    "1268:403": "navalomairnirmitatvānnava ityukte prativādī vadet tattvato'parimitāni lomāni kathaṃ navalomānītyucyate|",
    "1268:404": "atrāha| nava iti mayā pūrvamuktaṃ na tu navasaṃkhyā|",
    "1268:405": "atra dūṣaṇam|",
    "1268:406": "tadvastraṃ yuṣmākameveti jñātaṃ kasmādetanna vaḥ kathyate|",
    "1268:407": "atrottaram|",
    "1268:408": "mayā nava ityuktaṃ kintu na va iti noktam|",
    "1268:409": "atra dūṣaṇam|",
    "1268:410": "bhavataḥ kāyaṃ kambalo vasta iti pratyakṣametat|",
    "1268:411": "kathamucyate na vaḥkambalaḥ|",
    "1268:412": "ayaṃ hetvābhāsa ityucyate vākchalaṃ ca|",
    "1268:413": "aparañca vākchalam|",
    "1268:414": "yathā girirdahyata ityukte, dūṣaṇam|",
    "1268:415": "tattvatastṛṇataravo dahyante kathaṃ girirdahyata ityuktam|",
    "1268:416": "etadvākchalamityucyate|",
    "1268:417": "api ca chalaṃ dvividhaṃ|",
    "1268:418": "pūrvavat sāmānyañceti|",
    "1268:419": "yathā|",
    "1268:420": "saṃskṛtā dharmāḥ śrūnyāḥ śāntā ākāśavadityukte, dūṣaṇam|",
    "1268:421": "yadyevaṃ, ubhayorapi śūnyatvamabhāvaśca,",
    "1268:422": "tadā niḥsvabhāvā dharmā ākāśatulyā iti sāmānyachalam|",
    "1268:423": "kā tāvadutpattiriti|",
    "1268:424": "atrocyate|",
    "1268:425": "sata utpattiriti|",
    "1268:426": "yathā mṛdo ghaṭatvattvāddhaṭotpādakatvam|",
    "1268:427": "yadi mṛdo ghaṭatvavattvaṃ tadā mṛdeva ghaṭaḥ syāt|",
    "1268:428": "tadā tadutpattaye kṛtaṃ kumbhakārarajjucakrasaṃyogena|",
    "1268:429": "yadi mṛdaḥ sabhdāvena ghaṭotpādakatvaṃ,",
    "1268:430": "tadodakasyāpi sabhdāvena ghaṭotpādakatvaṃ syāt|",
    "1268:431": "yadyudakasya sabhdāvena ghaṭānutpādakatvaṃ kathaṃ tarhi mṛdo ghaṭotpādakatvam|",
    "1268:432": "iti sāmānyachalam|",
    "1268:433": "kiṃ nāma saṃśayahetvābhāsalakṣaṇam|",
    "1268:434": "ucyate|",
    "1268:435": "sthāṇormanuṣyasādṛśyāt,",
    "1268:436": "rātrau taṃ dṛṣṭvā,",
    "1268:437": "eṣa sthāṇuḥ puruṣo veti vimarśaḥ|",
    "1268:438": "ayaṃ saṃśayahetvābhāsa iti|",
    "1268:439": "kaḥ punaḥ kālātītahetvābhāsaḥ|",
    "1268:440": "ucyate|",
    "1268:441": "yathā kaścidvadennityaḥ śabdaḥ|",
    "1268:442": "śabdamayatvādvedo'pi nitya iti|",
    "1268:443": "atra dūṣaṇam|",
    "1268:444": "idānīṃ bhavatā śabdasya nityatākāraṇamapratiṣṭhāpya kathaṃ vedo nitya ityucyate|",
    "1268:445": "atra vadedyathākāśamarūpatvānnityaṃ tathā śabdo'pyarūpatvānnityaḥ|",
    "1268:446": "tadvacane paścādapyukte so'rthaḥ sidhyati|",
    "1268:447": "atra dūṣaṇaṃ kālatītametadvacanam|",
    "1268:448": "yathā gṛhe dagdha udākānveṣaṇaṃ bhavatopyevamiti kālātītaḥ|",
    "1268:449": "atha ko nāma prakaraṇasamaḥ ? (ātmanaḥ)",
    "1268:450": "śarīra bhinnatvādātmā nityaḥ|",
    "1268:451": "yathā (ghaṭasya)",
    "1268:452": "ākaśabhinnatvādvaṭo'nityaḥ|",
    "1268:453": "ayaṃ prakaraṇasama ityucyate|",
    "1268:454": "atra dūṣaṇam|",
    "1268:455": "yadyātmā śarīrabhinnatrvānnitya iti,",
    "1268:456": "tadā (ghaṭasya)",
    "1268:457": "ākāśabhinnatvādvaṭo'nityaḥ|",
    "1268:458": "ayam prakaraṇasama ityucyate|",
    "1268:459": "atra dūṣaṇam|",
    "1268:460": "yadyātmā śarīrabhinnatvānnitya iti,",
    "1268:461": "tadā (ghaṭasya)",
    "1268:462": "śarīrabhinnatvādvaṭo'pi nityaḥ syāt śarīrabhinnatve'pi ghaṭo'nitya iti cet,",
    "1268:463": "tarhyātmāpi śarīrabhinnatvāt kathaṃ nityaḥ|",
    "1268:464": "iti prakaraṇasamaḥ|",
    "1268:465": "ko nāma varṇyasamaḥ|",
    "1268:466": "ucyate|",
    "1268:467": "yathā nityamākāśamasparśatvāt|",
    "1268:468": "manovijñānamapi tathā|",
    "1268:469": "ayaṃ varṇyasama ityucyate|",
    "1268:470": "kaḥ savyabhicāraḥ|",
    "1268:471": "ucyate|",
    "1268:472": "yathā pañcaviṣayā anityā indriyagrāhyatvāt|",
    "1268:473": "catvāri mahābhūtānyapi tathā tasmādanityāni|",
    "1268:474": "atra dūṣaṇam|",
    "1268:475": "kūrmaroma lavaṇagandhaśca nirābhāsamātraṃ manovijñānopalabhyatvātkimanityamiti savyabhicāraḥ|",
    "1268:476": "atha ko nāma viruddhaḥ|",
    "1268:477": "ucyate|",
    "1268:478": "viruddho dvividhaḥ|",
    "1268:479": "dṛṣṭāntaviruddho yuktiviruddhaśca|",
    "1268:480": "yathātmā nityo'mūrtatvāt,",
    "1268:481": "vṛṣabhavat|",
    "1268:482": "ayaṃ dṛṣṭāntaviruddhaḥ|",
    "1268:483": "yuktiviruddho yathā,",
    "1268:484": "brāhmaṇasya kṣatrakarmānupālanaṃ mṛgayādiśikṣā ca,",
    "1268:485": "kṣatriyasya dhyānasamāpattiriti yuktiviruddhaḥ|",
    "1268:486": "evambhūtau dharmāvajñā abuddhaiva satyaṃ manyante|",
    "1268:487": "nanu kimaviruddham|",
    "1268:488": "atrocyate|",
    "1268:489": "etabhdinnamaviruddhamityabhidhīyate|",
    "1268:490": "iti hetvābhāsāḥ|",
    "1268:491": "|| iti prathamaṃ prakaraṇam||"
}