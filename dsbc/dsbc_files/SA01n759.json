{
  "SA01n759:0": "caturtho'dhyāyaḥ |",
  "SA01n759:1": "prathamaḥ pādaḥ |",
  "SA01n759:2": "atha yaduktaṃ [“sattvakarmadvidhākhyena pūritaṃ vāyumaṇḍalam”] ityetaducyatām |",
  "SA01n759:3": "kāni tāni kiyanti vā karmāṇītyataḥ karmāṇi prastūyante |",
  "SA01n759:4": "[154] sattvopapattihetūnāṃ [vipatsaṃpa]dvidhāyiṇā(nā)m |",
  "SA01n759:5": "lokavacitryakartṝṇāṃ karma heturitīṣyate ||]",
  "SA01n759:6": "[dṛśyate] khalu sattvānāṃ hīnamadhyopkṛṣṭajātiparigrahāyāmāśrayabhogādisampadvipattiśca |",
  "SA01n759:7": "yacca dvividhasya lokasya vicitratā tatra karmāṇi hetuḥ |",
  "SA01n759:8": "atasteṣāṃ tattvāni vakṣyāmi |",
  "SA01n759:9": "yadapyuktaṃ kāni kiyanti veti tadupavyākhyāyate ||",
  "SA01n759:10": "sūtre dve karma[ṇī] nidi[śyoktam-“dve karmaṇī cetanā karma cetayitvā] ca” iti |",
  "SA01n759:11": "tāni punastrīṇyuktāni | katham ?",
  "SA01n759:12": "[155] kāyikaṃ vāṅmayaṃ caiva cetanākhyaṃ ca mānasam |",
  "SA01n759:13": "karmāṇyetāni lokasya kāraṇaṃ neśvarādayaḥ |",
  "SA01n759:14": "etāni khalu trīṇi karmāṇi śubhāśubhāni dvividhasyāpi sattvabhājanalokasya hitāhitanimittānyutpattau ca sampattau ca vaicitryasya ca kāraṇam |",
  "SA01n759:15": "neśvarakālapuruṣapradhānādayaḥ ||",
  "SA01n759:16": "tatra tāvadyathā neśvaraḥ kāraṇaṃ tathā pūrvamullikhitam,",
  "SA01n759:17": "idānīṃ tu vispaṣṭataramāviṣkriyate-",
  "SA01n759:18": "[156] vaiśvarūpyātkramotpādāttadvadanyatprasaṅgataḥ |",
  "SA01n759:19": "yadi khalveko nityaśceśvaro lokasyotpattisthitipralayakāraṇaṃ syāt,",
  "SA01n759:20": "tena khalu kāraṇānuvidhāyitvātkāryasyaitat trayaṃ viruddhaṃ yugapat syāt |",
  "SA01n759:21": "na caitad dṛṣṭamiṣṭaṃ vetyasadetat |",
  "SA01n759:22": "kiñca lokaścāpyavicitraḥ syāt |",
  "SA01n759:23": "yugapaccotpadyeta nagnaḥ kapālapāṇiśca paryaṭettadicchānuvidhāyī ca syāt |",
  "SA01n759:24": "na caitadevam |",
  "SA01n759:25": "tasmānneśvaraḥ kāraṇam |",
  "SA01n759:26": "grāmādyadhipativiśeṣotkarṣāvasthānādīśvaraprasiddhiriti cet |",
  "SA01n759:27": "na |",
  "SA01n759:28": "grāmādhikṛtādiha paratantratvānityatvakāryāntaraśaktivighātādidarśaṇā(nā)",
  "SA01n759:29": "t, gomayapiṇḍopamasūtrokteśca |",
  "SA01n759:30": "bhāgavatāditannindādarśaṇā(nā)cca |",
  "SA01n759:31": "bhāgavatādyā hi maheśvaraṃ ṇi(ni)",
  "SA01n759:32": "ndyanto dṛśyante |",
  "SA01n759:33": "māheśvarāśca viṣṇumiti |",
  "SA01n759:34": "kāraṇasāpekṣaṃ tapaḥsāmarthyādutpādayatīti cet |",
  "SA01n759:35": "tatrāpadiśyate |",
  "SA01n759:36": "nānyāpekṣā tapoyogo pakṣahānyādidoṣataḥ |",
  "SA01n759:37": "yadi khalu sahakārikāraṇāpekṣaḥ tapobalalabdhyaiśvaryaśca lokaṃ sṛjati kumbhakārabaddhaṭādīn |",
  "SA01n759:38": "na |",
  "SA01n759:39": "cai(e)vaṃ sati pūrvapakṣotsargaḥ kṛto bhavati |",
  "SA01n759:40": "yaduktaṃ nityaścaikaśca svatantraḥ kāraṇamiti taddhīnam |",
  "SA01n759:41": "tapobalasāmarthyābhyupagame cānityatvaṃ pāratantryaṃ cābhyupagataṃ bhavati |",
  "SA01n759:42": "tadabhyupagamāccānaiśvaryamiti |",
  "SA01n759:43": "etena kālapuruṣapradhānādikāraṇaparigrahāḥ pratyūḍhā veditavyāḥ |",
  "SA01n759:44": "yadi khalu karma kāraṇaṃ neśvarādayaḥ kathaṃ tarhi lokastatkāraṇaparigrahaṃ karotīti ?",
  "SA01n759:45": "atra brūmaḥ-",
  "SA01n759:46": "[157] karmaṇāṃ bodhyate śaktirvidhikālagrahādibhiḥ |",
  "SA01n759:47": "yato'tasteṣu tācchabdyaṃ gaunyā(ṇyā)",
  "SA01n759:48": "vṛttyā prayujyate ||",
  "SA01n759:49": "yathoktam-",
  "SA01n759:50": "“vidhirvidhānaṃ niyatiḥ svabhāvaḥ",
  "SA01n759:51": "kālo grahā īśvarakarmadaivam |",
  "SA01n759:52": "puṇyāni bhā[gyā]ṇi(i)",
  "SA01n759:53": "kṛtāntayogaḥ",
  "SA01n759:54": "paryāyanāmāṇi(ni)",
  "SA01n759:55": "purākṛtasya ||”",
  "SA01n759:56": "kiñca, yataśca",
  "SA01n759:57": "“grahayogo bhujāspandaḥ svapnaḥ pūrṇaghaṭādayaḥ |",
  "SA01n759:58": "sūcayanti nṛṇāmete vṛttilābhaṃ svakarmaṇaḥ ||”",
  "SA01n759:59": "ityato'pi teṣu tācchabdyaṃ prayujyata iti ||",
  "SA01n759:60": "kathaṃ puṇa(na)",
  "SA01n759:61": "reṣāṃ trayāṇāṃ karmaṇāṃ vyavasthānam ?",
  "SA01n759:62": "yadyāśrayataḥ,",
  "SA01n759:63": "sarveṣāṃ kāyāśritatvādekatvam |",
  "SA01n759:64": "svabhāva[taśce]t,",
  "SA01n759:65": "vākkarmaivaikaṃ prāptam |",
  "SA01n759:66": "samutthānataścet,",
  "SA01n759:67": "manaḥkarmaikaṃ prāptam |",
  "SA01n759:68": "sarveṣāṃ manasotthāpitatvāt |",
  "SA01n759:69": "tribhirapīti vaibhāṣikāḥ ||",
  "SA01n759:70": "te puṇa(na)rete prathame dve karmaṇī pratyekaṃ dviprabhede |",
  "SA01n759:71": "katham ? tadapadiśyate-",
  "SA01n759:72": "[158 ab.] pūrve vijñaptyavijñaptī",
  "SA01n759:73": "kāyakarma khalu kāyavijñaptiḥ kāyāvijñaptiśca |",
  "SA01n759:74": "vākkarmāpi vāgvijñaptirvāgavijñaptiśca |",
  "SA01n759:75": "tṛtīyaṃ tu karma-",
  "SA01n759:76": "cetanā mānasī kriyā |",
  "SA01n759:77": "uktaṃ hi bhagavatā-“cetanā karma cetayitvā |",
  "SA01n759:78": "” tatpunastridhoktam- “kāyakarma vākkarma manaskarma ca” iti |",
  "SA01n759:79": "kiṃ svabhāvaṃ punaridaṃ kāyakarma kiṃ tāvatkāyasvabhāvam ?",
  "SA01n759:80": "yathā vākkarma vāksvabhāvam,",
  "SA01n759:81": "āhosvitkāyādanyadyathā manaskarma manasonyadityetadā[ha] | ..............",
  "SA01n759:82": "[abhidharmadīpe vibhāṣāprabhāyāṃ vṛttau caturthādhyāyasya prathamaḥ pādaḥ]",
  "SA01n759:83": "caturthādhyāye",
  "SA01n759:84": "dvitīyapādaḥ |",
  "SA01n759:85": "..................parābhavantītyapadiśyate |",
  "SA01n759:86": "[159] annamatyagniṇi(ni)",
  "SA01n759:87": "rdagdhaṃ yathā sthālī ca saṃskṛtā |",
  "SA01n759:88": "pāpadṛṣṭestathā śīlaṃ śāṭhyerṣyādikṣatātmanaḥ ||",
  "SA01n759:89": "[160] saṃvṛtsaddṛṣṭyupetāto bhikṣutvaṃ paramārthataḥ |",
  "SA01n759:90": "ekasampattu saṃvṛtyā dvayābhāve dvidhā'pi na ||",
  "SA01n759:91": "dṛṣṭisampadviśuddhā khalu śa[īla]sampat ‘bhikṣutvaṃ paramārthataḥ |",
  "SA01n759:92": "anyataravikalastu saṃvṛtyā bhikṣurbhavati |",
  "SA01n759:93": "dvyaṅgavikalastu nāpi saṃvṛtyā nāni paramārthata iti |",
  "SA01n759:94": "yadi khalu vinā saṃvareṇāṣṭau nikāyā na vyavasthāpyante kathaṃ tarhi bhagavatoktaiḥ-“ekadeśakārī,",
  "SA01n759:95": "pradeśakārī,",
  "SA01n759:96": "yadbhūyaskārī,",
  "SA01n759:97": "paripūrṇakārī” ityatrāpyayamartho dṛśyate ?",
  "SA01n759:98": "kaścitkhalvakāryaikadeśaviratikṣamo bhavati |",
  "SA01n759:99": "kaścidyāvatsamagraḥ (gra)",
  "SA01n759:100": "dauḥśīlyaviratikṣamaḥ |",
  "SA01n759:101": "ityato bhagavānakāryaikadeśaviratyā'pyupāsakatvaṃ śāsti |",
  "SA01n759:102": "na hi sarvaśīlavikalaḥ kaściccharaṇagamanecchāmātrakeṇopāsako bhavati ṣaḍaṅgoṣadhaikadvyaṅgavaikalyopayogavaditi |",
  "SA01n759:103": "atha yaduktam-“buddhaṃ dharmaṃ saṃghaṃ śaraṇaṃ gacchati” iti tatka ete buddhādayaḥ ?",
  "SA01n759:104": "tadidamabhidhīyate-",
  "SA01n759:105": "[161] vigatāvaṇe jñāne buddhoktermukhyakalpanā |",
  "SA01n759:106": "tadāśraye phale cāpi vijñeyā guṇakalpanā ||",
  "SA01n759:107": "dvividha[:] khalu buddhaḥ saṃvṛtyā paramārthataśca |",
  "SA01n759:108": "tatra paramārthato yathoktaṃ śāstre-“yo buddhaṃ śaraṇaṃ gacchati kimasau śaraṇaṃ gacchati ?",
  "SA01n759:109": "tānevāsau buddhaka[ā]rakānaśaikṣāndharmāñcharaṇaṃ gacchati |",
  "SA01n759:110": "te hi buddhaśabdapravṛttinimittacihnam |",
  "SA01n759:111": "” iti |",
  "SA01n759:112": "tebhyo'pi nirāvaraṇaṃ jñānaṃ pradhānaṃ sarvajña iti lokaprasiddha eṣa tāvat pāramārthiko buddhaḥ |",
  "SA01n759:113": "saṃvṛtyāpi ‘tadāśraye’ dvātriśatā lakṣaṇairaśītyā cānuvyañjanairvirājite rūpakāye'pi buddhākhyeti |",
  "SA01n759:114": "tatphale ca balavaiśāradyamahākaruṇādiṣu buddhoktiriti |",
  "SA01n759:115": "[162] śāśvatatvaśubhatvābhyāṃ sarvāṇa(na)",
  "SA01n759:116": "rthanivṛttitaḥ |",
  "SA01n759:117": "mukhyakalpanayā tadvaddharmo nirvāṇamucyate ||",
  "SA01n759:118": "nityāvikṛtasvalakṣaṇe(ṇa)",
  "SA01n759:119": "dhāraṇāttatprāptānāṃ cātyantadhāraṇe nirvāṇaṃ pāramārthiko dharmaḥ |",
  "SA01n759:120": "guṇakalpanathā tu pratyekabuddhabodhisattvasantāniko mārgaḥ |",
  "SA01n759:121": "trīṇi ca piṭakāni dharmo nirvāṇaprāpakatvāt ||",
  "SA01n759:122": "[163] āryāḥ śiṣyaguṇāḥ saṃghastathaiva paramārthataḥ |",
  "SA01n759:123": "navānāmaśaikṣāṇāmaṣṭādaśānāṃ ca śaikṣāṇāṃ śiṣyāṇāṃ santāne yo mārgaḥ sa pāramārthikaḥ saṃgha ityucyate |",
  "SA01n759:124": "saṃvṛtyā tu pṛthagjanakalyāṇakabhikṣusaṃgha ityapadiśyate |",
  "SA01n759:125": "etānyo yāti śaraṇaṃ sa yāti śaraṇatrayam ||",
  "SA01n759:126": "etānyathoktalakṣaṇān buddhadharmasaṃdhān śaraṇaṃ gacchati ‘yo yāti śaraṇatrayam’ iti ||",
  "SA01n759:127": "kiṃ svabhāvāni punaḥ śaraṇagamanāni ?",
  "SA01n759:128": "vāgvijñaptitatsamutthadharmasvabhāvāni ||",
  "SA01n759:129": "kaḥ punaḥ śaraṇārthaḥ ?",
  "SA01n759:130": "trāṇārthaḥ śaraṇārthaḥ |",
  "SA01n759:131": "tadāśrayeṇa sarvaduḥkhātyantavimokṣāt |",
  "SA01n759:132": "uktaṃ hi bhagavatā-",
  "SA01n759:133": "“bahavaḥ śaraṇaṃ yānti parvatāṃśca vanāni ca |",
  "SA01n759:134": "ārāmāṃścaityavṛkṣāṃśca manuṣyā bhayatarjitāḥ ||",
  "SA01n759:135": "na caitaccharaṇaṃ śreṣṭhaṃ naitaccharaṇamuttamam |",
  "SA01n759:136": "naitaccharaṇamāgamya sarvaduḥkhātpramucyate ||",
  "SA01n759:137": "yastu buddhaṃ ca dharmaṃ ca saṃghaṃ ca śaraṇaṃ gataḥ |",
  "SA01n759:138": "catvāri cāryasatyāni paśyati prajñayā yadā ||",
  "SA01n759:139": "duḥkhaṃ duḥkhasamutpādaṃ duḥkhasya samatikramam |",
  "SA01n759:140": "āryaṃ cāṣṭāṃgikaṃ mārgaṃ kṣemaṃ nirvāṇagāminam ||",
  "SA01n759:141": "etaddhi śaraṇaṃ śreṣṭhametaccharaṇamuttamam |",
  "SA01n759:142": "etaccharaṇamāgamya sarvaduḥkhātpramucyate ||” iti |",
  "SA01n759:143": "ata eva śaraṇagamanāni sarvasaṃvarasamādāneṣu dvārabhūtāni,",
  "SA01n759:144": "dṛṣṭisaṃpannasya teṣāṃ prarohāt |",
  "SA01n759:145": "kiṃ punaḥ kāraṇaṃ kāmamithyācārādevopāsakasya viratiḥ śikṣāpadeṣu vyavasthāpitā na sarvasmādabrahmacaryāt ?",
  "SA01n759:146": "anyebhyaśca prakṛtisāvadyebhyo mṛṣāvāda eva śikṣāpadeṣu vyavasthāpyate,",
  "SA01n759:147": "na pāruṣyādi ?",
  "SA01n759:148": "sarvebhyaśca pratipakṣe(kṣapa)",
  "SA01n759:149": "ṇasāvadyebhyaḥ madyapānādeva viratiḥ śikṣāpadaṃ vyavasthāpitam ? taducyate-",
  "SA01n759:150": "[164] mithyācāraḥ satāṃ garhyātparatrākaraṇāptitaḥ |",
  "SA01n759:151": "pāpiṣṭhatvānmṛṣāvādo madyapāṇaṃ(naṃ)",
  "SA01n759:152": "smṛtikṣayātū ||",
  "SA01n759:153": "kāmamithyācāro hi loke'tyarthaṃ garhitaḥ |",
  "SA01n759:154": "pareṣāṃ dāropaghātādāpāyikatvācca |",
  "SA01n759:155": "na tathā'brahmacaryam |",
  "SA01n759:156": "sukarā ca gṛhasthasya kāmamithyācāravi ratiḥ,",
  "SA01n759:157": "duṣkarā tvabrahmacaryāt |",
  "SA01n759:158": "āryaścākaraṇasaṃvaraṃ kāmamithyācārādeva janmāntarito'pi labhate na tvabrahmacaryāt |",
  "SA01n759:159": "mṛṣāvādo'pi bhagavatā pāpiṣṭhatvādrāhulamuddiṣya paramenādareṇoktaḥ-“yasya rāhula mṛṣāvāde nāsti lajjā nāsti kaukṛtyaṃ nāhaṃ tasya kiñcidakaraṇīyaṃ vadāmi” iti |",
  "SA01n759:160": "madyapāne'pi smṛtilopo bhavati,",
  "SA01n759:161": "sarvaśikṣāpadakṣobho bhavatītyataḥ pratikṣepaṇasāvadyamapi sanmadyapāṇaṃ(naṃ)",
  "SA01n759:162": "kuśāgreṇāpi bhagavatā nābhyanujñātam ||",
  "SA01n759:163": "idamidānīmucyatām |",
  "SA01n759:164": "ya ete trayaḥ prātimokṣadhyānānāsravasaṃvarāḥ kimeṣāṃ yata eko labhyate tataḥ śeṣā apīti ? brūmaḥ-",
  "SA01n759:165": "[165] sarvebhyo vartamānebhyo dvividhebhyo'pi kāmajaḥ |",
  "SA01n759:166": "prātimokṣasaṃvaraḥ khalu sarvebhyo maulaprayogapṛṣṭhebhyo vartamānebhyaḥ skandhāyatanadhātubhyaḥ sattvādhiṣṭhānapravattatvāt,",
  "SA01n759:167": "nātītānāgatebhyasteṣāmasattvasaṃkhyātatvāllabhyate |",
  "SA01n759:168": "‘dvividhebhyo'pi’ sattvāsattvākhyebhyaḥ,",
  "SA01n759:169": "prakṛtipratikṣepaṇasāvadyebhyaśca |",
  "SA01n759:170": "trikālebhyastu maulebhyo labhyete bhāvanāmayau ||",
  "SA01n759:171": "etau hi maulebhya eva karmapathebhyo labhyete na prayogapṛṣṭhebhyo nāpi prajñaptisāvadyebhyaḥ,",
  "SA01n759:172": "sarvakālebhyaśca skandhāyatanadhātubhyo labhyete'tītānāgatebhyo'pi |",
  "SA01n759:173": "catuṣkoṭikā cātra bhavati |",
  "SA01n759:174": "“santi te skandhāyatanadhātavo yebhyaḥ prātimokṣasaṃvaro labhyate na dhyānānāsravasaṃvarau” iti vistaraḥ |",
  "SA01n759:175": "prathamā koṭi(ṭiḥ)",
  "SA01n759:176": "-pratyutpannebhyaḥ sāmantakapṛṣṭhebhyaḥ pratikṣepaṇasāvadyācca |",
  "SA01n759:177": "dvitīyāatītānāgatebhyo maulebhyaḥ karmapathebhyaḥ |",
  "SA01n759:178": "tṛtīyā-pratyutpannebhyaḥ maulebhyaḥ karmapathebhyaḥ |",
  "SA01n759:179": "caturthī-atītānāgatebhyaḥ sāmantakapṛṣṭhebhya iti ||",
  "SA01n759:180": "kiṃ punarimau saṃvarāsaṃvarau sarvasattvebhya eva labhyete ?",
  "SA01n759:181": "sarvāṅgebhyaḥ sarvakāraṇaiśca ?",
  "SA01n759:182": "athāsti kaścidbhedaḥ ?",
  "SA01n759:183": "tatra tāvadavaśyaṃ labha(bhya)te-",
  "SA01n759:184": "[166] sarvebhyaḥ sattvajātibhyaḥ saṃvaro vāṅgakāraṇaiḥ |",
  "SA01n759:185": "sarvebhyo saṃvarāṅgebhyaḥ sattvebhyaśca na kāraṇaiḥ ||",
  "SA01n759:186": "sarvasattvebhyaḥ khalu saṃvaro labhyate na kebhyaścit |",
  "SA01n759:187": "aṅgebhyastu vibhāṣā kaścitsarvebhyo labhyate bhikṣusaṃvaraḥ |",
  "SA01n759:188": "kaściccaturbhyaḥ |",
  "SA01n759:189": "tato'nyaḥ |",
  "SA01n759:190": "karmapathā hi saṃvarābhyāṅgāni |",
  "SA01n759:191": "kāraṇairapi kenacitparyāyeṇa sarvaiḥ,",
  "SA01n759:192": "keṇa(na)cidekena |",
  "SA01n759:193": "kathaṃ tāvatsarvairyadyalobhādveṣāmohāḥ kāraṇānīṣyante ?",
  "SA01n759:194": "kathamekena yadi mṛdumadhyādhimātrāṇi cittāni kāraṇānīṣyante ?",
  "SA01n759:195": "paścimena paryāyeṇa niyamocyate |",
  "SA01n759:196": "asthi(sti) saṃvarasthāyo sarvasattveṣu saṃvṛto na sarvāṅgairna sarvakāraṇairyo mṛdunā cittena madhyenādhimātreṇa vā upāsakopavāsaśrāmane(ṇe)",
  "SA01n759:197": "rasaṃvaraṃ samādatte |",
  "SA01n759:198": "asti sarvasattveṣu saṃvṛtaḥ sarvāṅgaiśca,",
  "SA01n759:199": "na tu sarvakāraṇairyo mṛdunā cittena madhyenādhimātreṇa vā bhikṣusaṃvaraṃ samādatte |",
  "SA01n759:200": "asti sarvasattveṣu sarvāṅgaiḥ sarvakāraṇaiśca yastrividhena cittena trīnsaṃvarān samādatte |",
  "SA01n759:201": "asti sarvasattveṣu sarvakāraṇaiśca na tu sarvāṅgairya upāsakopavāsaśrāmane(ṇe)",
  "SA01n759:202": "rasavarānmṛdumadhyādhimātraiścittaiḥ samādatte |",
  "SA01n759:203": "yastu na sarvasattveṣu syādīdṛśo nāsti yasmātsarvasattvānugatakalyāṇāśaye sthitaḥ saṃvaraṃ pratilabhate nānyathā,",
  "SA01n759:204": "pāpāśayasyānuparatatvāt |",
  "SA01n759:205": "pañcaniyamāna(n)",
  "SA01n759:206": "kurvan prātimokṣasaṃvaraṃ labhate |",
  "SA01n759:207": "sattvāṅgadeṣa(śa)",
  "SA01n759:208": "kālasamayamiyamān(:)",
  "SA01n759:209": "-amuṣmātsattvādviramāmīti sattvaniyamaḥ |",
  "SA01n759:210": "amuṣmādaṅgādityaṅganiyamaḥ |",
  "SA01n759:211": "amuṣmindeśa iti deśaniyamaḥ |",
  "SA01n759:212": "māsādyāvaditi kālaniyamaḥ |",
  "SA01n759:213": "anyatra yuddhāditi samayaniyamaḥ |",
  "SA01n759:214": "sucaritamātraṃ tu tatsyādevaṃ gṛhṇato na saṃvaraḥ |",
  "SA01n759:215": "kathamaśakyebhyaḥ saṃvaralābhaḥ ?",
  "SA01n759:216": "sarvasattvajīvitānupaghātādhyāśayeṇa(nā)",
  "SA01n759:217": "bhyupagamāt |",
  "SA01n759:218": "uktaṃ yathā saṃvaro labhyate ||",
  "SA01n759:219": "asaṃvaro'pi sarvasattvebhyaḥ sarvakarmapathebhyaśca na tu [sarva]kāraṇaiḥ,",
  "SA01n759:220": "yugapanmṛdvādicittābhāvāt |",
  "SA01n759:221": "ke punarasāṃvarikāḥ ?",
  "SA01n759:222": "aurabhrikāḥ kaukkuṭikāḥ saukarikāḥ śākuntikā mātsikā mṛgalubdhakāścaurāḥ vadhyaghātakā bandhanapālakā nāgabandhāśvapākā vāgurikāśca |",
  "SA01n759:223": "rājāno daṇḍanetāro vyāvahārikāśca nīticalitā asāvarikāḥ |",
  "SA01n759:224": "asaṃvare bhā(bha)",
  "SA01n759:225": "vāḥ, asaṃvaro vā eṣāṃ vidyata ityasāṃvarikāḥ ||",
  "SA01n759:226": "uktamidaṃ yebhyaḥ [a]saṃvaro labhyate |",
  "SA01n759:227": "kathaṃ tu tallābha iti noktaṃ tadā rabhyate-",
  "SA01n759:228": "[167] kriyayā[']saṃvarapraptiḥ sa hābhyupagamena vā |",
  "SA01n759:229": "avijñaptirato'nyasyāḥ kṣetrāṅgādiviśeṣataḥ ||",
  "SA01n759:230": "dvābhyāṃ kāraṇābhyāmasaṃvaro labhyate |",
  "SA01n759:231": "kriyayā'bhyupagamena vā |",
  "SA01n759:232": "kriyayā tatkulīnatatkarmābhyupagamāt |",
  "SA01n759:233": "atatkulīnairvayamapyanayā jīvikayā jīviṣyāma iti |",
  "SA01n759:234": "śeṣā'vijñaptilābhastu kṣetrāṅgaviśeṣāditi |",
  "SA01n759:235": "kṣetraṃ vā tadrūpaṃ bhavati yathārāmādipranānamātreṇāvijñaptirutpadyate |",
  "SA01n759:236": "yathaupadhikeṣu puṇyakriyāvastuṣu |",
  "SA01n759:237": "ādareṇa vā samādatte |",
  "SA01n759:238": "buddhamavanditvā na bhokṣya iti |",
  "SA01n759:239": "māsārdhamāsabhaktāni vā nityaṃ kariṣyāmītyevamādi |",
  "SA01n759:240": "ādareṇa vā tadrūpeṇa kriyāmīhate kuśalāmakuśalāṃ vā yato'syā vijñaptirutpadyate |",
  "SA01n759:241": "uktametadyathā saṃvarāsaṃvarāṇāṃ pratilambhaḥ ||",
  "SA01n759:242": "tyāga idānīṃ vaktavyaḥ |",
  "SA01n759:243": "tatra tāvat-",
  "SA01n759:244": "[168] kāmāptasaṃvaratyāgaḥ śikṣāṇi(ni)",
  "SA01n759:245": "kṣepaṇādibhiḥ |",
  "SA01n759:246": "patanīyarapītyeke tannetyanye tvayogataḥ ||",
  "SA01n759:247": "kāmāptasyāṣṭaprakārasaṃvarasya pañcabhiḥ kāraṇaistyāgaḥ |",
  "SA01n759:248": "śikṣānikṣepaṇanikāyasabhāgatyāgobhayavyañjanotpādakuśalasamucchedebhyo niśātyayeṇā(nā)ṣṭamasya |",
  "SA01n759:249": "tānyetānyabhisamasya pañca bhavanti |",
  "SA01n759:250": "kiṃ punaḥ kāraṇamebhistyāgo bhavati ?",
  "SA01n759:251": "samā[dā]naviruddhavijñaptyutpādādāśrayatyāgādāśrayakopanānnidānacchedāttāvadevākṣepācca |",
  "SA01n759:252": "anye punarāhuḥ-caturṇāṃ patanīyāṇā(nā)",
  "SA01n759:253": "manyatamena bhikṣuśrāmaṇerasaṃvaratyāgaḥ |",
  "SA01n759:254": "“ ‘tanna’ iti, ‘ayogataḥ’ |",
  "SA01n759:255": "kaḥ punarayogaḥ ?",
  "SA01n759:256": "[169] ayogā(go) nāṃśuvidhvaṃsātpaṭadravyaṃ vinaśyati |",
  "SA01n759:257": "na hyavayavanāśādavayavivināśo bhavati |",
  "SA01n759:258": "avayavirūpaśca prātimokṣasaṃvaraḥ |",
  "SA01n759:259": "tasyāvayavakṣobhācchidratvaṃ bhavati mālinyaṃ ca |",
  "SA01n759:260": "yathoktaṃ bhagavatā-“duḥśīlo bhavati pāpadharmā |”",
  "SA01n759:261": "sūtraviroghādayuktamiti ce[datropa]diśanti-",
  "SA01n759:262": "sūtre dhvaṃsoktiranyārthā yatherṣyāśaṭhanādiṣu ||",
  "SA01n759:263": "bhagavatātra“abhikṣurbhavati” iti śāsanasthityarthaṃ durvṛttavineyāvasādanārthaṃ coktam |",
  "SA01n759:264": "yathā-“īrṣyiko bhavati matsarī śaṭho māyāvī mithyādṛṣṭirityevamādidoṣayuktaḥ kaśambakajātīyaḥ pāpabhikṣurṇi(rni)",
  "SA01n759:265": "rvāsayitavyaḥ |",
  "SA01n759:266": "” na ca cittāvidūṣaṇādabhikṣutvaṃ bhavati vineyaśāsanārthatattva[vid]bhirityuktam |",
  "SA01n759:267": "tadvadatrāpi draṣṭavyamiti |",
  "SA01n759:268": "tasmātpūrvoktalakṣaṇa eva bhikṣurṇa(rna)",
  "SA01n759:269": "yathāha kośakāraḥ |",
  "SA01n759:270": "[170] saddharmāntarddhito'nye'nye nāpūrvāpratilambhataḥ |",
  "SA01n759:271": "anye punarbrūvate-saddharmāntardhāne'pi saṃvaratyāgo bhavati |",
  "SA01n759:272": "tattu naivam |",
  "SA01n759:273": "yasmādapūrvastadā notpadyate |",
  "SA01n759:274": "utpannastu yathoktai reva kāraṇairvinaśyati ||",
  "SA01n759:275": "atha dhyānānāsravasaṃvarayostyāgaḥ katham ?",
  "SA01n759:276": "tadidamapadiśyate-",
  "SA01n759:277": "bhūsaṃcāreṇa hānyā ca tyajyate dhyānajaṃ śubham ||",
  "SA01n759:278": "sarvameva khalu dhyānāptaṃ kuśalaṃ dvyābhyāṃ kāraṇābhyāṃ tyajyate |",
  "SA01n759:279": "upapattitto vā bhūmisaṃcārādardhvaṃ vā'dho vā |",
  "SA01n759:280": "parihāṇito vā |",
  "SA01n759:281": "samāpatternikāyasabhāgatyāgācceti ||",
  "SA01n759:282": "[171] tathā''rūpyāptamāryantu phalāptyakṣavihānibhiḥ |",
  "SA01n759:283": "yathaiva rūpāptaṃ kuśalaṃ bhūmisaṃcārahāṇi(ni)",
  "SA01n759:284": "bhyāṃ tyajyate tathaivārūpyāptam |",
  "SA01n759:285": "āryaṃ tu kuśalaṃ tribhiḥ kāraṇastyajyate |",
  "SA01n759:286": "phalaprāptitaḥ pūrvako mārgastyajyate |",
  "SA01n759:287": "akṣottāpanena mṛdvindriyamārgaḥ |",
  "SA01n759:288": "parihāṇita uttaro mārgaḥ |",
  "SA01n759:289": "phalaṃ phalaviśiṣṭo vā |",
  "SA01n759:290": "evaṃ tāvatsaṃvarastyajyate |",
  "SA01n759:291": "asaṃvaro damaprāptirjīvitotsarjaṇā(nā) dibhiḥ ||",
  "SA01n759:292": "tribhiḥ kāraṇairasaṃvaracchedaḥ |",
  "SA01n759:293": "saṃvaraprāptitaḥ |",
  "SA01n759:294": "yadi saṃvaraṃ samāpadyate ghyānasaṃvaraṃ vā pratilabhate hetupratyayabalenasamādhilābhāttenāsaṃvarastyājyate |",
  "SA01n759:295": "pratidvandvabalīyastvāt |",
  "SA01n759:296": "maraṇena cāśrayatyāgāt |",
  "SA01n759:297": "dvivyañjanotpādena cāśrayavikopanāt |",
  "SA01n759:298": "śastrajalatyāge'pyakaraṇāśayataḥ saṃvaramantareṇāsaṃvaracchedo nāsti |",
  "SA01n759:299": "nidānaparivarjaṇe (ne)",
  "SA01n759:300": "na pravṛddharogānivṛttivat ||",
  "SA01n759:301": "atha saṃvarāsaṃvaravinirmuktā kathamavijñaptistyajyate ? taducyate-",
  "SA01n759:302": "[172] cittavegādivicchedairavijñaptistu madhyamā |",
  "SA01n759:303": "yeṇa(na)khalvasau prasādakleśavegeṇā(nā)",
  "SA01n759:304": "vijñaptirākṣiptā tasya vicchedātsāpi vicchidyante (te)",
  "SA01n759:305": ", kumbhakāracakragativat |",
  "SA01n759:306": "samādānatyāgādapi vicchidyate |",
  "SA01n759:307": "kriyāvicchedādapi vicchidyate |",
  "SA01n759:308": "caityavihārakṣetrāderapyarthasya vicchedādvicchidyate |",
  "SA01n759:309": "āyuṣo'pi kuśalamūlānāmapi vicchedādvicchidyate |",
  "SA01n759:310": "kāmāptaṃ kuśalaṃ nāma tribhirmūlacchidādibhiḥ ||",
  "SA01n759:311": "kāmāvacaraṃ punaḥ kuśalamarūpasvabhāvaṃ dvābhyāṃ kāraṇābhyāṃ tyajyate |",
  "SA01n759:312": "kuśalamūlasamucchedāt,",
  "SA01n759:313": "rūpārūpyadhātūpapattitaśca |",
  "SA01n759:314": "[173] pratipakṣodayātkliṣṭaṃ tridhātvāptaṃ vihīyate |",
  "SA01n759:315": "kliṣṭaṃ tvarūpasvabhāvaṃ sarvameva pratipakṣodayādvihīyate |",
  "SA01n759:316": "yasyopakleśaprakārasya yaḥ prahāṇamārgaḥ,",
  "SA01n759:317": "tenāsau saparivāraḥ parityajyate | nānyathā ||",
  "SA01n759:318": "atha keṣāṃ sattvānāmasaṃvaro bhavati keṣāṃ saṃvaraḥ ?",
  "SA01n759:319": "tadapadiśyate-",
  "SA01n759:320": "sarve kāmeṣu rūpe dvādhe(ve)",
  "SA01n759:321": "ko'rūpiṣu lābhataḥ ||",
  "SA01n759:322": "kāmeṣu khalu sarvaśaṇḍhapaṇḍaka dīni hitvā kurūṃśca hitvā |",
  "SA01n759:323": "devānāmapi saṃvaraḥ |",
  "SA01n759:324": "ityato gatidvaye saṃvarāsaṃvarau vidyete |",
  "SA01n759:325": "nānyatreti ||",
  "SA01n759:326": "karmādhikārādidānīṃ sū troktoddiṣṭānāṃ karmā(rma)",
  "SA01n759:327": "ṇāṃ nirdeśaṃ kariṣyāmaḥ |",
  "SA01n759:328": "uktaṃ hi sūtre-“trīṇi karmāṇi kuśalamakuśalamavyākṛtaṃ ca |",
  "SA01n759:329": "” teṣāṃ lakṣaṇamidamucyate-",
  "SA01n759:330": "[174] yadiṣṭaphaladaṃ karma kuśalaṃ tadudāhṛtam |",
  "SA01n759:331": "viparyayeṇākuśalamavyākṛtamato'nyathā ||",
  "SA01n759:332": "yatkhalviṣṭavipākaṃ ṇi(ni)",
  "SA01n759:333": "rvāṇaprā[pakaṃ] ce(ca)",
  "SA01n759:334": "duḥkhaparitrāṇāt,",
  "SA01n759:335": "tatkālamatyantaṃ vā,",
  "SA01n759:336": "tatkuśalam |",
  "SA01n759:337": "niruktirapīyam |",
  "SA01n759:338": "niravadyadevamanuṣyastrīrūpanirvartaṇā(nā)",
  "SA01n759:339": "cchikṣitacitrakararūpanirvartaṇa(na)vat |",
  "SA01n759:340": "kuśalamiva kuśalamaupamiko'yaṃ śabdaniveśaḥ |",
  "SA01n759:341": "tadyathā śikṣitaḥ puruṣaḥ kuśānakṣatahasto lunāti sa kuśala iti nirucyate,",
  "SA01n759:342": "tadvadanyāmapi kriyāmavikṛtāṃ saṃpādayan kuśala ityucyate |",
  "SA01n759:343": "‘viparyayeṇākuśalam’ uṣṭrolūkādivat |",
  "SA01n759:344": "‘avyākṛtamato'nyathā’ ubhayavipākānirvartaṇā(nā)t ||",
  "SA01n759:345": "anyānyapi trīṇi karmāṇyuktāni |",
  "SA01n759:346": "puṇyamapuṇyamānejyaṃ ca |",
  "SA01n759:347": "tatra tāvat",
  "SA01n759:348": "[175] kāmāptaṃ prathamaṃ puṇyamapuṇyamaśubhātmakam |",
  "SA01n759:349": "ūrdhvabhūmikamānejyaṃ vipākaṃ pratyanejanāt ||",
  "SA01n759:350": "kāmāvacaraṃ hi kuśalaṃ karma puṇyamakuśalamapuṇyamityucyate |",
  "SA01n759:351": "ūrdhvabhūmikamānejyam |",
  "SA01n759:352": "’ tadūrdhvaṃ dhātudvaye śubhaṃ karmānejyamityucyate |",
  "SA01n759:353": "kasmātpunaretadānejyamityuktam ?",
  "SA01n759:354": "‘vipākaṃ pratyanejanāt |",
  "SA01n759:355": "’ kāmāvacaraṃ hi karma vipākaṃ prati kampate lavaṇopamasūtraṇya(nyā)yena |",
  "SA01n759:356": "katham ? avyavasthānāt |",
  "SA01n759:357": "anyagatikamapi hyanyasyāṃ gatau vipacyate |",
  "SA01n759:358": "tadanyadevanaikāyikaṃ cānyatra devanikāye |",
  "SA01n759:359": "yadeva hi pramāna(ṇa)",
  "SA01n759:360": "balavarṇasukhabhogādisaṃvartanīyaṃ karma deveṣu vipacyeta tadeva kadācidanyapratyayavaśānmanuṣyatiryakpreteṣu vipacyate |",
  "SA01n759:361": "karmajāticodaneyaṃ bhagavato vivakṣitā na dravyacodaneti |",
  "SA01n759:362": "atrāha | nanu ca trīṇi ghyānāni señjitānyuktāni bhagavatā-“yadatra vitarkitaṃ vicāritamidamatrāryā iñjitamityāhuḥ” ityevamādi ?",
  "SA01n759:363": "samādhyapakṣālāṃsteṣāṃ sandhāyaivamuktam |",
  "SA01n759:364": "ānejyānyapi tu tānyuktānyānejyasūtre,",
  "SA01n759:365": "ānejyasaṃpreyagāminīṃ pratipadamārabhya ||",
  "SA01n759:366": "punaraṇyā(nyā)",
  "SA01n759:367": "ni trīṇi karmāṇyuktāni-“sukhavedanīyaṃ duḥkhavedanīyaṃ,",
  "SA01n759:368": "aduḥkhāsukhavedanīyaṃ ca |” tatra",
  "SA01n759:369": "[176] sukhavedyaṃ śubha(bhaṃ)",
  "SA01n759:370": "karma dhyānādarvākturīyakāt |",
  "SA01n759:371": "upekṣāvedyamanyatra duḥkhavedyantu pāpakam ||",
  "SA01n759:372": "tatra śubhaṃ karma yāvattṛtīye ghyāne sukhavedyamityucyate |",
  "SA01n759:373": "etāvatī khalu bhūmiḥ sukhāyā vedanāyāḥ |",
  "SA01n759:374": "tadeva caturthadhyānātprabhṛtyupekṣāvedanīyamityucyate |",
  "SA01n759:375": "akuśalaṃ tu karma duḥkhavedanīyamityucyate |",
  "SA01n759:376": "kiṃ puṇa(na)rvedanaiva vipākaḥ ? netyāha |",
  "SA01n759:377": "prādhāniko'yaṃ rnirdeśaṃ(śaḥ) |",
  "SA01n759:378": "sacatuskandhasambhāraṃ hi sukhamabhipretam |",
  "SA01n759:379": "dārṣṭāntikānāṃ tu sukhaiva vedanā vipākaḥ cetanaiva ca karma |",
  "SA01n759:380": "ābhidhārmikānāṃ tu pañcaskandho vipākahetuḥ pañcaskandhāśca vipāka iti |",
  "SA01n759:381": "kathaṃ punaravedanāsvabhāvaṃ karma sukhavedanīyamityucyate ?",
  "SA01n759:382": "sukhāyā vedanāyā hitaṃ sukhavedanīyam |",
  "SA01n759:383": "sukhā'syā vedanīyo vipāka iti vā |",
  "SA01n759:384": "kiṃ punaraduḥkhāsukhā vedanā caturthadhyānādadho na vidyate ?",
  "SA01n759:385": "na khalu na vidyate | kiṃ tarhi?",
  "SA01n759:386": "[177] adho'pi madhyamaṃ karma dhyānenāntyepi nirvṛteḥ |",
  "SA01n759:387": "yugapattrivipākeṣṭerdhyānāntaravipākataḥ ||",
  "SA01n759:388": "aduḥkhāsukhavedanīyaṃ khalu karma caturthadhyānādadho'pyasti tṛtīye dvitīye prathame ca dhyāne |",
  "SA01n759:389": "parinirvṛte upekṣāyāṃ ca sthitaḥ parinirvāti |",
  "SA01n759:390": "kiñca, ‘yugapat trivipākeṣṭeḥ |",
  "SA01n759:391": "’ uktaṃ hi-“syāt trayāṇāṃ karmā(rma)",
  "SA01n759:392": "ṇāmapūrvācaramo vipāko vipacyeta |",
  "SA01n759:393": "syātsukhavedanīyasya rūpaṃ,",
  "SA01n759:394": "duḥkhavedanīyasya cittacaitasikā dharmāḥ,",
  "SA01n759:395": "aduḥkhāsukhavedanīyasya cittaviprayuktāḥ” iti |",
  "SA01n759:396": "ato'pyastyadhastādaduḥkhāsukhavedanīyaṃ karma |",
  "SA01n759:397": "kiñca, ‘dhyānāntaravipākataḥ |",
  "SA01n759:398": "’ nahi dhyānāntare upekṣāmantareṇa vipāko'nyā vedanā vipacyate |",
  "SA01n759:399": "tatra sukhaduḥkhayorabhāvāt ||",
  "SA01n759:400": "[178] punaścaturvidhaṃ karma dṛṣṭavedyādibhedataḥ |",
  "SA01n759:401": "tadetatkarma samāsato dvividhaṃ,",
  "SA01n759:402": "niyatavedanīyamaniyatavedanīyaṃ ca |",
  "SA01n759:403": "tatra niyatavedanīyaṃ trividham |",
  "SA01n759:404": "dṛṣṭadharmavedanīyamupapadyavedanīyamaparaparyāyavedanīyaṃ ca-ityetat trividhaṃ karma niyatavedanīyam |",
  "SA01n759:405": "caturthamaniyatavedanīyam |",
  "SA01n759:406": "tatra dṛṣṭadharmavedanīyaṃ yatraiva janmani kṛtaṃ tatraiva vipacyate |",
  "SA01n759:407": "upapadyavedanīyaṃ yad dvitīye janmani |",
  "SA01n759:408": "aparaparyāyavedanīyaṃ tasmātpareṇa |",
  "SA01n759:409": "ataḥ punaścaturvidhātkarmaṇaḥ katamena janmākṣipyate?",
  "SA01n759:410": "janmanastribhirākṣepo dṛṣṭadharmāhvayādṛte ||",
  "SA01n759:411": "na khalu dṛṣṭadharmavedanīyena karmaṇā nikāyasabhāga ākṣipyate ||",
  "SA01n759:412": "atha kasmindhātau kasyāṃ vāṃ gatau katividhaṃ karmākṣipyate ?",
  "SA01n759:413": "[179] caturṇāmapi cākṣepaḥ sarvatra narakādṛte |",
  "SA01n759:414": "na tatreṣṭaphalābhāvācchubhaṃ yasmādvipacyate ||",
  "SA01n759:415": "sarveṣu khalu triṣu dhātuṣu sarvāsu ca pañcasu gatiṣu caturṇāmapi karmaṇāmākṣepaḥ kuśalānāmakuśalānāṃ ca |",
  "SA01n759:416": "narakānvarjayitvā |",
  "SA01n759:417": "narakeṣu hi dṛṣṭa[dharma]vedanīyaṃ kuśalaṃ nākṣipyate |",
  "SA01n759:418": "tatreṣṭavipākābhāvādanyat trividhamākṣipyate | kiñca,",
  "SA01n759:419": "[180] notpadyavedyakṛttatra yadviraktaḥ pṛthagjanaḥ |",
  "SA01n759:420": "sthiro nāparakṛccāryaścalo'pi bhavamūlayoḥ ||",
  "SA01n759:421": "yataḥ khalu bhūmerviraktaḥ pṛthagjanaḥ sa ca sthiro bhavatyaparihāṇadharmā sa dha(ta)",
  "SA01n759:422": "tropapadyavedyaṃ karma nākṣipati |",
  "SA01n759:423": "trividhamanyatkaroti |",
  "SA01n759:424": "āryapudgalastu vītarāgo na ca parihāṇadharmā tatropapadyavedyamaparaparyāyavedanīyaṃ ca karma na karoti |",
  "SA01n759:425": "na hyasau bhavyaḥ punaradharimaṃ bhūmimāyātum |",
  "SA01n759:426": "aniyataṃ tu kuryād dṛṣṭadharmavedanīyaṃ yatropapannaḥ kāmadhātau bhavāgre ca |",
  "SA01n759:427": "parihāṇadharmāpi tvāryaḥ kāmadhātau vītarāgaḥ,",
  "SA01n759:428": "bhavāgrādvā,",
  "SA01n759:429": "tayorupapadyāparaparyāyavedanīyaṃ karmakarmā(-nīyaṃ karmā)",
  "SA01n759:430": "bhavyaḥ kartum |",
  "SA01n759:431": "kiṃ kāraṇam ?",
  "SA01n759:432": "phalāddhyasau parihīṇo bhavati |",
  "SA01n759:433": "na cāsti phalaparihīṇasya kālakriyeti |",
  "SA01n759:434": "atha kimantarābhavikaḥ karmākṣipati nākṣipati ?",
  "SA01n759:435": "ākṣipatītyāha |",
  "SA01n759:436": "tatra kāmāvacaro'ntarābhavaḥ dvāviṃśatividhaṃ karmākṣipati |",
  "SA01n759:437": "pañca garbhāvasthāḥ kalalārbudaghanapeśīpraśākhāvasthāḥ |",
  "SA01n759:438": "pañca jātāvasthāḥ |",
  "SA01n759:439": "bālyakaumārayuvamadhyamasthavirāvasthāḥ |",
  "SA01n759:440": "tā etā niyatāniyatabhedena viṃśatirākṣipyante,",
  "SA01n759:441": "ekanikāyatvāt |",
  "SA01n759:442": "ata evāntarābhavavedanīyaṃ karma noktam |",
  "SA01n759:443": "upapadyavedanīyenaiva tasyākṣepāt ||",
  "SA01n759:444": "kīdṛśaṃ punaḥ karma niyataṃ bhavatyaniyataṃ vā ?",
  "SA01n759:445": "[181] yadārtraraudracittena karmābhīkṣṇaṃ niṣevyate |",
  "SA01n759:446": "satkṣetre kriyate yacca phalaṃ tasya niyamyate ||",
  "SA01n759:447": "yadi karma raudreṇa tīvrakleśānugatena cittena kṛtaṃ bhavati,",
  "SA01n759:448": "yacca ghanaśraddhāsalilābhyukṣitena kriyate,",
  "SA01n759:449": "yacca mṛdvapyabhīkṣṇaṃ niṣevyate,",
  "SA01n759:450": "yacca kiñcidguṇavati kṣetre kriyate śubhamaśubhaṃ vā phalaṃ tasya karmaṇo niyamyate ||",
  "SA01n759:451": "atha dṛṣṭadharmavedanīyaṃ karma kīdṛśamityucyate-",
  "SA01n759:452": "[182] kṣetrāśayaviśeṣācca phalaṃ sadyo vipacyate |",
  "SA01n759:453": "nirodhavyutthitādau ca sadyaḥ kālaphalakriyā ||",
  "SA01n759:454": "tatra kṣetraviśeṣādyathā da(?)",
  "SA01n759:455": "kṣajātakādiṣu |",
  "SA01n759:456": "āśayaviśeṣādyathā bakalāta(?)",
  "SA01n759:457": "syokṣaṇi(ni)",
  "SA01n759:458": "rmocanādiṣu |",
  "SA01n759:459": "kīdṛśe punastat kṣetre viśiṣṭaṃ bhavati yatra dṛṣṭe dharme vipāko vipacyate ?",
  "SA01n759:460": "buddhapramukhastāvadbhikṣusaṃgho |",
  "SA01n759:461": "‘nirodhavyutthitādau ca sadyaḥ kālaphalakriyā |",
  "SA01n759:462": "’ pañcasu ca pudgaleṣu kṛtaṃ nirodhasamāpattya raṇāmaitrīdarśanamārgādarhatphalādvyutthiteṣu kārāpakārā dṛṣṭadharmavedanīyaphalā bhavanti |",
  "SA01n759:463": "nirodhasamāpatteḥ khalu vyutthitaḥ parāṃ śāntiṃ labhate |",
  "SA01n759:464": "nirvāṇasadṛśadharmānubhavanāt |",
  "SA01n759:465": "araṇāvyutthitasyāpyapramāṇasattvahitādhyāśayapravṛttā santatirvartate |",
  "SA01n759:466": "evaṃ[maitrī]vyutthitasya |",
  "SA01n759:467": "strautaāpannasyāpi nirmalajñānalābhāt |",
  "SA01n759:468": "arhato'pi sarvakleśaprahāṇānnirmalā vartante ||",
  "SA01n759:469": "niyatavipākasya ca karmaṇaḥ śubhāśubhasya yā bhūmistadatyantavairāgyāttatkarma dṛṣṭe dharme vipacyata ityataḥ",
  "SA01n759:470": "[183] tadbhūmyapunarutpatteḥ",
  "SA01n759:471": "dṛṣṭadharmavedanīyaṃ saṃgṛhītaṃ bhavati |",
  "SA01n759:472": "kīdṛśaṃ punaretatkarma ?",
  "SA01n759:473": "vipākaniyataṃ ca yat |",
  "SA01n759:474": "taccaitatkarma vipākaniyataṃ draṣṭavyam |",
  "SA01n759:475": "tacca dṛṣṭaphalaṃ vidyāt",
  "SA01n759:476": "dṛṣṭe dharme khalu tasya vipāko vipacyate |",
  "SA01n759:477": "kataratpunaretat ?",
  "SA01n759:478": "karmādaḥ paripūrakam ||",
  "SA01n759:479": "nākṣepakamiti ||",
  "SA01n759:480": "vipākaḥ khalu vedanāpradhāna ityata idaṃ vicāryate |",
  "SA01n759:481": "syātkarmaṇaścaitasikyeva vedanā vipāko na kāyikī ?",
  "SA01n759:482": "syātkāyikyeva na caitasikī syādityāha-",
  "SA01n759:483": "[184] kuśalasyāvicārasya caitasikyeva vedanā |",
  "SA01n759:484": "vipākaḥ kāyikī tviṣṭā duḥkhavedyasya karmaṇaḥ ||",
  "SA01n759:485": "kuśalaṃ khalvavicāraṃ karma dhyānāntarātprabhṛti yāvadbhavāgram |",
  "SA01n759:486": "tasyāvicārasya kuśalasya karma[ṇa]ścaitasikyeva vedanā vipākaḥ |",
  "SA01n759:487": "kasmānna kāyikī ?",
  "SA01n759:488": "tasyāḥ avaśyaṃ savitarkavicāratvāt |",
  "SA01n759:489": "kāyikyeva tvaśubhasya duḥkhavedanāyasya kāyikyeva vedanā vipākaḥ |",
  "SA01n759:490": "kasmānna caitasikī ?",
  "SA01n759:491": "caitasikaṃ hi daurmaṇa(na)",
  "SA01n759:492": "syaṃ na vipākaḥ |",
  "SA01n759:493": "yasta(tta)rhi karmavaśātsattvānāṃ cittakṣepaḥ tatsaṃprayuktā vedanā kathaṃ na vipākaḥ ?",
  "SA01n759:494": "na hi tatra cittaṃ karmaṇo vipākaḥ |",
  "SA01n759:495": "kiṃ tarhi ? yo mahābhūtātāṃ prakopaḥ sa vipākaḥ |",
  "SA01n759:496": "tatastajjātaṃ cittaṃ vipākaśabdenopacaryate ||",
  "SA01n759:497": "punaścaturvidhaṃ karmoktam-“asti karma kṛṣṇaṃ kṛṣṇavipākam |",
  "SA01n759:498": "asti śuklaṃ śuklavipākam |",
  "SA01n759:499": "asti karma kṛṣṇaśuklaṃ kṛṣṇaśuklavipākam |",
  "SA01n759:500": "astyakṛṣṇamaśuklamavipākaṃ karma karmakṣayāya saṃvartate’ iti | tatra",
  "SA01n759:501": "[185] sapākamaśubhaṃ kṛṣṇaṃ sapākaṃ rūpajaṃ sitam |",
  "SA01n759:502": "śubhāśubhaṃ dvidhā kāye(me)",
  "SA01n759:503": "nirmalaṃ tatprahāṇakṛt ||",
  "SA01n759:504": "aśubhaṃ khalu karma ekāntena kṛṣṇaṃ kliṣṭatvāt |",
  "SA01n759:505": "kṛṣṇavipākaṃ cāmanojñavipākatvāt |",
  "SA01n759:506": "rūpāptantu śubhamekāntena śuklam,",
  "SA01n759:507": "akuśalenāvyavakīrṇatvāt |",
  "SA01n759:508": "śuklavipākaṃ ca manojñavipākatvāt |",
  "SA01n759:509": "ārūpyāptaṃ kasmānnocyate ?",
  "SA01n759:510": "yatra hi dvividho'sti vipākaḥ-antarābhavikaścopapattibhavikaśca;",
  "SA01n759:511": "trividhasya ca kāyavāṅmanaskarmaṇastatraivoktamiti |",
  "SA01n759:512": "“kāmāptaṃ śuklaṃ kuṣṇaśuklamakuśalavyavakīrṇatvāt,",
  "SA01n759:513": "kṛṣṇaśuklavipākaṃ vyavakīrṇavipākatvāt |",
  "SA01n759:514": "” santānata etadvyavasthāpitaṃ na svabhāvato na hyevaṃjātīyakamevaṃ karmāsti vipāko vā yatkṛṣṇaṃ ca syācchuklaṃ ca,",
  "SA01n759:515": "anyonyavirodhāt |",
  "SA01n759:516": "nanu caivamakuśalasyāpi karmaṇaḥ kuśalavyavakīrṇatvātkṛṣṇaśuklatvaṃ prāpnoti ?",
  "SA01n759:517": "nāvaśyamakuśalaṃ kuśalena vyavakīryate |",
  "SA01n759:518": "kāmadhātau tvasya balavatvātkuśalantu vyavakīryate durbalatvāditi |",
  "SA01n759:519": "anāsravaṃ karmaiṣāṃ trayāṇāṃ karmaṇāṃ kṣayāya prahāṇāya saṃvartate |",
  "SA01n759:520": "taddhyakṛṣṇamakliṣṭatvādaśuklaṃ vipākaśuklatā'bhāvāt |",
  "SA01n759:521": "ābhiprāyiko'pyeśa(ṣa)",
  "SA01n759:522": "[']śuklaśabdaḥ |",
  "SA01n759:523": "uktaṃ tu bhagavatā mahatyāṃ śūnyatāyāmaśaikṣadharmāṇā(nā)",
  "SA01n759:524": "rabhya-“ime te ānanda,",
  "SA01n759:525": "dharmā ekāntaśuklā ekāntānavadyāḥ” iti |",
  "SA01n759:526": "śāstre ca-“śukladharmāḥ katame ?",
  "SA01n759:527": "kuśalā dharmā anivṛtāvyākṛtāśca |",
  "SA01n759:528": "” iti |",
  "SA01n759:529": "avipākaṃ dhātvapatitatvāt pravṛttivirodhācca |",
  "SA01n759:530": "kiṃ punaḥ sarvamanāsravaṃ karma sarvasyāsya trividhasya karmaṇaḥ kṣayāya saṃvartate ?",
  "SA01n759:531": "necyu(tyucya)",
  "SA01n759:532": "te | kiṃ tarhi ?",
  "SA01n759:533": "[186] casasro dṛkpathā dṛṣṭau cetanābhāvanāpathāt |",
  "SA01n759:534": "ānantaryapathāḥ kāme karmaitatkṛṣṇanāśakṛt ||",
  "SA01n759:535": "[187] navame cetanā yā tu sā kṛṣṇākṛṣṇayā[ghā]tinī |",
  "SA01n759:536": "antānantaryamārgasthā dhyāne dhyāne sitasya tu ||",
  "SA01n759:537": "tatra darśaṇa(na)",
  "SA01n759:538": "mārge tāvaccatasṛṣu dharmajñānakṣāntiṣu kāmavairāgye cāṣṭāsvānantaryamārgeṣu yā cetanā dvādaśaprakārā sā kṛṣṇasya karmaṇaḥ prahāṇakārī |",
  "SA01n759:539": "kāmavairāgyānantaryamārgeṇa(ṇā)",
  "SA01n759:540": "vaseyā cetanā sā kṛṣṇaśuklakarmakṣayakārī |",
  "SA01n759:541": "dhyāne dhyāne tvānantaryamārge paścime yā cetanā caturvidhā sā śuklakarmāpahantrī |",
  "SA01n759:542": "kiṃ puṇaḥ(naḥ)",
  "SA01n759:543": "kāraṇamantyenaivānantaryamārgeṇa kuśalasya karmaṇaḥ prahāṇaṃ nānyena ?",
  "SA01n759:544": "na hi tasya svabhāvaprahāṇaṃ prahīṇasyāpi saṃmukhībhāvāt |",
  "SA01n759:545": "kiṃ tarhi ? tadālambanakleśaprahāṇāt |",
  "SA01n759:546": "ato yāvadeko'pi tadālambanaḥ kleśaprakāro'sti tāvadasya prahāṇaṃ nopalabhyate |",
  "SA01n759:547": "taccaitadasat |",
  "SA01n759:548": "prahīṇaṃ hi tat,",
  "SA01n759:549": "na tu vihīnam |",
  "SA01n759:550": "ataḥ samudācaratīti | gatametat ||",
  "SA01n759:551": "sūtra uktam-“trīṇi duścaritāni |",
  "SA01n759:552": "kāyaduścaritaṃ vāṅmanoduścaritam |",
  "SA01n759:553": "evaṃ sucaritāni” iti |",
  "SA01n759:554": "teṣāṃ kaḥ svabhāvaḥ ?",
  "SA01n759:555": "tatra tāvat-",
  "SA01n759:556": "[188] kāyādyakuśalaṃ karma sarvaṃ duścaritaṃ matam |",
  "SA01n759:557": "sarvamiti sasāmantakamaulapṛṣṭhamityarthaḥ |",
  "SA01n759:558": "abhidhyādīnyapi trīṇi manoduścaritatrayam ||",
  "SA01n759:559": "sarvamevākuśalaṃ kāyakarma kāyaduścaritam |",
  "SA01n759:560": "evaṃ vāṅmanoduścaritam |",
  "SA01n759:561": "akarmasvabhāvānyapi tvabhidhyādīni manoduścaritasvabhāvāni |",
  "SA01n759:562": "“abhighyādaya eva karmasvabhāvāni” iti sthitibhāgīyāḥ |",
  "SA01n759:563": "tacca na, karmakleśaikatvadoṣāt |",
  "SA01n759:564": "sthitibhāgīyā ṇā(nā)",
  "SA01n759:565": "ma śākyāḥ sva(śva?)",
  "SA01n759:566": "lāṃgūlikadvitīyanāmānaḥ |",
  "SA01n759:567": "te khalvabhidhyādīni manaskarmasvabhāvānīcchanti |",
  "SA01n759:568": "teṣāṃ karmakleśaikatvasaṅkaraḥ prāpnoti |",
  "SA01n759:569": "kośakāraḥ-“ko'tra doṣaḥ” ?",
  "SA01n759:570": "yadi kaścitkleśaḥ karmāpi syādvāyasaḥ sārasaḥ syāt |",
  "SA01n759:571": "karmakleśānāṃ cātyantasvabhāvaprabhāvakriyāphalabhedabhinnānāmekatvaparikalpaiḥ sāṃkhyīyādidarśaṇa(na)",
  "SA01n759:572": "mabhyupagataṃ syāt |",
  "SA01n759:573": "‘api’ śabdātpunaratra sūtroktāstrayo vaṅkāstrayo doṣāstrayaḥ kaṣāyā ākṛṣyante |",
  "SA01n759:574": "teṣāṃ punaridaṃ lakṣaṇaṃ yathākrameṇa |",
  "SA01n759:575": "śāṭhyajaṃ kāyakarma kāyavaṅka ityucyate |",
  "SA01n759:576": "kuṭilānvayatvāt |",
  "SA01n759:577": "evaṃ śāṭhyajaṃ vāṅmanaskarma vāṅmanovaṅka ityucyate |",
  "SA01n759:578": "dveṣajāḥ punasta eva trayo doṣā ityākhyāyante,",
  "SA01n759:579": "cittapradoṣānvayatvāt |",
  "SA01n759:580": "rāgajaṃ punaḥ kāyakarma kāyakaṣāya ityuktaṃ rañjanātmakatvāt |",
  "SA01n759:581": "evaṃ vāṅmanaḥkaṣāyau draṣṭavyau |",
  "SA01n759:582": "tāni punaḥ kuśalāni kāyavāṅmaṇa(na)",
  "SA01n759:583": "skarmāṇi trīṇi sucaritāni boddhavyāni |",
  "SA01n759:584": "etānyeva trīṇi śauceyāṇyu(nyu)ktāni |",
  "SA01n759:585": "aśaikṣasantāne trīṇi mauneyānyucyante |",
  "SA01n759:586": "tatra kāyasucaritaṃ kāyamauneyaṃ vāksucaritaṃ vāṅmauneyaṃ mana eva tu mithyāsaṃkalpoparamānmunirityākhyāyate |",
  "SA01n759:587": "taduparamāddhi kāyavāgjalpoparamo bhavati |",
  "SA01n759:588": "muneridaṃ mauneyamiti niruktiḥ |",
  "SA01n759:589": "kasmātpunararhata eva mauneyāṇi(ni)",
  "SA01n759:590": "? tasya paramārthamunitvāt |",
  "SA01n759:591": "sa khalu sarvakleśajalpoparamānmunirityucyate |",
  "SA01n759:592": "eṣā punarmauṇe(ne)",
  "SA01n759:593": "yaśauceyadeśanā mithyāmaunaśaucābhiyuktānadhikṛtyadeśiteti tadetatsaha mauneyaśauceyarnirdiṣyate ||",
  "SA01n759:594": "[189] śubhaṃ tatsā'nabhidhyādi proktaṃ sucaritatrayam |",
  "SA01n759:595": "dvayaṃmaulamadaḥ karma mārgā daśa śubhāśubhāḥ ||",
  "SA01n759:596": "dvayaṃ punaretatsucaritaduścaritākhyaṃ yanmaulaṃ te daśa śubhāścāśubhāśca karmapathā bhavanti prayogapṛṣṭhavarjyāḥ |",
  "SA01n759:597": "tatra kāyasucaritasya pradeśaḥ pṛyogapṛṣṭhākhyo madyādiviratidānejyādikaḥ |",
  "SA01n759:598": "vāksucaritasya pṛ(pri)",
  "SA01n759:599": "yavacanādikaḥ |",
  "SA01n759:600": "manaḥsucaritasya śubhā cetanā |",
  "SA01n759:601": "kāyaduścaritasyāpi pareṣāṃ jīvitabhogadārā'[pahāra]prayogapṛṣṭhākhyaḥ |",
  "SA01n759:602": "vāgduścaritasyāpyapṛ(pri)",
  "SA01n759:603": "yavacanādyākhyaḥ |",
  "SA01n759:604": "manoduścaritasyāpyakuśalaṃ manaskarmai..................steṣāṃ nātyaudārikatvāt |",
  "SA01n759:605": "yastu prāṇātipātādattādānakāmamithyācāraviratyākhyau(khyo)",
  "SA01n759:606": "maulaḥ sa kuśalaḥ karmapathaḥ,",
  "SA01n759:607": "tasyaudārikatvena mahānuśaṃsatamaphalatvāt |",
  "SA01n759:608": "yastu pareṣāṃ jīvitabhogaparadārāpahārakāyaparispandaḥ sa maulaḥ sa cākuśalaḥ karmapathaḥ |",
  "SA01n759:609": "evaṃ yathāsaṃbhavamanyeṣāṃ draṣṭavyamiti ||",
  "SA01n759:610": "[ abhidharmadīpe vibhāṣāprabhāyāṃ [vṛttau] caturthādhyāyasya dvitīyaḥ pādaḥ |",
  "SA01n759:611": "caturthādhyāye",
  "SA01n759:612": "tṛtīyapādaḥ |",
  "SA01n759:613": "idamidānīṃ vaktavyam |",
  "SA01n759:614": "ye ete daśakarmapathā eṣāṃ kati vijñaptisvabhāvāḥ katyavijñaptisvabhāvāḥ katyubhayasvabhāvāḥ ?",
  "SA01n759:615": "tatrākuśalānāṃ tāvat-",
  "SA01n759:616": "[190] kāritāḥ ṣaḍavijñaptirdvyātmaikaste'pi ṣaṭ kṛtāḥ |",
  "SA01n759:617": "tatra prāṇātipātādattādānamṛṣāvādapaiśūnyapāruṣyasaṃbhinnapralāpāḥ |",
  "SA01n759:618": "ete nāvaśyaṃ vijñaptisvabhāvāḥ |",
  "SA01n759:619": "pareṇa kārayato maulīvijñaptyabhāvāt |",
  "SA01n759:620": "kāmamithyācārastu nityaṃ dvyātmakaḥ,",
  "SA01n759:621": "tasya pareṇāśakyatvāt |",
  "SA01n759:622": "te'pi ‘ṣaṭ kṛtāḥ,",
  "SA01n759:623": "yadā svayameva prāṇātipātādīn ṣaṭ karmapathān karoti tadā dvyātmāno bhavanti |",
  "SA01n759:624": "vijñaptyavijñaptisvabhāvatvāt |",
  "SA01n759:625": "kuśalānāṃ punaḥ",
  "SA01n759:626": "śubhāḥ sapta dvidhā jñeyā ekavai(dhai)",
  "SA01n759:627": "te samāhitāḥ ||",
  "SA01n759:628": "sapta khalu rūpiṇaḥ kuśalāḥ karmapathāḥ dvidhā bhavanti |",
  "SA01n759:629": "vijñaptyadhīnatvāt samāhitaśīlasya |",
  "SA01n759:630": "dhyānānāsravasaṃvarasaṃgṛhītāstvavijñaptisvabhāvā eva |",
  "SA01n759:631": "samāhitasya vijñaptyabhāvāt |",
  "SA01n759:632": "[191] yā sāmanteṣvavijñaptiḥ pṛṣṭheṣu tu viparyayaḥ |",
  "SA01n759:633": "sāmantakaḥ khalu yadā tīvreṇa paryavasthānena prayogamārabhate,",
  "SA01n759:634": "prasādena vā ghanarasena tadā dvisvabhāvā |",
  "SA01n759:635": "yadā mṛdunā tadā vijñaptireva |",
  "SA01n759:636": "viparyayeṇa tu pṛṣṭheṣvavaśyamavijñaptiḥ |",
  "SA01n759:637": "yadi punaḥ karmapathaṃ kṛtvā punastatravānuceṣṭate syādvijñaptirapīti |",
  "SA01n759:638": "tīvreṇa tu prahāreṇa jīvitādvyaparopayati |",
  "SA01n759:639": "tatra yā vijñaptistatkṣaṇikā cāvijñaptiḥ sa maulaḥ karmapathaḥ |",
  "SA01n759:640": "dvābhyāṃ hi kāraṇābhyāṃ prāṇātipātāvadyena spṛśyate |",
  "SA01n759:641": "prayogataḥ phalaparipūritaśca |",
  "SA01n759:642": "tata ūrdhvamavijñaptikṣaṇaḥ(ṇāḥ)",
  "SA01n759:643": "pṛṣṭhībhavanti |",
  "SA01n759:644": "yāvaddhataṃ paśuṃ kṛṣṇāti śodhayati vikrīṇāti pacati khādati kīrtayati |",
  "SA01n759:645": "yadi tāvadasya vijñaptikṣaṇā api pṛṣṭhaṃ bhavanti |",
  "SA01n759:646": "evamanyeṣvapi yathāsaṃbhavaṃ yojyam |",
  "SA01n759:647": "abhidhyādīnāṃ nāsti prayogo na pṛṣṭhaṃ saṃmukhībhāvamātrādeva karmapathāḥ |",
  "SA01n759:648": "sūtre bhagavatoktam-“prāṇātipāto bhikṣavastrividhaḥ |",
  "SA01n759:649": "lobhajo dveṣaja mohajaḥ,",
  "SA01n759:650": "yāvanmithyādṛṣṭiḥ” iti |",
  "SA01n759:651": "tatraiṣāṃ karmapathānāṃ keṣāñcillobhena niṣṭhā,",
  "SA01n759:652": "keṣāñcid dveṣeṇa,",
  "SA01n759:653": "keṣāñcinmohena |",
  "SA01n759:654": "sarveṣāmapi",
  "SA01n759:655": "prayogastu trimūlotthaḥ",
  "SA01n759:656": "prayogasteṣāmakuśalamūlatrayājjātaḥ |",
  "SA01n759:657": "tatra lobhajaḥ prāṇātipātastaccharīrāvayavārthaṃ mṛgalubdhānāmaurabhrikamātsikaśākuntakādīnāṃ ca |",
  "SA01n759:658": "dveṣajo yathā vairaṇi(ni)",
  "SA01n759:659": "ryātanārtham |",
  "SA01n759:660": "mohajo yājñikāṇāṃ(nāṃ)",
  "SA01n759:661": "dharmabuddhyā rājñāṃ ca dharmapāṭhakaprāmānyā(ṇyā)",
  "SA01n759:662": "ddhiṃsatām |",
  "SA01n759:663": "pārasīkādīnāṃ ca dharmabuddhyā mātaraṃ pitaramabhighnatām |",
  "SA01n759:664": "lobhajamadattādānaṃ yastenārthī taddharati |",
  "SA01n759:665": "dveṣajaṃ vairaniryātanārtham |",
  "SA01n759:666": "mohajaṃ yathā rājñāṃ dharmapāṭhakaprāmāṇyād dṛṣṭaṇi(ni)",
  "SA01n759:667": "grahārtham |",
  "SA01n759:668": "yathā ca duṣṭabrāhmaṇā āhuḥ-“sarvamidaṃ prajāpatinā brāhmaṇebhyo dattaṃ brāhmaṇānāṃ daurbalyādvṛṣalāḥ paribhuñjante |",
  "SA01n759:669": "tasmādapaharan brāhmaṇaḥ svamādatte svameva tu koṣṭhaṃ vaste svaṃ dadāti” iti |",
  "SA01n759:670": "lobhajaḥ kāmamithyācāraḥ paradārādiṣu tatsaṃrāgādabrahmacaryam |",
  "SA01n759:671": "dveṣajo vairaṇi(ni)",
  "SA01n759:672": "ryātanārtham |",
  "SA01n759:673": "mohajo yathā pārasīkānāṃ mātrādigamanam |",
  "SA01n759:674": "gosave ca yajñe “upahā uadakaṃ cūṣayati,",
  "SA01n759:675": "tṛṇāni cchinatti,",
  "SA01n759:676": "upaiti mātaramupasvasāramupasa[gotrā]di(mi)ti |”",
  "SA01n759:677": "mṛṣāvādādayo lobhajā dveṣajāśca yathā pūrvamuktam |",
  "SA01n759:678": "mohajo mṛṣāvādo yathāha-",
  "SA01n759:679": "“na narmayuktamanṛtaṃ hinasti",
  "SA01n759:680": "na strīṣu rājanna vivāhakāle |",
  "SA01n759:681": "prāṇātyaye tsa(sa)",
  "SA01n759:682": "rvadhanāpahāre",
  "SA01n759:683": "pañcānṛtānyāhurapātakāni ||” iti |",
  "SA01n759:684": "paiśūnyādayastu mithyādṛṣṭipravartitā mohajā yaśca vedādyasacchāstrapralāpaḥ |",
  "SA01n759:685": "[abhidhyādyāstrimūlajāḥ] ||",
  "SA01n759:686": "abhidhyādayastu lobhādanantarasaṃbhūtatvāt trimūlajāḥ |",
  "SA01n759:687": "uktāḥ[a]kuśalāḥ karmapathāḥ |",
  "SA01n759:688": "[192] [kuśalāḥ prayogapṛṣṭhāśca kuśalatrayamūlajāḥ] |",
  "SA01n759:689": "kuśalānāṃ tu prayogaḥ pṛṣṭhaṃ ca trimūlottham |",
  "SA01n759:690": "teṣāṃ kuśalacittasamutthitatvāt,",
  "SA01n759:691": "tatra ca tadbhāvāt |",
  "SA01n759:692": "kena punareṣāṃ karmapathānāṃ samāptirbhavati ?",
  "SA01n759:693": "tadidamapadiśyate-",
  "SA01n759:694": "dveṣeṇa vadhapāruṣyavyāpattīnāṃ samāpanam ||",
  "SA01n759:695": "prāṇātipātapāruṣyavyāpādānāṃ khalu dveṣeṇa niṣṭhā bhavati |",
  "SA01n759:696": "parityāgaparuṣacittasaṃmukhībhāvāt ||",
  "SA01n759:697": "[193] steyasyānyāṅganāyāterabhidhyāyāśca lobhataḥ |",
  "SA01n759:698": "adattādānaparastrīgamanābhidhyānāṃ lobhena niṣṭhā |",
  "SA01n759:699": "mithyādṛśastu mohena",
  "SA01n759:700": "mithyādṛṣṭeḥ khalu mohena samāptirbhavati |",
  "SA01n759:701": "adhimātramūḍhābhihitāṃ niṣṭhāpayati |",
  "SA01n759:702": "tadanyeṣāṃ tribhirmatam ||",
  "SA01n759:703": "ke punaranye ?",
  "SA01n759:704": "mṛṣāvādapaiśunyasaṃbhinnapralāpāḥ |",
  "SA01n759:705": "teṣāṃ tribhirapi niṣṭhā lobhena dveṣeṇa moheṇa(na) vā ||",
  "SA01n759:706": "athaiṣāṃ caturṇāṃ kāṇḍānāṃ kimadhiṣṭhāṇāṃ(nam) ? taducyate-",
  "SA01n759:707": "[194] caturṇāmapyadhiṣṭhānaṃ jñeyameṣāṃ yathākramam |",
  "SA01n759:708": "prāṇinaścātha bhogāśca nāmarūpaṃ ca nāma ca ||",
  "SA01n759:709": "tatra sattvādhiṣṭhānā vadhādayaḥ |",
  "SA01n759:710": "bhogādhiṣṭhāṇāḥ(nāḥ)",
  "SA01n759:711": "parastrīgamanādayaḥ |",
  "SA01n759:712": "nāmarūpādhiṣṭhānā mithyādṛṣṭiḥ |",
  "SA01n759:713": "nāmakāyādhiṣṭhāṇā(nā)",
  "SA01n759:714": "mṛṣāvādādayaḥ ||",
  "SA01n759:715": "kathaṃ punaḥ prāṇātipātaṃ svayaṃ kurvataḥ karmapatho bhavati kathaṃ yāvanmithyādṛṣṭiriti ?",
  "SA01n759:716": "lakṣaṇaṃ karmapathānāṃ vaktavyam |",
  "SA01n759:717": "tadārabhyate-",
  "SA01n759:718": "[195] prāṇātipāto dhīpūrvamabhrāntyā paramāraṇam |",
  "SA01n759:719": "yadi khalu haniṣyāmi hanmyenamiti saṃcintyābhrāntacittaḥ paraṃ jīvitādvyaparopayati,",
  "SA01n759:720": "evaṃ prāṇātipāto bhavati |",
  "SA01n759:721": "prāṇo vā vāyuḥ kāyacittāśrito vartate |",
  "SA01n759:722": "tamatipātayatīti prāṇātipātaḥ |",
  "SA01n759:723": "na, anupapatteḥ |",
  "SA01n759:724": "vināśānuṣaktā khalu saṃskārāḥ pratikṣaṇavinaśvarāścābhyupagamyante |",
  "SA01n759:725": "teṣāmitthaṃbhūtānāṃ sthitiśaktikriyā'bhāve satyanāgatānāṃ ca tulyātulyajātīyānāṃ nirātmakatvāviśeṣe kena hantrā kimāpadyate ?",
  "SA01n759:726": "atra sautrāntikāḥ parihāramāhuḥ- “na |",
  "SA01n759:727": "pradīpaṇi(ni)",
  "SA01n759:728": "rvāpaṇa(na)",
  "SA01n759:729": "ghaṇṭaśabdanirodhavattatsiddheḥ |”",
  "SA01n759:730": "na, samānatvāt |",
  "SA01n759:731": "ayaṃ tvatra parihāraḥ-hanturhetusāmarthyopaghātakaraṇe satyanāgatasaṃskāraśaktikriyādhānavidhānavighnakaraṇāt prāṇātipātopapattiḥ |",
  "SA01n759:732": "kasya punastajjīvitaṃ yastena viyojyate,",
  "SA01n759:733": "te vā prāṇā iti ?",
  "SA01n759:734": "prasiddhasya pudgalasya yo'sāvevaṃ nāmaivaṃ gotra iti vistaraḥ |",
  "SA01n759:735": "abuddhipūrvādapi prāṇivadhātkarturadharmo bhavati yathā'gnisparśāddāha iti nagnāṭāḥ |",
  "SA01n759:736": "teṣāṃ paradāradarśaṇa(na)",
  "SA01n759:737": "sparśane'pyeṣa prasaṃgaḥ |",
  "SA01n759:738": "tuṣṭaruṣṭanagnāṭavāhlīkanirgranthaśiroluñcane ca |",
  "SA01n759:739": "buddhipūrvātprāni(ṇi)",
  "SA01n759:740": "vadhāddharmo'pi bhavatīti yājñikāḥ |",
  "SA01n759:741": "katham viṣabhakṣaṇavat |",
  "SA01n759:742": "tadyathā kiñcidviṣabhakṣaṇaṃ mantrapūrvaṃ hitāya bhavati |",
  "SA01n759:743": "kiñcidahitāya yadamantrapūrvaṃ tadvaditi |",
  "SA01n759:744": "na |",
  "SA01n759:745": "galāmreḍanaśastranipātamantareṇa mantramātrakena paśuvadhasāmarthyādarśaṇā(nā)t |",
  "SA01n759:746": "piṣṭamayacchāgā hutimātreṇa paśuvadhādiyajñadharmotpattyasāmarthyācca |",
  "SA01n759:747": "kiñca, viṣasya māraṇajīvitaśaktidvayasāmarthyadarśaṇā(nā)t |",
  "SA01n759:748": "tatra mantrapūrvakaṃ kiñcijjīvayati kiñciddurgatāriṣṭeṣu na jīvayati |",
  "SA01n759:749": "amantrapūrvakamapi kiñcījjīvayati kiñcinna jīvayati |",
  "SA01n759:750": "[bhukta]viṣasyāpekṣi[ka]tvāt |",
  "SA01n759:751": "kiñca, śabarādimantrāṇāṃ viṣamāraṇāśaktyupaghāte'pi pāpapraṇāśanaśaktyadarśaṇā(nā)t |",
  "SA01n759:752": "kiñca, hiṃsāhiṃsayordharmādharmasvālakṣaṇyāparityāgabhūtatvāt |",
  "SA01n759:753": "juhotyādikriyāvyaṅgyo dharmaḥ iti cet |",
  "SA01n759:754": "na |",
  "SA01n759:755": "tadrūpāsiddhatvāt,",
  "SA01n759:756": "abhivyaktyanupapatteśca |",
  "SA01n759:757": "kriyāmātramapūrvamiti cet |",
  "SA01n759:758": "na |",
  "SA01n759:759": "kriyāyā nityatvānupapatterniruktyanupapatteśca ||",
  "SA01n759:760": "atyaktā'nyadhanādānamadattādānamucyate ||",
  "SA01n759:761": "abhrāntyeti vartate |",
  "SA01n759:762": "yadi balacauryabuddhyā paradravyaṃ svīkaroti ||",
  "SA01n759:763": "[196] parastrīgamanaṃ kāmamithyācāro vikalpavān |",
  "SA01n759:764": "agamyagamanaṃ khalvapi kāmamithyācāraḥ |",
  "SA01n759:765": "sa ca bahuprakāravikalpo bhavati |",
  "SA01n759:766": "agamyāṃ gacchati mātaraṃ vā duhitaraṃ vā paraparigṛhītaṃ(tāṃ)",
  "SA01n759:767": "vā svāmapyanaṅge gacchatyadeśe ca |",
  "SA01n759:768": "niyamasthāṃ vā |",
  "SA01n759:769": "abhrāntyetyuktam |",
  "SA01n759:770": "arthajñāyā'nyathāvādo drohabuddhyā mṛṣāvacaḥ ||",
  "SA01n759:771": "vaktṛṃ(ktṛ)śrotṛbuddhyapekṣayā khalu mṛṣāvādo bhavati |",
  "SA01n759:772": "yadi vaktā'rthānāmabhijño bhavati sa taṃ vigopya drohabuddhyā'nyathā brūte |",
  "SA01n759:773": "śrotā ca tathaivāvagacchati |",
  "SA01n759:774": "tadāsya mṛṣāvādaḥ kamapatho bhavati ||",
  "SA01n759:775": "ye khalvime māhakīmātṛsūtrā diṣvaṣṭāvanāryā vyavahārāḥ proktāḥ,",
  "SA01n759:776": "aṣṭau cāryāḥ-“adṛṣṭe dṛṣṭavāditā'nāryo vyavahāraḥ |",
  "SA01n759:777": "aśrute, amate,",
  "SA01n759:778": "avijñāte,",
  "SA01n759:779": "śrutamatavijñātavāditā'nāryo vyavahāraḥ |",
  "SA01n759:780": "dṛṣṭaśrutamatavijñāte cādṛṣṭādivāditā'nāryo vyavahāraḥ |",
  "SA01n759:781": "viparyayeṇa tvaṣṭāvevāryā vyavahārāḥ |",
  "SA01n759:782": "” teṣāṃ punaridaṃ lakṣaṇaṃ vyākhyāyate-",
  "SA01n759:783": "[197] dṛṣṭayā śrutyādibhiścākṣairmaṇa(na)",
  "SA01n759:784": "sā yacca gṛhyate |",
  "SA01n759:785": "dṛṣṭaṃ śrutaṃ mataṃ jñātamityuktaṃ tadyathākramam ||",
  "SA01n759:786": "yatkhalu cakṣuṣā'locitaṃ cakṣurvijñānamanovijñānābhyāṃ cānubhūtaṃ taddṛṣṭamityucyate |",
  "SA01n759:787": "yacchrotreṇa śrotramanovijñānābhyāṃ cānubhūtaṃ tacchrutam |",
  "SA01n759:788": "yat tribhirghrāṇajihvākāyaistadvijñānamanovijñānaiścānubhūtaṃ tanmatamityucyate |",
  "SA01n759:789": "teṣāṃ prāpyaviṣayagrāhitvāt,",
  "SA01n759:790": "kabaḍiṃkārāhāraviṣayatvācca |",
  "SA01n759:791": "tatreṣṭaparyāyavācī mataśabdaḥ |",
  "SA01n759:792": "yatpunarmanovijñānenānubhūtaṃ tadvijñātaṃ tadadhyavasāye niścayaparisamāpteḥ |",
  "SA01n759:793": "gatametat | prakṛtamevānuvartatām ||",
  "SA01n759:794": "yaḥ kāyenānyathātvaṃ prāpayet,",
  "SA01n759:795": "syānmṛṣāvādaḥ ? syāt |",
  "SA01n759:796": "tadapadiśyate-syānna kāyenna(na)",
  "SA01n759:797": "parākrameta prāṇātipātāvadyena ca spṛśyeta |",
  "SA01n759:798": "syādvācā parākrameta syānna vācā parākrameta mṛṣāvādāvadyena ca spṛśyeta |",
  "SA01n759:799": "syātkāyena parākrameta,",
  "SA01n759:800": "syānna kāyena vācā parākrameta,",
  "SA01n759:801": "ubhayāvadyena ca spṛśyeta |",
  "SA01n759:802": "syādṛṣīṇāṃ manaḥpradoṣeṇa proṣadhanidarśaṇaṃ(naṃ) cātra iti |",
  "SA01n759:803": "kathaṃ punarvijñaptyā vinā tatrāvijñaptiḥ kāmāvacarī karmapatho yokṣyate |",
  "SA01n759:804": "sati hi cittaparispande mahābhūtatajjakāyaparispando'vaśyaṃ bhāvīti kartavyo'tra yatnaḥ |",
  "SA01n759:805": "ukto mṛṣāvādaḥ ||",
  "SA01n759:806": "[198] paiśunyaṃ bhedakṛdvākyaṃ",
  "SA01n759:807": "yatkhalu kliṣṭacittasya parabhedāya vacanamabhrāntyā tatpaiśunyamityucyate |",
  "SA01n759:808": "pāruṣyaṃ tu yadapriyam |",
  "SA01n759:809": "abhrāntyā kliṣṭacittasya yadvacanaṃ tatpārūṣyamiti |",
  "SA01n759:810": "kliṣṭaṃ saṃbhinnalāpitvamanye gītakathādivat ||",
  "SA01n759:811": "kliṣṭaṃ khalu sarvaṃ vacanaṃ saṃbhinnapralāpitvam |",
  "SA01n759:812": "yasya guṇasya bhāvād dravye śabdaniveśastabhidhāne tvatalau |",
  "SA01n759:813": "kaścāsau guṇaḥ ?",
  "SA01n759:814": "saṃbhinnapralāpa eva |",
  "SA01n759:815": "sa yasyāsti sa saṃbhinnapralāpī |",
  "SA01n759:816": "tadbhāvaḥ saṃbhinnapralāpitvam |",
  "SA01n759:817": "anye punarbruvate |",
  "SA01n759:818": "yadetanmṛṣāvādāditribidhaṃ vacanaṃ tato yadanyatkliṣṭaṃ lapanagītanāṭyatīrthaśāstrādi tatsarvaṃ sabhinnapralāpaḥ ||",
  "SA01n759:819": "[199] parasvāsatspṛhā'bhidhyā vyāpā[daḥ] sattvagocaraḥ |",
  "SA01n759:820": "vidveṣānā'nantadṛṣṭistu mithyādṛṣṭi[rahetukā] ||",
  "SA01n759:821": "abhidhyā tāvad dviṣataḥ spṛhā |",
  "SA01n759:822": "aho bata yatpareṣāṃ tanmama syādityeṣā viṣayaprārthaṇā(nā)",
  "SA01n759:823": "viṣamalobhākhyā abhidhyetyucyate |",
  "SA01n759:824": "vyāpādaḥ khalvapi sattvaparityāgabudhyā pratighaḥ |",
  "SA01n759:825": "mithyādṛṣṭirapi hetuṃ vā phalaṃ vā kriyāṃ vā sadvā vastu nāśayataḥ yā dṛṣṭirmatirityevamādi sā mithyādṛṣṭirityucyate |",
  "SA01n759:826": "tayā punarmithyādṛṣṭyā prakarṣaprāptayā navaprakārayā navaprakārāṇi kuśalamūlāni samucchidyante |",
  "SA01n759:827": "bhāvanāheyakleśaprahāṇavat |",
  "SA01n759:828": "yattarhi śāstra uktam-“katamānyadhimātrāṇyakuśalamūlāni yairakuśalamūlaiḥ kuśalamūlāni samucchinatti ?",
  "SA01n759:829": "kāmavairāgyaṃ cānuprāpnuvan yāni tatprathamata upalikhati ?",
  "SA01n759:830": "” naiṣa doṣaḥ |",
  "SA01n759:831": "akuśalamūlādhyāhṛtatvāt |",
  "SA01n759:832": "mithyādṛṣṭesteṣveva tatkarmopacaryate |",
  "SA01n759:833": "tadyathā'gnireva grāmasya dagdhā caurāstu tasyādhyāhārakāstadvaditi |",
  "SA01n759:834": "kāmāvacarāṇyupapattilambhikānyeva ca samucchidyante,",
  "SA01n759:835": "prāyogikebhyaḥ pūrva(rvaṃ)",
  "SA01n759:836": "parihīṇatvāt |",
  "SA01n759:837": "evaṃ hyūktaṃ bhagavatā-“samanvāgato'yaṃ puruṣaḥ kuśalairapi dharmairakuśalairapi dharmaiḥ” iti vistaraḥ |",
  "SA01n759:838": "tatra samanvāgato'yaṃ pudgalaḥ kuśalairapi dharmairaviśeṣeṇa dvividhaiḥ-prāyogikairupapattilābhikaiśca |",
  "SA01n759:839": "te'sya pudgalasya kuśalā dharmā antardhāsyanti,",
  "SA01n759:840": "prāyogikāḥ anupūrvasamucchede,",
  "SA01n759:841": "pūrvaṃ tadvihāneḥ |",
  "SA01n759:842": "asti cāsya kuśalamūlamanusahagatamanupacchinnamupapattilābhikam |",
  "SA01n759:843": "tadapyapareṇa samayeṇa sarveṇa sarvaṃ samucchetsyate |",
  "SA01n759:844": "yasya samucchedātsamucchinnakuśalamūla iti saṃkhyāṃ gamiṣyatīti |",
  "SA01n759:845": "ataḥ sarvākuśalamūlabhūtā mithyādṛṣṭiriti saugatāḥ |",
  "SA01n759:846": "“sūkṣmaṃ kuśaladharmabījaṃ tasminnakuśale cetasyavasthitaṃ yataḥ punaḥ pratyayasāmagrīsannidhāne sati kuśalaṃ cittamutpadyate” iti kośakāraḥ |",
  "SA01n759:847": "yuktyāgamavirodhāttanneti dīpakāraḥ |",
  "SA01n759:848": "tatra yuktivirodhastāvadvijātīyāddhetorvijātīya phalānutpattidarśaṇā(nā)",
  "SA01n759:849": "dyavabījācchāliphalavadyoniśo manasikāraparataḥ sadghoṣābhyāṃ mithyādṛṣṭivacca |",
  "SA01n759:850": "cakṣūrūpābhyāṃ vijñānavaditi cet |",
  "SA01n759:851": "na |",
  "SA01n759:852": "sabhāgahetau sati cakṣūrūpayornimittakāraṇamātratvā[t],",
  "SA01n759:853": "dadhyutpattāvātañcanavat |",
  "SA01n759:854": "kiñca, viruddhānāmanyataropapatteśca |",
  "SA01n759:855": "na hi viruddhānāṃ sukhaduḥkhālokatamaḥprabhṛtīnāṃ caikatra [saṃbhavada]vasthānaṃ dṛṣṭam |",
  "SA01n759:856": "nāpi parasparaṃ bījaphalābhisaṃbandhaḥ |",
  "SA01n759:857": "kiñca, cittabījaikatvābhyupagamācca |",
  "SA01n759:858": "akuśalameva hi cittaṃ bhavatāṃ jīva(bīja)miṣṭam |",
  "SA01n759:859": "tasya kuśale cittakṣaṇe viruddhakriye ca cittāntare bījaleśānupapattiḥ |",
  "SA01n759:860": "uktottaratvācca |",
  "SA01n759:861": "vistareṇa hyatrottaramuktam |",
  "SA01n759:862": "tatsmaryatāmiti |",
  "SA01n759:863": "āgamavirodho'pi,",
  "SA01n759:864": "“sarvaṃ sarveṇa cche[tsya te” iti ...........cya]mānaṃ bījamavasthitaṃ gaṃsyate | iti |",
  "SA01n759:865": "vyākhyātāḥ salakṣaṇāḥ karmapathāḥ ||",
  "SA01n759:866": "kaḥ punaḥ salakṣaṇaḥ karmapathārthaḥ ?",
  "SA01n759:867": "karma ca karmaṇaśca cetanākhyasya panthāna iti karmapathāḥ |",
  "SA01n759:868": "tatra sapta karma ca karmaṇaśca panthā[i]ti karmapathāḥ,",
  "SA01n759:869": "trayastvabhidhyādayaḥ karmaṇaḥ panthāno na karma |",
  "SA01n759:870": "cetanā [hi tat saṃprayogiṇī bhavati | ]",
  "SA01n759:871": " saṃprayuktā[tadvaṣe(śe)",
  "SA01n759:872": "ṇa(na)",
  "SA01n759:873": "gaccha]tyabhisaṃskarotītyarthaḥ |",
  "SA01n759:874": "sā tu karmaiva na karmapathaḥ |",
  "SA01n759:875": "na hyasau trayāṇāṃ vaśena vartate |",
  "SA01n759:876": "idamucyate-",
  "SA01n759:877": "[200] cetanā na kriyāmārgastaistu sattā pravartate |",
  "SA01n759:878": "katibhiḥ punaḥ karmapathaiḥ sārdhaṃ cetanā yugapadutpannā vartate ?",
  "SA01n759:879": "tadārabhyate-",
  "SA01n759:880": "yugapadyāva[daṣṭā]bhiraśubhaiścetanaiḥ saha ||",
  "SA01n759:881": "[ekena tāvatsaha vartate |",
  "SA01n759:882": "vinānyenābhidhyādisaṃmukhībhāve akliṣṭacetaso vā tatprayogeṇa rūpiṇāmanyatamaniṣṭhāgamane |",
  "SA01n759:883": "dvābhyāṃ saha vartate |",
  "SA01n759:884": "vyāpannacittasya prāṇivadye |",
  "SA01n759:885": "abhidhyāviṣṭasya cādattādāne kāmamithyācāre saṃbhinnapralāpe vā |",
  "SA01n759:886": "tribhiḥ saha |",
  "SA01n759:887": "vyāpannacittasya parakīyaprāṇimāraṇāpaharaṇe yugapat |",
  "SA01n759:888": "abhidhyāviṣṭasya tatprayogeṇa rūpi[dvayaniṣṭhāgamane tribhireva] |",
  "SA01n759:889": "[caturbhiḥ saha vartate |",
  "SA01n759:890": "bhedā]bhiprāyasya nandanavacane paruṣavacane vā |",
  "SA01n759:891": "tatra hi mānasa eko bhavati vācikāstrayaḥ |",
  "SA01n759:892": "abhidhyādigatasya vā tatprayoge'ṇya(nya)",
  "SA01n759:893": "trayanni(ni)",
  "SA01n759:894": "ṣṭhāgamane |",
  "SA01n759:895": "evaṃ pañcaṣaṭi(ṭ)",
  "SA01n759:896": "saptabhiryojyam |",
  "SA01n759:897": "aṣṭābhiḥ saha varte(rta)ta(te) |",
  "SA01n759:898": "ṣaṭsu prayogaṃ kṛtvā pare saṃpreṣaṇena svayaṃ kāmamithyācāraṃ kurvataḥ samaniṣṭhāgamane |",
  "SA01n759:899": "evaṃ [tāvadakuśalaḥ] ||",
  "SA01n759:900": "[201] [śubhaistu] daśabhiryāvatsārvaṃ(rdhaṃ)",
  "SA01n759:901": "naikāṣṭapañcabhiḥ |",
  "SA01n759:902": "śubhaiḥ khalu karmapathairyāvaddaśabhiḥ saha vartata ityutsṛṣṭiḥ |",
  "SA01n759:903": "tadapavādoyam-‘naikāṣṭapañcabhiḥ’ |",
  "SA01n759:904": "na khalvekena pañcabhiraṣṭābhirvā saha vartate |",
  "SA01n759:905": "tatra dvābhyāṃ saha vartate |",
  "SA01n759:906": "kuśaleṣu pañcasu vijñāneṣu sthitasyārūpyasamāpattisaṃgṛhīte ca kṣayānutpādajñānasaṃprayuktāvijñānaṃ tatsaṃ[prayuktā ca] prajñānadṛṣṭiriti |",
  "SA01n759:907": "tribhiḥ saha vartate |",
  "SA01n759:908": "samyagdṛṣṭisaṃprayukte manovijñāne |",
  "SA01n759:909": "yatra saṃvaro ṇā(nā)sti |",
  "SA01n759:910": "caturbhirakuśalāvyākṛtacittasyopāsakasya śrāmaṇerasaṃvarasamādāne |",
  "SA01n759:911": "ṣaḍbhiḥ kuśaleṣu pañcasu vijñāneṣu tatsamādāne |",
  "SA01n759:912": "saptabhiḥ kuśale manovijñāne tatsamādāna eva |",
  "SA01n759:913": "akuśalāvyākṛtacittasya [ca bhikṣu]saṃvarasamādāne |",
  "SA01n759:914": "[navabhiḥ] kuśaleṣu pañcasu vijñāneṣu tatsamādāne,",
  "SA01n759:915": "kṣayānutpādajñānasaṃprayukte ca manovijñāne tasminneva ca dhyānasaṃgṛhīte |",
  "SA01n759:916": "daśabhistato'nyatra kuśale manovijñāne bhikṣusaṃvarasamādāna eva |",
  "SA01n759:917": "sarvā ca dhyānānāsravasaṃvarasamāvartinī cetanā'nyatra kṣayānutpādajñānābhyām |",
  "SA01n759:918": "saṃvara[nirmuktena tvekenāpi saha syādanyacittasyai] kāṅgaviratisamādāne |",
  "SA01n759:919": "pañcāṣṭābhirapi syāt |",
  "SA01n759:920": "kuśalamanovijñānasya dvipañcāṅgasamādāne yugapat |",
  "SA01n759:921": "kasyāṃ punargatau kati kuśalāścākuśalāśca karmapathāḥ saṃmukhībhāvataḥ samanvāgato vā santīti ?",
  "SA01n759:922": "vilāpadveṣapāruṣyāṇyu(ṇi)",
  "SA01n759:923": "ṣa (sa)",
  "SA01n759:924": "nti narake dvidhā ||",
  "SA01n759:925": "ete trayaḥ saṃbhinnapralāpapārūṣyavyāpādā nārake [saṃmukhībhāva] taḥ samanvāgamataśca vidyante |",
  "SA01n759:926": "[202] tadvadeva matā'bhidhyā mithyādṛṣṭistathaiva ca |",
  "SA01n759:927": "kecitkhalu bruvate-abhighyā mithyādṛṣṭiścāpi dvābhyāṃ prakārābhyāṃ vidyete |",
  "SA01n759:928": "anye punarāhuḥ- samanvāgamata evābhidhyāmithyādṛṣṭī vidyete |",
  "SA01n759:929": "rañjanīyavastvabhāvāt,",
  "SA01n759:930": "karmaphalapratyakṣatvācca |",
  "SA01n759:931": "taccaitadakāraṇam |",
  "SA01n759:932": "tatra tāvattṛṣṇā'vidyā'dhimātratamatvāditi [pūrva]mapākṣikaḥ |",
  "SA01n759:933": "abhidhyāditrayaṃ tadvatkurau pralapanaṃ dvidhā ||",
  "SA01n759:934": "kurau khalvevameva trayo'bhidhyāvyāpādamithyādṛṣṭayaḥ |",
  "SA01n759:935": "anye punarāhuḥ-samānvāgamata eva na saṃmukhībhāvataḥ amamāparigrahatvāt,",
  "SA01n759:936": "snigdhasantānatvādāghātavastvabhāvādapāpāśayatvācca ||",
  "SA01n759:937": "[203] aśubhāstu daśānyatra",
  "SA01n759:938": "narakottarakurubhyāṃ kāmadhātau dvābhyāṃ prakārābhyāṃ daśāśubhā vidyante |",
  "SA01n759:939": "sarvatra kuśalāstrayaḥ |",
  "SA01n759:940": "śubhāstu ‘trayaḥ’ |",
  "SA01n759:941": "trayo'nabhidhyā'vyāpādasamyagdṛṣṭayaḥ sarvatra traidhātuke pañcasvapi gatiṣu dvābhyāṃ prakārābhyāṃ santīti |",
  "SA01n759:942": "ārūpyā'ryā'saṃjñināṃ ca rūpiṇaḥ sapta lābhataḥ ||",
  "SA01n759:943": "ārūpyeṣu khalvāryāṇāmevātītānāgatenānāsravasaṃvareṇa samanvāgamo'styasaṃjñināṃ ca |",
  "SA01n759:944": "dhyānasaṃvareṇa yāvadbhūbhyāśrayaṃ hyanāsravaśīlamārya utpāditanirodhitaṃ kṛtvā ārūpyeṣūpapanno bhavati tenātītena samanvāgato bhavati |",
  "SA01n759:945": "ṣaḍbhūbhyāśrayeṇānāgatenāpi,",
  "SA01n759:946": "na tu saṃmukhībhāvataḥ,",
  "SA01n759:947": "ārūpyāṇāṃ catuskandhātmakatvādasaṃjñisattvāṇāṃ(nāṃ)",
  "SA01n759:948": "cācittakatvāt |",
  "SA01n759:949": "bhūtacittapratibaddho hi tatsaṃvarasaṃmukhībhāvaḥ ||",
  "SA01n759:950": "[204] kurūnsanarakānhitvā sarvatrānyatra te dvidhā |",
  "SA01n759:951": "kurūn hitvā narakāṃśca |",
  "SA01n759:952": "anyatra gatau saṃmukhībhāvato hyete sapta kuśalāḥ karmapathā vidyante |",
  "SA01n759:953": "saṃvaranirmuktā eva tu tiryakpreteṣu |",
  "SA01n759:954": "saṃvarasaṃgṛhītā eva rūpadhātāvanyatrobhayathā |",
  "SA01n759:955": "te khalvete dvividhā karmapathāḥ",
  "SA01n759:956": "sarve vipākaniṣyandādhipatyaphaladā daśa ||",
  "SA01n759:957": "tatrākuśalaiḥ sarvairāsevitairbhāvitairbahulīkṛtairnarakeṣūpapadyate tadeṣāṃ vipākaphalam |",
  "SA01n759:958": "saceditthatvamāgacchati sa manuṣyāṇāṃ sabhāgatām,",
  "SA01n759:959": "prāṇātipātenālpāyuṣko bhavati |",
  "SA01n759:960": "adattādānena bhogavyasanī |",
  "SA01n759:961": "kāmamithyācāreṇa sapatnadāraḥ |",
  "SA01n759:962": "mṛṣāvādenābhyākhyānabahulaḥ |",
  "SA01n759:963": "paiśūnyenādṛḍhamitraḥ |",
  "SA01n759:964": "pāruṣyenā(ṇā)",
  "SA01n759:965": "manojñaśabdaśrāvī |",
  "SA01n759:966": "saṃbhinnapralāpenānādeyavākyaḥ |",
  "SA01n759:967": "abhighyayā tīvrarāgaḥ |",
  "SA01n759:968": "vyāpādena tīvradveṣaḥ |",
  "SA01n759:969": "mithyādṛṣṭyā tīvramohaḥ |",
  "SA01n759:970": "itīdameṣāṃ ṇi(ni)",
  "SA01n759:971": "ṣyandaphalam |",
  "SA01n759:972": "prāṇātipātenātyāsevitena bāhyā bhāvā alpaujaskā bhavanti |",
  "SA01n759:973": "adattādānena parīttaphalā alpasasyā aśanibahulāḥ |",
  "SA01n759:974": "kāmamithyācāreṇa rajo'vakīrṇāḥ |",
  "SA01n759:975": "mṛṣāvādena durgandhāḥ |",
  "SA01n759:976": "paiśūnyenotkūlanikūlāḥ |",
  "SA01n759:977": "pāruṣyena(ṇa)",
  "SA01n759:978": "duḥsparśāḥ kaṇḍukaprāyāśca |",
  "SA01n759:979": "saṃbhinnapralāpena viṣamapariṇāmāḥ |",
  "SA01n759:980": "abhidhyayā pacitaphalāḥ |",
  "SA01n759:981": "vyāpādena kaṭukarmaphalāḥ |",
  "SA01n759:982": "mithyādṛṣṭyā bījādapakṛṣṭaphalā aphalā vā |",
  "SA01n759:983": "idameṣāmādhipatyaphalam |",
  "SA01n759:984": "tatpunaretat",
  "SA01n759:985": "[205] duḥkhopasaṃhṛterduḥkhamalpāyuṣṭvantu māraṇāt |",
  "SA01n759:986": "tejonāśātkṛśaujastvamidaṃ tattrividhaṃ phalam ||",
  "SA01n759:987": "yattena parasya duḥkhā vedanā janitā tatonarakeṣūpapadyate |",
  "SA01n759:988": "yadiṣṭaṃ jīvitamupacchinnaṃ tato'lpāyuḥ |",
  "SA01n759:989": "yattejo nāśitaṃ tena bāhyā bhāvāḥ kṛśaujasaḥ |",
  "SA01n759:990": "evamanyeṣāmapi yojyam |",
  "SA01n759:991": "kuśalānāmapi karmapathānāmevameva tatphalatrayaṃ viparyayeṇa lakṣayitavyam |",
  "SA01n759:992": "prāṇivadhaviratyā sevitayā deveṣūpapadyate |",
  "SA01n759:993": "saceditthatvamāgacchati manuṣyāṇāṃ sabhāgatāṃ dīrghāyurbhavati |",
  "SA01n759:994": "tadādhipatyenaiva bāhyā bhāvā mahojaso bhavantīti |",
  "SA01n759:995": "sarvaṃ viparyayeṇa draṣṭavyam ||",
  "SA01n759:996": "atra pūrvaṃ yāṇi(ni)",
  "SA01n759:997": "pañca phalānyuktāni teṣāṃ kataratkarma katibhiḥ phalaiḥ saphalam ?",
  "SA01n759:998": "[206] ānantaryapathe karma phalavatpañcabhiḥ phalaiḥ |",
  "SA01n759:999": "caturbhistvamalenāryaṃ tadvadanyacchabhāśubham ||",
  "SA01n759:1000": "prahāṇamārge samale pañcabhiḥ phalaiḥ karma saphalaṃ bhavati |",
  "SA01n759:1001": "tulyā adhikā api tasya paścādutpannāḥ sadaśā dharmā ṇi(ni)",
  "SA01n759:1002": "ṣyandaphalam |",
  "SA01n759:1003": "vipākaphalaṃ svabhūminiyato vipākaḥ |",
  "SA01n759:1004": "visaṃyogaphalaṃ yatkleśaprahāṇam |",
  "SA01n759:1005": "puruṣakāraphalaṃ ye tadbalasamutpannā dharmāḥ |",
  "SA01n759:1006": "na tathā sahabhuvaḥ |",
  "SA01n759:1007": "yaccānantarotpanno vimuktimārgaḥ,",
  "SA01n759:1008": "yaccānāgataṃ bhāvyate,",
  "SA01n759:1009": "yacca tatprahāṇaṃ tadbalena hi tatprāptyu pattiḥ |",
  "SA01n759:1010": "adhipatiphalaṃ svabhāvādanye sarvasaṃskārāḥ pūrvotpanna varjjā iti draṣṭavyam |",
  "SA01n759:1011": "prahāṇamapi tanmārgasyādhipatiphalaṃ yujyate |",
  "SA01n759:1012": "tadādhipatyena tatsākṣātkaraṇādityanye |",
  "SA01n759:1013": "yattu nirmalaprahāṇamārge karma taccaturbhiḥ phalaiḥ saphalaṃ vipākaphalaṃ muktvā |",
  "SA01n759:1014": "‘tadvadanyacchubhāśubham |",
  "SA01n759:1015": "’ anyadapi sāsravaṃ yacchubhāśubham,",
  "SA01n759:1016": "yacca prahāṇamārgādanyatkuśalasāsravaṃ[karmaṃ] yaccākuśalaṃ tadapi caturbhireva phalaiḥ saphalaṃ visaṃyogaphalaṃ tyaktvā ||",
  "SA01n759:1017": "[207] tato'nyannirmalaṃ jñeyaṃ tribhiravyākṛtaṃ tathā |",
  "SA01n759:1018": "śeṣaṃ punaraṇā(nā)",
  "SA01n759:1019": "sravaṃ yatprahāṇamārgādanyat,",
  "SA01n759:1020": "yaccāvyākṛtaṃ tattribhirvipāka[vi]saṃyogaphalaṃ muktvā |",
  "SA01n759:1021": "phalaṃ śubhasya catvāri dve trīṇi ca śubhādayaḥ ||",
  "SA01n759:1022": "kuśalasya karmaṇaḥ kuśalā dharmāścatvāri phalāni vipākaphalaṃ hitvā |",
  "SA01n759:1023": "akuśalā dve puruṣakārādhipatiphale |",
  "SA01n759:1024": "avyākṛtāstrīṇi niṣyandavisaṃyogaphale hitvā ||",
  "SA01n759:1025": "[208] śubhādyāstvaśubhasya dve trīṇi catvāri ca kramāt |",
  "SA01n759:1026": "akuśalasya karmaṇaḥ kuśalā dharmā dve puruṣakārādhipatiphale |",
  "SA01n759:1027": "akuśalāstrīṇi vipākavisaṃyogaphale hitvā |",
  "SA01n759:1028": "avyākṛtāścatvāri visaṃyogaphalaṃ hitvā |",
  "SA01n759:1029": "avyākṛtamapi hyakuśalānāṃ niṣyandaphalamasti |",
  "SA01n759:1030": "yathā kāmāvacare satkāyāntargrāhadṛṣṭī |",
  "SA01n759:1031": "sarveṣāṃ duḥkhadarśaṇa(na)",
  "SA01n759:1032": "prahātavyāṇāṃ(nāṃ)",
  "SA01n759:1033": "samudayadarśaṇa(na)",
  "SA01n759:1034": "prahātavyāṇāṃ(nāṃ)",
  "SA01n759:1035": "ca sarvatragāṇā(nā)m |",
  "SA01n759:1036": "avyākṛtasya te tu dve trīṇi trīṇi śubhādayaḥ ||",
  "SA01n759:1037": "avyākṛtasya karmaṇaḥ kuśalā dharmāḥ dve puruṣakārādhipatiphale |",
  "SA01n759:1038": "akuśalāstrīṇi visaṃyogaphale hitvā |",
  "SA01n759:1039": "avyākṛtasya tānyeva trīṇi ||",
  "SA01n759:1040": "[209] sarve catvāryatītasya madhyamasya ca bhāvinaḥ |",
  "SA01n759:1041": "maghyamā dve svakasyaiva trīṇyanāgāmijanmanaḥ ||",
  "SA01n759:1042": "tatra ‘sarve’ iti traikālikāḥ |",
  "SA01n759:1043": "atītasya karmaṇo'tītānāgatapratyutpannā dharmāścatvāri phalāni visaṃyogamapāsya |",
  "SA01n759:1044": "pratyutpannasyāpi karmaṇo'nāgatā dharmāścatvāri phalānyetānyeva |",
  "SA01n759:1045": "vartamānāstu dharmā vartamānasya karmaṇaḥ dve puruṣakārādhipatiphale |",
  "SA01n759:1046": "ajātasya tvajātā dharmāstrīṇi phalāni niṣyandavisaṃyogaphale hitvā ||",
  "SA01n759:1047": "[210] catvāryekabhuvo dve vā trīṇi cāparabhūmikāḥ |",
  "SA01n759:1048": "svabhūmikā dharmāḥ karmaṇo yathāsaṃbhavaṃ catvāri phalāni visaṃyogaphalaṃ hitvā |",
  "SA01n759:1049": "anyabhūmikā dharmāḥ te cedanāsravāstrīṇi,",
  "SA01n759:1050": "vipākavisaṃyogaphale hitvā |",
  "SA01n759:1051": "niṣyandaphalaṃ hyadhātupatitānāmanyabhūmikaṃ na vāryate |",
  "SA01n759:1052": "sāsravāśced dve,",
  "SA01n759:1053": "puruṣakārādhipatiphale |",
  "SA01n759:1054": "śaikṣādyāstrīṇi śaikṣasya ta evāśaikṣakarmaṇaḥ ||",
  "SA01n759:1055": "śaikṣasya karmaṇaḥ śaikṣā dharmāstrīṇi phalāni,",
  "SA01n759:1056": "vipākavisaṃyogaphale hitvā |",
  "SA01n759:1057": "aśaikṣā apyevam |",
  "SA01n759:1058": "naivaśaikṣāṇā(nā)",
  "SA01n759:1059": "śaikṣāstrīṇyeva niṣyandavipākaphale hitvā ||",
  "SA01n759:1060": "aśaikṣasya tu karmaṇaḥ",
  "SA01n759:1061": "[211] ekaṃ trīṇi dvayaṃ caiva śaikṣādyāḥ paścimasya tu |",
  "SA01n759:1062": "dve dve pañca yathāsaṃkhyaṃ",
  "SA01n759:1063": "aśaikṣasya khalu karmaṇaḥ śaikṣā dharmā ekamadhipatiphalam,",
  "SA01n759:1064": "aśaikṣāstrīṇi vipākāvisaṃyogaphale hitvā |",
  "SA01n759:1065": "naivaśaikṣāṇā(nā)",
  "SA01n759:1066": "śaṃkṣā dve puruṣakārādhipatiphale |",
  "SA01n759:1067": "naivaśaikṣānāśaikṣāṇāṃ punaḥ śaikṣā dharmā dve puruṣākārādhipatiphale |",
  "SA01n759:1068": "evamaśaikṣāḥ |",
  "SA01n759:1069": "naivaśaikṣānāśaikṣāḥ pañcaphalāni |",
  "SA01n759:1070": "dṛggheyasya tu karmaṇaḥ ||",
  "SA01n759:1071": "[212] trīṇi catvāri caikaṃ ca dṛṣṭiheyādayaḥ smṛtāḥ |",
  "SA01n759:1072": "darśaṇa(na)heyasya khalu karmaṇaḥ darśaṇa(na)",
  "SA01n759:1073": "heyā dharmāstrīṇi phalāni,",
  "SA01n759:1074": "vipākavisaṃyogaphale hitvā |",
  "SA01n759:1075": "bhāvanāheyāścatvāri,",
  "SA01n759:1076": "visaṃyogaphalaṃ hitvā |",
  "SA01n759:1077": "apraheyā ekamadhipatiphalam |",
  "SA01n759:1078": "te tvabhyāsapraheyasya dve catvāri tridhā matāḥ ||",
  "SA01n759:1079": "[213] kramādekadvicatvāri te tvaheyasya karmaṇaḥ |",
  "SA01n759:1080": "bhāvanāheyasya khalu karmaṇo darśaṇa(na)",
  "SA01n759:1081": "heyā dharmāḥ dve,",
  "SA01n759:1082": "puruṣakārādhipatiphale |",
  "SA01n759:1083": "bhāvanāheyāścatvāri visaṃyogaphalaṃ hitvā |",
  "SA01n759:1084": "apraheyāstrīṇi,",
  "SA01n759:1085": "vipākaniṣyandaphale hitvā |",
  "SA01n759:1086": "apraheyasya tu karmaṇo darśaṇa(na)",
  "SA01n759:1087": "prahātavyā dharmā ekamadhipatiphalam |",
  "SA01n759:1088": "bhāvanāheyā dve,",
  "SA01n759:1089": "puruṣakārādhipatiphale |",
  "SA01n759:1090": "apraheyāścatvāri vipākaphalaṃ hitvā ||",
  "SA01n759:1091": "atha kimekaṃ karmaikaṃ janmākṣipati, athānekam ?",
  "SA01n759:1092": "tadādarśyate-",
  "SA01n759:1093": "ekenākṣipyate[janma] bhūribhiḥ paripūryate ||",
  "SA01n759:1094": "ekena khalu karmaṇā sakalamekaṃ janmākṣipyate |",
  "SA01n759:1095": "bahubhistu paripūryate |",
  "SA01n759:1096": "tadyathā citrakara ekayā vartyā katsnaṃ rūpamākṣipati,",
  "SA01n759:1097": "bahvībhiḥ paripūrayati tadvaditi |",
  "SA01n759:1098": "atha yaduktaṃ bhagavatā-“karmasvako'yaṃ bhikṣavo lokaḥ” iti |",
  "SA01n759:1099": "tatkeyaṃ karmasvakatā nāma ?",
  "SA01n759:1100": "tadārabhyate-",
  "SA01n759:1101": "[214] kuśalaṃ vā'thavā pāpaṃ yadatītaṃ dadatphalam |",
  "SA01n759:1102": "svaṃ kāyavāṅmanaskarma sā karmasvakatā matā ||",
  "SA01n759:1103": "yatkhalu kāyavāṅmanaskarma svayaṃ kṛtaṃ kuśalākuśalamabhyatītaṃ dadatphalaṃ sā karmasvakatā draṣṭavyā ||",
  "SA01n759:1104": "kathaṃ punaḥ pratikṣaṇabhidureṣu saṃskāreṣu parasparākṛtasaṅketeṣu satsu,",
  "SA01n759:1105": "asati ca nitye karttari bhoktari ca karmasvakatā'bhidhīyate ?",
  "SA01n759:1106": "tadatra pratisamādhīyate-",
  "SA01n759:1107": "[215] saṃvṛtyā skandhasantāne tatkriyāphaladarśaṇā(nā)t |",
  "SA01n759:1108": "karttṛtā bhoktṛtā coktā niṣiddhā śāśvatasya tu ||",
  "SA01n759:1109": "svātmābhyudayaviśeṣārthaḥ khalu karmārabhyate |",
  "SA01n759:1110": "kaścidahaṃ viśiṣṭajñānavijñānasaukhyarūpakāntilāvaṇya(ṇya)",
  "SA01n759:1111": "sauṣṭhavayuktaṃ janma pratilabheyeti |",
  "SA01n759:1112": "śāśvate tvātmani niṣkriye pūrvapaścādviśeṣābhāvāt karttṛtvaṃ cātyantāpadhvastayuktividhānam |",
  "SA01n759:1113": "skandhasantāne tu viśiṣṭaskandhāntarotpattau satyāṃ bījajalābhiṣekādyanugrahā[d] viśiṣṭaphalotpattivaditi |",
  "SA01n759:1114": "pūrvamevāviṣkṛtametaditi ||",
  "SA01n759:1115": "idamidānīṃ vaktavyam |",
  "SA01n759:1116": "[216] syātkarmasvakatā nāsti tasya ceti catuṣkikā |",
  "SA01n759:1117": "syātkhalu karmasvakatā nāpi ca tasya karmaṇo vipāke'vasthita iti catuṣkoṭikā |",
  "SA01n759:1118": "prathamā tatphalasthasya vihāṇā(nā)",
  "SA01n759:1119": "ttasya karmaṇaḥ ||",
  "SA01n759:1120": "yadi tasya karmaṇaḥ phale'vasthitastacca karma vihīnaṃ bhavati ||",
  "SA01n759:1121": "[217] dvitīyā tatphalasthasya karmaṇā tena cānvayāt |",
  "SA01n759:1122": "tṛtīyobhayayuktasya caturthyanubhayasya tu ||",
  "SA01n759:1123": "[218] syātkarmasvakatā nāpi tatphalaṃ vedayiṣyati |",
  "SA01n759:1124": "dvitīyā catuṣkoṭikā |",
  "SA01n759:1125": "tatra prathamā koṭiḥ-",
  "SA01n759:1126": "tatphalāvasthitasyādyā jñeyā taccarame phale ||",
  "SA01n759:1127": "[219] dvitīyā dhruvapākasya tadvipākānavasthite |",
  "SA01n759:1128": "tṛtīyā dvayasadbhāvā caturthī tūbhayaṃ vinā ||",
  "SA01n759:1129": "tṛtīyā catuṣkoṭikā-",
  "SA01n759:1130": "[220] syātkarmaṇānvitaścaiva no ca tatphalavedanam |",
  "SA01n759:1131": "syātkhalu karmaṇā samanvāgato na ca tasya karmaṇaḥ phalaṃ vedayate |",
  "SA01n759:1132": "catuṣkoṭikā |",
  "SA01n759:1133": "ādyā dattavipākena niruddhānāgatādinā ||",
  "SA01n759:1134": "[221] dvitīyā tu vihīṇe(ne)",
  "SA01n759:1135": "na dhruvapākena karmaṇā |",
  "SA01n759:1136": "tṛtīyā dvayamuktasya caturthī tu dvayādṛte ||",
  "SA01n759:1137": "atha yadidaṃ śāstri(stre)",
  "SA01n759:1138": "yogavihitamayogavihitaṃ ca karmoktaṃ tasya kiṃ lakṣaṇam ?",
  "SA01n759:1139": "tadabhidhīyate-",
  "SA01n759:1140": "[222] ayuktavihitaṃ karma kleśopakleśadūṣitam |",
  "SA01n759:1141": "śikṣāliṅgādyapetaṃ ca kecidāhurvipaścitaḥ ||",
  "SA01n759:1142": "yatkiñcitkhalu kliṣṭaṃ kāyavāṅmanaskarma kleśopakleśadūṣitaṃ sarvaṃ tadayogavihitama,",
  "SA01n759:1143": "ayoniśomanaskārasamutthāpitatvāt |",
  "SA01n759:1144": "anye punarbruvate-yatkhalu śikṣāvyapetaṃ yathā gantavyaṃ sthātavyamityevamādi,",
  "SA01n759:1145": "yattu liṅgavacanahīnamasaṃbaddhaṃ nirarthakaṃ ca vākkarma tadayogavihitam |",
  "SA01n759:1146": "vidhibhraṣṭatvāditi |",
  "SA01n759:1147": "viparyayādyogavihitaṃ draṣṭavyamiti ||",
  "SA01n759:1148": "abhidharmadīpe vibhāṣāprabhāyāṃ vṛttau caturthasyādhyāyasya tṛtīyaḥ pādaḥ ||",
  "SA01n759:1149": "caturthā'dhyāye",
  "SA01n759:1150": "caturthapādaḥ |",
  "SA01n759:1151": "athaitāṃ paramagambhīrāṃ duravabodhāṃ prakṛtipuruṣeśvarādikudarśaṇa(na)",
  "SA01n759:1152": "timirotsādanakarīṃ karmasvakatāṃ kaḥ svayamabhisaṃbuddhya lokānugrahāya pradarśayatīti ? brūmaḥ |",
  "SA01n759:1153": "puruṣo(ṣaḥ) tu so bodhisattvaḥ |",
  "SA01n759:1154": "sa punaḥ kiṃ cittotpādātprabhṛti bodhisattvo bhavati ?",
  "SA01n759:1155": "atha lākṣaṇikakarmākṣepeṇa,",
  "SA01n759:1156": "āhosviccaramabhavika iti ?",
  "SA01n759:1157": "ata idaṃ prastūyate-",
  "SA01n759:1158": "[223] bodhisattvaḥ kuto yāvadavivartyamanā yataḥ |",
  "SA01n759:1159": "baghnāti bodhisannāhamaṅgīkṛtvā jagaddhitam ||",
  "SA01n759:1160": "yataḥ prabhṛti kalyāṇamitraṃ bhagavantaṃ samyaksaṃbuddha[māpa]dya tadupadarśitadakṣiṇamārgaḥ yoniśo manasikārādhiṣṭhitabuddhiḥ kṛtsnaṃ lokamatrāṇamaśaraṇamaparāyaṇaṃ pañcagatimahāvarte jātijarāvyādhimaraṇādiduḥkhakṣārāmbhasi,",
  "SA01n759:1161": "karmarākṣasādhiṣṭhitatīre,",
  "SA01n759:1162": "pāpamitrakumbhīrānubaddhabele,",
  "SA01n759:1163": "rūpādiviṣayavikalpapavanoddhatatṛṣṇātaraṅge,",
  "SA01n759:1164": "mohakarṇadhāraparibhrāmitabuddhinauke saṃsāramahāsamudre nimagnamavalokya kṛpāviṣṭacetāstadabhyuddharaṇāya vīryabāhumabhiprasārya,",
  "SA01n759:1165": "avivartyaṃ cittamevamutpādayati-avidyāndha[: ]",
  "SA01n759:1166": "kāropahatabuddhinayano'yaṃ lokaḥ sa mayā samyagdṛṣṭiprabhāvabhāsitena śīlasaṃkrameṇottārayitavyaḥ |",
  "SA01n759:1167": "pratighabhujaṅgadaṃṣṭrā viṣadūṣito'yaṃ lokaḥ sa mayā maitryāgadena praśamitavyaḥ |",
  "SA01n759:1168": "tṛṣṇāpiśācīlalitābhibhūtamatirayaṃ lokaḥ sa mayā śamathabalena tṛṣṇānirodhasukhaṃ lambhayitavyaḥ |",
  "SA01n759:1169": "parāmarśabhūtagrahāviṣṭo'yaṃ lokaḥ sa mayā vimokṣasukhasvastyayanena nirbhayamamṛtapadaṃ praveśayitavyaḥ |",
  "SA01n759:1170": "mānagiriśikharādhirūḍhabuddhirayaṃ lokaḥ sa mayā karmasvakatājñānavajreṇa mānagirīnvicūrṇya praśāntamānamadāmarśaśāntipade sthāpayitavyaḥ |",
  "SA01n759:1171": "vicikitsākathaṃkathībhāvaśalyaviddhahṛdayo'yaṃ lokaḥ sa mayā pratītyasamutpādapravicayaśalākayā kāṅkṣāśalyamutpāṭyāmṛtarasaṃ pāyayitavyaḥ |",
  "SA01n759:1172": "jarāvyādhimaraṇamakaradaṃṣṭrāntargato'yaṃ lokaḥ sa mayā sarvānarthaviyuktaṃ nirvṛtisukhaṃ prāpayitavyaḥ |",
  "SA01n759:1173": "śraddhādiguṇadhanadaridro'yaṃ lokaḥ sa mayā bodhyaṅgaratnakhacite mahati guṇaiśvaryapade sanniveśayitavyaḥ |",
  "SA01n759:1174": "ityetasmādavivartyād bodhicittotpādātprabhṛti baudhisattvo vaktavya ityācāryakam ||",
  "SA01n759:1175": "yattarhi śāstra uktam-“bodhisattvaḥ kutaḥ prabhṛti ?",
  "SA01n759:1176": "yato lakṣaṇavaipākyaṃ karma karoti” iti |",
  "SA01n759:1177": "naiṣa doṣaḥ |",
  "SA01n759:1178": "yasmādasau-",
  "SA01n759:1179": "[224] yadā lākṣaṇikaṃ karma prakarotyanapāyagaḥ |",
  "SA01n759:1180": "mahākulaḥ samagrākṣaḥ svaparṣatsaṃgrahe rataḥ ||",
  "SA01n759:1181": "[225] pumāñjātismaro vāgmī prajñāvīryakriyānvitaḥ |",
  "SA01n759:1182": "yadā khalvayaṃ puruṣatvajātismaratvādiṣu padasthāneṣu niyatībhato bhavati-",
  "SA01n759:1183": "tadā devamanuṣyāṇāmabhivyaktiṃ nigacchati ||",
  "SA01n759:1184": "ato jñānaprasthāne'smādavagheḥ prabhṛti bodhisattvaḥ anenābhiprāyeṇa paṭhitaḥ |",
  "SA01n759:1185": "[226] sa hi tribhirasaṃkhyeyairdharmakāyaguṇārṇavam |",
  "SA01n759:1186": "pracinoti tadādhāraṃ kāyaṃ kalpaśatena tu ||",
  "SA01n759:1187": "[227] dvātriṃśallakṣaṇopetamaśītivyañja nojjvalam |",
  "SA01n759:1188": "dviṣatāmapi yaṃ dṛṣṭvā manaḥ sadyaḥ prasīdati ||",
  "SA01n759:1189": "eṣā khalu dharmatā yattribhiḥ kalpāsaṃkhyeyairaṇi(ni)",
  "SA01n759:1190": "rastaśraddhāśīlaśrutatyāgaprajñādiguṇadhanaiśvaryaprayogāṇāṃ(nāṃ)",
  "SA01n759:1191": "bhagavatāṃ samyaksaṃbuddhānāṃ puruṣottamānāṃ dharmakāyacaraṇaparisamāptirbhavati |",
  "SA01n759:1192": "kalpaśatena khaḍgaviṣāṇakalpānāṃ pratyekabuddhānām |",
  "SA01n759:1193": "ṣaṣṭhyā kalpaiḥ prajñāvatāmagryāṇām |",
  "SA01n759:1194": "catvāriṃśadbhiḥ ṛddhimacchreṣṭhānām |",
  "SA01n759:1195": "viṃśatibhiḥ kalpaiḥ śrutadharapravarāṇāṃ dharmakāyacaraṇaparipūrirbhavati |",
  "SA01n759:1196": "yatpunarjanmaśarīraṃ bhagavatāṃ samyaksaṃbuddhānāṃ bodherāśrayabhūtaṃ dvātriṃśatā mahāpuruṣalakṣaṇaiḥ khacitamaśītyānuvyañjanairvirājitam,",
  "SA01n759:1197": "yatkhalu dṛṣṭvā svavikalpasamutthitapratighadūṣitabuddhī nāmapi mārapakṣyāṇāṃ tīrthyāṇāṃ ca manaḥ prasīdati |",
  "SA01n759:1198": "kāni punastāni dvātriṃśanmahāpuruṣalakṣaṇāni ?",
  "SA01n759:1199": "kāni vāśītyanuvyañjanāni ?",
  "SA01n759:1200": "tadidaṃ pradarśyate-",
  "SA01n759:1201": "tatra tāvadamūni dvātriṃśanmahāpuruṣalakṣaṇāni-",
  "SA01n759:1202": "buddhā hi bhagavantaḥ samamahītalākramaṇāt supratiṣṭhita[pā]dāḥ ||1 ||",
  "SA01n759:1203": "sahasrārasanābhikasanemikasarvākāraparipūrṇacakrāṅkitapāṇipādatvāccakrāṅkahastapādāḥ ||2 ||",
  "SA01n759:1204": "āyatahastapādāṅgulitvāddīrghāṅgulayaḥ ||3 ||",
  "SA01n759:1205": "dīrghāyatatvādāyatapārṣṇipādāḥ ||4 ||",
  "SA01n759:1206": "tūlapicutaruṇasukumāropamakomalakaracaraṇatvānmṛdutaruṇapāṇipādāḥ ||5 ||",
  "SA01n759:1207": "abhitāmrāṣṭāpadavicitratanujālāvanaddhatvādabhijātahaṃsarājavajjālāvanaddhapādāḥ ||6 ||",
  "SA01n759:1208": "uccaiḥ sujātagulphatvāducchaṅkucaraṇāḥ ||7 ||",
  "SA01n759:1209": "anupūrvopacitavṛttataragarbhaiṇeyamṛgajaṅghatvādaiṇeyajaṅghāḥ ||8 ||",
  "SA01n759:1210": "prāṃśubāhutvādanavanatakāyajānumaṇḍalasparśinaḥ ||9 ||",
  "SA01n759:1211": "paramābhirūpanirgūḍhapuruṣanimittatvādabhijātahastyaśvājāneyavatkośagatavastiguhyāḥ ||10 ||",
  "SA01n759:1212": "kāyavyāmasamāyāmatvānnyagrodhaparimaṇḍalāḥ ||11 ||",
  "SA01n759:1213": "anupūrvordha(rdhva)",
  "SA01n759:1214": "mukhajātatvādūrdhvāṅgaromāṇaḥ ||12 ||",
  "SA01n759:1215": "suvibhaktādvitīyanīlajātaromatvādekaikābhinīlapradakṣiṇāvartaromānaḥ(ṇaḥ) ||13 ||",
  "SA01n759:1216": "uttaptahāṭakasannibhadṛgvyāmamātraprabhāvabhāsanāt suvarṇavarṇāḥ ||14 ||",
  "SA01n759:1217": "suparikarmīkṛtarajatajātarūpaślakṣṇacchavitvādrajomalānupakleśanācca sūkṣmacchavayaḥ ||15 ||",
  "SA01n759:1218": "samupacitahastapādāṃsagrīvatvātsaptotsadakāyāḥ ||16 ||",
  "SA01n759:1219": "kāñcanaśilātalaślakṣṇopacitoraskandhāccitāntarāṃsāḥ ||17 ||",
  "SA01n759:1220": "siṃhavadvistīrṇasaṃhatordhvāṅgatvātsiṃhapūrvārdhakāyāḥ ||18 ||",
  "SA01n759:1221": "avakropacitadaśatālasamucchritatvād bṛhadṛjugātrāḥ ||19 ||",
  "SA01n759:1222": "samantopacitamāṃsanirgūḍhajatrudeśatvātsusaṃvṛttaskandhāḥ ||20 ||",
  "SA01n759:1223": "adhastādupariṣṭācca samadantaviṃśatitvāccatvāriṃśaddantāḥ ||21 ||",
  "SA01n759:1224": "anunnatāvanatasamapramāna(ṇa)",
  "SA01n759:1225": "tvātsamadantāḥ ||22 ||",
  "SA01n759:1226": "nirantarāvasthitatvādaviraladantāḥ ||23 ||",
  "SA01n759:1227": "kundenduśaṅkhāvabhedasitatvācchakladantāḥ ||24 ||",
  "SA01n759:1228": "ślakṣṇavṛttopacitadarśaṇī(nī)",
  "SA01n759:1229": "yamahāhanutvātsiṃhahanavaḥ ||25 ||",
  "SA01n759:1230": "vātapittaśleṣmā'ṇa(na)",
  "SA01n759:1231": "bhibhūtarasaharaṇirasārasapravibhāvanāsadṛśavijñānatvādrasanarasāgraprāptāḥ ||26 ||",
  "SA01n759:1232": "vistīrṇapeśalatvājjihvāyāḥ sarvamukhamaṇḍalapraticchādanātprabhūtatanujihvāḥ ||27 ||",
  "SA01n759:1233": "gambhīravalguhṛdayaṅgamavispaṣṭaśravaṇīyapañcāṅgopetasvaratvādbrahmasvarāḥ ||28 ||",
  "SA01n759:1234": "kalaviṅkamanojñabhāṣiṇo dundubhisvaraṇi(ni)rghoṣāḥ ||29 ||",
  "SA01n759:1235": "śuklakṛṣṇapradeśānupakliṣṭalohitarājyavinaddhanīlotpalasamānavarṇatvādabhinīlanetrāḥ ||30 ||",
  "SA01n759:1236": "adharordhvāvasthitānāṃ samyagavanatāsaṃluḍitadīrghatvādakṣipakṣmāṇāṃ gopakṣmāṇaḥ ||31 ||",
  "SA01n759:1237": "vṛttaparimaṇḍalasamānupūrvopacitadarśaṇī(nī)",
  "SA01n759:1238": "yāsthivajrajātamūrdhatvāduṣṇīṣālaṅkṛtaśirasaḥ śaṅkhāvadātapradakṣiṇāvartorṇāvidyotitabhrūvinatatvādūrṇāṅkitamukhāḥ ||32 ||",
  "SA01n759:1239": "etāni dvātriṃśanmahāpuruṣalakṣaṇāni buddhānāṃ bhagavatāmiti ||",
  "SA01n759:1240": "aśītyanuvyañjanānyapyucyante |",
  "SA01n759:1241": "buddhā hi bhagavantaḥ",
  "SA01n759:1242": "apṛthupramāṇamṛdutāmratuṅgasnigdhanakhāḥ ||1 ||",
  "SA01n759:1243": "vṛttanirantarānupūrvopacitāṅgulayaḥ ||2 ||",
  "SA01n759:1244": "nirgranthinirgūḍhālpatanuśirāpratānāḥ ||3 ||",
  "SA01n759:1245": "nirgūḍhasamātīkṣṇagulphāḥ ||4 ||",
  "SA01n759:1246": "aviśa(ṣa)māvakraraktasnigdhapādāḥ ||5 ||",
  "SA01n759:1247": "[mṛga]patidviradavṛṣabhahaṃsarājapradakṣiṇāvartacārugatayaḥ ||6 ||",
  "SA01n759:1248": "alomasāśleṣasamapramāṇobhayajaṅghāḥ ||7 ||",
  "SA01n759:1249": "suvṛtasamasaṃhatanirgūḍhajānavaḥ ||8 ||",
  "SA01n759:1250": "kadalīskandhopamapī[nanibi]ḍāviṣamānupūrvopacitacārūravaḥ ||9 ||",
  "SA01n759:1251": "ardhacandrākṛtivistīrṇasamunnatāpagataromavakṣāṇāḥ (ṇaḥ) ||10 ||",
  "SA01n759:1252": "ślakṣṇasusaṃhatacaturastraṇā(nā)",
  "SA01n759:1253": "bhyāyatakukundarasundarakaṭīdeśāḥ ||11 ||",
  "SA01n759:1254": "gambhīrācchidraraktapradakṣiṇāvartaṇā(nā)bhayaḥ ||12 ||",
  "SA01n759:1255": "ślakṣṇālomaśāślathānukramakṣāmodarāḥ ||13 ||",
  "SA01n759:1256": "anābhugnānibhugnasuvattapaṣṭhakukṣayaḥ ||14 ||",
  "SA01n759:1257": "samavatīrṇopacitanātidīrghaślakṣṇapārśvāḥ ||15 ||",
  "SA01n759:1258": "animnopacitahrasvavajrasaṃsthānopapannasūkṣmadīrghalekhāṅkitādṛśyārithasandhicārupṛṣṭhāḥ ||16 ||",
  "SA01n759:1259": "vistīrṇopacitadṛḍhasandhihṛdayāḥ ||17 ||",
  "SA01n759:1260": "aviṣamonnatavistīrṇorasaḥ ||18 ||",
  "SA01n759:1261": "anatisthūlonnataśaṅkhāvartanibhasūkṣmalekhāparikṣiptasamaraktastanāḥ ||19 ||",
  "SA01n759:1262": "hṛdayaviprakṛṣṭadeśajātatvādvistīrṇastanāntarāḥ ||20 ||",
  "SA01n759:1263": "māṃsopacitānativistīrṇatvādunnatakakṣāḥ ||21 ||",
  "SA01n759:1264": "sthūladṛḍhasubaddhanimagnasamākṣakāḥ ||22 ||",
  "SA01n759:1265": "aślakṣṇapṛthumāṃsanimagnāviṣamapramāṇasphijaḥ ||23 ||",
  "SA01n759:1266": "karikaraṇi(ni)",
  "SA01n759:1267": "bhanirgūḍhasandhipīnakaṭhinaślakṣṇasamabāhavaḥ ||24 ||",
  "SA01n759:1268": "vartitaślakṣṇaromaśasiṃhopamadṛḍhaprakoṣṭhāḥ ||25 ||",
  "SA01n759:1269": "samatāmradīrghapāṇayaḥ ||26 ||",
  "SA01n759:1270": "gambhīrācchidrāsaṃkīrṇavakrāyatasnigdhatanutāmrapāṇilekhāḥ ||27 ||",
  "SA01n759:1271": "sūkṣmayamalīkṛtādhyākulāraktāṅguliparvāṇaḥ ||28 ||",
  "SA01n759:1272": "anāmikāparvādhikapramāna(ṇa)",
  "SA01n759:1273": "kanīnikāṅgulayaḥ ||29 ||",
  "SA01n759:1274": "anatibahutanumṛdusnigdhasubaddhamūlasamaromāṇaḥ ||30 ||",
  "SA01n759:1275": "snigdhāsaṃkucitānupahatasāracchavayaḥ ||31 ||",
  "SA01n759:1276": "śotoṣṇasparśāvyakacchavīva varṇāḥ ||32 ||",
  "SA01n759:1277": "sthiranibiḍānatisthūlānatikṛśamāṃsāḥ ||33 ||",
  "SA01n759:1278": "javāpuṣpābhitāmrasvacchasnigdhamadhuracandanagandhirudhirāḥ ||34 ||",
  "SA01n759:1279": "māṃsopagūḍhasthūladṛḍhasuśirāsthikāḥ ||35 ||",
  "SA01n759:1280": "nāgagranthyavasthitanirgūḍhāsthisandhayaḥ ||36 ||",
  "SA01n759:1281": "vajravadabhedyaśarīratvātsusaṃhananāḥ |37 ||",
  "SA01n759:1282": "cārusuvibhaktāṅgapratyaṅgāḥ ||38 ||",
  "SA01n759:1283": "anupūrvopacitasuparimṛṣṭasukumārādīnna(pta)",
  "SA01n759:1284": "svacchaśarīrāḥ ||39 ||",
  "SA01n759:1285": "nirmaśakatilakālapilyāḥ ||40 ||",
  "SA01n759:1286": "jarādaurbalyakṛtāpagatavalayaḥ ||41 ||",
  "SA01n759:1287": "siṃhaśayyānuṣṭhāṇa(na)",
  "SA01n759:1288": "vyapagatakāyavikṣepāḥ ||42 ||",
  "SA01n759:1289": "svedamalānupakliṣṭaśucisaumyacchāyāḥ ||43 ||",
  "SA01n759:1290": "jvalanamani(ṇi)",
  "SA01n759:1291": "mahauṣadhiśaśāṅkasavitṛsamatejasaḥ ||44 ||",
  "SA01n759:1292": "mahīdharavaragurutvopetāḥ ||45 ||",
  "SA01n759:1293": "ṛtusukhakālindikasukhasaṃsparṣāḥ ||46 ||",
  "SA01n759:1294": "madhuramṛdusurabhikusumacandanasamānaromakūpagandhāḥ ||47 ||",
  "SA01n759:1295": "abhinavanīlotpalatulyasārvakālikamukhagandhāḥ ||48 ||",
  "SA01n759:1296": "adbhutamṛdudīrghasnigdhapiṇḍitavyapagataśabdaniśvāsāḥ ||49 ||",
  "SA01n759:1297": "anaśanakadannāśana(nā)",
  "SA01n759:1298": "taṅkāttu vipariṇāmānuparatadharmadeśanābhirapyasañjitasvarabhedāḥ ||50 ||",
  "SA01n759:1299": "nātisaṃkucitavidāritaraktāsyāḥ ||51 ||",
  "SA01n759:1300": "śucisamācārāḥ ||52 ||",
  "SA01n759:1301": "deśastha ttaptavispaṣṭaparipūrṇavyañjanāḥ ||53 ||",
  "SA01n759:1302": "samantaprāsādikatvādasecanakadarśaṇāḥ(nāḥ) ||54 ||",
  "SA01n759:1303": "anatihrasvānatidīrghavṛttopacitatrivalivibhūṣitakambugrīvāḥ ||55 ||",
  "SA01n759:1304": "samapramāna(ṇa)",
  "SA01n759:1305": "dṛḍhāvakrahrasvavipulacibukāḥ ||56 ||",
  "SA01n759:1306": "bimbaphalātāmranātyāyatasamasnigdharucirauṣṭhāḥ ||57 ||",
  "SA01n759:1307": "bandhūkapuṣpopamaślakṣṇadaśanamāṃsāḥ ||58 ||",
  "SA01n759:1308": "śucisnigdhaspaṣṭaracanākṣīṇadantāḥ ||59 ||",
  "SA01n759:1309": "anupūrvavṛttasnigdhatīkṣṇasamasitadaṃṣṭrāḥ ||60 ||",
  "SA01n759:1310": "saprayojanadakṣiṇadantaraśmipradarśitamuhūrtasmitāḥ ||61 ||",
  "SA01n759:1311": "apamalamṛdutāmrasnigdhajihvāḥ ||62 ||",
  "SA01n759:1312": "nityoṣṇaślakṣṇamāṃsajālagajatālusamavarṇatālavaḥ ||63 ||",
  "SA01n759:1313": "dhuroccāyatasaṃgatatuṅganāsāḥ ||64 ||",
  "SA01n759:1314": "aghanamṛdudṛḍhamūlasnigdhatanunīlakuṇḍalitasmaśruvaḥ ||65 ||",
  "SA01n759:1315": "anunnatātīkṣṇamāṃsalamārṣṭipiṇḍitagaṇḍāḥ ||66 ||",
  "SA01n759:1316": "ādarśasamopacitāślatharucirakapolāḥ ||67 ||",
  "SA01n759:1317": "pīnāyatasamānu(no)",
  "SA01n759:1318": "pahatacārukarṇāḥ ||68 ||",
  "SA01n759:1319": "lalāṭakarṇagaṇḍasandhiśleṣāṇi(ni)",
  "SA01n759:1320": "mnapūrṇacandrākṛtiśaṅkhāḥ ||69 ||",
  "SA01n759:1321": "viśālāyatasnigdhamadhuraprasannasamanetrāḥ ||70 ||",
  "SA01n759:1322": "prahasitāñcitāgrapakṣmāṇaḥ ||71 ||",
  "SA01n759:1323": "somyabhrājiṣṇusthiravisandhidṛṣṭayaḥ ||72 ||",
  "SA01n759:1324": "aparimitabalatvādapagatonmeṣanimeṣāḥ ||73 ||",
  "SA01n759:1325": "dīrghāsitaślakṣṇānupūrvavartitasnigdhatanubhruvaḥ ||74 ||",
  "SA01n759:1326": "kāñcanapaṭṭaślakṣṇārdhacandrākṛtivipulalalāṭāḥ ||75 ||",
  "SA01n759:1327": "paripūrṇacandramaṇḍalasamavadanāḥ ||76 ||",
  "SA01n759:1328": "ekaghanavajrasaṃhataśiraskapālāḥ ||77 ||",
  "SA01n759:1329": "suparipūrṇacchatrākṛtiśirasaḥ ||78 ||",
  "SA01n759:1330": "ślakṣṇacitāsaṃluḍitapalitadoṣāpanatabhramarābhasnigdhamṛdusubaddhamūlasurabhi svastikanandyāvartākṛtikeśaracaṇāḥ(nāḥ) ||79 ||",
  "SA01n759:1331": "sasurāsuramanujādilokānavalokitamūrdhānaḥ ||80 ||",
  "SA01n759:1332": "atha tadādyaṃ bodhicittaṃ bodhisattvānāṃ dāḍharyeṇa kathamiva draṣṭavyam ?",
  "SA01n759:1333": "naitallaukikena vastunopapādayituṃ śakyam |",
  "SA01n759:1334": "kasmāt ? yataḥ",
  "SA01n759:1335": "[228] yugāntavāyuṇā(nā)",
  "SA01n759:1336": "meruḥ vahniṇā(nā)",
  "SA01n759:1337": "varuṇālayaḥ |",
  "SA01n759:1338": "vajreṇa dhvasyate vajramavikāri tu tanmanaḥ ||",
  "SA01n759:1339": "kiṃ paryāpannam,",
  "SA01n759:1340": "katarat,",
  "SA01n759:1341": "kati prakāram,",
  "SA01n759:1342": "kiṃ purassaram,",
  "SA01n759:1343": "kasminvā kāle ko vā tadutpādayati ?",
  "SA01n759:1344": "ityetadapadiśyate -",
  "SA01n759:1345": "[229] kāmāptaṃ ṣaṣṭhajaṃ tredhā kṛpāśraddhāparamparam |",
  "SA01n759:1346": "buddhotpāde naraḥ strī vā tadādyaṃ cittamaśnute ||",
  "SA01n759:1347": "tatkhalu bodhicittamādyaṃ kāmadhātuparyāpannameva |",
  "SA01n759:1348": "ṣaṣṭhajaṃ manodhātujamityarthaḥ |",
  "SA01n759:1349": "triprakāramupapattilābhikaṃ śrutamayaṃ cintāmayaṃ ceti |",
  "SA01n759:1350": "kṛpāpurassareṇa śraddhābahulena ca manaskāreṇa saṃprayuktam |",
  "SA01n759:1351": "buddhotpāda eva nāsati buddhaśāsane |",
  "SA01n759:1352": "manuṣyo vā strī votpādayati nānya iti |",
  "SA01n759:1353": "tasyāsya bodhibījasthānīyasya cittaratnasya sarvadhātugativyāpibuddhatvamahāvṛkṣāṅkurābhivṛddhaye bhūmijalasekādihetupratyayasthānīyāna prajñādicaturadhiṣṭhānaparivārānpāramitādyānguṇānvakṣyamāna(ṇa)",
  "SA01n759:1354": "svarūpānbodhisattvaḥ krameṇābhyasyati |",
  "SA01n759:1355": "kathaṃ punaḥ kramena(ṇa)",
  "SA01n759:1356": "dānādipāramitānāṃ paripūrirbhavati ?",
  "SA01n759:1357": "tatra tāvat-",
  "SA01n759:1358": "[230] sarvebhyaḥ sarvadā sarvaṃ vadato dānapūraṇam |",
  "SA01n759:1359": "prathame khalvasaṃkhyeye vartamāno bodhisattvaḥ na sarvasmai nāpi sarvaṃ na sarvadā dadāti |",
  "SA01n759:1360": "dvitīye sarvasmai sarvadā natu sarvam |",
  "SA01n759:1361": "tṛtīye sarvai sarvasmai sarvadā ca prayacchati |",
  "SA01n759:1362": "iyatā dānapāramitā paripūrṇā bhavati |",
  "SA01n759:1363": "maraṇe'pi damātyāgaḥ śīlasyotkṛṣṭirucyate ||",
  "SA01n759:1364": "yadā punaḥ prāṇaparityāgenāpi prāṇātipātādiśikṣāpadaṃ na kṣobhayati,",
  "SA01n759:1365": "iyatā śīlapāramitā paripūrṇā veditavyā |",
  "SA01n759:1366": "krauñcādirājaduhitābhikṣudṛṣṭāntāścātrodāhāryāḥ |",
  "SA01n759:1367": "[231] vīryasya tiṣyasaṃstutyā dhiyo vajropamātparam |",
  "SA01n759:1368": "bhagavantaṃ khalu tiṣyaṃ samyaksaṃbuddhaṃ ekayā gāthayā ekapādena sthitvā saptāhamabhiṣṭhuvataḥ śākyamunervīyapāramitā paripūrṇā nava ca kalpāḥ pratyudāvartitāḥ |",
  "SA01n759:1369": "prajñāpāramitāyāstu vajropamātsamādherurdhvaṃ kṣayajñāne paripūrirbhavati |",
  "SA01n759:1370": "‘sarvāsāṃ tu kṣayajñāne paripūrirvidhīyate ||’",
  "SA01n759:1371": "ityāgamaḥ |",
  "SA01n759:1372": "atra punaḥ “kṣāntighyānapāramite śīlaprajñāparivāratvānnārthāntaram” iti vaibhāṣikāḥ |",
  "SA01n759:1373": "vinayadharavaibhāṣikāstu vinaye catasraḥ pāramitāḥ paṭhanti |",
  "SA01n759:1374": "atra punaḥ kecid buddhavacane (ba)",
  "SA01n759:1375": "hiṣkṛtabuddhayaḥ prāhuḥ- “na hi piṭakatraye bhagavatā bodhisattvamārga upadiṣṭaḥ |",
  "SA01n759:1376": "” ta evaṃ vyāhartavyāḥ |",
  "SA01n759:1377": "bhrāntā hyatra bhavantaḥ | yasmāt",
  "SA01n759:1378": "[232] tripuṇyakṛtivastvādyāstallābhopāyadeśanāḥ |",
  "SA01n759:1379": "tathā caturadhiṣṭhānaṃ saptasaddharmaśāsanam ||",
  "SA01n759:1380": "[233] saptayogāstrayaḥskandhāstriśikṣādyāśca deśitāḥ |",
  "SA01n759:1381": "tathā pāramitāścāpi catasro vinayoditāḥ ||",
  "SA01n759:1382": "[234] bodhipakṣyāśca kaṇṭhoktāḥ saptatriṃśatsvayaṃbhuvā |",
  "SA01n759:1383": "hetavaḥ sarvabodhināṃ trividhā mṛdutādibhiḥ ||",
  "SA01n759:1384": "[235] tasmānna bodhimārgo'nyaḥ sūtrādipiṭakatrayāt |",
  "SA01n759:1385": "ato'nyamiha yo brūyātsa bhavenmārabhāṣitaḥ ||",
  "SA01n759:1386": "uktaṃ hi bhagavatā-“yadbhikṣavaḥ sūtre ṇā(nā)",
  "SA01n759:1387": "vatarati, vinaye ṇa(na)",
  "SA01n759:1388": "dṛśyate, dharmatāṃ ca vilomayati nedaṃ śāstuḥ śāsanam” iti kṛṣṇāpadeśaḥ |",
  "SA01n759:1389": "śuklāpadeśoviparyayeṇa |",
  "SA01n759:1390": "yatkhalu sūtraṃ bhagavatā buddhena bhāṣitaṃ taccaturṣvāgameṣu sthaviramahākāśyapasthavirāṇa(na)",
  "SA01n759:1391": "ndādibhiḥ saṃgītikartṛbhirūddānagāthābhirnibaddhaṃ tadeva grāhyam | gatametat |",
  "SA01n759:1392": "idamidānīṃ vaktavyam |",
  "SA01n759:1393": "katameṣāṃ kalpāṇā(nā)",
  "SA01n759:1394": "masaṃkhyeyatrayeṇa buddhatvaṃ prāpyate ?",
  "SA01n759:1395": "[236] kalpānāṃ mahatāmetadasaṃkhyeyatrayaṃ matam |",
  "SA01n759:1396": "kalpāṇāṃ(nāṃ)",
  "SA01n759:1397": "yadi saṃkhyā na vidyate kathaṃ tarhi trayamiti nirdhāryate ?",
  "SA01n759:1398": "na khalu saṃkhyā na vidyate | kiṃ tarhi ?",
  "SA01n759:1399": "sthānāntaramasaṃkhyākhyamadaḥsaṃkhyopari sthitam ||",
  "SA01n759:1400": "sthānāntaraviśeṣasya khalvetannāma(mā)",
  "SA01n759:1401": "saṃkhyeyamiti |",
  "SA01n759:1402": "na tu na saṃkhyā vidyata ityetadvivakṣitam |",
  "SA01n759:1403": "atha yaṃ śākyamunirbhagavānsamyaksaṃbuddho bodhisattvacaryāyāmeṣu triṣvasaṃkhyeyeṣu kiyato(tāṃ)",
  "SA01n759:1404": "buddhānāṃ paryupāsāṃ cakre ?",
  "SA01n759:1405": "tadatra varṇayanti |",
  "SA01n759:1406": "prathame'saṃkhyeye pañcasaptatisahasrāṇi |",
  "SA01n759:1407": "dvitīye ṣaṭsaptatim |",
  "SA01n759:1408": "tṛtīye saptasaptatim |",
  "SA01n759:1409": "kasya punaḥ kalpāsaṃkhyeyasyāvasāne katamo buddho babhūva ?",
  "SA01n759:1410": "atrāpi varṇayanti |",
  "SA01n759:1411": "ratnaśikhini samyaksaṃbuddhe prathamo'saṃkhyeyaḥ samāptaḥ |",
  "SA01n759:1412": "bhagavati dīpaṅkare dvitīyaḥ |",
  "SA01n759:1413": "bhagavati vipaśyini tṛtīyaḥ samāptaḥ |",
  "SA01n759:1414": "kasminpunaḥ samyaksaṃbuddhe buddhatve prathamaṃ cittamutpāditam ? śākyamunī |",
  "SA01n759:1415": "śākyamunirnāma prathamasyāsaṃkhyeyasyādau babhūva yatra bhagavatā bhārgavabhūtena sukhodakenāṅgaparicaryābhirupasthānaṃ kṛtvā prathamaṃ bodhicittamutpāditamahamapyevaṃ prakāro bhūyāsamiti |",
  "SA01n759:1416": "prabhāseturājani tadeva punardraḍhimānamāpāditamiti ||",
  "SA01n759:1417": "kasminpunaḥ kāle buddhā bhagavanto buddhādityāḥ prādurbhavanti ?",
  "SA01n759:1418": "tadārabhyate-",
  "SA01n759:1419": "[237] apakarṣe jinotpattiryāvacchatasamāyuṣaḥ |",
  "SA01n759:1420": "dvayoḥ pratyekabuddhānāmutkarṣe cakravartiṇā(nā)m ||",
  "SA01n759:1421": "kalpāpakarṣe khalu buddhānāmutpattirbhavati |",
  "SA01n759:1422": "utkarṣe cāpakarṣe ca pratyekajinānām |",
  "SA01n759:1423": "utkarṣa eva cakravartiṇā(nā)m ||",
  "SA01n759:1424": "cakravartiṇāṃ(nāṃ)",
  "SA01n759:1425": "punarayaṃ ṇi(ni)yamaḥ-",
  "SA01n759:1426": "[238] nādho'śītisahastrāsau(yo)",
  "SA01n759:1427": "statsamutpattiriṣyate |",
  "SA01n759:1428": "aśītibarṣasahasrāyurbhyaścakravartiṇā(nā)",
  "SA01n759:1429": "mūrdhvamutpattirbhavati nādha iti |",
  "SA01n759:1430": "te hemarūpyatāmrāyaścakrāḥ puṇyaprabhāvataḥ ||",
  "SA01n759:1431": "caturvidhāḥ khalu cakravartiṇaḥ(na)",
  "SA01n759:1432": "ḥ-sauvarṇacakrāḥ,",
  "SA01n759:1433": "rūpyacakrāḥ,",
  "SA01n759:1434": "tāmracakrāḥ,",
  "SA01n759:1435": "lohitacakrāśca svapuṇyaprakarṣāditi |",
  "SA01n759:1436": "yathākramaṃ caite catustridvyekadvīpeśvarāḥ ||",
  "SA01n759:1437": "atha yaduktam-‘tasmānna bodhimārgo'nyaḥ sūtrādipiṭakatrayāt |",
  "SA01n759:1438": "’ iti |",
  "SA01n759:1439": "yadi tarhi mārgabhedo nāsti buddhapratyekabuddhaśrāvakāṇāṃ(nāṃ)",
  "SA01n759:1440": "phalabhedenāpi tarhi na bhavitavyam |",
  "SA01n759:1441": "naiṣa doṣaḥ | yasmāt-",
  "SA01n759:1442": "[239] tulye'pi sādhanopāye tadbhedo'kṣādibhedataḥ |",
  "SA01n759:1443": "bhavamokṣārthinormātroḥ pradānaphalabhedavat ||",
  "SA01n759:1444": "yāvatkhalu kaścidguṇaḥ samyaksaṃbodhimabhisaṃbudhya bhagavatā deśito vinirmukta(kti)",
  "SA01n759:1445": "dvayaprāptihetubhūtaḥ sarvo'sau piṭakatrayānuvartīḥ(rtī) |",
  "SA01n759:1446": "tatpunarvimuktidvayaṃ tribhiḥ pudgalaiḥ prāpyate |",
  "SA01n759:1447": "bhagavatā samyaksaṃbuddhena pratyekajinenāryaśrāvakeṇa ca |",
  "SA01n759:1448": "teṣāṃ puṇa(na)",
  "SA01n759:1449": "stulye bodhivartmani patitānāmindriyapraṇidhānāvaraṇabhedādbhedaḥ |",
  "SA01n759:1450": "tadyathā dvayormātrostulyaṃ vastu tulye kṣetre pratipādayatoścetanāviśeṣādatulyaṃ phalaṃ bhavati,",
  "SA01n759:1451": "tadvaduttamārthaṃ prārthayamānānāṃ trayāṇāmapi pudgalānāṃ praṇidhānendriyasatataghananirantarabhāvanāprayogapaṭutvābhyāsādiviśeṣāttulye'pi mārge patitānāṃ kaścitphalaviśeṣo bhavati |",
  "SA01n759:1452": "itaśca",
  "SA01n759:1453": "[240] karuṇābhāvanodrekātsvasaṃviccittayostathā |",
  "SA01n759:1454": "parasaṃvidgurostadvattadviśeṣo vidhīyate ||",
  "SA01n759:1455": "tatra bhagavato buddhasya karuṇābhāvanā codrekena vartate bhagavānbuddhaḥ |",
  "SA01n759:1456": "svasaṃviccintā ca pratyekabuddhasyādhikyena vartate |",
  "SA01n759:1457": "parasaṃvitparato ghoṣaśca śrāvakasya |",
  "SA01n759:1458": "kiñca, parato ghoṣamantareṇāpi carame janmani suyoniṣo(śo)",
  "SA01n759:1459": "manaskārabalena hetupratyayaphalāvabodhopalambhāt,",
  "SA01n759:1460": "hetupratyayabalairaśeṣapranaṣṭaṃ niśreyasaṃ mārgaṃ prathamamadhigamya paratropadeśādityevamādi ||",
  "SA01n759:1461": "atha tulyāyāṃ vimuktau sthitānāṃ trayāṇāmabhisametṛṇāṃ ko viśeṣaḥ ? taducyate-",
  "SA01n759:1462": "[241] hetutattvaphalodbhūtaṃ mahattvaṃ śāsitustridhā |",
  "SA01n759:1463": "vimuktāvapi tulyāyāṃ trayāṇāṃ bodhilambhanāt ||",
  "SA01n759:1464": "tatra hetukṛtaṃ tāvadbhagavato buddhasya mahattvaṃ(ttvaṃ)",
  "SA01n759:1465": "triṣu kalpāsaṃkhyeyeṣu sūtravinayābhidharmālokena vineyajanamanograheṣvajñānatimirotsādanāt |",
  "SA01n759:1466": "svabhāvakṛtamapi balavaiśāradyasmṛtyupasthānamahākaruṇādisvarūpatvāt |",
  "SA01n759:1467": "phalakṛtamapi sadevakeṣu lokeṣvapratihataśāsanapratiṣṭhāṇā (nā)",
  "SA01n759:1468": "nmāracatuṣṭayanirjayanācceti ||",
  "SA01n759:1469": "atha yadetatsarvasattvaprativiśiṣṭaṃ puruṣottamasya janmaśarīraṃ tatkimaniyatakālākṣepam,",
  "SA01n759:1470": "āhosvinniyatakālākṣepamiti ?",
  "SA01n759:1471": "tadabhidhīyate-",
  "SA01n759:1472": "[242] buddhasya saṃmukhīnasya bauddhamākṣipyate vapuḥ |",
  "SA01n759:1473": "nānyasminkāle |",
  "SA01n759:1474": "cintāmayena jñānena viśiṣṭatamatvāt |",
  "SA01n759:1475": "tatra punaḥ-",
  "SA01n759:1476": "saikapuṇyaśatodbhūtamekaikaṃ lakṣaṇaṃ muneḥ ||",
  "SA01n759:1477": "tatra pañcāśaccetanāḥ prayogabhūtāḥ pañcāśatpṛṣṭhabhūtāḥ,",
  "SA01n759:1478": "ekayā tallakṣaṇamākṣipati ||",
  "SA01n759:1479": "tā punaḥ pañcāśaccetanāḥ katamāḥ ? taducyate-",
  "SA01n759:1480": "[243] yathākarmapathāstadvatpuṇyāditrayamiṣyate |",
  "SA01n759:1481": "pratikarmapathaṃ pañca,",
  "SA01n759:1482": "maulakarmapathapariśuddhiḥ sāmantakasyavitarkānupaghātaḥ smṛtyanuparigrahaḥ,",
  "SA01n759:1483": "nirvāṇapariṇāmanaṃ ca |",
  "SA01n759:1484": "tāḥ sarvāstadālamvanāḥ pañcāśatprayogabhūtāḥ |",
  "SA01n759:1485": "pṛṣṭhe'pyetāvatya eva |",
  "SA01n759:1486": "anye tu bruvate-buddhā dviśarīrādhiṣṭhānāḥ |",
  "SA01n759:1487": "janmaśarīrādhiṣṭhānāḥ,",
  "SA01n759:1488": "dvātriṃśanmahāpuruṣalakṣaṇālambanāḥ |",
  "SA01n759:1489": "dharmaśarīrādhiṣṭhānāścāṣṭādaśāveni(ṇi)",
  "SA01n759:1490": "kabuddhaguṇālambanāḥ sāmantakapṛṣṭhasaṃgṛhītāḥ |",
  "SA01n759:1491": "anye punarāhuḥ-prāṇivadhaviraticetanā mṛdumadhyādhimātrādhimātrataratamabhedāddevamanuṣyeṣu yojyaṃ(jyā) |",
  "SA01n759:1492": "kecinmantrayante-dvidhā samudrāścatvāro dvīpāḥ ṣoḍaśanarakāḥ,",
  "SA01n759:1493": "tiryakpretau ṣaṭkāmāvacarāviṃśatīrūpārūpyān(:)devān(vāḥ) |",
  "SA01n759:1494": "etānsarvān bhagavān karuṇāyate |",
  "SA01n759:1495": "evantu varṇayanti-sannikṛṣṭaṃ bodhisattvaṃ sthāpayitvā yatsarvasattvānāṃ bhogaiśvaryādhipatyaphalamiyadekasya puṇyasya pramāṇam ||",
  "SA01n759:1496": "atha yaduktam-‘dānapāramitā’ iti |",
  "SA01n759:1497": "tatra kaḥ samāsaḥ kiṃ sādhano vā dānaśabdaḥ,",
  "SA01n759:1498": "ko vā svabhāvo dānasya iti ?",
  "SA01n759:1499": "tadapadiśyate |",
  "SA01n759:1500": "dānasya pāramitāyā niścayabuddhiḥ sā dānapāramitā |",
  "SA01n759:1501": "evaṃ śeṣāsvapi vācyam |",
  "SA01n759:1502": "yatpunarucyate-‘kiṃ sādhano vāyaṃ dānaśabdaḥ,",
  "SA01n759:1503": "ko vā dānasya svabhāvaḥ’ iti tatrāpadiśyate-",
  "SA01n759:1504": "dānaṃ hi dīyate yena svaparārthādyapekṣayā ||",
  "SA01n759:1505": "[244] kāyādikarma tattattvamavijñaptiḥ kvacitpunaḥ |",
  "SA01n759:1506": "karaṇasādhano'yaṃ dānaśabda |",
  "SA01n759:1507": "dīyate teneti dānaṃ mānavat |",
  "SA01n759:1508": "hastādiṣu tarhi dānaprasaṃgaḥ |",
  "SA01n759:1509": "astu tarhi karmasādhano dīyate taditi dānam |",
  "SA01n759:1510": "suvarṇādiṣu dānaprasaṃgaḥ |",
  "SA01n759:1511": "bhavatu ko doṣaḥ |",
  "SA01n759:1512": "vipākaphalābhāvaḥ,",
  "SA01n759:1513": "suvarṇādīnāmavyākṛtatvāt |",
  "SA01n759:1514": "bhavatu tarhi karaṇasādhana eva |",
  "SA01n759:1515": "nanūktaṃ hastādiṣu prasaṃgaḥ ?",
  "SA01n759:1516": "naiṣa doṣaḥ |",
  "SA01n759:1517": "kuśalakarmatrayaparigrahāt |",
  "SA01n759:1518": "spardhāyaśoguptisevādivyudāsārthamidamārabhyate |",
  "SA01n759:1519": "‘svaparārthādyapekṣayā’-svātmaparārthānugrahādyapekṣayā |",
  "SA01n759:1520": "svātmānugrahāya parānugrahāya ubhayānugrahā[ya |",
  "SA01n759:1521": "ā]diśabdāt pūjākāmyayā ceti |",
  "SA01n759:1522": "svabhāvo'pi ‘kāyādikarmāvijñaptiḥ’ |",
  "SA01n759:1523": "kvacitpunaḥ kāyavāṅmanaḥ karma |",
  "SA01n759:1524": "sasaṃprayogaṃ saparivāraṃ cātra manaskarma dṛṣṭavyam |",
  "SA01n759:1525": "tatpunaretaddānam-",
  "SA01n759:1526": "prādhānyānmuninā proktaṃ mahābhogaphalaṃ hi tat ||",
  "SA01n759:1527": "svargāvapargahetutve'pi prādhānyānmahābhogatāyāṃ tadviniyogaḥ |",
  "SA01n759:1528": "tatpunaretaddānam-",
  "SA01n759:1529": "[245] svānyobhayārthasiddhyarthaṃ dānaṃ dadati kecana |",
  "SA01n759:1530": "sādhuvṛttyanuvṛtyarthaṃ nobhayārthāya cāpare ||",
  "SA01n759:1531": "dvābhyāṃ khalu kāraṇābhyāṃ svānyātmahitacikīrṣuśca,",
  "SA01n759:1532": "ubhayahitapratipannaśca sa evaṃguṇayuktaṃ dānaṃ dīyate (dadāti) |",
  "SA01n759:1533": "ātmanaśca kuśalamūlopacayārthaṃ parasya cendriyamahābhūtopacayārtham |",
  "SA01n759:1534": "tatra svahitāyaiva yathā pṛthagjanaḥ parinirvate bhagavati caityāya dadāti parārthameva yathā arhan saṃghāya dadāti,",
  "SA01n759:1535": "na ceṣṭadharmavedanīyaṃ bhavati |",
  "SA01n759:1536": "ubhayārthaṃ yadavītarāgaḥ saṃghāya dadāti |",
  "SA01n759:1537": "nobhayārthaṃ yadarhaṃścaityāya dadāti taccenna(tacca na)",
  "SA01n759:1538": "dṛṣṭadharmavedanīyaṃ bhavati kevalaṃ tu satpuruṣapraśastamārgāvasthānapradarśaṇā(nā)rtham ||",
  "SA01n759:1539": "tatpunaretaddānaṃ kathaṃ phalato viśiṣyate ? taducyate-",
  "SA01n759:1540": "[246] dātṛvastvādivaiśiṣṭyāttatphalātiśayaḥ smṛtaḥ |",
  "SA01n759:1541": "tatra kathaṃ dātṛviśeṣaḥ kathaṃ vastuviśeṣaḥ kathaṃ kṣetraviśeṣaḥ ?",
  "SA01n759:1542": "śraddhādibhirguṇairdātā datte'taḥ satkriyādibhiḥ ||",
  "SA01n759:1543": "yadā dātā hetuphalasaṃbaddha(ndha)",
  "SA01n759:1544": "niścaya(ye)",
  "SA01n759:1545": "śraddadhāno dadāti śīlavān kalyāṇadharmā buddhavacanabahuśrutaśca bhavati nirmatsarī muktahastaśca bhavati nirvāṇānuśaṃsaḥ satkṛtya svahastaṃ kālena parānanupahatya dadāti, sa khalu",
  "SA01n759:1546": "[247] satkārādiguṇopetaṃ phalaṃ tasmādavāpnute |",
  "SA01n759:1547": "ataḥ satkṛtya dānātsatkāralābhī bhavati |",
  "SA01n759:1548": "svahastadānādudāreṣu bhogaparibhogeṣu ruciṃ labhate |",
  "SA01n759:1549": "kāladānātkālabhogā[na] labhate |",
  "SA01n759:1550": "parānupaghātādanācchedyāṃllabhate nirapakṣālamagnyā(nyā)",
  "SA01n759:1551": "dibhirasādhāraṇān |",
  "SA01n759:1552": "etāvaddātā viśiṣyate |",
  "SA01n759:1553": "kathaṃ vastu ?",
  "SA01n759:1554": "vastu varṇādisaṃpannaṃ saurūpyādi phalapradam ||",
  "SA01n759:1555": "yadi vastu varṇagandharasasparśasampannaṃ bhavati tadā viśiṣyate |",
  "SA01n759:1556": "tataḥ surupitvaṃ yaśasvitā pṛ(pri)",
  "SA01n759:1557": "yatā sukumāratvaṃ sukhasparśāṅgatā bhavati yathākramam |",
  "SA01n759:1558": "evaṃ vastu viśiṣṭa bhavati ||",
  "SA01n759:1559": "[248] guṇaduḥkhopakārākhyardharmaiḥ kṣetraṃ viśiṣyate |",
  "SA01n759:1560": "guṇādhikaṃ kṣetraṃ bhavati |",
  "SA01n759:1561": "[ti]ryañcamupādāya yāvanmanuṣyāṇāṃ guṇāstaratamakrameṇa yāvadbuddhasya |",
  "SA01n759:1562": "yathoktam-“tiryagyoṇi(ni)",
  "SA01n759:1563": "gatāya dānaṃ datvā śataguṇo vipākaḥ pratikāṅkṣi[tavyaḥ syāt] |",
  "SA01n759:1564": "duḥśīlāya manuṣyabhūtāya datvā sahasraguṇaḥ |",
  "SA01n759:1565": "” duḥkhaviśeṣātkṣetraṃ viśiṣyate |",
  "SA01n759:1566": "yatho(thau)padhikeṣu puṇyakriyāvastuṣu |",
  "SA01n759:1567": "“glānāya dānaṃ glānopasthāya kāyadānaṃ śītalikāvardalikādiṣu ca dānam” iti vistaraḥ |",
  "SA01n759:1568": "upakāritvaviśeṣāt |",
  "SA01n759:1569": "yathā mātāpitroraṇye(nye)",
  "SA01n759:1570": "ṣāṃ copakāriṇāṃ ye aṭavīdurgakāntāre bhūtavyasanebhyo nistārayanti |",
  "SA01n759:1571": "yaduktam-‘cetanāviśeṣātphalaviśeṣaḥ’ iti |",
  "SA01n759:1572": "atha kathaṃ cetanāyāḥ viśeṣo bhavati ? brūmaḥ-",
  "SA01n759:1573": "āśayādi mṛdutvādermṛdutvādīni karmaṇaḥ ||",
  "SA01n759:1574": "pannāṃ(ṇyāṃ)",
  "SA01n759:1575": "khalu kāraṇānāṃ mṛdutvādiviśeṣātkarma viśiṣyate |",
  "SA01n759:1576": "āśayacetanāprayogādhiṣṭhānakṣetrapṛṣṭhānāṃ mṛdutvādeḥ karmaviśeṣaḥ |",
  "SA01n759:1577": "tatrāśayābhiprāyaḥ yathā-evaṃ caivaṃ ca kuryāṃ kariṣyāmīti vā cetanāyā karmapathaṃ samākṣipati |",
  "SA01n759:1578": "prayogastadadhiṣṭhānaṃ kāyavākkarma |",
  "SA01n759:1579": "adhiṣṭhānaṃ karmapathaḥ |",
  "SA01n759:1580": "kṣetraṃ yasmai vastu pratipādyate |",
  "SA01n759:1581": "pṛṣṭhaṃ nāma yatkṛtvā punaḥ sakṛdasakṛdvānukaroti ||",
  "SA01n759:1582": "yaduktam-‘āryebhyo dānamaprameyaphalam’ iti |",
  "SA01n759:1583": "atha kimanāryebhyaḥ sarvebhyaḥ prameyam ? netyāha-",
  "SA01n759:1584": "[249] dharmadātre'pi bālāya pitre mātre'tha rogiṇe |",
  "SA01n759:1585": "ameyaṃ bodhisattvāya dānamanyabhavāya ca |",
  "SA01n759:1586": "ebhyaḥ pañcabhyaḥ pṛthagjanebhyo'pi dānamaprameyaṃ bhavati ||",
  "SA01n759:1587": "atha kasya kasmai datvā dānamagryaphalaṃ bhavati ?",
  "SA01n759:1588": "tadabhidhīyate-",
  "SA01n759:1589": "[250] bodhisattvasya yaddānna(na)",
  "SA01n759:1590": "manyasyāpi yadaṣṭamam |",
  "SA01n759:1591": "vipaścidbhistadākhyātaṃ śreṣṭhaṃ yaccārhato'rhate ||",
  "SA01n759:1592": "yatkhalu bodhisattvaḥ sarvasattvahitādhyāśayeṇa dānaṃ dadāti tadagryamuttamārthaphalatvāt bhagavatā'ṣṭau khalu dānānyuktāni sūtre “āsādya dānam |",
  "SA01n759:1593": "bhayadānam |",
  "SA01n759:1594": "adāt me dānam |",
  "SA01n759:1595": "dāsyati me dānam |",
  "SA01n759:1596": "dattapūrvaṃ me pitṛbhirdānam |",
  "SA01n759:1597": "dadāti svargārtham |",
  "SA01n759:1598": "kītyartham |",
  "SA01n759:1599": "yāvaduttāmārthasya prāptaye dadātyetadagryam |",
  "SA01n759:1600": "yacca traidhātukavītarāgo'rhannarhate dadāti dānamidamagryam” iti |",
  "SA01n759:1601": "sūtra uktam-“sāṃcetanikasyāhaṃ karmaṇaḥ kṛtopacitasya nāpratisaṃvedyaphala vadāmi” iti |",
  "SA01n759:1602": "atha kimidaṃ kṛtamupacitaṃ vā ? taducyate-",
  "SA01n759:1603": "[251] saṃpradhārya yadākṣiptaṃ pūraṇādidṛḍhīkṛtam |",
  "SA01n759:1604": "vigatapratipakṣaṃ ca tatkarmopacitaṃ matam ||",
  "SA01n759:1605": "tatra saṃpradhāryākṣiptaṃ nābuddhipūrvaṃ yadṛcchāya(cchayā)",
  "SA01n759:1606": "yacca kṛtvā paripūrikābhiścetanābhiḥ paripūritaṃ bhavati |",
  "SA01n759:1607": "pṛṣṭhataśca dṛḍhīkṛtaṃ bhavayi |",
  "SA01n759:1608": "niṣkaukṛtyādipratipakṣaṃ ca bhavati |",
  "SA01n759:1609": "tatkarmopacitamucyate ||",
  "SA01n759:1610": "kathaṃ caittādiṣvasati pratigṛhītari puṇyopajātirbhavati ? brūmaḥ |",
  "SA01n759:1611": "[252] svasmāttyāgaguṇāpekṣāścaittāścaityārcatādiṣu |",
  "SA01n759:1612": "vinā pratigṛhītrāpi phalaṃ maitrīvihāravat ||",
  "SA01n759:1613": "tadyathā maitrīvihāriṇo maharṣayo na ca lokaṃ sukhena yojayantyatha cāparimitaṃ puṇyaṃ pratigṛhṇantyevaṃ caityādiṣu tadguṇādhimuktivaśeṇa(na)",
  "SA01n759:1614": "svacittaprasādādeva puṇyaprasūtimicchati(nti) ||",
  "SA01n759:1615": "sūtra uktam-“dve dāne |",
  "SA01n759:1616": "dharmadānamāmiṣadānaṃ ca |",
  "SA01n759:1617": "” tatrāmiṣadānamuktam |",
  "SA01n759:1618": "dharmadānamucyate-",
  "SA01n759:1619": "[253] dharmadānasvabhāvo vāktattvanāmādigocaraḥ |",
  "SA01n759:1620": "avyākṛtasvabhāvatvānna nāmādyannadānavat ||",
  "SA01n759:1621": "yathaiva kuśalatvāt trikarmasvabhāvamāmiṣadānaṃ nānnapānam |",
  "SA01n759:1622": "suvarṇādisvabhāvaṃ tat,",
  "SA01n759:1623": "avyākṛtatvāt |",
  "SA01n759:1624": "tadvadvācaḥ kuśalatvāddharmadānaṃ vāksvabhāvam |",
  "SA01n759:1625": "na nāmakāyādisvabhāvam ||",
  "SA01n759:1626": "uktaṃ dānamayaṃ puṇyakriyādivastu |",
  "SA01n759:1627": "śīlamayamārabhyate |",
  "SA01n759:1628": "[254] śīlaṃ śubhamayaṃ rūpaṃ vyākhyātaṃ tatprabhedataḥ |",
  "SA01n759:1629": "kuśalameva rūpaṃ śīlamayaṃ puṇyakriyāvastu |",
  "SA01n759:1630": "tatpunarvijñaptyavijñaptirūpam |",
  "SA01n759:1631": "avijñaptirūpamapi triprabhedaṃ prātimokṣadhyānānāsravasaṃgṛhītam |",
  "SA01n759:1632": "tadapivyākhyātaṃ vistaraśaḥ |",
  "SA01n759:1633": "etadapi śīlamayaṃ puṇyakriyāvastu mahābhogatāphalaṃ mokṣaphalaṃ ca,",
  "SA01n759:1634": "praṇidhipariṇāmanaviśeṣāt |",
  "SA01n759:1635": "śāstre tu tappradhānatvātproktaṃ svargopapattaye ||",
  "SA01n759:1636": "tatpunaretacchīlaṃ viśuddhaṃ cāviśuddhaṃ ca bhavati |",
  "SA01n759:1637": "tatra viśuddham",
  "SA01n759:1638": "[255] dauḥśīlyāśubhamūlādyairdoṣairyanna vidūṣitam |",
  "SA01n759:1639": "tadvipakṣaśamāṅgaṃ ca yattacchadvamihocyate ||",
  "SA01n759:1640": "yatkhalu śīlaṃ dauḥśīlyena na vidūṣitaṃ prāṇātipātādinā'ṣṭaprakāreṇa,",
  "SA01n759:1641": "tatsamutthāpakaiśca kleśopakleśairmithyādṛṣṭyādibhiranupahatam,",
  "SA01n759:1642": "kleśopakleśavipakṣaiśca smṛtyupasthānādibhiḥ parigṛhetam,",
  "SA01n759:1643": "nirvāṇapariṇāmitaṃ ca na saṃsārabījabhūtaṃ bhavati |",
  "SA01n759:1644": "pañcabhiḥ kāraṇairityanye |",
  "SA01n759:1645": "maulaiḥ karmapathairviśuddham,",
  "SA01n759:1646": "sāmantakairviśuddham,",
  "SA01n759:1647": "vitarkairanupahatam,",
  "SA01n759:1648": "smṛtyānuparigṛhītam,",
  "SA01n759:1649": "nirvāṇābhimukha ceti tadviśuddhaśīlamiṣyate |",
  "SA01n759:1650": "tadviparyayādaviśuddhaṃ veditavyam |",
  "SA01n759:1651": "vyākhyātaṃ śīlamayaṃ puṇyakriyāvastu ||",
  "SA01n759:1652": "bhāvanāmayamucyate-",
  "SA01n759:1653": "[256] puṇyaṃ samāhitaṃ tvatra bhāvanā cittabhāvanāt |",
  "SA01n759:1654": "yatsamādhisvabhāvaṃ samāhitaṃ puṇyaṃ tadbhāvanetyucyate |",
  "SA01n759:1655": "kasmāt ? cittabhāvanāt |",
  "SA01n759:1656": "yathā tailaṃ puṣpaiścampakādibhirvāsitaṃ tanmayi bhavati tatsamādhisaṃprayuktaistatsahabhūkaiśca dharmaiścittaṃ bhāvitaṃ vāsitamityucyate,",
  "SA01n759:1657": "tanmayīkaraṇāt |",
  "SA01n759:1658": "na caivamasamāhitamiti |",
  "SA01n759:1659": "samāhitameva citta(ttaṃ)",
  "SA01n759:1660": "bhāvanāmayaṃ puṇyakriyāvastu maitryādiguṇasaṃprayuktaṃ draṣṭavyam |",
  "SA01n759:1661": "kathaṃ punaretatpunya(ṇya)",
  "SA01n759:1662": "kriyāvastu mantavyam ?",
  "SA01n759:1663": "kiṃ puṇyaṃ kriyā ca vastu ca puṇyakriyāvastu,",
  "SA01n759:1664": "samāhāralakṣaṇo'yaṃ dvandvaḥ samāso'tha puṇyakriyayorvastu puṇyakriyāvastu ?",
  "SA01n759:1665": "atha puṇyakriyāyā vastu puṇyakriyāvastviti ?",
  "SA01n759:1666": "yathā na doṣastathāstu |",
  "SA01n759:1667": "kathaṃ ca na doṣaḥ ?",
  "SA01n759:1668": "tatra tāvat |",
  "SA01n759:1669": "kāyavākkarmasvabhāvatvāt tridhā kuśalatvātpuṇyam |",
  "SA01n759:1670": "karmātmakatvātkriyā |",
  "SA01n759:1671": "tatsamutthāpikāyāḥ (yā)",
  "SA01n759:1672": "ścetanāyā adhiṣṭhānātvādvastu |",
  "SA01n759:1673": "yā tatsamutthāpikā cetanā sā puṇyaṃ ca kriyā ca,",
  "SA01n759:1674": "tatsahabhuvo dharmāḥ puṇyameva |",
  "SA01n759:1675": "śīlamayaṃ tu kāyavākkarmaiveti tridhā bhavati |",
  "SA01n759:1676": "bhāvanāmayaṃ maitro puṇyaṃ ca puṇyakriyāśca vastu |",
  "SA01n759:1677": "tatsaṃprayuktāyāścetanāyā maitryadhiṣṭhānenābhisaṃskārāṇāṃ maitrīsahabhūcetanā śīlaṃ ca puṇyakriyā ca |",
  "SA01n759:1678": "anye tatsahabhuvaḥ puṇyameveti |",
  "SA01n759:1679": "tatpunaretadbhāvanāmayaṃ puṇyakriyāvastu sarvaṃ tatsarvahetutve'pi sati",
  "SA01n759:1680": "pradhānyādapavargāya taduktaṃ sarvadarśinā ||",
  "SA01n759:1681": "uttamārthaprāptaye khalvāsannatamo heturbhāvaneti kṛtvā bhagavatā bhāvanāmayameva kuśalamūlaṃ visaṃyogāya vidhiyuktamuktam |",
  "SA01n759:1682": "puṇyakriyāvastubhedena triprakāraṃ śubham |",
  "SA01n759:1683": "punaraṇye(nye)",
  "SA01n759:1684": "na prakāratrayeṇa śubhabhedo vyākhyāyate-",
  "SA01n759:1685": "[257] puṇyanirvāṇabhāgīyaṃ nirvedhānuguṇaṃ tathā |",
  "SA01n759:1686": "śāsane'sminsamāsena śubhamūlaṃ tridheṣyate ||",
  "SA01n759:1687": "puṇyabhāgīyaṃ yena devamanuṣyopapattibījaṃ pratigṛhṇāti maheśākhyaiśca kulamahābhogarūpyacakravartiśakrapuṣpaketubrahmatvādīnāṃ prāptaye phalamākṣipati |",
  "SA01n759:1688": "mokṣabhāgīyaṃ yenāvikampya mokṣāśayāvasthānādavaśyaṃ pariṇi(ni)",
  "SA01n759:1689": "rvāṇadharmā bhavati |",
  "SA01n759:1690": "nirvedhabhāgīyamūṣmagatamū(ṣmaṃ)",
  "SA01n759:1691": "caturvidham ||",
  "SA01n759:1692": "atha yadidaṃ loka ucyate lipimudrāgaṇanāsaṃkhyeti eṣāṃ kaḥ svabhāvaḥ ? ucyate-",
  "SA01n759:1693": "[258] lipimudrā'tha gaṇanā kāyavākkarmalakṣaṇā |",
  "SA01n759:1694": "saṃkhyā khalvapi vijñeyā manaskarmasvabhāvikā ||",
  "SA01n759:1695": "tatra tāvallipimudre yogapravartitaṃ kāyakarmasamutthānamiti pañcaskandhātmikā lipiḥ |",
  "SA01n759:1696": "yeṇa(na) tu karmaṇā'kṣarāṇi nirvartyante tatkarma lipirityucyate |",
  "SA01n759:1697": "nāma yatkhanyate dantaviṣāṇasuvarṇādiṣu sā mudrā |",
  "SA01n759:1698": "natu yeṇa(na)",
  "SA01n759:1699": "karmaṇā khanyate tatkarmocyate |",
  "SA01n759:1700": "kāvyamapi yogapravartitaṃ vākkarmasamutthānaṃ pañcaskandhāḥ |",
  "SA01n759:1701": "saṃkhyāpi yogapravartitaṃ manaskarma |",
  "SA01n759:1702": "yanmanasā saṃkalitaṃ dharmāṇāṃ sā tu saparivārā catuskandhasvabhāveti ||",
  "SA01n759:1703": "abhidharmadīpe vibhāṣāprabhāyāṃ vṛttau caturthādhyāyaḥ samāptaḥ ||"
}