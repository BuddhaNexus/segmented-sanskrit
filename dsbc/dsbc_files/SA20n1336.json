{
  "SA20n1336:0": "āvaraṇaparicchedo dvitīyaḥ",
  "SA20n1336:1": "vyāpi prādeśikodriktasamādānavivarjanam |",
  "SA20n1336:2": "dvayāvaraṇamākhyātaṃ navadhā kleśalakṣaṇam ||1 ||",
  "SA20n1336:3": "saṃyojanānyāvaraṇamudvegasamupekṣayoḥ |",
  "SA20n1336:4": "tattvadṛṣṭeśca satkāyadṛṣṭestadvastuno'pi ca ||2 ||",
  "SA20n1336:5": "nirodhamārgaratneṣu lābhasatkāra eva ca |",
  "SA20n1336:6": "saṅkleśasya parijñāne śubhādau daśadhā'param ||3 ||",
  "SA20n1336:7": "aprayogo'nāyatane'yogavihitaśca yaḥ |",
  "SA20n1336:8": "notpattiramanaskāraḥ sambhārasyā'prapūrṇatā ||4 ||",
  "SA20n1336:9": "gotramitrasya vaidhuryaṃ cittasya parikheditā |",
  "SA20n1336:10": "pratipatteśca vaidhuryaṃ kuduṣṭajanavāsatā ||5 ||",
  "SA20n1336:11": "dauṣṭhulyamavaśiṣṭatvaṃ trayāt prajñā'vipakvatā |",
  "SA20n1336:12": "prakṛtyā caiva dauṣṭhulyaṃ kausīdyaṃ ca pramāditā ||6 ||",
  "SA20n1336:13": "saktirbhave ca bhoge ca līnacittatvameva ca |",
  "SA20n1336:14": "aśraddhā'nadhimuktiśca yathārutavicāraṇā ||7 ||",
  "SA20n1336:15": "saddharme'gauravaṃ lābhe gurutā'kṛpatā tathā |",
  "SA20n1336:16": "śrutavyasanamalpatvaṃ samādhyaparikarmitā ||8 ||",
  "SA20n1336:17": "śubhaṃ bodhiḥ samādānaṃ dhīmattvā'bhrāntyanāvṛtī |",
  "SA20n1336:18": "nṛtyatrāso'matsaritvaṃ vaśitvañca śubhādayaḥ ||9 ||",
  "SA20n1336:19": "trīṇi trīṇi ca eteṣāṃ jñeyānyāvaraṇāni hi |",
  "SA20n1336:20": "pakṣyapāramitābhūmiṣvanyadāvaraṇaṃ punaḥ ||10 ||",
  "SA20n1336:21": "vastvakauśalakausīdyaṃ samādherdvayahīnatā |",
  "SA20n1336:22": "aropaṇā'tha daurbalyaṃ dṛṣṭidauṣṭhulyaduṣṭatā ||11 ||",
  "SA20n1336:23": "aiśvaryasyā'tha sugateḥ sattvā'tyāgasya cāvṛtiḥ |",
  "SA20n1336:24": "hānivṛddhyośca doṣāṇāṃ guṇānāmavatāraṇe ||12 ||",
  "SA20n1336:25": "vimocane'kṣayatve ca nairantarye śubhasya ca |",
  "SA20n1336:26": "niyatīkaraṇe dharmasambhogaparipācane ||13 ||",
  "SA20n1336:27": "sarvatragārthe agrārthe niṣyandāgrārtha eva ca |",
  "SA20n1336:28": "niṣparigrahatārtha ca santānā'bheda eva ca ||14 ||",
  "SA20n1336:29": "nissaṅkleśaviśuddhyarthe'nānātvārtha eva ca |",
  "SA20n1336:30": "ahīnā'nadhikārthe ca caturdhāvaśitāśraye ||15 ||",
  "SA20n1336:31": "dharmadhātāvavidyeyamakliṣṭā daśadhāvṛtiḥ |",
  "SA20n1336:32": "daśabhūmivipakṣeṇa pratipakṣāstu bhūmayaḥ ||16 ||",
  "SA20n1336:33": "kleśāvaraṇamākhyātaṃ jñeyāvaraṇameva ca |",
  "SA20n1336:34": "sarvāṇyāvaraṇānīha yatkṣayānmuktiriṣyate ||17 ||",
  "SA20n1336:35": " ||ityāvaraṇaparicchedo dvitīyaḥ ||"
}