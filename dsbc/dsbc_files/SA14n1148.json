{
  "SA14n1148:0": "tṛtīyaparivartaḥ |",
  "SA14n1148:1": "samudaye caturthakṣaṇākāraṃ pratipādayituṃ pratyātmavedyatvena kāṃścitkāmāvacarādīn devaputrān sākṣiṇaḥ kṛtvā kāṃścidāmantritavānityāha |",
  "SA14n1148:2": "yo hītyādi |",
  "SA14n1148:3": "kulaputraḥ kuladuhiteti śabdaḥ pūjāvacanaḥ |",
  "SA14n1148:4": "strīpuruṣayorupādānaṃ śaṇḍoddhṛtamuṣkādīnāmadhigamanirāsajñāpanārtham |",
  "SA14n1148:5": "varṇaviśeṣānaṅgīkaraṇaṃ cāturvaṇyaviśuddhijñāpanārtham |",
  "SA14n1148:6": "putraduhitrabhidhānaṃ pravrajitajanapratirūpālāpajñāpanārtham |",
  "SA14n1148:7": "kulagrahaṇamanvayasampannasya saddharme'",
  "SA14n1148:8": "dhikārajñāpanārtham |",
  "SA14n1148:9": "punarvā grahaṇamupapadyāparaparyāyavedanīyabhāgadheyāparādhādakulīnasyāpi bhavyasyātrādhikārajñāpanārthamityārthavimuktisenaḥ |",
  "SA14n1148:10": "imāmiti samudaye'",
  "SA14n1148:11": "nvayajñānātmikām |",
  "SA14n1148:12": "tatra māro devaputramāraḥ kāmadevaḥ |",
  "SA14n1148:13": "tatpākṣikā devaputrā mārakāyikā devatāḥ |",
  "SA14n1148:14": "samutpannāvatāradarśanādavatāraprekṣiṇyaḥ |",
  "SA14n1148:15": "anāgatāvatāraparyeṣaṇādavatāragaveṣiṇyaḥ |",
  "SA14n1148:16": "avatāro doṣaḥ |",
  "SA14n1148:17": "chidramiti yāvat |",
  "SA14n1148:18": "nāpīti |",
  "SA14n1148:19": "apiśabdaḥ pūrvāpekṣayā samuccaye |",
  "SA14n1148:20": "manuṣyagatisaṅgṛhītāḥ sattvā manuṣyāḥ |",
  "SA14n1148:21": "yakṣādayo'manuṣyāḥ |",
  "SA14n1148:22": "vidyamāne'pyāyuṣi kathañcitpratyayasānnidhyānmaraṇaṃ viṣamāparihāreṇa kālakriyā |",
  "SA14n1148:23": "sarvaṃ caitanna bhavati |",
  "SA14n1148:24": "maitryādibhiḥ suparibhāvitacittasantatitvāditi matiḥ |",
  "SA14n1148:25": "tathāhi madhyamāyāṃ jinajananyāmuktam |",
  "SA14n1148:26": "\"maitrīkaruṇāmuditopekṣāṇāmanupalambhayogena bhāvitvānmanuṣyāmanuṣyādyanavatāralābhene\"tyādi |",
  "SA14n1148:27": "etaduktam |",
  "SA14n1148:28": "\"niḥsvabhāvādhimokṣapūrvakaṃ caturapramāṇaṃ vibhāvanīyamityevaṃ sarvadharmālambane samudaye'",
  "SA14n1148:29": "nvayajñānamutpadyata\"iti |",
  "SA14n1148:30": "ata evoktamāryavimuktisenena |",
  "SA14n1148:31": "\"aṣṭame hi darśanamārgakṣaṇe prayojanaṃ bodhisattvasya pramāṇairitarathā hi navame kṣaṇe sattvadhātunirapekṣo nirodhe yatedi\"ti |",
  "SA14n1148:32": "nirodhe prathamakṣaṇākārārthamāha |",
  "SA14n1148:33": "punaraparamityādi |",
  "SA14n1148:34": "samprasthitāḥ praṇidhānādyāśayena pravṛttāḥ |",
  "SA14n1148:35": "iyamiti darśanamārgapratipādikā |",
  "SA14n1148:36": "taṃ kulaputramiti adhigatanavamakṣaṇadarśanamārgaśravaṇādyartham |",
  "SA14n1148:37": "samīpībhavanamupasaṅkramitavyam |",
  "SA14n1148:38": "maṃsyante jñāsyanti |",
  "SA14n1148:39": "sa eva suparibhāvitatvāt sarvaśūnyatānāmadhigatārthatvena parītopadeśena śakta iti matiḥ |",
  "SA14n1148:40": "udgṛhṇata ityādi |",
  "SA14n1148:41": "uttarottaraviśeṣādhigamahetubhūtaṃ viśiṣṭamudgrahaṇādi kurvata ityarthaḥ |",
  "SA14n1148:42": "śroṣyantīmāṃ prajñāpāramitāmiti pūrveṇa sambandhaḥ |",
  "SA14n1148:43": "śravaṇañca nirodhasatyābhisamayasaṃvṛtyādhipatyāddeśanāśravaṇākārapratibhāsanam |",
  "SA14n1148:44": "ato'bhisamayāhitaśaktikasya vācyutthitasyāntikāditi veditavyam |",
  "SA14n1148:45": "ekānuśaṃsākathanena nirodhākāraṃ nirdiśyāparānuśaṃsākathanena tamevākāraṃ draḍhayannāha |",
  "SA14n1148:46": "na ca khalvityādi |",
  "SA14n1148:47": "caśabdaḥ samuccaye na kevalaṃ pūrvoktānuśaṃso'",
  "SA14n1148:48": "yamapara ityarthaḥ |",
  "SA14n1148:49": "grāmāddhanuḥpañcaśatātikrāntaṃ sthānamaraṇyaṃ gataḥ saṃprāptaḥ |",
  "SA14n1148:50": "ekavṛkṣa eva yakṣādyadhiṣṭhitatvena bhayahetuḥ |",
  "SA14n1148:51": "atastanmūlaṃ vṛkṣamūlam |",
  "SA14n1148:52": "manuṣyādirahitaṃ gṛhaṃ śūnyāgāram |",
  "SA14n1148:53": "acchannamabhyavakāśam |",
  "SA14n1148:54": "mahājano yena gataḥ sa panthāḥ |",
  "SA14n1148:55": "utpatho yathoktaviparīto mārgaḥ |",
  "SA14n1148:56": "araṇyādūrdhvamaṭavī |",
  "SA14n1148:57": "tatra tatrāraṇyādāvupasaṃkrāmato gacchataḥ tadeva caturbhirīryāpathaiḥ kathayannāha |",
  "SA14n1148:58": "caṅkramyamāṇasyetyādi |",
  "SA14n1148:59": "nipannaḥ śayitaḥ |",
  "SA14n1148:60": "aniṣṭopanipātāśaṅkā bhayam |",
  "SA14n1148:61": "tatpratīkārāpratipattiḥ stambhitatvam |",
  "SA14n1148:62": "abhūtvā bhāvād bhaviṣyati |",
  "SA14n1148:63": "prabandhapravṛtyā utpatsyate |",
  "SA14n1148:64": "netipūrveṇa sambandhaḥ |",
  "SA14n1148:65": "sarvaśūnyatānāṃ suparibhāvitatvāditi matiḥ |",
  "SA14n1148:66": "anyatrāpyuktam |",
  "SA14n1148:67": "\"śūnyatāparigato bodhisattva sarvabhayavigato bhavatī\"tyādi |",
  "SA14n1148:68": "etaduktaṃ \"",
  "SA14n1148:69": "rūpādernijarūpā prakṛtyeva śūnyatetyevaṃ sarvadharmālambane nirodhe dharmajñānakṣāntirutpadyata\"iti |",
  "SA14n1148:70": "nirodhe dvitīyakṣaṇārthamāha |",
  "SA14n1148:71": "atha khalu catvāra ityādi |",
  "SA14n1148:72": "mahārājāno virūḍhakādyāḥ |",
  "SA14n1148:73": "tāttvikayānatrayasattvopalambhamantareṇāpi saṃvṛtyā śrāvakādiyānatraye sattvān vinayatītyāścaryam |",
  "SA14n1148:74": "anena ca satyadvayasamāśrayeṇa sarvākārasattvārthapratipādanena samarthakāraṇanirdeśena prajñāpāramitodgrahaṇādīnāṃ buddhatvameva phalamāveditamiti grāhyam |",
  "SA14n1148:75": "tataścaitaduktam |",
  "SA14n1148:76": "\"dharmadhātupariṇāmitakuśalamūlānāṃ phalaṃ tathāgatatvasya prāpaṇamityevaṃ sarvadharmālambe nirodhe dharmajñānamutpadyata\"iti |",
  "SA14n1148:77": "vayamityādi |",
  "SA14n1148:78": "etacca prajñāpāramitāyā māhātmyajñāpanāya |",
  "SA14n1148:79": "ātmanaḥ śāsanopakārakatvajñāpanāya bhagavati kṛtajñatvajñāpanāya coktam |",
  "SA14n1148:80": "\"dṛṣṭadharmavedanīyamupapadyavedanīyamaparaparyāyavedanīyañca trividhamaśubhaṃ karme\"ti |",
  "SA14n1148:81": "tatkṛtopadravapratīkāreṇa rakṣāvaraṇaguptayo yathākramamuktāḥ |",
  "SA14n1148:82": "athavā daivī vipadyatrāśubhasyaiva vyāpāro'",
  "SA14n1148:83": "vagamyate nāparasya |",
  "SA14n1148:84": "yathā marakadurbhikṣavajjāśanyādipātaḥ |",
  "SA14n1148:85": "mānuṣī vipadyatra prāṇināṃ vyāpāraḥ pratīyate vidyamāno'",
  "SA14n1148:86": "pi daivasya nāvagamyate |",
  "SA14n1148:87": "yato na karmaṇā vinā kiñcidapyasti phalaṃ yathā niṣpanne'",
  "SA14n1148:88": "pi śasyādau paracakropadravakṛto durbhikṣādiḥ |",
  "SA14n1148:89": "daivamānuṣī vipadyatrobhayasya vyāpāraḥ pratīyate |",
  "SA14n1148:90": "etāvacca karma daivaṃ mānuṣañca |",
  "SA14n1148:91": "yathoktam |",
  "SA14n1148:92": "\"daivamānuṣaṃ hi karma lokaṃ yāpayatī\"",
  "SA14n1148:93": "ti tatpratīkāreṇa rakṣāvaraṇaguptayo yathākramamuktāḥ |",
  "SA14n1148:94": "saṃvidhāsyāma iti kariṣyāmaḥ |",
  "SA14n1148:95": "nirodhe tṛtīyakṣaṇārthaṃ sambandhamāracayannāha |",
  "SA14n1148:96": "āścaryaṃ bhagavannityādi |",
  "SA14n1148:97": "imānanantaroktāniyato rakṣāvaraṇaguptisaṃkhyāvacchinnān dṛṣṭadhārmikān pratyutpannajanmasaṅgṛhītān guṇānanuśaṃsān pratilabhate prayogāvasthāyām |",
  "SA14n1148:98": "parigṛhṇāti pṛṣṭhāvasthāyām |",
  "SA14n1148:99": "evaṃ sambandhamāvedyākārārthaṃ prasūyannāha |",
  "SA14n1148:100": "kiṃ punarityādinā |",
  "SA14n1148:101": "kiṃ punaḥ prajñāpāramitāyāmudgṛhītāyāṃ dānādyāḥ pañcapāramitāḥ saṃgṛhītā bhavantīti vaktavye ṣaṭpāramitāvacanam |",
  "SA14n1148:102": "mukhyayā prajñāpāramitayā gauṇasvabhāvayā api prajñāpāramitāyāḥ saṃgrahādityabhiprāyeṇoktam |",
  "SA14n1148:103": "sarvadharmāviparītāvabodhe hi mukhyā prajñāpāramitā jāyate |",
  "SA14n1148:104": "atastayaiva sarvavyavadānadharmāṇāṃ saṃgrahādityabhiprāyavān bhagavānāha |",
  "SA14n1148:105": "evametadityādi |",
  "SA14n1148:106": "etaduktam |",
  "SA14n1148:107": "\"prajñāpāramitayā sarvākārapratipakṣāṇāṃ saṅgraha ityevaṃ sarvadharmālambane nirodhe'",
  "SA14n1148:108": "nvayajñānakṣāntirutpadyata\"",
  "SA14n1148:109": "iti nirodhe caturthakṣaṇākāraṃ nirdiśannāha |",
  "SA14n1148:110": "punaraparamityādi |",
  "SA14n1148:111": "śṛṇvityādi vyākhyātam |",
  "SA14n1148:112": "athavā yasmādādita eva bhaktihetutayā tāvatkalyāṇaṃ tasmāt sādhu śṛṇu |",
  "SA14n1148:113": "yataśca madhye puṣṭihetutvāt kalyāṇaṃ tata suṣṭhu śṛṇu |",
  "SA14n1148:114": "yena ca paryavasāne muktihetutayā kalyāṇaṃ tena yoniśo manasikuru |",
  "SA14n1148:115": "athavā mṛdumadhyādimātrāṇāṃ doṣāṇāṃ pratipakṣatvādyathākramaṃ sādhvādivacanam |",
  "SA14n1148:116": "yadi vā vyañjanārthobhayāvadhāraṇādyathāsaṃkhyaṃ sādhvādivacanam |",
  "SA14n1148:117": "dharmamityādi |",
  "SA14n1148:118": "sūtrādidharmaṃ viruddhaṃ grahītavyaṃ vigrahītavyaṃ manasā tato vacasā viruddhaṃ vaditavyaṃ vivaditavyam |",
  "SA14n1148:119": "evaṃprakāradvayena virodhayitavyaṃ vighāṭayitavyam |",
  "SA14n1148:120": "yadi vā vyañjanārthobhayavighāṭaghaṭanādvigrahītavyamityādipadatrayaṃ maṃsyanta ityasyānantaraṃ jinajananībhāvanābhirataṃ bodhisattvamārabhyetyadhyāhāryam |",
  "SA14n1148:121": "yatastasyaivānuśaṃsākathanamadhikṛtamanantarañca vakṣyati |",
  "SA14n1148:122": "tasya tānyutpannotpannānyadhikaraṇānyantardhāsyantītyādi |",
  "SA14n1148:123": "antardhāsyantyadṛśyā bhaviṣyanti yato na sthāsyanti |",
  "SA14n1148:124": "yuktyā sthitiṃ na pratilapsyante |",
  "SA14n1148:125": "ata eva teṣāmabhiprāyā manorathā na paripūriṃ niṣpattiṃ gamiṣyanti |",
  "SA14n1148:126": "nanūtpanno vitarkaḥ pratisamādhānamantareṇa kathamantardhāsyatīti |",
  "SA14n1148:127": "tatkasya hetorityāśaṅkyāha |",
  "SA14n1148:128": "evaṃ hyetadityādi |",
  "SA14n1148:129": "anenaitaduktam |",
  "SA14n1148:130": "dharmataiṣā yaduta prajñāpāramitābhāvakapudgalādhiṣṭhānāt |",
  "SA14n1148:131": "svata eva teṣāṃ pratisamādhānamutpadyata iti |",
  "SA14n1148:132": "udgrahīṣyatītyādi |",
  "SA14n1148:133": "vyākhyātam |",
  "SA14n1148:134": "athavā saṃgrahaśravaṇādgrahīṣyati |",
  "SA14n1148:135": "manasikāraṇāddhārayiṣyati |",
  "SA14n1148:136": "pustakapaṭhanādvācayiṣyati |",
  "SA14n1148:137": "granthārthagrahaṇātparyavāpsyati |",
  "SA14n1148:138": "pratyakṣānumānāgamāviruddhārthakathanādyathākramaṃ pravartayiṣyati deśayiṣyatyupadekṣyati |",
  "SA14n1148:139": "kalpitāditrividhapadārthānutpādadeśakatvena vā |",
  "SA14n1148:140": "pāṭhamātropadeśāduddekṣyati |",
  "SA14n1148:141": "pūrvarātrādikaraṇāt svādhyāsyati |",
  "SA14n1148:142": "bodhipariṇāmanādyāśayabhedādetānyudgrahaṇādīni samyagvidheyāni |",
  "SA14n1148:143": "adhikaraṇānīti vivādasthānāni |",
  "SA14n1148:144": "upasaṃharannāha |",
  "SA14n1148:145": "imamapītyādi |",
  "SA14n1148:146": "na kevalaṃ vakṣyamāṇaṃ guṇamityapiśabdaḥ |",
  "SA14n1148:147": "evaṃ prajñāpāramitāyāḥ sarvopadravapraśamanatejobalatvaṃ pratipādya dṛṣṭāntenāpi samarthayannāha |",
  "SA14n1148:148": "tadyathāpi nāmetyādi |",
  "SA14n1148:149": "kvacitpāṭhaḥ parikalpamupādāyeti sambhavatkāraṇaviśeṣāt kāryaviśeṣamadhikṛtya |",
  "SA14n1148:150": "anena durlabhatvamākhyātam |",
  "SA14n1148:151": "sthāvarādiviṣāpanayanāt |",
  "SA14n1148:152": "sarvaviṣapraśamanīti svarūpaṃ kathitam |",
  "SA14n1148:153": "āśīviṣeṇa jantuneti |",
  "SA14n1148:154": "daṃṣṭrāviṣeṇa prāṇakeṇa |",
  "SA14n1148:155": "bubhukṣitenetyādi |",
  "SA14n1148:156": "bubhukṣitaḥ kṣudhā paripīḍito'",
  "SA14n1148:157": "pi kaściddevatārādhanapravṛttavannāhāraprayojanamiti tadvyavacchedārthamāha |",
  "SA14n1148:158": "āhārārthīti vacanam |",
  "SA14n1148:159": "tathāvidho'",
  "SA14n1148:160": "pi dhairyamālambyāhāraṃ paryeṣata iti tadvyudāsenoktamāhāragaveṣīti |",
  "SA14n1148:161": "prāṇakajāto janturiti sattvasaṃkhyāto manḍūkādirityarthaḥ |",
  "SA14n1148:162": "gandheneti tadgatāmiṣādigandhena |",
  "SA14n1148:163": "anuvadhnīyāditi |",
  "SA14n1148:164": "buddhyā bhakṣyatvena svīkuryāt |",
  "SA14n1148:165": "anugacchediti |",
  "SA14n1148:166": "paścātpṛṣṭhato yāyāt |",
  "SA14n1148:167": "pratyudāvarteteti nivṛttiṃ kuryāt |",
  "SA14n1148:168": "nanu yatra prāṇakagandhena na nivartet tatra kathamoṣadhyā gandhena pratyudāvarteteti |",
  "SA14n1148:169": "tat kasya hetorityāśaṅkyāha |",
  "SA14n1148:170": "tathāhītyādi |",
  "SA14n1148:171": "ayaṃ vākyārthaḥ |",
  "SA14n1148:172": "sāṃvṛte'pi kāryakāraṇabhāve tasyā evauṣadhyāḥ sa tādṛśo bhaiṣajyaguṇo yastasyāśīviṣasya tadviṣamabhibhavati nānyasyetyevaṃ balavatī hi sā auṣadhī |",
  "SA14n1148:173": "bhede'pi niyatāḥ kecit svabhāvenendriyādivaditi |",
  "SA14n1148:174": "etaduktam |",
  "SA14n1148:175": "\"prajñāpāramitayaiva bāhyābhyantaropadravapraśamanamityevaṃ sarvadharmālambane nirodhe'",
  "SA14n1148:176": "nvayajñānamutpadyata\"iti |",
  "SA14n1148:177": "mārge prathamakṣaṇākāraṃ vaktumāha |",
  "SA14n1148:178": "evamevamityādi |",
  "SA14n1148:179": "yāni tānīti nipātasamudāyo yāni kānicidityarthe vartate |",
  "SA14n1148:180": "tejasetyādi |",
  "SA14n1148:181": "prajñāpāramitāyāḥ sāmarthyameva tejo balasthāmabalādhānāni yathākramaṃ prayogadarśanabhāvanāviśeṣamārganirdiṣṭāni |",
  "SA14n1148:182": "tata eveti |",
  "SA14n1148:183": "yatraivotpatsyante tatraivetyarthaḥ |",
  "SA14n1148:184": "uparaṃsyanti |",
  "SA14n1148:185": "upaśamiṣyanti |",
  "SA14n1148:186": "na vivardhiṣyanta iti yathākramaṃ śrutacintābhāvanākāle veditavyam |",
  "SA14n1148:187": "prayogādyavasthāsu vā grāhyam |",
  "SA14n1148:188": "tadeva kathayannāha |",
  "SA14n1148:189": "yata ityādi |",
  "SA14n1148:190": "yato yata iti |",
  "SA14n1148:191": "yatra yatraivādhikaraṇasthāna ityarthaḥ |",
  "SA14n1148:192": "nirotsyante'",
  "SA14n1148:193": "ntardhāsyanti na sthāsyantīti padatrayamuparaṃsyantītyādipadatrayārtham |",
  "SA14n1148:194": "nanūtpanno vitarkaḥ parapratisamādhānamantareṇa kathanna bhavatīti |",
  "SA14n1148:195": "tatkasya hetorityāśaṅkya pūrvavatparihārārthamāha |",
  "SA14n1148:196": "prajñāpāramitāyā hītyādi |",
  "SA14n1148:197": "rāgādīnāmityādiśabdāddoṣādīnāṃ yāvadityanena smṛtyupasthānābhiniveśādeḥ parigrahaḥ |",
  "SA14n1148:198": "nirvāṇagrāhasyeti |",
  "SA14n1148:199": "sopadhinirupadhinirvāṇābhiniveśasya |",
  "SA14n1148:200": "samudācarannirvāṇābhiniveśāderunmūlanādupaśamayitrī |",
  "SA14n1148:201": "athavā rāgādivāsanāsamudghātānna vivardhikā |",
  "SA14n1148:202": "etaduktam |",
  "SA14n1148:203": "\"prajñāpāramitābhāvanaiva rāgādinirvāṇābhiniveśasya śāntirityevaṃ sarvadharmālambane mārge dharmajñānakṣāntirutpadyata\"iti |",
  "SA14n1148:204": "mārge dvitīyakṣaṇārthamāha |",
  "SA14n1148:205": "catvāraścetyādi |",
  "SA14n1148:206": "rakṣāvaraṇaguptayo vyākhyātāḥ |",
  "SA14n1148:207": "yadi vādhidaivikamādhibhautikamādhyātmikañcāntarāyamadhikṛtya yathākramaṃ rakṣāvaraṇaguptayo jñeyāḥ |",
  "SA14n1148:208": "āpadvā tridhā svapratyayajāparā sattvasaṃkhyātapratyayajā parasattvasaṃkhyātapratyayajā ca |",
  "SA14n1148:209": "tasyāḥ pratīkāreṇa rakṣāvaraṇaguptayo yathākramamavaseyāḥ |",
  "SA14n1148:210": "etaduktam |",
  "SA14n1148:211": "\"prajñāpāramitodgrahaṇādipravṛttasya tathāgatādibhyaḥ sarvathā sarvarakṣāvaraṇaguptayo bhavantītyevaṃ prajñāpāramitayā sarvadharmālambane mārge dharmajñānamutpadyata\"iti |",
  "SA14n1148:212": "mārge tṛtīyakṣaṇārthamāha |",
  "SA14n1148:213": "punaraparaṃ kauśiketyādi |",
  "SA14n1148:214": "ādeyavacaśceti kṛpayā svayaṃ prāṇātipātādiviratipūrvakaṃ sarvākārajñatāyāṃ sthitvā'",
  "SA14n1148:215": "nyeṣāṃ tatra pratiṣṭhāpanāt |",
  "SA14n1148:216": "svayaṃprasthitānāñca varṇavādatatsamanujñatvādādeyavākya ityayamartho'",
  "SA14n1148:217": "vaseyo'",
  "SA14n1148:218": "nyathopādeyavacanatvāsambhavāt |",
  "SA14n1148:219": "pañcaviṃśatisāhasrikāyāmapyuktam |",
  "SA14n1148:220": "\"ātmanā ca prāṇātipātātprativirato bhaviṣyatītyārabhya yāvat - pareṣāṃ varṇavādī tatsamanujño bhaviṣyati\"",
  "SA14n1148:221": "ityevaṃ sa ādeyavākyo bhaviṣyatītyādi śrotrasukhakāritvānmṛduvacanaḥ |",
  "SA14n1148:222": "yāvataivārtho bhavati tāvanmātrābhidhānānmitavacaḥ |",
  "SA14n1148:223": "saṃkṣepoktikuśalatvādaprakīrṇavacanaḥ |",
  "SA14n1148:224": "na ca krodhābhibhūto na ca mānābhibhūta iti |",
  "SA14n1148:225": "pratyupasthite'",
  "SA14n1148:226": "pakāranimitte pratighāṃśikaścetasa āghātaḥ krodhaḥ |",
  "SA14n1148:227": "satkāyadṛṣṭisanniśrayeṇa cittasyonnatirmānaḥ |",
  "SA14n1148:228": "nanu pratipakṣaṃ vinā doṣāpagamābhāve kathaṃ tasyaivaṃ guṇodaya iti |",
  "SA14n1148:229": "tatkasya hetorityāśaṅkyāha |",
  "SA14n1148:230": "tathā hītyādi |",
  "SA14n1148:231": "prajñāpāramitaiva sarvadoṣāṇāṃ pratipakṣaḥ |",
  "SA14n1148:232": "sa ca tena bhāvita iti matiḥ |",
  "SA14n1148:233": "prāṇātipātaviratyādau pratisthāpanātparidamayati |",
  "SA14n1148:234": "mitavacanādinā sarvasattvaviṣaye prahvīkaraṇātpariṇamayati |",
  "SA14n1148:235": "upanāhamiti |",
  "SA14n1148:236": "vairānuśayasyānutsargaḥ |",
  "SA14n1148:237": "pratighāṃśika evopanāhaḥ |",
  "SA14n1148:238": "vyāpādamiti |",
  "SA14n1148:239": "sattveṣu duḥkheṣu duḥkhasthānīyeṣu ca dharmeṣvāghāto vyāpādaḥ |",
  "SA14n1148:240": "anuśayamiti |",
  "SA14n1148:241": "dveṣāṅgiko vairaprabandho'nuśayaḥ |",
  "SA14n1148:242": "etaduktam |",
  "SA14n1148:243": "\"prajñāpāramitāparigrahabalādeva buddhatvābhilāṣiṇā svayaṃ prāṇātipātaviratyādipūrvakaṃ sarvākārajñatāyāṃ sthitvā tatraiva pareṣāṃ sthāpanaṃ kāryamityevaṃ sarvadharmālambane mārge'",
  "SA14n1148:244": "nvayajñānakṣāntirutpadyata\"iti |",
  "SA14n1148:245": "mārge caturthakṣaṇākāraṃ vaktumāha |",
  "SA14n1148:246": "evaṃ carata ityādi |",
  "SA14n1148:247": "evaṃ carato mārge'",
  "SA14n1148:248": "nvayajñānakṣāntyā viharataḥ |",
  "SA14n1148:249": "saṃstute vastuni cetaso'",
  "SA14n1148:250": "sampramoṣaḥ smṛtiḥ |",
  "SA14n1148:251": "adveṣaḥ sarvasattveṣvekaputrapremākārato maitrī |",
  "SA14n1148:252": "ābhyāṃ dānādisarvakuśalasyānupalambhayogena sarvasattvāsādhāraṇatayā'",
  "SA14n1148:253": "nuttarāyāṃ samyaksambodhau pariṇāmanādvayamuktam |",
  "SA14n1148:254": "maitryā vyāpāramevāha |",
  "SA14n1148:255": "tasyaivambhavatītyādinā |",
  "SA14n1148:256": "paribhetsyanta iti vyāpādasamudācāreṇa cakṣurādīnāṃ vikriyāpādanāt |",
  "SA14n1148:257": "dhakṣyata iti svarūpapracyutyā dagdho bhaviṣyati |",
  "SA14n1148:258": "vaśamiti tadāyattatām |",
  "SA14n1148:259": "etaduktam |",
  "SA14n1148:260": "\"dānādīnāmakṣayaṃ kartumicchatā samyaksambādhau pariṇāmanaṃ smṛtyādibalena kāryamityevaṃ sarvadharmālambane mārge'",
  "SA14n1148:261": "nvayajñānamutpadyata\"iti |",
  "SA14n1148:262": "yathoktairevākārairanyāpadeśanirdiṣṭaiḥ ṣoḍaśakṣaṇā samutpadyanta iti nātra vipratipattiḥ |",
  "SA14n1148:263": "tathācoktam |",
  "SA14n1148:264": "ādhārādheyatā'",
  "SA14n1148:265": "bhāvāttathatābuddhayormithaḥ |",
  "SA14n1148:266": "paryāyeṇānanujñānaṃ mahattā sā'pramāṇatā ||12 ||",
  "SA14n1148:267": "parimāṇāntatā'",
  "SA14n1148:268": "bhāvo rūpāderavadhāraṇam |",
  "SA14n1148:269": "tasyāṃ sthitasya buddhatve'",
  "SA14n1148:270": "nudgrahātyāgatādayaḥ ||13 ||",
  "SA14n1148:271": "maitryādi śūnyatā prāptirbuddhatvasya parigrahaḥ |",
  "SA14n1148:272": "sarvasya vyavadānasyaṃ sarvādhivyādhiśātanam ||14 ||",
  "SA14n1148:273": "nirvāṇagrāhaśāntatvaṃ buddhebhyo rakṣaṇādikam |",
  "SA14n1148:274": "aprāṇivadhamārabhya sarvākārajñatānaye ||15 ||",
  "SA14n1148:275": "svayaṃ sthitasya sattvānāṃ sthāpanaṃ pariṇāmanam |",
  "SA14n1148:276": "dānādīnāñca sambodhāviti mārgajñatākṣaṇāḥ ||16 || iti",
  "SA14n1148:277": "asyāpi darśanamārgasya sarvākārajñatāyāmuktaṃ nirvedhabhāgīyaṃ grāhyam |",
  "SA14n1148:278": "yadyevaṃ tatrāpi pramuditādibhūmyabhidhāne bodhisattvānāṃ darśanādimārgasya pratipādanātkimarthaṃ punarupādānamiti cet |",
  "SA14n1148:279": "ucyate |",
  "SA14n1148:280": "niḥśeṣahetuphalādhigamāpekṣayā tathāgatānāṃ sarvākārajñatetyabhidhānājjinaputrāṇāṃ tadukto mārgo na bhavatītyāśaṅkāvāraṇārtham |",
  "SA14n1148:281": "tata eva hetumātramapakṛṣya pṛthagjinātmajānāṃ darśanādimārgātmikā mārgajñatā vyavasthāpyate |",
  "SA14n1148:282": "evantu vidvadbhirnirūpayitavyam |",
  "SA14n1148:283": "kiṅkārikānusāreṇākārā granthārthānugamena yojitā na veti |",
  "SA14n1148:284": "tatra āryavimuktisenādivyākhyāmālokya svaśaktyā pratipāditā eva |",
  "SA14n1148:285": "kecidarthāntarābhisandhinā yathoktena granthaprabandhenākārārthamanuktvā darśanamārgaṣoḍaśakṣaṇopalakṣaṇameva kevalamanukṛtamiti varṇayantyevamuktānuktanirvedhabhāgīyādyarthapratipādanapareṣu grantheṣu draṣṭavyamiti |",
  "SA14n1148:286": "tairbhāvanānukramādyanirdeśātkācidabhisamayānupūrvī na pratipāditā |",
  "SA14n1148:287": "abhisamayālaṅkārakārikārthaśca kathaṃ vyākhyeya ityapare |",
  "SA14n1148:288": "bhāvābhiniveśamūlo hi rāgādikleśagaṇastadvirudhaśca nairātmyābhyāsa ityatastaṃ vinā kathaṃ duḥkhadharmajñānakṣāntyādiriti cet |",
  "SA14n1148:289": "naivaṃ,yasmādyathoditavidhinā nairātmyasaṃsūcanaparāḥ sarva evāmī ṣoḍaśākārāḥ sannihitavineyajanahitādhāracikīrṣayā tvevaṃ yathābhihitanānāprakārarūpeṇa nirdiṣṭāḥ santo'",
  "SA14n1148:290": "pi evamabhyasyamānāḥ pratītyasamutpādadharmatayā darśanamārgotpādakā bhavantītyavaseyamevamanyatrāpīti |",
  "SA14n1148:291": "darśanamārgānantaraṃ bhāvanāmārgābhidhāne sati svalpavaktavyatvena phalanimnatvena ca vineyapravṛtterbhāvanāmārgasya kāritraṃ tāvatkathayannāha |",
  "SA14n1148:292": "āścaryaṃ bhagavannityādi |",
  "SA14n1148:293": "prajñāpāramiteti vakṣyamāṇo bhāvanāmārgaḥ |",
  "SA14n1148:294": "paridamanāya pratyupasthiteti |",
  "SA14n1148:295": "sarvaprakārakleśasvavidheyīkaraṇātsarvato damanārthena paridamananimittamabhimukhībhūteti prathamaṃ damanakāritram |",
  "SA14n1148:296": "anunāmāyeti |",
  "SA14n1148:297": "damanānantaraviśiṣṭe kiyanmātreṇādhigame'",
  "SA14n1148:298": "haṃmānapratiṣedhenātmotkarṣaniṣedhātsarvato namanārthena pariṇamanāyeti dvitīyaṃ namanakāritram |",
  "SA14n1148:299": "tato'nantaraṃ sarvaprakārakleśābhibhava iti tṛtīyakleśanirjayakāritrārthamāha |",
  "SA14n1148:300": "punaraparaṃ kauśiketyādi |",
  "SA14n1148:301": "evamudgṛhṇanniti |",
  "SA14n1148:302": "vakṣyamāṇabhāvanāmārgakrameṇa |",
  "SA14n1148:303": "saṃgrāma ityādi |",
  "SA14n1148:304": "bhāvanāprahātavyaiḥ kleśaiḥ saha vigrahe vartamānairiti |",
  "SA14n1148:305": "adhimātrādhimātrādiprathamatrikavipakṣasya mṛdumṛdvādiprathamaprakārapratipakṣādhigamena saṃgrāmaśirasyutkalitaḥ samārūḍho bhavati |",
  "SA14n1148:306": "avatarata ityādi padatrayaṃ yathāsaṅkhyaṃ madhyādhimātrādidvitīyatrikavipakṣasya madhyamṛdvādiprakārapratipakṣādhigamayogato vācyam |",
  "SA14n1148:307": "saṅgrāmamadhyagatasyeti mṛdvadhimātravipakṣasyādhimātramṛdupratipakṣalābhena |",
  "SA14n1148:308": "tiṣṭhata iti mṛdumadhyavipakṣasyādhimātramadhyapratipakṣābhisamayātsaṅgrāme sthitasya |",
  "SA14n1148:309": "niṣaṇasyeti mṛdumṛduvipakṣasyādhimātrapratipakṣasamatvāgamātsaṅgrāme samupaviṣṭasya |",
  "SA14n1148:310": "sarveṇaivaitena navaprakāravipakṣapratipakṣahānopādānena bhāvanāmārgasyāpunaḥ kartavyatāmāha |",
  "SA14n1148:311": "asthānamityasambhavaḥ |",
  "SA14n1148:312": "tadeva kathayatyanavakāśa iti |",
  "SA14n1148:313": "paryāyavacanaṃ kimarthamiti ceducyate |",
  "SA14n1148:314": "tadā cāyatyāñca kasyacitkathañcidarthāvabodhārtham |",
  "SA14n1148:315": "tenaiva cārthābhidhāne pūrvāśrutānāmevāvagītatā syāditi taddoṣaparihāreṇa pūrvakālaṃ vikṣiptānāṃ paścādāgatānāñca tadarthaśravaṇārtham |",
  "SA14n1148:316": "durmedhasāṃ punaḥpunastadarthalakṣaṇārtham |",
  "SA14n1148:317": "ekaśabdānekārthatayā'",
  "SA14n1148:318": "rthāntarakalpanāvyudāsārtham |",
  "SA14n1148:319": "anyatra nirghaṇṭavattābhiḥ saṃjñābhistadarthasampratipattyartham |",
  "SA14n1148:320": "dhārmakathikānāmarthopanibandhanaprāyaṇayoḥ kauśalopasaṃhārārtham |",
  "SA14n1148:321": "ātmano dharmapratisaṃvidudbhāvanārtham |",
  "SA14n1148:322": "pareṣāñca tadvījādhānārthamiti paryāyadeśanānāmaṣṭau prayojanānyevaṃ sarvatra vācyam |",
  "SA14n1148:323": "yattasyeti |",
  "SA14n1148:324": "yaditi nipāto ya ityarthe vartate |",
  "SA14n1148:325": "yo jīvitāntarāyaḥ so'",
  "SA14n1148:326": "navakāśa iti vākyārthaḥ |",
  "SA14n1148:327": "jīvitāntarāya iti vijñānaprabandhocchittiḥ |",
  "SA14n1148:328": "ādhyātmikopadravavigamānantaraṃ bāhyopadravopaśama iti |",
  "SA14n1148:329": "paropakramāviṣahyatvam |",
  "SA14n1148:330": "caturthaṃ kāritramāha |",
  "SA14n1148:331": "paropakrameṇetyādinā |",
  "SA14n1148:332": "paro manuṣyādistasyopakramaḥ khaḍgādiprahāradānam |",
  "SA14n1148:333": "etaduddeśapadaṃ nirdeśena vibhajannāha |",
  "SA14n1148:334": "sacetpunarityādi |",
  "SA14n1148:335": "uddeśavacanānāṃ nirdeśātpṛthagabhidheyārtho nāstīti kimarthamuddeśavacanamiti ceducyate |",
  "SA14n1148:336": "samāsena vistarāvadhāraṇārthaṃ sūtreṇa vṛttyarthāvadhāraṇavat |",
  "SA14n1148:337": "udghaṭitajñānānāṃ vineyānāmanugrahārtham |",
  "SA14n1148:338": "anyeṣāmāyatyāmudghaṭitajñatāhetūpacayārtham |",
  "SA14n1148:339": "ātmanaḥ samāsavyāsanirdeśavaśitāsandarśanārtham |",
  "SA14n1148:340": "anyeṣāṃ tathābhyāsena tadvījāvaropaṇārthañcetyācāryavasubandhuḥ |",
  "SA14n1148:341": "saṃkṣiptamātre samāhitaṃ cittaṃ yogināṃ tadvistarārthe sarvatra kathaṃ samāhitaṃ syādityetadarthaṃ nirdeśadeśanā |",
  "SA14n1148:342": "tathā vistaramātre samāhitaṃ cittaṃ yogināṃ tatsaṃkṣiptārthe sarvatra kathaṃ samāhitaṃ syādityetadarthamuddeśadeśanetyāgamaḥ |",
  "SA14n1148:343": "evaṃ sarvatra pratipattavyam |",
  "SA14n1148:344": "śastraṃ cakrādikam |",
  "SA14n1148:345": "pāṣāṇādikamanyat |",
  "SA14n1148:346": "nanu taddeśakṣepaṇāsāmarthyavatā puruṣeṇa kṣiptaṃ śastrādikamantarā virodhopanipātābhāve kathaṃ na śarīre nipatediti |",
  "SA14n1148:347": "tatkasya hetorityāśaṅkyāha |",
  "SA14n1148:348": "mahāvidyeyamityādi |",
  "SA14n1148:349": "ayamabhiprāyaḥ |",
  "SA14n1148:350": "māturabhyāsamānāyā evaṃ mahāvidyādisvabhāvāyāḥ sāmarthyenānantarā gurutvadharmavirodhopanipātānna taddehamanuprāpnoti śarādikamiti |",
  "SA14n1148:351": "mahattvādiguṇayogānmahāvidyetyādipadatrayaṃ prayogādyavasthāsu |",
  "SA14n1148:352": "adhimuktyādimanaskārairadhikābhāvādanuttarā nirhāratayā samābhāvādasamā |",
  "SA14n1148:353": "atyantaviśuddhyā santānāntareṇāsamena samatvādasamasamā |",
  "SA14n1148:354": "mahāvidyāditvamevāsyāḥ kathamiti |",
  "SA14n1148:355": "tatkasya hetorityāśaṅkyāha |",
  "SA14n1148:356": "atra hi kauśiketyādi |",
  "SA14n1148:357": "etaduktam |",
  "SA14n1148:358": "\"yasmātprajñāpāramitāyāṃ maitryādipūrvakaṃ śikṣamāṇo na kasyacidvyāpādādyarthaṃ śikṣate |",
  "SA14n1148:359": "ato hiṃsādikasyālpāyuṣkatvādihetorapanayanānmahāvidyādisvabhāve\"ti |",
  "SA14n1148:360": "nātmavyābādhāya cetayata iti |",
  "SA14n1148:361": "māraṇādinimittamātmano na yatate |",
  "SA14n1148:362": "sarvopadravavigamānantaraṃ samyaksambodhikāritraṃ pañcamamāha |",
  "SA14n1148:363": "atra hītyādinā |",
  "SA14n1148:364": "samyaksambodhimabhisambhotsyata iti tattvādhigamaṃ sākṣātkariṣyati |",
  "SA14n1148:365": "sarvajñajñānañca pratilapsyata iti tattvādhigamāduttarakālaṃ sarvadharmaviṣayajñānamadhigamiṣyati |",
  "SA14n1148:366": "tadeva kathayannāha |",
  "SA14n1148:367": "tena so'nuttarāmityādi |",
  "SA14n1148:368": "cittānītyupalakṣaṇātsarvadharmaparigrahaḥ |",
  "SA14n1148:369": "vyavalokayiṣyatīti jñāsyati |",
  "SA14n1148:370": "nanu sarvameva yogijñānamanālambanamiṣyate |",
  "SA14n1148:371": "tatkathaṃ sarvadharmān vijñāsyatīti |",
  "SA14n1148:372": "tatkasya hetorityāśaṅkyāha |",
  "SA14n1148:373": "atra kauśiketyādi |",
  "SA14n1148:374": "prāptamānantaryamārgeṇa sa vāsanāvaraṇadvayaprahāṇāt |",
  "SA14n1148:375": "jñātaṃ vimuktimārgeṇa sarvākārajñatādhigamayogāt |",
  "SA14n1148:376": "sākṣātkṛtaṃ śuddhalaukikajñānena niścayāt |",
  "SA14n1148:377": "etaduktam |",
  "SA14n1148:378": "\"yathāhi satyasvapnadarśino jñānaṃ paramārthato'",
  "SA14n1148:379": "viṣayamapi pratiniyataviṣayākāraṃ liṅgāgamānapekṣañcāśrayaviśeṣavaśādutpadyamānamupadarśitārthaprāpakatvenāvisaṃvādi bhavati |",
  "SA14n1148:380": "tathā yogijñānaṃ prajñāpāramitāyogābhyāsabalena yathaiva tadabhūdbhavati bhaviṣyati cātītaṃ vartamānamanāgataṃ vastupareṇa parikalpitaṃ,",
  "SA14n1148:381": "tathaivopadarśitavividhākāraprakāraprabhedaprapañcaṃ bahiriva parisphuradrūpaṃ sphuṭapratibhāsaṃ liṅgāgamānapekṣamavisaṃvāditayotpannaṃ pratyakṣaṃ pramāṇamiṣyate |",
  "SA14n1148:382": "ataścaivaṃ bhagavataḥ sarvatra sākṣāddarśitvābhyupagamādyanna prāptaṃ na vijñātaṃ sākṣātkṛtaṃ ,",
  "SA14n1148:383": "tadabhāvena sarvajñajñānamucyate |",
  "SA14n1148:384": "yato bhrāntinivṛttāvapyākāranivṛtteḥ pratibandhābhāvenāsambhava\"",
  "SA14n1148:385": "iti madhyamakanayānusāreṇāryanāgārjunapādaprabhṛtayaḥ |",
  "SA14n1148:386": "śraddhātiśayayogena puṇyamahatvādyatra sthāne tathāgatādīnāmadhigamo jātastatpūjyamiti bodhikāritrānantaraṃ prajñāpāramitādhāradeśapūjyatākāritraṃ ṣaṣṭhaṃ vaktumāha |",
  "SA14n1148:387": "punaraparaṃ kauśika yatreyamityādi |",
  "SA14n1148:388": "antaśa ityāgatyā pūrvakarmavipākamiti |",
  "SA14n1148:389": "pratipakṣābhyāsaṃ vinā niyatavedanīyaṃ karmavipākam |",
  "SA14n1148:390": "idamevārthatattvaṃ dṛṣṭāntena draḍhayannāha |",
  "SA14n1148:391": "tadyathāpi nāmetyādi |",
  "SA14n1148:392": "bodhermaṇḍaḥ sāro'",
  "SA14n1148:393": "treti bhūpradeśaḥ |",
  "SA14n1148:394": "paryaṅkākrānto bodhimaṇḍastaṃ gatāstatparyantamāśritāḥ |",
  "SA14n1148:395": "bodhimaṇḍaparisāmanto vidiksthitavajjakīlacatuṣṭayāntargato bhūmibhāgaḥ |",
  "SA14n1148:396": "bodhimaṇḍo vyākhyātaḥ |",
  "SA14n1148:397": "tadabhyantaraṃ madhyasthānam |",
  "SA14n1148:398": "bhūmipraviṣṭasya mūlasya parisāmantagrahaṇenopādānāttadvinirgato vṛkṣabhāgo vṛkṣamūlam |",
  "SA14n1148:399": "na te śakyā iti |",
  "SA14n1148:400": "na te yogyā viṣayā ityarthaḥ |",
  "SA14n1148:401": "viheṭhayituṃ vibhettum |",
  "SA14n1148:402": "vyāpādayituṃ vidveṣayitum |",
  "SA14n1148:403": "āveśayitum |",
  "SA14n1148:404": "bhūtagrahādipraveśayitum |",
  "SA14n1148:405": "nanu viheṭhādyutpattipratighāte sthānasya vyāpārābhāvātkathaṃ tatra viheṭhādi kartuṃ na śakṣyata iti tatkasya hetorityāśaṅkyāha |",
  "SA14n1148:406": "tatra hītyādi |",
  "SA14n1148:407": "ayaṃ vākyārtho ye sarvasattvānāmarthāya mṛdumadhyādhimātravyāpādapratipakṣeṇa maitrīprabhedamabhayamavairamanutrāsaṃ svayaṃ satkṛtya nirantaraṃ dīrghakālaṃ bhāvayanti |",
  "SA14n1148:408": "parāṃścādhikṛtya prakāśayanti |",
  "SA14n1148:409": "teṣāṃ traikālikabuddhānāṃ tatrotpādena tatsthānaṃ viśiṣṭameva jātamato'",
  "SA14n1148:410": "cintyatvāddhetupratyayasāmagyā bhūbhāgamāhātmyātkāraṇaviguṇotpattyā viheṭhādikāryaṃ na śakyate tatra kartuṃ pratītyasamutpādadharmatābalāditi |",
  "SA14n1148:411": "evaṃ dṛṣṭāntamāvedya dārṣṭāntikamarthamāvedayannāha |",
  "SA14n1148:412": "evamevetyādi |",
  "SA14n1148:413": "pūrvavadabhiprāyeṇa |",
  "SA14n1148:414": "tatkasya hetorityāśaṅkyāha |",
  "SA14n1148:415": "tathaiva sthānamāhātmyapratipādanadvāreṇa pariharannāha |",
  "SA14n1148:416": "anayaiva hītyādi |",
  "SA14n1148:417": "caityabhūto vandanādinā puṇyopacayahetutvāt |",
  "SA14n1148:418": "piteva pitṛbhūta ityupamā vācakabhūtaśabdasyopādānādanyacaityasamānatvena caityabhūtaḥ sa pṛthivīpradeśa ityeke |",
  "SA14n1148:419": "yatra hi nāma pudgalanairātmyadyotikayā ye dharmā hetuprabhāvā ityādigāthayādhiṣṭhito bhūbhāgaḥ stūpo matastatra samastavastunaiḥsvābhāvyaprakāśikāyā māturudgrahaṇādinopetaḥ stūpo nitarāmevetyataḥ |",
  "SA14n1148:420": "sākṣyeva sākṣibhūta iti tatsvabhāvatve caityameva caityabhuta iti candragomī |",
  "SA14n1148:421": "vandanīyo namaskāraṇāt |",
  "SA14n1148:422": "mānanīyo guṇānusmaraṇena bahumānāt |",
  "SA14n1148:423": "mṛdumadhyādhimātrapūjābhiryathākramaṃ pūjanīyo'",
  "SA14n1148:424": "rcanīyo'",
  "SA14n1148:425": "pacāyanīyaḥ |",
  "SA14n1148:426": "śrīpaṭṭabandhādinā viśeṣapadasthāpanāt satkaraṇīyaḥ |",
  "SA14n1148:427": "sarvathā'nullaṃghanīyatvena gurukaraṇīyaḥ |",
  "SA14n1148:428": "trāṇaṃ sarvopadravanivāraṇatayā |",
  "SA14n1148:429": "śaraṇaṃ tadāśrayaprayogābandhyatvapadasthānatayā |",
  "SA14n1148:430": "layanamanavadyarativastutayā |",
  "SA14n1148:431": "parāyaṇaṃ paramāryatvagamanapadasthānatayā |",
  "SA14n1148:432": "yathoktanītyā ṣaḍvidhameva kāritramavagantavyam |",
  "SA14n1148:433": "tathā coktam ,-",
  "SA14n1148:434": "sarvato damanaṃ nāmaḥ sarvataḥ kleśanirjayaḥ |",
  "SA14n1148:435": "upakramāviṣahyatvaṃ bodhirādhārapūjyatā ||17 || iti",
  "SA14n1148:436": "kāritrānantaraṃ bhāvanāmārgo vaktavyaḥ |",
  "SA14n1148:437": "sa ca sāsravānāsravabhedena dvividhaḥ |",
  "SA14n1148:438": "tatra sāsravo'",
  "SA14n1148:439": "dhimuktipariṇāmanānumodanāmanaskāralakṣaṇastrividhaḥ |",
  "SA14n1148:440": "anāsravaḥ punarabhinirhāro'",
  "SA14n1148:441": "tyantaviśuddhisvabhāvo dvividhaḥ |",
  "SA14n1148:442": "ato yathāvimokṣaṃ dṛṣṭakuśaladharmādhiṣṭhānā bhāvanāmārgādhikārādādāvasākṣātkriyārūpā'",
  "SA14n1148:443": "dhimuktirvaktavyā |",
  "SA14n1148:444": "sāpi svārthā svaparārthā parārthā ceti mūlabhedena trividhā satī mṛdumadhyādhimātrabhedena pratyekaṃ bhedāt trikatribhirnavadhā bhavati |",
  "SA14n1148:445": "tadyathā mṛdvī madhyādhimātrā ca svārthādhimuktirevaṃ svaparārthādhimuktiḥ parārthādhimuktiśca |",
  "SA14n1148:446": "evameṣāpi navaprakārā mṛdumṛdvādiprakārabhedena pratyekaṃ bhidyamānā navabhistribhiradhimuktiḥ saptaviṃśatiprakārā bhavati |",
  "SA14n1148:447": "tadyathā |",
  "SA14n1148:448": "mṛdumṛduḥ |",
  "SA14n1148:449": "mṛdumadhyaḥ |",
  "SA14n1148:450": "mṛdvadhimātraḥ |",
  "SA14n1148:451": "madhyamṛduḥ |",
  "SA14n1148:452": "madhyamadhyaḥ |",
  "SA14n1148:453": "madhyadhimātraḥ |",
  "SA14n1148:454": "adhimātramṛduḥ |",
  "SA14n1148:455": "adhimātramadhyaḥ |",
  "SA14n1148:456": "adhimātrādhimātraḥ |",
  "SA14n1148:457": "iti svārthādhimukternavaprakārāstathā svaparārthādhimukteḥ parārthādhimukteśca veditavyāḥ |",
  "SA14n1148:458": "tatra svārthādhimuktermṛdumṛduprakāramadhikṛtyāha |",
  "SA14n1148:459": "evamukte śakra ityādi |",
  "SA14n1148:460": "divyābhiriti manonukūlābhiḥ |",
  "SA14n1148:461": "muktakusumaṃ puṣpam |",
  "SA14n1148:462": "dhūpaḥ sahajasāṃyojikādiḥ |",
  "SA14n1148:463": "gandho malayādijaḥ |",
  "SA14n1148:464": "sarvartupuṣpai racitā mālā mālyam |",
  "SA14n1148:465": "śarīrodvartanaprakāro vilepanam |",
  "SA14n1148:466": "suvarṇādivālukacūrṇaḥ |",
  "SA14n1148:467": "vastraṃ cīvaram |",
  "SA14n1148:468": "sitātapatrādi chatram |",
  "SA14n1148:469": "garuḍādyaṅkito dhvajaḥ |",
  "SA14n1148:470": "vajrādyaṅkitā ghaṇṭā |",
  "SA14n1148:471": "cihnarahitā patākā |",
  "SA14n1148:472": "bahuvidhābhiriti |",
  "SA14n1148:473": "anekaprakārakhādyabhojyādibhiḥ |",
  "SA14n1148:474": "śarīrāṇi rūpakāyā ityeke |",
  "SA14n1148:475": "dhātava ityapare |",
  "SA14n1148:476": "pratiṣṭhāpayedvinyaset |",
  "SA14n1148:477": "parigṛhṇīyāditi |",
  "SA14n1148:478": "mamatvena svīkuryāt |",
  "SA14n1148:479": "dhārayediti |",
  "SA14n1148:480": "cirasthitīkuryāt |",
  "SA14n1148:481": "tāṃśceti stūpānna kevalañcaśabdāccharīrāṇi |",
  "SA14n1148:482": "tadvacanenaiva mātuḥ pūjāyāmadhikaṃ puṇyamiti pratipādayituṃ śakraṃ pratipraśnayannāha |",
  "SA14n1148:483": "tena hītyādi |",
  "SA14n1148:484": "sarvajñatātmabhāvo'",
  "SA14n1148:485": "bhinirvartita iti |",
  "SA14n1148:486": "sarvajñajñānādhigamayogyaśarīrasvabhāvo niṣpāditaḥ |",
  "SA14n1148:487": "katamasyāṃ pratipadīti |",
  "SA14n1148:488": "katamasmin mārga ityarthaḥ |",
  "SA14n1148:489": "prajñāpāramitāṃ vinā viparyāsāvinivṛttyā muktyanupapattirityabhiprāyavānāha |",
  "SA14n1148:490": "ihaiva bhagavannityādi |",
  "SA14n1148:491": "vajropameṣvagrajaprāptyā yogyatāsvabhāvayā pratilabdhā |",
  "SA14n1148:492": "tato'nantaramabhisambuddhā |",
  "SA14n1148:493": "athavā'nuttarā samyaksambodhirabhisambuddhā |",
  "SA14n1148:494": "tataḥ sarvajñatā pratilabdheti yojyam |",
  "SA14n1148:495": "tatrānuttarā bodhiḥ svārthasampat |",
  "SA14n1148:496": "sarvajñatā parārthasampat |",
  "SA14n1148:497": "tadvacanenaivedānīṃ pariharannāha |",
  "SA14n1148:498": "tasmāttarhītyādi |",
  "SA14n1148:499": "ātmabhāva eva śarīraṃ tasya vā śarīraṃ śilāputrakasyeva śarīramiti nyāyāt |",
  "SA14n1148:500": "tadeva pratilabhyata iti pratilambhastena tathāgata iti na saṃkhyāṃ gacchati |",
  "SA14n1148:501": "sarveṣāṃ tathāgatatvaprāptiriti matiḥ |",
  "SA14n1148:502": "kathaṃ tarhi tathāgataḥ ityāha |",
  "SA14n1148:503": "sarvajñatāyāmityādi |",
  "SA14n1148:504": "aparamapi guṇamāha |",
  "SA14n1148:505": "yeyaṃ kauśika ityādi |",
  "SA14n1148:506": "sarvajñajñānāśrayabhūta iti |",
  "SA14n1148:507": "anyeṣāṃ sarvajñajñānaniṣpattiṃ pratihetubhūtaḥ |",
  "SA14n1148:508": "tadeva kathayannāha |",
  "SA14n1148:509": "enabhityādi |",
  "SA14n1148:510": "enamātmabhāvaśarīrapratilambham |",
  "SA14n1148:511": "prabhāvaneti prakāśanā |",
  "SA14n1148:512": "buddho rūpakāyādisvabhāvaḥ |",
  "SA14n1148:513": "sūtrādyātmako dharmaḥ |",
  "SA14n1148:514": "āryāvinivartikādibodhisattvasamūhaḥ saṅghaḥ |",
  "SA14n1148:515": "parinirvṛtasyāpīti |",
  "SA14n1148:516": "apiśabdāttiṣṭhataḥ |",
  "SA14n1148:517": "vistareṇa nirdiśyaivamupasaṃharannāha |",
  "SA14n1148:518": "tasmāttarhi kauśiketyādi |",
  "SA14n1148:519": "nanu sarvaprativiśiṣṭatve tathāgatasya kathaṃ kāraṇatve'",
  "SA14n1148:520": "pi mātuḥ pūjāyāmadhikaṃ puṇyamiti |",
  "SA14n1148:521": "tatkasya hetorityāśaṅkyāha |",
  "SA14n1148:522": "sarvajñajñānasya hītyādi |",
  "SA14n1148:523": "ayaṃ vākyārthaḥ |",
  "SA14n1148:524": "\"prajñāpāramitā jñānamadvayaṃ sā tathāgata\"",
  "SA14n1148:525": "iti nyāyānmukhyato dharmakāyastathāgata eva prajñāpāramitā'",
  "SA14n1148:526": "tastaddyotikāyā mātuḥ pūjayā sarvajñajñānasya dharmakāyasya pūjanādvahutaraṃ puṇyaṃ prasavati |",
  "SA14n1148:527": "rūpakāyapratibimbatathāgatapūjāyāṃ tu prativiśiṣṭadharmakāyā saṅgrahānnādhikaṃ puṇyamiti |",
  "SA14n1148:528": "likhitvā pūjayato bahutaraṃ puṇyaṃ nirdiśya likhyamānāyāmapi tathaiva pratipādayannāha |",
  "SA14n1148:529": "yaḥ kulaputro vetyādi |",
  "SA14n1148:530": "pūrvavat tatkasya hetorityāśaṅkya |",
  "SA14n1148:531": "tathaiva pariharannāha |",
  "SA14n1148:532": "sarvajñajñānasya hītyādi |",
  "SA14n1148:533": "dvitīyaṃ mṛdumadhyaprakāraṃ pratipādayituṃ praśnayannāha |",
  "SA14n1148:534": "ya ime bhagavannityādi |",
  "SA14n1148:535": "na jñāsyantīti puṇyasambhārānavagamāt |",
  "SA14n1148:536": "mahārthiketi |",
  "SA14n1148:537": "mahānarthaḥ puṇyasambhāraḥ tanniṣpādanāttadarthikā |",
  "SA14n1148:538": "na vetsyantīti |",
  "SA14n1148:539": "jñānasambhārānavabodhāt |",
  "SA14n1148:540": "jñānasambhāro mahānuśaṃsastaddhetutvena mahānuśaṃsā |",
  "SA14n1148:541": "mahāphalā mahāvipāketi |",
  "SA14n1148:542": "puṇyajñānasambhārayoryathākramaṃ vipākaniṣyandaphale rūpakāyadharmakāyau tanniṣpādanādevamuktam |",
  "SA14n1148:543": "na ca vedayiṣyantīti |",
  "SA14n1148:544": "puṇyajñānaphalāpratipatteḥ |",
  "SA14n1148:545": "na ca punaḥ śraddhāsyantīti karmaphalādau sampratipattivigamāt |",
  "SA14n1148:546": "tadvacanenaiva praśnaṃ parihṛtya mṛdumadhyaprakārapratipādanārthaṃ pratipraśnayannāha |",
  "SA14n1148:547": "tatkiṃ manyase kauśika kiyanta ityādi |",
  "SA14n1148:548": "avetya prasādeneti |",
  "SA14n1148:549": "avagamya guṇasambhāvanāpūrvakaḥ prasādo'",
  "SA14n1148:550": "vetya prasādo vicikitsāprahāṇādityeke |",
  "SA14n1148:551": "dṛṣṭatattvasya śraddhā triṣu ratneṣvāryakāntañca śīlaṃ caturthamavetya prasāda ityanyaḥ |",
  "SA14n1148:552": "utarottarapuṇyamahattvādikāryaṃ viśiṣṭavīryātiśayādiyogāditi mattvā sādhūktatvenānumatimāha |",
  "SA14n1148:553": "evametat kauśiketyādinā |",
  "SA14n1148:554": "anenāyamarthaḥ kathitaḥ |",
  "SA14n1148:555": "yathā vīryātiśayādivaikalyādavetya prasādalābhino'",
  "SA14n1148:556": "dhigamamahattvāvabodhe'",
  "SA14n1148:557": "pyalpakāstathā prajñāpāramitāpūjādi kāriṇo'",
  "SA14n1148:558": "lpakā iti tadvacanena pratipāditamiti grāhyam |",
  "SA14n1148:559": "anyathā śakrapraśnavacanena na kiñciduktaṃ bhavediti |",
  "SA14n1148:560": "alpataratamādipratipādanenānantarārthaṃ vistārayannāha |",
  "SA14n1148:561": "tebhyaḥ kauśikālpebhya ityādi |",
  "SA14n1148:562": "cittotpādaṃ vṛṃhayantīti |",
  "SA14n1148:563": "sahodayāccittavarasya dhīmataḥ",
  "SA14n1148:564": "susaṃvṛtaṃ cittamanantaduṣkṛtāt |",
  "SA14n1148:565": "kleśācca duḥkhācca vibheti nāsau",
  "SA14n1148:566": "sampatikāle'",
  "SA14n1148:567": "pi vipattikāle ||",
  "SA14n1148:568": "ityādiguṇamanusmṛtya pratipattyopastambhayanti |",
  "SA14n1148:569": "upavṛṃhayitveti suvvāntaprayogaḥ |",
  "SA14n1148:570": "ārabdhavīryā iti |",
  "SA14n1148:571": "uttaptavīryāḥ |",
  "SA14n1148:572": "yogamiti |",
  "SA14n1148:573": "dhyānabalāccittaikāgratāṃ carantīti tattvāvabodhenānutiṣṭhanti |",
  "SA14n1148:574": "avinivartanīyāyāmiti |",
  "SA14n1148:575": "acalāyām |",
  "SA14n1148:576": "adhyāśayasampannānāmiti |",
  "SA14n1148:577": "āyato vipulo hṛṣṭa upakāraparo mahān |",
  "SA14n1148:578": "kalyāṇaścaivamādhikyācchayo hyadhyāśayaḥ satām ||iti",
  "SA14n1148:579": "viśiṣṭenādhyāśayena yuktānām | te ceti",
  "SA14n1148:580": "śrotāraḥ | punarapyatyantālpatvaṃ pratipādayannāha |",
  "SA14n1148:581": "santi khalu punarityādi |",
  "SA14n1148:582": "nanu samānābhiprāyeṇa sarveṣāṃ pravṛttau kathameko dvau vā'",
  "SA14n1148:583": "vatiṣṭheyātāmiti |",
  "SA14n1148:584": "tatkasya hetorityāśaṅkyāha |",
  "SA14n1148:585": "durabhisambhavā hītyādi |",
  "SA14n1148:586": "durabhisambhavā durabhigamyā |",
  "SA14n1148:587": "caturvidhanirvedhabhāgīyeṣu darśanabhāvanāviśeṣamārgeṣu ca vīryātiśayavaikalyāddhīnavīryairityādipadasaptakārtho yathākramaṃ vācyaḥ |",
  "SA14n1148:588": "etaduktam \"",
  "SA14n1148:589": "vīryātiśayāsambhavāt prathamatastulyābhiprāyeṇa pravṛttāvapi na sarve'",
  "SA14n1148:590": "nuttarasamyaksambodhibhāja\"iti |",
  "SA14n1148:591": "tṛtīyaṃ mṛdvadhimātraprakāraṃ kathayannāha |",
  "SA14n1148:592": "tasmāttarhītyādi |",
  "SA14n1148:593": "kṣipramityāśu |",
  "SA14n1148:594": "sukhamityanāyāsam |",
  "SA14n1148:595": "abhīkṣṇamiti punaḥ punaḥ |",
  "SA14n1148:596": "nanu tathāgatatvārthinā bodhisattvacaryāyāṃ śikṣitavyam |",
  "SA14n1148:597": "tatkathaṃ prajñāpāramitāyāṃ śikṣā'",
  "SA14n1148:598": "syābhidhīyata iti |",
  "SA14n1148:599": "tatkasya hetorityāśaṅkyāha |",
  "SA14n1148:600": "tathāhi sa evamityādi |",
  "SA14n1148:601": "ayaṃ hi vākyārthaḥ |",
  "SA14n1148:602": "yasmāt pūrvaṃ bhagavān bodhisattvacaryāṃ caran prajñāpāramitāyāṃ śikṣito'",
  "SA14n1148:603": "nupalambhayogena caryāniṣpādanārthaṃ tathā mayā sarvabuddhaguṇāvāptihetutvena prajñāpāramitā pratisartavyā |",
  "SA14n1148:604": "anyathopalambhādbodhisattvacaryāṇāmaniṣpatterna bodhyadhigama iti sa bodhisattvo jñāsyatīti |",
  "SA14n1148:605": "caturtha madhyamṛduprakāramāvedayannāha |",
  "SA14n1148:606": "tasmāttarhi kauśiketyādi |",
  "SA14n1148:607": "koṭiśa iti koṭiṃ koṭiṃ koṭiśaḥ |",
  "SA14n1148:608": "saptaratnamayāni |",
  "SA14n1148:609": "musāragalvavaidūryarūpyasphaṭikahāṭakam |",
  "SA14n1148:610": "saha lohitamuktābhiraśmagarbhaiśca varṇyate ||",
  "SA14n1148:611": "ratnaṃ saptavidhaṃ sarvaṃ prādhānyādathavā'pare |",
  "SA14n1148:612": "tadbhedā maṇayaḥ sarve varṇasaṃsthānaleśataḥ ||",
  "SA14n1148:613": "iti vacanādetāni saptaratnāni |",
  "SA14n1148:614": "tanmayāstatsvabhāvāḥ |",
  "SA14n1148:615": "tathāgatadhātugarbhāniti |",
  "SA14n1148:616": "tathāgatadhātumadhyān |",
  "SA14n1148:617": "tannidānamiti taddhetukam |",
  "SA14n1148:618": "kvacittato nidānamiti pāṭhaḥ |",
  "SA14n1148:619": "tatrāyamartho dhātugarbhastūpapūjātastasyāḥ sakāśānnidānaṃ buddhatvaprāpteḥ kāraṇaṃ bahupuṇyaṃ prasavediti |",
  "SA14n1148:620": "bahupuṇyamiti yadi nāmābhidharmasamuccaye nāmabhedaḥ kṛtaḥ \"",
  "SA14n1148:621": "kāmapratisaṃyuktaṃ kuśalaṃ puṇyam |",
  "SA14n1148:622": "rūpārūpyapratisaṃyuktamānijjyami\"ti |",
  "SA14n1148:623": "tathāpyatra sāmānyena kuśalaṃ puṇyaṃ jñeyaṃ rūpadhātāvapyasyārthasya sambhavāt |",
  "SA14n1148:624": "bahu bhagavan bahu sugateti |",
  "SA14n1148:625": "purnabahviti nirdiṣṭamativaipulyasiddhaye |",
  "SA14n1148:626": "sugateti tu vijñeyaṃ sambhramādiviśeṣataḥ |",
  "SA14n1148:627": "abhiśraddadhaditi |",
  "SA14n1148:628": "abhisampratyayaṃ kurvāṇaḥ |",
  "SA14n1148:629": "avakalpayanniti |",
  "SA14n1148:630": "manasyadhyāropayan |",
  "SA14n1148:631": "adhimucyeti |",
  "SA14n1148:632": "adhimuktimanaskāreṇālambya prasannacitta iti bhadratādarśanādabhimukhacittaḥ |",
  "SA14n1148:633": "bodhāya cittamutpādyeti |",
  "SA14n1148:634": "anuttarasamyaksambodhinimittaṃ bodhisattvasaṃvaragrahaṇādviśiṣṭaṃ cittaṃ kṛtvā |",
  "SA14n1148:635": "arthamasyā vivṛṇuyāditi |",
  "SA14n1148:636": "arthamevoddhṛtya kevalaṃ kathayet |",
  "SA14n1148:637": "manasānvavekṣeteti |",
  "SA14n1148:638": "parasparāvyāhataṃ nirūpayet |",
  "SA14n1148:639": "yathādhikayetyādi |",
  "SA14n1148:640": "yena madhyamṛdvādinā prakāreṇādhikayā'",
  "SA14n1148:641": "dhimuktyā samprayuktā yā prajñā sāpi yathādhikatayātra prajñāpāramitāyāṃ parimīmāṃsāṃ parīkṣāmāpadyeta kuryāt |",
  "SA14n1148:642": "saddharmacirasthitihetostannimittam |",
  "SA14n1148:643": "tadevāha |",
  "SA14n1148:644": "sā buddhanetrītyādi |",
  "SA14n1148:645": "buddhānāṃ netrī nāyikā mātā prajñāpāramitaiva |",
  "SA14n1148:646": "asyāḥ pustakavaikalyena pāṭhasvādhyāyādyasambhavāt samucchedo mābhūt |",
  "SA14n1148:647": "tathā mātaraṃ vinā saddharmasyāgamādhigamasyāntardhānaṃ mābhūt |",
  "SA14n1148:648": "bodhisattvānāñca jananīpustakasadbhāvenānugrahopasaṃhāraḥ śravaṇādilakṣaṇaḥ kṛto bhaviṣyati netryavaikalyena |",
  "SA14n1148:649": "yata iti śeṣa iti tasmāt sthāpayediti pūrveṇa sambandhaḥ |",
  "SA14n1148:650": "na kevalaṃ sthāpayedapi tu yathoktenaivāśayena saṃskārādikaṃ kuryādityāha |",
  "SA14n1148:651": "tāñcaināmityādi |",
  "SA14n1148:652": "sarveṇa caitena |",
  "SA14n1148:653": "śravaṇādinā daśadhā dharmacaritamuktam |",
  "SA14n1148:654": "pūjanā lekhanā dānaṃ śravaṇaṃ vācanodgrahaḥ |",
  "SA14n1148:655": "prakāśanātha svādhyāyaścintanā bhāvanā ca tat ||",
  "SA14n1148:656": "ameyapuṇyaskandhaṃ hi caritaṃ taddaśātmakam |",
  "SA14n1148:657": "viśeṣādakṣayatvācca parānugrahato'samāt ||",
  "SA14n1148:658": "iti veditavyam |",
  "SA14n1148:659": "pañcamaṃ madhyamadhyaprakāramadhikṛtyāha |",
  "SA14n1148:660": "tiṣṭhantu khalu punaḥ kauśika koṭiśa ityādi |",
  "SA14n1148:661": "jambūdvīpamiti |",
  "SA14n1148:662": "jambūdvīpo dvisāhasrastripārśvaḥ śakaṭākṛtiḥ |",
  "SA14n1148:663": "sārdhaṃ triyojanaṃ tvekam |",
  "SA14n1148:664": "ṣaṣṭhaṃ madhyamadhyādhimātraṃ vaktumāha |",
  "SA14n1148:665": "tiṣṭhatu khalu punaḥ kauśikāyaṃ jambūdvīpa ityādi |",
  "SA14n1148:666": "cāturmahādvīpake lokadhātāvityādi |",
  "SA14n1148:667": "lakṣaṣoḍaśakodvedhamasaṃkhyaṃ vāyumaṇḍalam ||",
  "SA14n1148:668": "apāmekādaśodvedhaṃ sahasrāṇi ca viṃśatiḥ |",
  "SA14n1148:669": "aṣṭalakṣocchrayaṃ paścāccheṣaṃ bhavati kāñcanam ||",
  "SA14n1148:670": "tatra meruścatūratnaḥ saptahaimāstu parvatāḥ |",
  "SA14n1148:671": "prathamato yugandhara īṣādhāraḥ khadirakaḥ ||",
  "SA14n1148:672": "sudarśano'śvakarṇaśca vinatako nimindharaḥ |",
  "SA14n1148:673": "tato dvīpāśca catvāro dakṣiṇādidigāśritāḥ ||",
  "SA14n1148:674": "jambūdvīpo dvisāhasrastriṣārśvaḥ śakaṭākṛtiḥ ||",
  "SA14n1148:675": "sārdhaṃ triyojanaṃ tvekaṃ prāgvideho'",
  "SA14n1148:676": "rdhacandravat ||",
  "SA14n1148:677": "pārśvatrayaṃ tathāsyaikaṃ sārdhatriśatayojanam |",
  "SA14n1148:678": "godānīyaḥ sahastrāṇi sapta sārdhāni maṇḍalaḥ ||",
  "SA14n1148:679": "yojanāṣṭasahasrāṇi caturasraḥ kuruḥ samaḥ |",
  "SA14n1148:680": "dvīpānāmantarāleṣu yathāsaṃkhyaṃ matā ime ||",
  "SA14n1148:681": "dehā videhāḥ kuravaḥ kauravāścāmarāvarāḥ |",
  "SA14n1148:682": "aṣṭau tadantaradvīpāḥ śāṭhā uttaramantriṇaḥ ||",
  "SA14n1148:683": "caturdvīpakarandhrārthaścakravāḍastataḥ punaḥ |",
  "SA14n1148:684": "sīmābandhavadāyaso jātaḥ sa kṛṣṇaparvataḥ ||",
  "SA14n1148:685": "sarve caite sahadvīpā jale'",
  "SA14n1148:686": "śītisahasrake |",
  "SA14n1148:687": "magnā ūrdhvañjalānmeruḥ bhūyo'",
  "SA14n1148:688": "śītisahasrakaḥ ||",
  "SA14n1148:689": "ardhārdhahānisaṃyuktāḥ samocchrāyaghanāśca te |",
  "SA14n1148:690": "sītāḥ saptāntarāṇyeṣāmādyāśītisahasrikā ||",
  "SA14n1148:691": "abhyantaraḥ samudro'",
  "SA14n1148:692": "sau triguṇaḥ sa tu pārśvataḥ |",
  "SA14n1148:693": "ardhārdhenāparāḥ sītāḥ śeṣaṃ bāhyo mahodadhiḥ ||",
  "SA14n1148:694": "merorūrdhvaṃ vimānānīti caturdvīpakaḥ smṛtaḥ |",
  "SA14n1148:695": "caturdvīpaka eva lokadhātuścāturdvīpakaḥ |",
  "SA14n1148:696": "saptamamadhimātramṛdumāha |",
  "SA14n1148:697": "tiṣṭhantu khalu punaḥ kauśika cāturmahādvīpaka ityādinā |",
  "SA14n1148:698": "sāhasre cūḍike lokadhātāviti |",
  "SA14n1148:699": "cāturdvīpakacandrārkamerukāmadivaukasām |",
  "SA14n1148:700": "brahmalokasahasrañca sāhasraścūḍiko mataḥ ||",
  "SA14n1148:701": "aṣṭamamadhimātramadhyaṃ vaktumāha |",
  "SA14n1148:702": "tiṣṭhantu khalu punaḥ sāhasre cūḍika ityādi |",
  "SA14n1148:703": "dvisāhasre madhyame lokadhātāviti |",
  "SA14n1148:704": "tatsahasraṃ dvisāhasro lokadhātustu madhyamaḥ |",
  "SA14n1148:705": "navamamadhimātrādhimātraṃ nirdiśannāha |",
  "SA14n1148:706": "tiṣṭhantu khalu punaḥ kauśika dvisāhasra ityādi |",
  "SA14n1148:707": "trisāhasre mahāsāhasra iti |",
  "SA14n1148:708": "tatsahasraṃ trisāhasro lokadhāturanuttaraḥ |",
  "SA14n1148:709": "mahācakraparikṣiptaḥ samasaṃvartasambhavaḥ ||",
  "SA14n1148:710": "akṣiptatāhaṃmānavāsanatvena prathamataḥ svārthādhimukternavaprakārān nirdiśyedānīṃ svaparārthādhimukteḥ prathamaṃ mṛdumṛduprakārārthamāha |",
  "SA14n1148:711": "tiṣṭhantu khalu punaḥ kauśika trisāhasretyādi |",
  "SA14n1148:712": "apūrvācaramamiti |",
  "SA14n1148:713": "na pūrvanna paścādyugapadityarthaḥ |",
  "SA14n1148:714": "etayaivaṃrūpayā puṇyakriyayeti |",
  "SA14n1148:715": "anantaroktayā saptaratnamayatathāgatadhātugarbhastūpasatkārādisvabhāvayā puṇyacetanayā |",
  "SA14n1148:716": "dharmato buddhā draṣṭavyāḥ dharmakāyā hi nāyakāḥ |",
  "SA14n1148:717": "itivacanāddharmatāsvabhāvaprajñāpāramitāpūjāyāṃ sarvabuddhapūjanādbahutaraṃ puṇyamiti mattvā keṣāñcidarthakaraṇāya svāvabodhamāha |",
  "SA14n1148:718": "evametadbhagavannevametatsugateti |",
  "SA14n1148:719": "etadeva kathayannāha |",
  "SA14n1148:720": "prajñāpāramitāṃ hītyādi |",
  "SA14n1148:721": "prakārāntareṇa yathoktameva mṛdumṛdubhedamudīrayannāha |",
  "SA14n1148:722": "tiṣṭhantu khalu punarbhagavannityādi |",
  "SA14n1148:723": "paryāyeṇeti nirdeśena |",
  "SA14n1148:724": "sarvavādyairiti |",
  "SA14n1148:725": "vīṇāvaṃśādidaśavādyasahasraiḥ |",
  "SA14n1148:726": "sarvagītairiti saṃskṛtaprākṛtādigītikābhiḥ |",
  "SA14n1148:727": "sarvanṛtyairiti śrṛṅgāravīravībhatsādibhiḥ |",
  "SA14n1148:728": "sarvatūryatāḍāvacarairiti |",
  "SA14n1148:729": "śaṅkhādidhvanayaḥ sarvatūryāḥ |",
  "SA14n1148:730": "karatālavādyaviśeṣāstāḍāvacarāḥ |",
  "SA14n1148:731": "sādhūktatvenānumatyarthamāha |",
  "SA14n1148:732": "evametat kauśiketyādi |",
  "SA14n1148:733": "bahutaramityādipadatrayaṃ prayogādyavasthāsu |",
  "SA14n1148:734": "dharmasambhoganirmāṇakāyaniṣpādanāccācintyamityādipadatrayārtho yathākramaṃ vācyaḥ |",
  "SA14n1148:735": "nanu tathāgatasya sarvaprativiśiṣṭatve kathaṃ mātuḥ pūjāyāmadhikaṃ puṇyamiti |",
  "SA14n1148:736": "tatkasya hetorityāśaṅkyāha |",
  "SA14n1148:737": "prajñāpāramitā nirjātā hītyādi |",
  "SA14n1148:738": "nanvasyārthasya pūrvoktatvenāpūrvamatra vācyam |",
  "SA14n1148:739": "na kiñcittatkimarthamasyopanyāsa iti cet |",
  "SA14n1148:740": "ucyate |",
  "SA14n1148:741": "yadyapyevaṃ tathāpi yena prakāreṇa śrotṛjanāntarasya cittaṃ sāśaṅkamutpadyate tasya pūrvoktenāpi krameṇa niṣedhanaṃ kriyata eva |",
  "SA14n1148:742": "yato nāstyayaṃ niyamo'",
  "SA14n1148:743": "nyatroktamuttaraṃ codyañcaikasyāparasya tadeva codyamuttarañca na bhavatīti |",
  "SA14n1148:744": "tasmāt punaruktatvaṃ nāśaṅkanīyam |",
  "SA14n1148:745": "evamanyatrāpi vācyam |",
  "SA14n1148:746": "kalāṃ nopaitīti |",
  "SA14n1148:747": "avasthābhāgaṃ na pratipadyate |",
  "SA14n1148:748": "saṅkhyāmiti |",
  "SA14n1148:749": "yathānirdiṣṭasaṃkhyāvyatirekeṇa nyūnasaṃkhyām |",
  "SA14n1148:750": "kalāmapīti punaḥ kalāṃ sūkṣmaprabhāvam |",
  "SA14n1148:751": "gaṇanāmiti jātivivakṣāṃ vā |",
  "SA14n1148:752": "upamāmiti |",
  "SA14n1148:753": "sadṛśāvasthām |",
  "SA14n1148:754": "aupamyamiti |",
  "SA14n1148:755": "yasya guṇasya hi bhāvāddravye śabdaniveśastadabhidhāne tvatalāvitivacanāt |",
  "SA14n1148:756": "upamāguṇamaupamyam |",
  "SA14n1148:757": "upanisāmiti |",
  "SA14n1148:758": "atikṛśatām |",
  "SA14n1148:759": "upaniṣadamiti hetubhāvam |",
  "SA14n1148:760": "na kṣamata iti na pratipadyate |",
  "SA14n1148:761": "etena ca kalādirūpāpratipattivacanena prajñāpāramitātathāgatadhātugarbhastūpapūjāpuṇyayordūrāntaratvamāveditam |",
  "SA14n1148:762": "avayavyaṇurūpādīnāmeva kalāditvavyavasthāpanāditi grāhyam |",
  "SA14n1148:763": "dvitīyaṃ mṛdumadhyaprakārārthamāha |",
  "SA14n1148:764": "udgṛhṇīṣva mārṣa prajñāpāramitāmiti |",
  "SA14n1148:765": "mahānubhāvatvena kṣamādisampannaḥ śakra iti tasyāmantraṇaṃ mārṣeti devaputrāṇāṃ sādhūktatvena tadeva bhagavānāha |",
  "SA14n1148:766": "udgṛhāṇa tvamityādinā |",
  "SA14n1148:767": "nanu sāṃdṛṣṭikaprayojanamantareṇa kimarthaṃ prajñāpāramitā gṛhyata iti kasyacidvitarka iti |",
  "SA14n1148:768": "tatkasya hetorityāśaṅkyāha |",
  "SA14n1148:769": "yadā hītyādi |",
  "SA14n1148:770": "evaṃrūpāḥ samudācārā iti vakṣyamāṇā vitarkāḥ |",
  "SA14n1148:771": "yodhayiṣyāma iti |",
  "SA14n1148:772": "etadeva kathayati |",
  "SA14n1148:773": "saṃgrāmayiṣyāma iti |",
  "SA14n1148:774": "samanvāhareriti manasā,",
  "SA14n1148:775": "svādhyāyeriti vacasā |",
  "SA14n1148:776": "sāṃdṛṣṭikānuśaṃsasandarśanājjātaprasādatvena stutyarthamāha |",
  "SA14n1148:777": "mahāvidheyamityādi |",
  "SA14n1148:778": "sādhūktatvenānuvādārthamāha |",
  "SA14n1148:779": "evametadityādi |",
  "SA14n1148:780": "nanu mahāvidyāditvaṃ bhagavatyāḥ kuta iti |",
  "SA14n1148:781": "tatkasya hetorityāśaṅkyāha |",
  "SA14n1148:782": "imāṃ hi kauśiketyādi |",
  "SA14n1148:783": "idamatra samāsato'",
  "SA14n1148:784": "rthatattvam |",
  "SA14n1148:785": "sarvāvaraṇaviṣapraśamanenātītatathāgatārthakaraṇānmahāvidyā |",
  "SA14n1148:786": "anāgatāpramāṇatathāgatābhisaṃbodhahetutvādapramāṇā |",
  "SA14n1148:787": "aparimāṇakāryakaraṇasamarthapratyutpannasarvatathāgatābhisaṃbodhanimittatvādaparimāṇā |",
  "SA14n1148:788": "pañcakaṣāyocchedakāle kliṣṭe ca lokadhātau śākyādhirājasya tattvādhigamahetutvāt saṃsārottāraṇārthena niruttarā |",
  "SA14n1148:789": "daśakuśalāderacintyajñānaparyantasya lokaprabhāvanāṃ prati sarvaprativiśiṣṭahetutvenānuttarā |",
  "SA14n1148:790": "māturniṣyandadeśanādharmasāmarthyena bodhisattvāstathāgatānutpāde'",
  "SA14n1148:791": "pi prajñopāyakauśalyena daśakuśalādikaṃ loke prabhāvayantīti kṛtvā samābhāvādasamā |",
  "SA14n1148:792": "tathāgatasaddharmāntardhāne jinajananīprabhāvena loke dharmacaryādipravartanādasamaistathāgataiḥ saha samatvādasamasameti |",
  "SA14n1148:793": "yathoktameva vyākhyānaṃ yuktarūpamanyathā mahāvidyāditvaṃ yadbhagavatyāstat kasya hetorityāśaṅkyāha |",
  "SA14n1148:794": "imāṃ hītyādi |",
  "SA14n1148:795": "granthena parihārāpratipādanānna kiñciduktaṃ syāt |",
  "SA14n1148:796": "tataśca yairmahāsurādiparājayamahārthasiddhiphalapradatvānmahāvidyeyaṃ bhagavan yaduta prajñāpāramitetyādigranthaḥ prathamato vyākhyātastaiḥ prakaraṇārtho na lakṣita iti lakṣyate |",
  "SA14n1148:797": "mahāvidyāditvamanyatrānyathā vyākhyātamato yathoktavyākhyānaṃ granthānugatamapi na saṅgatamiti na mantavyam |",
  "SA14n1148:798": "sāmayikatvācchabdānāmityalaṃ prasaṅgena |",
  "SA14n1148:799": "prakṛtameva padavyākhyānamabhidhīyate |",
  "SA14n1148:800": "vidyāmāgamyeti |",
  "SA14n1148:801": "prajñāpāramitāṃ prāpya |",
  "SA14n1148:802": "ete hītyādi |",
  "SA14n1148:803": "sāmpratamidānīmityarthaḥ |",
  "SA14n1148:804": "daśakuśalāḥ karmapathā iti |",
  "SA14n1148:805": "prāṇātipātādattādānakāmamithyācāramṛṣāvādapaiśunyapāruṣyasambhinnapralāpābhidhyāvyāpādamithyādṛṣṭiviratayo daśakuśalāḥ karmapathāḥ |",
  "SA14n1148:806": "catvāri dhyānānīti |",
  "SA14n1148:807": "samāpattijāni rūpadhātusvabhāvāni cattvāri dhyānāni |",
  "SA14n1148:808": "tatra prathamadhyānaṃ vitarko vicāraḥ prītiḥ sukhaṃ cittaikāgratā ceti pañcāṅgam |",
  "SA14n1148:809": "dvitīyamadhyātmasamprasādaḥ prītiḥ sukhaṃ cittaikāgratā ceti caturaṅgam |",
  "SA14n1148:810": "tṛtīyamupekṣā smṛtiḥ samprajanyaṃ sukhaṃ cittaikāgratā ceti pañcāṅgam |",
  "SA14n1148:811": "caturthadhyānamupekṣāpariśuddhiḥ smṛtipariśuddhiraduḥkhāsukhā vedanā cittaikāgratā ceti caturaṅgam |",
  "SA14n1148:812": "bodhyaṅgasamprayuktānīti |",
  "SA14n1148:813": "anāśravāṇi prādhānyādityeke |",
  "SA14n1148:814": "prajñopāyaparigrahabalātsāśravāṇyeva bodheraṅgāni kāraṇāni samprayuktāni tulyaṃ pravṛttānītyapare varṇayanti |",
  "SA14n1148:815": "prabhāvyanta iti prajñāyante |",
  "SA14n1148:816": "cattvāryapramāṇānīti |",
  "SA14n1148:817": "maitrīkaruṇe sarvathā'",
  "SA14n1148:818": "dveṣasvabhāve sattveṣu yathākramaṃ sukhaduḥkhasaṃyogaviyogecche |",
  "SA14n1148:819": "muditā samyaksampratipattiṣu sattveṣu saumanasyalakṣaṇaṃ prāmodyam |",
  "SA14n1148:820": "upekṣā tu mitrāmitreṣvanunayapratighaviraha ityetānyapramāṇasattvālambanatvādapramāṇani |",
  "SA14n1148:821": "catasra ārūpyasamāpattaya iti |",
  "SA14n1148:822": "anantamākāśamiti |",
  "SA14n1148:823": "anantaṃ vijñānamiti |",
  "SA14n1148:824": "nāsti kiñcineti |",
  "SA14n1148:825": "saṃjñā gaṇḍaḥ śalyamāsaṃjñikaṃ mohaḥ |",
  "SA14n1148:826": "etacchāntametatpraṇītaṃ yaduta naiva saṃjñānāsaṃjñāyatanamityevaṃ manasikārairyathākramamākāśavijñānākiñcanya-naivasaṃjñānā-saṃjñāyatanākhyāni |",
  "SA14n1148:827": "vibhāvitarūpasaṃjñatvena rūpābhāvādarūpā evārūpyāḥ kāyacittasamatāpādanāccatasraḥ samāpattayaḥ |",
  "SA14n1148:828": "ṣaḍabhijñā iti |",
  "SA14n1148:829": "ṛddhirdivyacakṣurdivyaśrotraṃ paracittajñānaṃ pūrvanivāsānusmṛtirāśravakṣayajñānamiti ṣaḍabhijñāḥ |",
  "SA14n1148:830": "bodhipakṣā dharmā vakṣyante |",
  "SA14n1148:831": "saṃkṣepeṇetyādi |",
  "SA14n1148:832": "samāsena caturaśīte rāgādicaritānāmekaikacaritapratipakṣo yāvatā granthena parisamāpyate tāvān grantharāśirdharmaskandha iti caturaśīti dharmaskandhasahasrāṇi |",
  "SA14n1148:833": "buddhajñānamityādi |",
  "SA14n1148:834": "sarvajñeyāvabodhenātiśayabuddhisadbhāvādbuddhāḥ paropadeśamantareṇa svayambodhāt,",
  "SA14n1148:835": "svayambhuvasteṣāṃ jñānamiti tathoktam |",
  "SA14n1148:836": "tacca sarvacintāviṣayātikrāntaśaktirūpatvādacintyajñānam |",
  "SA14n1148:837": "pūrvaśrutenetyādi |",
  "SA14n1148:838": "sarvo'yaṃ deśanādharmo dharmadhātuniḥṣyandaḥ prajñāpāramitāniḥṣyandaḥ |",
  "SA14n1148:839": "prāgbuddhotpādakāle śrutaḥ |",
  "SA14n1148:840": "anukampāmiti kṛpām |",
  "SA14n1148:841": "imamiti |",
  "SA14n1148:842": "sahākhyaṃ lokadhātum |",
  "SA14n1148:843": "abuddhakabuddhakṣetropalakṣaṇañcedam |",
  "SA14n1148:844": "bodhyaṅgaviprayuktānīti |",
  "SA14n1148:845": "tathāgatānutpāde tatratyānāṃ bodhyadhigamābhavyatvādityeke |",
  "SA14n1148:846": "prajñopāyavikalatvenetyaparaḥ |",
  "SA14n1148:847": "āśravakṣayajñānasya tadānīmasambhavātpañcābhijñāgrahaṇamatra kṛtam |",
  "SA14n1148:848": "dṛṣṭāntenāpi māturmāhātmyaṃ darśayannāha |",
  "SA14n1148:849": "tadyathāpītyādi |",
  "SA14n1148:850": "oṣadhī tārā iti |",
  "SA14n1148:851": "oṣadhyaśca brīhyādayastārāśca śukravṛhaspatiprabhṛtaya iti |",
  "SA14n1148:852": "tathoktāḥ |",
  "SA14n1148:853": "oṣadhya eva vā kāścinniśi tārā ivāvabhāsamānāstathocyante |",
  "SA14n1148:854": "tāsāñcandraraśmibhirāpyāyanāt kāyaparipuṣṭiḥ prabhāvātiśayaścotpadyate iti yathākramamāha |",
  "SA14n1148:855": "yathābalaṃ yathāsthāmamiti |",
  "SA14n1148:856": "akārānto'pyauṇādikaḥ sthāmaśabdo grāhyaḥ |",
  "SA14n1148:857": "avabhāsayantīti svabhāvaṃ darśayanti |",
  "SA14n1148:858": "nakṣatrāṇi ceti puṣyādayaḥ |",
  "SA14n1148:859": "dārṣṭāntikamarthamāha |",
  "SA14n1148:860": "evamevetyādinā |",
  "SA14n1148:861": "atyayeneti parinirvāṇena |",
  "SA14n1148:862": "dharmacaryetyādi |",
  "SA14n1148:863": "sūtrādidharmalikhanādyabhiyogo dharmacaryā |",
  "SA14n1148:864": "svaparātmasamatā'",
  "SA14n1148:865": "bhyāsaḥ samacaryā |",
  "SA14n1148:866": "rāgādyupaplavahānaye pratipakṣabhāvanā'samacaryā |",
  "SA14n1148:867": "catuḥsaṅgrahavastvādisevanaṃ kuśalacaryā |",
  "SA14n1148:868": "prajñāyata iti pravartyate |",
  "SA14n1148:869": "prabhāvyata ityabhyasyate |",
  "SA14n1148:870": "prayogādyavasthābhedena bodhisattvanirjātetyādipadatrayam |",
  "SA14n1148:871": "upāyakauśalyamiti |",
  "SA14n1148:872": "vyākhyātam |",
  "SA14n1148:873": "athavā śūnyatorūkaruṇe tajje ca karmaṇi naipuṇyam |",
  "SA14n1148:874": "prakārāntareṇāpi māturmāhātmyamāha |",
  "SA14n1148:875": "punaraparamityādinā |",
  "SA14n1148:876": "manasi kurvatāmiti |",
  "SA14n1148:877": "saṃkṣepeṇa samudāyarūpālambanāt |",
  "SA14n1148:878": "samanvāharatāmiti vistareṇa pratyekāvayavābhimukhīkaraṇāt |",
  "SA14n1148:879": "āvartyate sa evārthaḥ punararthāntarāśritaḥ |",
  "SA14n1148:880": "iti vacanānna te viṣamāparihāreṇa kālaṃ kariṣyantītyādivacanaṃ na punaruktamāśaṅkanīyam |",
  "SA14n1148:881": "tathāhi pūrvaṃ darśanamārgādhikāreṇoktamadhunā tu bhāvanāmārgādhikāreṇeti viśeṣaḥ |",
  "SA14n1148:882": "rājamahāmantrito veti samyagnītimārgopadeṣṭā mahāmantrī |",
  "SA14n1148:883": "rājamahāmātra iti |",
  "SA14n1148:884": "hastiśikṣakanāyako mahāmātraḥ upasaṃkrāmeyuriti |",
  "SA14n1148:885": "samīpībhaveyuḥ |",
  "SA14n1148:886": "yathāpi nāmeti nipāto yasmādarthe vartate |",
  "SA14n1148:887": "ko hi nāma dhātūpasarganipātānāṃ niyatamarthaṃ nirdeṣṭuṃ kṣama iti vacanāt |",
  "SA14n1148:888": "etaduktam |",
  "SA14n1148:889": "\"yasmāt prajñāpāramitāparigṛhītastasmāttayā parigṛhītatvānna te'",
  "SA14n1148:890": "vatāraṃ pratilapsyanta\"iti |",
  "SA14n1148:891": "ālapitukāmateti |",
  "SA14n1148:892": "āyātamātratāvacanenāmantrayitukāmatā |",
  "SA14n1148:893": "abhibhāṣitukāmateti |",
  "SA14n1148:894": "uttarottarakathāprabandhena vaktukāmatā |",
  "SA14n1148:895": "pratisaṃmoditavyañca te maṃsyanta iti |",
  "SA14n1148:896": "rājādayaḥ cīvarapiṇḍapātādyupastambhena taṃjinajananyabhiyuktaṃ muditaṃ kartavyaṃ maṃsyante |",
  "SA14n1148:897": "nanvakṣayitāhaṃmānavāsanānāmālapitukāmatādeḥ kiṃ nimittamiti |",
  "SA14n1148:898": "tatkasya hetorityāśaṅkyāha |",
  "SA14n1148:899": "iyaṃ hītyādi |",
  "SA14n1148:900": "prajñāpāramiteti |",
  "SA14n1148:901": "tadbhāvako bodhisattvaḥ prajñāpāramitāśabdenoktastasyaivānuśaṃsānirdeśādhikārāt |",
  "SA14n1148:902": "maitropasaṃhāreṇeti |",
  "SA14n1148:903": "mitrasyedaṃ kāryaṃ maitraṃ tasya ḍhaukanamupasaṃhāraḥ |",
  "SA14n1148:904": "sa ca māyādināpi syādityāha |",
  "SA14n1148:905": "maitracittatayeti |",
  "SA14n1148:906": "hitacittatayeti yāvat |",
  "SA14n1148:907": "karuṇopasaṃhāreṇeti |",
  "SA14n1148:908": "karuṇākāryamatropacārātkaruṇā tatpratyarpaṇaṃ karuṇopasaṃhāraḥ |",
  "SA14n1148:909": "duḥkhāpanayanacittatayā |",
  "SA14n1148:910": "etaduktamāryaratnacūḍe |",
  "SA14n1148:911": "\"karuṇādiparivārā prajñāpāramitā bhāvanīye\"",
  "SA14n1148:912": "ti vacanāttadbhāvako maitryādisāmarthyādālapitukāmatādi rājādīnāmiti |",
  "SA14n1148:913": "tathā coktam |",
  "SA14n1148:914": "\"anyatra maitryādyabhiyuktasya hi bodhisattvasya sarve devamanuṣyāḥ suprasannā bhavantī\"tyādi |",
  "SA14n1148:915": "tasmāttarhīti |",
  "SA14n1148:916": "tarhiśabdo'",
  "SA14n1148:917": "vadhāraṇe yasmādbahvanuśaṃsā prajñāpāramitā tasmādeva kāraṇādityarthaḥ |",
  "SA14n1148:918": "vyāḍetyādi |",
  "SA14n1148:919": "vyāḍāḥ krūragrahā yakṣādayaḥ |",
  "SA14n1148:920": "sarīsṛpāḥ sarpāstatpradhānaṃ kāntāraṃ durgasthānaṃ tanmadhyaṃ gatāḥ prāptāḥ |",
  "SA14n1148:921": "sthāpayitvā pūrvakarmavipākeneti |",
  "SA14n1148:922": "asambhavatpratipakṣavedanīyakarmavipākenāvatāraṃ sthāpayitvā tyaktveti pūrveṇa sambandhaḥ |",
  "SA14n1148:923": "kālāntarānuśaṃsādeśanāyāṃ sandehavatāmidānīṃ sampratyayotpādanārthamāha |",
  "SA14n1148:924": "atha khalvanyatīrthyānāmityādi |",
  "SA14n1148:925": "tīrthikapravrajyayā pravrajitāḥ parivrājakāḥ |",
  "SA14n1148:926": "upārambhābhiprāyāṇāmiti |",
  "SA14n1148:927": "viheṭhābhiprāyāṇām |",
  "SA14n1148:928": "tasyāṃ belāyāmiti |",
  "SA14n1148:929": "tasmin kāla ityarthaḥ |",
  "SA14n1148:930": "teṣāṃ cittāni vyavalokyeti |",
  "SA14n1148:931": "bhagavadanujñāyaiva teṣāṃ viheṭhanācittāni jñātvā nivartanārthaṃ prajñāpāramitāṃ śakraḥ pravartitavāniti jñeyam |",
  "SA14n1148:932": "tathā cānantaramevaṃ vakṣyati |",
  "SA14n1148:933": "mayā ca śakrasya devānāmindrasyābhyanujñātamiti |",
  "SA14n1148:934": "yāvanmātra iti pradeśaḥ |",
  "SA14n1148:935": "udgṛhīta iti sambandhaḥ |",
  "SA14n1148:936": "tenaiva dvāreṇetyādi |",
  "SA14n1148:937": "yenaiva dvāreṇa kāṣṭhādisaṃskṛtena mārgeṇa ca viśiṣṭabhūpradeśenāgatāstenaiva gatā ityarthaḥ |",
  "SA14n1148:938": "aviditabhagavadadhiṣṭhānatvenāha |",
  "SA14n1148:939": "kimatra kāraṇamityādi |",
  "SA14n1148:940": "nāsti buddhānāṃ bhagavatāmajñātamityāha |",
  "SA14n1148:941": "atha khalu bhagavānāyuṣmata ityādi |",
  "SA14n1148:942": "nivartanārthamiti |",
  "SA14n1148:943": "pratinivṛtyartham |",
  "SA14n1148:944": "nityasamādhānavaikalyāt kathamīdṛśaṃ smaraṇaṃ śakrasyetyāśaṅkāyāmāha |",
  "SA14n1148:945": "mayā cetyādi |",
  "SA14n1148:946": "eṣāṃ pratinivṛttyarthaṃ prajñāpāramitāṃ pravartayetyanujñātamabhyanujñānaṃ śakrasya kṛtam |",
  "SA14n1148:947": "nanu mahākaruṇo'",
  "SA14n1148:948": "pi bhagavān kathaṃ pratihatacittānnānugṛhṇātīti |",
  "SA14n1148:949": "tatkasya hetorityāśaṅkyāha |",
  "SA14n1148:950": "nāhamityādi |",
  "SA14n1148:951": "śuklaṃ dharmamiti |",
  "SA14n1148:952": "teṣāṃ madhye'",
  "SA14n1148:953": "nyatamasyaikasyāpi saddharmaśravaṇasaṃvartanīyaṃ śubhakarma na samanupaśyāmyato nānugrahaṃ karomi |",
  "SA14n1148:954": "na tu pratighavaśāditi matiḥ |",
  "SA14n1148:955": "pratihatacittā iti vidviṣṭacittāḥ |",
  "SA14n1148:956": "punarapi pratyayotpādanārthamāha |",
  "SA14n1148:957": "atha khalu mārasyetyādi |",
  "SA14n1148:958": "tatra māro devaputramāraḥ |",
  "SA14n1148:959": "catasraḥ parṣada iti |",
  "SA14n1148:960": "bhikṣubhikṣuṇyupāsakopāsikāḥ |",
  "SA14n1148:961": "niyatamatreti |",
  "SA14n1148:962": "avaśyamasyāṃ parṣadi |",
  "SA14n1148:963": "vicakṣuḥkaraṇāyeti |",
  "SA14n1148:964": "vighnakaraṇāya |",
  "SA14n1148:965": "caturaṅgabalakāyamiti |",
  "SA14n1148:966": "aśvaḥ saha caturbhiḥ padarakṣakairayamekāṅgo balakāyaḥ |",
  "SA14n1148:967": "hastī sahāṣṭābhirayaṃ pūrvakeṇa saha dvyaṅgaḥ |",
  "SA14n1148:968": "rathaḥ ṣoḍaśabhiḥ saha pūrvakābhyāñcāyaṃ tryaṅgaḥ |",
  "SA14n1148:969": "ṣoḍaśapadātayaḥ pūrvakaiḥ sahāyaṃ caturaṅgo balakāyaḥ |",
  "SA14n1148:970": "sarvanyūnaḥ |",
  "SA14n1148:971": "tasya punarmārasyevaṃkrameṇa mahān balakāyo'",
  "SA14n1148:972": "vasātavyaḥ |",
  "SA14n1148:973": "vyūha iti samūhaḥ |",
  "SA14n1148:974": "dīrgharātramiti dīrghakālam |",
  "SA14n1148:975": "labdhasampratyayāḥ pūjādikaṃ kṛtavanta ityāha |",
  "SA14n1148:976": "atha khalu trayastriṃśetyādi |",
  "SA14n1148:977": "vihāyasetyākāśena cirasyeti cireṇetyarthaḥ |",
  "SA14n1148:978": "upāvṛtteti upāgatā |",
  "SA14n1148:979": "avarakeṇeti svalpena tanmātreṇetyarthaḥ |",
  "SA14n1148:980": "pūrvajinakṛtādhikārā iti |",
  "SA14n1148:981": "pūrvabuddheṣu kṛto'",
  "SA14n1148:982": "dhikāraḥ pāramitāvyāpāraḥ śravaṇādilakṣaṇo yaistathoktāḥ |",
  "SA14n1148:983": "pūrvabuddhairvā kṛto datto'",
  "SA14n1148:984": "dhikāro niyogaḥ śravaṇādisvabhāvo yeṣāṃ te tathā |",
  "SA14n1148:985": "kaḥ punarvāda iti |",
  "SA14n1148:986": "kaḥ punaḥ sandehaḥ |",
  "SA14n1148:987": "śrotrāvabhāsagamanaprativiśiṣṭatvādudgrahaṇāderiti matiḥ |",
  "SA14n1148:988": "tathatvāya śikṣiṣyanta ityādi |",
  "SA14n1148:989": "tathābhāvastathatvamananyathātvenāta eva nirdeśāddhrasvatvam |",
  "SA14n1148:990": "tannimittaṃ śikṣiṣyanta ityādipadatrayaṃ prayogādyavasthāsu vācyam |",
  "SA14n1148:991": "tathāgataparyupāsitā iti |",
  "SA14n1148:992": "tathāgatāḥ parivārapradānena taduktaśravaṇena ca pūjādibhiśca paryupāsitā yaiste tathoktāḥ |",
  "SA14n1148:993": "niṣṭhāntaṃ pūrvaṃ nipatatīti vyabhicāralakṣaṇatvāt |",
  "SA14n1148:994": "paryupāsitaśabdasya na pūrvanipātaḥ |",
  "SA14n1148:995": "nanu tathāgataparyupāsanādinā mātuḥ śravaṇāderagṛhītasambaddhatvātkathaṃ tena tasyānumānamiti |",
  "SA14n1148:996": "tatkasya hetorityāśaṅkyāha |",
  "SA14n1148:997": "ato hītyādi |",
  "SA14n1148:998": "prajñāpāramitātaḥ sarvajñatā buddhatvaṃ prabhāvyate samutpādyate |",
  "SA14n1148:999": "ata eva tato gaveṣitavyā kāraṇamantareṇa kāryāsambhavāt |",
  "SA14n1148:1000": "tadeva dṛṣṭāntena kathayannāha |",
  "SA14n1148:1001": "tadyathāpi nāmetyādi |",
  "SA14n1148:1002": "etaduktam |",
  "SA14n1148:1003": "\"kāraṇaṃ vinā kāryāyogena prajñāpāramitātastatprabhavatvena yasmāttathāgatatvaṃ gaveṣitavyaṃ ,",
  "SA14n1148:1004": "tasmānmātuḥ śravaṇādikaṃ niyamena vāsanāparipuṣṭibījadhānatayā tathāgatapadaprāpakaṃ bhavati |",
  "SA14n1148:1005": "taccedamīdṛśaṃ śravaṇādikaṃ kvacitkādācitkatayā viśiṣṭakāraṇāya ca janmakaṃ svakāraṇaṃ viśiṣṭameva tathāgataparyupāsanādikamanumāpayati |",
  "SA14n1148:1006": "kāryakāraṇayoryasmādayaṃ dharmo vyavasthitaḥ |",
  "SA14n1148:1007": "tadatadrūpahetutvāttadatadrūpahetuja\"iti |",
  "SA14n1148:1008": "adhipatitvena sādhūktamiti śakramanuvadannāha |",
  "SA14n1148:1009": "evametat kauśiketyādi |",
  "SA14n1148:1010": "tṛtīyaṃ mṛdvadhimātraṃ kathayannāha |",
  "SA14n1148:1011": "na bhagavān dānapāramitāyā ityādi |",
  "SA14n1148:1012": "varṇamityanuśaṃsam |",
  "SA14n1148:1013": "samāsavyāsabhedādbhāṣate neti sambandhaḥ |",
  "SA14n1148:1014": "na parikīrtayatīti |",
  "SA14n1148:1015": "nāmamātroccāraṇāditi jñeyam |",
  "SA14n1148:1016": "nāmadheyañca parikīrtayatīti |",
  "SA14n1148:1017": "bahudhā nāmoccāraṇāt |",
  "SA14n1148:1018": "\"bodhicittāśrayatvādāśrayaparamatayā |",
  "SA14n1148:1019": "sakalavastusamudācārādvastuparamatayā |",
  "SA14n1148:1020": "sarvasattvahitasukhādhikāratvādadhikāraparamatayā |",
  "SA14n1148:1021": "nirvikalpajñānaparigrahādupāyakauśalyaparamatayā |",
  "SA14n1148:1022": "anuttarasamyaksaṃbodhipariṇatatvāt pariṇāmaparamatayā |",
  "SA14n1148:1023": "kleśajñeyāvaraṇanivāraṇasamudāgamādviśuddhiparamatayā ca pratyekaṃ dānādipāramitānāṃ lakṣaṇami\"",
  "SA14n1148:1024": "tyāryāsaṅgaḥ |",
  "SA14n1148:1025": "abhyupagamārthamāha |",
  "SA14n1148:1026": "evametadānandetyādi |",
  "SA14n1148:1027": "ṣaḍeva pāramitā buddhatve kāraṇaṃ tat kathamekasyāḥ prādhānyanirdeśa iti |",
  "SA14n1148:1028": "tatkasya hetorityāśaṅkyāha |",
  "SA14n1148:1029": "prajñāpāramitā hītyādi |",
  "SA14n1148:1030": "yasmāt trimaṇḍalaviśuddhyā dānādīnāṃ sarvajñatāyāṃ pariṇāmenādau pravṛttatvāt pūrvaṅgamāḥ tasmāttadvarṇaṃ bhāṣe nāmadheyañca parikīrtayāmīti |",
  "SA14n1148:1031": "pūrveṇa sambandhaḥ |",
  "SA14n1148:1032": "tadvacanena yathoktamarthaṃ pratipādayitumāha |",
  "SA14n1148:1033": "tatkiṃ manyasa ityādi |",
  "SA14n1148:1034": "apariṇāmitaṃ dānaṃ sarvajñatāyāmiti |",
  "SA14n1148:1035": "anupalambhayogena sarvasattvārthaṃ buddhatvāyāniyātitaṃ prajñāpāramitayeti śeṣaḥ |",
  "SA14n1148:1036": "tathābhūtapradānasya phalopabhogena kṣayānna prakarṣagamanamiti praśnādeva gṛhītārthaḥ |",
  "SA14n1148:1037": "śāstṛbhāvānukāridhīḥ prāha |",
  "SA14n1148:1038": "no hīdamiti |",
  "SA14n1148:1039": "śīlādiṣvatidiśannāha |",
  "SA14n1148:1040": "tat kiṃ manyasa ityādi |",
  "SA14n1148:1041": "vyatirekamukhenaivaṃ prajñāparigrahabalāddānādīnāṃ pāramitārūpatāṃ nirdiśya prajñāyāḥ pāramitāsvabhāvaṃ pratipādayitumāha |",
  "SA14n1148:1042": "tatkiṃ manyase tvamānanda acintyā setyādi |",
  "SA14n1148:1043": "vastuno'nupalambhenācintyaphalatvādāha |",
  "SA14n1148:1044": "evametadbhagavannityādi |",
  "SA14n1148:1045": "aupalambhikapṛthagjanaiścintayitumaśakyatvādacintyā śrāvakādyaviṣayatvāt paramācintyā mātuḥ pāramitārthamupasaṃharannāha |",
  "SA14n1148:1046": "tasmāttarhyānanda parametyādi |",
  "SA14n1148:1047": "pūrvaṅgamārthaṃ nigamayannāha |",
  "SA14n1148:1048": "tasmāttarhyānanda sarvajñatāpariṇāmitakuśalamūlatvādityādi |",
  "SA14n1148:1049": "dānādīnāṃ buddhatve nayanānnāyikā |",
  "SA14n1148:1050": "sarvopadravanirākaraṇāt pariṇāyikā |",
  "SA14n1148:1051": "anena yogenetyādi |",
  "SA14n1148:1052": "yathoktanyāyena dānādīnāmantargamāt prajñāpāramitāyāṃ parikīrtitāyāṃ ṣaṭpāramitākīrtanānnaikasyā eva jinajananyā nirdeśa ityarthaḥ |",
  "SA14n1148:1053": "yattu prāguktaṃ \"",
  "SA14n1148:1054": "prajñāpāramitāyā evāhamityādi\"",
  "SA14n1148:1055": "tat prādhānyādityadoṣaḥ |",
  "SA14n1148:1056": "etadeva dṛṣṭāntena spaṣṭayannāha |",
  "SA14n1148:1057": "tadyathāpi nāmānda mahāpṛthivyāmityādi |",
  "SA14n1148:1058": "virohantīti vṛddhiṃ gacchantīti |",
  "SA14n1148:1059": "dārṣṭāntikamarthamāha |",
  "SA14n1148:1060": "evamevānandetyādinā |",
  "SA14n1148:1061": "caturthaṃ madhyamṛdumadhikṛtyāha |",
  "SA14n1148:1062": "na tāvadime bhagavannityādi |",
  "SA14n1148:1063": "prajñāpāramitāyāḥ sarve guṇā iti samastāyā māturamī sarve guṇā na bhavanti |",
  "SA14n1148:1064": "tasyā guṇātyantaprācuryāditi matiḥ |",
  "SA14n1148:1065": "kasyāstarhyamī guṇā ityāha |",
  "SA14n1148:1066": "atha hi mayetyādi |",
  "SA14n1148:1067": "bhagavato'ntikādasyā yaḥ pradeśo mayodgṛhītaḥ sa cānantaramevānyatīrthādinirākṛtau pravartitastasyāmī guṇā ityarthaḥ |",
  "SA14n1148:1068": "samyak kathanāt sādhukāramāha |",
  "SA14n1148:1069": "sādhu sādhu kauśiketi |",
  "SA14n1148:1070": "kintu tāvanmātrapradeśātmikāmapi prajñāpāramitāṃ yaḥ kevalamudgrahīṣyatyeva yāvat kevalaṃ svādhyāsyatyeva na tasyaiva kevalamamī guṇā bhaviṣyantyapi tu yo'",
  "SA14n1148:1071": "pi likhitvā pūjāpūrvakaṃ pustakamātraṃ dhārayettasyāpyanantaraguṇān vadāmītyāha |",
  "SA14n1148:1072": "na khalu punaḥ kauśika kevalamityādi |",
  "SA14n1148:1073": "anuśaṃsaśravaṇena jātabahumānatvādāha |",
  "SA14n1148:1074": "ahamapi bhagavan tasyetyādi |",
  "SA14n1148:1075": "kaḥ punarvāda iti |",
  "SA14n1148:1076": "likhitvā viśiṣṭodgrahaṇādikāriṇaḥ kaḥ sandeho yadahaṃ rakṣādikaṃ kariṣyāmītyarthaḥ |",
  "SA14n1148:1077": "tathaiva sādhu sādhu kauśiketi sādhukāraṃ dattvā pañcamaṃ madhyamadhyaṃ vaktumāha |",
  "SA14n1148:1078": "tasya khalu punaḥ kauśiketyādi |",
  "SA14n1148:1079": "pratibhānamupasaṃhartavyamiti |",
  "SA14n1148:1080": "yuktamuktābhidhānamutpādayitavyam |",
  "SA14n1148:1081": "chanda iti vaktukāmatā |",
  "SA14n1148:1082": "prakārāntareṇāpyanuśaṃsārthamāha |",
  "SA14n1148:1083": "punaraparaṃ kauśiketyādi |",
  "SA14n1148:1084": "nāvalīnacittateti na stambhitacittatā |",
  "SA14n1148:1085": "mā khalvityādi |",
  "SA14n1148:1086": "mā kaścin māṃ vihaṭhenābhiprāyaḥ paryanuyuñjīta codyaṃ kurvītetyevamavalīnacittatā na bhaviṣyati |",
  "SA14n1148:1087": "nanu sambhavatprajñādiprakarṣatve puṃsāṃ cetoguṇāparijñāne kathamevaṃ na bhavatīti |",
  "SA14n1148:1088": "tatkasya hetorityāśaṅkyāha |",
  "SA14n1148:1089": "tathāhi tasyetyādi |",
  "SA14n1148:1090": "etaduktam |",
  "SA14n1148:1091": "\"vastūpalambhajanitaṃ parṣachāradyādibhayam |",
  "SA14n1148:1092": "tasya prajñāpāramitāparigrahabalādeva karmakartṛkriyopalambhābhāvānna bhavatī\"ti |",
  "SA14n1148:1093": "ṣaṣṭhaṃ madhyādhimātraṃ vaktumāha |",
  "SA14n1148:1094": "priyo bhaviṣyatītyādi |",
  "SA14n1148:1095": "tatra hitasukhakāri mitram |",
  "SA14n1148:1096": "amātyo mantrimukhyaḥ |",
  "SA14n1148:1097": "mātāpitṛparamparayā sambaddho jano jñātiḥ |",
  "SA14n1148:1098": "ekamātāpitṛjanito bhrātrādiḥ sālohitaḥ śākyaputrīyāḥ śramaṇāḥ |",
  "SA14n1148:1099": "saptamamadhimātramṛduṃ nirdiśannāha |",
  "SA14n1148:1100": "pratibalāścetyādi |",
  "SA14n1148:1101": "bāhuśrutyādiyogāt pratibalaḥ |",
  "SA14n1148:1102": "prajñāsampadā samanvāgamācchaktaḥ |",
  "SA14n1148:1103": "saha dharmeṇa nigrahāyeti |",
  "SA14n1148:1104": "teṣāṃ vacanena tiraskaraṇāyetyekaḥ |",
  "SA14n1148:1105": "taduktasādhanadharmadūṣaṇāt sādhyadharmeṇa saha teṣāṃ nirākaraṇāyetyaparaḥ |",
  "SA14n1148:1106": "pratyanuyogaścodyam |",
  "SA14n1148:1107": "tasya vyākaraṇaṃ samyakpariharaṇam |",
  "SA14n1148:1108": "tatra samartho yogya ityarthaḥ |",
  "SA14n1148:1109": "aṣṭamamadhimātramadhyaṃ pratipādayannāha |",
  "SA14n1148:1110": "yatra khalu punarityādi |",
  "SA14n1148:1111": "tatra dūrāddarśanena prekṣiṣyante |",
  "SA14n1148:1112": "añjalikaraṇādvandiṣyante |",
  "SA14n1148:1113": "samīpamāgatya pañcamaṇḍalakena praṇāmānnamaskariṣyanti |",
  "SA14n1148:1114": "pratiniyatopādānādiyanta eveti kadācidbuddhiḥ syādityāha |",
  "SA14n1148:1115": "mā te'tra kauśiketyādi |",
  "SA14n1148:1116": "peyālamiti |",
  "SA14n1148:1117": "anuttarāyāṃ samyaksaṃbodhau ye saṃprasthitāste'",
  "SA14n1148:1118": "pi tatrāgantavyaṃ maṃsyanta ityādipadamatideśanīyamityarthaḥ |",
  "SA14n1148:1119": "tatra brahmakāyikādayastrayaḥ prathamadhyānasaṅgṛhītāḥ |",
  "SA14n1148:1120": "parīttābhādayastrayo'",
  "SA14n1148:1121": "pi dvitīyadhyānajāḥ |",
  "SA14n1148:1122": "parīttaśubhādayastrividhāḥ punastṛtīyadhyānasthāḥ |",
  "SA14n1148:1123": "anabhrakādayo'",
  "SA14n1148:1124": "ṣṭau caturthadhyānabhūmikāḥ |",
  "SA14n1148:1125": "asaṃjñisattvāstu vṛhatphalaikadeśinaḥ |",
  "SA14n1148:1126": "adhikapuṇyaprasavārthamupāyakauśalañca śikṣayannāha |",
  "SA14n1148:1127": "evañca kauśika tena kulaputreṇetyādi |",
  "SA14n1148:1128": "ita ityasmādityarthaḥ |",
  "SA14n1148:1129": "tathaiva kasyacinmandamaterāśaṅkāmāśaṅkyāha |",
  "SA14n1148:1130": "mā te'tra kauśikaivaṃ bhūditi |",
  "SA14n1148:1131": "tadeva hārakaparyavasāne kathayati |",
  "SA14n1148:1132": "na tatra kauśikaivaṃ draṣṭavyamiti |",
  "SA14n1148:1133": "tatrāprahīṇakāmarāgānuśayāḥ kāmadhātujāḥ kāmāvacarāḥ prahīṇakāmarāgānuśayā rūparāgābhiniviṣṭā rūpadhātujā rūpāvacarāḥ |",
  "SA14n1148:1134": "navamamadhimātrādhimātrārthamāha |",
  "SA14n1148:1135": "tasya khalu punaḥ kulaputrasya vetyādi |",
  "SA14n1148:1136": "tatretarajanāvāso gṛham |",
  "SA14n1148:1137": "bhikṣūṇāṃ vāsasthānaṃ layanam |",
  "SA14n1148:1138": "iṣṭakādighaṭitaviśiṣṭasaṃsthānamīśvaragṛhaṃ prāsādaḥ |",
  "SA14n1148:1139": "manuṣyādyupadravābhāvātsurakṣitaḥ |",
  "SA14n1148:1140": "kasmādgṛhādisurakṣitamityāśaṅkyāha |",
  "SA14n1148:1141": "yatra hītyādi |",
  "SA14n1148:1142": "nāmaśabdaḥ prasiddhavacanaḥ |",
  "SA14n1148:1143": "mahojaskā mahānubhāvāḥ |",
  "SA14n1148:1144": "taduktam |",
  "SA14n1148:1145": "\"yasmādevaṃ prasiddhā mahojaskā yatra gṛhādāvāgantavyaṃ maṃsyante |",
  "SA14n1148:1146": "tasmāttadgṛhādi teṣāmanubhāvena surakṣitaṃ bhaviṣyatī\"ti |",
  "SA14n1148:1147": "duṣkuhakasattvadhātorabhisampratyayārthaṃ pṛcchannāha |",
  "SA14n1148:1148": "kathaṃ bhagavannityādi |",
  "SA14n1148:1149": "yathābhavyatayā nimittamāha |",
  "SA14n1148:1150": "sa cetkauśiketyādinā |",
  "SA14n1148:1151": "tatraudāramavabhāsaṃ sañjānīta iti |",
  "SA14n1148:1152": "mahāntaṃ raśmyālokaṃ tatra gṛhādāvavagacchati paśyatīti yāvat |",
  "SA14n1148:1153": "niṣṭheti niścayaḥ |",
  "SA14n1148:1154": "āgata ityupacāraprāptyā |",
  "SA14n1148:1155": "upasaṃkrānta iti gṛhādantaḥpraveśāt |",
  "SA14n1148:1156": "amānuṣaṃ gandhaṃ ghrāsyatīti |",
  "SA14n1148:1157": "manuṣyalokātikrāntaṃ viśiṣṭaṃ gandhaṃ ghrāṇavijñānenānubhaviṣyati |",
  "SA14n1148:1158": "anāghrātapūrvamiti |",
  "SA14n1148:1159": "ananubhūtapūrvam |",
  "SA14n1148:1160": "sarvapāpākaraṇādadhyātmaśuddhyā caukṣasamudācāraḥ |",
  "SA14n1148:1161": "viviktavastrādyupabhogena bāhyapariśuddhyā śucisamudācāraḥ |",
  "SA14n1148:1162": "āttamanaskā ityādi |",
  "SA14n1148:1163": "mṛdumadhyādhimātrasaumanasyayogādveditavyam |",
  "SA14n1148:1164": "prītireva saumanasyaṃ tajjātaṃ yeṣāmiti te tathoktāḥ |",
  "SA14n1148:1165": "adhyuṣitā iti |",
  "SA14n1148:1166": "pūrvasthitāḥ |",
  "SA14n1148:1167": "apakramitavyamiti gantavyam |",
  "SA14n1148:1168": "kathaṃ pūrvasthitānāṃ yatnamantareṇāpasaraṇamiti |",
  "SA14n1148:1169": "tatkasya hetorityāśaṅkyāha |",
  "SA14n1148:1170": "teṣāmeva hītyādi |",
  "SA14n1148:1171": "śriyaścetyādipadatrayam |",
  "SA14n1148:1172": "mṛdumadhyādhimātramahānubhāvatvakhyāpanārtham |",
  "SA14n1148:1173": "etaduktam |",
  "SA14n1148:1174": "\"mahaujaskānāmeva sāmarthyenāpasaraṇānna yatnāpekṣe\"ti |",
  "SA14n1148:1175": "abhīkṣṇamiti punaḥ punaḥ |",
  "SA14n1148:1176": "prasādabahula iti |",
  "SA14n1148:1177": "abhisampratyayadarśanādabhivardhamānaśraddhaḥ |",
  "SA14n1148:1178": "pūrvaṃ sāmānyena sarvatra śucicaukṣasamudācāratāṃ nirdiśya viśeṣeṇa tātparyārthamāha |",
  "SA14n1148:1179": "tena khalu punarityādi |",
  "SA14n1148:1180": "parisāmantaka iti parisāmantādityarthaḥ |",
  "SA14n1148:1181": "na kāyaklamatha iti |",
  "SA14n1148:1182": "deśāntaragamanādinā na kāyakhedaḥ |",
  "SA14n1148:1183": "na cittaklamatha iti |",
  "SA14n1148:1184": "piṇḍapātavaikalyānna cittakhedaḥ |",
  "SA14n1148:1185": "tāpādyupadravavaikalyāt sa sukhameva śayāṃ kalpayiṣyati |",
  "SA14n1148:1186": "caṅkramaṇādikāle kaṇṭakādibhiranupadravātsukhañca pratikramiṣyati |",
  "SA14n1148:1187": "saṅgīyamānāniti parasparaṃ granthārthanirṇayāt |",
  "SA14n1148:1188": "evaṃ sarvajñateti |",
  "SA14n1148:1189": "sarvadharmānupalambhena buddhatvam |",
  "SA14n1148:1190": "evaṃ buddhakṣetramiti |",
  "SA14n1148:1191": "apagatakṣutpipāsāpāṣāṇakaṇṭakāditvena yathākramaṃ sattvabhājanabhedādvividham |",
  "SA14n1148:1192": "ojaḥprakṣiptaṃ ca kāyasukhamiti |",
  "SA14n1148:1193": "kāye yadbalaṃ vāci yattejo matau yā'",
  "SA14n1148:1194": "titīkṣṇatā tadetattrayamojaḥprakṣiptaṃ yasminniti |",
  "SA14n1148:1195": "tattathocyate |",
  "SA14n1148:1196": "yā tu kāyaśrutiḥ sā mukhye kāye kāyāśrite ca vacasi matau ca guṇakalpanayā veditavyā |",
  "SA14n1148:1197": "laghu laghveva ceti |",
  "SA14n1148:1198": "apagatagurukañca kāyasukhamiti pūrveṇa sambandhaḥ |",
  "SA14n1148:1199": "āhāragṛddhyeti |",
  "SA14n1148:1200": "āhārākāṅkṣayā yukteti śeṣaḥ |",
  "SA14n1148:1201": "yogācārasyeti samādhiviśeṣānuṣṭhānaparasya manasikāraparispanditeneti |",
  "SA14n1148:1202": "maitryādibhāvanopavṛṃhitena |",
  "SA14n1148:1203": "nanu yogācārasya dhyānāhāratvānna kavaḍīkāhāre balavatī gṛddhirasya tu likhitvā mātaraṃ pūjāpūrvakaṃ sthāpayataḥ |",
  "SA14n1148:1204": "kathamiti |",
  "SA14n1148:1205": "tatkasya hetorityāśaṅkyāha |",
  "SA14n1148:1206": "evaṃ hyetat kauśiketyādi |",
  "SA14n1148:1207": "yathāpi nāmeti nipāto yasmādarthe vartate |",
  "SA14n1148:1208": "taduktam |",
  "SA14n1148:1209": "\"prajñāpāramitādhyānapariniṣpattaye likhanādiṣvanuyuktatvena tasya kāye'",
  "SA14n1148:1210": "manuṣyā oja upasaṃhartavyaṃ maṃsyanta\"iti |",
  "SA14n1148:1211": "yasmāddharmataiṣā tasmādojaḥprakṣiptatvena kṛtāhārakṛtyavānmṛdukā cāsyāhāragṛddhirbhaviṣyatīti |",
  "SA14n1148:1212": "svaparasamatayā svaparārthādhimukternavaprakārānnirdiśya parārthādhimukteḥ prathamaṃ mṛdumṛduprakārārthamāha |",
  "SA14n1148:1213": "imāṃ prajñāpāramitāṃ likhitvā pustakagatāṃ kṛtvā pūjāpūrvaṅgamaṃ sthāpayetpūjayennodgṛhīyādityādi |",
  "SA14n1148:1214": "ayameva tataḥ sa kauśiketi |",
  "SA14n1148:1215": "vakṣyamāṇo yaḥ pudgalaḥ so'",
  "SA14n1148:1216": "yameva tato'",
  "SA14n1148:1217": "nantaroktādanudgrahādikāriṇaḥ sakāśādityarthaḥ |",
  "SA14n1148:1218": "upasaṃharan punarāha |",
  "SA14n1148:1219": "ayameva tataḥ sa kauśiketyādi |",
  "SA14n1148:1220": "bodhāya cittamutpādayitavyamiti |",
  "SA14n1148:1221": "asya prajñāpāramitādhikāre kaḥ prasaṅga iti na vaktavyam |",
  "SA14n1148:1222": "yataḥ śūnyatākaruṇāgarbhameva bodhicittaṃ mukhyataḥ prajñāpāramitā |",
  "SA14n1148:1223": "satkṛtyādhyāśayena śrotavyeti |",
  "SA14n1148:1224": "apanītāvaguṇṭhanikādinā nīcāsanasthena vikṣepadoṣaṃ parihṛtya mokṣakāmāśayena saddharmaḥ śrotavyaḥ |",
  "SA14n1148:1225": "antaśaḥ pustakagatāmapi kṛtvā sthāpayitavyeti |",
  "SA14n1148:1226": "asyārthasya prathamata eva svārthādhimuktihārakaprārambhe kathitatvāt kimarthamupādānamiti na mantavyam |",
  "SA14n1148:1227": "yatastatra svārthaparasya sthāpanamuktamatra tu parārthaparasyeti viśeṣaḥ |",
  "SA14n1148:1228": "tathā cānantaraṃ vakṣyati |",
  "SA14n1148:1229": "saddharmacirasthitihetorityādi |",
  "SA14n1148:1230": "abhisamayālaṅkārālokāyāṃ prajñāpāramitāvyākhyāyāmaprameyaguṇadhāraṇapāramitāstūpasatkāraparivarto nāma tṛtīyaḥ ||"
}