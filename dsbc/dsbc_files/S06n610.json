{
  "S06n610:0": "19",
  "S06n610:1": "158. tailasya varti jvalitā prathame nipāte",
  "S06n610:2": "na ca dagdha varti asatā na vinā ya dagdhā |",
  "S06n610:3": "na hi arci paścimanipāta sa varti dagdhā",
  "S06n610:4": "asatā pi paścima na dahyati dīpavarti ||1 ||",
  "S06n610:5": "159. prathameva citta spṛśatī na ca agrabodhi-",
  "S06n610:6": "masatā na tasya spṛśatā puna śakya bhonti |",
  "S06n610:7": "na ca citta paścima śivāmanuprāpuṇāti",
  "S06n610:8": "asatā na tasya puna prāpaṇanāya śakyam ||2 ||",
  "S06n610:9": "160. bījātu stamba phala puṣpa samāgamanti",
  "S06n610:10": "so vāniruddha asato na hi tasya vṛkṣo |",
  "S06n610:11": "emeva citta prathamaṃ tu nidāna bodheḥ",
  "S06n610:12": "so vā niruddha asato na hi tasya bodhiḥ ||3 ||",
  "S06n610:13": "161. bījaṃ pratītya ca bhavedyavaśālikāde-",
  "S06n610:14": "stattatphalaṃ na ca tadasti na cāpi nāsti |",
  "S06n610:15": "utpattito bhavati bodhiriyaṃ jinānāṃ",
  "S06n610:16": "bhāvasvabhāvavigatā bhavatīha māyā ||4 ||",
  "S06n610:17": "162. udakabindu kumbha paripūryati stokastokaṃ",
  "S06n610:18": "prathame nipāti anupūrva sa paścimena |",
  "S06n610:19": "emeva citta prathamaṃ varabodhihetu-",
  "S06n610:20": "ranupūrva śuklaguṇapūrṇa bhavanti buddhāḥ ||5 ||",
  "S06n610:21": "163. śūnyānimittapraṇidhiṃ caramāṇu dharmā",
  "S06n610:22": "na ca nirvṛtiṃ spṛśati no ca nimittacārī |",
  "S06n610:23": "yatha nāviko kuśala gacchati ārapāra-",
  "S06n610:24": "mubhayānti asthitu na tiṣṭhati arṇavesmin ||6 ||",
  "S06n610:25": "164. evaṃ carantu na ca manyati bodhisattvo",
  "S06n610:26": "ahu vyākṛto daśabalehi spṛśeya bodhim |",
  "S06n610:27": "na ca trāsu bodhi bhavate na ihāsti kiṃci-",
  "S06n610:28": "devaṃ carantu caratī sugatāna prajñām ||7 ||",
  "S06n610:29": "165. kāntāramārgi durabhikṣi savyādhi lokāṃ",
  "S06n610:30": "paśyitva nāsti bhaya uttari saṃnahante |",
  "S06n610:31": "aparāntakoṭi sada yukta prajānamāno",
  "S06n610:32": "aṇumātra kheda manaso na upādiyāti ||8 ||",
  "S06n610:33": "bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ ||"
}