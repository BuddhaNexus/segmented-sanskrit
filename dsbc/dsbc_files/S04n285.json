{
  "S04n285:0": "catuṣpariṣat sūtram",
  "S04n285:1": "1 | bodhisattvo bhagavān urubilvāyāṃ vihāraṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyuktoviharati |",
  "S04n285:2": "2 | sa rātryāḥ prathame yāme ṛddhiviṣayajñānasākṣīkriyāyā abhijñāyāṃ cittaṃ abhinirnāmayatyanekavidham ṛddhiviṣayaṃ pratyanubhavati |",
  "S04n285:3": "3 | tadyathā eko bhūtvā bahudhā bhavati |",
  "S04n285:4": "bahudhā bhūtvā eko bhavati |",
  "S04n285:5": "āvirbhavati tirobhāvaṃ jñānadarśanena pratyanubhavati |",
  "S04n285:6": "tiraskuḍyaṃ tiraḥśailaṃ tiraḥprākāram asajyamānaḥ kāyena gacchati tadyathā ākāśe pṛthivyām unmajjananimajjanaṃ karoti tadyathā udake |",
  "S04n285:7": "udake asajyamānaḥ kāyena gacchati tadyathā pṛthivyām |",
  "S04n285:8": "ākāśe paryaṃgena vikramate tadyathā pakṣi śakuniḥ |",
  "S04n285:9": "imāvapi candrasūryau evaṃ mahardhikau evaṃ mahānubhāvau pāṇinā āmārjati parimārjayati yāvad brahmalokādapi kāyena vaśe vartayati |",
  "S04n285:10": "4 | iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣū dharmeṣu bhāvanāyogam anuyukto viharaṃ rātryāḥ prathame yāme anekavidham ṛddhiviṣayaṃ pratyanubhavati |",
  "S04n285:11": "5 | atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |",
  "S04n285:12": "6 | sa rātryāḥ prathame yāme pūrvenivāsānusmṛtijñānasākṣīkriyāyā abhijñāyāṃ cittam abhinirnāmayati so'nekavidhaṃ pūrvenivāsaṃsamanusmarati |",
  "S04n285:13": "7 | tadyathaikāṃ jātiṃ dve tisraścatasraḥ yāvad anekānapi saṃvartakalpān samanusmarati |",
  "S04n285:14": "8 | iti bodhisattvo bhagavāṃ uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyukto viharaṃ rātryāḥ prathame yāme pūrvenivāsaṃ samanusmarati |",
  "S04n285:15": "9 | atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |",
  "S04n285:16": "10 | sa rātryā madhyame yāme divyaśrotrajñānasākṣīkriyāyā abhijñāyāṃ cittam abhinirnāmayati divyena śrotreṇa viśuddhenātikrāṃtamānuṣeṇaubhayām śṛṇoti mānuṣāṃśca ye vā dūre ye vāntike |",
  "S04n285:17": "11 | iti bodhisattvo bhagavān uruvilvāyāṃ viharaṃ nadyā nairañjanāyāstīre bodhimūle sātatyakārī nipako bodhipākṣikeṣu dharmeṣu bhāvanāyogam anuyukto viharaṃ rātryā madhyame yāme divyaśrotrajñānaṃ pratyanubhavati |",
  "S04n285:18": "12 | atha bodhisattvo bhagavān uruvilvāyāṃ viharaṃ pūrvavad yāvad anuyukto viharati |",
  "S04n285:19": "13 | sa rātryā madhyame yāme divyacakṣurjñānasākṣīkriyāyā vidyāyāṃ cittam abhinirnāmayati |",
  "S04n285:20": "14 | divyena cakṣuṣā viśuddhenātikrāntamānuṣeṇa sattvān paśyati cyavamānānapyupapadyamānānapi suvarṇānapi durvarṇānapi hīnānapi praṇītānapi sugatimapi gacchato durgatimapi yathākarmopagān sattvān yathābhūtaṃ prajānāti |",
  "S04n285:21": "15 | itīme bhavantaḥ sattvāḥ kāyaduścaritena samanvāgatā vāṅmanoduścaritena samanvāgatā āryāṇām apavādakā mithyādṛṣṭayo mithyādṛṣṭikarmadharmasamādānahetostaddhetostatpratyayaṃ kāyasya bhedāt paraṃ maraṇād apāyadurgativinipātam narakeṣūpapadyante |",
  "S04n285:22": "16 | ime vā punarbhavantaḥ sattvāḥ kāyasucaritena samanvāgatā vāṅmanaḥsucaritena samanvāgatā āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetostaddhetostatpratyayaṃ kāyasya bhedāt sugatau svargaloke deveṣūpapadyante |",
  "S04n285:23": "17 | iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogama anuyukto viharaṃ rātryā madhyame yāme divyacakṣurjñānaṃ pratyanubhavati |",
  "S04n285:24": "18 | atha bodhisattvo bhagavān urubilvāyāṃ viharaṃ pūrvavad yavad anuyukto viharati |",
  "S04n285:25": "19 | sa rātryā paścime yāme cetaḥparyāyajñasākṣikriyāya abhijñāyam cittam abhinirnāmayati |",
  "S04n285:26": "20 | parasattvānāṃ parapudgalānaṃ vitarkitaṃ vicaritaṃ manasā mānasaṃ yathābhūtaṃ prajānāti |",
  "S04n285:27": "sarāgacittaṃ sarāgaṃ cittam iti yathābhūtaṃ prajānāti |",
  "S04n285:28": "vigatarāgaṃ vigatarāgaṃ iti yathābhūtaṃ prajānāti |",
  "S04n285:29": "sadveṣaṃ vigatadveṣaṃ samoham vigatamohaṃ vikṣiptaṃ saṃkṣiptaṃ līnaṃ pragṛhitam",
  "S04n285:30": "uddhataṃ anuddhataṃ avyupaśāntaṃ vyupaśantaṃ samāhitaṃ asamāhitam abhāvitaṃ bhāvitaṃ avimuktaṃ cittam avimuktaṃ cittaṃ iti yathābhūtaṃ prajānāti |",
  "S04n285:31": "21 | iti bodhisattvo bhagavān urubilvāyāṃ viharaṃ nadyā nairaṃjanāyāstire bodhimūle sātatyakārī nipako bodhipakṣikeṣu dharmeṣu bhāvanāyogam anuyukto viharaṃ rātryāḥ paścime yāmecetaḥparyāyajñānaṃ pratyanubhavati |",
  "S04n285:32": "22 | atha bodhisattvo bhagavān urubilvāyāṃ viharaṃ pūrvavad yāvad anuyukto viharati |",
  "S04n285:33": "23 | sa rātryāḥ paścime yāme āsravakṣayajñānasākṣikriyāyā abhijñāyāṃ cittam abhinirnāmayati |",
  "S04n285:34": "24 | idaṃ duḥkham āryasatyam iti yathābhūtaṃ prajānāti |",
  "S04n285:35": "ayaṃ duḥkhasamudayaḥ |",
  "S04n285:36": "ayaṃ duḥkhanirodhaḥ |",
  "S04n285:37": "iyaṃ duḥkhannirodhagāminī pratipad āryasatyam iti yathābhūtaṃ prajānāti |",
  "S04n285:38": "tasyaivaṃ jānata evaṃ paśyataḥ kāmāsravāccittaṃ vimucyate |",
  "S04n285:39": "bhavāsravād avidyāsravāccittaṃ vimucyate |",
  "S04n285:40": "vimuktasya vimukto'smiīti jñānadarśanaṃ bhavati |",
  "S04n285:41": "kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmīti |",
  "S04n285:42": "25 |iti bhagavān urubilvayāṃ viharaṃ nadyā nairaṃjanāyāstīre bodhimūle kṛtakṛtyaḥ kṛtakaraṇīyaḥ saṃbuddhabodhis tejodhātuṃ samapannaḥ |"
}