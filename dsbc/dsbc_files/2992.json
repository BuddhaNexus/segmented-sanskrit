{
    "2992:0": "Viśālāmalavatī pramāṇasamuccayaṭīkā Chapter 2 dve eva pramāṇe pratyakṣamanumānaṁ cetyuktam|",
    "2992:1": "tatra pratyakṣaṁ vyutpāditam|",
    "2992:2": "samprati prāptāvasaramanumānaṁ vyutpādayitumāha- anumānaṁ dvidhetyā- di|",
    "2992:3": "svārtham yena svayaṁ pratyeti|",
    "2992:4": "parārtham yena yarān pratyāya- yati||",
    "2992:5": "nanu parārthasya lakṣaṇa pṛthagavācyameva|",
    "2992:6": "gamakalakṣaṇavidhānenaiva hi pratipipādayiṣorvacanānukramo darśita eva anyathābhidhāne gamakadha- rmādyotanāt|",
    "2992:7": "na hi ye yathā yamarthaṁ vidanti vacanajñāḥ te tatprati- pādane punarupadeśāntaramapekṣante||",
    "2992:8": "satyametat|",
    "2992:9": "tathāpi bālavyutpādanārtho'yamārambhaḥ|",
    "2992:10": "yathāvastu pratipādyamānā api hyanyathā nigadanto dṛṣṭāḥ upayogino'pyavi- nābhāvasyāvacanādanupayogināmapi ca sādhyopanayanigamanānāṁ prayo- gāt||",
    "2992:11": "trirūpāditi hetau pañcamī abhighātāc chabda iti yathā|",
    "2992:12": "atha va lyablope yathā prāsādamāruhya prekṣate prāsādāt prekṣate|",
    "2992:13": "tathā trirūpaṁ liṅgaṁ dṛṣṭvārthadarśanam- trirūpāl liṅgato'rthadṛgiti||",
    "2992:14": "(1) nanu trirūpagrahaṇamanarthakam atrirūpasyāliṅgatvāt|",
    "2992:15": "kiṁ ca lī- no'rtho liṅgyate'neneti liṅgam|",
    "2992:16": "tac ca trairūpyaṁ vinā na sambhavati|",
    "2992:17": "ato'pi gatārthatvāt trirūpāditi na vācyam||",
    "2992:18": "naiṣa doṣaḥ|",
    "2992:19": "atrirūpamapi kecil liṅgamicchanti|",
    "2992:20": "atas tadvipra- tipattinivṛttaye trirūpagrahaṇam||",
    "2992:21": "tatrāhrīka āha- anyathānupapannatvaṁ yasyāsau heturiṣyate|",
    "2992:22": "ekalakṣaṇakaḥ so'rthaś caturlakṣaṇako na vā|",
    "2992:23": "iti|",
    "2992:24": "anyatheti sādhyena vinetyarthaḥ|",
    "2992:25": "anupapannatvamaklṛptirasambhavaḥ|",
    "2992:26": "nanu cāvinābhāvitvamevedaṁ syāt|",
    "2992:27": "netyahrīkaḥ|",
    "2992:28": "avinābhāvitvaṁ hi sā- dhyād bahiriṣyate anyathānupapannatvaṁ tu dharmiṇyeva sādhya eveti|",
    "2992:29": "ślokamapyāha- vinā sādhyādadṛṣṭasya dṛṣṭānte hetuteṣyate|",
    "2992:30": "parairmayā punardharmiṇyasambhūṣṇorvināmunā||",
    "2992:31": "(2) iti|",
    "2992:32": "etac caikameva rūpam|",
    "2992:33": "sati va trairūpye'nyathānupapannatvaṁ caturthaṁ rūpameṣṭavyam|",
    "2992:34": "trairūpyamātre hi sa deśāntaragataḥ śyāmaḥ caitraputra- tvādityasyāpi hetutvaṁ syād iti||",
    "2992:35": "tatra yaduktam- avinābhāvitvaṁ hi paraiḥ sādhyādbahiriṣyata iti eṣo'dhyāropaḥ|",
    "2992:36": "sarvopasaṁhāreṇa hi yatra yatra sādhanadharmaḥ tatra tatra sādhyadharma ityaṣā vyāptiravinābhāvitvam|",
    "2992:37": "ataḥ sādhye'pi tadiṣyata eva|",
    "2992:38": "yadi ca sādhyadharmiṇyeva yaḥ sādhyadharmeṇāvinābhāvī sa heturi- ṣyate evaṁ sati yasya bahirapi sādhyenāvinābhāvas tasya hetutvaṁ na syāt|",
    "2992:39": "vyabhicāryapi ca hetuḥ syāt tasyāpi dharmiṇyanyathānupapanna- tvasya sambhavāt|",
    "2992:40": "tasmādayuktametat|",
    "2992:41": "ata evāsyāyuktatvān na catu- rlakṣaṇo heturupapadyate||",
    "2992:42": "yat punaruktam- trairūpyamātre hi sa syāmaḥ caitraputratvāditya- syāpi hetutvaṁ syāditi tadayuktam|",
    "2992:43": "svabhāvakāryānupalambhaviśe- (3)",
    "2992:44": "ṣāṇāmeva hi trairūpyamupapadyate nānyeṣām|",
    "2992:45": "na cāyaṁ teṣvantarbhavati|",
    "2992:46": "tata kutaḥ sa prasaṅgaḥ||",
    "2992:47": "anyas tu dvirūpo heturiti darśayannāha- ajñāto dharmiṇo dharmo dharme sanneva yatra hi|",
    "2992:48": "jñāyate jñāpyate caiṣa heturvidhiniṣedhavān||",
    "2992:49": "iti|",
    "2992:50": "ajñāto dharmo jijñāsito'nityatvādir dharmiṇaḥ śabdāderyatra jñāyate kṛtakatvādau dharme|",
    "2992:51": "jñātatvaṁ sāmarthyalabhyam|",
    "2992:52": "sanneveti pramātrā ghaṭādiṣu svayaṁ smaryate paro va smāryate parārthānumāne|",
    "2992:53": "sanneva nāsa- nnityetau vidhiniṣedhau yasya staḥ sa vidhiniṣedhavānhetuḥ|",
    "2992:54": "etena dharmidharmatvaṁ satsādhyadharmatvaṁ cetyetad dvairūpyamuktam||",
    "2992:55": "atra sādhyadharmo yatra sanneva nāsanniti bruvatā tadevānvayavyatire- kavattvamuktaṁ bhavati yasmādevaṁ sa tatra sanneva bhavati yadi tadabhāve heturna bhavatyeva|",
    "2992:56": "tataś ca trairupyamevākārāntareṇoktamiti na dvirūpo hetuḥ||",
    "2992:57": "(4) ṣaḍlakṣaṇo heturityaparaḥ|",
    "2992:58": "trīṇi caitāni- abādhitaviṣayatvaṁ viva- kṣitaikasaṅkhyatvaṁ jñātatvaṁ ceti|",
    "2992:59": "tatrābādhitaviṣayatvaṁ tāvan na rūpānta- ram bādhāvinābhāvayorvirodhāt|",
    "2992:60": "avinābhāvo hi hetoḥ sādhyadharme satyeva bhāvaḥ|",
    "2992:61": "kathaṁ ca sa tallakṣaṇo dharmiṇi hetuḥ syāt na cātra sādhyadharmo bhavet|",
    "2992:62": "ten na bādhāvinābhāvayoḥ sahabhāvaḥ|",
    "2992:63": "tena nābā- dhitaviṣayatvaṁ rūpāntaram||",
    "2992:64": "vyavacchedyābhāvād vivakṣitaikasaṅkhyatvamapi na lakṣaṇāntaratvena vā- cyam|",
    "2992:65": "tad viruddhāvyabhicāriṇo hetutvaprasaṅganivṛttyarthamucyate|",
    "2992:66": "sva- lakṣaṇayuktayoś ca hetvorekatra virodhinorupanipāte viruddhāvyabhi- cāritvaṁ bhavati|",
    "2992:67": "na ca yathoktalakṣaṇānāṁ kāryasvabhāvānupalambhānāṁ pratyanīko hetuḥ sambhavati|",
    "2992:68": "kathaṁ hi nāma ekaḥ svasādhyabhāva eva bhāvāt tenāvyabhicārī tatraiva cānyo'pi tadbādhakasya bhāva eva bhāvād viruddhas tena sambhavet|",
    "2992:69": "api ca sa heturyadi svabhāvata eva taddharmabhāvī tadārthāntaropanipāte'pi kathamanyathā syāt|",
    "2992:70": "na hi (5) vastūnāṁ svabhāvānyathābhāvasya viruddhasvabhāvadvayasya ca sambhavaḥ|",
    "2992:71": "atha svabhāvato'taddharmabhāvī evaṁ satyanyadāpi na sādhanaṁ kasyacit|",
    "2992:72": "tasmāt svabhāvata eva svasādhyāvinābhāvino yathoktalakṣaṇasya hetos tallakṣaṇaḥ pratiheturna sambhavatītyalakṣaṇamekasaṅkhyāvivakṣā|",
    "2992:73": "viruddhāvyabhicāryavacanaprasaṅga iti cet vastubalapravṛttaṁ liṅgaṁ pratīṣṭa- tvādadoṣaḥ|",
    "2992:74": "viṣayaś cāsya parastān nivedayiṣyate||",
    "2992:75": "jñānaṁ punaraliṅgadharmaḥ|",
    "2992:76": "kathaṁ liṅgasya lakṣaṇaṁ syāt|",
    "2992:77": "kiṁrūpāl liṅgādarthaḥ pratipattavya iti cintāyāṁ pratipatturavisaṁvādakasya rūpamu- cyate yaddarśanādayaṁ sādhanāsādhane pravivecya tasyeṣṭārthasādhanapratyayāt pravartate|",
    "2992:78": "tatra yadasya liṅgasyātmarūpam tal lakṣaṇam na pararūpa- m pratipattijanmanyupayogamātrāt tallakṣaṇatve'tiprasaṅgāt|",
    "2992:79": "evaṁ hi prameyapuruṣādīnāmapi tallakṣaṇatvaṁ syāt|",
    "2992:80": "na hi teṣvapyasatsu liṅgini (6)",
    "2992:81": "jñānaṁ bhavati|",
    "2992:82": "tasmāj jñānamapi na liṅgalakṣaṇameṣṭavyamiti sthitame- tat- trirūpa eva heturiti||",
    "2992:83": "pūrvavat phalamiti|",
    "2992:84": "yathā pratyakṣe dvidhā phalamuktaṁ viṣayasaṁvittiḥ svasaṁvittiś ca tathehāpi pratyakṣavadavyatiriktamanumānasyādhigamā- tmakaṁ phalamiti bruvatānumānamapyadhigamasvabhāvamityuktaṁ bhavati||",
    "2992:85": "ataḥ pṛcchati- yadi dvayamapītyādi|",
    "2992:86": "arthas tu rūpaṁ cātulya- metayoriti|",
    "2992:87": "tuśabdo'vadhāraṇārthaḥ- etadeva dvayamatulyam adhiga- marūpatā tu tulyeti|",
    "2992:88": "nanu cādhigamas tayo rūpam|",
    "2992:89": "tac cedabhinnam tat kimanyadrūpam yaducyate- rūpaṁ cātulyametayoriti|",
    "2992:90": "yat tadviṣayasārūpyaṁ pramāṇaṁ vyavasthāpitam tadatulyamityuktam|",
    "2992:91": "tathā hi- tat pratyakṣasya spaṣṭam aspaṣṭaṁ tvanumānasya||",
    "2992:92": "viṣayo hītyādi|",
    "2992:93": "viṣayaśabdenātrālambanaṁ vivakṣitam na tu prā- māṇyasya viṣayaḥ|",
    "2992:94": "anumānasyāpi hyavisaṁvādalakṣaṇaṁ prāmāṇyaṁ vastu- viṣayameva|",
    "2992:95": "tasmādālambanabhedāt pramāṇayorviṣayabhedamāha|",
    "2992:96": "kathaṁ puna- rālambanabhedaḥ|",
    "2992:97": "pratibhāsasya bhinnatvāt|",
    "2992:98": "na hi tāvekasya vilakṣaṇā- vākārau yujyete|",
    "2992:99": "bhinna iti cābhinnapratiṣedha eva draṣṭavyaḥ na tu nā- (7)",
    "2992:100": "nāviṣayatā anumānavikalpasya nirviṣayatvāt|",
    "2992:101": "tac ca anumāna- sya sammato yo viṣayaḥ tasya tattvato'pariniṣpannatvāt||",
    "2992:102": "tadākāraviśeṣāc ceti|",
    "2992:103": "taditi pratyakṣānumānayorviṣayaḥ parāmṛśyate|",
    "2992:104": "tasyākāraḥ svabhāvaḥ ākriyate paricchidyata iti kṛtvā|",
    "2992:105": "tadākārasya viśeṣo bheda ityarthaḥ|",
    "2992:106": "viśeṣagrahaṇaṁ cāviśeṣapra- tiṣedhapratipādanaparaṁ veditavyam|",
    "2992:107": "na tu nānāsvabhāvatānena pratipadyate sāmānyasya vikalpitatvenāsattvāt|",
    "2992:108": "tadetat sūcitaṁ bhavati- yasmāt pratyakṣasya bahirviṣayo'sti yatas tasya spaṣṭo viṣayapratibhāso bhavati na tvanumānasya yas tu tasyāsphuṭo viṣayākāraḥ sa sva- bījabalādeva jāyate tasmāt pratyakṣānumānayoryathoktaṁ svarūpaṁ bhinna- miti|",
    "2992:109": "atha vā pratyakṣasya svalakṣaṇaṁ sākṣāt spaṣṭasvākārajanakaṁ prameyaṁ svarūpeṇa anumānasya tu tadeva pāramparyeṇāsphuṭaviṣayā- kārajanakaṁ pararūpeṇa prameyam|",
    "2992:110": "pratyakṣasyāpi pararūpeṇetyapare|",
    "2992:111": "tadevaṁ yataḥ pratyakṣānumānayorbhinno viṣayaḥ atas tatsvabhāvaviśeṣāt spaṣṭāspaṣṭaviṣayākāratayā svarūpamapi bhinnamiti||",
    "2992:112": "(8) atha kasmāditi|",
    "2992:113": "kiṁ kāraṇaṁ svārthaparārthabhedenānumānameva dvidhā bhidyate na tu pratyakṣamityavadhāraṇena darśayati|",
    "2992:114": "etaduktaṁ bhavati- svayaṁ pratyakṣīkṛtasyārthasya parāvabodhanāya yad vacanam tat parārthaṁ pratyakṣaṁ dvitīyaṁ kasmān neṣyata iti||",
    "2992:115": "yasmādityādi|",
    "2992:116": "anumānasya hi sāmānyaṁ viṣayaḥ|",
    "2992:117": "tatra ca yādṛ- śamanumānamātmanaḥ tādṛśameva parasantāne vācā kriyata iti yuktaṁ tasya dvaividhyam|",
    "2992:118": "pratyakṣasya tu svalakṣaṇaṁ viṣayaḥ|",
    "2992:119": "na ca tatra yādṛśa- mātmanaḥ pratyakṣajñānam tādṛk śabdena santānāntare janayituṁ śa- kyate tasyānirdeśyatvāt|",
    "2992:120": "anyathāndhādīnāmapi śabdāt tathāvigha- meva sphuṭapratibhāsi jñānaṁ syāt|",
    "2992:121": "kasmāt tadanirdeśyamityāha- grāhyabhedāditi|",
    "2992:122": "pratyakṣasya hyasādhāraṇaṁ grāhyam|",
    "2992:123": "na ca tac chakyate nirdeṣṭum tasya pūrvamadṛṣṭatvāt|",
    "2992:124": "anumānasya tu tadviparītam|",
    "2992:125": "tasmāt tasyaiva grāhyaṁ nirdeśyam na pratyakṣasya||",
    "2992:126": "svātmavadityanenaitat sūcayati- pratyakṣānumānayoḥ svarūpaṁ bhinnam|",
    "2992:127": "pratyātmavedyametat sarvasya|",
    "2992:128": "na cābhinnaviṣayatve svaviṣayā- kāramanukurvatos tadupapadyate|",
    "2992:129": "tasmād yathā tayoḥ svarūpaṁ bhinnam (9)",
    "2992:130": "tathā viṣayabhedo'pi draṣṭavyaḥ|",
    "2992:131": "tato nānumānavat pratyakṣasya viṣayo nirdeśya iti||",
    "2992:132": "anye tvāhuḥ - vṛttabhaṅgabhayādatra yat paścād vaktavyam tat pūrvamu- ktam|",
    "2992:133": "tasmādevamatha grantho vijñeyaḥ- kasmādanumānameva dvidhā bhi- dyate na pratyakṣamiti pṛṣṭe kāraṇamāha- grāhyabhedādityādi|",
    "2992:134": "yadi grāhyabhedādanumānaṁ dvighā bhidyate evaṁ sati pratyakṣamapi dvidhā bhidye- tetyāha- svalakṣaṇamanirdeśyamiti|",
    "2992:135": "etaduktaṁ bhavati- īdṛśamidaṁ pratyakṣānumānayorgrāhyamiṣyate yatraikaṁ nirdeśyamanyadanirdeśyamiti|",
    "2992:136": "tasmādanumānameva dvidhā bhidyate yasya viṣayo vācā parasmai pratipā- dayituṁ śakyate na tu pratyakṣamiti||",
    "2992:137": "nanu cārthas tu rūpaṁ cātulyametayorityanena prāgeva pramāṇayorviṣa- yabhedaḥ pratipāditas tadbhedāc ca svarūpabhedaḥ|",
    "2992:138": "tat kimidamupanya- stam- bhinnaṁ hi pratyakṣānumānayoḥ svātmavad grāhyamityādi|",
    "2992:139": "pūrvamanyārtho'yamartha uktaḥ idānīmanyārtha ityadoṣaḥ||",
    "2992:140": "yadi cetyādinā svalakṣaṇasyānirdeśyatvaṁ pratipādayati|",
    "2992:141": "sa tenaiva śabdenānumeyaḥ syāditi sa eva pratyakṣagrāhyo'rthas tataḥ śabdāt (10)",
    "2992:142": "pratīyetetyarthaḥ|",
    "2992:143": "na caivam|",
    "2992:144": "mā bhūdandhāderapi pratyakṣeṇaiva tasyārthasya darśanamiti|",
    "2992:145": "paras tu jāḍyādimaṁ doṣamanavagacchan svayamabhyupagata- pramāṇaikaviṣayatvasya dṛṣṭānuvidhāyitāṁ darśayanniṣṭamevaṁ me taditi nanu cetyādinā sūcayati|",
    "2992:146": "sparśo hi pratyakṣasyārthaḥ|",
    "2992:147": "sa eva ca rūpeṇānu- mīyata iti manyate|",
    "2992:148": "kadāciditi yadā sparśa indriyeṇa na spṛśyate tadetyarthaḥ|",
    "2992:149": "na tu yathā pratyakṣamiti|",
    "2992:150": "pratyakṣaṁ hi bhedāntaravimarśavi- vekena pratiṣṭhitenaiva rūpeṇa sparśaṁ paricchinatti anumānaṁ tu smārtā- kṛṣṭapūrvānusandhānataḥ- so'yaṁ mayā pūrvamanena rūpeṇa saha prāgupala- bdha iti sparśasāmānyamasparśavyāvṛttam|",
    "2992:151": "tad yatheti pūrvadṛṣṭānusa- ndhāne dṛṣṭāntamāha|",
    "2992:152": "yathā rūpaṁ na pratyakṣato gṛhyata ityeva svalakṣaṇā- kāreṇa liṅgaṁ bhavati viśeṣasyānanvayāt api tu sāmānyākāreṇaiva pūrvadṛṣṭānusaṁhitena tathā na sparśaḥ pūrvapratyakṣeṇa gṛhīta ityeva svala- kṣaṇato'numeyaḥ kiṁ tu sāmānyākāreṇaivānumānayogyeneti darśayati||",
    "2992:153": "(11) kathaṁ dṛṣṭādivyavahāra iti|",
    "2992:154": "yadi yathānubhūtamācakṣate evaṁvyava- hārā āryā yujyante|",
    "2992:155": "tvanmatena tu svalakṣaṇamupalabhyānyadeva kathayatāṁ vyavahārā anāryāḥ syuḥ|",
    "2992:156": "tataś cābhyupetabādhā||",
    "2992:157": "dṛṣṭamityādinaitat kathayati - darśanādikriyānimittā dṛṣṭādiśa- bdāḥ|",
    "2992:158": "te ca sati svasminnimitte āryaiḥ prayujyante nāsatītyāryā vyavahārā abhyupeyante na tu svalakṣaṇābhidhānāditi nābhyupetabādhe- ti||",
    "2992:159": "yat tarhītyādi|",
    "2992:160": "śāstravirodhamāha|",
    "2992:161": "nanu ca naiva cakṣurvijñānā- nubhūta eva kṣaṇo manovijñānenānubhūyate|",
    "2992:162": "kiṁ tarhi|",
    "2992:163": "kṣaṇāntaramityuktaṁ prāk|",
    "2992:164": "tat kathamevamuktam|",
    "2992:165": "naiṣa doṣaḥ|",
    "2992:166": "cakṣurvijñānānubhūtamevārtham iti svalakṣaṇopalakṣaṇaparametat svalakṣaṇameveti yāvat|",
    "2992:167": "tulyajā- tīyatvāc ca pūrvottarayoḥ kṣaṇayorabhedavivakṣayaivamabhihitaṁ syāt|",
    "2992:168": "atha vānuśabdo'yaṁ sahārthe vartate bhūtaśabdo'pyutpanne|",
    "2992:169": "tataś ca cakṣurvi- jñānena sahotpannamevārthaṁ vijānātītyayamatrārtha ityadoṣaḥ|",
    "2992:170": "yadi yat (12) tanmanovijñānānubhūtaṁ svalakṣaṇam tadanirdeśyam kathaṁ mano nīlaṁ ca vijānāti nīlamiti cāviṣṭābhilāpaṁ tadeva|",
    "2992:171": "tatrāpīti śāstre|",
    "2992:172": "ākārāntaravirdeśyanāmajñatvādityādi|",
    "2992:173": "svalakṣaṇākārādākā- rāntaraṁ sāmānyākāraḥ|",
    "2992:174": "tena nirdeśyam na svalakṣaṇena|",
    "2992:175": "tasya nāma nīlamitīyaṁ sañjñā|",
    "2992:176": "tac ca vijānāti na kevalaṁ svalakṣaṇam|",
    "2992:177": "tasmād dvidhā śāstre mana iṣyate||",
    "2992:178": "anīlavyudāseneti tamākārāntaraṁ darśayati|",
    "2992:179": "vyavahartṝṇāmabhiprā- yānurodhādanīlavyudāsenetyuktam|",
    "2992:180": "te hi tattvādhyavasāyena vyavahara- ntītyuktametat|",
    "2992:181": "anyathā parasparavyāhatametat syāt|",
    "2992:182": "tathā hi- yadyākārāntareṇa mano nirdiśati na tarhi tena cakṣurvijñānānubhūtameva nirdiṣṭaṁ bhavati|",
    "2992:183": "atha tadeva svalakṣaṇaṁ nirdiśati na nāmākārāntare- ṇeti||",
    "2992:184": "asāmānye'pīti|",
    "2992:185": "apiśabdāt sāmānye'pyanityatvādau||",
    "2992:186": "vāyvādisvabhāva iti|",
    "2992:187": "ādiśabdenākāśādayo'pratyakṣā gṛhyante|",
    "2992:188": "yathāheti|",
    "2992:189": "kaṇādaḥ|",
    "2992:190": "asya sūtrasya sambandhaḥ- kṣitija- (13)",
    "2992:191": "lānanavadagrahaṇāt sparśamātraṁ vāyuriti pareṇākte tatparihārāyāha- adṛṣṭasyāpi liṅgataḥ samadhigamaṁ kariṣyāmaḥ|",
    "2992:192": "kiṁ punas tasya liṅgamiti|",
    "2992:193": "taducyate- sparśaś ca|",
    "2992:194": "na ca dṛṣṭānāṁ sparśa ityadṛṣṭa- liṅgo vāyuriti|",
    "2992:195": "sparśaś ca samupalabhyate śītoṣṇatvaviśeṣarahitaḥ|",
    "2992:196": "caśabdāc chabdadhṛtikampāś ca|",
    "2992:197": "nirvṛkṣakṣupe deśe śukaśukāśabdaḥ samupalabhyate tṛṇādināṁ ca dhṛtiḥ|",
    "2992:198": "teṣāṁ dravyāntareṇāsati pratibandhe gurutvāt pātaḥ syāt|",
    "2992:199": "sthitiś ca viyati lakṣyate|",
    "2992:200": "latādīnāṁ ca kampaḥ|",
    "2992:201": "na cāyaṁ dṛṣṭānāṁ kṣityādīnām|",
    "2992:202": "caśabdān na cādṛṣṭānāmā- kāśādināma|",
    "2992:203": "ato dṛṣṭādṛṣṭeṣvadṛṣṭatvāt sparśaviśeṣo'dṛṣṭaḥ|",
    "2992:204": "so'sya liṅgamityadṛṣṭaliṅgo vāyuḥ|",
    "2992:205": "na cāsau pūrvaṁ dṛṣṭaḥ tatprathamataḥ sparśavi- śeṣeṇa grahaṇādityasāmānyaviṣayamanumānam||",
    "2992:206": "na tatsāmānyasūcanāditi|",
    "2992:207": "tacchabdena sparśa eva sambadhyate na tu vāyuḥ||",
    "2992:208": "(14) ata evāha- na hi tad vāyvādiṣvityādi|",
    "2992:209": "sparśasya sāmā- nyamāśritatvaṁ guṇotvena sūcyate|",
    "2992:210": "yo guṇaḥ sa āśritaḥ gandhavat|",
    "2992:211": "guṇaśa ca sparśaḥ|",
    "2992:212": "svabhāvaḥ||",
    "2992:213": "atha vā tacchabdena vāyureva sambadhyata iti darśayannāha- na vā vāyvādisvabhāveṣvityādi|",
    "2992:214": "asyārthaḥ- yo guṇaḥ sa dravyāśritaḥ gandhavat|",
    "2992:215": "guṇaś ca sparśa iti svabhāvaḥ|",
    "2992:216": "sparśasya guṇatvād dravyā- śritatve'numite dravyatvamātramarthataḥ sidhyati|",
    "2992:217": "tad yathā cakṣurādīnāṁ pārārthye siddhe paro'pyarthataḥ sidhyatītyabhiprāyaḥ||",
    "2992:218": "pariśeṣāditi|",
    "2992:219": "pariśeṣasiddhiranumānameva liṅgajatvāditi manya- te|",
    "2992:220": "yathāhetyādi|",
    "2992:221": "nāyaṁ sparśaḥ pṛthivyāḥ gandhādyasahacāritvāt|",
    "2992:222": "nāptejasoḥ anuṣṇāśītatvāt|",
    "2992:223": "nāpyākāśādīnāmadṛṣṭānām|",
    "2992:224": "teṣāṁ hi sparśavattvād ghaṭādīnāṁ tatra pratighātaḥ syāt|",
    "2992:225": "na manasaḥ anume- yaguṇatvāt|",
    "2992:226": "aṇutvamekatvaṁ cāsyānumeyau guṇau|",
    "2992:227": "ayaṁ tu pratyakṣaḥ|",
    "2992:228": "na ca nirāśrayo guṇaḥ samasti|",
    "2992:229": "tasmāt pariśeṣād vāyorevāyaṁ sparśa ityeṣā pariśeṣasiddhiḥ||",
    "2992:230": "(15) na tatsattvāsiddheriti|",
    "2992:231": "tacchabdena vāyuḥ sambadhyate|",
    "2992:232": "yasmād- nyeṣāṁ yasyāsambhavaḥ tatra siddhasattāke tasyāstitvaṁ sambhāvyate|",
    "2992:233": "yasya tu sattvamevāsiddham kathaṁ tatra pariśeṣāt so'stīti sambhā- vyate|",
    "2992:234": "na hi- yadānyena tatra sannihitena puruṣeṇedaṁ kāryaṁ na kṛtamiti sambhāvyate tadā vandhyāsutena pariśeṣāt kṛtametaditi yuktaṁ sambhā- vayitum|",
    "2992:235": "teṣveva tu kenedaṁ kṛtamiti saṁśayo bhavati||",
    "2992:236": "pratiṣedhatulyatvāc ceti|",
    "2992:237": "siddhe'pi tasya sattve pratiṣedhasya tu- lyatvān na yuktamanumānam|",
    "2992:238": "yathaivāyaṁ sparśaḥ pṛthivyādiṣu na dṛṣṭacara iti teṣāṁ na bhavati tathā vāyāvapi prāṅna dṛṣṭa iti tasyāpi mā bhūt|",
    "2992:239": "kathaṁ tarhi vāyoḥ pariśeṣasiddhirityāha- siddhe hītyādi|",
    "2992:240": "yathotpa- ttimatāṁ ghaṭādīnāṁ sattvaṁ siddham tathā yadi vāyvādīnāṁ jijñāsitā- nāṁ sattvaṁ siddhaṁ bhavati evaṁ sati hetoḥ siddhatvaṁ labhyate nānyathā|",
    "2992:241": "pratiṣedhāsambhave citi|",
    "2992:242": "siddhe'pi teṣāṁ sattve yadi sa dharmaḥ pramāṇena bādhyate'gnāviva śaityam evamapyasiddha eva hetuḥ syāt viparyayāt tu siddha ityevaṁ yathā hetoḥ siddhatvaṁ janyate tathā darśitam|",
    "2992:243": "guṇavi- śeṣasambandhāditi|",
    "2992:244": "guṇaviśeṣo dharmaviśeṣo hetutvenābhimataḥ|",
    "2992:245": "tasya sambandhaḥ sādhyenāvinābhāvaḥ|",
    "2992:246": "guṇasāmānyamujjhitveti dharmasāmā- (16)",
    "2992:247": "nyaṁ vyabhicāri hitvā|",
    "2992:248": "guṇaviśeṣeṇeti yathoktena sādhyadharmiṇi si- ddhasattākenānvayavyatirekavatā dharmeṇa|",
    "2992:249": "dravyaviśeṣānumānaṁ kriyata iti pariśeṣād vāyuranumīyata ityarthaḥ|",
    "2992:250": "tatrāpi sāmānyākāreṇeti veditavyam na tu svarūpeṇa yasmāt prāgevānumānasya svalakṣaṇavi- ṣayatvaṁ niṣiddham|",
    "2992:251": "viśeṣagrahaṇaṁ tu pṛthivyādidravyanirāsārtham|",
    "2992:252": "tatrāyaṁ prayogaḥ- yo yataḥ siddhasattākādanyeṣāṁ na sambhāvyate vastudharmas tatra ca pramāṇenābādhitaḥ sa tasya bhavati|",
    "2992:253": "tad yathotpattimadbhyaḥ siddhasattākebhyo'nyeṣāmasambhāvyamānamanityatvaṁ vastudharmas tatra pra- māṇenābādhitaṁ bhavati|",
    "2992:254": "vāyoḥ siddhasattākādanyeṣāṁ na sambhāvya- te'nuṣṇāśītasparśo vastudharmas tatra ca pramāṇenābādhita iti sva- bhāvaḥ|",
    "2992:255": "evaṁ sparśasya pariśeṣād vāyusambandhitve siddhe vāyuḥ kvacid deśaviśeṣe kālaviśeṣe vā sidhyati|",
    "2992:256": "tvanmatena tveṣāṁ pariśeṣasiddhirna bhavatīti darśayannāha- sattvaṁ tvasiddhamityādi|",
    "2992:257": "yasmāt sattvama- siddhaṁ tulyaś ca pṛthivyādibhiḥ pratiṣedhaḥ tasmādguṇaviśeṣābhā- vaḥ trairūpyavato dharmasyābhāva ityarthaḥ|",
    "2992:258": "tato guṇaviśeṣābhāvāt tatra (17)",
    "2992:259": "kuto'numānam|",
    "2992:260": "naiva|",
    "2992:261": "evaṁ tāvad dṛṣṭādṛṣṭebhyaḥ pratiṣedhamabhyupetyānu- mānābhāva uktaḥ||",
    "2992:262": "samprati pratiṣedha evāyukta iti darśayannāha- yadyadarśanamātre- ṇetyādi|",
    "2992:263": "mātragrahaṇenopalabdhilakṣaṇaprāptasya yadadarśanam tata evābhāvaḥ sidhyatīti sūcayati|",
    "2992:264": "nanūpalabdhilakṣaṇaprāpteḥ sparśasya yukta eva pratiṣedhaḥ|",
    "2992:265": "na yuktaḥ dṛśyatatsvabhāvamātrāpratiṣedhāt|",
    "2992:266": "pṛthivyādisāmānyaṁ gṛhītvā bhavān pratiṣedhamāha|",
    "2992:267": "tatra ca tūlopalapa- llavādiṣu tadbhāve'pi sparśabhedadarśanāt kvacid viśeṣasyāpi sambhavāc chaṅkayā bhāvyamiti sarvatrādarśanamātreṇāyuktaḥ pratiṣedhaḥ||",
    "2992:268": "adṛṣṭebhyo'pi na yukta iti darśannāha- na hyadṛṣṭebhya ityādi|",
    "2992:269": "hiśabdaḥ samuccaya'vadhāraṇe vā|",
    "2992:270": "amurtimatāmanabhighātāditi|",
    "2992:271": "abhighātasya vāyaṁ pratiṣedhaḥ syāt tadviparītasya vā vastuno vidhiḥ|",
    "2992:272": "yadi pratiṣedhaḥ abhighātasparśaviśeṣayoḥ kāryakāraṇabhāvo vyāpya- vyāpakabhāvo vā vācyaḥ yato hetuvyāpakāveva nivartamānau svaprati- baddhe kāryavyāpye nivartayataḥ anyathātiprasaṅgāt|",
    "2992:273": "kāryakāraṇavyā- pyavyāpakabhāvau ca na sidhyataḥ vināpyabhighātena sparśaviśeṣasya bhāvādarthāntaratvāc ca|",
    "2992:274": "athāmūrtimatāmanabhighātādityanenānabhi- (18)",
    "2992:275": "ghātākhyaṁ vastvevocyate paryudāsavṛttyā tasya tarhi vyomādhibhiḥ sambandhaḥ sādhyaḥ sparśaviśeṣeṇa ca virodhaḥ|",
    "2992:276": "anyathā kathaṁ tadasa- mbaddhamaviruddhaṁ ca tenaitat tatra bādhata atiprasanṅgo vā||",
    "2992:277": "tatra tāvat sambandho na sidhyati|",
    "2992:278": "tathā hi- teṣu tasya vṛttirvā sambandhaḥ syāt tajjanyatā vā|",
    "2992:279": "na tāvad vṛttiḥ sidhyati teṣāmatī- ndriyatvāt|",
    "2992:280": "n hyatīndriyeṣu kasyacid vṛttirupalabhyate|",
    "2992:281": "na ca vino- palambhenātredaṁ vartata iti śakyate niścetum|",
    "2992:282": "nāpi tajjanyatā sidhyati vyatirekāsiddheḥ|",
    "2992:283": "na hyanvayamātrāt kāraṇasya sāmarthyaṁ gamyate api tu vyatirekādapi|",
    "2992:284": "sa ceha nāsti nityatvāt sarvagata- tvāc ca vyomādināṁ tadabhāve tadabhāvāsambhavāt|",
    "2992:285": "tadevamanabhighātā- khyamākāśādisambandhi vastveva na sidhyati||",
    "2992:286": "kutaḥ punas tasya sparśaviśeṣeṇa virodhaḥ|",
    "2992:287": "tathā hi- ātapādiṣu ghaṭādināmanabhighāto'sti|",
    "2992:288": "atha ca te sparśavantaḥ|",
    "2992:289": "tasmān na tataḥ pratiṣedhaḥ sidhyati||",
    "2992:290": "guṇānumeyatvāc ceti|",
    "2992:291": "tatpuruṣo'yam|",
    "2992:292": "manasi ca guṇopajani- tavyatirekanibandhanā ṣaṣṭhī nānumeyāpekṣā|",
    "2992:293": "manaso guṇānāmanumeya- tvāditi vākyārthaḥ|",
    "2992:294": "guṇasya guṇāpekṣāyā nityatvāt sāmarthyābhāvado- ṣo'pi nāsti|",
    "2992:295": "ayamapyahetuḥ avirodhāt|",
    "2992:296": "tathā hi- yathātmano (19)",
    "2992:297": "vibhutvaṁ nāma guṇo'numeyaḥ atha ca sukhādayaḥ pratyakṣāḥ tathā mana- so'pyaṇutvamekatvaṁ cānumeyametadguṇadvayaṁ syāt ayaṁ ca sparśaḥ pratyakṣo guṇaḥ syāditi na kaścid virodhaḥ||",
    "2992:298": "idānīṁ yadatra yuktam tat pratipādayitumāha- kiṁ tarhītyādi|",
    "2992:299": "caśabdo'vadhāraṇārthaḥ|",
    "2992:300": "kathaṁ punar- dṛṣṭeṣu ca dṛṣṭatvādityetaduktam yāvatā sa sparśaviśeṣo dṛṣṭeṣvapi naiva dṛṣṭaḥ||",
    "2992:301": "naiṣa doṣaḥ|",
    "2992:302": "dṛṣṭeṣu tāvat sparśasāmānyaṁ sambhavadviśeṣaṁ dṛṣṭam|",
    "2992:303": "adṛṣṭeṣu tu tasyāpi darśanaṁ nāsti|",
    "2992:304": "yo yatra dṛṣṭasāmānyaḥ sa tatra sambhavati|",
    "2992:305": "yathāmalakeṣu madhuro rasaḥ|",
    "2992:306": "dṛṣṭasāmānyaś ca dṛṣṭeṣu sparśaviśeṣaḥ|",
    "2992:307": "atha vā yo yatra dṛṣṭaḥ sa tatra sambhavadviśeṣaḥ|",
    "2992:308": "yathāmalakeṣu rasaḥ|",
    "2992:309": "dṛṣṭaś ca sparśo dṛṣṭeṣviti svabhāvau|",
    "2992:310": "ubhayatra cābādhake satīti viśeṣaṇaṁ draṣṭavyam|",
    "2992:311": "vāyvādau tu sadvyavahāra- pratiṣedhāyānupalambho vācyaḥ|",
    "2992:312": "yadyevaṁ niścayena bhavitavyam- atrai- vāyaṁ sambhavatīti|",
    "2992:313": "saṁśayas tu dṛṣṭaḥ|",
    "2992:314": "tasmānnāyaṁ dṛṣṭeṣu sambhavatī- tyata āha- teṣāṁ cetyādi|",
    "2992:315": "anekatvāt saṁśayaḥ na tu tatrāsambha- vādityarthaḥ||",
    "2992:316": "tairapi vāyorānumānikatvaṁ nirastamiti darśayannāha- āptasañjñā- vidhānenetyādi|",
    "2992:317": "na vāyorānumānikatvamityatrādhyāhāryam|",
    "2992:318": "dravyasā- mānyānumāne satīti|",
    "2992:319": "sparśena guṇena dravyāśritenāsti kimapi (20)",
    "2992:320": "dravyam yadayamāśrita iti dravyamātrānumānam tat parityajya|",
    "2992:321": "āptasañjñāprāmāṇyāditi|",
    "2992:322": "yasmāt kṣīṇadoṣairnavaiva dravyasañjñā vihitāḥ tatra pṛthivyādiṣvaṣṭāsu dravyeṣvaṣṭau sañjñā niveśitāḥ vāyusañjñaivāvaśiṣyate na cānyad dravyamasti daśamam tasmād yasyāyaṁ sparśaḥ sa vāyurityevaṁ pṛthivyādibhyo'nyasya daśamāder dra- vyasya pṛthivyādeś cānyasya pratiṣedhena vāyusattvamavagacchati||",
    "2992:323": "na bhedasyāpi sambhavāditi|",
    "2992:324": "śābdasya pramāṇāntaratvanirākara- ṇāya pramāṇāntaravādī tāvaduttaraṁ dāyikaḥ svayaṁ tūttaratra dāsyati|",
    "2992:325": "prasiddhivaśeneti|",
    "2992:326": "sapakṣavipakṣayoḥ sadasattve śrotuḥ siddhe iti dṛṣṭā- ntānabhidhānam|",
    "2992:327": "dṛṣṭāntagrahaṇamavayavopalakṣaṇārtham avayavānāmanu- padeśāditi yāvat|",
    "2992:328": "tadetaduktaṁ bhavati- yadanupadiṣṭāvayavam tadanumānād bhinnam pratyakṣavat|",
    "2992:329": "tathā ca śābdamiti svabhāvaḥ||",
    "2992:330": "evamapīti|",
    "2992:331": "vyabhicāramāha|",
    "2992:332": "dṛṣṭāntasyaikasyeti|",
    "2992:333": "śeṣāvayavāpe- kṣayā dṛṣṭāntasyaikatvam na tu dṛṣṭāntāpekṣayā|",
    "2992:334": "tataś cāyamarthaḥ- yadṝṣṭāntasyaivānabhidhānamiti|",
    "2992:335": "dvayorveti|",
    "2992:336": "vāśabdaś cārthe vartamāno- 'nuktasamuccayaṁ karoti trayāṇāṁ caturṇāṁ pañcānāṁ cetyarthaḥ|",
    "2992:337": "tena (21) yadāpi sādhāraṇaṁ hetuṁ karoti tadāpi svārthānumānenānekānto bhavati|",
    "2992:338": "śābdaprasaṅga iti|",
    "2992:339": "parasya śābdamanumānād bhinnaṁ pratītam tena śābdavat prasaṅgaḥ anumānād bhinnatvaprasaṅga ityarthaḥ|",
    "2992:340": "yathābhūtaṁ śābdam tathābhūtaṁ tadapi prāpnotīti yāvat|",
    "2992:341": "vināpi hi vatinā tadartho gamyata ityuktaprāyam||",
    "2992:342": "anye tvāhurityādi|",
    "2992:343": "śabdo hi svarūpeṇābhinnarūpamevārthaṁ pratyāyayati na tvevaṁ dhūmādayaḥ|",
    "2992:344": "na hi dhūmādagniṁ pratiyan pratyāyaya- nvā dhūmarūpeṇa pratyeti pratyāyayati vā|",
    "2992:345": "kathamarthe'numānamiti|",
    "2992:346": "arthasyānekarūpatvāt|",
    "2992:347": "tatra kiṁ svarūpeṇa so'rtho gamyata uta sāmā- nyarūpeṇa|",
    "2992:348": "sarvathaivānupapattiṁ manyate|",
    "2992:349": "tathā hi- yadi vṛkṣādayaḥ śabdāḥ sattvādibhiḥ sāmānyākārairvṛkṣādikamarthaṁ pratipādayeyuḥ sarvaśabdānāmekārthatā prasajyeta sāmānyākārāṇāmanekārthasādhā- raṇatvāt|",
    "2992:350": "atha viśeṣarūpeṇa tadayuktam asādhāraṇasya rūpasya pratipādayitumaśakyatvāditi sarvathā śabdārthatvābhāvaḥ|",
    "2992:351": "vṛkṣaśabdābhi- dheyo'nyo'rthe na bhavatīti|",
    "2992:352": "yathaiva tava śabdārtho'nyāpoḍhaḥ sāmā- (22)",
    "2992:353": "nyam tathā mamāpi|",
    "2992:354": "etāvāṁs tu viśeṣaḥ - mayā tac chabdākāropa- raktaṁ pratīyata ityabhyupagatamiti darśayati|",
    "2992:355": "vṛkṣaśabdābhidheyo yo'rthaḥ so'nyo ghaṭādirna bhavati|",
    "2992:356": "anyaśabdārthābhāvenātra vṛkṣaśabdābhidheyo bhāgo lakṣyate|",
    "2992:357": "etaduktaṁ bhavati- arthāntaravyāvṛttyupalakṣito yo vastuno bhāgaḥ sa eva vṛkṣaśabdasyārtha iti tenaiva tasya sārūpyāt|",
    "2992:358": "na tu sattvādibhiḥ sādhāraṇairākārairasādhāraṇena vā rūpeṇeti manyate||",
    "2992:359": "anyeṣāṁ pāṭho vṛkṣaśabdābhidheyo'nyārtho na bhavatīti|",
    "2992:360": "vṛkṣaśa- bdārtho yaḥ sa śabdāntarasyārtho na bhavati|",
    "2992:361": "paryāyaśabdānāmekārthatve- nānanyatvamevetyabhiprāyaḥ|",
    "2992:362": "atrāpi vṛkṣaśabdārthasya śabdāntarānabhidhe- yatāṁ darśayatā śabdāntarārthavyāvṛttyupalakṣitaṁ vṛkṣatvamātraṁ vṛkṣaśabda- syārtha ityuktaṁ bhavatīti sa evārthaḥ||",
    "2992:363": "nanu ca dravyaśabdenāpi śākhādimānarthaḥ pratyāyyate|",
    "2992:364": "na cāsau tadrūpaḥ|",
    "2992:365": "tataś cāsārupye'pyabhidheyatvadarśanān na śabdasārūpyeṇā- rthapratyāyanamityata āha- yadyapītyādi|",
    "2992:366": "apiśabdena dravyaśabdo dravyabhedānāṁ vyabhicārādavācaka eva|",
    "2992:367": "abhyupetya tūttaramucyata ityartha- māviṣkaroti|",
    "2992:368": "rūpāntaramākārāntaram tasyaiva vastunaḥ kaścid bhāgaḥ|",
    "2992:369": "tena ca saha dravyaśabdasya sārupyamastyevetyabhiprāyaḥ|",
    "2992:370": "tat (23) punā rūpāntaramadravyanivṛttyopalakṣyata iti darśayitumidamuktam- adravyanivṛttyeti||",
    "2992:371": "nanu cetyādi|",
    "2992:372": "na kevalaṁ dravyaśabdenādravyanivṛttyupalakṣitaṁ vastuno rūpāntaraṁ dravyaśabdasārupyaprāptiyogyaṁ gamyate api tu vṛkṣaśabde- nāpi|",
    "2992:373": "tathā hi- sāmānādhikaraṇyaṁ dṛśyate- dravyaṁ vṛkṣa iti|",
    "2992:374": "na hi bhinnārthayos tadupapadyate|",
    "2992:375": "na ca tena saha tasya sārūpyamiṣyate|",
    "2992:376": "tataḥ sa eva doṣaḥ asārūpye'pi śabdārthatvadarśanāt|",
    "2992:377": "nābhidhānasya sā- rūpyeṇārthābhidhānamityabhiprāyaḥ||",
    "2992:378": "arthāt na śabdāditi|",
    "2992:379": "vṛkṣaśabdārthādevādravyanivṛttyavinābhā- vinaḥ sā pratīyate|",
    "2992:380": "mūḍhas tu śabdādeva gamyata iti manyate|",
    "2992:381": "sāmā- nādhikaraṇyaṁ tu viśeṣasahitasya viśeṣe vartamānatvāt|",
    "2992:382": "na tu vṛkṣa- śabdenādravyanivṛttirabhidhīyate|",
    "2992:383": "yadi vṛkṣādipadānyevetyādi|",
    "2992:384": "suba- ntānyeva padāni yadi śabdanibandhane pramāṇa ucyeran na syād doṣaḥ|",
    "2992:385": "tathā hi- teṣāṁ pariniṣpannarūpo'rtha idaṁ taditi pratyavamarśa- yogyo buddhau sanniviśata iti tena sahābhedopacāraḥ sambhavati śabdasya|",
    "2992:386": "na tu nāmapadānyeva pariniṣpannārthābhidhāyīnyucyante|",
    "2992:387": "kiṁ (24) tarhi|",
    "2992:388": "taṅantānyapi yadāha- ākhyātaśabdairapītyādi|",
    "2992:389": "ākhyā- taśabdaiḥ pacati paṭhatītyevamādibhiraliṅgāsaṅkhyā pūrvāparībhūtāvayavā pariniṣpannasvarūpā kriyocyate|",
    "2992:390": "na ca tathāvidhasyārthasyedaṁ tadityagṛ- hītasya buddyā śakyo'bhedopacāraḥ kartum|",
    "2992:391": "nāpi pariniṣpannarūpaḥ śabdātmā śādyamānākāratāṁ pratipadyate||",
    "2992:392": "yeṣāṁ ca vākyameva śabda iti|",
    "2992:393": "tenārthasya śabdanāt|",
    "2992:394": "yadi vākya- meva śabdaḥ padānāmupādānaṁ kimarthamityāha- tadadhigamopāyaś cetyādi|",
    "2992:395": "tatsamudāyātmakatvāt yathā varṇāḥ padānāmiti manyate|",
    "2992:396": "teṣāṁ nāstītyādi|",
    "2992:397": "vākyārtho hi bāhyo vā syāt sādhyasādhanasamba- ndhātmā sādhanaśaktiniveśāanugṛhītā niravayavā kriyā vā ānta- ro va pratibhālakṣaṇaḥ||",
    "2992:398": "trayamapi caitadasattvabhūtamidaṁ taditi pratyavamarśātikrāntam|",
    "2992:399": "na ca tathābhūtenārthena so'yamityabhedopacāraḥ śakyaḥ kartumiti||",
    "2992:400": "viśeṣaleśamiti|",
    "2992:401": "dṛṣṭāntānabhidhānaṁ śabdena cābhedopacāro viśe- ṣaleśaḥ||",
    "2992:402": "(25) yadi tarhi na bhidyate tvayā cāgamikatvaṁ vāyvādīnāṁ pratipādayatā svalakṣaṇaviṣayatvaṁ śābdasya pratipāditam evaṁ satyāgamānumānayo- rabhedāt siddhiṁ svalakṣaṇaviṣayatvamityāha- tatra śabdavinirmuktami- tyādi|",
    "2992:403": "tatreti śāstre śāstranimittamityarthaḥ|",
    "2992:404": "etaduktaṁ bhavati- bha- vatāṁ svalakṣaṇaviṣayaṁ śāstramityabhyupagamaḥ|",
    "2992:405": "tato yadetadamumānaṁ spa- rśaś ca|",
    "2992:406": "na ca dṛṣṭānāṁ sparśa ityādinopanyastam etad yuṣma- cchāstrādeva nimittādasvalakṣaṇaviṣayamuktam|",
    "2992:407": "āgamikatvaṁ bhavatāmeva prasiddhaṁ bruvatā na tu svaprasiddhimiti kiṁ sandhāyaivamuktamityāha- śa- bdaminirmuktaṁ liṅgamabhisandhāyeti|",
    "2992:408": "śabdenāgamākhyena tyaktametal liṅgaṁ sparśākhyam|",
    "2992:409": "tannirapekṣa eva sa yasmād vāyoḥ sattāṁ sādhayati|",
    "2992:410": "tadevaṁ tvadabhyupagataśāstravaśādakiñcitkaraṁ liṅgamabhipretya tajjamanumānaṁ mayedamasvalakṣaṇaviṣayamuktam na punaḥ svayamāgami- katvaṁ vāyvādīnāmicchatetyacodyam|",
    "2992:411": "evaṁ tarhi śābdamapi yathā svala- kṣaṇaviṣayaṁ na bhavati pratipādyatāmityataḥ pratipādayitumāha- śābda- mapi tvityādi|",
    "2992:412": "sambandhābhāva iti saṅketakāle|",
    "2992:413": "śabdārthasambandhā- (26)",
    "2992:414": "bhijño hi saṅketakālānubhūtārthasāmānyameva pratipadyate śabdāt na svalakṣaṇam tasya pūrvamadṛṣṭatvāt|",
    "2992:415": "prayogakāle viśeṣaviṣayatvāśaṅkā na bhavatyeva|",
    "2992:416": "saṅketakāle tu pratyakṣaṁ svalakṣaṇamiti sambhavati tadviṣa- yatvāśaṅkā|",
    "2992:417": "ataḥ sambandhābhāva ityāha||",
    "2992:418": "dṛṣṭārthaṁ yatrārthaḥ pratyakṣeṇa dṛśyate adṛṣṭārthaṁ viparyayāt|",
    "2992:419": "dṛṣṭārthe sañjñāvyutpattiriti|",
    "2992:420": "yathāyaṁ panasa ityatra sambandhavyutpattireva bhavati nānumānam arthasya pratyakṣatvāt|",
    "2992:421": "adṛṣṭārthe svargādāvarthavi- kalpamātramiti|",
    "2992:422": "na hi svargādiśabdāḥ svargādīnāṁ saṅketakāle'nya- dā vā svalakṣaṇaṁ buddhāvarpayanti anatīndriyatvaprasaṅgāt|",
    "2992:423": "kevalaṁ tatpratipādanābhiprāyaiḥ prayuktāḥ śrotaryapratibhāsamānatatsvabhāvamartha- bimbamarpayantyasti kaścit surādhivāsaviśeṣa ityevamādikam|",
    "2992:424": "na caivaṁ svalakṣaṇaṁ pratipannaṁ bhavati pratipāditaṁ vā svargādiśravaṇe tada- nubhāvināmiva pratibhāsabhedaprasaṅgāt|",
    "2992:425": "apratipadyamāno'pi ca tatsva- bhāvaṁ tathābhūta eva vikalpapratibimbe tadadhyavasāyī santuṣyati (27)",
    "2992:426": "tathābhūtatvādeva śabdārthapratipatteḥ|",
    "2992:427": "atra ca sambandhābhāva ityeta- nnāpekṣyate|",
    "2992:428": "kiṁ tu dṛṣṭārtheṣveva|",
    "2992:429": "tatra hi dṛṣṭatvād viśeṣasya tasyaiva vācyatāśaṅkyeta|",
    "2992:430": "tatas tannivṛttyarthamuktam- sañjñāvyutpattiriti||",
    "2992:431": "kathaṁ tarhi tasyānumānatvamiti|",
    "2992:432": "api nāmāgamāt puruṣopayo- ginamarthamatīndriyaṁ niścitya yathārhamanutiṣṭhannāsādayeyamityāgamo mṛgyate|",
    "2992:433": "tataś cedarthavikalpamātraṁ bhavati na viśiṣṭārthapratītiḥ tasyānumānatvameva hīyata ityabhiprāyaḥ|",
    "2992:434": "nanu ca yathānāptaprayuktānāṁ śabdānāṁ vivakṣālakṣaṇaṁ yadarthamātraṁ tadvacanādevānumānatvam na tu bā- hyasyārthasyābhidhānāt tathāptaprayuktānāmapi syādityata āha- na hītyādi|",
    "2992:435": "evaṁ manyate- nāptavacaso vivakṣāmātre prāmāṇyameṣṭavyam api tu bāhye'pyarthe|",
    "2992:436": "anyathā kas tasyānāptavacanād viśeṣaḥ syāt|",
    "2992:437": "tasmānnāptaprayuktaiḥ svargādiśabdairarthamātramucyate|",
    "2992:438": "kiṁ tarhi|",
    "2992:439": "laukikaśabdāsādhāraṇo bāhyo'pyartha iti||",
    "2992:440": "na svalakṣaṇavacanādāgamānāmanumānatvam|",
    "2992:441": "kiṁ tarhi|",
    "2992:442": "tathāvidham arthavikalpamātramupajanayatāṁ sāmānyākāreṇārthaprakāśanāt tatra cā- (28)",
    "2992:443": "visaṁvādāditi darśayannāha- āptavādāvisaṁvādasāmānyādityādi|",
    "2992:444": "āptavacaso'tyantaparokṣārthaviṣayasyetareṇa pratyakṣānumānadṛṣṭārthaviṣa- yeṇāptavacanenāvisaṁvādasāmānyādanumānatvamiti vākyārthaḥ||",
    "2992:445": "nanu ca śabdānāmartheṣvapratibandhāt puruṣātiśayasya na niścetuma- śakyatvādbāhye'rthe prāmāṇyamevāyuktam|",
    "2992:446": "satyametat|",
    "2992:447": "ayaṁ punaratrābhi- prāyaḥ- nāyaṁ puruṣo'nāśrityāgamaprāmāṇyamāsituṁ śaktaḥ atyakṣa- phalānāṁ keṣāñcinmahānuśaṁsāpāyaśravaṇāt tadbhāve virodhādarśanāc ca|",
    "2992:448": "tat sati pravartitavye varamevaṁ pravṛttiriti|",
    "2992:449": "ataḥ parīkṣayā prāmāṇyamāha|",
    "2992:450": "tatra puruṣārthasya śakyasya ca tadupāyasya yat pratipā- danasamartham tac chāstraṁ parīkṣārhamiti tadeva parīkṣyeta anyatrāva- dhānasyaivāyuktatvāt|",
    "2992:451": "tad yadi na visaṁvādabhāgbhavati pravartamānaḥ śobheta||",
    "2992:452": "(29) āptavacanaṁ gṛhītvetyādi|",
    "2992:453": "āptavacanaṁ gṛhītvāvisaṁvādādhigamahetuṁ tasyānumānatvamuktam|",
    "2992:454": "kasmāt punas tasyānumānatvamarthāvisaṁ- vādatulyatvāditi vyākhyeyam|",
    "2992:455": "kaḥ punarasyāvisaṁvādaḥ|",
    "2992:456": "pratyakṣā- bhimatānāṁ tathābhāvo'tathābhimatānāṁ cāpratyakṣatā|",
    "2992:457": "tathānumānaviṣa- yābhimatānāṁ tathābhāvo'tathābhūtānāṁ cānanumeyatā|",
    "2992:458": "seyaṁ śakyapari- cchedāśeṣaviṣayapariśuddhiravisaṁvādaḥ|",
    "2992:459": "tatsāmānyamanumīyate pratyakṣā- numānāgamye'pyartha āptavacanatvamupalabhya- yadāptavacanam tadavisaṁ- vādi tadanyāptavacanavat|",
    "2992:460": "āptavacanaṁ cātyantaparokṣaviṣayaṁ kiñcid vacanam|",
    "2992:461": "svabhāvaḥ|",
    "2992:462": "tataś ca svalakṣaṇamaviṣayīkurvatāmapyāgamānāṁ na tadanyaśabdavad vivakṣāmātre prāmāṇyam|",
    "2992:463": "kiṁ tarhi arthe'pi||",
    "2992:464": "atha vānyathāptavacanasyāvisaṁvādād anumānatvamucyate- heyo- pādeyatadupāyānāṁ tadupadiṣṭānāmavaiparītyamavisaṁvādaḥ|",
    "2992:465": "tathāsya puru- ṣārthopayogino'nuṣṭhānārhasyāvisaṁvādād viṣayāntare'pi tathātvopaga- mo na vipralambhāya anuparodhān niṣprayojanavitathābhidhānavaiphalyāc ca vaktuḥ||",
    "2992:466": "(30) tadetadagatyobhayathāpyanumānatvamāgamasyopavarṇitam- varamāgamāt pravṛttāvevaṁ pravṛttīriti|",
    "2992:467": "na khalvevamanumānamanapāyam anāntarīya- katvādarthaiḥ śabdānāmiti||",
    "2992:468": "atra cāptavacanaṁ gṛhītvāvisaṁvādo'numīyate|",
    "2992:469": "anumite tasmin paścāt tata evāvisaṁvādādāptavacaso'numānatvaṁ bhavati|",
    "2992:470": "anumānaśa- bdaś cātra liṅge vartate anumīyate'neneti kṛtvānumitikāraṇatvād vā|",
    "2992:471": "avisaṁvādaḥ punarāptavacaso'rthakāryatvāt|",
    "2992:472": "tat punaḥ pratipattura- bhiprāyānurodhāt na tu vastuvaśāt||",
    "2992:473": "tathā hyāhetyanena svamataṁ śāstrāntareṇa saṁsyandayati|",
    "2992:474": "āptāḥ pratyakṣataḥ svargādīnāṁ svabhāvaṁ gṛhītvā sañjñāṁ praṇayanti|",
    "2992:475": "upalakṣaṇa- mātraṁ ca sañjñākarma veditavyam|",
    "2992:476": "sarvameva hi te'rthadarśanapūrvakeveva vyāharanti|",
    "2992:477": "anyathāptā eva na syuḥ|",
    "2992:478": "tasmāt teṣāṁ sarvameva vaco 'visaṁvādi|",
    "2992:479": "ataś cānumānamiti||",
    "2992:480": "anayā diśeti|",
    "2992:481": "pradhānādibhiradṛṣṭasambandhatvāt talliṅgānāmāga- mikā eva pradhānādaya iti pūrvānusāreṇa vācyam||",
    "2992:482": "(31) anumeye'tha tattulya iti|",
    "2992:483": "athaśabdaḥ samuccayārthaḥ tattulye ce- tyarthaḥ|",
    "2992:484": "upalakṣaṇaṁ cānvayasya tattulye saddhāvo veditavyaḥ|",
    "2992:485": "yathā kākād dadhi rakṣyatāmityatra kākaḥ sarvasya śvāderupaghātakasya|",
    "2992:486": "etaduktaṁ bhavati- anvayaś ca dvitīyaṁ rūpamiti|",
    "2992:487": "evaṁ ca śrāvaṇatva- syāpyanityatve hetos trairūpyaṁ pratipāditaṁ bhavati na tvanyathā|",
    "2992:488": "na hi tasya tattulye saddhāvo'sti|",
    "2992:489": "anvayas tu vidyate|",
    "2992:490": "anvayo hi nāma liṅge liṅgino bhāva eva|",
    "2992:491": "sa cāsti śrāvaṇatvasya|",
    "2992:492": "tathā hi- yatra śrāvaṇatvam tatrānityatvaṁ bhavatyeva|",
    "2992:493": "anyathā śrāvaṇatvameva nopapadyata iti pratipādayiṣyāmaḥ||",
    "2992:494": "nāstitāsatītyatrāsacchabdena na kevalaṁ tattulyābhāva ucyate api tu tato'nyas tadviruddhaś ca tadākāravivekāditi veditavyam|",
    "2992:495": "vyatirekopalakṣaṇaṁ vāsati nāstitvaṁ draṣṭavyam|",
    "2992:496": "vyatirekaś ca tṛtīyaṁ rūpamiti vākyārthaḥ|",
    "2992:497": "(32) iha kevalayordharmadharmiṇoḥ siddhatvādanumeyatvaṁ nopapadyate|",
    "2992:498": "samudā- yo'pi yāvaddharmo na sidhyati tāvan na sambhavatyeva|",
    "2992:499": "na hyasannivi- ṣṭena buddhau dharmaṇa viśiṣṭo dharmī yujyate|",
    "2992:500": "siddhe tu dharmiṇi paścāt samudāyo jāyate|",
    "2992:501": "tadā cāsya sādhyatvaṁ nivartate siddhatvāt|",
    "2992:502": "tasmā- danumeye hetoḥ sattvaṁ na sambhavatyeveti kasyacic codyamāśaṅkyāha- anumeyo hītyādi|",
    "2992:503": "atra yadyapi dharmaśabdaḥ sāmānyavācī tathāpi sādhanādhikārād yadarthaṁ sādhanamanviṣyate pratyāsattes tatraiva vartate|",
    "2992:504": "kaḥ punarasau|",
    "2992:505": "jijñāsito viśeṣalakṣaṇo dharmaḥ|",
    "2992:506": "na hyajijñāsite dharmiṇo dharme kaścit prakṣāvān sādhanaṁ pratyāhriyate|",
    "2992:507": "tasmāt siddhisa- ttāke dharmiṇi yatrākṛṣṭaṁ sādhanam sa eva jijñāsito dharmo dharmaśa- bdena pratyāyyate|",
    "2992:508": "tena viśiṣṭo'rthāntarād vyavacchinna ityarthaḥ|",
    "2992:509": "tata- ś cāyamevārtho bhavati- jijñāsitaviśeṣo dharmī iti|",
    "2992:510": "tathā hi- yo yena jijñāsitena viśiṣṭo bhavati tasyāsau jijñāsito viśeṣo bhavati|",
    "2992:511": "samudāyaḥ sādhya ityapi vacanaṁ jijñāsitadharmāpekṣayaiva veditavyam||",
    "2992:512": "(33) uttarakālasiddhibhājā dharmeṇa pratinirdiśyate dharmaviśiṣṭo dharmīti|",
    "2992:513": "na tu liṅgadarśanakāle dharmaviśiṣṭatvamasti asaṁviditatvā- ddharmasyetyapare|",
    "2992:514": "jñāpakasya hetoradhikārāj jñānamarthākṣiptamiti niścityāha- tatra darśanamityādi|",
    "2992:515": "tatretyanumeye|",
    "2992:516": "pratyakṣata iti dhūmādeḥ|",
    "2992:517": "sadhūmaṁ hi pradeśamarthāntaraviviktarūpamasādhāraṇātmanā dṛṣṭavataḥ pratyakṣeṇa tadbalenaiva yathādṛṣṭabhedaviṣayaṁ niścitaṁ sa evāyamiti smārtaṁ liṅgajñānamuttarakālamutpadyate|",
    "2992:518": "na ca tat pramāṇam anadhi- gatārthakriyāyogyavastvanadhigamāt|",
    "2992:519": "ādyameva tu pramāṇam ato viparyayāt etallakṣaṇatvāt pramāṇasya|",
    "2992:520": "kuta etat|",
    "2992:521": "vastvadhiṣṭhānatvāt pramāṇavyavasthāyāḥ|",
    "2992:522": "etadapi kutaḥ|",
    "2992:523": "arthakriyāyogyaviṣayatvāda- rthipravṛtteḥ|",
    "2992:524": "etena dharmidharmādivikalpasyāprāmāṇyaṁ veditavyam|",
    "2992:525": "tataś ca ye codayanti- liṅgādijñānasya pratyakṣānumānānantarbhāvāt pramāṇāntaratvaṁ prāpnotīti te jāḍyamevātmanaḥ khyāpayanti||",
    "2992:526": "anumānato veti kṛtakatvādeḥ kādācitkatvādinā liṅgenānumī- yamānatvāt|",
    "2992:527": "uttarakālamiti pratyekamabhisambadhyate- pratyakṣata uttarakālamanumānato vottarakālamiti|",
    "2992:528": "anumānaśabdaś cātra li- ṅgajñāne vartate|",
    "2992:529": "yathoktam- tadetat sākṣāt pāramparyeṇa vānumitikā- (34)",
    "2992:530": "raṇatvādubhayamapyanumānaṁ karaṇaṁ kārakaṁ kṛtveti|",
    "2992:531": "dharmasya sāmānyarū- peṇeti|",
    "2992:532": "sāmānyarūpagrahaṇamasādhāraṇarūpanirāsārtham tenānumā- nāsambhavāt|",
    "2992:533": "na ca tat pratyakṣādipṛṣṭhabhāvinā viṣayīkartuṁ śakyate jñānena tasya savikalpakatvād vikalpānāṁ ca sāmānyaviṣayatvāt||",
    "2992:534": "tajjātīye ceti|",
    "2992:535": "atrāpi sāmānyarūpeṇeti sambandhanīyam|",
    "2992:536": "nanu dharmiviśiṣṭasyānyatra vṛttivirodho'viśeṣaṇe vā nānumeyadharmatā syāt|",
    "2992:537": "na ayogavyavacchedena viśeṣaṇāt yathā caitro dhanurdhara iti|",
    "2992:538": "yadi tarhi sādhanadharmasya viśeṣo'numānānumeyavyavahāraṁ pratya- nupayogīti sāmānyameva liṅgaṁ parigṛhyate sādhyadharmasyāpi tadeva grāhyam|",
    "2992:539": "na hi tasyāpi viśeṣas tatropayujyate|",
    "2992:540": "sāmānyasādhane ca siddhasādhyatā syāt|",
    "2992:541": "naiṣa doṣaḥ|",
    "2992:542": "sāmānyameva sādhyamayogavyavacche- dena|",
    "2992:543": "na ca siddhasādhanam ayogavyavacchedasyāsiddheḥ||",
    "2992:544": "ekadeśagrahaṇena sapakṣāvyāpino'pi hetutvaṁ darśayati|",
    "2992:545": "kuta etaditi|",
    "2992:546": "anumeyatattulyayos tulye sadbhāvavacana ekatra sarvatra sadbhāvo'nyatraikadeśe'pītyetat kuto hetorlabhyata iti pṛcchati|",
    "2992:547": "(35) vyavacchedaphalatvād vākyānāmiṣṭataś cāvadhāraṇādetal labhyata ityāha- tattulya evetyādi|",
    "2992:548": "anenānyayogavyavacchedenātrāvadhāra- ṇamāśritam yathā pārtho dhanurdhara iti darśayati|",
    "2992:549": "yadyevaṁ sādhyadharmi- ṇyavṛttiriti cet na anyaniṣedhārthatvāt|",
    "2992:550": "tatra vṛttau labdhāyāṁ samuccīyamānāvadhāraṇamanyad vyavacchinatti naraṁ ca nārāyaṇameva cādau svataḥ sutau dvau janayāṁ babhūva iti yathā||",
    "2992:551": "na tarhi vaktavyamiti|",
    "2992:552": "ata evāvadhāraṇāt tadarthasya gatatvāditi manyate|",
    "2992:553": "etat punarityādi|",
    "2992:554": "niyamyate'neneti niyamaḥ|",
    "2992:555": "sādharmya- vān vaidharmyavāṁś ca prayoga ucyate|",
    "2992:556": "prayogavākyena hi pramāṇaṁ prakāśayatā kimayaṁ nitya uta neti pareṣāṁ saṁśayadolārūḍhā buddhira- nitya evāyamityarthāntarād vyavacchidyānitya eva vyavasthāpyate|",
    "2992:557": "tasmāt prayogo niyamaḥ|",
    "2992:558": "tadarthaṁ tṛtīyaṁ rūpaṁ vaktavyam|",
    "2992:559": "anvayavya- tirekayorniścitavyāptikamekamapi rūpaṁ prayuktamarthād dvitīyaṁ gamayatī- tyekasyāpi prayogaḥ syāditi|",
    "2992:560": "dvirūpaṁ tarhi liṅgaṁ prāptam|",
    "2992:561": "na anva- (36) yavyatirekayoḥ pṛthagrūpatvāt|",
    "2992:562": "te tvekenāpi vākyena śakye darśayitu- miti prayogasamāsa ucyate na rūpasamāsaḥ|",
    "2992:563": "tathā hyuktam- arthā- pattyā vānyatareṇobhayapradarśanāditi||",
    "2992:564": "syādetat- asati nāstitā nopapadyata eva asato'dhikaraṇa- tvādyayogāt|",
    "2992:565": "śaktiprabhāvitāni hi kārakāṇi asataś ca sarvasā- marthyavirahādityata āha- asatveva nāstiteti|",
    "2992:566": "nipāto bhinna- kramaḥ|",
    "2992:567": "asati nāstitaivetyevaṁ draṣṭavyaḥ|",
    "2992:568": "atha vā yathānyāsamevāstu||",
    "2992:569": "nanvevaṁ sati sattāvati nāstitā na prāpnoti|",
    "2992:570": "naiṣa doṣaḥ iha nā- stitāsatīti lakṣaṇavākye'sati nāstitaivetyavadhāraṇasyeṣṭatvāt|",
    "2992:571": "niyamavatī nāstitoktā|",
    "2992:572": "tatas tāmadhikṛtyaivamuktam|",
    "2992:573": "tadasyāyama- rthaḥ- asati nāstitaiva vastupratiṣedharūpā bhavati na tvastitāvidhi- rūpā vidherasatyayogāt|",
    "2992:574": "etat pramāṇaphalam|",
    "2992:575": "nānyatreti|",
    "2992:576": "anantaramasataḥ prakṛtatvāt tadapekṣayātrānyārtho draṣṭavyaḥ|",
    "2992:577": "asato 'nyatra sattāvati na nāstitaiva bhavati tatra vidherapi sambhavāt|",
    "2992:578": "anena niyamavatyā nāstitāyāḥ sati pratiṣedhaṁ kurvanniyamarahitā nāstitāstītyamumarthaṁ gamayati|",
    "2992:579": "viśiṣṭapratiṣedhena hi tadviparītapra- tītirbhavati nāstīha phalitaḥ palāśa iti yathā|",
    "2992:580": "eṣa dṛṣṭāntaḥ parasya siddhatvāt|",
    "2992:581": "asati hi paro nāstitāṁ necchati na tu sati||",
    "2992:582": "(37) kiṁ punaḥ kāraṇamasati niyamavatī nāstitā bhavatītyāha- na viruddha iti|",
    "2992:583": "itikaraṇo hetau|",
    "2992:584": "etad darśayati- yadyasati kaścid vastudharmo vidhīyeta syād doṣaḥ vastudharmasyāsatyasambhavāt|",
    "2992:585": "na cātra kiñcid vidhīyate|",
    "2992:586": "kiṁ tarhi|",
    "2992:587": "pratiṣedhamātraṁ kriyate|",
    "2992:588": "na cāsan vandhyāsutādirnāstitāyā viruddhaḥ|",
    "2992:589": "tasmāt sā tatra sambhavatīti|",
    "2992:590": "yo nāstitāyā na viruddhaḥ tatrāsau sambhavati|",
    "2992:591": "tad yathāsati|",
    "2992:592": "aviruddhaś cāsanvastudharmapratiṣedhalakṣaṇāyā nāstitāyāḥ|",
    "2992:593": "svabhā- vaḥ|",
    "2992:594": "adhikaraṇādivyavahāras tu na vastunibandhana eva|",
    "2992:595": "pareṇāpyetad abhyupetaṁ nāsati nāstiteti bruvāṇenetyabhiprāyaḥ||",
    "2992:596": "jñānagrahaṇamityādi|",
    "2992:597": "jñānaṁ gṛhyate yena taj jñānagrahaṇam yatnāntaram|",
    "2992:598": "etaduktaṁ bhavati- tathā yatnāntaraṁ kartavyam yathā liṅga- viṣayajñānaṁ labhyate|",
    "2992:599": "anyathājñātādapi dhūmāderuddiṣṭadeśaviśeṣe vahnyādāvanumitiḥ syāditi||",
    "2992:600": "jñānamapyāttamityādinā sāmarthyākṣiptatvāj jñānasya na tad yatnāntarapratipādyamiti darśayati||",
    "2992:601": "(38) ekaikadvidvirūpaś cetyādi|",
    "2992:602": "ekaikaṁ dvedve ca rūpe yasya sa tathoktaḥ|",
    "2992:603": "arthasambandhādatra puṁliṅganirdeśaḥ|",
    "2992:604": "arthata iti|",
    "2992:605": "vināpi śabdenārthalabdhatāmasyārthasya darśayati||",
    "2992:606": "yadi tarhyarthalabdha evāyamarthaḥ kimarthamākhyāyate|",
    "2992:607": "arthato'yamartho mayā pratipādito vināpi śabdenetyevamākhyāyamānenāpyākhyāto bhavati|",
    "2992:608": "na cārthalabdhasya punarvacanena pratipādanaṁ phalavat||",
    "2992:609": "satyametat tathāpi mandabuddhivyutpādanārthamayamarthalabdho'pyartha ākhyāyate na tūddhaṭitajñāpekṣayeti|",
    "2992:610": "atra codyam- tattulya eva sadbhāva ityanenānvayaḥ pratipādyate|",
    "2992:611": "sa ca na vyatirekamantareṇa|",
    "2992:612": "nāstitāsatītyanenāpi vyatirekaḥ|",
    "2992:613": "so'pi na vinānvayena|",
    "2992:614": "tat kathamevamuktam- tattulye'sti nāpi tadabhāve nāsti|",
    "2992:615": "tadabhāve nāsti na tattulye'stītyādi|",
    "2992:616": "naiṣa doṣaḥ|",
    "2992:617": "na hyetadanvayalakṣaṇaṁ vyatirekalakṣaṇaṁ ca prakṛtarūpamadhikṛtyoktam|",
    "2992:618": "kiṁ tarhi|",
    "2992:619": "sapakṣe sadbhāvamātraṁ vipakṣe ca nāstitvamātraṁ niyamarahitam|",
    "2992:620": "chandato'pi vā- cāṁ pravṛttiḥ arthas tu parīkṣyaḥ|",
    "2992:621": "ayaṁ cātrārtho vivakṣitaḥ- yasyā- nvayavyatirekau na staḥ sa satyapi pakṣadharmatve na hetuḥ|",
    "2992:622": "yasya ca (39) pakṣadharmatvaṁ nāsti so'pi satyapyanvayavyatirekavattve na heturiti|",
    "2992:623": "sa cānenāpi prakāreṇa śakyata eva pratipādayitumiti||",
    "2992:624": "anāsthāvacanaṁ prati mūrtatvānnityaḥ śabda iti vaiśeṣikamatena nityamūrtaparamāṇuvyapekṣayaikarūpaḥ|",
    "2992:625": "evaṁ nityaḥ śabdaḥ aprame- yatvāditi vipakṣād vyāvṛtterekarūpaḥ|",
    "2992:626": "nityaḥ śabdaḥ amūrta- tvāditi dvirūpaḥ sādhāraṇaḥ|",
    "2992:627": "nityaḥ śabdaḥ śrāvaṇatvādityasā- dhāraṇo'yaṁ dvirūpaḥ yadi śabdatvaṁ nityaṁ nābhyupeyate|",
    "2992:628": "anityaḥ śabdaḥ cākṣuṣatvāditi dvirūpo'yamasiddhaḥ yadi jātayaś cakṣurgrā- hyā neṣyante||",
    "2992:629": "arūpo'pyasti|",
    "2992:630": "tad yathā nityaḥ śabdaḥ cākṣuṣatvādityevamā- dikaḥ|",
    "2992:631": "sa tvanayaiva diśā gamyata iti vṛttau noktaḥ|",
    "2992:632": "sūtre tv ekaikadvidvirūpaś cetyatra caśabdas tatsamuccayārtho draṣṭavyaḥ|",
    "2992:633": "anye tvāhuḥ - arūpo nopanyastaḥ liṅgābhāsatvābhāvāt|",
    "2992:634": "yatra hi kaści- drūpaikadeśo 'sti sa tadvadābhāsamāno buddhiṁ viparyāsayatīti sa evātrocyata iti||",
    "2992:635": "(40) anumeyo hi dharmaviśiṣṭo dharmī ityuktam|",
    "2992:636": "ye tvanyathecchanti tanmataṁ nirākartumupanyasyati- atra tvityādi|",
    "2992:637": "avyabhicārata iti hetuḥ|",
    "2992:638": "yena yasyāvyabhicāro na kathyate na tat tasya sādhyam|",
    "2992:639": "tad yathā dhūmasya jalam|",
    "2992:640": "na ca sādhyadharmeṇa hetoravyabhicāro na kathyata iti vyatirekiṇaṁ svabhāvaṁ manyante||",
    "2992:641": "siddhatvāditi|",
    "2992:642": "yat siddham na tat sādhyam uṣṇo 'gniriti yathā|",
    "2992:643": "siddhau ca kevalau dharmadharmiṇāviti svabhāvaviruddhamāha||",
    "2992:644": "liṅgaṁ dharme tu siddhaṁ cediti|",
    "2992:645": "yo hi kevalaṁ dharmaṁ sādhyamicchati tenāvaśyaṁ tatraiva liṅgaṁ draṣṭavyam|",
    "2992:646": "anyathā taṁ na pratyāyayet|",
    "2992:647": "na hyanya- tra viditaṁ liṅgamanyaṁ pratyāyayati mā bhūdatiprasaṅga iti|",
    "2992:648": "tataś ca liṅgagrahaṇakāla eva liṅgino gatatvāt kimaparamanumīyeta yadarthaṁ sambandhaḥ smaryeta||",
    "2992:649": "athāgnisambaddhe deśa iti sambaddhagrahaṇamatiprasaṅgaparihārāya|",
    "2992:650": "sa eva deśo'gnimattvena kiṁ neṣyata ityevaśrutiḥ kevalasya dharmasya (41)",
    "2992:651": "sādhyatvavyavacchedāya|",
    "2992:652": "evaṁ kevalo dharmaḥ sādhyatvena yujyate yadi dharmī nāsyadhāratveneṣyate|",
    "2992:653": "anyathā yatra dharmiṇi liṅgamupalabhyate tatrādhāra āśrīyamāṇe samudāya eva sādhyaḥ syāt|",
    "2992:654": "tataḥ sa evai- ṣṭavyaḥ|",
    "2992:655": "niyogataś caitadevamabhyupeyam|",
    "2992:656": "dharmamātre hi sādhye sattāsya sādhyā syāt|",
    "2992:657": "tac cāyuktam tasyāḥ siddhitvāt yadāha- na hya- gnisattā na pratīteti|",
    "2992:658": "tadanena- yat siddhim na tat sādhyamityā- dikaṁ pūrvoktaṁ svabhāvaviruddhamāha||",
    "2992:659": "sambandhe'pi dvayaṁ nāstīti|",
    "2992:660": "dvayaṁ sādhyadharmaḥ sādhanadharmaś ca|",
    "2992:661": "na hyagneḥ pradeśasya ca saṁyogalakṣaṇe sambandhe vahnidhūmau vidyete|",
    "2992:662": "yadi tatra dvayaṁ nāsti kimiti tasya sādhyatvaṁ na bhavatītyāha- evaṁ ca kriyata ityādi|",
    "2992:663": "anumānakāle hi yatratatraśabdābhyāmanumeyaparāma- rśibhyāmanumānaṁ kriyate|",
    "2992:664": "atra yadi pradeśaḥ sādhyaḥ syāt yujyeta tābhyāṁ tasya pratyavamarśaḥ|",
    "2992:665": "anyathāgnidhūmau svaśabdena nirdiṣṭau prade- śo'pi nānumeyaḥ|",
    "2992:666": "sambandhe'pi dvayaṁ nāstīti nirviṣayau tau syātām|",
    "2992:667": "tadanena- yatrāgnidhūmau na staḥ na sa dhūmenānumeyaḥ ja- lavat- na staś cāgnidhūmau sambandha iti viruddhavyāptamāha||",
    "2992:668": "(42) ṣaṣṭhī śrūyeteti|",
    "2992:669": "sambandhavivakṣāyāṁ hyagniśabdaḥ ṣaṣṭhyantaḥ syāt yathāgneruṣṇaḥ sparśa ityatra|",
    "2992:670": "prathamāntas tu śrūyate'gniratreti|",
    "2992:671": "tato ganyate- nātra sambandho vivakṣita iti|",
    "2992:672": "nanu ca svārthānumānādhikā- ro'yam|",
    "2992:673": "tatra kaḥ prasaṅgaḥ ṣaṣṭhyāḥ|",
    "2992:674": "naiṣa doṣaḥ|",
    "2992:675": "ṣaṣṭhīśravaṇābhāvena parārthānumāne sphuṭamupalabhya sambandhābhāvaṁ svārthānumāne'pi pratipā- dayati|",
    "2992:676": "tadetaduktaṁ bhavati- yatrāgniśabdaḥ prathāmāntaḥ na tatra sambandhasya pratiyogino vivakṣā|",
    "2992:677": "tad yathā sambandhāvivakṣāyāṁ prayu- kte'gniśabde|",
    "2992:678": "prathamāntaś cāgniratretyatrāgniśabda iti kāryaviruddhaḥ||",
    "2992:679": "syādetat- abhikaraṇavibhaktyaiva sambandha uktaḥ|",
    "2992:680": "tat kutaḥ ṣaṣṭhī- prasaṅga iti|",
    "2992:681": "yadā tarhyanityaḥ śabda iti prathamāntayoreva dharmadharmiṇoḥ prayogaḥ tadā kā kalpanā|",
    "2992:682": "na cāgniratretyukte ādhārādheyabhāvaḥ sādhyatvena pratīyate|",
    "2992:683": "kiṁ tarhi|",
    "2992:684": "agnireva|",
    "2992:685": "tasyāpi ca sambaddhasya pradeśe sādhyamānatvāt sa eva samudāyaḥ sādhya ityāpannam||",
    "2992:686": "avācyaḥ svadharmeṇeti sambandhanaṁ hi sambandha iti bhāvarūpeṇa sambandhaśabdenābhidhānāt|",
    "2992:687": "bhāvaś cānyena sambandhinā yujyata iti (43)",
    "2992:688": "sambandhyantarākāṅkṣā jāyate- kasya sambandha iti|",
    "2992:689": "tataś ca samba- ndhyeva sa bhavatīti na svarūpeṇa sambandho'bhidhīyate|",
    "2992:690": "na caivamanumeya ityabhyupetabādhāmāha|",
    "2992:691": "pakṣavacanasya hi sādhanatvamicchatābhyupetamanu- meyasya vācyatvam|",
    "2992:692": "tat sambandhānumeyatve hīyate||",
    "2992:693": "yadi śabdavācyo na bhavati kathaṁ tarhi pratīyata ityāha- arthagṛ- hītaḥ syāditi|",
    "2992:694": "agniratretyagnyadhikaraṇabhāvena pradeśaḥ śabdena pratyāyyate|",
    "2992:695": "sati cāgnisaṁyogitve pradeśasyādhikaraṇasaktiḥ|",
    "2992:696": "ataḥ saiva pratīyamānā nāntarīyakatvāt saṁyogaṁ gamayatītyarthagṛhīta ityu- cyate adhikaraṇaśaktisvakāryonnīyamānatvāt||",
    "2992:697": "nanvevamanumeya eva syāt|",
    "2992:698": "dhūmādiliṅgasādhyātātivṛttis tasya vivakṣitā nāśeṣaliṅgisādhyatātivṛttirityavirodhaḥ|",
    "2992:699": "yadapyuktam- kāryānumeyaḥ sambandha iti tadapi svakāryānumeyatvāduktam na tu dhūmādiliṅgānumeyatvāt|",
    "2992:700": "etaduktaṁ bhavati- yadi nāma sambandho'sti svakāryeṇaivānumīyate na tvanyena dhūmādineti|",
    "2992:701": "yadāha- na tu dhūme- nānumīyata iti|",
    "2992:702": "pūrvebhyo hetubhya iti|",
    "2992:703": "sambandhe'pi dvayaṁ nāsti ṣaṣṭhī śrūyeta tadvati avācya ityetebhyaḥ||",
    "2992:704": "(44) na cāsau liṅgasaṅgata iti nāvinābhāvalakṣaṇena sambandhena liṅgena sambaddha ityarthaḥ|",
    "2992:705": "yasya yenāvinābhāvitvaṁ na pradarśyate na sa tenānumīyate yathā dhūmena jalam|",
    "2992:706": "na pradarśyate ca sambandhena dhūma- syāvinābhāvitvam|",
    "2992:707": "viruddhavyāptaḥ|",
    "2992:708": "apradarśanaṁ tu arthāntarasya tadakāryatvenāvinābhāvasyāsattvāt|",
    "2992:709": "naiṣa ityādinānekāntamāha||",
    "2992:710": "anyatreti sāmānyena sarvatra mahānasādau|",
    "2992:711": "sa kimarthaṁ pradarśyate|",
    "2992:712": "yatra pradeśādāvagnyādiḥ sādhayitumiṣṭaḥ tatra prasiddhaṁ dhūmādiliṅgaṁ yena dharmeṇa tadavinābhūtamanalādinā tatsambaddhaṁ pradeśādikaṁ dharmiṇaṁ gama- yiṣyatītyevamartham||",
    "2992:713": "yas tvanyatreti dhūmavatpradeśasāmānye|",
    "2992:714": "so'nyatretyādi|",
    "2992:715": "ayama- nyatraśabdo dharmiṇi sādhye pradeśādau vartate|",
    "2992:716": "dhūmamātradarśane 'pīti|",
    "2992:717": "mātraśabdo'gnidarśanavyavacchedārthaḥ agnāvadṛṣṭe'pītyarthaḥ|",
    "2992:718": "atha vā mātraśabdenedaṁ darśayati- vināpi dharmiṇānugamadarśaneneti||",
    "2992:719": "eṣa samāsārthaḥ- dharmaviśiṣṭasya dharmiṇo'numeyatve'pi yo'gninā dhūmasyāvinābhāvo mahānasādau pradarśyate sa upāya eva pradeśasyā- gnimattvaprasādhanāyeti kṛtvā|",
    "2992:720": "tathā hi- yatra dhūmaḥ tatrāgniriti niścayādanyatra dhūmamātraṁ dṛṣṭvā deśamagnimantaṁ pratipadyate|",
    "2992:721": "tato dharmeṇā- vinābhāvitvamavaśyaṁ pradarśayitavyamiti|",
    "2992:722": "dharmiṇā tu viśeṣeṇa vāvi- (45)",
    "2992:723": "nābhāvaḥ pradarśyeta sāmānyena vā|",
    "2992:724": "tatra na tāvad viśeṣeṇa pradarśa- yitavyaḥ anyatra tasyābhāvitvenāśakyatvāt yadāha- anyathā hītyādi|",
    "2992:725": "dharmisāmānyena tu sambhavatyavinābhāvaḥ sa ca tena prada- rśitaḥ yadāha- ādhārasāmānyena tvityādi|",
    "2992:726": "ādheyenāvinā- bhāvitve darśyamāna ādhāreṇāpi darśitaṁ bhavati ādheyatantratvādādhāra- sya||",
    "2992:727": "atha vā yatra dhūmaḥ tatrāgniriti nānena dhūmasyāgnimātreṇāvinā- bhāvitvaṁ kathyate|",
    "2992:728": "kiṁ tarhi|",
    "2992:729": "ādhārasāmānyaviśiṣṭena|",
    "2992:730": "tasmādādhāra- sāmānyenāpi tad darśitameva|",
    "2992:731": "sambandhena tu sarvathāvinābhāvitvasyā- darśanamevetīdamuktam- viṣama upanyāsa iti|",
    "2992:732": "tadevaṁ sāmānyenāpya- vinābhāvitvāpradarśanaṁ heturabhimatam|",
    "2992:733": "na ca tasya vipakṣe vṛttiriti nānekāntaḥ||",
    "2992:734": "dharme'pi tu vicāro'nya iti|",
    "2992:735": "pūrvamanumeyagato vicāra uktaḥ idānīṁ tu sādhyadharmagato vicāraḥ|",
    "2992:736": "liṅgataś ca pradarśyate|",
    "2992:737": "tuśabdo vicārasya sambhavaṁ dyotayati|",
    "2992:738": "sa punarvicāro yāveva liṅgaliṅginau dharmivadanekadharmakau yathāgnidhūmau tatraiva pratyāyyapratyāyakāṁśanirūpa- (46)",
    "2992:739": "ṇāya bhavati na tu kṛtakatvānityatvādau|",
    "2992:740": "tatrānekadharmakatvāsambhavāt kenāṁśena gamyagamakabhāva ityāśaṅkā na sambhavatyeva||",
    "2992:741": "anubaddhasya vicchedamiti|",
    "2992:742": "anubadhnātītyanubaddhaḥ|",
    "2992:743": "yoṁ'śo vahni- manugacchati dravyatvādi tasyānyato vipakṣād vicchedaṁ vyāvṛttiṁ gamayati|",
    "2992:744": "ke punarviśeṣā anubaddhā ityāha- yān antarenāgnirna bhavatīti|",
    "2992:745": "nanu ca dhūmasya sūcakatvād yān antareṇa dhūmo na bhavatīti vaktavyam|",
    "2992:746": "tat kimityevamāha|",
    "2992:747": "ayamevārtho'nena prakāreṇa kathyata ityadoṣaḥ|",
    "2992:748": "tathā hi- yānantareṇāgnirna bhavati dhūmo'pi tairvinā na bhavatyeva||",
    "2992:749": "atha vā ye tvanubaddhā iti dhūmasyaivānubaddhā iti yojyam|",
    "2992:750": "dhūmameva ye'nubadhnanti tāneva darśayitumāha- yānantareṇetyādi|",
    "2992:751": "ta eva hi dhūmamanubadhnanti yānantareṇāgnirna bhavati|",
    "2992:752": "anubaddhānāmanyato vyāvṛttiṁ gamayatītyatrodāharaṇamāha- yathāgneranagninivṛttimātra- miti|",
    "2992:753": "kasmānnivṛttimātraṁ pratyāyayati na viśeṣamityāha- svasa- mbandhānurūpyādityādi|",
    "2992:754": "kāraṇaheturayam na liṅgam|",
    "2992:755": "tathā hyasā- viti tatsambandhānurūpyamāha|",
    "2992:756": "sarvatrānagnau na dṛṣṭa ityanena vyatire- kasya prādhānyaṁ vipakṣe sarvatrādarśanena khyāpayati|",
    "2992:757": "anyatrāpi ca dṛṣṭa iti|",
    "2992:758": "apiśabdena kvacin na dṛṣṭo'pīti dyotayannanvayasyāprādhā- nyam|",
    "2992:759": "tadevaṁ yasmādanvayopasarjano vyatirekapradhānaḥ sambandhaḥ sa ca (47)",
    "2992:760": "sāmānyenaiva sambhavati na viśeṣeṇa tasmāt tadānurūpyād vyatire- kamukhenāgnirevātrānagnirna bhavatītyanagninivṛttimātraṁ pratipādayati na viśeṣam|",
    "2992:761": "yathā cāgnitvena sambandhaḥ tathā dravyatvaguṇitvā- dibhirapīti|",
    "2992:762": "teṣāmapyadravyatvādinivṛttimeva pratipādayati||",
    "2992:763": "vyāvṛttimukhena heturgamayatītyatra hetvantaramāha- guṇatvagandhasau- rabhyatadviśeṣairityādi|",
    "2992:764": "ekavṛddhyetyekaikavṛddhyetyarthaḥ|",
    "2992:765": "guṇatvenā- dravyāditi|",
    "2992:766": "dravyamidam guṇatvāditi guṇatvenādravyavyavaccheda utpalādau kriyate|",
    "2992:767": "tathā hi- tat sarvatrādravye na dṛṣṭam dravye dṛṣṭam|",
    "2992:768": "tatrādravyavyavacchede prathamenāstyekavṛddhiḥ yadapekṣayā gandhenai- kavṛddhyā vyavacchedaḥ kriyate|",
    "2992:769": "tatpradarśanārthaṁ tu guṇatvenādravyādityu- ktam|",
    "2992:770": "ata eva ca guṇatvasyāpyekavṛddhyā vyavacchedakaraṇaṁ pratyaṅgabhāvo 'sti|",
    "2992:771": "yadi hi tenādravyavyavacchedo vidhīyate evaṁ gandhenaikavṛddhyā vyavacchedaḥ kriyate nānyathā|",
    "2992:772": "evaṁ ca śloke dvandvasamāsāntaḥ pātitvaṁ guṇatvaśabdasyāviruddhaṁ bhavati tulyakakṣyatvāt padāntaraiḥ|",
    "2992:773": "gandhatve- (48) nāpārthivādadravyāc ceti|",
    "2992:774": "pārthivamidaṁ dravyaṁ ca gandhatvādityapā- rthivādadravyāc ca vyavacchedaḥ kriyate|",
    "2992:775": "saurabhyeṇāsurabhisādhāraṇā- diti|",
    "2992:776": "gandhavadetat saurabhyāditi saurabhyeṇa pūrvakābhyāmasurabhisādhā- raṇāc ca vyavacchedaḥ kriyate|",
    "2992:777": "surabhergandhaviśeṣasya sādhāraṇaṁ sāmā- nyaṁ surabhisādhāraṇam gandhatvamātramiha vivakṣitam|",
    "2992:778": "avidyamānaṁ surabhisādhāraṇaṁ yasya tat tathoktam nirgandhamityarthaḥ|",
    "2992:779": "surabhivi- śeṣa utpalādigandhaviśeṣaḥ|",
    "2992:780": "tadevamadravyādivyavaccheda ekaikavṛddhyo- tpalādiṣu guṇatvādibhiḥ kriyamāṇo dṛṣṭaḥ||",
    "2992:781": "sa kathaṁ yujyate yadi vipakṣavyāvṛttimukhena hetuḥ pratyāyayati nānyathā dṛṣṭavat|",
    "2992:782": "vidhimukhena hi sarveṣu sarveṣāṁ darśanasyāviśiṣṭatvāt tulyā pratītiḥ syāt|",
    "2992:783": "tasmād vyāvṛttidvāreṇaiva heturgamayatītyabhyu- peyam|",
    "2992:784": "ye tu tan necchanti tān pratyāha- dṛṣṭavadityādi|",
    "2992:785": "dṛṣṭena tulyaṁ dṛṣṭavat yathā pūrvaṁ sambandhakāle liṅgam upalabdham tathā yadi prakāśayedityarthaḥ|",
    "2992:786": "vidhimukhena- agniratra bhavatīti na vyā- (49)",
    "2992:787": "vṛttimukhena- agnirevātra nānagniriti|",
    "2992:788": "evaṁ sarvatrādarśanān na syāt prakāśanamiti jñeyam prakāśayediti prakrāntatvāt||",
    "2992:789": "yadi hi yathāgnau dṛṣṭa ityādi|",
    "2992:790": "yadyevamabhyupagacched vidhivādī- yasmād vahnāveva dhūmo dṛṣṭaḥ nāgnyabhāve tasmādgamayatīti evaṁ sati pratiṣedhadvārakameva prakāśanaṁ syāt|",
    "2992:791": "tasmāt tenaivamabhyupeyam- yasmādagnau dṛṣṭa eva na tvadṛṣṭaḥ tasmāt sa taṁ gamayatīti|",
    "2992:792": "tataś ca naiva prakāśayet|",
    "2992:793": "na hi sarvatra so'gnau dṛṣṭaḥ digdaśādibhinne sarvatra vahnau darśanāsambhavāt||",
    "2992:794": "yadi ceti doṣāntaramāha|",
    "2992:795": "yadā hi dhūmo'gnau dṛśyate tadā dīptādīnāṁ viśeṣāṇāmanyatamena yukta eva dṛśyate|",
    "2992:796": "tataś ca tānapi prakāśayet|",
    "2992:797": "na caivam|",
    "2992:798": "tasmān na darśanamātramanumeyapratipattihetuḥ satyapi tasmin tadabhavāditi|",
    "2992:799": "nanu pratiṣedhavādino'pi darśanamiṣṭa- meva|",
    "2992:800": "tathā hi- kāryatvenāvinābhāvitvāddhūmo hutabhujo hetuḥ|",
    "2992:801": "kārya- kāraṇabhāvaś ca darśanādarśanābhyāṁ sahitābhyāṁ sidhyati na kevalā- dadarśanādityāha- yatastvityādi|",
    "2992:802": "etad darśayati- yasmāddhūmo'gniṁ (50)",
    "2992:803": "sāmānyarūpeṇaiva prakāśayati na viśeṣarūpeṇa dīptādinā tasmāt kāryakāraṇabhāvasiddhaye vidhināpi tadevāsya rūpaṁ dṛṣṭamiti gamyate na viśeṣarūpam kāryakāraṇavyavahārasiddhihetutvenetyabhiprayaḥ|",
    "2992:804": "na hi dīptādiviśeṣadarśanaṁ kāryakāraṇavyavahārasiddhihetuḥ tadabhāve'pi dhū- masya darśanāt|",
    "2992:805": "aṁśena janyajanakabhāva iti cet na tajjanyaviśe- ṣagrahaṇe'bhimatatvāt sarvathā janyajanakabhāvasya|",
    "2992:806": "aviśiṣṭasāmānya- grahaṇe vyabhicārānneṣyate||",
    "2992:807": "syādetat- sāmānyavastvekameva vyaktiṣu tadvyatiriktamavyatiriktaṁ vāsti|",
    "2992:808": "tasya ca prativyakti sarvātmanā parisamāptatvādekasyāmevāgni- vyaktau darśanopapattiḥ|",
    "2992:809": "tasmāt sarvatrādarśanān na syāt prakāśana- mityayuktametadityāha- sāmānyaṁ yadyapītyādi|",
    "2992:810": "yadyapītyanena nā- styeva tat|",
    "2992:811": "abhyupetya tu doṣa ucyata ityetad darśayati||",
    "2992:812": "na tāvadagnitvamastīti|",
    "2992:813": "yadi vyakteranyat sāmānyaṁ syāt bhedena buddhau pratibhāseta na ca pratibhāsate|",
    "2992:814": "tasmāt svabhāvānupala- mbhatiraskṛtasattākaṁ nāstyeva tat|",
    "2992:815": "athānanyat evamapi vyaktivat tat sāmānyameva na syāt|",
    "2992:816": "tathāpyabhyupagamya taddarśanāsambhavaṁ prati- (51)",
    "2992:817": "pādayitumāha- satyapi tasminnityādi|",
    "2992:818": "yadanekāśrayasādhāraṇama- gṛhītasakalāśrayam na tad draṣṭuṁ śakyam yathāgṛhītasakalāśrayaṁ dvitvādi|",
    "2992:819": "tathā cāgnitvam|",
    "2992:820": "vyāpakaviruddhaḥ|",
    "2992:821": "nāpi sādṛśyasyeti|",
    "2992:822": "āśrayādavyatirekitvāt sādṛśyaṁ pṛthagupanyastam|",
    "2992:823": "atrāpyayameva prayogo vācyaḥ|",
    "2992:824": "athaikāśrayagrahaṇe'pi samastaṁ gṛhyate evaṁ sati tasya pratyekaṁ sarvātmanā parisamāptatvādguṇavadanekatvaṁ syāt|",
    "2992:825": "na hyayaṁ sambhavo'sti- yadekatra sarvātmanā parisamāptam tadanyatrāpīti|",
    "2992:826": "yadanekatra pratyekaṁ sarvātmanā parisamāptam tadanekam guṇavat|",
    "2992:827": "tathā ca sāmānyam|",
    "2992:828": "svabhāvaḥ prasaṅgaḥ|",
    "2992:829": "avayavino'pyanenaiva prati- ṣedhān nānekāntaḥ|",
    "2992:830": "anekatvāc ca tat sāmānyameva na syāt āśrayavat|",
    "2992:831": "sāmānyaṁ hyekamiṣyate||",
    "2992:832": "tathetyādinā prākpratijñāte liṅge vicāraṁ darśayati|",
    "2992:833": "aṅgyate gamya- te'numeyamanenetyaṅgaṁ liṅgamucyate|",
    "2992:834": "nātivartata iti na vyabhicaratī- tyarthaḥ|",
    "2992:835": "anekadharmāpīti sāmānyaviśeṣadharmaiḥ||",
    "2992:836": "dhūmatvapāṇḍutvādineti|",
    "2992:837": "pāṇḍutvamiha dhūmasambandhyeva vivakṣi- tam na tu dadhiśarādivṛtti tasya vyabhicārāt|",
    "2992:838": "dravyatvādayo'pi tarhi yadā dhūmopādhayo gṛhyante tadā tairapi kimiti na pratyāyayati|",
    "2992:839": "(52) pratyāyayatyeva nātrānyathābhāvaḥ|",
    "2992:840": "aviśiṣṭasāmānyagrahaṇaṁ tvabhisa- ndhāyedmuktam- na dravyatvādibhiriti|",
    "2992:841": "dhūmatvapāṇḍutvādineti|",
    "2992:842": "ādiśabdena kaṭukatvādayo viśiṣṭā gṛhyante||",
    "2992:843": "uktamevārthaṁ saṅgrahaślokābhyāṁ saṅgṛhṇāti sukhapratipattaye- gamyante liṅgatas te'pīti|",
    "2992:844": "te'pyanubandhino dravyatvādayo gamyante nāgni- tvādika eva dharmaḥ yas tadānīṁ boddhumiṣṭa ityapiśabdasyārthaḥ|",
    "2992:845": "vya- bhicāriṇa iti liṅgāt|",
    "2992:846": "dīptādiviśeṣāpekṣayā tasya vyabhicāri- tvam||",
    "2992:847": "liṅgānubandhinas tvarthā ityaviśiṣṭā dravyatvādayaḥ sāmānya- dharmāḥ|",
    "2992:848": "viśiṣṭās tviti dhūmatvādayaḥ|",
    "2992:849": "te cāviśiṣṭadravyatvādisā- mānyāpekṣayā viśeṣā ityucyante na tvasādhāraṇarūpāpekṣayā||",
    "2992:850": "nanu dvigatatvāditi|",
    "2992:851": "sambandhaḥ sarva eva dviṣṭhaḥ|",
    "2992:852": "tasya ca sambandhi- noraviśeṣeṇa vṛttiḥ|",
    "2992:853": "tataś ca yathāyaṁ saṁyogitve saṁyoginornāsti viśeṣaḥ tathā liṅgaliṅginorapi na syāt|",
    "2992:854": "evaṁ ca liṅgasāmānyamapi gamakaṁ syāl liṅgiviśeṣo'pi ca gamyaḥ syāt sambandhasyāviśe- (53) ṣāditi|",
    "2992:855": "yāvekasambandhāśrayau tāvabhinnadharmāṇau saṁyogivat|",
    "2992:856": "tathā ca liṅgaliṅginau|",
    "2992:857": "svabhāvapratirūpakaḥ||",
    "2992:858": "sambandho yadyapi dviṣṭha iti|",
    "2992:859": "naiva sambandho dviṣṭhaḥ|",
    "2992:860": "tathā hi- a- vinābhāvitvaṁ sambandhaḥ|",
    "2992:861": "tac ca liṅga eva vartate na liṅgini|",
    "2992:862": "abhyu- petya tu dviṣṭhatvaṁ sāhabhāvye satyuttaramucyata iti darśayati|",
    "2992:863": "ādhārā- dheyavaditi|",
    "2992:864": "ādhārādheyayoriva vṛttis tasya liṅgaliṅgisamba- ndhasya na tu saṁyoginoriva||",
    "2992:865": "na kadācidādhāra ityādi|",
    "2992:866": "ādheyasya dharma ādhārāyattasthiti- tvam|",
    "2992:867": "ādhārasya dharma ādheyasthāpanam|",
    "2992:868": "ādhārādheyayorekasamba- ndhāśrayatve'pi nābhinnadharmatvamityanaikāntikatvamāha|",
    "2992:869": "tathā na kadā- cidityādi|",
    "2992:870": "na liṅgiliṅge parasparadharmake bhavata ityarthaḥ|",
    "2992:871": "saṁyogī tvityādinā saṁyogibhyāṁ liṅgaliṅginorvisadṛśatvamāha||",
    "2992:872": "tathā hītyādinaikasambandhāśrayatvasyāsiddhatāmudbhāvayan pūrvoktameva gamyagamakabhāvaṁ samarthayate|",
    "2992:873": "tathā hi- liṅgaliṅginoravinābhāvaḥ sa- (54) mbandhaḥ|",
    "2992:874": "sa ca liṅga eva vartate na liṅginītyamunāvadhāraṇadvayena pratipādyate|",
    "2992:875": "kathaṁ kṛtvā|",
    "2992:876": "yasmāl liṅge liṅgī bhavatyeveti||",
    "2992:877": "kathamavadhāraṇaṁ yujyate|",
    "2992:878": "yadi- yatra yatra liṅgam tatra tatra liṅgī bhavati|",
    "2992:879": "liṅginas tvanyatra vṛttiranena na pratiṣidhyate liṅge tadabhāva- mātravyavacchedaphalatvādavadhāraṇasya|",
    "2992:880": "tataś ca liṅgini nāvinābhāvi- tvaṁ vartata ityuktaṁ bhavati liṅgādanyatrāpi tadbhāvasūcanāt|",
    "2992:881": "yathāgnitvaṁ dhūme bhavatyeva tathā dravyatvādayo'pi|",
    "2992:882": "tasmāt teṣāmapi dhūmo gama- kaḥ na tu dīptādīnām|",
    "2992:883": "na hi te dhūme bhavantyeva yadāha- tasmād yuktamityādi|",
    "2992:884": "liṅginyevetarat punarityanenāpi liṅga evāvinābhā- vaḥ pravartata iti sūcayati liṅgino'nyatra liṅgaṁ na bhavatītyarthagateḥ|",
    "2992:885": "liṅginas tu liṅgādanyatra bhāvo na pratiṣidhyate|",
    "2992:886": "yathā ca dhūmatvamagnau bhavatyeva tathā pāṇḍutvādayo'pi viśeṣāḥ|",
    "2992:887": "tasmāt te'pi gamakāḥ na tu dravyatvādayaḥ|",
    "2992:888": "na hi te'gnau bhavantyeva yadāha- tasmād yukta- mityādi|",
    "2992:889": "evaṁ hītyādinottarārdhaṁ vivṛṇoti||",
    "2992:890": "(55) nanu pūrvaṁ liṅgasya liṅgini sadbhāva uktaḥ tattulye sadbhāva iti vacanāt|",
    "2992:891": "iha tu liṅgino liṅge sadbhava ucyate liṅge liṅgī bhava- tyeveti vacanāt|",
    "2992:892": "tat kathaṁ na virodhaḥ|",
    "2992:893": "naiṣa doṣaḥ|",
    "2992:894": "liṅgaliṅginore- kādhikaraṇatve yathā liṅge liṅgī bhavati evaṁ liṅgamapītaratra|",
    "2992:895": "kevala- mavadhāraṇavaiparītyena liṅga eva sambandho vartata iti pratipādanāyeda- mucyate|",
    "2992:896": "yadi tarhi liṅga eva vartate kathaṁ sambandho liṅgaliṅgino- rityuktam|",
    "2992:897": "liṅga eva vartamāno'pyasau liṅginaṁ pratiyoginamapekṣya vartata ityevamuktam na tu dviṣṭhatvādityadoṣaḥ||",
    "2992:898": "nanu cetyādinā yaduktam- niyamasya viparyāse sambandho liṅga- liṅginoriti tad vighaṭayan liṅginyapyavinābhāvo vartata iti darśayati||",
    "2992:899": "kāmamityādinā yadyapi liṅgamapi kiñcil liṅgini bhavatyeva tathāpi liṅgirūpeṇaiva|",
    "2992:900": "evaṁ ca kṛtakatvasādhyāpekṣayā hetubhūta evāni- tyatve'vinābhāvo vartata iti darśayan svapakṣameva sthāpayati|",
    "2992:901": "liṅgamapi vyāpīti|",
    "2992:902": "vyāpnotīti vyāpi|",
    "2992:903": "liṅginītyanityatve|",
    "2992:904": "yat tadvyāpitvam tal liṅgiviṣayamiti liṅgini vyāpītyuktam|",
    "2992:905": "tad (56) yathākṣeṣu dhūrta iti|",
    "2992:906": "aṅgi tu tat tato vyāpitvāditi|",
    "2992:907": "anityatve bhāva eva kṛtakatvasya vyāpitvam|",
    "2992:908": "tato vyāpitvāt kṛtakatvaṁ gamyameva bhavati na gamakam|",
    "2992:909": "kiṁvadityāha- goviṣāṇavaditi|",
    "2992:910": "yathā viṣāṇaṁ gorvyāpitvādgavāpekṣayā gamyameva sampadyate na tu gamakam tadvaditi|",
    "2992:911": "yo yatra bhavatyeva sa tasya gamakaḥ|",
    "2992:912": "yathā gotvaṁ viṣāṇi- tvasya|",
    "2992:913": "bhavatyeva ca kṛtakatvamanityatve|",
    "2992:914": "svabhāvaḥ||",
    "2992:915": "kiṁ kāraṇamiti vyāptimasambhāvayan pṛcchati|",
    "2992:916": "pratiṣedhyāpracāre- ṇetyādi|",
    "2992:917": "pratiṣedhyaḥ sādhyavipakṣaḥ|",
    "2992:918": "tatra hetorapracāro'bhāvaḥ|",
    "2992:919": "tena liṅgasya yā vyāptiḥ sāpekṣyata āśrīyate tasyā eva gamakatvahetu- tvāt|",
    "2992:920": "tasmāl liṅgasya liṅgiviṣayā yā vyāptiḥ sā vidyamānā- pyakāraṇam gamakatvasya na nimittamityarthaḥ||",
    "2992:921": "kṛtakatvasyetyādi|",
    "2992:922": "yadyapi sakalānityatvavyāpi kṛtakatvam tathāpi na tena vyāpitvena tasya gamakatvam api tu nityatvapratiṣe- dhena|",
    "2992:923": "nityatve pratiṣedho'pracāraḥ|",
    "2992:924": "tenaiva gamakatvam|",
    "2992:925": "na hi vipakṣā- davyāvṛtto hetuḥ sādhyaṁ gamayati prameyatvavat|",
    "2992:926": "tathānityatva- (57) syetyādi|",
    "2992:927": "yadā kṛtakatvasiddhaye'nityatvaṁ hetutvenopādīyate tadāpya- nityatvasyāśeṣakṛtakatvavyāpitve'pi na tena vyāpitvena gamakatvam|",
    "2992:928": "kiṁ tarhi|",
    "2992:929": "akṛtakatvapratiṣedhena akṛtakatve vipakṣe'bhāvenetyarthaḥ|",
    "2992:930": "tadevaṁ yataḥ svasādhyavipakṣavyāvṛttyā hetorgamakatvaṁ bhavati nānyathā tasmād yadanityārthe kṛtakatvasya vyāpitvam tenākṛtakatvānava- kāśād anityatvasyākṛtakatve'navakāśādanavasthitatvādasambhavāc cānityatvena kṛtakatvasyākṛtakatvapratiṣedhenākṛtavyavacchedena ga- myataiva syāt|",
    "2992:931": "akṛtakatvapratiṣedheneti vacanaṁ vidhimukhena pratyāya- navyavacchedārtham|",
    "2992:932": "na tu gamakatvamiti yasmād vipakṣāpracāreṇa yā vyāptiḥ sā gamakatvanimittam|",
    "2992:933": "na cānityatve kṛtakatvasya vyāptirvi- pakṣāpracāreṇa|",
    "2992:934": "tathā hi- yadanityam tat kṛtakamiti vyāptāvupada- rśitāyāṁ na nityāt kṛtakatvasya vyāvṛttirgamyate|",
    "2992:935": "kiṁ tarhi|",
    "2992:936": "akṛta- (58) katvādanityatvasya|",
    "2992:937": "tato'nityatvamevākṛtakatve'navakāśamityakṛta- katvapratiṣedhena gamyataiva kṛtakatvasyānityatvena yujyate na gama- katvamityuktārthasaṅgrahaṁ ślokābhyāṁ karoti||",
    "2992:938": "nāśinaḥ kṛtakatvenetyādi|",
    "2992:939": "anityasya kṛtakatvena vyāpterani- tyatvādakṛtakaṁ na tadityayamartho'prasuta eva gamyate|",
    "2992:940": "itikaraṇo luptanirdiṣṭaḥ|",
    "2992:941": "yas tu prakṛto nityatvābhāvo'nityatvam sa tayā vyāptyā kṛtake'rthe na pradarśyate||",
    "2992:942": "asyaivārthasya spaṣṭīkaraṇāya dvitīyena ślokena dṛṣṭāntamāha- aviṣāṇitvaṁ nivartayediti viṣāṇitvaṁ gamayedityarthaḥ|",
    "2992:943": "nāgavārtha- nivartakamiti na gavārthasya sādhakamityarthaḥ||",
    "2992:944": "(59) nāntarīyakārthadarśanaṁ tadvido'numānamiti|",
    "2992:945": "yo'rtho yamantareṇa na bhavati sa tasya nāntarīyakaḥ yathāgnerdhūmaḥ|",
    "2992:946": "tasya darśanamanumā- nam anumīyate'neneti kṛtvā|",
    "2992:947": "anumeyārthajñānaṁ tu phalam|",
    "2992:948": "anena vyabhicāridarśanaṁ nirastam|",
    "2992:949": "sambandhasmṛtyapekṣatāṁ liṅgadarśanasya darśa- yitum- tadvida ityuktam|",
    "2992:950": "yas taṁ vetti- nāntarīyako'yamiti tasyānumānam nānyasya||",
    "2992:951": "nānatarīyakatvenaiveti|",
    "2992:952": "tasya hi nāntarīyakatvameva sva ākāro bhavati|",
    "2992:953": "na vācyam- tadvida iti sāmarthyalabdhatvādasya|",
    "2992:954": "na hyata- dvido nāntarīyako'yamiti darśanaṁ sambhavati|",
    "2992:955": "itikaraṇo luptani- rdiṣṭa iti|",
    "2992:956": "vinā hi tena svarūpapadārthakatvaṁ na vijñāyeta|",
    "2992:957": "anyadeva kiñcit tadvido na vācyamityarthagatiḥ syāt|",
    "2992:958": "nirdeśo nirdiṣṭam|",
    "2992:959": "luptaṁ nirdiṣṭaṁ yasya sa tathoktaḥ|",
    "2992:960": "lopas tu tasya vākyasya svarūpa- pratyāyane vivakṣite prasaktasyādarśanameva prasaktasyādarśanaṁ lopa iti kṛtvā|",
    "2992:961": "anenaitat sūcayati- svarūpapadārthakaṁ tadvida ityetad vedita- (60) vyam|",
    "2992:962": "itikaraṇas tu tadarthanirdeśārho'pi vṛttabhaṅgabhayān na nirdiṣṭa iti||",
    "2992:963": "anyena yadi vācyaṁ kathaṁ kva veti|",
    "2992:964": "anekākāratvāt tasya vaktavyam- kenākāreṇa darśanaṁ kva vā sthāne|",
    "2992:965": "anucyamāne hi tasmin sthāne niyamo na syāt|",
    "2992:966": "tataś ca ghaṭe cākṣuṣatvadarśanāc chabde'pyanityatvaṁ pratipadyate||",
    "2992:967": "nanu pūrvasminnapi vikalpe kva darśanamiti vācyamityetac codayituṁ yuktameva|",
    "2992:968": "tat kimihaiva codyate|",
    "2992:969": "evam manyate- nāntarīya- katvena darśane yamantareṇa sa na bhavati tatraiva darśanamityanuktamapi gamyata eva tasya pratyāsatteriti||",
    "2992:970": "artha iti śiṣyata iti arthagrahaṇamatiricyata ityarthaḥ|",
    "2992:971": "tathā hi- nāntarīyako'rtha eva bhavati|",
    "2992:972": "kimarthagrahaṇena|",
    "2992:973": "tasmād darśana- viśeṣaṇārthaṁ taditi pratyeyam|",
    "2992:974": "tena liṅgasyākāragrahaṇamanumānam|",
    "2992:975": "nanu svākārasya vyabhicāritvān na tenānumānaṁ sambhavati|",
    "2992:976": "evaṁ manyate- dhūmādirūpeṇaiva grahaṇamarthagrahaṇam|",
    "2992:977": "anyathā sāmānyā- nuyāyitvād grahaṇamātrametat syāt|",
    "2992:978": "tataś ca vṛthārthagrahaṇaṁ syāt arthākāragrahaṇamātrasya nāntarīyakagrahaṇenaiva labdhatvāditi|",
    "2992:979": "sādhyaś (61) ca prakṛta iti|",
    "2992:980": "vicāraṇāyāmiṣṭo'rthaḥ pakṣa iti atha vā sādhyā- bhidhānaṁ pratijñetyatra|",
    "2992:981": "tasmāt sādhye darśanamiti pratīyate||",
    "2992:982": "kiṁ hi pūrveṇeti|",
    "2992:983": "arthadarśanaṁ nāntarīyakatvavida ityukte yo hi nāntareṇāgnyādimayaṁ dhūmādirbhavatīti vetti tasyaivaṁviduṣo nāntarīya- kārthadarśanameva tad bhavati|",
    "2992:984": "atha vārthadarśanaṁ nāntarīyakatvavida ityukte yasyārthasya sādhye darśanam tannāntarīyakatvavida ityarthaḥ pratīyate|",
    "2992:985": "tataś ca kiṁ pūrveṇa nāntarīyakagrahaṇena||",
    "2992:986": "agnyādiṣu ceti|",
    "2992:987": "agnibījānityatvānāmanumeyatvenodāharaṇād dharmamātramanumeyatvebhimatamiti gamyate|",
    "2992:988": "tathā hi- vartamānādibhe- denaitadudāharaṇatrayaṁ vakṣyate|",
    "2992:989": "na ca dharmaviśiṣṭasya dharmiṇaḥ sādhyatā- yāmayaṁ bhedaḥ sambhavati sarvatra dharmiṇo vartamānatvāt|",
    "2992:990": "tataś cāgnyādau dhūmādidarśane niścitā evāgnyādayo bhavantīti kimanyat tadvidānumeyam|",
    "2992:991": "etena yaduktam- sādhye darśanamiti tasyāyuktatva- māha||",
    "2992:992": "(62) kathaṁ tad vettyanuktamityanenāpyasphuṭīkaraṇadoṣo'pīti||",
    "2992:993": "(63) naiyāyikānāṁ tvityādi|",
    "2992:994": "pratyakṣānumānopamānaśabdāḥ pramāṇā- nītyuddiśya pratyakṣalakṣaṇe'bhihite tadanantaraṁ prāptāvasaramanumānalakṣa- ṇamāha- tatpūrvakamityādi|",
    "2992:995": "tadanantaraṁ prakṛtaṁ pratyakṣaṁ pūrvaṁ yasya tat tathoktam|",
    "2992:996": "pūrvaṁ yasya pratyakṣeṇa liṅgaliṅginau prasiddhau tatsambandho vā sa evottarakālaṁ liṅgamātradarśanāl liṅginamanumimīta iti pratyakṣa- pūrvaṁ tad bhavati||",
    "2992:997": "pūrveṇa tulyaṁ pūrvavat|",
    "2992:998": "yathā sambandhakāle pratyakṣeṇādhigataṁ vastu tathaivottarakālaṁ liṅgadarśanādapi tatra jñānamupajāyate|",
    "2992:999": "tasmāt tat pūrvavat|",
    "2992:1000": "śeṣeṇa pratyakṣeṇa tulyaṁ śeṣavadvastu|",
    "2992:1001": "tadviṣayamapi jñānaṁ śeṣavat|",
    "2992:1002": "yathā phalamekaṁ rasataḥ pratyakṣīkṛtya śeṣāṇyapyevaṁrasāni pratyakṣarasena tulyatvāt tadvaditi rasānumānam|",
    "2992:1003": "nanu ca pratyakṣāditarac cheṣaṁ bhavati na tu śeṣavat|",
    "2992:1004": "atas tadviṣayaṁ jñānaṁ kathaṁ śeṣavadviṣayaṁ bhavati|",
    "2992:1005": "parasparāpekṣaṁ śeṣatvamiti pratyakṣamapītarāpekṣayā śeṣaṁ tena cetarasyāpi tulyatvāc cheṣavattvamityadoṣaḥ||",
    "2992:1006": "(64) atha vā pūrvaṁ kāraṇam|",
    "2992:1007": "tadasyāstīti pūrvavat kāryam|",
    "2992:1008": "tadviṣaya- mapi jñānaṁ pūrvavat yat kāraṇāt kāryānumānam|",
    "2992:1009": "śeṣaṁ kāryam|",
    "2992:1010": "tadasyāstīti śeṣavat kāraṇam|",
    "2992:1011": "tadviṣayamapi jñānaṁ śeṣavat yat kāryāt kāraṇānumānam||",
    "2992:1012": "sāmānyato dṛṣṭam yadanyasādṛśyādanyatrātyantaparokṣe jñānam|",
    "2992:1013": "yathā caitrasya gatipūrvikāṁ deśāntaraprāptimupalabhya tatsāmānyena ravera- pi gatipūrvikāstagiriprāptiranumīyate|",
    "2992:1014": "nirdeśādeva tritve siddhe trivi- dhagrahaṇamekasya pūrvavadanumānasya trikālaviṣayatvena trividhyajñāpanā- rtham|",
    "2992:1015": "tatra nadīpūrād vṛṣṭo deva ityatīte'numānam|",
    "2992:1016": "pipīlikāṇḍasa- ñcārād varṣiṣyatītyanāgate|",
    "2992:1017": "kekāyitādatra mayūra iti vartamāne|",
    "2992:1018": "atra matupā pūrvavattvaṁ na sambhavatīti vatinā yojayitavyam||",
    "2992:1019": "sambandho nendriyagrāhya iti|",
    "2992:1020": "bhūtaguṇavat sambandhibhyo bhedenāpra- tibhāsanāditi manyate|",
    "2992:1021": "ya indriyajñāne na pratibhāsate nāsāvindri- yagrāhyaḥ indriyavat|",
    "2992:1022": "tathā ca sambandhaḥ|",
    "2992:1023": "vyāpakābhāvaḥ||",
    "2992:1024": "nāpi sarvatreti cakṣurvijñānendriyādīnāmindriyeṇa grahaṇāsambha- vāt|",
    "2992:1025": "sarvatragrahaṇam agnidhūmādīnāṁ pratyakṣagrahaṇasambhavāt|",
    "2992:1026": "anenāvyāpitāmāha|",
    "2992:1027": "atha vā sarvatraiva sambandhināvapratyakṣāvityayama- (65)",
    "2992:1028": "rthaḥ sāmānyarūpatvāt tasya cāpratyakṣatvasya pratipāditatvāt|",
    "2992:1029": "tataś cāsambhavādalakṣaṇametat|",
    "2992:1030": "nāpi liṅgaliṅginau pratyakṣāvityetāvataiva vivakṣitārthapratītāvapi sarvatreti grahaṇaṁ keṣāñcidagnidhūmādiṣu pratyakṣā- bhimānanirāsārtham||",
    "2992:1031": "na vatiḥ sarvasambhavāditi|",
    "2992:1032": "sarveṣāṁ pūrvavatva ekasyaiva pūrvavattvaṁ bruvatetarayos tan nāstīti pratijñātam|",
    "2992:1033": "tac ca siddhena pūrvattvena bādhyate|",
    "2992:1034": "sambandhāntareṇa cāyamiti|",
    "2992:1035": "sambandhāntaraṁ sambandhaviśe- ṣo'vinābhāvaḥ|",
    "2992:1036": "tadbalena pūrvavadartho'dhigamyate|",
    "2992:1037": "tasyānirdeśādani- rdiṣṭamevānumānam||",
    "2992:1038": "matup tarhyayamastu|",
    "2992:1039": "na ca yathoktadoṣāpattiḥ|",
    "2992:1040": "na hi sarvamanumānaṁ kāraṇāt kāryaviṣayaṁ bhavati|",
    "2992:1041": "sambandho'pi cātra nirdiṣṭa eva kārya- kāraṇabhāvapradarśanādityata āha - na matup vyabhicāritvāditi|",
    "2992:1042": "kāryakāraṇabhāvena hi kāryasyaivāvinābhāvo bhavati na kāraṇasya|",
    "2992:1043": "tathā hi- satyapi kāraṇe sahakārivaikalyāt kāryaṁ na bhavati|",
    "2992:1044": "yathā satyapi meghe kṛṣīvalānāṁ dharmābhāvād vṛṣṭiḥ|",
    "2992:1045": "satyapi ca kāra- ṇāntarasamādhāne viruddhenādharmādinā pratibandhāt||",
    "2992:1046": "(66) nanu viśiṣṭāvasthāprāptasyaiva bījadermukhyaṁ kāraṇatvam|",
    "2992:1047": "na ca tasya pratibandhaḥ śakyate kartum|",
    "2992:1048": "tat kuto vyabhicāritvam|",
    "2992:1049": "na|",
    "2992:1050": "taddarśanāt sambandhasmṛtyapekṣādanumeyapratipattāviṣyamāṇāyāṁ sambandhasmṛteḥ prāk kāryamevotpannaṁ pratyakṣībhavati|",
    "2992:1051": "na cāpratyakṣe kārye tathāvidhakāraṇāva- gatiḥ yataḥ kāraṇāt tat pratīyeta|",
    "2992:1052": "tasmān na kāraṇāt kārya- siddhiḥ||",
    "2992:1053": "śeṣavatyapi ced vatirityādinātrāpyanantaroktameva doṣamāha|",
    "2992:1054": "na hyavaśyamityādi|",
    "2992:1055": "nāyaṁ niyogaḥ - tulyarūpādinā tulyarasena bhā- vyam|",
    "2992:1056": "etāvat tu syāt- evaṁsvabhāvānyetatsamānahetūni caivaṁrasā- nīti|",
    "2992:1057": "na tu rūpasāmyamātrādanumānam vyabhicārāt||",
    "2992:1058": "matup cedagatau na syādityādi|",
    "2992:1059": "agatirapratītiḥ|",
    "2992:1060": "kasya|",
    "2992:1061": "kāryatāyāḥ yasmāt kāryādidaṁ kāraṇānumānam|",
    "2992:1062": "ataḥ kāryarūpe- ṇāpratītau satyāṁ liṅgasyānumeye kāraṇe'vinābhāvi- tvagrahaṇādavagatirna syāt|",
    "2992:1063": "sā ca dṛṣṭā||",
    "2992:1064": "(67) nanu cārthāntarasya kāryakāraṇabhāvasiddherevāvinābhāvaniścayaḥ|",
    "2992:1065": "ta- t kathaṁ kāryatāmagṛhītvāvinābhāvitvaṁ śakyate niścetum|",
    "2992:1066": "śāstradṛṣṭakā- ryatāgrahaṇātikramo'tra vivakṣitaḥ na tu lokaprasiddhakāryatāgrahaṇā- tikrama ityadoṣaḥ|",
    "2992:1067": "śāstre hi jaladhārāvayavinaḥ sajātīyairevāpyaiḥ pa- ramāṇubhirārabhyante|",
    "2992:1068": "jaladās tu paramāṇvākarṣaṇaṁ prati nimittatvamupa- yanto vṛṣṭikāraṇavyapadeśabhājo bhavantīti vyavasthā|",
    "2992:1069": "na caivaṁvidhaṁ kā- ryakāraṇabhāvaṁ lokaḥ pratyeti|",
    "2992:1070": "kiṁ tarhi|",
    "2992:1071": "jaladeṣu satsu vṛṣṭidarśanāt tadabhāve cādarśanādeva sākṣādeva vṛṣṭer jalādā eva kāraṇamityevaṁ darśa- nādarśanābhyāṁ kāryakāraṇabhāvamavasyati|",
    "2992:1072": "śāstradṛṣṭas tu kāryakāra- ṇabhāvo nopapadyata eva nityānāṁ paramāṇūnāmasiddheḥ siddhāvapyavi- kāritvādākraṣṭumaśakyatvāt ākṛṣṭānāmapi kramayaugapadyābhyāṁ kāryā- rambhāyogāt avayavikāryasya ca vastusato dhīmadbhir vistare- ṇānyatra niṣiddhatvādityalamatiprasaṅgena||",
    "2992:1073": "tathā yat kṛtakatvādibhiriti|",
    "2992:1074": "matuppakṣasyāvyāpitāmāha|",
    "2992:1075": "na hi kṛtakatvādīnāmanityatvādibhiḥ kāryakāraṇabhāvo'sti||",
    "2992:1076": "anyeṣāṁ darśanam - ekasyāvayavinaḥ śarīrāderekasmādavayavāduda- rādeḥ pratyakṣādhigatād yo'nyo'vayavaḥ pṛṣṭhādiḥ sa śeṣaḥ|",
    "2992:1077": "tadviṣayaṁ (68)",
    "2992:1078": "jñānaṁ śeṣavat|",
    "2992:1079": "tac ca na vyabhicarati|",
    "2992:1080": "na hi kadācidapi kukṣiḥ pṛ- ṣṭhādinā vinopalabdhapūrva iti|",
    "2992:1081": "atrāpi sarvasambhava eva|",
    "2992:1082": "sarvatraiva hyanu- māne pratyakṣārthavyatirikta evārtha sampratipattiḥ|",
    "2992:1083": "na hyagṛhītāl li- ṅgāt kvacidapyanumānamupajāyate|",
    "2992:1084": "vyabhicāro'pi cāstyeva śṛṅgādya- vayavasambhave'pi lāṅgūlādyavayavābhāvāt||",
    "2992:1085": "pūrvavatyapi ceti|",
    "2992:1086": "pūrvavadityatra vatipakṣe viṣāṇādiliṅgena gavā- rthānumāne samavāyaḥ sambandhaḥ|",
    "2992:1087": "sa cehabuddhiliṅgāvaseyo varṇyate|",
    "2992:1088": "iha- buddheś ca tena sambandhāsiddheḥ pratibandhābhāvāc cāliṅgayoga iti na tataḥ sa sidhyati|",
    "2992:1089": "tataś ca sāsnāder liṅgād gavārthānumānaṁ na syāt|",
    "2992:1090": "tac ca dṛṣṭam|",
    "2992:1091": "tathā hi- ekasāmagyradhīnasāsnādyavayavā- tmako gauriti yuktyā vimṛśanto'vinābhāvaṁ niścitya sāsnāder li- ṅgād gavārthe'numānaṁ kurvanti|",
    "2992:1092": "dhūmādagnyanumāne saṁyogaḥ sambandhaḥ|",
    "2992:1093": "tasyāpyagrahaṇe pratītir na syāt|",
    "2992:1094": "sā ca dṛṣṭā|",
    "2992:1095": "tathā hi- dhūmamātraṁ dṛṣṭvāgniravinābhāvaniścayapūrvakamanumīyate|",
    "2992:1096": "na ca tadāgṛhītasakalāśra- yo'nekārthasādhāraṇatvād dvitvādivat saṁyogaḥ paricchidyate||",
    "2992:1097": "(69) matuppakṣe tu meghādīnāṁ kāryakāraṇabhāvo vṛṣṭyādibhiḥ saha samba- ndhaḥ||",
    "2992:1098": "śeṣavatyapi ced vatiriti vatipakṣe rūpasya rasenaikārthasamavāya ityete yathoktāḥ|",
    "2992:1099": "ante'padiṣṭatvāditi|",
    "2992:1100": "śeṣavati matuppakṣo vicā- rasyāntas tatrāpadiṣṭatvādasya||",
    "2992:1101": "kāraṇatvādīnāṁ ca sambandhitva iti|",
    "2992:1102": "kāraṇatvādīnāṁ kāryatvādi- bhiḥ saha liṅgaliṅgabhāvena sambandha iṣyamāṇe kāraṇatvādeḥ kāryatvādi- mātrāpekṣatvāt tato liṅgini kāryatvādyākārameva jñānaṁ syāt na vṛ- ṣṭyādyākāram|",
    "2992:1103": "kiṁ kāraṇamityāha- sambandhamātradvāreṇetyādi|",
    "2992:1104": "na hi sambandhamantareṇa liṅgāl liṅgijñānam utpadyate|",
    "2992:1105": "liṅgaṁ ca yathā yena saha sambaddham tathā tameva gamayati nānyamanyathā mā bhūdati- prasaṅga iti|",
    "2992:1106": "kāraṇatvādinā ca meghādayaḥ kāryatvādinā vṛṣṭyādīnāṁ sa- mbaddhā iti tanmātragatiḥ syāt||",
    "2992:1107": "(70) syādetat- sarvātmanā teṣāṁ kāryakāraṇabhāvādayaḥ sambandhāḥ nāṁśena|",
    "2992:1108": "tato'yamaprasaṅgaḥ viśeṣāṇāmapi sambandhitvādityāha- sa- rvākāragrahaṇaṁ cetyādi|",
    "2992:1109": "sthūlabindukā vṛṣṭiraśanimatītyādyapi grahaṇaṁ syāt evamādibhirapyākāraiḥ saha kāraṇakāryādibhāvāt|",
    "2992:1110": "asmākaṁ tu yadyapi sarvathā janyajanakabhāvaḥ tathāpi nāyaṁ prasaṅgaḥ tathā ni- ścetumaśakyatvāt|",
    "2992:1111": "parasya ca niścayātmakaṁ pratyakṣamiṣṭaṁ tadviṣayaś cā- navayavaḥ|",
    "2992:1112": "tato yadi tad gṛhṇāti sarvathā tena sa grāhyo na vā katha- ñcidityuktam|",
    "2992:1113": "atas tasyaivāyaṁ doṣaḥ||",
    "2992:1114": "pūrvatra ye'bhihitā doṣāḥ- sambandhāntarato gatiḥ kāryamātrādyanu- mānaṁ sarvākāragrahaṇaṁ cetyādayaḥ tān sāmānyato dṛṣṭe'pyatideṣṭumā- ha- sāmānyadṛṣṭamapyevamiti||",
    "2992:1115": "kathamityāha- tadapi hītyādi|",
    "2992:1116": "kas tarhi pūrvābhyāṁ tasya viśeṣa ityāha- atyantaparokṣa iti||",
    "2992:1117": "sarvatra ceti pūrvavadādiṣu triṣvapi|",
    "2992:1118": "pūrvavac cheṣavaditi bruvatānume- yajñānaṁ pramāṇamuktam|",
    "2992:1119": "tadeva cārthādhigamaḥ|",
    "2992:1120": "na cānyat phalamasti|",
    "2992:1121": "(71) tataśa cābhyupetahānam|",
    "2992:1122": "syādetat- hānopādānāpekṣābuddhayaḥ phala- miti|",
    "2992:1123": "naitadasti tāsāṁ hitāhitasmaraṇahetukatvāt|",
    "2992:1124": "na hi tadevedaṁ hitamahitaṁ cetyādyasmaratas tāḥ kasyacit samupajāyante|",
    "2992:1125": "syādetat - phalameva nābhyupetamityāha- na cetyādi|",
    "2992:1126": "yat karaṇam tat ka- rmaṇi kriyāphalam paraśuvat|",
    "2992:1127": "tathā cānumānam|",
    "2992:1128": "svabhāvaḥ||",
    "2992:1129": "siddhasādhyatāmāśaṅkyāha- liṅgajñānamityādi||",
    "2992:1130": "vyapadeśo na sidhyatīti yasmādanumeyameva mukhyaṁ pūrvavaccheṣava- t jñānaṁ tūpacāreṇa|",
    "2992:1131": "tadviṣayatvāt tathā vyapadiśyata iti varṇitam|",
    "2992:1132": "na ca liṅgajñānaṁ tadviṣayam yatas tathā vyapadeśo'sya syāt liṅga- sya pūrvavaccheṣavattvenāsaṁvarṇitatvāc chāstra ityabhyupetahāniḥ||",
    "2992:1133": "yac cetyādināpyabhyupetahānimevāha|",
    "2992:1134": "tathā hi- tatraivoktam- ekaikasya vā traividhyajñāpanārthamuktaṁ trividhamiti|",
    "2992:1135": "ko hetuḥ|",
    "2992:1136": "ayameva - traikālyagrahaṇād iti|",
    "2992:1137": "idamapi matuppakṣe naivopapadyate kāraṇāda- (72)",
    "2992:1138": "nāgatasyaiva kāryasya grahaṇāt|",
    "2992:1139": "nāpi śeṣavataḥ anāgatānumānāsa- mbhavāt|",
    "2992:1140": "na hi prāk kāraṇāt kāryasambhavo'sti||",
    "2992:1141": "pakṣilas tvāha- dravyādipadārthapratiṣedhāc chabde guṇatvasampratipa- ttiḥ śeṣavaditi|",
    "2992:1142": "atrāpi sambandhānirdeśādanumānatvameva tasya durla- bham kutaḥ punas traividhyam|",
    "2992:1143": "pratipāditaṁ prapañcena śabdaguṇatvasyā- pyāgamikatvam āptasañjñāvidhānenetyādinā|",
    "2992:1144": "tato na śabde guṇatva- pratipattiranumānaṁ||",
    "2992:1145": "na ca tatra vatāviti|",
    "2992:1146": "pūrvavatyanumāne sambandhanirdeśa eva nāsti|",
    "2992:1147": "atas tasyānumānatvamanirdiṣṭameveti kuto'sya traividhyam|",
    "2992:1148": "na hi pūrve- ṇa tulyamityākāramātranirdeśān nirdiṣṭaṁ bhavati smṛtyādiṣvapi pū- rvadad grahaṇāt|",
    "2992:1149": "tathā śeṣeṇa pratyakṣeṇa tulyamityatrāpi naiva samba- ndho nirdiṣṭa iti|",
    "2992:1150": "(73) vaiśeṣikāṇāmapītyādi|",
    "2992:1151": "asya sambandhaḥ- yogiṇāṁ pratyakṣajñānavi- dhiruktaḥ|",
    "2992:1152": "laiṅgikamidānīṁ vakṣyāmaḥ|",
    "2992:1153": "āha- kimidaṁ laiṅgikaṁ nāme- ti|",
    "2992:1154": "ucyate- ālocitādhyavasānamālocitānyānugamanaṁ ca|",
    "2992:1155": "tatra yat sākṣādālocanamarthānāṁ yathā gaurevāyamaśca evāyamiti tat pra- tyakṣam|",
    "2992:1156": "yat tvanyadālocyānyasyānugamanam tan no laiṅgikam|",
    "2992:1157": "ta- sya tvatiprasajyamānasya liṅgaliṅginiyamāya sāmayiko lakṣaṇanirdeśaḥ kriyate|",
    "2992:1158": "samaye bhavaḥ sāmayikaḥ samayakṛta ityarthaḥ|",
    "2992:1159": "tad yathā- asyedamityādi|",
    "2992:1160": "asyeti liṅgamāha idamityanumeyam|",
    "2992:1161": "yadā kha- lvasyedaṁ prasiddhamasandigghaṁ ca bhavati- asya kāraṇasya jñāpane bhā- vane va samarthasyedaṁ vyaṅgyamabhinirvartyaṁ vā kāryamiti athāsya kāra- ṇālocanādagṛhyamāṇe'pi kārye'nuvyavasāyo bhavati yathā dinakaro- dayadarśanād ghaṭābhivyaktau|",
    "2992:1162": "tantūn vātānavitānāvasthitāṁs tantu- vāyādhiṣṭhātān dṛṣṭvā bhāvini paṭe||",
    "2992:1163": "(74) evam- yadāsyedaṁ prasiddhamasandigdhaṁ ca bhavati- asya kāryasya vyaṅgyasya nirvartyasya vedaṁ kāraṇamiti athāsya kāryālocanādi- tyādi yathāyogaṁ vācyam||",
    "2992:1164": "sambandhi dvividham- saṁyogi ca yathā dhūmo'gneḥ samavāyi ca yathā viṣāṇaṁ goḥ||",
    "2992:1165": "ekārthasamavāyyapi dvividham- kāryaṁ kāryāntarasya kāraṇaṁ kāraṇāntarasya|",
    "2992:1166": "tatra kāraṇasyaikārthasamavāya ekasthārtheṣu samavā- yaḥ kāryasya punarekasminnarthānāṁ samavāya iti vigrahabhedāt|",
    "2992:1167": "tatra kāryāt kāryāntare'numānam tad yathā rūpāt sparśe kāraṇāt kāraṇāntare tad yathā pādāt pāṇau||",
    "2992:1168": "virodhi caturvidham- abhūtaṁ bhutasya tad yathāvidyamānaṁ va- rṣakarma sato vāyvabhrasaṁyogasya tasmin sati varṣakarmābhāvāt|",
    "2992:1169": "bhūta- mabhūtasya tadeva varṣakarma vidyamānaṁ tasyaiva vāyvabhrasaṁyogasyātivṛtta- tāṁ pravṛttyabhāvaṁ gamayati|",
    "2992:1170": "bhūtaṁ bhūtasya dravatvaṁ setubandhasya|",
    "2992:1171": "dravatva- kāryeṇa syandanena virodhād dravatvena virodho darśitaḥ|",
    "2992:1172": "abhūtamabhūta- (75)",
    "2992:1173": "sya ativṛttā śyāmatā ghaṭe pākajarūpotpattāvativṛttasya ghaṭāgni- saṁyogasya||",
    "2992:1174": "kāryakāraṇe nānumitihetū ityuktamiti parābhimate ityabhiprā- yaḥ|",
    "2992:1175": "nanu ca janyajanakalakṣaṇe tatra kāryakāraṇe niṣiddhe na vyaṅgya- vyañjakalakṣaṇe|",
    "2992:1176": "naiṣa doṣaḥ|",
    "2992:1177": "vyaṅgyavyañjakabhāvo hi janyajanakabhāva e- va|",
    "2992:1178": "tathā hi- sahakāriṇiḥ prakāśādupādānāpekṣāj jñānajananayo- gyakṣaṇāntarotpattireva ghaṭādīnāṁ vyaktiḥ anyathānapekṣa tatkṛ- tamupakāraṁ jñānotpādanaprasaṅgāt|",
    "2992:1179": "paras tūtpattivyatiriktāmeva rūpa- mapi jaḍato ghaṭāderabhivyaktiṁ manyate|",
    "2992:1180": "na ca tasyāḥ svarūpamavadhārya- te||",
    "2992:1181": "jñānajananasāmarthyamabhivyaktiriti cet evaṁ tarhi ghaṭādirevābhi- vyañjakena kriyata ityāpannam sāmarthyasya tadātmabhūtatvāt arthā- ntaratve ghaṭādyanupakāraprasaṅgāt|",
    "2992:1182": "sāmarthyāc ca jñānotpatter nityaṁ gha- ṭādīnāmagrahaṇaprasaṅgaḥ syāt|",
    "2992:1183": "na hyakāraṇaṁ viṣaya upapadyate|",
    "2992:1184": "tasyā- pi tatra sāmarthyamiti cet kevalo'pi janayet|",
    "2992:1185": "sahakāriṇamapekṣa (76)",
    "2992:1186": "janayati na kevala iti cet keyamanupakāryasyāpekṣā|",
    "2992:1187": "jñānamabhi- vyaktiriti cet nityaṁ ghaṭāderagrahaṇaprasaṅga ityādi sarvaṁ punarāvartate|",
    "2992:1188": "tan na paraparikalpitābhivyaktirupapadyate|",
    "2992:1189": "tato na tasya liṅgaliṅgi- bhāvaḥ||",
    "2992:1190": "nāpi tantvādibhyo'vayavebhyo'nyadevayavidravyaṁ paṭādikamavadhāryate|",
    "2992:1191": "tataḥ svabhāvānupalambhatiraskṛtasattākaṁ nāstyeva tat|",
    "2992:1192": "tat kutas tais tasya tena vā teṣāmanumānam|",
    "2992:1193": "sattve'pi tasya na kāraṇādanumi- tir yuktā vyabhicārādityuktam||",
    "2992:1194": "syādetat- samagreṇa kāraṇena kāryasya sambhavo'numīyata ityayu- ktametat niścayātmakasya pratyakṣasyābhyupagamāt|",
    "2992:1195": "kāraṇaṁ hi jana- kameva vā syādasambhavatpratibandham ajanakameva vā niryatpratibandha- m|",
    "2992:1196": "pūrvakalpe tat tena rūpeṇa pratyakṣeṇa niścitamiti tato viśiṣṭakā- ryotpādānumānameva syāt|",
    "2992:1197": "na ca bhavati|",
    "2992:1198": "yathā hi kāraṇāt kāryaṁ pa- ricchidya tadarthaṁ pravartamānā vipralabhyamānā dṛśyante|",
    "2992:1199": "dvitīye tu pakṣe kāraṇameva tan na bhavatīti niścaye sati kutas tataḥ kāryasambhavānu- (77) mānam|",
    "2992:1200": "na hi śītasyāgnira hetur na bhavatīti niścaye sati kaścid- gninā śītasambhavo'numīyate|",
    "2992:1201": "tadevaṁ paramatena kāryakāraṇe nānumi- tihetū||",
    "2992:1202": "saṁyogo nāgatau siddheriti|",
    "2992:1203": "yasminnagṛhīte'pi yatrānumitiḥ nāsau tadanumitihetuḥ|",
    "2992:1204": "tad yathā jalasyānalaḥ|",
    "2992:1205": "agṛhīte'pi cā- gnidhūmasaṁyoge dahanānumitir bhavati|",
    "2992:1206": "vyāpakaviruddhaḥ||",
    "2992:1207": "kathaṁ punas tadagatau siddhirityāha- dṛṣṭo hītyādi|",
    "2992:1208": "saṁyogasya hi dviṣṭhatvād dvitvavat sarvāśrayadarśanapūrvakameva grahaṇaṁ bhavati|",
    "2992:1209": "anu- mānakāle cāśrayasya sarvasyādarśanāt saṁyogasya grahaṇaṁ na sambhavatye- va|",
    "2992:1210": "atha cāvinābhāvitvasmaraṇādagnir dhūmenānumīyate|",
    "2992:1211": "syādetat - avidita evāsāvanumitihetur bhaviṣyatītyāha- jñānakāraṇatve- naivetyādi svaviṣayajñānahetutvenetyarthaḥ|",
    "2992:1212": "sarva eva hi jñāpakaḥ svavi- ṣayaṁ jñānamupajanayan jñāpyamarthaṁ jñāpayati pradīpavat|",
    "2992:1213": "anyathā'gṛ- hītādapi dhūmādagnau pratītiḥ syāt||",
    "2992:1214": "saṁyogasya cetyādi|",
    "2992:1215": "yaḥ saṁyogāśrayaḥ sa dvitīye pratiyogini pratītihetuḥ|",
    "2992:1216": "tad yathā dhūmaḥ|",
    "2992:1217": "tathā cāgniriti svabhāvaṁ prasaṅgamāha|",
    "2992:1218": "(78) syādetat - iṣyata evaitadityāha- dṛṣṭaś cetyādi|",
    "2992:1219": "nanu ca dhūma- syāpi vāsagṛhādiṣvanagner bhāvo dṛṣṭa eva|",
    "2992:1220": "tat ko'nayor viśeṣaḥ yenaikatrābhivyañjakatvaprasaṅgaś codyate netaratra|",
    "2992:1221": "evaṁ manyate- dhūmasya saṁyogitvaṁ yadyapi vartamānaṁ nāsti bhūtapūrvaṁ tu vidyata eva naimitti- kasya nimittāvyabhicārāt|",
    "2992:1222": "utpadyamāna eva dhūmo'gninā saṁyujyate|",
    "2992:1223": "agnis tu nimittaṁ tasya|",
    "2992:1224": "na cāvaśyaṁ nimittāani naimittikavanti bha- vanti|",
    "2992:1225": "atas tasya kasyāñcidavasthāyāṁ bhūtapūrvamapi saṁyogitvaṁ na sa- mbhavatīti|",
    "2992:1226": "tadevam- yataḥ kadācidagnir dhūmasya nimittaṁ kadācid- nimittam tasmād vyabhicāritvān na tasya dhūmaṁ pratyabhivyañjakatva- m|",
    "2992:1227": "saṁyoge tvanumitihetāviṣyamāṇe tat prāpnotīti codyate||",
    "2992:1228": "apavādādityādi|",
    "2992:1229": "sandigdhaśrutyānaikāntikamāha sandehahetu- tvāt|",
    "2992:1230": "kathaṁ punas tulye saṁyogitve vahneranaikāntikatvam na dhūmasye- tyāha- na hi so'vaśyamityādi||",
    "2992:1231": "abhedata iti|",
    "2992:1232": "saṁyogo hi prāptiḥ|",
    "2992:1233": "na ca tasyā bhedo'sti|",
    "2992:1234": "tata- ś ca yathaikasya prāptiḥ tathā dvitīyasyeti|",
    "2992:1235": "naikatrāgnāvakāraṇaṁ yu- ktaḥ|",
    "2992:1236": "syādetat- saṁyogasya kaścidāśrayo vyabhicārī yas taṁ vya- bhicarati|",
    "2992:1237": "kaścidavyabhicārī yo na vyabhicarati|",
    "2992:1238": "tatra yo'syāvya- (79)",
    "2992:1239": "bhicāryāśrayaḥ sa eva liṅgatveneṣyate netaraḥ|",
    "2992:1240": "tasmān na saṁyogo gṛhīta ityevānumitihetuḥ|",
    "2992:1241": "hiṁ tarhi|",
    "2992:1242": "yadāyamasyāśrayo vyabhicārī ayamavyabhicārītyevaṁ punar vyabhicāryavyabhicāryāśrayatvena vicārapūrva- kaṁ gṛhyate tadaivāvyabhicāriṇyāśraye gamakatvam ādadhmaḥ|",
    "2992:1243": "tatas te- naivāvyabhicāriṇānumānaṁ kartavyamiti nāsti yathoktadoṣāvakāśa ityāha- na hītyādi|",
    "2992:1244": "sakṛdasakṛd vā gṛhyamāṇaḥ saṁyogo na kañca- nātmātiśayaṁ pratipadyate yenāsakṛd gṛhyamāṇasya tasyānumitikāra- ṇatvaṁ syāt|",
    "2992:1245": "yadi ca sa gṛhīto'pi san punarapi vyabhicāryavyabhicā- ryāśrayatvena grahaṇamapekṣate evaṁ satyanya evāvinābhāvitvasamba- ndho'ṅgīkṛtaḥ syāt na saṁyogaḥ|",
    "2992:1246": "tasmāt tadaṅgīkaraṇe sakṛdevāsya grahaṇaṁ pramāṇayitavyam|",
    "2992:1247": "tataś ca kuto'sya vyabhicāryavyabhicāri- tvena vicāraṇeti||",
    "2992:1248": "yasyāpyavinābhāvitvaṁ sambandhaḥ tasyāpi kathamayaṁ doṣo na bha- vatītyāha- yasya tvityādi|",
    "2992:1249": "avaśyaṁgrahaṇaṁ kṛtakatvānityatvādāva- vinābhāvitvasyāpyubhayatra vṛtteḥ||",
    "2992:1250": "na ca kenacidityādinā|",
    "2992:1251": "yad rūpamagner dhūmasaṁyogi tad dhū- magamyam agnyādirūpavat|",
    "2992:1252": "tathā ca dīptādirūpam|",
    "2992:1253": "tathā yad dhūma- sya rūpaṁ vahnisaṁyogi tadagner gamakam dhūmatvādirūpavat|",
    "2992:1254": "tathā ca (80) dravyādirūpamiti svabhāvaprasaṅgadvayamāha|",
    "2992:1255": "dīptādiśrutyā cātra tadvada- gnirūpamevoktam na tu guṇasāmānye tayoḥ saṁyogitvāsambhavāt||",
    "2992:1256": "yathā cetyādi|",
    "2992:1257": "yathoktaṁ doṣaṁ sambandhāntare'tidiśati||",
    "2992:1258": "virodhiṣu tu sambhavāditi|",
    "2992:1259": "sambhavagrahaṇena- bhūta eva virodhi- nyayaṁ prasaṅgaḥ na tvabhūte tasya sāmānyaviśeṣānupapatteriti darśaya- ti||",
    "2992:1260": "liṅgasyetyādi|",
    "2992:1261": "liṅgasya dhūmāderanyena yat sāmānyaṁ dravyatvādi- rūpaṁ ye ca viśeṣā dīptādayaḥ tadubhayamapi dyotakadyotyaṁ na bhavati|",
    "2992:1262": "atra ca vyavahitaḥ sambandho draṣṭavyaḥ - liṅgasyānyena sāmānyaṁ vi- śeṣāś ca liṅgino na dyotakadyotyamiti|",
    "2992:1263": "vṛttānurodhād vaivaṁ paṭhi- tam|",
    "2992:1264": "anyeṣāṁ tu vaiśeṣikādīnāṁ sarvathā prasajyate dyotakadyotyam saṁyogādeḥ sambandhasyāviśiṣṭatvāditi||",
    "2992:1265": "saṁyogimātrādhigamaprasaṅga iti saṁyogyākāramātreṇa grahaṇamanu- meyasya prāpnotītyarthaḥ|",
    "2992:1266": "kuta etadityāha- anyathetyādi|",
    "2992:1267": "samba- ndhānurūpyeṇa hi liṅgaṁ liṅginaṁ gamayati|",
    "2992:1268": "ataḥ saṁyogavaśena liṅgaṁ pratyāyayat saṁyogirūpeṇa gṛhītaṁ tenaiva rūpeṇa pratyāyayet saṁyogya- (81)",
    "2992:1269": "ntarāpekṣatvāt saṁyogitvasya|",
    "2992:1270": "tathāpyuktam- yadāsyedaṁ saṁyogi prasi- ddhamasandigdhaṁ ca bhavati athāsya sambandhino grahaṇādagṛhyamāṇe'pi sambandhinyanuvyavasāyo bhavatīti||",
    "2992:1271": "syādetat- agnirūpeṇaiva saṁyogaḥ|",
    "2992:1272": "tatas tadrūpeṇāpyadhigamaḥ|",
    "2992:1273": "yat punaruktam- athāsyetyādi tatra sambandhinītyanena viśeṣa eva parāmṛṣyate na tu saṁyogisamavāyirūpamātramityāha- na cātretyā- di||",
    "2992:1274": "atha vānāśaṅkya pūrvapakṣe doṣāntaramevānenāha|",
    "2992:1275": "yadi dhūmena saṁyo- gināgnisattā sādhyeta syādagnidhūmasaṁyogasyānumitāvaṅgabhāvaḥ|",
    "2992:1276": "na cāsau sādhyate|",
    "2992:1277": "kuta ityāha- tasyāḥ pratītatvāditi|",
    "2992:1278": "kiṁ tarhiṁ|",
    "2992:1279": "sādhyata ityāha- yatra tvityādi|",
    "2992:1280": "kuta etat|",
    "2992:1281": "atreti vacanāt|",
    "2992:1282": "atraśabdena hyatra deśasyādhāratvaṁ pratipādyate||",
    "2992:1283": "nanu cādhārasāmānyamatreti vacanena pratipādyate|",
    "2992:1284": "tatra kutas tato viśeṣagatirityāha- anyathā hītyādi|",
    "2992:1285": "etenāsambhavadarthāntaratvaṁ viśeṣaṇaṁ sūcayati|",
    "2992:1286": "yatrāsambhavadarthāntaramatretyetad vacanam tatra pra- (82)",
    "2992:1287": "deśādhāravivakṣā yathātra kūpa iti vākye|",
    "2992:1288": "asambhavadarthāntaraṁ cāgni- ratretyasminnatreti vacanam|",
    "2992:1289": "kāryam||",
    "2992:1290": "nanu cāsiddhaṁ viśeṣaṇam dhūmasyaivātretyanena vivakṣitatvādityāha - dhūme'gnirityādi|",
    "2992:1291": "pratijñārthaikadeśatvaṁ tu sādhyadharmiṇa eva hetutve- nābhidhānāt|",
    "2992:1292": "nanu ca viśeṣaḥ pratijñārthaikadeśaḥ sāmānyaṁ hetuḥ|",
    "2992:1293": "tat kuto'yaṁ doṣaḥ|",
    "2992:1294": "evaṁ manyate- agnidhūmayoḥ saṁyogaṁ sambandhamicchatā heturapi viśeṣa eva svalakṣaṇātmako'bhyupeyaḥ na sāmānyam a- nyathā saṁyogo na sambhavet dravyayoreva parasparaṁ yasmādasau śāstra iṣyate|",
    "2992:1295": "tataś ca bhavati pratijñārthaikadeśo hetuḥ|",
    "2992:1296": "atrāpi caitad va- ktavyameva - na cātrāgnisattā sādhyate tasyāḥ pratītatvādityādi|",
    "2992:1297": "tan nāmottaraṁ vācyam yatra yathokto doṣo nāvatarati|",
    "2992:1298": "iha tu dhūma- viśeṣe'pyagnau sādhye sa doṣas tadavastha eva|",
    "2992:1299": "tato nedamuttaramiti||",
    "2992:1300": "yadi tarhi dravyayoreva mithaḥ saṁyoga iti samayaḥ nanvevamagnirapi viśeṣa eva svalakṣaṇaparyāyaḥ sādhyatvenābhyupeyaḥ|",
    "2992:1301": "tataś ca sādhyasā- dhanayoḥ svalakṣaṇātmakatvāt sarvo heturasādhāraṇaḥ syāt dṛṣṭāntaś (83)",
    "2992:1302": "ca sādhyasādhanavikalaḥ|",
    "2992:1303": "satyametat|",
    "2992:1304": "ata evāha- tasmān na li- ṅgaliṅginoravaśyaṁ saṁyoga iti|",
    "2992:1305": "atrābhyupeya ityadhyāhāryam|",
    "2992:1306": "ya- smādevaṁ saṁyoge sambandhe doṣaḥ tasmāl liṅgaliṅginor naiva saṁyogaḥ sambandho'bhyupagantavyaḥ avaśyaṁgrahaṇena hyavadhāraṇaṁ darśitam|",
    "2992:1307": "kiṁ tarhi|",
    "2992:1308": "avinābhāvitvameveti tasyādoṣatvāt||",
    "2992:1309": "nanu ca tadapi sadoṣameva avyāpitvāt|",
    "2992:1310": "na hi tat sarvadā liṅga- sya sambhavati|",
    "2992:1311": "tathā hyagniśūnyayorapi deśakālayoḥ kadācid dhūma upalabhyata ityāha- deśakālavyapekṣaṁ tvityādi|",
    "2992:1312": "yāvati deśe dhū- mo'gnimantareṇa na dṛṣṭaḥ tadapekṣayāvinābhāvitvaṁ bhavati|",
    "2992:1313": "yāvatā vā kālenāraṇinirmathanādyavasthāyām ādhiśabdādanyasyāṁ cāva- sthāyāṁ sannihitadahanāyām dhūmo'gnināvinābhāvyupalabdhaḥ ta- dapekṣayāvinābhāvitvam||",
    "2992:1314": "samavāyo'pītyādi|",
    "2992:1315": "yo nopalabdhaḥ sambandhaḥ na so'pyanumi- tikāraṇam yathā kayościdaprasiddhaḥ kāryakāraṇabhāvaḥ|",
    "2992:1316": "aprasiddhaś ca samavāya iti vyāpakābhāvamāha|",
    "2992:1317": "sambandho hītyādi dṛṣṭāntaprakā- (84) śanam|",
    "2992:1318": "na hītyādyasyaiva vivaraṇam|",
    "2992:1319": "avyutpannasyāpi ceti|",
    "2992:1320": "ya- syāpi samavāyaviṣayā vyutpattir nāsti tasyāpi viṣāṇādāvavi- nābhāvitvasmaraṇād gavādeḥ sampratipattir dṛṣṭā|",
    "2992:1321": "tato'vinābhāvi- tvamevānumiter hetuḥ tadbhāvābhāvayos tadvattvāt bījamivāṅkurasya||",
    "2992:1322": "atrāpyetadevetyādinaikārthasamavāyasya samavāyadoṣavattāmāha a- trāpi cetyādināpi saṁyogadoṣavattām|",
    "2992:1323": "syādetat- asan sandi- gdhaś cānapadeśa ityapavādo'sti|",
    "2992:1324": "tato na rūpasya sparśād vāyā- vanumitirityāha- vyabhicāritve cetyādi||",
    "2992:1325": "kāraṇakāraṇāditi|",
    "2992:1326": "śarīrasya kāraṇaṁ śiraḥ|",
    "2992:1327": "tasyāpi kāraṇaṁ svāvayavo lalāṭam|",
    "2992:1328": "tato'pi kāraṇakāraṇāt kāryakārye śarīre sampratyayo dṛṣṭaḥ|",
    "2992:1329": "kathaṁ punaḥ śarīrasya śiro'vayavasya caikārthasama- vāyaḥ yāvatā vigrahabhedād dvividhamekārthasamavāyi darśitam ekā- rthena samavāya iti vigrahāntarasamāśrayāt|",
    "2992:1330": "tathā hi- śira e- ko'rthaḥ|",
    "2992:1331": "tena ca tayorubhayorapi samavāyaḥ|",
    "2992:1332": "yathāheti|",
    "2992:1333": "tadvacanameva jñāpakamāha|",
    "2992:1334": "yasyaitat prasiddhamasandigdhaṁ ca bhavati- te śiraḥ prabhṛta- (85)",
    "2992:1335": "yo nānārabdhaśarīrāḥ sambhavanti|",
    "2992:1336": "na caitannāśe śarīrānāśasambhavaḥ|",
    "2992:1337": "na ca mūrdhāderanāśe tadavayavā vibhaktā bhavantīti tasyaivaṁvidhaḥ sampra- tyayo bhavati- abhūc charīram yasyāyamavayavāvayava iti|",
    "2992:1338": "tato nāvadhārayitavyaṁ dvividhameveti|",
    "2992:1339": "nanu ca tata eva dṛṣṭavinaṣṭāc chirasaḥ sampratyayaḥ na tadavayavāt|",
    "2992:1340": "ata evoktam- abhūtāditi|",
    "2992:1341": "na a- sato hetutvāyogāt atyantābhāvavat||",
    "2992:1342": "virodhasyānumitihetutvanirāsāyāha- yad virodhītyādi|",
    "2992:1343": "vā- yvabhrasaṁyogo hi varṣakarmaṇā virodhīti tayoḥ sahānavasthānāt|",
    "2992:1344": "na cātra varṣakarma liṅgamiti tadviruddhadharmasādhanāt|",
    "2992:1345": "kiṁ tarhi|",
    "2992:1346": "ta- dabhāva iti vayvabhrasaṁyoge sati varṣakarmābhāvāt|",
    "2992:1347": "na ca varṣakarmā- bhāvavāyvabhrasaṁyogayor virodha iti sahāvasthānāt|",
    "2992:1348": "syādetat- varṣakarmaṇo yo'bhāvaḥ sa tasyaivāvasthāviśeṣaḥ|",
    "2992:1349": "tato varṣakarmaivāva- sthāprāptaṁ liṅgamiti|",
    "2992:1350": "kathaṁ punarabhāvaḥ sato viśeṣaḥ|",
    "2992:1351": "tadviśeṣatve vā- bhāva eva na syāt viśeṣasya bhāvātmabhūtatvāt|",
    "2992:1352": "arthāntaratve vā sa eva doṣaḥ - yad virodhi na tal liṅgamityanuttarametat||",
    "2992:1353": "(86) evamanyatrāpi vācyamiti|",
    "2992:1354": "yatrābhūtasya liṅgam tatrāpi|",
    "2992:1355": "vā- yvabhrasaṁyogābhāvo hi varṣakarmābhāvena virodhī|",
    "2992:1356": "na cātra varṣakarmābhāvo liṅgam|",
    "2992:1357": "kiṁ tarhi|",
    "2992:1358": "varṣakarma|",
    "2992:1359": "na ca varṣakarmavāyvabhrasaṁyogābhāvayor virodhaḥ|",
    "2992:1360": "evaṁ bhūtaṁ bhūtasyetyatrāpi|",
    "2992:1361": "dravatvakarma syandanaṁ setubandhena virodhi|",
    "2992:1362": "na ca syandanaṁ liṅgam|",
    "2992:1363": "kiṁ tarhi|",
    "2992:1364": "tadabhāvaḥ|",
    "2992:1365": "tathā'bhūtama- bhūtasyetyatrāpi|",
    "2992:1366": "śyāmatāgnisamyogayor virodhaḥ|",
    "2992:1367": "na cātra tayor li- ṅgaliṅgibhāvaḥ|",
    "2992:1368": "kiṁ tarhi|",
    "2992:1369": "tannivṛttyoḥ|",
    "2992:1370": "yac coktamiti|",
    "2992:1371": "sadanityaṁ dravyavat kāryaṁ kāraṇaṁ sāmānyaviśe- ṣavaditi dravyaguṇakarmaṇāmaviśeṣa iti vacanāc chāstre dravyaguṇakarma- ṇāmeva kāraṇabhāva uktaḥ|",
    "2992:1372": "iha cābhūtaṁ bhūtasyetyevamādinābhāvasya kāraṇābhidhānāt praśnaḥ- kathamabhāvo bhāvasya liṅgamiti|",
    "2992:1373": "na brūmaḥ - abhāvo bhāvasya liṅgam|",
    "2992:1374": "kiṁ tarhi|",
    "2992:1375": "abhūtādipratipattiḥ|",
    "2992:1376": "kutaḥ|",
    "2992:1377": "prasiddhapūrvakatvādapadeśasyeti|",
    "2992:1378": "yasya dhūmo'gneḥ saṁyogīti pūrvaṁ sa- mbandhagrahaṇakāle prasiddho bhavati tasyaiva dhūmadarśanādagnāvanumānam (87) netarasya|",
    "2992:1379": "tasmād dhūmādipratipattireva liṅgam|",
    "2992:1380": "tadviṣayasya tu liṅga- tvamaupacārikam yathā candanatuleti||",
    "2992:1381": "asambandhān na liṅgadhīriti|",
    "2992:1382": "yasya yena saha sambandho nāsti na tat tasya liṅgam yathā ghaṭaḥ paṭasya|",
    "2992:1383": "nāsti ca liṅgino liṅga- dhiyā sambandha iti vyāpakābhāvamāha||",
    "2992:1384": "sambandhārthaṁ ceti|",
    "2992:1385": "prasiddhiliṅga ātmetyukte pareṇoktam- na pra- siddhirātmano liṅgamanyatvāt|",
    "2992:1386": "na hyarthāntaramarthāntaraṁ gamayati a- tiprasaṅgāt|",
    "2992:1387": "ata idaṁ sūtramupanyastam|",
    "2992:1388": "etaduktaṁ bhavati- na sarvama- rthāntarasya liṅgam|",
    "2992:1389": "kiṁ tarhi|",
    "2992:1390": "yadeva kāryakāraṇādisambaddhānāmanyata- mena sambaddham tadevāpadeśa iti||",
    "2992:1391": "laiṅgikatvena nirdeśāditi|",
    "2992:1392": "laiṅgikamiti vacanādasmin sūtre li- ṅgajñānaṁ laiṅgikatvena nirdiṣṭamiti tasya liṅgatvapratijñāne'bhyupetabādhā||",
    "2992:1393": "atha manyase - anumeyajñānamatra laiṅgikatvena nirdiṣṭam na liṅgajñāna- mityāha- anumeyajñāne hītyādi|",
    "2992:1394": "yadi liṅgajñānaṁ laiṅgikamiṣyate (88)",
    "2992:1395": "evamanumeyajñānamasya vyatiriktaṁ phalaṁ bhavati|",
    "2992:1396": "anumeyajñānasya tu laiṅgikatve tadutpattāvadhigataḥ so'rtha iti phalābhāvaḥ|",
    "2992:1397": "tataḥ saivābhyu- petabādhā|",
    "2992:1398": "syādetat- liṅgajñānaṁ liṅgam sambandhasmaraṇaṁ laiṅgikam|",
    "2992:1399": "anumeyapratītis tu phalamiti|",
    "2992:1400": "ata āha- smṛtimātra ityādi|",
    "2992:1401": "yadi sambandhasmaraṇaṁ pramāṇam evaṁ sati yo'pi liṅgaṁ na paśyati tasyāpi dhūmasambandhasmaraṇādagnipratītiḥ syāt|",
    "2992:1402": "mātraśabdo dhūmada- rśanavyudāsāya|",
    "2992:1403": "tatsahitaṁ hi sambandhasmaraṇamanumānamiṣyata eva yadāha- tadetat sākṣāt pāramparyeṇa cānumitikāraṇatvādubhayamapyanu- mānamiti||",
    "2992:1404": "itikaraṇanirdeśāditi virodhi ceti sūtrānta itikaraṇapāṭhāt|",
    "2992:1405": "asyedaṁ kāryamityādi yaj jñānam taditikaraṇo dyotayati|",
    "2992:1406": "yadi tarhi liṅgajñānaṁ laiṅgikam avyutpannasyāpi liṅgadarśanamātrādadhiga- tiḥ syāditi|",
    "2992:1407": "ata āha - sambandhasmṛtyapekṣamiti|",
    "2992:1408": "sambandhasmṛ- tyapekṣatvaṁ tu tasya prasiddhapūrvakatvādapadeśasyetyasmāl labhyate||",
    "2992:1409": "kāraṇaṁ kṛtveti|",
    "2992:1410": "liṅgaśabdo'yaṁ kāraṇaparyāyaḥ anekārthatvād dhātūnāṁ liṅgyate janyate kāryamaneneti vyutpatteḥ|",
    "2992:1411": "liṅgapratipattiś (89)",
    "2992:1412": "cānumeyapratipattera hetur bhavati|",
    "2992:1413": "ataś ca yaduktam - asambandhān na liṅgadhīr liṅgamiti asya siddhasādhyatā kāraṇahetor viva- kṣitatvāditi|",
    "2992:1414": "tac ca netyādinā nirākaroti|",
    "2992:1415": "anumeye cihnabhūta- syeti jñāpakasyetyarthaḥ anumeyaṁ cihnyate jñāyate'neneti kṛtvā|",
    "2992:1416": "anyathā hīti|",
    "2992:1417": "yadi janakasyāpi liṅgasyādhikāraḥ syāt ā- tmendriyamano'rthasannikarṣā api vaktavyāḥ syuḥ|",
    "2992:1418": "te'pi hyanumeya- jñānahetava iti|",
    "2992:1419": "na coktāḥ|",
    "2992:1420": "tasmān nātra janakasyādhikāra iti|",
    "2992:1421": "syādetat- anumeyajñānaṁ prati liṅgajñānasya sākṣātkāraṇatvam nā- nyasya|",
    "2992:1422": "ato mukhyakāraṇatvāl liṅgajñānamevoktamityāha - na ca sākṣādityādi|",
    "2992:1423": "kathaṁ netyāha- sambandhasmṛtyantaritatvāditi||",
    "2992:1424": "sambandhasmṛtisiddhiḥ syāditi|",
    "2992:1425": "ato vacanāt sambandhasmṛtiḥ sidhyet na tu sambandhini dhūmādau pratipattiḥ|",
    "2992:1426": "tathā hi bhāṣyam- yasya dhūmādināmagnyādibhiḥ sambandhaḥ siddha ityādi|",
    "2992:1427": "yathā va- kṣyatītyatrārthe jñāpakamāha|",
    "2992:1428": "yasmāt tatraivoktam - kathamavagamyate - prasiddhapūrvaka evāpadeśa iti|",
    "2992:1429": "ucyate - satyarthāntarabhāve yasmād a- prasiddho'napadeśaḥ|",
    "2992:1430": "katham|",
    "2992:1431": "yasya hi dhūmādīnāmagnyādibhiḥ sambandho (90)",
    "2992:1432": "na prasiddhaḥ taṁ prati dhūmādayo'napadeśā iti tasmādajñāpakamidaṁ liṅgajñānasya laiṅgikatve||",
    "2992:1433": "kāryatvādi na sūtritamiti|",
    "2992:1434": "śāstre kāryatvāt kāraṇato vikā- rāt saṁyogād vibhāgāc chabdāc ca śabdaniṣpatter anityaḥ śabda iti kāryatvādayaḥ śabdānityatvahetava uktāḥ|",
    "2992:1435": "tathā sadakāraṇavan nityamiti nityatvasiddhaye sadakāraṇavattvamuktam|",
    "2992:1436": "teṣāṁ kāryatvādīnāṁ liṅgatvaṁ noktamiti lakṣaṇanyūnatā|",
    "2992:1437": "tatraitat syāt- tānyapi kārya- tvādīni kāryādiṣvantarbhavantītyāha- na hyeṣāmityādi|",
    "2992:1438": "eṣāmani- tyatvādiliṅgānāmanyatamadityekamapītyarthaḥ||",
    "2992:1439": "nanu kāryatvaṁ sadakāraṇatvaṁ caikārthasamavāyitve'ntarbhavati ekasmi- nnarthe śabdādau kāryatvānityatvayor nityatvasadakāraṇatvayoś cātmādau samavāyāt|",
    "2992:1440": "naitadasti|",
    "2992:1441": "ekārthasamavāyi hi kāryaṁ kāryāntarasya kā- raṇaṁ kāraṇāntarasyetyuktam|",
    "2992:1442": "na cātra kāryakāraṇabhāvaḥ sambhavati||",
    "2992:1443": "(91) vyaṅgyavyañjakatveneti|",
    "2992:1444": "anityatvaṁ vyaṅgyatvāt kāryam|",
    "2992:1445": "kāryatvaṁ tu vyañjakatvāt kāraṇamityevamanyatrāpi veditavyam||",
    "2992:1446": "śeṣamavyañjakaṁ prāptamiti|",
    "2992:1447": "anyathā pṛthaṅnirdeśa eva na syāt|",
    "2992:1448": "sa cāsti|",
    "2992:1449": "tan na vyaṅgyavyañjakatvenātra kāryakāraṇatvamabhipretamiti pratī- yate||",
    "2992:1450": "vyarthaḥ so'pyanyato gateriti|",
    "2992:1451": "vyartho vigataprayojanaḥ|",
    "2992:1452": "anyata ityavinābhāvāt|",
    "2992:1453": "avinābhāvitvena hi dhūmāder liṅgādanumeyamavaga- myāyamasya vyañjaka iti manasā kalpyate|",
    "2992:1454": "tasmād vyarthamasyānu- mitikāraṇatvaṁ kalpitamiti śeṣaḥ|",
    "2992:1455": "kalpayatīti vā prakṛtamihāpi sambandhanīyam niṣprayojanameva paro'syānumitikāraṇatvaṁ kalpaya- tītyarthaḥ||",
    "2992:1456": "anye punarāhuḥ - avinābhāva eva sambandho'numitikāraṇamiha śāstre nirdiṣṭaḥ|",
    "2992:1457": "anumānabhedapradarśanārthaṁ tu kāryakāraṇabhāvādisamba- ndhopādānam|",
    "2992:1458": "tataś ca sarvadoṣābhāva iti|",
    "2992:1459": "tadayuktam kāraṇasyā- (92)",
    "2992:1460": "pi liṅgatvena nirdeśāt tasya cāvinābhāvāt sambhavānumānasyāpi pa- ramatenāsambhavāditi||",
    "2992:1461": "(93) sāṅkhyānāmapītyādi|",
    "2992:1462": "vistareṇānumānaṁ vidyeteti sthite tataḥ sva- rūpaparijñānāya pareṇa - kimidamanumānaṁ nāmetyukta āha - samba- ndhādekasmādityādi||",
    "2992:1463": "saptavidhaḥ sambandha iti|",
    "2992:1464": "saptavidhatvaṁ sambaddhānāmarthānāṁ svasvā- mibhāvena vetyādibhāṣyavacanāt|",
    "2992:1465": "sambaddhānāmarthānāmiti ca nirdeśāt sūtre karmasādhanaḥ sambandhaśabdo jñeyaḥ||",
    "2992:1466": "svasvāmibhāvena veti rājabhṛtyavat pradhānapuruṣavac ca|",
    "2992:1467": "udāhara- ṇadvayaṁ lokaśāstraprasiddhivaśena|",
    "2992:1468": "evamuttaratrāpi vijñeyam|",
    "2992:1469": "svasvāmi- bhāvaḥ parasparāpekṣayā|",
    "2992:1470": "svasya svāminaṁ prati bhāvas tadyogyatā|",
    "2992:1471": "evaṁ svāmino'pi svaṁ prati bhāvaḥ|",
    "2992:1472": "prakṛtivikārabhāvena vā dadhikṣīravat pradhānamahadādivac ca|",
    "2992:1473": "prakṛtiravibhaktaṁ kāraṇam|",
    "2992:1474": "vikāras tasyāḥ (94)",
    "2992:1475": "pāriṇāmiko dharmaḥ|",
    "2992:1476": "kāryakāraṇabhāvena vā parasparopakāralakṣaṇena ra- thāṅgavat sattvādivac ca śabdādibhāvena pariṇatau|",
    "2992:1477": "nimittanaimittika- bhāvena vānyataropakāralakṣaṇena kulālaghaṭavat puruṣapradhānavṛttivac ca|",
    "2992:1478": "mātrāmātrikabhāvena vāvayavāvayavibhāvalakṣaṇena śākhādivṛkṣavat śabdādimahābhūtavac ca|",
    "2992:1479": "sahacaribhāvena vā cakravākavat sattvādivac ca|",
    "2992:1480": "vadhyavadhakabhāvena vāhinakulavadaṅgāṅgisattvādivac ca|",
    "2992:1481": "sattvādīnāṁ hi yasyāṅgitvam tenetarābhibhavaḥ|",
    "2992:1482": "eṣa saptavidhaḥ sambandhaḥ||",
    "2992:1483": "tena yathāsambhavaṁ sambandhādekasmād iti|",
    "2992:1484": "yathāha - kaścidarthaḥ kasyacidindriyasya pratyakṣo bhavati|",
    "2992:1485": "tasmādidānīmindriyapratyakṣāda- rthāt purastāt samūhe kṛtasambandhād buddhiraviśiṣṭasyārthasyāstitvaṁ pra- tipadyate|",
    "2992:1486": "tad yathā puro dhūmāgnyoḥ sambandhaṁ dṛṣṭvā dhūmadarśanādagnerapi sattvaṁ pratipadyata iti||",
    "2992:1487": "(95) siddhiheturiti|",
    "2992:1488": "liṅgajñānaṁ sambandhasmṛtyapekṣaṁ tadviśeṣasyāpratya- kṣasya sambandhinaḥ siddhihetuḥ|",
    "2992:1489": "siddhis tu phalam|",
    "2992:1490": "sūtre tu kāreṇe kāryopacārāc cheṣasiddhiranumānamityuktam||",
    "2992:1491": "liṅgajñānaṁ tu kiñcidaniścitamapi syāditi bāṣpādisādhāraṇaṁ pāṇḍutvādimātraṁ dṛṣṭavataḥ - kimayaṁ dhūma uta bāṣpādiriti sandehāt|",
    "2992:1492": "ayathārthaṁ ceti bāṣpādau dhūma iti grahaṇāt|",
    "2992:1493": "viśeṣaṇārthamuttara- mārabhata iti|",
    "2992:1494": "yaduktam- ekasmāt pratyakṣāditi tasyaitad viśe- ṣaṇam|",
    "2992:1495": "pratyakṣaṁ cānavadhāritaṁ ceti|",
    "2992:1496": "sāmānyataḥ śrotrādivṛttyā gra- haṇāt pratyakṣam viśeṣataḥ saṁśayaviparyayābhyāmanavadhāritam|",
    "2992:1497": "vi- śeṣadarśanāditi|",
    "2992:1498": "viśeṣayantīti viśeṣāḥ|",
    "2992:1499": "dhūma eva ye vartante vi- śiṣṭāḥ pāṇḍutvādayaḥ taddarśanād viśeṣeṇa pratipadyate - dhūma evā- yamityevam|",
    "2992:1500": "sarvamityanena śeṣaṁ granthaṁ sūcayati|",
    "2992:1501": "sa punaḥ - tad yathā (96)",
    "2992:1502": "mandamandaprakāśe gavāśvocite deśe gopramāṇamārupaṁ dṛṣṭvā sandihānā buddhir viśeṣadarśanād viśeṣeṇa pratipadyate - gauraśva iti ceti|",
    "2992:1503": "ārūpaṁ dṛṣṭveti īṣadrupaṁ dṛṣṭvā saṁsthānamātraṁ dṛṣṭvetyarthaḥ||",
    "2992:1504": "evaṁ ceṣyamāṇa iti sāmānyato gṛhītasya punar viśeṣeṇa grahaṇa iṣyamāṇe|",
    "2992:1505": "svārthālocanamātratvāditi śabdādisvalakṣaṇānubhava- mātratvādityarthaḥ|",
    "2992:1506": "mātraśabdaḥ sāmānyaviśeṣagrahaṇanirāsārthaḥ|",
    "2992:1507": "na hi śrotrādivṛtterityādi|",
    "2992:1508": "arthontarāpekṣau hi sāmānyaviśeṣau|",
    "2992:1509": "ato 'rthāntarāpekṣayāsyānena sārūpyamasya vāto viśeṣa iti bhavati|",
    "2992:1510": "na ca śrotrādivṛtterevaṁ grahaṇe sāmarthyam avikalpakatvāditi nendriyavṛ- tteḥ sāmānyaṁ viśeṣo vā viṣayaḥ|",
    "2992:1511": "ayathārthatvāditi sāmānyaviṣayāyā indriyadhiyaḥ|",
    "2992:1512": "tathā hyuktam - sāmānyataḥ khalvapi pratyakṣaṁ cānavadhāritaṁ ceti|",
    "2992:1513": "saiva viśeṣya vaktavyeti yathārthā śrotrādivṛttiḥ pratyakṣamiti|",
    "2992:1514": "yathānyatreti nyāya- sūkṣme|",
    "2992:1515": "evaṁ hyucyamāne pratyakṣalakṣaṇaṁ cādoṣaṁ bhavatīha ca viśeṣaṇaṁ na (97)",
    "2992:1516": "kartavyaṁ jāyate anavadhāritasya liṅgasyāpratyakṣatvādevāliṅgatvaprasa- ṅgāt||",
    "2992:1517": "atra kecidāhuḥ - yadyapi svārthālocanamātratvaṁ pratyakṣasya tathāpi naiva sāmānyaviśeṣaviṣayatvābhāvaḥ śabdāderanarthāntaratvāt sāmānya- viśeṣayoḥ sarvathaiva śabdāderindriyaviṣayatvāditi|",
    "2992:1518": "tadayuktam svavi- ṣayaviniveśavyāghātaprasaṅgāt|",
    "2992:1519": "yac chabdavṛtti sāmānyam tadeva rūpādāvapi vartate|",
    "2992:1520": "yathā ca tac chabdādananyat evaṁ rūpāderapīti tasya śrotravṛttyā grahaṇe rūpāderapi grahaṇamanuṣajyate|",
    "2992:1521": "anekasmāc ca rūpāderananyatvāt sāmānyasyānekatvaṁ rūpādīnāṁ ca tata ekasmādana- nyatvādekatvamiti||",
    "2992:1522": "pratyakṣaphalaṁ pratyakṣamiti|",
    "2992:1523": "yaduktam- evaṁ ceṣyamāṇa ityādi tasyāyaṁ parihāraḥ vikalpikatvān manovṛtteḥ sāmānyaviśeṣaviṣaya- tvāt|",
    "2992:1524": "tadapyayuktamiti|",
    "2992:1525": "pratyakṣaphalatvaṁ yadi manovṛtteḥ syāt syāt tathāvyapadeśaḥ|",
    "2992:1526": "tac ca nāsti bhinnaviṣayatvāt|",
    "2992:1527": "etac ca prāgevo- ktam|",
    "2992:1528": "tasmādayuktaṁ pratyakṣaśabdavyapadeśyatvam|",
    "2992:1529": "tad darśayati- na cānyasyetyādi pratyakṣāt tatphalād vānyasya viṣayopacārahetvabhā- vāt||",
    "2992:1530": "(98) atha vā kecidevaṁ vyācakṣate - ekasmāt pratyakṣāditi pratyakṣaśa- bdo'yaṁ prasiddhatvamupalakṣayati|",
    "2992:1531": "pratyakṣāt prasiddhādityarthaḥ|",
    "2992:1532": "tena pratya- kṣāt pratyakṣaphalāc cānyasyāpi jñānasya viṣaye liṅge pratyakṣavyapade- śo bhaviṣyatīti|",
    "2992:1533": "ata āha- na cānyasyetyādi|",
    "2992:1534": "evaṁ manyate- prasiddhatvaṁ hi pramāṇena syāt pratyakṣādinā|",
    "2992:1535": "tatra pratyakṣeṇa tāvat tan nopapadyate yathoktād vidhānāt|",
    "2992:1536": "anumānenāpi naiva anavasthāpra- saṅgāt|",
    "2992:1537": "yena hi liṅgena dhūmo'numīyate tatsādhanāyāparaṁ liṅgamanve- ṣyam|",
    "2992:1538": "tatsiddhaye'pyaparamityanavasthāprasaṅgaḥ|",
    "2992:1539": "āgamo'pi naiva sadā liṅgagrahaṇe vyāpriyate|",
    "2992:1540": "na hi siddhāntasamayānāśritā liṅgamāgamena paricchindanti|",
    "2992:1541": "kaścidarthaḥ kasyacidindriyasya pratyakṣo bhavatīti bhāṣyavacanāc cāyuktametaditi||",
    "2992:1542": "bhavatu nāma kathañcit pratyakṣavyapadeśa ityabhyupagamya doṣāntarābhi- dhitsayāha- idaṁ ca vaktavyamityādi|",
    "2992:1543": "svādeḥ sambandhinaḥ svatvādi- rūpeṇaiva vā grahaṇaṁ syād rūpāntareṇa vā|",
    "2992:1544": "yadi svatvādirūpeṇa sva- mityevaṁ gṛhyate evaṁ sati svāmisambandhitvāt svasya svāminamanta- reṇa svatvānupapatter niyataṁ svāmyapekṣatvāl liṅgadarśanāt pūrvameva svāmipratipattyā bhāvyam|",
    "2992:1545": "na hyanyathāsyedaṁ svamityevaṁ grahaṇaṁ bhavati|",
    "2992:1546": "(99) tataś cottarakālaṁ sambandhasmaraṇamanarthakaṁ syāt svāminaḥ pūrvame- va siddhatvāc cheṣānupapatteḥ śeṣasiddheś cānumānatveneṣṭatvāt||",
    "2992:1547": "athānyathākārāntareṇa grahaṇamiṣṭam tan noktamityasampūrṇatā lakṣaṇasya|",
    "2992:1548": "liṅgagrahaṇe tulyamiti|",
    "2992:1549": "yadyavinābhāvitvena liṅgagrahaṇa- m avinābhāvitvaṁ ca pratiyogyantarāpekṣameveti prāgeva liṅgagrahaṇāt sādhyapratītyā bhāvyam evaṁ ca sādhye pratiyogini siddhe sambandhasma- raṇānarthakyam|",
    "2992:1550": "athānyathā tan noktamiti samānam|",
    "2992:1551": "na ta- syetyādi|",
    "2992:1552": "anumeye sadbhāva iti vacanād dharmiṇi dhūmādeḥ sadbhāva- mātraṁ gṛhyate na tu sambandhitvam|",
    "2992:1553": "kadā tarhi tad gṛhyata ityāha- paścādityādi|",
    "2992:1554": "avyutpannasya tadgateriti svasvāmisambandhādyanabhijñasya śeṣaga- terityarthaḥ|",
    "2992:1555": "kathaṁ punas tadgatirityāha - dṛṣṭo hītyādi|",
    "2992:1556": "kāryakāraṇa- bhāve tu sambandhe yathā śāstre vibhajyate kāryakāraṇabhāvaḥ sambandhaḥ tathaivāvyutpannatvamatra vivakṣitam na tu sarvatheti veditavyam|",
    "2992:1557": "śāstre hyekasyaiva vastunaḥ svarūpamavijahataḥ pariṇāmena kāryakāraṇabhāvo vyavasthāpyate|",
    "2992:1558": "ye'pi ca tathā kāryakāraṇabhāvasambandhaṁ na pratipadya- nte te'pi prakārāntareṇa taṁ pratipadyāvinābhāvitvamātropalambhā- danumeyaṁ niścinvanti||",
    "2992:1559": "(100) śāstradṛṣṭas tu kāryakāraṇabhāvo nopapadyata eva|",
    "2992:1560": "ekatve hi kārya- kāraṇayoridaṁ kāryamidaṁ kāraṇamityetadeva na syāt|",
    "2992:1561": "athāsti tayoḥ kaścit svabhāvātiśayaḥ yenaivaṁ bhavati bhedaprasaṅgaḥ|",
    "2992:1562": "sattvādiṣvapi hi bhedavyavasthāyāḥ svabhāvabheda eva nibandhanam|",
    "2992:1563": "satyapi kāryakāra- ṇatvena bhede traiguṇyajātyabhedādaikyamiti cet|",
    "2992:1564": "na kāryakāraṇavyatire- keṇa traiguṇyasyānupalakṣaṇāt|",
    "2992:1565": "na ca nityasya krameṇa yogapadyena vā pariṇāmaḥ sambhavati tat kutas tannibandhanā kāryakāraṇavyavasthe- tyalaṁ prasaṅgena||",
    "2992:1566": "syādetat - agṛhīte eva so'numitikāraṇamityāha - na cetyādi sugamam||",
    "2992:1567": "na cāvaśyamityādi|",
    "2992:1568": "nanu svāmyapekṣyaiva svasya rūpaniṣpattiḥ|",
    "2992:1569": "tat kuto vyabhicāraḥ|",
    "2992:1570": "evaṁ manyate - anumitikāla eva vā svatvena gṛhītaṁ liṅgaṁ pratiyoginaṁ gamayet prāg vā sambandhagrahaṇakāle tathā paricchinnaṁ sadanumānakāle'nyathāpyupalabhyamānamiti|",
    "2992:1571": "yadyanumāna- kāla idamasya svamityevaṁ niścitaṁ gamakamiṣyate atrokto doṣaḥ- (101)",
    "2992:1572": "svāmisambandhāt svatvamityevamādinā|",
    "2992:1573": "tasmād dvitīyaṁ darśanama- bhyupeyāt|",
    "2992:1574": "tataś ca vyabhicāraḥ|",
    "2992:1575": "svasvāminoḥ paryāyeṇa viparyaya- bhāvasambhavān na śakyamevamanumānaṁ kartum- idaṁ mayā tasya prāk svatvena gṛhītam|",
    "2992:1576": "tasmād yatredaṁ tatrāsya tena svāminā bhavitavyami- ti vināpi pārthivādinā cchatrādeḥ kevalasyāsvāmikasya ca darśana- sambhavāditi|",
    "2992:1577": "evamanyatrāpi yathāsambhavaṁ vyabhicāro'bhyūhyaḥ||",
    "2992:1578": "syādetat - na sarvaṁ svasvāmibhāvādinā sambaddhaṁ gamakam|",
    "2992:1579": "kiṁ ta- rhi|",
    "2992:1580": "yadavyabhicārīti|",
    "2992:1581": "ata āha- na hyupalabdhasambandhasyet yādi|",
    "2992:1582": "yadi yathokte sambandhe gṛhīte'pi liṅgasya punar vyabhicārya- vyabhicāritvamakṣyate tato'vinā bhāvitvamevānumitihetuḥ syā- t na svasvāmibhāvādayaḥ sambandhāḥ||",
    "2992:1583": "syādetat - avinābhāvo'numitihetuḥ|",
    "2992:1584": "sa tu yathokte sambandhe sati bhavati|",
    "2992:1585": "atas tannirdeśa iti|",
    "2992:1586": "tadayuktam tadbhāve'pi tadabhā- vāt||",
    "2992:1587": "sambandhasyāviśiṣṭatvāditi|",
    "2992:1588": "dviṣṭo hi nimittanaimittikasamba- ndhaḥ|",
    "2992:1589": "sa caikatra yathā dvitīye'pītyubhayatra gamyagamakabhāvaḥ syāt||",
    "2992:1590": "(102) vadhyavadhakabhāvas tvasambandha eveti liṅgaliṅginorityabhiprāyaḥ|",
    "2992:1591": "ata evāha - na hi tau liṅgaliṅgināviti|",
    "2992:1592": "itare sambandhāḥ parābhi- prāyeṇa liṅgaliṅginoḥ sambhavanti|",
    "2992:1593": "vadhyavadhakabhāvas tu paramatenāpi na sambhavati|",
    "2992:1594": "ahinakulayor hi vadhyavadhakabhāvaḥ na ca tau liṅga- liṅgināviṣyete vyabhicārāt api tvahijayanakulaparājayau|",
    "2992:1595": "na ca tayor vadhyavadhakabhāvaḥ|",
    "2992:1596": "evamanyatrāpīti kākolūkādiṣu||",
    "2992:1597": "yat punaravadhāritamityādinā lakṣaṇāvyāpitāmāha pradhānapuru- ṣasamprayogapratipattihetoranumānasyāsaṅgrahāt|",
    "2992:1598": "anvayādibhiriti|",
    "2992:1599": "ādiśabdena parimāṇakāryakāraṇabhāvaśaktipravṛttivaiścarūpyāṇi gṛhya- nte|",
    "2992:1600": "pradānāstitvādyadhigama ityatrāpyādigrahaṇenaivatvārthavattvapārā- rthyādayaś cūlikārthāḥ|",
    "2992:1601": "tadā katara iti saptasveko'pi na sambhava- tīti pṛcchati|",
    "2992:1602": "cintyamiti dvaividhyasambhavāt||",
    "2992:1603": "na pṛthagvācya iti|",
    "2992:1604": "asti pradhānam bhedānāṁ darśanādityevaṁ vaktavya- m na tu bhedānāmanvayadarśanād iti||",
    "2992:1605": "bhedā eva hi naimittikā iti utpādyatvāt|",
    "2992:1606": "nimittaṁ pradhāna- miti utpādakatvāt||",
    "2992:1607": "(103) ananyatvāditi|",
    "2992:1608": "anvayo'pi bhedānāmātmabhūtaḥ taddharmatvād dha- rmadharmiṇoś cānanyatvāt|",
    "2992:1609": "ato bhedavat tasyāpi naimittikatvamupapa- nnam|",
    "2992:1610": "evaṁ parimāṇādīnāmapi veditavyam||",
    "2992:1611": "na pañcadheti|",
    "2992:1612": "bhedātmabhūtatvādanvayādīnāṁ bhedā evaiko vītaḥ syā- t||",
    "2992:1613": "na ca kaścidityādinā- ye bhedānāṁ nirvartakāḥ pradhānadharmāḥ te tadgamyāḥ ekatvādivat|",
    "2992:1614": "tathā ca niravayavāmūrtatvādayaḥ|",
    "2992:1615": "tathā ye pradhānena nirvartyā bhedadharmāḥ te tasya gamakāḥ anvayādivat|",
    "2992:1616": "ta- thā ca sattvavibhutvādaya iti svabhāvaprasaṅgadvayamāha||",
    "2992:1617": "nanu yadyapi sarvathā nimittanaimittikabhāvaḥ tathāpi tathā'niśca- yān na sarvathā gamyagamakatvaprasaṅgaḥ|",
    "2992:1618": "sāmānyataḥ khalvapi pratyakṣaṁ cānavadhāritaṁ cārthaṁ viśeṣadarśanād viśeṣeṇa pratipadyata ityādivaca- nāl liṅgajñānasya niścayātmakasyeṣṭatvādaniścitābhimatānāṁ ca liṅga- dharmāṇāmananyatvādanuttarametat||",
    "2992:1619": "(104) syādetat- iṣyata eva tathā gamyagamakabhāva ityāha - bhedānā- mityādi|",
    "2992:1620": "yasmādanvayādaya eva śāstre hetutvena gṛhyante na tu sanmā- trādayaḥ pradhānasya cāstitvādaya eva sādhyatvena na tu niravayavatvā- dayaḥ tasmān nāyaṁ nimittanaimittikabhāvaḥ pradhānāstitvādyadhi- gamahetuḥ||",
    "2992:1621": "kathaṁ punaḥ pradhānasya niravayavatvam yāvatā sattvādayas tasyāva- yavāḥ santyeva|",
    "2992:1622": "tadvyatiriktāvayavābhāvān niravayavatvamityadoṣaḥ|",
    "2992:1623": "daśa cūlikārthā iti|",
    "2992:1624": "astitvamekatvamathārthavattvaṁ pārārthyamanyatvamakartṛbhāvaḥ|",
    "2992:1625": "yogo viyogo bahavaḥ pumāṁsaḥ sthitiḥ śarīrasya ca śeṣavṛttyā||",
    "2992:1626": "ityete veditavyāḥ|",
    "2992:1627": "tasmād yo'trānurūpa iti yogyaḥ|",
    "2992:1628": "sa cāvinā- bhāva eva||",
    "2992:1629": "nanu nimittanaimittibhāvena so'pyākṣipta eva naimittikasya ni- mittāvinābhāvitvāt|",
    "2992:1630": "satyam ākṣiptaḥ|",
    "2992:1631": "pareṇa tu nimittanaimitti- (105)",
    "2992:1632": "kabhāvena sambaddhaṁ liṅgaṁ gamakamicchatā nimittasyāpi gamakatvamaṅgīkṛ- tam tasyāpi tena sambandhāt|",
    "2992:1633": "sarvathā ca gamyagamakatvaṁ sarvathā ni- mittanaimittikabhāvādityatas tasyedamaniṣṭamāpadyate|",
    "2992:1634": "yadi punar ni- mittanaimittikabhāvena yasyāvinābhāvas tad gamakamityabhyupeyāt sarvathā ca nimittanaimittikabhāvo na syāt na kiñcidaniṣṭaṁ syāt||",
    "2992:1635": "tathetyādinetareṣvapi sambandheṣu yathoktaṁ doṣamatidiśati|",
    "2992:1636": "bhāge- naiveti kenacidākāreṇetyarthaḥ|",
    "2992:1637": "asambandhatvamākhyātamiti|",
    "2992:1638": "a- sambandhatvamiti paryudāso'yam anumeyādhigamahetoḥ sambandhasya yat sambandhatvam tasmādanyat sambandhatvamākhyātamityartho vedita- vyaḥ|",
    "2992:1639": "anyathā sambandhānāmasambandhatvānupapatter virodhaḥ syāt||",
    "2992:1640": "nanu ca svasvāmibhāvādayaḥ sambandhāḥ prakāśakāḥ|",
    "2992:1641": "tatas taddvāreṇa liṅgaṁ prakāśayat svasambandhānurūpyāt kenacideva bhāgena prakāśaya- tīti yuktam|",
    "2992:1642": "tat kutaḥ sarvathā gamyagamakabhāva ityāha - svasvā- myāditvamātreṇetyādi|",
    "2992:1643": "svadarśanād rājādau svāmitvākāreṇaiva pratī- tiḥ syāt na śrīharṣādiviśeṣarūpeṇa|",
    "2992:1644": "kuta ityāha- anyathā jñā- na ityādi|",
    "2992:1645": "yadi svasambandhānurūpyavyatirekeṇa grahaṇaśaktiriṣyate sa eva sarvathā gamyagamakabhāvaḥ syāt||",
    "2992:1646": "(106) svatvabhāgenāpītyādi|",
    "2992:1647": "svatvabhago hi svāmitvamātreṇa sambaddhaḥ|",
    "2992:1648": "tato yadi sambandhānurūpyāt tenaiva tasyaiva prakāśanamiṣyate svā- mitvamātraṁ liṅgini gamayet|",
    "2992:1649": "kuta ityāha- na hītyādi samba- ndhanirapekṣasya pratyāyane'tiprasaṅgaḥ syāditi bhāvaḥ|",
    "2992:1650": "tadatikrama ityanantaroktārthātikrame|",
    "2992:1651": "yadi svasambandhadvāraṁ muktvānyathākārā- ntareṇāpi svārthaṁ pratyāyayituṁ śaktiḥ syāt na tu svasambandhānu- rūpeṇeti yāvat|",
    "2992:1652": "alaṁ prasaṅgeneti|",
    "2992:1653": "svasvāmyādayo liṅgaliṅginaḥ prasaṅgenopāttā iti darśayati||",
    "2992:1654": "vyaṅgyavyañjakabhāveneti|",
    "2992:1655": "yadi vyaṅgyavyañjakabhāvena nimittanaimitti- kabhāva iṣyate|",
    "2992:1656": "tato na nimittanaimittikabhāva evaiko vyañjako vakta- vyaḥ|",
    "2992:1657": "kuta ityāha - sa saptadheti||",
    "2992:1658": "gamyagamakabhāvo hi vyaṅgyavyañjakabhāvaḥ|",
    "2992:1659": "saptabhirapi ca sambandhaira- numeyaṁ gamyate|",
    "2992:1660": "tataḥ sa eva saptadhetyabhyupeyam|",
    "2992:1661": "anyathānyeṣāmavya- ñjakatvaṁ syāt|",
    "2992:1662": "tato bhinnatvāditi nimittanaimittikabhāvādanyatvāt|",
    "2992:1663": "(107) uktaṁ prāgiti vyarthaḥ so'pyanyato gaterityanenāyamarthaḥ prāgevoktaḥ|",
    "2992:1664": "nimittanaimittikabhāva iti ca na vaktavyamiti|",
    "2992:1665": "yadyubhayor nimi- ttanaimittikayor gamakatvaṁ syāt yujyetaivaṁ vaktum|",
    "2992:1666": "na cobhayor gama- katvam api tu naimittikasyaiva|",
    "2992:1667": "tad darśayati - yasmādabhivyañjaka- matra nimittatvamiti|",
    "2992:1668": "atra hyanumānānumeyavyavahāre nimittatvam evābhivyañjakam|",
    "2992:1669": "kiṁ punaridaṁ nimittatvaṁ nāma|",
    "2992:1670": "nimittasya dhūmādeḥ svasādhyāvinābhāvaḥ|",
    "2992:1671": "yena pravṛttinimittena tatra nimittaśabdaḥ pravarta- te tan nimittatvam|",
    "2992:1672": "na naimittikatvamiti vyañjakamityanena samba- dhyate|",
    "2992:1673": "atrāpi sādhyasya yoṁ'śo gamyaḥ tan naimittikatvam|",
    "2992:1674": "ka- smāt punar naimittikatvaṁ na vyañjakamityāha - vyaṅgyatvāditi sā- dhyatvādityarthaḥ|",
    "2992:1675": "siddhasya hi gamakatvaṁ bhavati na sādhyasya|",
    "2992:1676": "tasmān nimittabhāva ityeva vaktavyam na tu nimittanaimittikabhāva iti||",
    "2992:1677": "syādetat - naivaṁ vijñāyate - nimittanaimittikayor bhāvo nimitta- naimittikabhāva iti|",
    "2992:1678": "evaṁ hi vijñāyamāne naimittikagrahaṇamanarthakaṁ syāt nimittabhāvasyaiva gamakatvāt|",
    "2992:1679": "kathaṁ tarhi nimittasya naimitti- kena bhāva iti|",
    "2992:1680": "sa punaravinābhāvo bhavati|",
    "2992:1681": "asmāt sādhyasiddhini- (108)",
    "2992:1682": "mittamityabhidhānaṁ pratyayaś ceti kṛtvā nimittabhāva itīyatyucyamāne na jñāyate - kena saha nimittabhāvo'vinābhāvalakṣaṇa iti|",
    "2992:1683": "ataḥ pra- tiyogipratipattaye naimittikaśabdopādānamiti||",
    "2992:1684": "naitadasti nimittasya hi niyamena naimittikāpekṣatvādevamanucya- māne'pi pratiyogipratipattiriti naimittikagrahaṇaṁ niṣphalam|",
    "2992:1685": "yac coktamiti|",
    "2992:1686": "darśanāntare dūṣaṇamatidiśati|",
    "2992:1687": "sahacaribhāvas tvanvayādīnāṁ pradhānamantareṇābhāvaḥ|",
    "2992:1688": "na ca sahacaribhāva iti|",
    "2992:1689": "a- nvayādibhiḥ pradhānadyatīndriyārthādhigamaḥ|",
    "2992:1690": "śeṣavac cānumānamatī- ndriyārthādhigamaheturuktaḥ śāstre|",
    "2992:1691": "sahacaribhāve ca sambandhe pradhānānva- yādīnāṁ naitac cheṣavad yujyate|",
    "2992:1692": "na hi sahacaribhāvaḥ kāryakāraṇabhā- vaḥ pṛthag nirdeśāt|",
    "2992:1693": "kiṁ ca dvayor hi vyavasthitayoḥ sahacaribhāvo bhavati cakravākavat|",
    "2992:1694": "na ca kāryakāraṇayor yogapadyaṁ samasti kārya- kāle kāraṇasya tirobhāvāt|",
    "2992:1695": "tat kutas tataḥ sahacaribhāvādatī- (109)",
    "2992:1696": "ndriyārthādhigamaḥ|",
    "2992:1697": "anvayādibhiratīndriyārthadhigamo'bhyupetaḥ|",
    "2992:1698": "sa sahacaribhāve sambandhe na yujyata ityabhyupetaṁ hīyate|",
    "2992:1699": "tasmān naita- deveti|",
    "2992:1700": "aparo'pyeṣṭavyaḥ yato'nvayādibhiḥ pradhānādisiddhir bhava- ti||",
    "2992:1701": "dvividhamanumānamiti|",
    "2992:1702": "tatra viśeṣadṛṣṭam yadāgnidhūmasambandhaṁ dṛṣṭvā tenaiva dhūmena tasyaivāgneḥ punaḥ punarastitvaṁ pratipadyate - sa evāyamagni- riti|",
    "2992:1703": "sāmānyato dṛṣṭam yat kvacid dhūmāgnisambandhaṁ dṛṣṭvottarakālaṁ dhūmamātradarśanādagnisāmānyānumānam|",
    "2992:1704": "etadapi sāmānyato dṛṣṭamanu- mānaṁ dvividham- pūrvavac cheṣavac ca|",
    "2992:1705": "tatra pūrvavat yadā kāraṇama- nyūnaṁ dṛṣṭvā bhaviṣyattvaṁ kāryasya pratipadyate|",
    "2992:1706": "tad yathā meghodayaṁ dṛṣṭvā bha- viṣyattvaṁ vṛṣṭeḥ|",
    "2992:1707": "śeṣavat yadā kāryanirvṛttiṁ dṛṣṭvā bhūtatvaṁ kāraṇasya pra- tipadyate|",
    "2992:1708": "tad yathā navavṛddhajalāṁ nadīṁ dṛṣṭvā bhūtatvaṁ meghasya|",
    "2992:1709": "tatra pūrva- vadanumānaṁ vyabhicāri śeṣavat savicāramavyabhicāri|",
    "2992:1710": "teṣāṁ yadeta- t sāmānyato dṛṣṭamanumānaṁ śeṣavat eṣa heturatīndriyāṇāṁ bhāvā- nāṁ samadhigama iti||",
    "2992:1711": "(110) smṛtiḥ seṣṭetyatropapattimāha- na hītyādi|",
    "2992:1712": "anena - yat pūrvā- nubhūtaṁ tadevedamiti pratyavamṛśati tat smṛtyātmakam yathā sa e- vāyaṁ dhūma iti jñānam|",
    "2992:1713": "yathoktadharmakaṁ ca viśeṣadṛṣṭamiti svabhāvamā- ha||",
    "2992:1714": "kāryakāraṇābhyāmityādi|",
    "2992:1715": "sāmānyato dṛṣṭameva dvividhamityava- dhāraṇasya hyanyadvaividhyavayavacchedaḥ phalam|",
    "2992:1716": "tataś ca kāryakāraṇā- bhyāṁ punaḥ punaranumānābhāvaprasaṅgaḥ punaḥ punaranumānaṁ viśeṣadṛṣṭami- ti kṛtvetyabhyupetahāniḥ|",
    "2992:1717": "athetyevamādināpyabhyupetahānimevāha ya- smāt sāmānyato dṛṣṭaṁ dvividhamevetyavadhāraṇasya saṅkhyāntaravyudāsaḥ phalam|",
    "2992:1718": "tataś ca svasvāmyādisambandhais tatprathamamanumānābhāvaḥ|",
    "2992:1719": "tatprathamagrahaṇam punaḥ punaranumāne viśeṣadṛṣṭasambhavāt|",
    "2992:1720": "kasmāt sāmānyato dṛṣṭābhāva ityāha- na hyeṣu kāryakāraṇabhāvo'stīti|",
    "2992:1721": "kāryakāraṇabhāvāc ca sāmānyato dṛṣṭamiṣṭam|",
    "2992:1722": "kathaṁ viśeṣadṛṣṭābhāva ityāha- na viśeṣagrahaṇamiti|",
    "2992:1723": "dvitīyādiṣu kṣaṇeṣu viśeṣagrahaṇaṁ sa- mbhavati sa evāyamiti tadbhāvākhyeti viśeṣagrahaṇāt na tu prathame kṣaṇe||",
    "2992:1724": "sambandhāḥ saptavidhā nirdiṣṭā iti svasvāmibhāvādayaḥ|",
    "2992:1725": "anumā- naṁ dvidhaiveti sāmānyadṛṣṭaviśeṣadṛṣṭābhyāmanyasyāpi sambhavāt|",
    "2992:1726": "e- (111) kas tuśabdo yasmādarthe dvitīyas tasmādarthe|",
    "2992:1727": "yasmād dvividhamevā- numānam tasmāt prathamato'numeyādhigame svasvāmyādibhis tribhir yad anumānatrayam tat kva viniveśyatām naiva kvacit tasyā- ntarbhāva iti bhāvaḥ|",
    "2992:1728": "trayagrahaṇam prakṛtivikāranimittanaimittikamā- tramātrikabhāvānāṁ kāryakāraṇabhāva evāntarbhāvāt||",
    "2992:1729": "anugrāhyānugrāhakatvāditi upakāryopakāraka tvādityarthaḥ|",
    "2992:1730": "na hyupakāryopakārakabhāvamantareṇa svasvāmibhāvaḥ sambhavati|",
    "2992:1731": "anyathā hyatiprasaṅgaḥ syāt||",
    "2992:1732": "anayā diśā sahacaribhāvavadhyavadhakasambandhayorapi kāryakāraṇa- bhava unnīyata iti pṛthag noktaḥ|",
    "2992:1733": "tathā hi- na vinopakāreṇa sahaca- ribhāvo'sti cakravākayor maithunasukhopasaṁhārādinā parasparopakā- radarśanāt|",
    "2992:1734": "vadhyavadhakabhāvo'pyahijayanakulaparājayayoḥ kāryakāra- ṇabhāva eva parasparahetutvāt sattvādīnāmiva śabdādibhāvena pariṇa- tau||",
    "2992:1735": "sambandhāntarābhāvaprasaṅgāditi|",
    "2992:1736": "kāryakāraṇasambandha evaikaḥ syāt na sambandhāntaram|",
    "2992:1737": "na hyupakāryopakārakatvena vinā sambandhaḥ (112)",
    "2992:1738": "sambhavati atiprasaṅgāt|",
    "2992:1739": "kathaṁ punaḥ sambandhāntarābhāva ityāha- sarvatretyādi|",
    "2992:1740": "saptabhirapi sambandhairanumāne kartavye pratyāyyapratyāya- kābhyāṁ sambandhibhyāṁ kṛtaḥ parasparasyānyatarasya vā yathāsambhavamupa- kāro vidyato|",
    "2992:1741": "anyathā tayoḥ sambandha eva na syāt||",
    "2992:1742": "atha vā- anumīyate'nenetyanumānaṁ saptavidhaḥ sambandhaḥ|",
    "2992:1743": "tasmi- nnanumāne|",
    "2992:1744": "nimittārthā saptamī|",
    "2992:1745": "saptavidhasambandho nimittam|",
    "2992:1746": "pratyā- yyapratyāyakābhyāmityādi śeṣaṁ pūrvavat|",
    "2992:1747": "asmin vyākhyāne yadetac codyam- nanu kāryakāraṇabhāvaḥ pratyāyanāyāśrīyate|",
    "2992:1748": "anyathāvidi- tasambandhādapi liṅgāt prathamadarśane'numānaṁ bhavet|",
    "2992:1749": "tat kathaṁ sa e- vopakāra ityucyata iti tasyāvatāra eva nāsti yato nātra pratyā- yanamupakāro'bhisaṁhitaḥ|",
    "2992:1750": "kiṁ tarhi|",
    "2992:1751": "sambandhinorātmabhūto'nugrahaḥ||",
    "2992:1752": "dvidhā doṣa iti|",
    "2992:1753": "ayamevobhayapakṣabhāvī|",
    "2992:1754": "phalābhāva iti arthā- ntaravyavacchedaphalatvād vākyānām||",
    "2992:1755": "kiṁ hyasyetyādinā tameva phalābhāvaṁ darśayati|",
    "2992:1756": "nanu cāviditadvai- vidhyapratipādanameva vākyasya phalaṁ syāt|",
    "2992:1757": "kimatrārthāntaravyavacchedena (113) kartavyam|",
    "2992:1758": "ayuktametat|",
    "2992:1759": "arthāntaravyavacchedena hi tatsvarūpaṁ pratīya- te svabhāvāntaravyāvṛttarūpatvāt tasya|",
    "2992:1760": "rūpāntaraṁ cena na vyavacchi- nnam kutas tatsvarūpapratītiḥ|",
    "2992:1761": "na cāviditaṁ dvaividhyam kāryakāra- ṇānumānaprastāvāt|",
    "2992:1762": "tatra punarvacanaṁ niyamārthaṁ vijñāyate|",
    "2992:1763": "tadayuktamityatra hetumāha- sambandhino vyabhicāritvāditi|",
    "2992:1764": "pratibandhādisambhava iti|",
    "2992:1765": "pratibandho vidhurapratyayopanipātaḥ|",
    "2992:1766": "ā- diśabdāt sahakārivaikalyasambhave||",
    "2992:1767": "liṅgyata iti gamyata ityarthaḥ nātropacāro yukta iti upacāra- nibandhanasyābhāvāt|",
    "2992:1768": "athetyādi|",
    "2992:1769": "yo hi kiñcit kāraṇamupajanita- kāryaṁ dṛṣṭvānyadapi tajjātīyaṁ paśyan sādṛśyaskhalitamatiretadapi ni- yataṁ tat kāryaṁ janayiṣyatītyadhyavasyati tasya kāraṇāt kāryajñānaṁ bhavati|",
    "2992:1770": "kadāciditi vacanān na bhavatyapi|",
    "2992:1771": "yasmād bhavati ta- smādanumānakāraṇatvādanumānamucyate|",
    "2992:1772": "yasmāt kadācin na bhavati tasmād vyabhicārītyucyate|",
    "2992:1773": "evamanumānatvaṁ vyabhicāritvaṁ coktami- ti||",
    "2992:1774": "tan na tadā tasyākāraṇatvāditi|",
    "2992:1775": "tadāpi naivānumānopacāro yuktaḥ anumānakāraṇatvābhāvāt|",
    "2992:1776": "naiva hi sa tadānumānamiti yo'sāvayathārthaḥ pratyayaḥ|",
    "2992:1777": "atas tatkāraṇe nānumānopacāro yujya- (114) te|",
    "2992:1778": "yadāpi ca yathārthaḥ tadā vyabhicāritvābhāvaḥ|",
    "2992:1779": "ato nāsti tade- kam yadanumānaṁ syād vyabhicāri ca||",
    "2992:1780": "nanvanumā nābhāsakāraṇamapyamānamucyate|",
    "2992:1781": "tathā hi- vaktāro bhavanti - yadanenānumānamupanyastam tan mayā dūṣitamityapi ca- vyabhicārīti|",
    "2992:1782": "etāvato'rthasya vivakṣitatvādadūṣaṇametadityāha- ya- di cetyādi|",
    "2992:1783": "yadi kāryakāraṇajñāne satyapi punas tato'dhikaṁ vya- bhicāryavyabhicāritvamapekṣyate sambandhāntaramāgatamityabhyupeta- hānam||",
    "2992:1784": "yasyaivāvyabhicāritāpekṣyata iti yasyaivāvyabhicāritāsvarū- pamapekṣyata ityarthaḥ|",
    "2992:1785": "svarūpamityetat kutaḥ|",
    "2992:1786": "yato'vinābhāvitvasya nānyāvyabhicāritāsti tasyāvyabhicāritārūpatvāt||",
    "2992:1787": "sarvānumāneṣvityādinā punarvacanānarthakyamāha|",
    "2992:1788": "atha niyamārthaṁ tad vacanam evamapi - sāmānyataḥ khalvapītyāderānarthakyaṁ syā- t||",
    "2992:1789": "sattve cāsau vicāraṇeti|",
    "2992:1790": "sattvaśabdo'tra svarūpābhidhāyī|",
    "2992:1791": "kāryakāraṇasambandhe hyanumitihetutvenābhyupete liṅgasvarūpameva vicāra- yituṁ yuktam - kimidaṁ kāryaṁ syān na syāditi|",
    "2992:1792": "tad yathā nadīpūra (115) iti|",
    "2992:1793": "tatra hi svarūpagata eva vicāraḥ - kimayaṁ nadīpūro vṛṣṭikṛta āhosvin neti|",
    "2992:1794": "yadā tvasau phenakalilapāṁsulodakādibhiś cihnair niścitasvarūpo bhavati tadā na punaravyabhicāritve vicāramapekṣyate|",
    "2992:1795": "na hi vṛṣṭikāryatve niścite tatra vyabhicāritvamāśaṅkyate kāryasya kāra- ṇāvyabhicārāt|",
    "2992:1796": "etadeva darśayannāha- avicaritamapītyādi||",
    "2992:1797": "tasmān na yuktamavadhāraṇamiti anyato'pyatīndriyārthādhiga- māt|",
    "2992:1798": "nanu ca naivamavadhāryate - sāmānyato dṛṣṭamevātīndriyārthadarśana- heturiti kathaṁ tarhi - sāmānyato dṛṣṭamatīndriyārthopalabdhihetureveti|",
    "2992:1799": "evaṁ cānumānāntarasyātīndriyārthasamadhigamahetutvāpratiṣedhādadoṣaḥ|",
    "2992:1800": "naitadasti|",
    "2992:1801": "sarveṣāṁ hyanumānānāmapratyakṣādhigamahetutvāt sāmānyato dṛṣṭasyāpi tadadhigamahetutvaprāptau punarvacane tadviparītapratiṣedharupo ni- yamo vijñāyate pañca pañcanakhā bhakṣyā iti yadvat|",
    "2992:1802": "anumānadvayāc ca sāmānyato dṛṣṭaṁ pṛthakkṛtyātīndriyārthādhigamahetutvenopādīyate|",
    "2992:1803": "tato- 'pi tasyaiva tad vijñāyate|",
    "2992:1804": "tad yathā - kṛṣṇā gavāṁ sampannakṣīrata- meti kṛṣṇāyā eva sampannakṣīratamatvam||",
    "2992:1805": "tatsadbhāvasyaiva kāraṇatvāditi pradhānasadbhāvasyaiva|",
    "2992:1806": "tadbhāvamātre- ṇa hi pradhānaṁ bhedahetuḥ naikatvādibhir dharmaiḥ|",
    "2992:1807": "evaṁ manyate - asato (116)",
    "2992:1808": "hyupajanaḥ pratiṣidhyate vikāraṇām- nedaṁ vyaktamasata utpadyata iti|",
    "2992:1809": "ataḥ pāriśeṣyāt pradhānasadbhāvādevotpadyante bhedāḥ|",
    "2992:1810": "sadrūpānuvidhā- nāc ca bhedānāṁ sadrūpameva kāraṇam|",
    "2992:1811": "sadrūpaṁ ca tasyātmadhāraṇaṁ svā- bhāvikameva|",
    "2992:1812": "na tu sattāsaṁsargakṛtam sattāyāḥ prāk pariṇāmādasa- mbhavāt|",
    "2992:1813": "tathā hyāha- niḥ sattāsatteti|",
    "2992:1814": "yathā ca tadā sattā nāsti tathaikatvādayo'pi|",
    "2992:1815": "kutas teṣāṁ kāraṇatvam|",
    "2992:1816": "pradhānasadbhāvasyaiva ca pu- ruṣautsukyavinodanāya pravṛttiḥ|",
    "2992:1817": "atas tasyaiva kāraṇatvamiti||",
    "2992:1818": "yadyevam kathaṁ taduktam- na ca kaścit pradhānasya bhedo nirvartako na ca ityādi|",
    "2992:1819": "tat parābhiprāyeṇaivaivamuktam|",
    "2992:1820": "yadi paro'nanyatvamaṅgīkṛtya pradhānapuruṣārthagatān daśa cūlikārthān sādhayet sarvathā gatiḥ syāt|",
    "2992:1821": "idaṁ tu svābhiprāyeṇa - tatsadbhāvasyaiva kāraṇatvaṁ yuktamiti kṛtvā||",
    "2992:1822": "(117) tasya ca bhedebhya eveti pradhānāstitvasya||",
    "2992:1823": "sattvasya bahutvasya vetyādinā sarvathāśabdasyārthamācaṣṭe|",
    "2992:1824": "vāśa- bdāt samuccayārthādekatvādeḥ|",
    "2992:1825": "bhedenābhedena veti sattvena vaikenākartṛka- tvādibhir vā atha vaikena vā vītena pañcabhir vā atha vā yadi puru- ṣādastitvādayo bhinā athāpyabhinnāḥ sarvathānavagama ityabhyupeta- hāniḥ|",
    "2992:1826": "yadakāraṇam na tac cheṣavadanumānāvaseyam atyantābhāva- vat|",
    "2992:1827": "tathā ca puruṣaḥ|",
    "2992:1828": "vyāpakābhāvaḥ|",
    "2992:1829": "ye tu - śabdākārapariṇate- ndriyavṛttinirbhāsāyāṁ manovṛttāvupajātāyāṁ puṁso'pi tadākāravṛttiru- pajāyate tasmād vṛttyākārapariṇāmī puruṣa itīcchanto'siddhatāṁ hetorudbhāvayanti teṣāṁ pradhānarūpaḥ pumān prapnoti|",
    "2992:1830": "tathā hi manovṛ- ttis triguṇātmakā|",
    "2992:1831": "tadākārā ca puruṣasya vṛttiḥ|",
    "2992:1832": "tataś cāsāvapi triguṇātmakaiva syāt|",
    "2992:1833": "evaṁ ca vṛttivṛttimatorananyatvāt puṁso'pi tri- guṇātmakatvamāpannam|",
    "2992:1834": "triguṇasvabhāvatvāc ca so'pi pradhānameva syā- t|",
    "2992:1835": "tatra cokto doṣaḥ|",
    "2992:1836": "pradhānasya caikatvamabhyupetaṁ hīyata ityasārame- taditi||",
    "2992:1837": "(118) anumānādīnītyādi|",
    "2992:1838": "ādiśabdena śābdopamānārthāpattayo gṛhya- nte|",
    "2992:1839": "pratyakṣapūrvakatvāt tadvadeveti|",
    "2992:1840": "yathā pratyakṣaṁ dharmaṁ pratyanimitta- m tathānumānādīnyapi|",
    "2992:1841": "kutaḥ|",
    "2992:1842": "pratyakṣapūrvakatvāt|",
    "2992:1843": "ata eva caitāni na sūtritāni|",
    "2992:1844": "pratyakṣādīni hi pramāṇāni kimarthaṁ parīkṣyante|",
    "2992:1845": "coda- nālakṣaṇo dharmaḥ na pratyakṣādilakṣaṇa iti jñāpayitum|",
    "2992:1846": "pratyakṣasya ca dharmaṁ pratyanimittatve jñāpite - anyadapi yat pratyakṣapūrvam tad dharm- parijñānanimittaṁ na bhavatīti jñāyata eveti kiṁ tena sūtritena||",
    "2992:1847": "kathaṁ tarhi ṣaṭ pramāṇāni mīmāṁsāyāṁ pratītyānītyāha - vṛttikā- rairityādi||",
    "2992:1848": "tatretyādinā dūṣaṇamāha|",
    "2992:1849": "nanu ca sūtre pratyakṣapūrvakatvamasūtritatve he- tutvenopāttam|",
    "2992:1850": "vṛttau tu pramāṇatvaparijñāne - yadi yat pratyakṣapūrvaka- m tat pramāṇatvena vijñāsyata ityabhidhānāt tat kathaṁ vṛtteḥ sū- trārthānugamanam|",
    "2992:1851": "sūtre pratyakṣapūrvakatvamasūtraṇasya pāramparyeṇa hetutveno- pāttam na sākṣāt|",
    "2992:1852": "tadeva ca pāramparyaṁ darśayitum- yadi yat pra- tyakṣapūrvakamityādikaṁ vivaraṇaṁ kṛtamityadoṣaḥ|",
    "2992:1853": "yadi punaḥ pramāṇapa- (119)",
    "2992:1854": "rijñānamevāsūtraṇaheturavyavahita ucyeta pramāṇaparijñānahetur noktaḥ syāt|",
    "2992:1855": "tataś ca - smṛtīcchādveṣayatnādi pramāṇamanuṣajyata itya- sya dūṣaṇasyāvatāro na syāt|",
    "2992:1856": "tasmād dūṣaṇāvakāśadānāya pratyakṣa- pūrvakatvādityuktam||",
    "2992:1857": "nanu naiva mīmāṁsāyāṁ pratyakṣapūrvakatvena pramāṇatvamuktam api tu dharmaṁ pratyanimittatvameṣāmākhyātam yadāha- pratyakṣapūrvakatvāc cānu- mānopamānārthāpattīnāmapyakāraṇatvamiti|",
    "2992:1858": "upavarṣeṇāpi prasiddhatvān noktānītyuktam|",
    "2992:1859": "pratyakṣādīni hi pramāṇāni prasiddhānīti naiṣa do- ṣaḥ|",
    "2992:1860": "iha prasiddhatvaṁ nāsti teṣāmiti jñāpitametat - bahavaś ca vi- pratipannā ityanena|",
    "2992:1861": "na ca teṣāṁ lakṣaṇamuktam yataḥ svarūpāvasāyaḥ syāt|",
    "2992:1862": "pratyakṣapūrvakatvāc ca dharmaṁ pratyanimittatānumānādīnāṁ vijñā- yata eva|",
    "2992:1863": "tato noktānīti vṛttikārair vākyakārābhiprāyamudbhāvayadbhiḥ - pratyakṣapūrvaṁ yat tat pramāṇatvena vijñāyata eva|",
    "2992:1864": "tato noktānītya- yamapyabhiprāya utprekṣita iti sambhāvyate|",
    "2992:1865": "anyathā pūrvako'pyabhiprā- yo na syāt|",
    "2992:1866": "na hyavijñāya pramāṇāntarāṇāṁ svarūpaṁ dharmaṁ pratyanimi- ttatā śakyā vijñātum yataḥ svarūpaparijñānārthaṁ vaktavyāni syuḥ|",
    "2992:1867": "na coktāni|",
    "2992:1868": "tasmān nūnam- yat pratyakṣapūrvakam tat pramāṇatvena vi- (120)",
    "2992:1869": "jñāyata eva|",
    "2992:1870": "tato noktānītyayamapi vṛttikārair vākyakārābhiprā- yo'bhyūhita ityāśaṅkyate|",
    "2992:1871": "tataś ca smṛtyādīnāmapi pratyakṣapūrvaka- tvāt pramāṇatvaṁ prasajyata iti||",
    "2992:1872": "anumānopadeśādīti|",
    "2992:1873": "ādiśabdenopamānārthāpattigrahaṇam|",
    "2992:1874": "upadeśo dvividhaḥ pauruṣeyo'pauruṣeyaś ca|",
    "2992:1875": "iha pūrvasya grahaṇam|",
    "2992:1876": "itaras tu pareṣāmapi naiva pratyakṣapūrvakatvenābhimataḥ||",
    "2992:1877": "asādhāraṇaviṣayetyuktamiti|",
    "2992:1878": "dharmiṇo'nekarūpasyetyatra prati- pāditamindriyadhiyo'sādhāraṇaviṣayatvam|",
    "2992:1879": "sambandhaś cānekāśraya ityādinā sādhāraṇatvaṁ sambandhasya darśayan- yat sādhāraṇam na tat pratyakṣasya viṣayaḥ sāmānyavat|",
    "2992:1880": "tathā ca sambandha iti vyāpakaviru- ddhamudbhāvayati|",
    "2992:1881": "sāmānyasya cādarśanapratipādanam - sāmānyaṁ yadya- pītyādinā|",
    "2992:1882": "avyāptiratra nāśaṅkanīyā|",
    "2992:1883": "indriyabuddhir hi vastuviṣa- yeṣyate|",
    "2992:1884": "asādhāraṇaṁ ca vastu na sādhāraṇam|",
    "2992:1885": "sambandhaś ca sādhā- raṇaḥ|",
    "2992:1886": "tasmān na vastu|",
    "2992:1887": "tato nendriyadhiyo viṣayaḥ|",
    "2992:1888": "sambandhinaś cetyādi|",
    "2992:1889": "yadi sambandhinaḥ saṁyogisamavāyyāditvena sambandhirūpeṇa gṛhyante evamanumānādyupakāriṇo bhavanti|",
    "2992:1890": "ādiśabdādupamānā- (121)",
    "2992:1891": "dyupakāriṇaḥ|",
    "2992:1892": "anyathā yo'pyanagnisambandhitvena prathamamavyutpannāgni- dhūmasambandho dhūmaṁ gṛhṇāti tasyāpi tato'gneranumānaṁ syāt|",
    "2992:1893": "na ca te tathā pratyakṣā iti sambandhāpekṣatvāt sambandhitvasya sambandhasya cāpratyakṣatvāt|",
    "2992:1894": "arthālocanamātratvāc cendriyadhiyaḥ sandhānaṁ pratya- sāmarthyāt sambandhirūpeṇa grahaṇaṁ pratyakṣeṇa teṣāṁ na sambhavati||",
    "2992:1895": "dṛṣṭasāmānyatodṛṣṭādibhedāditi|",
    "2992:1896": "dṛṣṭam yatra liṅgaliṅginoḥ sa- mbandho dṛṣṭaḥ|",
    "2992:1897": "sāmānyato dṛṣṭam yatra kvacit sambandhadarśanāt ta- tsāmānyākāreṇātīndriyārthādhigatiḥ|",
    "2992:1898": "ādiśabdena pūrvavadādayo nai- yāyikoktā gṛhyante|",
    "2992:1899": "tatretyādinā - samavāyādīnāṁ tadvatāṁ ca sama- vāyyādīnāṁ samavāyasamavāyyādirūpeṇāpratyakṣatvābhyupagamāt parama- tenāpi tadāśrayasyānumānasya pratyakṣapūrvakatvaṁ nāstīti darśayati|",
    "2992:1900": "ta- nmatena tviti|",
    "2992:1901": "tanmatagrahaṇam svamatena saṁyogasaṁyoginorapyapra- tyakṣatvāt|",
    "2992:1902": "tadabhyupetyeti|",
    "2992:1903": "tanmataṁ tacchabdena sambadhyate||",
    "2992:1904": "na heturanumāyāś ceti|",
    "2992:1905": "caśabdo bhinnakramo'vadhāraṇārthaś ca draṣṭavyaḥ naiva heturityarthaḥ||",
    "2992:1906": "(122) dvayoraviśeṣādityādi|",
    "2992:1907": "dvayorapi sambandhinoraviśiṣṭaḥ saṁyogaḥ|",
    "2992:1908": "tataś cobhayorapyagnidhūmayor gamyagamakabhāvaḥ syāt sarvathā ca sarvātmanā saṁyogāt||",
    "2992:1909": "saṁyoginau ca na|",
    "2992:1910": "svarūpeṇādhigantavyāviti|",
    "2992:1911": "svarūpam ya- daviditasambandhenāpi gṛhyate dhūmādirūpam|",
    "2992:1912": "tena nādhigamanārhau||",
    "2992:1913": "kasmādityāha- na hyanumāna ityādi|",
    "2992:1914": "sambandhirūpeṇa tarhi ta- yor adhigatayorupakāro bhaviṣyatītyāha- na cetyādi|",
    "2992:1915": "na hī- ndriyadhiyo yogo viṣayo nāpi tadyuta ityanena - saṁyogirūpeṇa saṁyoginoḥ pratyakṣatā na bhavatītyuktam||",
    "2992:1916": "syādetat - na nāma pratyakṣapūrvakatvamanumānādīnām|",
    "2992:1917": "lakṣaṇaṁ tu te - ṣāṁ yadiṣṭam tadanavadyam yatas tasya pratiṣedho nocyata ityāha- anumānopadeśopamānāmityādi|",
    "2992:1918": "kathaṁ punaḥ svābhiprāyeṇa nokta- mityāha- sambandhāntarasyānirdeśāditi|",
    "2992:1919": "na hi vaiśeṣikādyabhima- tasambandhebhyo'nyaḥ kaścana sambandho nirdiṣṭaḥ|",
    "2992:1920": "yadapīdaṁ śabareṇa svābhiprāyeṇa kilānumānamuktam - anumānaṁ jñātasambandhasyaikadeśa- darśanādekadeśāntare'sannikṛṣṭe buddhiḥ|",
    "2992:1921": "tad dvividhaṁ pratyakṣadṛṣṭasambandhaṁ (123)",
    "2992:1922": "sāmānyato dṛṣṭaṁ ceti tadapi vaiśeṣikīyānumānameva yadi ta eva sa- mbandhā vivakṣitāḥ|",
    "2992:1923": "athānye teṣāṁ svarūpaṁ na nirdiṣṭamityanirdiṣṭame- vānumānam|",
    "2992:1924": "smṛtirapi caikadeśadarśanādekadeśāntare pūrvādhigate jāya- ta iti sāpyanumānaṁ syāt|",
    "2992:1925": "sambandho'pi nendriyagrāhya ityuktam|",
    "2992:1926": "tat kutas tasya pratyakṣadṛṣṭasambandhatetyayuktametat||",
    "2992:1927": "arthāpattyabhavayos tu pratiṣedha ucyata iti tayoḥ svābhiprā- yeṇa vidhānāt||",
    "2992:1928": "sthālyādyadhiśrayaṇādyarthagṛhītamiti|",
    "2992:1929": "ekenādiśabdena cūrṇīda- rvyādayaḥ sādhanaviśeṣā gṛhyante dvitīyena codakopasaṁhārādayo vyā- pāraviśeṣāḥ|",
    "2992:1930": "arthagṛhītatvaṁ tu pākasya tata utpatteḥ|",
    "2992:1931": "na hi tair vi- nā pākaniṣpattir bhavati|",
    "2992:1932": "tato'nyathānupapattyā tat sarvamarthagṛhīta- meva|",
    "2992:1933": "kathaṁ punaranumānam yāvatā trirūpāl liṅgato'rthadṛg anu- mānamuktamityāha- pacatiliṅgādeva gamyata iti|",
    "2992:1934": "pāka eva hi sthālyādīnāmavinābhāvatvāl liṅgam|",
    "2992:1935": "avinābhāvas tu tata utpa- tteḥ|",
    "2992:1936": "tato dhūmādagnyanumānaval liṅgajatvādanumānān na bhidyate||",
    "2992:1937": "(124) anye tu bhāvābhāvābhyāṁ kāryakāraṇapratipattimarthāpattim iccha- nti tāmevānye yuktyākhyaṁ pramāṇāntaramiti|",
    "2992:1938": "yathā sati cakṣuṣi ca- kṣurvijñānaṁ bhavati asati na bhavati|",
    "2992:1939": "tasmāc cakṣureva tasya kāra- ṇamiti|",
    "2992:1940": "na hīdamanumānaṁ yujyate dṛṣṭāntābhāvāat|",
    "2992:1941": "pramāṇāntarasi- ddho hi dṛṣṭānto bhavati|",
    "2992:1942": "na cātra pramāṇāntareṇa dṛṣṭāntasiddhiḥ|",
    "2992:1943": "tathā hi - yadapīdaṁ bījāṅkurādi dṛṣṭāntatveneṣyate tatrāpyanenaiva siddhaḥ kāryakāraṇabhāvaḥ|",
    "2992:1944": "na caitad yuktam yenaiva sādhyaṁ sādhyate tenaiva dṛ- ṣṭānto'pīti nidarśanānavasthāprasaṅgāditi|",
    "2992:1945": "sāpi naiva pramāṇāntaram|",
    "2992:1946": "na hyatra kāryakāraṇabhāvaḥ sādhyate sādhyasādhanayorabhedāt|",
    "2992:1947": "na hi bhāvābhāvābhyāmanyo hetuphalabhāvaḥ|",
    "2992:1948": "na ca tenaiva tasya sādhyatvamupapa- dyate|",
    "2992:1949": "tasmādatra mūḍhaṁ prati jananakhyātyā pitṛtvavad viṣayadarśanene vi- ṣayiṇo vṛttasambandhasya smaraṇād vyavahāraḥ sādhyate|",
    "2992:1950": "yādṛśe viṣaye tvayānyatra kāryakāraṇavyavahāraḥ pravartitaḥ tādṛśa evāyam|",
    "2992:1951": "tasmād- trāpi sa pravartyatāmiti|",
    "2992:1952": "vyavahāre ca sādhye sambhavati dṛṣṭānta itya- numānameva|",
    "2992:1953": "prayogas tu- yatra tadbhāvabhāvitvam tatra kāryakāraṇavya- vahāraḥ kartavyaḥ|",
    "2992:1954": "tad yathā yatra pūrvaṁ pravartitaḥ kāryakāraṇabhāvo bī- jāṅkurādau|",
    "2992:1955": "tadbhāvabhāvitvaṁ ca cakṣurvijñānayoriti svabhāvaḥ||",
    "2992:1956": "(125) śabaras tvāha- arthāpattirapi dṛṣṭaḥ śruto vārtho'nyathā nopapadyata ityarthaparikalpanā yathā jīvati devadatte gṛhādarśanena bahirbhāva- syādṛṣṭasya kalpaneti|",
    "2992:1957": "atra gobalīvardanyāyena śabdādavagatasya śru- taśabdena pṛthagupādānād dṛṣṭaśabdaḥ pramāṇāntaropalabdhe vartate|",
    "2992:1958": "yathā jīvatītyabhāvapūrvikāyā arthāpatterudāharaṇam|",
    "2992:1959": "gṛhādarśanena bahirbhā- vasyeti jīvato devadattasya gṛhādarśanamabhāvapramāṇopalabdhaṁ bahirbhāva- mantareṇa nopapadyata ityarthaḥ||",
    "2992:1960": "atra yadi jīvato devadattasya gṛhādarśanaṁ bahirbhāvādanyathā na dṛ- śyata ityanyathā nopapadyata ityucyate evaṁ sati bahirbhāvāavinābhūta- mapi tan na dṛṣṭamiti tathāpi nopapadyate|",
    "2992:1961": "atha jīvato devadattasya gṛ- hādarśanaṁ bahirbhāva eva sati dṛṣṭaṁ tadabhāve ca na dṛṣṭamityanyathā nopapa- dyata ityabhidhīyate tadā tadbhāvabhāvitvamevānyathānupapannatvamuktaṁ syā- t|",
    "2992:1962": "tac cānvayavyatirekiṇyevārthe bhavatīti nārthāpattiranumānād bhidyate|",
    "2992:1963": "prayogas tu- upalabdhilakṣaṇaprāpto gṛhe na dṛśyate jīvati ca sa bahir bhavati|",
    "2992:1964": "yathā yathoktaprakāro bahirupalabhyamāno yajñada- ttaḥ|",
    "2992:1965": "yathoktadharmakaś ca śabdāvagatasattāko devadatta iti svabhāvaḥ||",
    "2992:1966": "(126) saṁśayakāraṇatvāditi|",
    "2992:1967": "yat saṁśayakāraṇam na tat pramāṇam prameyatvavat|",
    "2992:1968": "tathā ca prakrāntārthāpattiriti vyāpakaviruddhamāha||",
    "2992:1969": "gehe'bhāvān na caitrasyetyādi|",
    "2992:1970": "na hi gehe'bhāvamātreṇa caitrasya bahirbhāvapratītir bhavati anyathā śaśaviṣāṇasyāpi syāt|",
    "2992:1971": "geha- śabdas tu tatra vākye prayuktas tasya bahirbhāvaṁ gamayati||",
    "2992:1972": "gehaśabdasya prayoge hi vākyametan niyamavantamabhāvaṁ khyāpayati tathāvidhārthavivakṣāyāmevaivaṁvidhavākyaprayogāt|",
    "2992:1973": "yadāha- yadi tu gehe bahiś ca na syāt nāstītyevocyeteti|",
    "2992:1974": "tasmād vākyametadubha- yamākṣipati gehābhāvaṁ ca bahirbhāvaṁ ca ekasyāpi niyamayogakhyāpa- kasya dvitīyākṣepanāntarīyakatvāt|",
    "2992:1975": "na tu kevalo'bhāvo bahirbhāvamā- kṣipati niyamavāṁś ca na kevalaḥ niyamasyobhayarūpatvāt|",
    "2992:1976": "tasmān nāsti gehe caitra iti nābhava evocyate api tu bahiś ca bhāvaḥ|",
    "2992:1977": "tasmādarthāpattirevābhāva iti|",
    "2992:1978": "yathā hi sthālyādikamantareṇa pāka- sya niṣpattir na bhavatīti nāntarīyakatvāt sā tadākṣipati evaṁ pra- tiṣedhaniyamavivakṣāyāṁ gṛhaśabdasya prayogo bahirbhāvamantareṇa na bhava- tīti nāntarīyakatvāt sa tamākṣipati|",
    "2992:1979": "tataś ca yathā pacatiḥ sthā- lyāder liṅgam evamevaṁvidhavākyasamavāyī gehaśabdo'pi bahirbhāva- syeti tata eva tadgatiḥ||",
    "2992:1980": "(127) śabaras tvāha - abhāvo'pi pramāṇābhāvo nāstītyarthasyāsannikṛ- ṣṭasyeti|",
    "2992:1981": "pratyakṣādipramāṇapañcakābhāva indriyeṇāsannikṛṣṭasyārthasya nāstītyabhāve niścayahetur bhavati|",
    "2992:1982": "tasmādabhāvaḥ pramāṇamiti vā- kyārthaḥ||",
    "2992:1983": "tamevānye'nupalabdhiśabdena vyapadiśantaḥ pramāṇāntaravādina ā- huḥ- upalabdhyā yayā yo'rtho jñāyate tadabhāvataḥ|",
    "2992:1984": "nāstitvaṁ jñāyate tasyānupalabdhiriyaṁ matā||",
    "2992:1985": "iti|",
    "2992:1986": "atrāpi pramāṇābhāvo'gṛhīto vastvabhāvagrahaṇakāraṇaṁ na bhavati|",
    "2992:1987": "atha grahaṇāpekṣaḥ sa vastvabhāvagrahaṇe vyāpriyate anavasthā syāt|",
    "2992:1988": "yathā hi ghaṭābhāvaḥ pramāṇābhāvena gṛhyate tathā pramāṇābhāvo'pyapare- ṇa so'pyapareṇetyanavasthitiḥ|",
    "2992:1989": "ekasyāpi cāgrahaṇe sarveṣāmagrahaṇa- miti kutas tasya prāmāṇyam|",
    "2992:1990": "agṛhītasyāpīndriyavad grahaṇakāra- ṇatvaṁ syāditi cet na abhāvasya sarvasāmarthyavirahalakṣaṇatvāt|",
    "2992:1991": "(128) anyathā bhāva eva syāt arthakriyāsāmarthyalakṣaṇatvād bhāvasyeti nābhāvaḥ pramāṇam||",
    "2992:1992": "tavāpi tarhyanupalabdhir na syāt pramāṇaṁ yathoktādeva doṣāt|",
    "2992:1993": "naita- dasti na hi mayaivaṁvidhānupalabdhiriṣyate api tu upalabdhilakṣaṇa- prāptasyānupalabdhiḥ|",
    "2992:1994": "upalabdhilakṣaṇaprāptirupalambhapratyayāntarasāka- lyaṁ svabhāvaviśeṣaś ca yaḥ svabhāvaḥ satsvanyeṣūpalambhapratyayeṣu san pratyakṣa eva bhavati|",
    "2992:1995": "tatropalabdhiḥ kartṛsthā vā kriyā syāt karmasthā vā|",
    "2992:1996": "pūrvakalpa upalabhamānasya dharmo jñānamupalabdhiḥ|",
    "2992:1997": "tato'nyopala- bdhiranupalabdhiḥ vivakṣitopalabdheranyatvādabhakṣyāsparśanīyavat|",
    "2992:1998": "yadā tu karmasthā kriyopalabdhiśabdenocyate tadopalabhyamānasyaiva dharmaḥ svaviṣayajñānajananayogyatālakṣaṇa upalabdhir viṣayasvabhāva eva yogyatāyā bhāvarūpatvāt|",
    "2992:1999": "tasmādanya upalambhayogya eva tadekajñā- nasaṁsṛṣṭasvabhāvo'nupalabdhiḥ|",
    "2992:2000": "sa cāyaṁ yathopavarṇito dviprakāro'pya- nupalambhaḥ pratyakṣeṇaiva sidhyatīti nāsmākaṁ yathoktadoṣasambhavaḥ||",
    "2992:2001": "(129) bhavatu nāmaivaṁvidhānupalabdhiḥ pramāṇam|",
    "2992:2002": "sā punaḥ kathamanumānam|",
    "2992:2003": "kathaṁ ca na syāt|",
    "2992:2004": "dṛṣṭāntānapekṣaṇāt|",
    "2992:2005": "na hyasyāṁ kaścid dṛṣṭānto 'sti|",
    "2992:2006": "pramāṇasiddho hi dṛṣṭānto bhavati|",
    "2992:2007": "anyathā yadyanupalabdhisiddha eva dṛṣṭāntaḥ syāt evaṁ sati yathā ghaṭābhāvo dṛṣṭāntena sādhyate tathā dṛṣṭānto'pi nirupākhyaṁ vyomakusumādyapareṇa dṛṣṭāntena sādhyeta|",
    "2992:2008": "so'pyapareṇetyanavasthā prasajyeta|",
    "2992:2009": "atha dṛṣṭānto dṛṣṭāntena vināpi sidhyati ghaṭābhāvo'pi sidhyet|",
    "2992:2010": "tataś ca pramāṇāntaramevānupala- bdhiḥ syāt dṛṣṭāntānapekṣaṇāditi||",
    "2992:2011": "naiṣa doṣaḥ|",
    "2992:2012": "na hyapalambhenābhāvaḥ sādhyate|",
    "2992:2013": "kiṁ tarhi|",
    "2992:2014": "abhāvavya- vahāraḥ|",
    "2992:2015": "nimittaṁ hyasadvyavahārasyopalabhyānupalabdhiḥ|",
    "2992:2016": "sā svasannidhā- nāt svanimittamenaṁ sādhayatīti svanimittasāmagrībhāvī sarve'tra dṛ- ṣṭāntaḥ|",
    "2992:2017": "sadvyavahārapratiṣedhe'pi sādhye dṛśyānupalabdhyetarayā ca ni- mittavaikalyābhāvino'ṅkurādayo'pi dṛṣṭāntaḥ na kevalaṁ nirupākhya- meveti na pramāṇāntaratvaprasaṅgaḥ||",
    "2992:2018": "kiṁ punaḥ kāraṇamabhāva eva na sādhyate|",
    "2992:2019": "bhedābhāvāt|",
    "2992:2020": "tathā hi- upalabdhireva dṛśyātmanāṁ sattā anupalabdhiś cāsattā|",
    "2992:2021": "kathaṁ kṛtvā|",
    "2992:2022": "(130) yadā tāvad yathoktā svaviṣayajñānajananayogyatopalabdhiḥ tadā yo- gyatāyāḥ svabhāvabhūtatvādupalabdhiḥ satteti siddhametat|",
    "2992:2023": "yadāpi kartṛ- dharmo jñānamupalabdhiḥ tadāpi sā dṛśyasyārthasya sattānibandhanatvāt tadvyāptyavyatirekābhyāṁ tatsvabhāvāviśiṣṭeti sattāvadupacārāt sattaiva|",
    "2992:2024": "tadevamubhayathāpyupalabdhiḥ sattā|",
    "2992:2025": "tadabhāvaś cāsattā paryudāsavṛttyā pūrvavat|",
    "2992:2026": "saiva cānupalabdhiriti nāsti sādhyasādhanayor bhedaḥ|",
    "2992:2027": "ten nābhāvo'nupalabdhyā sādhyate|",
    "2992:2028": "tasmān nimittopadarśanena nāstītya- nupalabdherasadvyavahāraḥ sādhyate muḍhaṁ prati jananakhyātyā pitṛtvavat|",
    "2992:2029": "adṛśyānupalambhenāpi nimittābhāvād vyavahārapratiṣedha ajanana- khyātyāpitṛtvavaditi||",
    "2992:2030": "yātra parapakṣapratiṣedhenetyādi|",
    "2992:2031": "yaduktaṁ bhāṣyakāreṇa - parapakṣapra- tiṣedhena svapakṣasiddhiriti tatpratiṣedhaḥ sāṅkhyīyāvītapratiṣedhādeva kṛto veditavyaḥ ayamapyāvītaprayoga eveti kṛtveti||",
    "2992:2032": "dvitīyaḥ paricchedaḥ samāptaḥ|| (131)"
}