{
    "748:0": "karmavastu",
    "748:1": "(karmavastuni) uddānam |",
    "748:2": "kāśiṣu vāsavagrāmakaṃ senāñjayavastukam |",
    "748:3": "campāyāṃ bhagavān buddhaḥ akarmāṇi pratikṣipet ||1||",
    "748:4": "kāśiṣu vāsavagrāmake senāṃjayo nāma bhikṣuḥ prativasati |",
    "748:5": "tamāgamya vāsavagrāmakā brāhmaṇagṛhapatayo buddhadharmasaṃgheṣu kārān kurvanti |",
    "748:6": "ye āgantukā bhikṣuvo vāsavagrāmakamāgacchanti tānasau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu piṇḍakā upanibaddhāsteṣu bhoktuṃ preṣayati |",
    "748:7": "yāvadanyatamaḥ sālohito vāsavagrāmake varṣā uṣitaḥ |",
    "748:8": "trayāṇāṃ vārṣikāṇāṃ māsānāmatyayātkṛtacīvaro niṣṭhitacīvaraḥ samādāya pātracīvaraṃ yena śrāvastī tena cārikāṃ prakrānto'nupūrveṇa cārikāṃ caran śrāvastīmanuprāptaḥ |",
    "748:9": "ācaritaṃ ṣaḍvargikāṇāmaśūnyaṃ jetavanaddhāramanyatarānyatareṇa ṣaḍvargikeṇa |",
    "748:10": "upanando jetavanadvāre tiṣṭhati |",
    "748:11": "tenāsau dūrata eva dṛṣṭo bakākāraśirāḥ pralambabhrūḥ |",
    "748:12": "sa saṃlakṣayati |",
    "748:13": "ko'pyayaṃ sthaviro bhikṣurāgacchati |",
    "748:14": "pratyudgantavyamiti |",
    "748:15": "s apratyudgataḥ |",
    "748:16": "svāgataṃ svāgataṃ sthavira iti |",
    "748:17": "sa kathayati vande ācārya iti |",
    "748:18": "sa saṃlakṣayati |",
    "748:19": "mahallo batāyam |",
    "748:20": "nāyamācāryaṃ jānīte nāpyupādhyāyamiti |",
    "748:21": "sālohita kiyadddūrādāgacchasi |",
    "748:22": "vāsavagrāmakāt |",
    "748:23": "kiṃ tatra |",
    "748:24": "vihāraḥ |",
    "748:25": "kimasau vihāraḥ |",
    "748:26": "āhosvidvighātaḥ |",
    "748:27": "kīdṛśo vihāraḥ |",
    "748:28": "kīdṛśo vighātaḥ |",
    "748:29": "yatropakaraṇasaṃpat sa vihāraḥ |",
    "748:30": "yatropakaraṇavaikalyaṃ sa vighātaḥ |",
    "748:31": "yadyevaṃ vihāro'sau yatra senāñjayo nāma bhikṣuḥ prativasati |",
    "748:32": "tamāgamya vāsavagrāmīyakā brāhmaṇagṛhapatayo buddhadharmasaṃgheṣu kārān kurvanti |",
    "748:33": "itaśca tatrāgantuko bhikṣurāgacchati |",
    "748:34": "tamasau pratiśāmya sarvopakaraṇaiḥ pravārayitvā mārgaśrame prativinodite yeṣu kuleṣu bhikṣūṇāṃ piṇḍakā upanibaddhāsteṣu bhoktuṃ preṣayati |",
    "748:35": "ācaritaṃ ṣaḍvargikāṇāṃ yatkiṃcideva śṛṇvanti tadrātrau saṃnipatya parasparamārocayanti |",
    "748:36": "nandopananda kiyacciramasmābhiḥ kṛcchramudvoḍhavyam |",
    "748:37": "asti kiṃcidyuṣmākaṃ kiṃcicchrutaṃ yatrodārāvabhāso bhavediti |",
    "748:38": "upanandaḥ kathayati |",
    "748:39": "asti |",
    "748:40": "kāśiṣu vāsavagrāmake senāṇjayo nāma bhikṣuḥ prativasati |",
    "748:41": "tamāgamya vāsavagrāmīyakā brāhmaṇagṛhapatayaḥ pūrvavadyāvadbhiktuṃ preṣayati |",
    "748:42": "yadyabhipretaṃ tatra gacchāmaḥ |",
    "748:43": "te samādāya pātracīvaraṃ yena vāsavagrāmakastena cārikāṃ prakrāntāḥ |",
    "748:44": "anupūrveṇa cārikāṃ caranto vāsavagrāmakamanuprāptāḥ |",
    "748:45": "te senāṃjayena dūrata eva dṛṣṭāḥ |",
    "748:46": "sa saṃlakṣayati |",
    "748:47": "āgatā hyete duṣṭhulasamudācārāḥ |",
    "748:48": "pratiśāmayitvā sarvopakaraṇaiḥ pravārayitavyāḥ |",
    "748:49": "no tu kulāni bhoktuṃ preṣayitavyā iti |",
    "748:50": "te anena pratiśāmayitvā sarvopakaraṇaiḥ pravāritāḥ |",
    "748:51": "no tu kulāni bhoktuṃ preṣitā iti |",
    "748:52": "apare kathayanti |",
    "748:53": "ekaṃ tāvatsaṃpannaṃ kulānyapi preṣayiṣyatīti |",
    "748:54": "yāvannavako bhikṣurāgataḥ |",
    "748:55": "sa tena pratiśāmayitvā sarvopakaraṇaiḥ pravārito mārgaśrame prativinodite kulāni bhoktuṃ preṣitaḥ |",
    "748:56": "ṣaḍvargikāḥ prakupitāḥ kathayanti |",
    "748:57": "nandopananda kīdṛśo'yaṃ (mahallaḥ)",
    "748:58": "chandadveṣī |",
    "748:59": "yadi tāvatpūrvamāgatāste vayam |",
    "748:60": "(yadi vṛddhāste vayam |",
    "748:61": ") atha bahuśrutāste vayam |",
    "748:62": "eṣa bhikṣuracireṇābhyāgato navakah prakṛtijñaḥ |",
    "748:63": "so'nena sa rvopakaraṇaiḥ pravārayitvā kulāni bhoktuṃ preṣito no tu vayam |",
    "748:64": "satairupālabdhaḥ |",
    "748:65": "mahalla īdṛśastvaṃ chandadveṣī |",
    "748:66": "yadi tāvatpūrvamāgatāste vayaṃ pūrvavadyāvat |",
    "748:67": "sa tvayā sarvopakaraṇaiḥ pravārayitvā kulāni bhoktuṃ preṣito no tu vayam |",
    "748:68": "sthavirā mā kiṃcit parihīyate |",
    "748:69": "ṣaḍvargikāḥ saṃjātāmarṣāḥ kathayanti |",
    "748:70": "na tūṣṇīṃ sthātavyam |",
    "748:71": "tadaparaṃ prativadati |",
    "748:72": "sa tairabhyāhataḥ |",
    "748:73": "tūṣṇīmavasthitah |",
    "748:74": "taistasyācodayitvāsmārayitvā vastukarmapratijñāyā balādutkṣepaṇīyaṃ karma kṛtam |",
    "748:75": "sa saṃlakṣḥayati |",
    "748:76": "duḥkhaṃ brāhmaṇagṛhapatayaḥ prasādyante sukhamaprasādyante |",
    "748:77": "yadi sthāsyāmi vāsavagrāmīyakā brāhmaṇagṛhapatayaḥ prasādaṃ pravedayiṣyante |",
    "748:78": "sarvadā prakramitavyamiti |",
    "748:79": "sa samādāya pātracīvaraṃ yena śrāvastī tena cārikāṃ prakrānto'nupūrveṇa cārikāṃ caran śrāvastīmanuprāptaḥ |",
    "748:80": "sa bhikṣubhirdṛṣṭa uktaśca |",
    "748:81": "svāgataṃ svāgatamāyuṣman |",
    "748:82": "senāñjayin prītā vayaṃ tvaddarśanena no tvāgamanena |",
    "748:83": "kiṃ kāraṇam |",
    "748:84": "tvāmāgamya vāsavagrāmīyakā brāḥmaṇagṛhapatayo buddhadharmasaṃgheṣu kārān kurvanti |",
    "748:85": "āgantukānāṃ gamikānāṃ ca vāsavagrāmakaṃ pratiśaraṇam |",
    "748:86": "astyetadevam |",
    "748:87": "mama tu ṣaḍvargikairacodyitvāsmārayitvā vastukarmapratijñāyām balādutkṣepaṇīyaṃ karma kṛtam |",
    "748:88": "kiṃ kāraṇam |",
    "748:89": "tena yathāvṛttamākhyātam |",
    "748:90": "te'vadhyāyantaḥ kṣipanto vivācayanta etatprakaraṇaṃ bhikṣavo bhagavata ārocayanti |",
    "748:91": "bhagavānāha |",
    "748:92": "tasmāttarhi bhikṣavo vyagreṇa na bhikṣubhiracodayitvāsmārayitvā vastukarmapratijñayā balādutkṣepaṇīyaṃ karma kartavyam |",
    "748:93": "kurvanti |",
    "748:94": "sātisārā bhavanti |",
    "748:95": "buddho bhagavān campāyāṃ viharati gargāyāḥ puṣkariṇyāstīre |",
    "748:96": "tena khalu samayena ṣaḍvargikā bhikṣava imānyevaṃrūpāṇyadharmakarmāṇi kurvanti |",
    "748:97": "tadyathā adharmeṇa kurvanti vyagrāḥ |",
    "748:98": "adharmeṇa kurvanti samagrāḥ |",
    "748:99": "etatprakaraṇaṃ bhikṣavo bhagavata ārocayanti |",
    "748:100": "bhagavānāha |",
    "748:101": "tasmānna bhikṣubhirimānyevaṃrūpāṇyadharmakarmāṇi karaṇīyāni |",
    "748:102": "tadyathā adharmeṇa vyagrairadharmeṇa samagraiḥ dharmeṇa vyagraiḥ |",
    "748:103": "kurvanti |",
    "748:104": "sātisārā bhavanti |",
    "748:105": "uddānam |",
    "748:106": "na eka ekena (na)",
    "748:107": "dvau na saṃbahulāḥ kṛtāḥ |",
    "748:108": "na gaṇo gaṇasya karmāṇi paṃca saṃghakarmaṇāṃ svāminaḥ ||2||",
    "748:109": "buddho bhagavān campāyām viharati gargāyāh kuṣkariṇyāstīre |",
    "748:110": "tena khalu samayena ṣaḍgarvikā bhikṣava imānyevaṃrūpāṇyadharmakarmāṇi kurvanti |",
    "748:111": "tadyathā eko'pyekasya |",
    "748:112": "eko dvayoḥ |",
    "748:113": "ekah saṃbahulānām |",
    "748:114": "dvāvapi dvayoḥ |",
    "748:115": "dvāvekasya |",
    "748:116": "dvau saṃbahulānām |",
    "748:117": "saṃbahulā api saṃbahulānām |",
    "748:118": "saṃbahulā ekasya |",
    "748:119": "saṃbahulā dvayoḥ |",
    "748:120": "gaṇo gaṇasya |",
    "748:121": "etatprakaraṇaṃ bhikṣavo bhagavata ārocayanti |",
    "748:122": "bhagavānāha |",
    "748:123": "tasmāt naikenaikasya karma kartavyam |",
    "748:124": "naikena dvayoḥ |",
    "748:125": "naikena saṃbahulānām |",
    "748:126": "(na) dvābhyāṃ dvayoḥ |",
    "748:127": "na vābhyāmekasya |",
    "748:128": "na dvābhyāṃ saṃbahulānām |",
    "748:129": "na saṃbahulaiḥ saṃbahulānām |",
    "748:130": "na saṃbahulairekasya |",
    "748:131": "na saṃbahulairdvayoḥ |",
    "748:132": "na gaṇena gaṇasya |",
    "748:133": "kurvanti |",
    "748:134": "sātisārā bhavanti |",
    "748:135": "api tu bhikṣavaḥ paṃca saṃghakarmaṇāṃ svāminaḥ |",
    "748:136": "katame paṃca |",
    "748:137": "catvāro bhikṣavaḥ saṃghah |",
    "748:138": "pañcāpi bhikṣavaḥ saṃghaḥ |",
    "748:139": "daśa bhikṣavaḥ (saṃghaḥ) |",
    "748:140": "viṃśatirbhikṣavaḥ asṃghaḥ uttare (ca |",
    "748:141": ") paṃca saṃghāḥ |",
    "748:142": "tatra bhikṣavo yatra catvāro bhikṣavah prativasanti |",
    "748:143": "arhati tatra saṃgho dharmeṇa sarvakarmāṇi kartum |",
    "748:144": "sthāpayitvā paṃcānāṃ pravāraṇāṃ daśānāmupasaṃpadaṃ viṃśatīnāṃ cāvarhaṇam |",
    "748:145": "yatra paṃca prativasanti |",
    "748:146": "arhati tatra saṃgho dharmeṇa sarvakarmāṇi kartum |",
    "748:147": "sthāpayitvā daśānāmupasaṃpadaṃ viṃśatīnāṃ cāvarhaṇam |",
    "748:148": "yatra bhikṣavo daśa prativasanti |",
    "748:149": "arhati tatra saṃghaḥ sarvakarmāṇi kartum |",
    "748:150": "sthāpayitvā viṃśatīnāmāvarhaṇam |",
    "748:151": "yatra viṃśatirbhikṣavaḥ prativasanti uttare ca |",
    "748:152": "arhati tatra saṃgho dharmeṇa sarvakarmāṇi kartum |",
    "748:153": "uddānam |",
    "748:154": "caturvargakaraṇīyaṃ pudgalam ūnakaḥ kṛtaḥ |",
    "748:155": "na pārivāsikacarturthena karma catuṣṭayaṃ smṛtam ||3||",
    "748:156": "catuvargakaraṇīyaṃ bhikśavaḥ karma ūnāścatvāraḥ kurvanti |",
    "748:157": "adharmakarma ca tadavinayakarma ca |",
    "748:158": "na tattathā karaṇīyam |",
    "748:159": "saṃghaśca tena sātisāraḥ |",
    "748:160": "caturvargakaraṇīyaṃ karma āgārikacaturthāḥ kurvanti |",
    "748:161": "adharmakarma ca tadavinayakarma ca |",
    "748:162": "na ca tattathā karaṇīyam |",
    "748:163": "saṃgahśca tena sātisārah |",
    "748:164": "evaṃ śrāmaṇerakah ṣaṇḍhapaṃḍakah bhikṣuṇīdūṣako mātṝghātakah pitṛghātakah arhadghātakaḥ saṃghabhedakah tathāgatasyāntike duṣṭacittrarudhirotpādakastīrthyakastīrthikāvakrāntikaḥ steyāsaṃvāsiko nānāsaṃvāsiko'vaṃvāsikaḥ pārivāsikacaturthāḥ karma kurvanti |",
    "748:165": "ardharmakarma ca tadavinayakarma ca |",
    "748:166": "(na ca) tattathā karaṇīyam |",
    "748:167": "saṃghaśca tena sātisāraḥ |",
    "748:168": "caturvargakaraṇīyaṃ karma pūrṇāścatvāro dharmeṇa kurvanti dharmakarma ca tadvinayakarma ca |",
    "748:169": "evaṃ ca tatkaraṇīyam |",
    "748:170": "saṃghaśca tena (na) sātisāraḥ |",
    "748:171": "caturvargakaraṇīyaṃ karma nāgarikacaturtho na śrāmaṇerakah pūrvavadyāvanta pārivāsikacaturthāḥ kurvanti |",
    "748:172": "dharmakarma ca tadvinayakarma ca |",
    "748:173": "evaṃ ca tatkaraṇīyam |",
    "748:174": "saṃghaśca tena (na) sātisāraḥ |",
    "748:175": "paṃcavargakaraṇīyaṃ karma ūnāḥ paṃca kurvanti |",
    "748:176": "adharmakarma ca tadavinayakarma ca |",
    "748:177": "na tathā karaṇīyam |",
    "748:178": "saṃghaśca tena sātisārah |",
    "748:179": "paṃcavargakaraṇīyaṃ karma āgārikapaṃcamaḥ pūrvavadyāvat pārivāsikapaṃcamāḥ kurvanti |",
    "748:180": "adharmakarma ca tadavinayakarma ca |",
    "748:181": "na ca tattathā karaṇīyam |",
    "748:182": "saṃghaśca tena sātisāraḥ |",
    "748:183": "paṃcavargakaraṇīyaṃ karma pūrṇāḥ paṃcavargeṇa kurvanti |",
    "748:184": "dharmakarma ca tadvinayakarma ca |",
    "748:185": "evaṃ tatkaraṇīyam |",
    "748:186": "saṃghaśca tena (na) sātisāraḥ |",
    "748:187": "pañcavargakaraṇīyaṃ karma nāgārikapañcamā na śrāmaṇerakāḥ pūrvavadyāvanna pārivāsikapañcamā dharmeṇa kurvanti |",
    "748:188": "dharma karma ca tadvinaya karma |",
    "748:189": "evaṃ ca tatkaraṇīyam |",
    "748:190": "saṃghaśca tena (na) sātisāraḥ |",
    "748:191": "daśavargakaraṇīyaṃ karma ūnā daśavargeṇa kurvanti |",
    "748:192": "adharmakarma ca tadavinayakarma ca |",
    "748:193": "na ca tattathā karaṇīyam |",
    "748:194": "saṃghaśca tena sātisāraḥ |",
    "748:195": "daśavargakaraṇīyaṃ karma āgārikadaśamāḥ pūrvavadyāvat pārivāsikapañcamā dharmeṇa kurvanti |",
    "748:196": "dharma karma ca tadvinaya karma |",
    "748:197": "evaṃ ca tatkaraṇīyam |",
    "748:198": "saṃghaśca atena (na) sātisāraḥ |",
    "748:199": "daśavargakaraṇīyaṃ karma ūnā daśavargeṇa kurvanti |",
    "748:200": "adharmakarma ca tadavinayakarma ca |",
    "748:201": "na ca tattathā karaṇīyam |",
    "748:202": "saṃghaśca tena sātisāraḥ |",
    "748:203": "daśavargakaraṇīyaṃ karma āgārikadaśamāḥ pūrvavadyāvat pārivāsikadaśamā kurvanti |",
    "748:204": "adharmakarma ca tadavinayakarma ca |",
    "748:205": "na ca tattathā karaṇīyam |",
    "748:206": "saṃghaśca tena sātisāraḥ |",
    "748:207": "daśavargakaraṇīyaṃ karma pūrṇā daśavargeṇa kurvanti |",
    "748:208": "dharmakarma ca ta dvinayakarma ca |",
    "748:209": "evaṃ ca tatkarma karaṇīyam |",
    "748:210": "saṃghaśca tena (na) sātisāraḥ |",
    "748:211": "daśavargakaraṇīyaṃ karma nāgārikaḥdaśamāḥ pūrvavadyāvanna pārivāsikadaśamā dharmeṇa kurvanti |",
    "748:212": "dharmakarma ca tadvinayakarma ca |",
    "748:213": "evaṃ ca karaṇīyam |",
    "748:214": "saṃghaśca tena (na) sātisāraḥ |",
    "748:215": "viṃśativargakaraṇīyaṃ karma ūnā viṃśativargeṇa kurvanti |",
    "748:216": "adharmakarma ca tadavinayakarma ca |",
    "748:217": "saṃghaśca tena sātisāraḥ |",
    "748:218": "viṃśativargakaraṇīyaṃ karma āgārikaviṃśatimāḥ śrāmaṇerakāḥ pūrvavatpārivāsikaviṃśatimāḥ kurvanti |",
    "748:219": "adharmakarma ca tadavinayakarma ca |",
    "748:220": "na ca tattathā kāraṇīyam |",
    "748:221": "saṃghaśca tena sātisāraḥ |",
    "748:222": "viṃśativargakaraṇīyaṃ karma pūrṇā viṃśatidharmeṇa kurvanti |",
    "748:223": "dharmakarma ca tadvinayakarma ca |",
    "748:224": "evaṃ ca tatkaraṇīyam |",
    "748:225": "saṃghaśca tena (na) sātisāraḥ |",
    "748:226": "viṃśativargakaraṇīyaṃ karma nāgarikaviṃśatimā na śrāmaṇerakāḥ pūrvavadyāvanna pārivāsikaviṃśatimā dharmeṇa kurvanti |",
    "748:227": "dharmakaema tadvinayakarma ca |",
    "748:228": "evaṃ ca tatkaraṇīyam |",
    "748:229": "saṃghaśca tena (na) sātisāraḥ |",
    "748:230": "uddānam |",
    "748:231": "dharmādharmeṇa yatkarama yacca jñaptitayā kṛtam |",
    "748:232": "saṃmukhaṃ ca pratijñā ca cakrapeyālaṃ saṃkalāt ||4||",
    "748:233": "adharmakarma |",
    "748:234": "dharmakarma |",
    "748:235": "adharma (karma) katamat |",
    "748:236": "aprāpte utsāraṇe aprāptamutsārayanti |",
    "748:237": "yathāsyotsāryamāṇasyānuśrāvaṇaṃ bhavati |",
    "748:238": "na tathotsārayanti |",
    "748:239": "adharmakarma |",
    "748:240": "dharmakarma katamat |",
    "748:241": "prāpte utsāraṇe prāptamutsārayanti |",
    "748:242": "yathāsyotsāryamāṇasyānuśrāvaṇaṃ bhavati |",
    "748:243": "tathotsārayanti |",
    "748:244": "dharmakarma |",
    "748:245": "aprāpte osāraṇe aprāptamosārayanti |",
    "748:246": "yathāsya osāryamāṇasyānuśrāvaṇaṃ bhavati |",
    "748:247": "na tathā osārayanti |",
    "748:248": "adharmakarma |",
    "748:249": "prāpte osāraṇe prāptamosārayanti |",
    "748:250": "yathāsya osāryamāṇasyānuśrāvaṇaṃ bhavati |",
    "748:251": "tathosārayanti |",
    "748:252": "dharmakarma |",
    "748:253": "jñaptikarma jñaptimakṛtvā kurvanti |",
    "748:254": "adharmakarma |",
    "748:255": "jñaptikarma jñaptiṃ kṛtvā kurvanti |",
    "748:256": "dharmakarma |",
    "748:257": "jñaptidvitīyaṃ karma |",
    "748:258": "jñaptimakṛtvā ekaṃ vāramanuśrāvayanti |",
    "748:259": "adharmakarma |",
    "748:260": "jñaptidvitīyaṃ karma |",
    "748:261": "jñaptiṃ kṛtvā ekaṃ vāramanuśrāvayanti |",
    "748:262": "dharmakarma |",
    "748:263": "jñapticaturthaṃ karma |",
    "748:264": "jñaptiṃ kṛtvā trīn vācānanuśrāvayanti |",
    "748:265": "dharmakarma |",
    "748:266": "anyena karmaṇā jñaptiṃ kṛtvā niṣṭhāpayanti |",
    "748:267": "adharmakarma |",
    "748:268": "tenaiva karmaṇā jñaptiṃ kṛtvā niṣṭhāpayanti |",
    "748:269": "dharmakarma |",
    "748:270": "saṃmukhakaraṇīyaṃ karmasaṃmukhībhūtasya kurvanti |",
    "748:271": "adharmakarma |",
    "748:272": "saṃmukhakaraṇīyaṃ karma saṃmukhībhūtasya kurvanti |",
    "748:273": "dharmakarma |",
    "748:274": "(pratijñākaraṇīyaṃ karma apratijñayā kurvanti |",
    "748:275": "adharmakarma)",
    "748:276": "pratijñākaraṇīyaṃ karma pratjñayā kurvanti |",
    "748:277": "dharmakarma |",
    "748:278": "saṃmukhavinayārhāya smṛtivinayaṃ dadāti |",
    "748:279": "adharmakarma |",
    "748:280": "amūḍhavinayaṃ tatsvabhāvaiṣīyaṃ yadbhūyaiṣīyaṃ pratijñākārakaṃ tṛṇaprastārakaṃ tarjanīyaṃ nigarhaṇīyaṃ pratisaṃharaṇīyamadarśanīyotkṣepaṇayamapratikarmārhayotkṣepaṇīyamapratinisṛṣṭe pāpake dṛṣṭigate utkṣepaṇīyaṃ karma |",
    "748:281": "parivāsaṃ mūlaparivāsaṃ mūlāpakarṣaparivāsaṃ mānāpyaṃ mūlāpakarṣamānāpyamāvarhanti |",
    "748:282": "adharmakarma |",
    "748:283": "saṃmukhavinayārhāya tu saṃmukhavinayameva dadāti na smṛtivinayaṃ na yāvadāvarhanti |",
    "748:284": "dharmakarma |",
    "748:285": "smṛtivinayārhāya amūḍhavinayaṃ dadāti |",
    "748:286": "adharmakarma |",
    "748:287": "evaṃ yadbhūyaiṣīyaṃ pūrvavadyāvadāvarhanti saṃmukhavinayaṃ dadāti |",
    "748:288": "adharmakarma |",
    "748:289": "smṛtivinayārhāya tu smṛtivinayameva dadāti na tatsvabhāvaiṣiyaṃ na yāvatsaṃmukhavinayam |",
    "748:290": "dharmakarma |",
    "748:291": "amūḍhavinayārhāya tatsvabhāvaiṣīyaṃ dadāti |",
    "748:292": "adharmakarma |",
    "748:293": "evaṃ yadbhūyaiṣīyaṃ yāvatsaṃmukhavinayaṃ smṛtivinayaṃ dadāti |",
    "748:294": "adharmakarma |",
    "748:295": "amūḍhavinayārhāya tvamūḍhavinayameva dadāti tatsvabhāvaiṣīyaṃ na yāvatsaṃmukhavinayaṃ smṛtivinayaṃ |",
    "748:296": "dharmakarma |",
    "748:297": "tatsvabhāvaiṣīyārhāya yadbhūyaiṣīyaṃ dadāti |",
    "748:298": "adharmakarma |",
    "748:299": "tarjanīyārhāya pūrvavadyāvat amūḍhavinayaṃ dadāti |",
    "748:300": "adharmakarma |",
    "748:301": "tatsvabhāvaiṣīyārhāya tu tatsvabhāvaiṣiyameva dadāti na yadbhūyaiṣiyaṃ na yāvadamūḍhavinayam |",
    "748:302": "dharmakarma |",
    "748:303": "yadbhūyaiṣīyārhāya |",
    "748:304": "tarhanīyaṃ karma kurvanti |",
    "748:305": "adharmakarma |",
    "748:306": "nigarhaṇīyārhāya pūrvavdyāvattatsvabhāvaiṣiyaṃ dadāti |",
    "748:307": "adharmakarma |",
    "748:308": "yadbhūyaiṣīyārhāya yadbhūyaiṣīyameva dadāti na tarjanīyaṃ na yāvattatsvabhāvaiṣīyam |",
    "748:309": "dharmakarma |",
    "748:310": "tarjanīyakarmārhāya nigarhaṇīyaṃ karma kurvanti pratisaṃharaṇīyaṃ pūrvavadyāvadyadbhūyaiṣīyaṃ dadāti |",
    "748:311": "adharmakarma |",
    "748:312": "tarjanīyakarmārhāya tu tarjanīyameva karma kurvanti na pariśiṣṭānīti |",
    "748:313": "anayā vartanyā cakrapeyālah pūrvavadyāvaddharmakarma |",
    "748:314": "nigarhaṇīyārhāya pratisaṃharaṇīyaṃ karma kurvanti |",
    "748:315": "adharmakarma|",
    "748:316": "pūrvavat |",
    "748:317": "nigarhaṇīyakarmārhāya tu nigrhaṇīyakarmaiva kurvanti |",
    "748:318": "dharmakarma |",
    "748:319": "pūrvavat |",
    "748:320": "pravāsanīyakarmārhāya pratisaṃharaṇīyaṃ karma kurvanti |",
    "748:321": "adharmakarma pūrvavat |",
    "748:322": "pravāsanīyakarmārhāya tu pravāsanīyameva karma kurvanti |",
    "748:323": "dharmakarma pūrvavat |",
    "748:324": "pratisaṃharaṇīyakarmārhāyādarśanīyotkṣepaṇīyaṃ karma kurvanti |",
    "748:325": "adharmakarma pūrvavat |",
    "748:326": "pratisaṃharaṇīyakarmārhāya tu pratisaṃharaṇīyameva karma kurvanti |",
    "748:327": "dharmakar pūrvavat |",
    "748:328": "adarśanīyotkṣepaṇīyakarmārhāyāpratikarmārhāpaṇīyameva karma kurvanti |",
    "748:329": "adharmakarma pūrvavat |",
    "748:330": "adarśanīyotkṣepaṇīyakarmārhāya tvadarśanīyotkṣepaṇīyameva karma kurvanti |",
    "748:331": "dharmakarma pūrvavat |",
    "748:332": "apratikarmārhāyotkṣepaṇīyakarmārhāya parivāsaṃ dadāti |",
    "748:333": "adharmakarma pūrvavat |",
    "748:334": "apratinisṛṣṭe pāpake dṛṣṭigate utkṣepaṇīyaṃ karma kurvanti |",
    "748:335": "adharmakarma pūrvavat |",
    "748:336": "apratikarmārhāyotkṣepaṇīyakarmārhāya tvaprati karmārhāyotkṣepaṇīyameva karma kurvanti |",
    "748:337": "dharmakarma pūrvavat |",
    "748:338": "apratinisṛṣṭe pāpake dṛṣṭigate utkṣepaṇīyakarmārhāya parivāsaṃ dadāti |",
    "748:339": "adharmakarma pūrvavat |",
    "748:340": "aprativisṛṣṭe pāpake dṛṣṭigate utkṣepaṇīyakarmārhāya tvapratinisṛṣṭe pāpake dṛṣṭigate utkṣepaṇīyaṃ karmaiva kurvanti |",
    "748:341": "dharmakarma pūrvavat |",
    "748:342": "parivāsakarmārhāya mūlaparivāsaṃ dadāti |",
    "748:343": "adharmakarma pūrvavat |",
    "748:344": "parivāsakarmārhāya tvaparivāsameva tu dadāti |",
    "748:345": "adahrmakarma pūrvavat |",
    "748:346": "mūlaparivāsārhāya mūlāvakarṣaparivāsaṃ dadāti |",
    "748:347": "adharmakarma pūrvavat |",
    "748:348": "mūlaparivāsārhāya tu mūlaparivāsameva dadāti |",
    "748:349": "dharmakarma pūrvavat |",
    "748:350": "aparyuṣitaparivāsāya mānāpyaṃ dadāti |",
    "748:351": "adharmakarma pūrvavat |",
    "748:352": "aparyuṣitaparivāsāya mānāpyaṃ dadāti |",
    "748:353": "adharmakarma pūrvavat |",
    "748:354": "paryuṣitaparivāsāya tu mānāpyaṃ dadāti |",
    "748:355": "dharmakarma pūrvavat |",
    "748:356": "acaritamānāpyamāvarhanti |",
    "748:357": "adharmakarma pūrvavat |",
    "748:358": "caritamānāpyamāvarhanti |",
    "748:359": "dharmakarma pūrvavat |",
    "748:360": "āvarhaṇārhāya saṃmukhavinayaṃ dadāti |",
    "748:361": "pūrvavadyāvanmānāpyaṃ dadāti |",
    "748:362": "adharmakarma pūrvavat |",
    "748:363": "āvarhaṇārhāya tvāvarhaṇameva kurvanti na saṃmukhavinayaṃ dadāti na yāvanmānāpyam |",
    "748:364": "dharmakarma pūrvavat |",
    "748:365": "evameva navakena cakrapeyālaṃ vistareṇa boddhavyam |",
    "748:366": "uddānam |",
    "748:367": "vyagrāḥ samagrā rohanti dharmādharmeṇa botkṣipet |",
    "748:368": "osāraṇayā etani karma vastusamudditam ||5||",
    "748:369": "vyagrakarma |",
    "748:370": "samagrakarma |",
    "748:371": "vyagfakarma katamat |",
    "748:372": "yāvanto bhikṣavaḥ sīmāprāptāḥ kriyā prāptāste sarvaṃ samavahitāḥ saṃmukhobhūtāśchandārhibhyaśca cchandenānītā bhavanti |",
    "748:373": "samavahitāśca bhikṣavaḥ saṃmukhībhūtāḥ prativahanti pratikrośanti |",
    "748:374": "yeṣāṃ prativahatām pratikrośatāṃ pratikrośo rohati |",
    "748:375": "karmāṇi ca kurvanti |",
    "748:376": "idamucyate vyagrakarma |",
    "748:377": "samagrakarma katamat |",
    "748:378": "yāvanto bhikṣavaḥ sīmāprāptāḥ kriyāprāptāste sa rve samavahitāḥ saṃmukhībhūtāśchandārhibhyaśca chandenānītā bhavanti |",
    "748:379": "samavahitāśca bhikṣavaḥ saṃmukhībhūtā na prativahanti na pratikrośanti |",
    "748:380": "yeṣāṃ prativahatāṃ pratikrośatāṃ pratikrośo rohati |",
    "748:381": "karmāṇi ca kurvanti |",
    "748:382": "idamucyate samagrakarma |",
    "748:383": "āyuṣmānudālī buddhaṃ bhagavantaṃ pṛcchati |",
    "748:384": "katīnāṃ bhadanta pratikrośo na rohati |",
    "748:385": "daśānāmudālin |",
    "748:386": "alajjinḥ sāntarasya bālasya mūḍhasyāvyaktasyākuśalasya bahiḥsīmāyāṃ sthitasya īryāpathe cyutasya vācā asaṃvitasya |",
    "748:387": "katīnāṃ bhadanta pratikrośo rohati |",
    "748:388": "caturṇāmudālin |",
    "748:389": "prakṛtisthitasya antaḥsīmāyāṃ sthitasya īryāpathādacyutasya vā vācā saṃyatasyeti |",
    "748:390": "āyuṣmānudālī buddhaṃ bhagavantaṃ pṛcchati |",
    "748:391": "kati bhadanta utkṣepaṇīyakarmāṇi |",
    "748:392": "catvāryudālin |",
    "748:393": "adharmeṇotkṣipanti vyagrā adharmeṇa samagrāḥ |",
    "748:394": "dharmeṇa vyagrāḥ |",
    "748:395": "(dharmeṇa samagrāḥ |",
    "748:396": ") tatraikamutkṣeṣaṇakarmaḥ |",
    "748:397": "yadidaṃ dharmeṇotkṣipanti samagrāḥ |",
    "748:398": "kati bhadanta osāraṇakarmāṇi |",
    "748:399": "catvāryudālin |",
    "748:400": "adharmeṇosārayanti vyagrāḥ |",
    "748:401": "adharmeṇa samagrāḥ |",
    "748:402": "dharmeṇa vyagrāḥ |",
    "748:403": "dharmeṇa samagrāḥ |",
    "748:404": "tatraikamosāraṇakarma |",
    "748:405": "yadidaṃ dharmeṇa kurvanti samagrāḥ |",
    "748:406": "|| karmavastu samāptam ||"
}