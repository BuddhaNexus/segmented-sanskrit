{
    "650:0": "atha ṣoḍaśaḥ paṭalavisaraḥ |",
    "650:1": "atha khalu bhagavān śākyamuniḥ punarapi śuddhāvāsabhavanamalokya,",
    "650:2": "mañjuśriyaṃ kumārabhūtamāmantrayate sma |",
    "650:3": "śṛṇu mañjuśrīḥ ! tvadīye sarvārthakriyākarmapaṭalavisaraṃ pūrvanirdiṣṭaṃ parṣanmaṇḍalamadhye savistaraṃ vakṣye'ham |",
    "650:4": "pṛṣṭo'yaṃ yakṣarājena vajrahastena dhīmatā |",
    "650:5": "sarvamantrārthayuktānāṃ svapnānāṃ ca śubhāśubham ||",
    "650:6": "ata prasaṅgena sarvedaṃ kathitaṃ mantrajāpinām |",
    "650:7": "yakṣarāṭ stuṣṭamanaso mūrdhni kṛtvā tu añjalim ||",
    "650:8": "praṇamya śirasā śāsturabhyuvāca girāṃ mudā |",
    "650:9": "anugrahārthaṃ tu lokānāṃ kathitaṃ hyagrabuddhinā ||",
    "650:10": "mamaivamanukampārthaṃ sattvānāṃ ca sukhodayā |",
    "650:11": "jāpināṃ sarvamantrāṇāṃ svapnānāṃ ca śubhāśubham ||",
    "650:12": "caritaṃ guṇavistāraṃ sattvādhiṣṭanikṛṣṭinām |",
    "650:13": "uttamā gati yonibhyo hetujñānaviceṣṭitam ||",
    "650:14": "atītānāgataṃ jñānaṃ vartamānaṃ śubhāśubham |",
    "650:15": "sarvaṃ sarvagataṃ jñānaṃ sarvajñajñānaceṣṭitam ||",
    "650:16": "anābhāsyamanālambyaṃ niḥprapañcaṃ prapañcitam |",
    "650:17": "mantrākāravaropetaṃ śivaṃ śāntimudīritam ||",
    "650:18": "prabhāvaṃ sarvabuddhānāṃ varṇitaṃ hyagrabuddhinā |",
    "650:19": "sarvamantrārthayuktānāṃ jāpināṃ ca viśeṣataḥ ||",
    "650:20": "karma karmaphalaṃ sarvaṃ kriyākālaṃ tathaiva ca |",
    "650:21": "pātraṃ sthānaṃ tathā veṣaṃ svapnaprasaṅge pracoditam ||",
    "650:22": "yakṣarāṇmunivaraṃ śreṣṭhaṃ saptamantratathāgatam |",
    "650:23": "bhadrakalpe tu ye buddhāḥ saptamo'yaṃ śākyapuṅgavaḥ ||",
    "650:24": "śākyasiṃho jitāmitraḥ saptamo'yaṃ prakalpitaḥ |",
    "650:25": "yugādhame'bhisaṃbuddho lokanātho prabhaṅkaraḥ ||",
    "650:26": "mahāvīryo mahāprājño mahāsthāmodito muniḥ |",
    "650:27": "vajrapāṇistu taṃ yakṣo bodhisattvo namasya tam ||",
    "650:28": "svakeṣu āsane tasthustūṣṇīmbhūto'tha buddhimān |",
    "650:29": "mañjuśriyo'tha mahāprājñaḥ pṛṣṭo'sau muninā tadā ||",
    "650:30": "adhyeṣayati taṃ buddhaṃ kanyasaṃ munisattamam |",
    "650:31": "sādhu bhagavāṃ sambuddhaḥ karmajñāna savistaram ||",
    "650:32": "jātakaṃ + + + + ++ + + + + + + + + ++ sadā śubham ||",
    "650:33": "caritaṃ bahusattvānāṃ karmajñānasahetukam ||",
    "650:34": "niviṣṭāviṣṭaceṣṭānāṃ śreyasārthārthayuktinām |",
    "650:35": "jāpināṃ siddhinimittāni sādhyasādhyavikalpitām ||",
    "650:36": "bhūtikāmā tathā loke aiśvaryābhogakāṅkṣiṇām |",
    "650:37": "rājyahetuprakṛṣṭānāṃ siddhidhāraṇakāminām ||",
    "650:38": "sarvaṃ sarvagataṃ jñānaṃ saṃkṣepeṇa prakāśatu |",
    "650:39": "ityuvāca muniḥ śreṣṭho adhyeṣṭo jinasūnunā ||",
    "650:40": "kalaviṅkaruto dhīmān divyadundubhinādinaḥ |",
    "650:41": "brahmasvaro mahāvīryaparjanyo ghoṣaniḥsvanaḥ ||",
    "650:42": "buddhavācoditaḥ śuddho vāce gāthāṃ saptamo muniḥ |",
    "650:43": "eṣa kumāra ! parārthagatānāṃ siddhimajāyata lokahitānām |",
    "650:44": "śreyasi sarvahite jagati praṇitāro śuddhyatu tiṣṭhatu mokṣavihūnām ||",
    "650:45": "satyayākṣayavīryavāṃ hi taccittā madamaitraratā sa tadānaratā ye |",
    "650:46": "siddhibhave sada teṣu janeṣu nānya kathañcana siddhimupeṣye ||",
    "650:47": "mantravare sada tuṣṭiratā ye śāsani cakradhare tathā mañjudhare vā |",
    "650:48": "dharṣayimāra pravarttayi cakraṃ so'pi ha cakradharo iha yuktaḥ ||",
    "650:49": "vācā divyamanorama yasyā bāliśajantu vivarjitanityā |",
    "650:50": "divyamanoramakarṇasukhā ca premaṇīyā madhurā anukūlā ||",
    "650:51": "cittaprahlādanasaukhyapradā ca mañjuriti samudīraya buddhā |",
    "650:52": "yasya na śakyamabhāvamajānaṃ te'pi tathāgatajñānaviśeṣaiḥ ||",
    "650:53": "teṣu sutātha ca bhūmipraviṣṭā divyaprakṛṣṭadaśatathāgatasaṅkhyā |",
    "650:54": "te'pi sureśvaralokaviśiṣṭā divyaprabhāvamajānamaśakyā ||",
    "650:55": "rūpyaḥ arūpyā tathā abhūmā kāmikadivyaṃ nṛjā manujā vā |",
    "650:56": "yogina siddhiṃ gatā atha loke sarvaviśiṣṭa tathā naramukhyā ||",
    "650:57": "sattvamasau na sa vidyati kaścid yo pratijāni tu tasya śriyā me |",
    "650:58": "eṣa siriparikalpitatulyaṃ mañjusirīti pratijāni tu buddhāḥ ||",
    "650:59": "mañjuśriyaṃ parikalpitatulyaṃ nāmamiyaṃ tatha pūrvajinebhiḥ |",
    "650:60": "eṣa kṛtā tava saṃjñitakalpe divya anāgatabuddhamatītaiḥ ||",
    "650:61": "nāmaśruṇi paryastava śuddho nāsya mano bhavi ekamano vā |",
    "650:62": "tasya mimaṃ śivaśānti bhaveyaṃ bodhivarā bhavi agraviśiṣṭā ||",
    "650:63": "mantra aśeṣa tu siddha bhaveyā uttamayoni gati lebhe |",
    "650:64": "uttamidharmi samāśrayi nitya vighnavivarjita siddhi bhaveyā ||",
    "650:65": "īpsitamantra prasādhayi sarvāṃ kṣipra sa gacchati bodhi ha mañjum |",
    "650:66": "lapsyati bodhigato munimukhyaḥ gatva niṣīdati sattvahitārtham ||",
    "650:67": "buddhayi bodhipravartayi cakraṃ eṣa guṇo kathito jinamukhyaiḥ |",
    "650:68": "mañjuriti śirīṃ tvayi saṃsmari nāmaṃ acintyaguṇāḥ kathitā jinamukhyaiḥ ||",
    "650:69": "darśatu nityaprabhāva tvadīyaṃ pūrvakasarvagatairjinamukhyaiḥ |",
    "650:70": "kalpabhaṇe yā na śakyamasaṅkhyaiḥ mantraśatā tava śuddhakumāra ! ||",
    "650:71": "mañjuśriyaṃ tava mantracaryaṃ bhāṣita sarvamaśeṣakabuddhaiḥ |",
    "650:72": "eṣaṃ kumāra tha sarvagatā vai śāsana tubhya ratottama vīrāḥ ||",
    "650:73": "śuddhāvāsaniṣaṇṇajanā vai sattvamaśeṣata īhaya sattā |",
    "650:74": "na kramimantra tmadīya kadāciṃ nāpi kathañciha ye tava mantray || iti ||",
    "650:75": "āryamañjuśrīmūlakalpānmahāyānavaipulyasūtrāt",
    "650:76": "caturdaśamaḥ gāthāpaṭalanirdeśavisaraḥ",
    "650:77": "parisamāptamiti |"
}