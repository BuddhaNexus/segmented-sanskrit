{
    "1136:0": "buddhamatam",
    "1136:1": "nāṭyam",
    "1136:2": "nṛttaṃ gītaṃ vādyam iti trayaṃ 'nāṭyam' ityucyate;",
    "1136:3": "tauryatrikam iti ca|",
    "1136:4": "jarattamāryāḥ sāhityavidyāyā iva nāṭyavidyāyā api rasajñā babhūvuḥ|",
    "1136:5": "asyā ākaragrantho nāṭyaveda ityucyate|",
    "1136:6": "sa dvisahasravarṣaprācīnena bharatamuninā praṇītaḥ|",
    "1136:7": "abhinavaguptācāryaḥ 4100 tamavarṣajīvī vistṛtām asya vivṛtiṃ viracitavān abhinavabhāratīṃ nāma ||",
    "1136:8": "buddhamatam",
    "1136:9": "ukte jātiniyame niraṅkuśam anuvartamāne gateṣu parassahastreṣu vatsareṣu kṣatriyā vīravṛttau vaiśyā vāṇijyavṛttau cāsaktāḥ santo vaidikeṣu yajñakarmasu brāhmaṇān prāyaḥ pratinidhātum ārebhire|",
    "1136:10": "pracīyamāne pratinidhānapakṣe teṣāṃ brāhmaṇeṣvatibahumāna āsīt;",
    "1136:11": "vedādhyayane cāvaśyakatvabuddhyabhāvād apravṛttirāsīt|",
    "1136:12": "(79)",
    "1136:13": "vedaśāstravijñānaṃ brāhmaṇamātraśaraṇaṃ babhūva|",
    "1136:14": "brāhmaṇāśca vahavaḥ sulabhayā pūjayā saṃtṛptā vidyāpariśīlane yathāpūrvaṃ śraddhāṃ na babandhuḥ|",
    "1136:15": "evaṃ kṣīyamāṇe vidyāpracāre sarveṣāṃ varṇānāṃ vidyāmūlāḥ sadguṇā viralā āsan|",
    "1136:16": "krameṇa teṣāṃ parasparasnehaḥ samadṛṣṭitvaṃ 'cāturvarṇyam ekaṃ kuḍumbam' iti buddhiścāstaṃ jagāma|",
    "1136:17": "pratyutottamavarṇānām avaravarṇoṣvavajñā,",
    "1136:18": "teṣām uttamavarṇeṣvīrṣyā cāṅkuritā babhūva|",
    "1136:19": "doṣakulaṣāśca varṇānām ācārā bahulīvabhūbuḥ|",
    "1136:20": "asminnavasare buddhamataṃ bhārate prādurāsīt|",
    "1136:21": "idaṃ mataṃ jātiniyamābhāvājjātiniyamakleśam anubhavatāṃ janānāṃ kārābandhamocanamiva mahad āśvāsasthānam abhavat|",
    "1136:22": "brāhmaṇā api kecit tatkāle guṇadarśanād matamidam aṅgīcakruḥ; kimutānye|",
    "1136:23": "aihikasukhavairāgyam,",
    "1136:24": "ahiṃsā,",
    "1136:25": "satyam,",
    "1136:26": "asteyaṃ,",
    "1136:27": "śāntiḥ,",
    "1136:28": "samadṛṣṭitā,",
    "1136:29": "bhutadayā,",
    "1136:30": "paropakāraḥ,",
    "1136:31": "śaraṇāgataparitrāṇam ityete guṇā ācārāśca sārabhūtā",
    "1136:32": "(80)",
    "1136:33": "mate'smin brāhmaṇamatavad upadiṣṭāḥ|",
    "1136:34": "tathā svarganarakau devāḥ punarjanma nirvāṇāparanāmā mokṣaśca mate'sminnabhyupagamyante|",
    "1136:35": "kintu jantuhiṃsayeśvarayajanaṃ yad brāhmaṇamate'ṅgīkṛtaṃ ,",
    "1136:36": "tad asmin mate'tyantaṃ ninditam|",
    "1136:37": "sṛgālavādasūtre mahārāhulasūtre ca buddhamatasya tattvānyupadiṣṭāni|",
    "1136:38": "idaṃ mataṃ kalivarṣīyasya ṣaḍviṃśaśatakasyottarārdhe'ṅkuritaṃ bhikṣusaṅghasya mahatāṃ rājñāṃ ca prayatnād bhāratam akhilam ākramya cīneṣu jāpānadeśe laṅkāyāṃ ca pracāram alabhata|",
    "1136:39": "tad adhyatve bhārate paraṃ viralaṃ pracarati||",
    "1136:40": "buddhamuniḥ",
    "1136:41": "purā nepāleṣu kapilavastunagare śākyānāṃ kṣatriyāṇāṃ vaṃśe śuddhodano nāma rājā babhūva|",
    "1136:42": "tasya cirāya santatim abhilaṣato māyādevyāṃ siddhārtho nāma sūnuḥ kalivarṣe 2544 tame'jāyata| ayaṃ vaṃśa-",
    "1136:43": "(81)",
    "1136:44": "nāmnā “gautama“ iti jātināmnā “ śākyamuni“ riti,",
    "1136:45": "matadarśanād “buddha“ iti ca prasiddha āsīt|",
    "1136:46": "saptame'hni mātrā viyuktam enaṃ mātṛṣvasā gautamī parivardhayāmāsa|",
    "1136:47": "ayam adhītavidyaḥ prāpte yauvane gopāṃ nāma śākyakanyakāṃ pariṇīya tasyāṃ rāhulābhidhaṃ putraṃ janayāmāsa|",
    "1136:48": "eṣa mānuṣabhogeṣvatidṛḍhayā naśvaratvabhāvanayā rājyabhogād virajya kvacana rātrau prasuptaśāntād antaḥpurāt pravavrāja|",
    "1136:49": "prathamaṃ girivrajam āsādya tatratyāsu guhāsu vasabhdyaḥ parivrājakebhya āryamatatattvāni samyag jagrāha|",
    "1136:50": "tāvatā svābhīṣṭaṃ sukham alabdhaṃ paśyan sa buddhagayāyāṃ ghoraṃ tapaścaritum ārebhe|",
    "1136:51": "tathā tapasyannayaṃ ṣaṭsu varṣeṣvatīteṣu kvasid dine śramātiśayād mūrcchito babhūva;",
    "1136:52": "kṣeṇena ca pratilabdhāyāṃ saṃjñāyāṃ tapaḥ parisamāpayāmāsa|",
    "1136:53": "atha phalgunīnadyāstīraṃ prāpya kasyāpi bodhidrumasya mūle yadāyaṃ niṣasāda,",
    "1136:54": "tadā sarvaṃ pūrvajanmavṛ-",
    "1136:55": "(82)",
    "1136:56": "ttam asya pratibhātam āsīt;",
    "1136:57": "tattvajñānaṃ codbuddham abhavat|",
    "1136:58": "tato buddhaḥ kāśyām urubilve ca bahun śiṣyān avindata|",
    "1136:59": "saśiṣya eṣa vītarāgo muniḥ parārthaparāṇyavadātāni karmāṇyācaran guṇaikasārairupadeśairjanān jātibhedam anādṛtya tata itaḥ svamate praveśayāmāsa|",
    "1136:60": "sa magadheṣu rājñā bimbisāreṇātivelaṃ pūjyamānaściram uvāsa|",
    "1136:61": "punarutsukasya piturdarśanāya kapilavastunagaraṃ gatvā svaputraṃ rāhulaṃ svamate prāveśayat|",
    "1136:62": "pitṛniryāṇāt parato mātṛṣvasāraṃ bhāryāṃ ca sa kāṣāyaṃ grāhayāmāsa|",
    "1136:63": "atha muniranapāyinīṃ kīrtti jagati pratiṣṭhāpya 2624 tame kalivarṣe nirvāṇaṃ prapede|",
    "1136:64": "enaṃ muniṃ viṣṇoravatāraṃ purāṇāni kīrtayanti||",
    "1136:65": "(83)"
}