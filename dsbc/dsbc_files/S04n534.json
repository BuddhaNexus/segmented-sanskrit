{
  "S04n534:0": " || śūnyatāparivartaḥ ||",
  "S04n534:1": "atha khalu bhagavāṃstasyāṃ velāyāmimā gāthā abhāṣata ||",
  "S04n534:2": "anyeṣu sūtreṣu acintiyeṣu",
  "S04n534:3": "ativistaraṃ deśitaśūnyadharmāḥ |",
  "S04n534:4": "tasmādime sūtravarottame vaḥ",
  "S04n534:5": "saṃkṣepato deśita śūnyadharmāḥ || 1 ||",
  "S04n534:6": "sattvo'lpabuddhiravijānamāno",
  "S04n534:7": "na śakya jñātuṃ khalu sarvadharmā |",
  "S04n534:8": "paśyeha sūtrendravarottamena",
  "S04n534:9": "saṃkṣepato deśita śūnyadharmāḥ || 2 ||",
  "S04n534:10": "anyairupāyairnayahetubhiśca",
  "S04n534:11": "sattvāna kāruṇyavaśodayārtham |",
  "S04n534:12": "prakāśitaṃ sūtravarendrametaṃ",
  "S04n534:13": "yathābhijānanti hi sarvasattvāḥ || 3 ||",
  "S04n534:14": "ayaṃ ca kāyo yatha śūnyagrāmaḥ",
  "S04n534:15": "ṣaḍgrāma coropama indriyāṇi |",
  "S04n534:16": "tānyekagrāme nivasanti sarve",
  "S04n534:17": "na te vijānanti paraspareṇa || 4 ||",
  "S04n534:18": "cakṣurindriyaṃ rūpameteṣu dhāvati",
  "S04n534:19": "śrotrendriyaṃ śabdavicāraṇena |",
  "S04n534:20": "ghrāṇendriyaṃ gandhavicitrahāri",
  "S04n534:21": "jihvandriyaṃ nitya raseṣu dhāvati || 5 ||",
  "S04n534:22": "kāyendriyaṃ sparśagato'bhidhāvati",
  "S04n534:23": "manendriyaṃ dharmavicāraṇena |",
  "S04n534:24": "ṣaḍindriyāṇīti paraspareṇa",
  "S04n534:25": "svakaṃ svakaṃ viṣayamabhidhāvati || 6 ||",
  "S04n534:26": "cittaṃ hi māyopama cañcalaṃ ca",
  "S04n534:27": "ṣaḍindriyaṃ viṣayavicāraṇaṃ ca |",
  "S04n534:28": "yathā naro dhāvati śūnyagrāme",
  "S04n534:29": "saṃgrāma caurebhi samāśritaśca || 7 ||",
  "S04n534:30": "cittaṃ yathā ṣaḍviṣayāśritaṃ ca",
  "S04n534:31": "prajānate indriya gocaraṃ ca |",
  "S04n534:32": "rūpaṃ ca śabdaṃ ca tathaiva gandhaṃ",
  "S04n534:33": "rasaṃ ca sparśa tatha dharmagocaram || 8 ||",
  "S04n534:34": "cittaṃ ca sarvatra ṣaḍindriyeṣu",
  "S04n534:35": "śakuniriva cañcalaṃ indriyasaṃpraviṣṭam |",
  "S04n534:36": "yatra yatrendriyasaṃśritaṃ ca",
  "S04n534:37": "na cendriyaṃ kurvatu jānamātmakam || 9 ||",
  "S04n534:38": "kāyaśca niśceṣṭa nirvyāpāraṃ ca",
  "S04n534:39": "asārakaḥ pratyayasaṃbhavaśca |",
  "S04n534:40": "abhūtavikalpasamutthitaśca",
  "S04n534:41": "sthitakarmayantraṃ ivaṃ śūnyagrāmaḥ || 10 ||",
  "S04n534:42": "kṣityambhatejo'nilāni yathā",
  "S04n534:43": "cauragrāmāntaḥ sthita deśadeśe |",
  "S04n534:44": "paraspareṇaiva sadā viruddhā",
  "S04n534:45": "yathaiva āśīviṣa ekaveśmani || 11 ||",
  "S04n534:46": "dhātūragāste ca caturvidhāni",
  "S04n534:47": "dve ūrdhvagāmī dvaya heṣṭagāmī |",
  "S04n534:48": "dvayādvayaṃ diśi vidiśāsu sarvaṃ",
  "S04n534:49": "naśyanti tā dhātubhujaṅgamāni || 12 ||",
  "S04n534:50": "kṣityuragaśca saliloragaśca",
  "S04n534:51": "imau ca heṣṭā kṣayatāṃ vrajete |",
  "S04n534:52": "tejoragaścānilamārutoraga",
  "S04n534:53": "imau hi dve ūrdhvagatau nabho'nte || 13 ||",
  "S04n534:54": "cittaṃ ca vijñānamadhyasthitaṃ ca",
  "S04n534:55": "gatvā yathā pūrvakṛtena karmāṇā |",
  "S04n534:56": "deve manuṣyaeṣu ca triṣvapāyā",
  "S04n534:57": "yathākṛtaṃ pūrvabhave pravarttyā || 14 ||",
  "S04n534:58": "śleṣmānilapittakṣayāntaprāptaḥ",
  "S04n534:59": "kāyaḥ śakṛnmūtraparīṣapūrṇaḥ |",
  "S04n534:60": "nirābhirāmaḥ kṛmikṣudrapūrṇaḥ",
  "S04n534:61": "kṣiptaḥ śmaśāne yatha kāṣṭhabhūtaḥ || 15 ||",
  "S04n534:62": "paśyāhi tvaṃ devata ebhi evaṃ",
  "S04n534:63": "katyatra sattvastatha pudgalo vā |",
  "S04n534:64": "śūnyā hi ete khalu sarvadharmā",
  "S04n534:65": "avidyataḥ pratyayasaṃbhavāśca || 16 ||",
  "S04n534:66": "ete mahābhūta abhūta sarvāśca",
  "S04n534:67": "yasmānmahābhūtaprakṛtyabhāvā |",
  "S04n534:68": "tasmācca bhūtā hi asaṃbhavāśca",
  "S04n534:69": "avidyamānā na kadāci vidyate || 17 ||",
  "S04n534:70": "avidyataḥ pratyayasaṃbhavāśca",
  "S04n534:71": "avidyamānaiva avidyavācaḥ |",
  "S04n534:72": "tasmānmayā ukta avidya eṣā",
  "S04n534:73": "saṃskāravijñāna sanāmarūpam || 18 ||",
  "S04n534:74": "ṣaḍāyatanasparśa tathaiva vedanā",
  "S04n534:75": "tṛṣṇā upādāna tathā bhavaśca |",
  "S04n534:76": "jātijarāmaraṇaśoka upadravāṇāṃ",
  "S04n534:77": "duḥkhāni saṃskāra acintiyāni || 19 ||",
  "S04n534:78": "saṃsāracakre ca yathā sthitāni",
  "S04n534:79": "abhūta saṃbhūta asaṃbhavāśca |",
  "S04n534:80": "ayoniśaścittavicāraṇaṃ tathā",
  "S04n534:81": "dṛṣṭīgataṃ chetsyatha ātmanaiva || 20 ||",
  "S04n534:82": "jñānāsinā chindatha kleśajālaṃ",
  "S04n534:83": "skandhālayaṃ paśyatha śūnyabhūtam |",
  "S04n534:84": "sparśetha taṃ bodhiguṇaṃ hyudāraṃ",
  "S04n534:85": "vivarta ca me amṛtapurasya dvāram || 21 ||",
  "S04n534:86": "saṃdarśi taṃ amṛtapurasya bhājanaṃ",
  "S04n534:87": "pravekṣya taṃ amṛtapurālayaṃ śubham |",
  "S04n534:88": "tarpiṣya ha amṛtatarasena ātmanāṃ",
  "S04n534:89": "parāhatā me varadharmabherīḥ || 22 ||",
  "S04n534:90": "āpūrito me varadharmaśaṅkhaḥ",
  "S04n534:91": "prajvālitā me varadharma ulkā |",
  "S04n534:92": "suvarṣitaṃ me varadharmavarṣaṃ",
  "S04n534:93": "parājitā me parakleśaśatravaḥ || 23 ||",
  "S04n534:94": "ucchrepitaṃ me varadharmadhvajaṃ",
  "S04n534:95": "pratāritā me bhavasattvasamudrāḥ |",
  "S04n534:96": "pidhitāni me'pāyapathāni trīṇi",
  "S04n534:97": "kleśāgnidāhaṃ śamayitva prāṇinām || 24 ||",
  "S04n534:98": "yasmāddhi pūrvamahamanekakalpān",
  "S04n534:99": "acintiyā pūjitva nāyakā hi |",
  "S04n534:100": "caritva bodhāya dṛḍhavratena",
  "S04n534:101": "saddharmakāyaṃ pariveṣamāṇaḥ || 25 ||",
  "S04n534:102": "hastau ca pādau ca parityajitvā",
  "S04n534:103": "dhanaṃ hiraṇyaṃ maṇimuktabhūṣaṇam |",
  "S04n534:104": "nayanottamāṅgaṃ priyadāraputraṃ",
  "S04n534:105": "suvarṇavaiḍūryavicitraratnāni || 26 ||",
  "S04n534:106": "chinditvā trisāhasrāyāṃ sarvavṛkṣavanaspatīm |",
  "S04n534:107": "sarvaṃ ca cūrṇayitvā tat kuryāt sūkṣmarajopamam || 27 ||",
  "S04n534:108": "cūrṇarāśiṃ karitvā tu yāvadākāśagocaram |",
  "S04n534:109": "aśakadbhabhāgabhinnāya dharaṇīrajaḥsamāni vā || 28 ||",
  "S04n534:110": "sarvasattvā aneke hi jñānavata tathaiva ca |",
  "S04n534:111": "sarvaṃ gaṇayituṃ śakyaṃ na tu jñātaṃ jinasya ca || 29 ||",
  "S04n534:112": "ekakṣaṇapravṛttaṃ tu yajjñānaṃ ca mahāmuneḥ |",
  "S04n534:113": "anekakalpakoṭīṣu na śakyaṃ gaṇayituṃ kvacit || 30 ||",
  "S04n534:114": "iti śrīsuvarṇaprabhāsottamasūtrendrarāje śūnyatāparivarto",
  "S04n534:115": "nāma ṣaṣṭhaḥ ||"
}