{
  "S04n400:0": "dvitīyo nirvyūhaḥ |",
  "S04n400:1": "aśvarājavarṇanaṃ prathamaṃ prakaraṇam |",
  "S04n400:2": "atha sarvanīvaraṇaviṣkambhī bhagavantametadavocat–ākhyāhi bhagavan avalokiteśvarasya bhūtapurvaṃ kṛtamete samādhayaḥ,",
  "S04n400:3": "yairavalokiteśvaraḥ samāpannaḥ |",
  "S04n400:4": "bhagavānāha–aprameyairasaṃkhyeyaiḥ samādhikoṭiniyutaśatasahasraiḥ samāpannau'valokiteśvaraḥ,",
  "S04n400:5": "yeṣāṃ samādhīnāṃ (na)",
  "S04n400:6": "śakyaṃ sarvatathāgataiḥ paryantamadhigantum |",
  "S04n400:7": "atha sarvanīvaraṇaviṣkambhī āha–nirdeśaya bhagavaṃstāni samādhīni sarvasattvānukampayā |",
  "S04n400:8": "bhagavānāha–tadyathāpi nāma kulaputra ākārakaro nāma samādhiḥ,",
  "S04n400:9": "prabhākaro nāma samādhiḥ,",
  "S04n400:10": "vajrodgato nāma samādhiḥ,",
  "S04n400:11": "sūryaprabho nāma samādhiḥ,",
  "S04n400:12": "vikiriṇo nāma samādhiḥ,",
  "S04n400:13": "keyūro nāma samādhiḥ,",
  "S04n400:14": "dhvajāgro nāma samādhiḥ,",
  "S04n400:15": "alaṃkāro nāma samādhiḥ,",
  "S04n400:16": "vyūharājo nāma samādhiḥ,",
  "S04n400:17": "daśadigvyavalokano nāma samādhiḥ,",
  "S04n400:18": "cintāmaṇivaralocano nāma samādhiḥ,",
  "S04n400:19": "dharmadharo nāma samādhiḥ,",
  "S04n400:20": "samudrāvarohaṇo nāma samādhiḥ,",
  "S04n400:21": "abhinamito nāma samādhiḥ,",
  "S04n400:22": "uṣṇīṣakuṇḍalo nāma samādhiḥ,",
  "S04n400:23": "candravaralocano nāma samādhiḥ,",
  "S04n400:24": "bahujanaparivāro nāma samādhiḥ,",
  "S04n400:25": "devakuṇḍalarocano nāma samādhiḥ,",
  "S04n400:26": "kalpadvīpo nāma samādhiḥ,",
  "S04n400:27": "prātihāryasaṃdarśano nāma samādhiḥ,",
  "S04n400:28": "padmottamo nāma samādhiḥ,",
  "S04n400:29": "avīcisaṃśoṣaṇo nāma samādhiḥ,",
  "S04n400:30": "rucito nāma samādhiḥ,",
  "S04n400:31": "devamaṇḍalo nāma samādhi,",
  "S04n400:32": "amṛtabindurnāma samādhiḥ,",
  "S04n400:33": "prabhāmaṇḍalo nāma samādhiḥ,",
  "S04n400:34": "samudrāvagāhano nāma samādhiḥ,",
  "S04n400:35": "vimānanirvyūho nāma samādhiḥ,",
  "S04n400:36": "kalaviṅkasvaro nāma samādhiḥ,",
  "S04n400:37": "nīlotpalagandho nāma samādhiḥ,",
  "S04n400:38": "ārūḍho nāma samādhiḥ,",
  "S04n400:39": "vajrakuco nāma samādhiḥ,",
  "S04n400:40": "dviradarato nāma samādhiḥ,",
  "S04n400:41": "siṃhavikrīḍito nāma samādhiḥ,",
  "S04n400:42": "anuttaro nāma samādhiḥ,",
  "S04n400:43": "damano nāma samādhiḥ,",
  "S04n400:44": "candrottaryo nāma samādhiḥ,",
  "S04n400:45": "ābhāsakaro nāma samādhiḥ,",
  "S04n400:46": "śatakiraṇo nāma samādhiḥ,",
  "S04n400:47": "vicchurito nāma samādhiḥ,",
  "S04n400:48": "prabhākaro nāma samādhiḥ,",
  "S04n400:49": "svākārakaro nāma samādhiḥ,",
  "S04n400:50": "asurasaṃcodano nāma samādhiḥ,",
  "S04n400:51": "bhavasaṃśodhano nāma samādhiḥ,",
  "S04n400:52": "nirvāṇasaṃcodano nāma samādhiḥ,",
  "S04n400:53": "mahādvīpo nāma samādhiḥ,",
  "S04n400:54": "dviparājo nāma samādhiḥ,",
  "S04n400:55": "bhavottārakaro nāma samādhiḥ,",
  "S04n400:56": "akṣarakaro nāma samādhiḥ,",
  "S04n400:57": "devābhimukho nāma samādhiḥ,",
  "S04n400:58": "yogakaro nāma samādhiḥ,",
  "S04n400:59": "paramārthadarśano nāma samādhiḥ,",
  "S04n400:60": "vidyunnāma samādhiḥ,",
  "S04n400:61": "nāmavyuho nāma samādhiḥ,",
  "S04n400:62": "siṃhavijṛmbhito nāma samādhiḥ,",
  "S04n400:63": "svātimukho nāma samādhiḥ,",
  "S04n400:64": "āgamanāgamano nāma samādhiḥ,",
  "S04n400:65": "buddhivisphuraṇo nāma samādhiḥ,",
  "S04n400:66": "smṛtīndriyasaṃvardhano nāma samādhiḥ,",
  "S04n400:67": "abhimukto nāma samādhiḥ,",
  "S04n400:68": "jayavāhano nāma samādhiḥ,",
  "S04n400:69": "mārgasaṃdarśano nāma samādhiḥ |",
  "S04n400:70": "ebhiṃ kulaputra avalokiteśvaro bodhisattvo mahāsattvaḥ samādhibhiḥ samanvāgataḥ |",
  "S04n400:71": "tasyaikakaromavivare samādhiśatasahasrāṇi santi |",
  "S04n400:72": "ayaṃ kulaputra avalokiteśvarasya paramapuṇyasaṃbhāraḥ |",
  "S04n400:73": "īdṛśastathāgatānāṃ puṇyasaṃbhāro na saṃvidyate,",
  "S04n400:74": "prāgeva bodhisattvabhūtasya ||",
  "S04n400:75": "bhūtapūrvaṃ kulaputra ahaṃ siṃhalarājo nāma bodhisattvabhūto'bhūvam |",
  "S04n400:76": "tato'haṃ siṃhaladvīpayātrāṃ saṃprasthitaḥ |",
  "S04n400:77": "pañcabhirvaṇikputraśataiḥ sārdhaṃ śakaṭairbhārairmūṭaiḥ piṭharairuṣṭrairgobhirgardabhādibhiḥ prabhūtaṃ paṇyamāropya siṃhaladvīpaṃ saṃprasthitaḥ |",
  "S04n400:78": "tato'nupūrveṇa grāmanagaranigamaparṇapattaneṣu caṃcūryamāṇaḥ siṃhaladvīpamanuprāptaḥ,",
  "S04n400:79": "yena nipuṇaṃ tadyānapātraṃ pratipāditam |",
  "S04n400:80": "tadā me karṇadhārā āhuḥ–kathaya kathaya yuṣmākaṃ katamadvīpeṣu gamanāyedṛśā vāyavo vānti ?",
  "S04n400:81": "athavā ratnadvīpeṣu vāyavo vānti,",
  "S04n400:82": "athavā rākṣasadvīpeṣu vāyavo vānti?",
  "S04n400:83": "atha karṇadhāra evamāha– yatkhalu devo jānīyāt–siṃhaladvīpeṣu vāyavo vānti |",
  "S04n400:84": "atha tadyānapātramāruhya siṃhaladvīpaṃ saṃprasthitaḥ ||",
  "S04n400:85": "tato'haṃ siṃhaladvīpanivāsinībhī rākṣasībhiḥ saṃprasthito viditvā akālavāyava utsṛṣṭāḥ |",
  "S04n400:86": "tacca tadyānapātraṃ khaṇḍakhaṇḍaṃ viśīrṇam |",
  "S04n400:87": "te ca vaṇikpuruṣā udake patitā bāhubalena saṃtartumārabdhāḥ |",
  "S04n400:88": "tatastīrasya samīpamanuprāptāḥ ||",
  "S04n400:89": "tato rākṣasīnāṃ pañca śatāni niṣkrāntāni kilakilāyamānāni |",
  "S04n400:90": "kumārīrūpamabhinirmāya tadā kūlasya samīpamanuprāptāḥ |",
  "S04n400:91": "uttārya śāṭakāni dattvā udakebhya utkṣiptāḥ |",
  "S04n400:92": "te ca svakīyāni vastrāṇi śarīre lagnāni gṛhītvā niṣpīḍitumārabdhāḥ |",
  "S04n400:93": "niṣpīḍayitvā te tasmātsthānādatikramya anyapradeśe mahataścampakavṛkṣasya tale viśrāntāḥ |",
  "S04n400:94": "viśramitvā parasparaṃ sāṃkathyaṃ kartumārabdhāḥ–ko'smākamupāyaḥ saṃvidyate?",
  "S04n400:95": "te kathayanti–nāsmākaṃ upāyasya sthānam |",
  "S04n400:96": "evaṃ sāṃkathyaṃ kṛtvā tūṣīṃbhāvena vyavasthitāḥ |",
  "S04n400:97": "atha teṣāṃ rākṣasyaḥ puruṣāṇāṃ purataḥ sthitvaivamāhuḥ–svāgatam |",
  "S04n400:98": "bhavanta āgacchatām,",
  "S04n400:99": "asvāmikānāṃ svāmī bhava |",
  "S04n400:100": "agatikānāṃ gatiko bhava |",
  "S04n400:101": "advīpānāṃ dvīpo bhava |",
  "S04n400:102": "anālayanānāṃ aparāyaṇānāṃ ālayo bhava,",
  "S04n400:103": "parāyaṇo bhava |",
  "S04n400:104": "imāni te'nnagṛhāṇi pānagṛhāṇi yānagṛhāṇi vastragṛhāṇi kaṭakakeyūrāṇāṃ maulikuṇḍalānāṃ gṛhāṇi udyānaramaṇīyāni puṣkiriṇīramaṇīyāni saṃtiṣṭhanti |",
  "S04n400:105": "tābhī rākṣasībhirekaikaṃ puruṣaṃ gṛhītvā svakaṃ svakaṃ niveśanaṃ pratyudgatāḥ |",
  "S04n400:106": "yā ca tāsāṃ rākṣasīnāṃ vṛddhatarā,",
  "S04n400:107": "tayāhaṃ svakīyaṃ niveśanaṃ nītvā divyarasasāgropetenāhāreṇa saṃtarpitaḥ |",
  "S04n400:108": "saṃtarpayitvā krīḍitumārabdhā |",
  "S04n400:109": "sa tu tato mānuṣyakena saukhyena saṃtarpitaḥ |",
  "S04n400:110": "evaṃ dvitrisaptadinānyatikrāntāni |",
  "S04n400:111": "sa rātrau śayitaḥ |",
  "S04n400:112": "evaṃ yāvatpaśyati ratikarahasanaṃ tadāhaṃ vismayamāpannaḥ |",
  "S04n400:113": "na kadācitsyānmayā dṛṣṭaṃ vā śrutaṃ vā prajvalitameva ratikarahasanam,",
  "S04n400:114": "tadaiva mayā tasya pratyāhāraḥ kṛtaḥ–kiṃ kāraṇaṃ tvaṃ hasase ?",
  "S04n400:115": "iyaṃ siṃhaladvīpanivāsinī rākṣasī |",
  "S04n400:116": "sā tava jivitāntarāyaṃ kariṣyati |",
  "S04n400:117": "tadā me tasya pratyāhāraḥ kṛtaḥ–tvaṃ jānāsi rākṣasīti ?",
  "S04n400:118": "sa kathayati– yadi na pratīyasi,",
  "S04n400:119": "dakṣiṇapanthalikāṃ gṛhītvā anuvicaran gaccha |",
  "S04n400:120": "tatrāyaṃ sa nagaramūrdhvamuccaṃ gavākṣatoraṇaviprahīṇaṃ cāpratihatam |",
  "S04n400:121": "tatrānekāni vaṇigjanāni bhakṣayitvā asthīniprakṣiptāni |",
  "S04n400:122": "anye ca jīvanto anye ca mṛtāḥ |",
  "S04n400:123": "yadi na pratīyasi,",
  "S04n400:124": "tadapi mārgaṃ gaccha |",
  "S04n400:125": "gatvā ca mārgaṃ nirīkṣasva,",
  "S04n400:126": "tadā me śraddhāsyasi |",
  "S04n400:127": "tadā tasyāstena mohajālā nāma nidrāti sā ||",
  "S04n400:128": "atha sa bodhisattvo rātriprathamayāme samaye tasyā rākṣasyāḥ sakāśādutthāya saṃprasthitaḥ |",
  "S04n400:129": "candrāvabhāsaṃ khaṅgaṃ sajjīkṛtam |",
  "S04n400:130": "upagṛhyānuvicaraṃstāṃ dakṣiṇapanthalikāṃ gṛhītvā saṃprasthitaḥ |",
  "S04n400:131": "anupūrveṇāyasaṃ nagaramanuprāptaḥ,",
  "S04n400:132": "samantena parikramati |",
  "S04n400:133": "na ca dvārāṇi gavākṣāṇi samanupaśyati |",
  "S04n400:134": "atha tasminnāyase nagare mahān yaścampakavṛkṣastatraivāruhya tato mayā teṣāmutkāsanaśabdaḥ kṛtaḥ |",
  "S04n400:135": "tato me vaṇikpuruṣāḥ kathayanti–yatkhalu mahāsārthavāho jānīyāt–vayaṃ rākṣasībhirāyase nagare prakṣiptāḥ |",
  "S04n400:136": "tadā dine dine śataṃ puruṣāṇāṃ gṛhītvā bhakṣayanti |",
  "S04n400:137": "tān bhakṣayitvā asthīnyatraivāyase nagare kṣipanti |",
  "S04n400:138": "tena tasya bhūtapūrvaṃ varṇitam |",
  "S04n400:139": "tadāhaṃ campakavṛkṣādavatīrya punareva dakṣiṇāṃ panthalikāṃ gṛhītvā anuvicaran tvarita āgacchāmi sma |",
  "S04n400:140": "tato praviṣṭaḥ ||",
  "S04n400:141": "atha ratikaro māmetadavocat– dṛṣṭaste sārthavāha madvacanam?",
  "S04n400:142": "uktaṃ ca mayā–dṛṣṭaṃ yuṣmākaṃ satyaṃ sāṃkathyakṛtam |",
  "S04n400:143": "tadā me'sya pratyāhāraḥ kṛtaḥ–satyameva,",
  "S04n400:144": "ka upāyo'smākam?",
  "S04n400:145": "atha sa ratikara etadavocat–asti me mahāsārthavāhopāyam,",
  "S04n400:146": "yenopāyena siṃhaladvīpāt svastikṣemābhyāṃ jambūdvīpaṃ nirgacchasi |",
  "S04n400:147": "punareva jambudvīpamapasarasi |",
  "S04n400:148": "atha sa ratikaro māmetadavocat–asti tasminneva dvīpe mahāsamudratīre devabālāho nāmāśvarājo hīnadīnānukampakaḥ |",
  "S04n400:149": "sa ca bālāho'śvarājaḥ |",
  "S04n400:150": "sarvaśvetānāmauṣadhīṃ bhuktvā suvarṇavālukāsthale āvartanaparivartanasaṃparivartanaṃ kṛtvā śarīraṃ pracchoḍayati,",
  "S04n400:151": "pracchoḍayitvā pratyāhāraṃ kurute–kaḥ pāragāmī,",
  "S04n400:152": "kaḥ pāragāmī kaḥ pāragāmīti ?",
  "S04n400:153": "tvayaivaṃ vaktavyam–ahaṃ deva pāragāmīti |",
  "S04n400:154": "evaṃ sāṃkathyaṃ kṛtvā sā rākṣasī samīpamupagamya sārdhaṃ śayita eva prativibuddhā |",
  "S04n400:155": "sā kathayati– āryaputra,",
  "S04n400:156": "kathaṃ te śarīraṃ śītalam?",
  "S04n400:157": "tadā mayā tasyā mṛṣāvādaṃ pratyāhāraṃ kṛtam |",
  "S04n400:158": "bahirnagarasya uccāraprasraveṇa niṣkrānto'ham,",
  "S04n400:159": "tataḥ śarīraṃ śītalam |",
  "S04n400:160": "ityuktvā sā punarapi śayitā |",
  "S04n400:161": "tataḥ prātaḥ sūryasya cābhyudgamanakālasamaye utthāya teṣāṃ vaṇikpurūṣāṇāmārocayati sma–āgacchantu bhavanto bahirnagarasya gacchāmaḥ |",
  "S04n400:162": "te sarve sahitāḥ samagrā bahirnagarasya saṃprasthitāḥ |",
  "S04n400:163": "te ca bahirnagarasya gatvā ekānte viśrāntāḥ sāṃkathyaṃ kartumārabdhāḥ–kasya kīdṛśī bhāryā snehavatī?",
  "S04n400:164": "kecitkathayanti–atisnehaṃ na kurute |",
  "S04n400:165": "kecitkathayanti–mama divyarasarasāgropetairāhāraiḥ saṃdhārayati |",
  "S04n400:166": "kecit kathayanti–nānāvidhairvastrairmama saṃdhārayati |",
  "S04n400:167": "kecitkathayanti–mama divyamaulīkuṇḍalasragdāmāni dhārayati |",
  "S04n400:168": "kecitkathayanti–nāsmākaṃ kāyadaurbalyam |",
  "S04n400:169": "kecitkathayanti–mama vividhāni candanakarpūrakastūrikādīni dhārayati |",
  "S04n400:170": "evaṃ taiḥ sāṃkathyaṃ kṛtam |",
  "S04n400:171": "tadā teṣāṃ vaṇikpuruṣāṇāṃ pratyāhāraṃ karoti sma–na yuṣmākaṃ yuktamidaṃ yadvayaṃ rākṣasībhiḥ prasaktāḥ |",
  "S04n400:172": "iti śrutvā te vihvalībhūtāḥ evamāhuḥ–satyaṃ mahāsārthavāha,",
  "S04n400:173": "rākṣasī siṃhaladvīpanivāsinīti |",
  "S04n400:174": "tadā teṣāṃ mayā pratyāhāraḥ kṛtaḥ–satyaṃ satyaṃ buddhadharmasaṃghebhyaṃ,",
  "S04n400:175": "neyaṃ mānuṣī, rākṣasī |",
  "S04n400:176": "atha te vaṇikpuruṣāḥ kathayanti–kāsmākaṃ gatiḥ?",
  "S04n400:177": "kiṃ parāyaṇam?",
  "S04n400:178": "tadā teṣāṃ mayā pratyāhāraḥ kṛtaḥ– asmākaṃ gatiḥ śaraṇaṃ parāyaṇam ?",
  "S04n400:179": "vaṇikpurūṣāḥ kathayanti– upadarśaya sārthavāha |",
  "S04n400:180": "atha sa teṣāmevamāha–asti yuṣmākaṃ siṃhaladvīpe bālāho nāma aśvarājaḥ |",
  "S04n400:181": "sa ca hīnadīnānukampakaḥ |",
  "S04n400:182": "sa sarvaśvetānāmauṣadhīrbhuktvā suvarṇavālukāsthale āvartanaṃ karoti |",
  "S04n400:183": "kṛtvā ca śarīraṃ pracchoḍayitvā vāṇīṃ pratyāharediti–kaḥ pāragāmī kaḥ pāragāmī kaḥ pāragāmīti |",
  "S04n400:184": "tatrāsmābhirgantavyam–vayaṃ pāraṃgāmina iti |",
  "S04n400:185": "atha te vaṇikpurūṣā ūcuḥ–katame dine gacchāmo vayam?",
  "S04n400:186": "sa pratyāhāraṃ kartumārabdhaḥ–tṛtīye divase'vaśyaṃ gantavyam |",
  "S04n400:187": "puruṣeṇa saṃbalaṃ kartavyamiti |",
  "S04n400:188": "te kriyākāraṃ kṛtvā punareva tannagaraṃ praviṣṭāḥ svakasvakaṃ niveśanamupagatā |",
  "S04n400:189": "tābhī rākṣasībhiḥ saṃbhāṣitāḥ– śrāntastvam,",
  "S04n400:190": "dṛṣṭāste tānyudyānaramaṇīyāni puṣkariṇīśatāni ramaṇīyāni?",
  "S04n400:191": "sa kathayati–na ca te kiṃcid dṛṣṭam |",
  "S04n400:192": "atha sā rākṣasī tametadavocat–santi āryaputra vividhānyasmin siṃhaladvīpe udyānaramaṇīyāni puṣkariṇīramaṇīyāni vividhavicitrapuṣpaparipūrṇāni |",
  "S04n400:193": "anekāni ca puṣkariṇīśatāni ramaṇīyāni |",
  "S04n400:194": "sa pratyāhāraṃ kartumārabdhaḥ–tṛtīye divase gamiṣyāmītyataḥ saṃbalaṃ kartavyam |",
  "S04n400:195": "udyānabhūmidarśanāyopasaṃkramiṣyāmi |",
  "S04n400:196": "tāni ca vividhāni puṣkariṇīśatāni ramaṇīyāni udyānaśatāni puṣpaparipūrṇāni paśyāmi |",
  "S04n400:197": "tāni ca vividhāni puṣpāṇi gṛhītvā āgamiṣyāmi |",
  "S04n400:198": "sā kathayati sma–āryaputra |",
  "S04n400:199": "evaṃ karomyaham |",
  "S04n400:200": "tatastena śarīramanuvicintya |",
  "S04n400:201": "(?) atha rākṣasyo jānanti yogaṃ tenāsmākaṃ (?)",
  "S04n400:202": "jīvitāntarāyaṃ kariṣyanti |",
  "S04n400:203": "īdṛśaṃ śarīramanuvicintya tūṣṇīṃbhāvena vyavasthitaḥ |",
  "S04n400:204": "tasya tayā praṇītāpraṇītānyāhārāṇyanupradattā |",
  "S04n400:205": "bhuktvā ca ucchvāsaṃ choritam |",
  "S04n400:206": "sā kathayati rākṣasī–āryaputra kiṃ kāraṇaṃ ucchvāsaṃ choritam ?",
  "S04n400:207": "atha sa tāmetadavocat–svadeśābhiratā jāmbudvīpakā manuṣyāḥ |",
  "S04n400:208": "sā āha–kiṃ karoṣyāryaputra svakīyena viṣayena?",
  "S04n400:209": "asminneva siṃhaladvīpe vividhānyannagṛhāṇi pānagṛhāṇi vastragṛhāṇi vividhānyudyānaramaṇīyāni puṣkariṇīramaṇīyāni |",
  "S04n400:210": "vividhasukhamanubhavase |",
  "S04n400:211": "kiṃ jambudvīpamanuśocase ?",
  "S04n400:212": "tadāhaṃ tūṣṇīṃbhāvena vyavasthitaḥ |",
  "S04n400:213": "sa taṃ divasamatikrāntaḥ |",
  "S04n400:214": "dvitīye divase praṇītānyāhārāṇi satvaramanupradattāni sajjīkṛtāni |",
  "S04n400:215": "tṛtīye divase pratyūṣakālasamaye sarve te saṃprasthitāḥ |",
  "S04n400:216": "te ca bahirnagarasya niṣkrāntāḥ |",
  "S04n400:217": "niṣkramitvā kriyākāraṃ kartumārabdhāḥ |",
  "S04n400:218": "na punaḥ kenacit punareva siṃhaladvīpo nirīkṣitavyaḥ |",
  "S04n400:219": "tvaritamasmābhirgantavyam |",
  "S04n400:220": "īdṛśaṃ kriyākāraṃ kṛtvā saṃprasthitāḥ tvaritaṃ tvaritameva laghu laghveva gacchanti |",
  "S04n400:221": "anupūrveṇa yatra sa bālāhako'śvarājastatrānuprāptāḥ |",
  "S04n400:222": "yāvatpaśyanti bālāhamaśvarājam |",
  "S04n400:223": "taṃ sarvaśvetānāmauṣadhīmāsvādayati |",
  "S04n400:224": "āsvādayitvā suvarṇavālukāsthale āvartanaṃ karoti |",
  "S04n400:225": "kṛtvā ca śarīraṃ pracchoḍayati |",
  "S04n400:226": "yadā śarīraṃ pracchoḍayati tadā siṃhaladvīpaṃ calati sma |",
  "S04n400:227": "trīṇi vākyāni pratyāharati sma–kaḥ pāragāmī,",
  "S04n400:228": "kaḥ pāragāmī,",
  "S04n400:229": "kaḥ pāragāmīti ?",
  "S04n400:230": "atha sa bālāho'śvarājastānetadavocat–bho vaṇikpuruṣāḥ |",
  "S04n400:231": "yadā śarīraṃ pracchoḍayāmi,",
  "S04n400:232": "na tadā yuṣmākaṃ kenacitsiṃhaladvīpo nirīkṣitavyaḥ |",
  "S04n400:233": "na kenaciccakṣurvisphuritavyam |",
  "S04n400:234": "te tādṛśaṃ kriyākāraṃ kṛtvā...... |",
  "S04n400:235": "tadāhaṃ prathamataramārūḍhaḥ,",
  "S04n400:236": "paścātpañcaśatāṇi vaṇigjanāḥ |",
  "S04n400:237": "yadā te ārūḍhāḥ tadā siṃhaladvīpanivāsinyo rākṣasyaḥ kilakilāyamānāḥ pṛṣṭhato dhāvanti sma rudantyaḥ karuṇakaruṇairvilāpaiḥ |",
  "S04n400:238": "tatastai rudacchabdaṃ śrutvā pratinivartya nirīkṣitumārabdham |",
  "S04n400:239": "tairnirīkṣyante |",
  "S04n400:240": "tadā te'dhomukhā udake patanti sma |",
  "S04n400:241": "yadā te udake patitāḥ,",
  "S04n400:242": "tadā rākṣasya utkṣipya māṃsaṃ bhakṣayanti sma |",
  "S04n400:243": "tadāhamekākī jambūdvīpameva pratyudgataḥ |",
  "S04n400:244": "tadā tīrasya samīpe bālāhamaśvarājaṃ triḥ pradakṣiṇīkṛtya tatraiva prakrāntaḥ |",
  "S04n400:245": "tato'haṃ saṃprasthitaḥ |",
  "S04n400:246": "svakīyaṃ niveśanamanupūrveṇānuprāptaḥ |",
  "S04n400:247": "tadā me mātāpitārau kaṇṭhe pariṣvajya roditumārabdhau |",
  "S04n400:248": "tato bāṣpeṇa paṭalāni visphuṭitāni |",
  "S04n400:249": "tato draṣṭumārabdhau |",
  "S04n400:250": "tato mātāpitṛbhyāṃ sārdhaṃ viśrāntaḥ |",
  "S04n400:251": "tena teṣāṃ sarvaṃ bhūtapūrvaṃ vṛttāntamākhyātam |",
  "S04n400:252": "tatastau mātāpitarau kathayataḥ sma–jīvaṃstu putra tvamanuprāptaḥ |",
  "S04n400:253": "nāsmākaṃ dravyeṇa kṛtyam |",
  "S04n400:254": "jarākāle yaṣṭibhūto'ndhakāre mārgasyopadarśakaḥ,",
  "S04n400:255": "maraṇakāle piṇḍadātā,",
  "S04n400:256": "mṛtasya sanāthīkaraṇīyam |",
  "S04n400:257": "yathā śītalo vāto nāma putra āhlādakaraḥ |",
  "S04n400:258": "etadvacanaṃ mātāpitarau cākhyātam |",
  "S04n400:259": "īdṛśaṃ mayā sarvanīvaraṇaviṣkambhin sārthavāhabodhisattvabhūtena duḥkhamanubhūtam ||",
  "S04n400:260": "tadyathāpi nāma sarvanīvaraṇaviṣkambhin bālāhakaṃ tamaśvarājabhūtenāvalokiteśvareṇa bodhisattvena mahāsattvena tādṛśādahaṃ mṛtyubhayātparimokṣitaḥ |",
  "S04n400:261": "tadyathāpi nāma sarvanīvaraṇaviṣkambhin na śaknomyavalokiteśvarasya puṇyasaṃbhāraṃ gaṇayitum |",
  "S04n400:262": "alpamātramidaṃ sāṃkathyaṃ kṛtaṃ ekaikaromavivarasya ||",
  "S04n400:263": "iti aśvarājavarṇanaṃ nāma prathamaṃ prakaraṇam ||"
}