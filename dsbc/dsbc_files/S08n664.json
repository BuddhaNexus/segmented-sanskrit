{
  "S08n664:0": "atha triṃśaḥ paṭalavisaraḥ |",
  "S08n664:1": "atha khalu bhagavāṃ śākyamuniḥ punarapi śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n664:2": "asti mañjuśrīḥ tvadīyamantratantre vidyārājñāṃ cakravarttiprabhṛtīnāṃ sarvatathāgatoṣṇīṣapramukhānāṃ sarvamantrāṇāṃ siddhisthānāni bhavanti |",
  "S08n664:3": "tatrottarāpathe sarvatra tāthāgatī vidyārājñaḥ siddhiṃ gacchanti saṃkṣepataḥ ||",
  "S08n664:4": "cīne caiva mahācīne mañjughoṣo'sya trasyati |",
  "S08n664:5": "ye ca tasya mantrā vai siddhiṃ yāsyanti tatra vai ||",
  "S08n664:6": "uṣṇīṣarājñāṃ sarvatra siddhirdṛśyeyu tatra vai |",
  "S08n664:7": "kāviśe vakhale caiva udiyāne samantataḥ ||",
  "S08n664:8": "kaśmīre sindhudeśe ca himavatparvatasandhiṣu |",
  "S08n664:9": "uttarāṃ diśi niḥsṛtya mantrā siddhyanti śreyasāḥ ||",
  "S08n664:10": "ye ca gītā purā buddhaiḥ adhunā ca pravarttitā |",
  "S08n664:11": "anāgatā ca sambuddhaiḥ udgīrṇā śāntihetavaḥ ||",
  "S08n664:12": "sarve vai tatra siddhyanti himādrikukṣisambhave |",
  "S08n664:13": "janapade śreyase bhadre śāntiṃ kartu samārabhe ||",
  "S08n664:14": "madhyadeśe tathā mantrāḥ sidhyantyete padmasambhavā |",
  "S08n664:15": "gajomānikule cāpi siddhistatra pradṛśyate ||",
  "S08n664:16": "pañcikasya ca yakṣasya hārītyā yakṣayonijā |",
  "S08n664:17": "gāndharvā ye tu mantrā vai siddhisteṣāṃ samoditā ||",
  "S08n664:18": "kāśipuryāṃ tato nityaṃ magadheṣu samantataḥ |",
  "S08n664:19": "aṅgadeśe tathā prācyāṃ kāmarūpe samantataḥ ||",
  "S08n664:20": "lauhityāṃ tu taṭe ramye vaṅgadeśeṣu sarvataḥ |",
  "S08n664:21": "jambhalasya bhavet siddhi tathā maṇikulodite ||",
  "S08n664:22": "samudratīre dvīpeṣu sarvatatra jalāśraye |",
  "S08n664:23": "siṃhalānāṃ purī ramyā siddhyante mantradevatā ||",
  "S08n664:24": "bhṛkuṭī caiva mahāśriyā yaśasvinī |",
  "S08n664:25": "sitākhyāḥ sarvamantrāstu catuḥkumāryā mahodadhau ||",
  "S08n664:26": "sidhyante tatra vai sthāne pūrvadeśe samantataḥ |",
  "S08n664:27": "vindhyakukṣiniviṣṭāśca agrendre ca samantataḥ ||",
  "S08n664:28": "kārtikeyo'tha mañjuśrīḥ siddhyante ca samantataḥ |",
  "S08n664:29": "śṛṅgāragahvaraḥ kukṣādreḥ kandare ca sakānane ||",
  "S08n664:30": "siddhirvināyakāṃ tatra vighnakartā sajāpinām |",
  "S08n664:31": "hastākārasamāyuktānekadantāṃ mahaujasām ||",
  "S08n664:32": "aśvarūpā tathānekā kāraśālinām |",
  "S08n664:33": "īśānasya sutāṃ divyāṃ vividhāṃ vighnakārakām ||",
  "S08n664:34": "tatproktā mantrayuktāṃśca siddhikṣetraṃ pradṛśyate |",
  "S08n664:35": "mātarā vividhākārāṃ grahāṃścaiva sudāruṇām ||",
  "S08n664:36": "pretāyonisamādiṣṭā mānuṣāhāranairrṛtām |",
  "S08n664:37": "pretarājñaḥ samādiṣṭaṃ siddhikṣetraṃ tatoditam ||",
  "S08n664:38": "tadādyāt sarvabhūtānāṃ siddhikṣetraṃ samādiśet |",
  "S08n664:39": "vajrakrauñco mahāvīryaḥ siddhyante tatra vai diśe ||",
  "S08n664:40": "āsurā mantramukhyāstu ye cānye laukikāstathā |",
  "S08n664:41": "siddhyante tatra mantrā vai dakṣiṇāṃ diśimāśritāḥ ||",
  "S08n664:42": "pretarājñastathā nityaṃ yamasyaiva vinirdiśet |",
  "S08n664:43": "siddhyante jātyamantrāṃstu saśaivā ca savaiṣṇavā ||",
  "S08n664:44": "krūrāścākrūrakarmeṣu kṣetramādiṣvadakṣaṇam |",
  "S08n664:45": "vajrapāṇisamādiṣṭā mantrāḥ krūrakarmiṇaḥ ||",
  "S08n664:46": "dakṣiṇāpathamāsṛtya sidhyante pāpakarmiṇām |",
  "S08n664:47": "aśubhaṃ phalaniṣphattiṃ dṛśyate tatra vai diśe ||",
  "S08n664:48": "ādityabhāṣitā ye mantrāḥ saumyāścaiva prakīrtitāḥ |",
  "S08n664:49": "aindrā mantrāḥ prasidhyante paścime diśi śobhane ||",
  "S08n664:50": "svayaṃ tatra sidhyeta yakṣendro'tra maharddhikaḥ |",
  "S08n664:51": "dhanadaḥ sarvabhūtānāṃ bāliśānāṃ tu mohinām ||",
  "S08n664:52": "cittaṃ dadāti jantūnāṃ vidhidṛṣṭena hetunā |",
  "S08n664:53": "siddhyante paścime deśe bhogavānarthasādhakaḥ ||",
  "S08n664:54": "dhanado nāma nāmena viśruto'tra mahītale |",
  "S08n664:55": "vajrapāṇiḥ svayaṃ yakṣaḥ bodhisattvo maharddhikaḥ ||",
  "S08n664:56": "mantramukhyo varaśreṣṭho daśabhūmādhipaḥ svayam |",
  "S08n664:57": "siddhyante sarvamantrā vai vajrābjakulasambhavā ||",
  "S08n664:58": "tathāṣṭakulikā mantrā aṣṭabhyo dikṣu niśritā |",
  "S08n664:59": "uttarāyāṃ diśi sidhyante mantrā vai jinasambhavā ||",
  "S08n664:60": "pūrvadeśe tathā siddhiḥ mantrā vai padmasambhavā |",
  "S08n664:61": "dakṣiṇāpathaniśṛtya sidhyante kuliśālayāḥ ||",
  "S08n664:62": "paścimena gajaḥ proktā vidiśe maṇikulastathā |",
  "S08n664:63": "paścime cottare sandhau siddhisteṣu prakalpitā ||",
  "S08n664:64": "paścime dakṣiṇe cāpi sandhau yakṣakulastathā |",
  "S08n664:65": "dakṣiṇe pūrvadigbhāge śrāvakānāṃ mahaujasām ||",
  "S08n664:66": "kulākhyaṃ teṣu dṛṣṭaṃ vai tatra sthāneṣu sidhyati |",
  "S08n664:67": "pūrvottare diśābhāge pratyekānāṃ jinasambhavam ||",
  "S08n664:68": "kulākhyaṃ bahumataṃ loke siddhisteṣu tatra vai |",
  "S08n664:69": "adhaścaiva diśābhāge sidhyante sarvalaukikā ||",
  "S08n664:70": "pātālapraveśikā mantrā vai sidhyante'ṣṭakuleṣu ca |",
  "S08n664:71": "lokottarā tathā mantrā uṣṇīṣādyāḥ prakīrtitāḥ ||",
  "S08n664:72": "siddhimāyānte te ūrdhvaṃ cakravartijinoditā |",
  "S08n664:73": "diksamantāt sarvatra vajriṇasya tu siddhyati ||",
  "S08n664:74": "tathānye mantrarāṭ sarve abjayonisamudbhavā |",
  "S08n664:75": "siddhyante sarvadā sarve sarvemantrāśca bhogadā ||",
  "S08n664:76": "siddhyante sarvakāle'smiṃ vajrābjakulayorapi |",
  "S08n664:77": "etat kṣetraṃ tu nirdiṣṭaṃ kālaṃ tat parikīrtyate ||",
  "S08n664:78": "utpatteḥ sarvabuddhānāṃ mantrasiddhi jinoditām |",
  "S08n664:79": "madhyakāle tu buddhānāṃ abjavajrasamudbhavām ||",
  "S08n664:80": "mantrāṇāmanyakāle'smin tadanyeṣāṃ mantraśālinām |",
  "S08n664:81": "siddhiśca kālataḥ proktā nānyakāle prakīrttitā ||",
  "S08n664:82": "tapasāduttamā siddhistribhirjanyairavāpnuyāt |",
  "S08n664:83": "sātatyajāpināṃ mantraṃ tadbhaktāṃ gatamānasām ||",
  "S08n664:84": "prasannānāṃ jinaputrāṇāṃ iha janme'pi sidhyati |",
  "S08n664:85": "ratnatraye ca bhaktānāṃ bodhicittavibhūṣitām ||",
  "S08n664:86": "saṃvarasthāṃ mahāprājñaṃ tantramantraviśāradām |",
  "S08n664:87": "mantrāḥ siddhyantyayatnena bodhisaṃvaratasthitām ||",
  "S08n664:88": "sattvānāṃ karmasiddhistu ātmasiddhimudāhṛtā |",
  "S08n664:89": "siddhā eva sadā mantrā asiddhā sattvamohitā ||",
  "S08n664:90": "ata eva jinendraistu kalparāja udāhṛtaḥ |",
  "S08n664:91": "savistarakṛthā mantraṃ buddhaśreṣṭho hi saptamaḥ ||",
  "S08n664:92": "sa vavre munimukhyastu buddhacandro maharddhikaḥ |",
  "S08n664:93": "jyeṣṭhaṃ ca buddhaputraṃ taṃ mañjughoṣo mahaujasam ||",
  "S08n664:94": "śṛṇu tvaṃ kumāra ! mantrāṇāṃ prabhāvagatinaiṣṭhikam |",
  "S08n664:95": "yasmiṃ kāle sadā buddhaḥ dhriyante lokanāyakāḥ ||",
  "S08n664:96": "tasmiṃ kāle tadā siddhiḥ uṣṇīṣādyāṃ prakīrttitā |",
  "S08n664:97": "cakravarttistathā rājā tejorāśiḥ prakīrtitaḥ ||",
  "S08n664:98": "sitātapatrajapoṣṇīṣa bahavaḥ varṇitā jinaiḥ |",
  "S08n664:99": "evamādyāstathoṣṇīṣāḥ siddhyante tasmiṃ kāle ||",
  "S08n664:100": "cakravarttiryadā kāle jambūdvīpe bhaviṣyati |",
  "S08n664:101": "dharmarājā ca sambuddhaḥ tiṣṭhate dvipadottamaḥ ||",
  "S08n664:102": "tasmiṃ kāle bhavet siddhiḥ mantrāṇāṃ sarvabhāṣitāmiti |",
  "S08n664:103": "āryamañjuśriyamūlakalpād bodhisattvapiṭakāvataṃsakā-",
  "S08n664:104": "nmahāyānavaipulyasūtrādaṣṭāviṃśatimaḥ kṣetrakālavidhiniyamapaṭalavisaraḥ parisamāptamiti ||"
}