{
  "S06n596:0": "5",
  "S06n596:1": "57. saci rūpa saṃjña api vedana cetanāyāṃ",
  "S06n596:2": "cittaṃ anitya pariṇāmayi bodhisattvo |",
  "S06n596:3": "pra(ti)varṇikāya carate aprajānamāno",
  "S06n596:4": "na hi dharma paṇḍita vināśa karoti jātu ||1 ||",
  "S06n596:5": "58. yasmin na rūpa api vedana cāpi saṃjñā",
  "S06n596:6": "vijñāna naiva na pi cetanayopalabdhiḥ |",
  "S06n596:7": "anupādu śūnya na ya jānati sarvadharmān",
  "S06n596:8": "eṣā sa prajñavarapāramitāya caryā ||2 ||",
  "S06n596:9": "59. yāvanti gaṅganadivālikatulyakṣetre",
  "S06n596:10": "tāvanti sattva arahanti vineya kaścit |",
  "S06n596:11": "yaścaiva prajña ima pāramitā likhitvā",
  "S06n596:12": "parasattvi pustaku dadeya viśiṣṭapuṇyaḥ ||3 ||",
  "S06n596:13": "60. kiṃ kāraṇaṃ ta iha śikṣita vādiśreṣṭhā",
  "S06n596:14": "gamayanti dharma nikhilāniha śūnyatāyām |",
  "S06n596:15": "yāṃ śrutva śrāvaka spṛśanti vimukti śīghraṃ",
  "S06n596:16": "pratyekabodhi spṛśayanti ca buddhabodhim ||4 ||",
  "S06n596:17": "61. asato'ṅkurasya drumasaṃbhavu nāsti loke",
  "S06n596:18": "kuta śākhapatraphalapuṣpaupādu tatra |",
  "S06n596:19": "vina bodhicitta jinasaṃbhavu nāsti loke",
  "S06n596:20": "kuta śakrabrahmaphala śrāvakaprādubhāvaḥ ||5 ||",
  "S06n596:21": "62. ādityamaṇḍalu yadā prabhajāla muñcī",
  "S06n596:22": "karmakriyāsu tada sattva parākramanti |",
  "S06n596:23": "tatha bodhicitta sada lokavidusya jñāto",
  "S06n596:24": "jñānena sarvaguṇadharma samāgamanti ||6 ||",
  "S06n596:25": "63. yatha nopatapta asato bhujagādhipasya",
  "S06n596:26": "kuta nadyaprasravu bhavediha jambudvīpe |",
  "S06n596:27": "asatā nadīya phalapuṣpa na saṃbhaveyuḥ",
  "S06n596:28": "na ca sāgarāṇa ratanā bhavi naikarūpāḥ ||7 ||",
  "S06n596:29": "64. tatha bodhicitta asatīha tathāgatasya",
  "S06n596:30": "kuta jñānaprasravu bhavediha sarvaloke |",
  "S06n596:31": "jñānasya co asati nāsti guṇāna vṛddhiḥ",
  "S06n596:32": "na ca bodhi sāgarasamā na ca buddhadharmāḥ ||8 ||",
  "S06n596:33": "65. yāvanti loki kvaci jotikaprāṇabhūtā",
  "S06n596:34": "obhāsanārtha prabha osarayanti sarve |",
  "S06n596:35": "varasūryamaṇḍalaviniḥsṛta ekaraśmī",
  "S06n596:36": "na kalā pi jyotikagaṇe siya sarvaābhāḥ ||9 ||",
  "S06n596:37": "bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ ||"
}