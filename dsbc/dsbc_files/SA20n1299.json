{
  "SA20n1299:0": "saptamo vargaḥ",
  "SA20n1299:1": "vīryapāramitā",
  "SA20n1299:2": "1 | bodhisattvaḥ kathamācarati vīryam |",
  "SA20n1299:3": "vīryamātmaparobhayalābhāyacedevaṃvidhaṃ vīryaṃ niṣpādayati bodhimārgam |",
  "SA20n1299:4": "bodhisattvaḥ kāmayate vinetuṃ sattvānāparhatuṃ duḥkhānyācarati tasmādvīryam |",
  "SA20n1299:5": "vīryamācaransarvādhvasu sarvadotsāhacaryayā saṃgṛhṇāti pariśūddhaṃ brahmacaryaṃ pariharati kausīdyaṃ na ca cittena pramādyati |",
  "SA20n1299:6": "kṛcchreṣvahitāpakṣavastuṣu sarvadāsya vīryavattayā cittaṃ nāntataḥ pratyāvartata iti bodhisattvasyādi vīryacittam ||",
  "SA20n1299:7": "2 | vīryācaraṇena labhate lokacaraṃ lokottaramanuttaraṃ saddharmamityasyātmalābhaḥ |",
  "SA20n1299:8": "śikṣayati sattvānyenācaraṃtyabhyutsāhena kuśalamiti paralābhaḥ |",
  "SA20n1299:9": "caritvā bodheḥ samyaghetuṃ sattveṣu pariṇāmyātmanā salābhinaḥ karotītyubhayalābhaḥ |",
  "SA20n1299:10": "vīryacaryāhetorlabhate paramapariśuddhaṃ satfalamatikramya ca bhūmī ryāvacchīghraṃ pūrayati sambodhimiti niṣpādayati bodhimārgam ||",
  "SA20n1299:11": "3 | vīryaṃ dvividham |",
  "SA20n1299:12": "gavepayatyanuttaraṃ mārgamiti prathamam |",
  "SA20n1299:13": "paritrātuṃ duḥkhādvipulābhilāpeṇa vīryaṃ janayatīti dvitīyam |",
  "SA20n1299:14": "pūrayanbodhisattvo daśānusmṛtīrutpādayati bodhicittam |",
  "SA20n1299:15": "ācarati vīryam |",
  "SA20n1299:16": "kā daśānusmṛtayaḥ |",
  "SA20n1299:17": "prathamā buddhānusmṛtiraprameyapuṇyā |",
  "SA20n1299:18": "dvitīyā dharmānusmṛtiracintyavimuktiḥ |",
  "SA20n1299:19": "tṛtīyā saṃghānusmṛtiḥ pariśuddhatayā niṣkalaṃkā |",
  "SA20n1299:20": "caturthī mahāmaitryanusmṛtiḥ sattvavyavasthāpanāya |",
  "SA20n1299:21": "paṃcamīmahākaruṇānusmṛtirduḥkhataḥ paritrāṇāya |",
  "SA20n1299:22": "ṣaṣṭhī samyaksamādhiskandhānusmṛtiranurocayituṃ kuśalācaraṇāya |",
  "SA20n1299:23": "saptamī mithyāsamādhiskandhānusmṛtiruddhartuṃ ( sattvān kuśala- )",
  "SA20n1299:24": "mūlaṃ pratyānayanaya |",
  "SA20n1299:25": "aṣṭamī pretānusmṛtiḥ kṣutpipāsoṣṇatākleśamayī |",
  "SA20n1299:26": "navamī tiryaganusmṛti dīrghaduḥkhavedanātmikā |",
  "SA20n1299:27": "daśamī narakānusmṛtirdāhanabharjanavedanātmikā |",
  "SA20n1299:28": "bodhisattva evaṃ bhāvayati daśānusmṛtīstriratnapuṇyāni |",
  "SA20n1299:29": "bhāvayeyamahaṃ samyaksamādhi maitrī karuṇāṃ (tatra)",
  "SA20n1299:30": "sattvānārocayeyamahaṃ mṛṣā dhyāyatastridurgatiduḥkhāduddhareyaṃ nityamahaṃ parirakṣayeyamityevaṃ cintayati |",
  "SA20n1299:31": "saṃcintayannavikṣitaṃ divānaktaṃ bhāvayati sotsāhaṃ na ca viśrāmyatīti samyaksmṛtitā vīryaṃ samudeti ||",
  "SA20n1299:32": "4 | vīryaṃ puna rbodhisattvasya caturvidham |",
  "SA20n1299:33": "tathāhi |",
  "SA20n1299:34": "catuḥsamyakpradhāna [ prahāṇa ] mārgamācarato'nutpannānāmakuśalānāṃ dharmāṇāṃ punaranutpādaḥ |",
  "SA20n1299:35": "utpannānāṃ punarakuśalānāṃ dharmāṇāṃ śīghraṃ samprahāṇam |",
  "SA20n1299:36": "anutpannānāṃ kuśalānāṃ dharmāṇāmupāyena samutpādaḥ |",
  "SA20n1299:37": "utpannānāṃ kuśalānāṃ dharmāṇāṃ paripūraṇaṃ saṃvarddhanaṃ ca |",
  "SA20n1299:38": "evaṃ bodhisattva ācarati catvāri samyakpradhānāni na ca viśrāmyatītyucyate vīryam |",
  "SA20n1299:39": "5 | vīryaṃ kṣapayati sarvakleśadhātūnsampravardhayati bodheranuttarāyāḥ samyaghetum |",
  "SA20n1299:40": "kāyacittamahāduḥkhānyakhilānyapi sahamāno bodhisattvo'vasthāpayitumamilapati sattvānna ca viśrāmyatītyucyate vīryam ||",
  "SA20n1299:41": "6 | bodhisattvaḥ vigatakalmapo'cāṭukuṭilaḥ paryavasitamithyāvīrya ācarati samyagvīryam |",
  "SA20n1299:42": "tathāhi |",
  "SA20n1299:43": "ācarati śraddhāṃ dānaṃ śīlaṃ kṣāntiṃ dhyānaṃ prajñāṃ maitrī karuṇāṃ muditāmupekṣām |",
  "SA20n1299:44": "sābhilāṣaṃ karogyakaravaṃ kariṣyāmīti viśvastacittaḥ sarvadācarati vīryam |",
  "SA20n1299:45": "nānutāpo'sya kuśaladharmeṣu |",
  "SA20n1299:46": "pradīptaśira iva paritrāyate sattvānna ca cittaṃ parāvartayatītyucyate vīryam ||",
  "SA20n1299:47": "7 | kāyajīvitanirapekṣo'pi bodhisattvaḥ paritrātuṃ (sattvān)",
  "SA20n1299:48": "duḥkhebhyaḥ paripālayatuṃ saddharmaṃ kāyamapekṣate nopekṣata īryāpathaṃ sarvadā bhāvayituṃ kuśaladharmān |",
  "SA20n1299:49": "kuśaladharmācaraṇakāle na cittena kusīdo bhavati |",
  "SA20n1299:50": "kāyajīvitavidhāte'pi dharmaṃ na parityajatīti bodhisattvo bodhimārgaṃ caransotsāhamācarati vīryam |",
  "SA20n1299:51": "kusīdaḥ puruṣo'samartho naikakālaṃ sarvaṃ dadāti na ca śīlamudgṛṇāyi na ca kṣamate duḥkhāni na cācaratyabhyutsāhena vīryam |",
  "SA20n1299:52": "na ca samādhau smṛtisaṃprajanyacitto bhavati na ca kuśalākuśalaṃ vivinakti |",
  "SA20n1299:53": "tenocyate dhīryamupādāya ṣaṭpāramitāḥ saṃpravardhanta iti |",
  "SA20n1299:54": "bodhisattvo mahāsattvaḥ saṃpravardhayati ced vīryaṃ labhate'cirāt samyaksaṃvodhim ||",
  "SA20n1299:55": "8 | bodhisattvo mahāniṣpattyutpādena punaścaturvidhaṃ vīryaṃ janayati |",
  "SA20n1299:56": "tanna prathamamutpādayati mahāniṣpattiṃ dvitīyaṃ saṃgṛhṇāti śūraṃgamaṃ tṛtīyamācarati kuśalamūlaṃ caturthaṃ vinayati sattvān |",
  "SA20n1299:57": "kathaṃ bodhisattvomahāniṣpattimutpādayati |",
  "SA20n1299:58": "jātimaraṇeṣu kṣamate'sya cittaṃ na ca gaṇayati kalpasaṃkhyāmaprameyeṣvaparyanteṣu niyutakoṭiśatasahasragaṃgānadībālukāvadasaṃkhyeyeṣu kalpeṣu buddhamārgamudgrahīṣyāmyaklāntacitta ityakusīdasya [ mahā ] niṣpattivīryam |",
  "SA20n1299:59": "bodhisattvaḥ saṃgṛhṇañchūraṃgamaṃ janayati vīryam trisāhasramahāsāhasro'yaṃ lokadhātuḥ paripūrṇo'nnineti draṣṭuṃ buddhaṃ śrotuṃ dharma sthāpayituṃ sattvānkuśaladharmeṣvatikrāmatyetamagniṃ vinetuṃ sattvān saṃpratiṣṭhāpayati cittaṃ mahākaruṇāyāmiti śūraṃgamavīryam |",
  "SA20n1299:60": "bodhisattva ācarankuśalaṃmūlaṃ janayati vīryam |",
  "SA20n1299:61": "utpāditāni sarvāṇi kuśalamūlāni pariṇāmayatyanuttarāyāṃ samyaksaṃbodhau paripūrayituṃ sarvajñatāmiti kuśalamūlācaraṇavīryam |",
  "SA20n1299:62": "bodhisattvaḥ vinayansattvāñjanayati vīryam |",
  "SA20n1299:63": "aprameyāḥ sattvabhāvā aparyantā ākāśadhātusamā aparisaṃkhyeyāḥ |",
  "SA20n1299:64": "bodhisattvaḥ praṇidadhāti yannirvāpayitavyānte yathā na kaścanāvaśiṣyate |",
  "SA20n1299:65": "nirvāpayituṃ sotsāhamācarati vīryamiti [sattva-] vinayavīryam ||",
  "SA20n1299:66": "9 | saṃkṣepata ucyate |",
  "SA20n1299:67": "bodhisattvo bhāvayati mārgasahāyāṃ puṇyasahāyāmanuttarāṃ prajñām |",
  "SA20n1299:68": "saṃgṛhṇanbuddhadharmānutpādayati vīryam |",
  "SA20n1299:69": "aparyantā buddhaguṇāaprameyāḥ |",
  "SA20n1299:70": "bodhisattvasya mahāsattvasya mahāniṣpatyutpādena janitaṃ vīryamapyeṣamaparyantamaprameyam |",
  "SA20n1299:71": "bodhisattvo mahāsattvo vīryamācarannaviraktacittobhavatyuddhartuṃ duḥkhānīti pūrayati vīryapāramitām ||",
  "SA20n1299:72": "( iti bodhicittotpādasūtraśāstre vīryapāramitā māna saptamo vargaḥ || )"
}