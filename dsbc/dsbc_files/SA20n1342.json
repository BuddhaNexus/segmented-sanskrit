{
  "SA20n1342:0": "tṛtīyo'dhikāraḥ",
  "SA20n1342:1": "gotraprabhedasaṃgrahaślokaḥ",
  "SA20n1342:2": "sattvāgratvaṃ svabhāvaśca liṅgaṃ gotraprabhedatā",
  "SA20n1342:3": "ādīnavo'nuśaṃsaśca dvidhaupamyaṃ caturvidhā ||1 ||",
  "SA20n1342:4": "dhātūnāmadhimukteśca pratipatteśca bhedataḥ |",
  "SA20n1342:5": "phalabhedopalabdheśca gotrāstitvaṃ nirūpyate ||2 ||",
  "SA20n1342:6": "udagratve'tha sarvatve mahārthatve'kṣayāya ca |",
  "SA20n1342:7": "śubhasya tatrimittatvāt gotrāgratvaṃ vidhīyate || 3 ||",
  "SA20n1342:8": "prakṛtyā paripuṣṭaṃ ca āśrayaścāśritaṃ ca tat |",
  "SA20n1342:9": "sadasaccaiva vijñeyaṃ guṇottāraṇatārthataḥ ||4 ||",
  "SA20n1342:10": "kāruṇyamadhimuktiśca kṣāntiścādiprayogataḥ |",
  "SA20n1342:11": "samācāraḥ subhasyāpi gotreliṅgaṃ nirupyate ||5 ||",
  "SA20n1342:12": "niyatāniyataṃ gotramahāryaṃ hāryameva ca |",
  "SA20n1342:13": "pratyairgotrabhedo 'yaṃ samāsena caturvidhaḥ ||6 ||",
  "SA20n1342:14": "kleśābhyāsaḥ kumitratvaṃ vidhātaḥ paratantratā |",
  "SA20n1342:15": "gotrasyādīnavo jñeyaḥ samāsena caturvidhaḥ ||7 ||",
  "SA20n1342:16": "cirādapāyagamanamāśumokṣaśca tatra ca |",
  "SA20n1342:17": "tanuduḥkhopasaṃvittiḥ sodvegā sattvapācanā ||8 ||",
  "SA20n1342:18": "suvarṇagotravat jñeyamameyaśubhatāśrayaḥ |",
  "SA20n1342:19": "jñānanirmalatāyogaprabhāvāṇāṃ ca niśrayaḥ ||9 ||",
  "SA20n1342:20": "suratnagotravatjñeyaṃ mahābodhinimittataḥ |",
  "SA20n1342:21": "mahājñānasamādhyāryamahāsattvārthaniśrayāt ||10 ||",
  "SA20n1342:22": "aikāntiko duścarite 'sti kaścit",
  "SA20n1342:23": "kaścit samudghātitaśukladharmā |",
  "SA20n1342:24": "amokṣabhāgīyaśubho'sti kaścin",
  "SA20n1342:25": "nihīnaśuklo'styapi hetuhīnaḥ ||11 ||",
  "SA20n1342:26": "gāmbhīryaudāryavāde parahitakaraṇāyodite dīrghadharme",
  "SA20n1342:27": "ajñātvaivādhimuktirbhavati suvipulā saṃprapattikṣamā ca |",
  "SA20n1342:28": "saṃpattiścāvasāne dvayagataparamā yadbhavatyeva teṣāṃ",
  "SA20n1342:29": "tajjñeyaṃ bodhisattvaprakṛtiguṇavatastatprapuṣṭācca gotrāt ||12 ||",
  "SA20n1342:30": "suvipulaguṇabodhivṛkṣavṛddhyai dhanasukhaduḥkhaśamopalabdhaye ca |",
  "SA20n1342:31": "svaparahitasukhakriyā phalatvād bhavati samudagra[samūlamudagra]gotrametat ||13 ||",
  "SA20n1342:32": " || mahāyānasūtrālaṃkāre gotrādhikārastṛtīyaḥ ||"
}