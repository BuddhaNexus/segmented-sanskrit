{
  "SA15n2992:0": "Viśālāmalavatī pramāṇasamuccayaṭīkā Chapter 2 dve eva pramāṇe pratyakṣamanumānaṁ cetyuktam |",
  "SA15n2992:1": "tatra pratyakṣaṁ vyutpāditam |",
  "SA15n2992:2": "samprati prāptāvasaramanumānaṁ vyutpādayitumāha- anumānaṁ dvidhetyā- di |",
  "SA15n2992:3": "svārtham yena svayaṁ pratyeti |",
  "SA15n2992:4": "parārtham yena yarān pratyāya- yati ||",
  "SA15n2992:5": "nanu parārthasya lakṣaṇa pṛthagavācyameva |",
  "SA15n2992:6": "gamakalakṣaṇavidhānenaiva hi pratipipādayiṣorvacanānukramo darśita eva anyathābhidhāne gamakadha- rmādyotanāt |",
  "SA15n2992:7": "na hi ye yathā yamarthaṁ vidanti vacanajñāḥ te tatprati- pādane punarupadeśāntaramapekṣante ||",
  "SA15n2992:8": "satyametat |",
  "SA15n2992:9": "tathāpi bālavyutpādanārtho'yamārambhaḥ |",
  "SA15n2992:10": "yathāvastu pratipādyamānā api hyanyathā nigadanto dṛṣṭāḥ upayogino'pyavi- nābhāvasyāvacanādanupayogināmapi ca sādhyopanayanigamanānāṁ prayo- gāt ||",
  "SA15n2992:11": "trirūpāditi hetau pañcamī abhighātāc chabda iti yathā |",
  "SA15n2992:12": "atha va lyablope yathā prāsādamāruhya prekṣate prāsādāt prekṣate |",
  "SA15n2992:13": "tathā trirūpaṁ liṅgaṁ dṛṣṭvārthadarśanam- trirūpāl liṅgato'rthadṛgiti ||",
  "SA15n2992:14": "(1) nanu trirūpagrahaṇamanarthakam atrirūpasyāliṅgatvāt |",
  "SA15n2992:15": "kiṁ ca lī- no'rtho liṅgyate'neneti liṅgam |",
  "SA15n2992:16": "tac ca trairūpyaṁ vinā na sambhavati |",
  "SA15n2992:17": "ato'pi gatārthatvāt trirūpāditi na vācyam ||",
  "SA15n2992:18": "naiṣa doṣaḥ |",
  "SA15n2992:19": "atrirūpamapi kecil liṅgamicchanti |",
  "SA15n2992:20": "atas tadvipra- tipattinivṛttaye trirūpagrahaṇam ||",
  "SA15n2992:21": "tatrāhrīka āha- anyathānupapannatvaṁ yasyāsau heturiṣyate |",
  "SA15n2992:22": "ekalakṣaṇakaḥ so'rthaś caturlakṣaṇako na vā |",
  "SA15n2992:23": "iti |",
  "SA15n2992:24": "anyatheti sādhyena vinetyarthaḥ |",
  "SA15n2992:25": "anupapannatvamaklṛptirasambhavaḥ |",
  "SA15n2992:26": "nanu cāvinābhāvitvamevedaṁ syāt |",
  "SA15n2992:27": "netyahrīkaḥ |",
  "SA15n2992:28": "avinābhāvitvaṁ hi sā- dhyād bahiriṣyate anyathānupapannatvaṁ tu dharmiṇyeva sādhya eveti |",
  "SA15n2992:29": "ślokamapyāha- vinā sādhyādadṛṣṭasya dṛṣṭānte hetuteṣyate |",
  "SA15n2992:30": "parairmayā punardharmiṇyasambhūṣṇorvināmunā ||",
  "SA15n2992:31": "(2) iti |",
  "SA15n2992:32": "etac caikameva rūpam |",
  "SA15n2992:33": "sati va trairūpye'nyathānupapannatvaṁ caturthaṁ rūpameṣṭavyam |",
  "SA15n2992:34": "trairūpyamātre hi sa deśāntaragataḥ śyāmaḥ caitraputra- tvādityasyāpi hetutvaṁ syād iti ||",
  "SA15n2992:35": "tatra yaduktam- avinābhāvitvaṁ hi paraiḥ sādhyādbahiriṣyata iti eṣo'dhyāropaḥ |",
  "SA15n2992:36": "sarvopasaṁhāreṇa hi yatra yatra sādhanadharmaḥ tatra tatra sādhyadharma ityaṣā vyāptiravinābhāvitvam |",
  "SA15n2992:37": "ataḥ sādhye'pi tadiṣyata eva |",
  "SA15n2992:38": "yadi ca sādhyadharmiṇyeva yaḥ sādhyadharmeṇāvinābhāvī sa heturi- ṣyate evaṁ sati yasya bahirapi sādhyenāvinābhāvas tasya hetutvaṁ na syāt |",
  "SA15n2992:39": "vyabhicāryapi ca hetuḥ syāt tasyāpi dharmiṇyanyathānupapanna- tvasya sambhavāt |",
  "SA15n2992:40": "tasmādayuktametat |",
  "SA15n2992:41": "ata evāsyāyuktatvān na catu- rlakṣaṇo heturupapadyate ||",
  "SA15n2992:42": "yat punaruktam- trairūpyamātre hi sa syāmaḥ caitraputratvāditya- syāpi hetutvaṁ syāditi tadayuktam |",
  "SA15n2992:43": "svabhāvakāryānupalambhaviśe- (3)",
  "SA15n2992:44": "ṣāṇāmeva hi trairūpyamupapadyate nānyeṣām |",
  "SA15n2992:45": "na cāyaṁ teṣvantarbhavati |",
  "SA15n2992:46": "tata kutaḥ sa prasaṅgaḥ ||",
  "SA15n2992:47": "anyas tu dvirūpo heturiti darśayannāha- ajñāto dharmiṇo dharmo dharme sanneva yatra hi |",
  "SA15n2992:48": "jñāyate jñāpyate caiṣa heturvidhiniṣedhavān ||",
  "SA15n2992:49": "iti |",
  "SA15n2992:50": "ajñāto dharmo jijñāsito'nityatvādir dharmiṇaḥ śabdāderyatra jñāyate kṛtakatvādau dharme |",
  "SA15n2992:51": "jñātatvaṁ sāmarthyalabhyam |",
  "SA15n2992:52": "sanneveti pramātrā ghaṭādiṣu svayaṁ smaryate paro va smāryate parārthānumāne |",
  "SA15n2992:53": "sanneva nāsa- nnityetau vidhiniṣedhau yasya staḥ sa vidhiniṣedhavānhetuḥ |",
  "SA15n2992:54": "etena dharmidharmatvaṁ satsādhyadharmatvaṁ cetyetad dvairūpyamuktam ||",
  "SA15n2992:55": "atra sādhyadharmo yatra sanneva nāsanniti bruvatā tadevānvayavyatire- kavattvamuktaṁ bhavati yasmādevaṁ sa tatra sanneva bhavati yadi tadabhāve heturna bhavatyeva |",
  "SA15n2992:56": "tataś ca trairupyamevākārāntareṇoktamiti na dvirūpo hetuḥ ||",
  "SA15n2992:57": "(4) ṣaḍlakṣaṇo heturityaparaḥ |",
  "SA15n2992:58": "trīṇi caitāni- abādhitaviṣayatvaṁ viva- kṣitaikasaṅkhyatvaṁ jñātatvaṁ ceti |",
  "SA15n2992:59": "tatrābādhitaviṣayatvaṁ tāvan na rūpānta- ram bādhāvinābhāvayorvirodhāt |",
  "SA15n2992:60": "avinābhāvo hi hetoḥ sādhyadharme satyeva bhāvaḥ |",
  "SA15n2992:61": "kathaṁ ca sa tallakṣaṇo dharmiṇi hetuḥ syāt na cātra sādhyadharmo bhavet |",
  "SA15n2992:62": "ten na bādhāvinābhāvayoḥ sahabhāvaḥ |",
  "SA15n2992:63": "tena nābā- dhitaviṣayatvaṁ rūpāntaram ||",
  "SA15n2992:64": "vyavacchedyābhāvād vivakṣitaikasaṅkhyatvamapi na lakṣaṇāntaratvena vā- cyam |",
  "SA15n2992:65": "tad viruddhāvyabhicāriṇo hetutvaprasaṅganivṛttyarthamucyate |",
  "SA15n2992:66": "sva- lakṣaṇayuktayoś ca hetvorekatra virodhinorupanipāte viruddhāvyabhi- cāritvaṁ bhavati |",
  "SA15n2992:67": "na ca yathoktalakṣaṇānāṁ kāryasvabhāvānupalambhānāṁ pratyanīko hetuḥ sambhavati |",
  "SA15n2992:68": "kathaṁ hi nāma ekaḥ svasādhyabhāva eva bhāvāt tenāvyabhicārī tatraiva cānyo'pi tadbādhakasya bhāva eva bhāvād viruddhas tena sambhavet |",
  "SA15n2992:69": "api ca sa heturyadi svabhāvata eva taddharmabhāvī tadārthāntaropanipāte'pi kathamanyathā syāt |",
  "SA15n2992:70": "na hi (5) vastūnāṁ svabhāvānyathābhāvasya viruddhasvabhāvadvayasya ca sambhavaḥ |",
  "SA15n2992:71": "atha svabhāvato'taddharmabhāvī evaṁ satyanyadāpi na sādhanaṁ kasyacit |",
  "SA15n2992:72": "tasmāt svabhāvata eva svasādhyāvinābhāvino yathoktalakṣaṇasya hetos tallakṣaṇaḥ pratiheturna sambhavatītyalakṣaṇamekasaṅkhyāvivakṣā |",
  "SA15n2992:73": "viruddhāvyabhicāryavacanaprasaṅga iti cet vastubalapravṛttaṁ liṅgaṁ pratīṣṭa- tvādadoṣaḥ |",
  "SA15n2992:74": "viṣayaś cāsya parastān nivedayiṣyate ||",
  "SA15n2992:75": "jñānaṁ punaraliṅgadharmaḥ |",
  "SA15n2992:76": "kathaṁ liṅgasya lakṣaṇaṁ syāt |",
  "SA15n2992:77": "kiṁrūpāl liṅgādarthaḥ pratipattavya iti cintāyāṁ pratipatturavisaṁvādakasya rūpamu- cyate yaddarśanādayaṁ sādhanāsādhane pravivecya tasyeṣṭārthasādhanapratyayāt pravartate |",
  "SA15n2992:78": "tatra yadasya liṅgasyātmarūpam tal lakṣaṇam na pararūpa- m pratipattijanmanyupayogamātrāt tallakṣaṇatve'tiprasaṅgāt |",
  "SA15n2992:79": "evaṁ hi prameyapuruṣādīnāmapi tallakṣaṇatvaṁ syāt |",
  "SA15n2992:80": "na hi teṣvapyasatsu liṅgini (6)",
  "SA15n2992:81": "jñānaṁ bhavati |",
  "SA15n2992:82": "tasmāj jñānamapi na liṅgalakṣaṇameṣṭavyamiti sthitame- tat- trirūpa eva heturiti ||",
  "SA15n2992:83": "pūrvavat phalamiti |",
  "SA15n2992:84": "yathā pratyakṣe dvidhā phalamuktaṁ viṣayasaṁvittiḥ svasaṁvittiś ca tathehāpi pratyakṣavadavyatiriktamanumānasyādhigamā- tmakaṁ phalamiti bruvatānumānamapyadhigamasvabhāvamityuktaṁ bhavati ||",
  "SA15n2992:85": "ataḥ pṛcchati- yadi dvayamapītyādi |",
  "SA15n2992:86": "arthas tu rūpaṁ cātulya- metayoriti |",
  "SA15n2992:87": "tuśabdo'vadhāraṇārthaḥ- etadeva dvayamatulyam adhiga- marūpatā tu tulyeti |",
  "SA15n2992:88": "nanu cādhigamas tayo rūpam |",
  "SA15n2992:89": "tac cedabhinnam tat kimanyadrūpam yaducyate- rūpaṁ cātulyametayoriti |",
  "SA15n2992:90": "yat tadviṣayasārūpyaṁ pramāṇaṁ vyavasthāpitam tadatulyamityuktam |",
  "SA15n2992:91": "tathā hi- tat pratyakṣasya spaṣṭam aspaṣṭaṁ tvanumānasya ||",
  "SA15n2992:92": "viṣayo hītyādi |",
  "SA15n2992:93": "viṣayaśabdenātrālambanaṁ vivakṣitam na tu prā- māṇyasya viṣayaḥ |",
  "SA15n2992:94": "anumānasyāpi hyavisaṁvādalakṣaṇaṁ prāmāṇyaṁ vastu- viṣayameva |",
  "SA15n2992:95": "tasmādālambanabhedāt pramāṇayorviṣayabhedamāha |",
  "SA15n2992:96": "kathaṁ puna- rālambanabhedaḥ |",
  "SA15n2992:97": "pratibhāsasya bhinnatvāt |",
  "SA15n2992:98": "na hi tāvekasya vilakṣaṇā- vākārau yujyete |",
  "SA15n2992:99": "bhinna iti cābhinnapratiṣedha eva draṣṭavyaḥ na tu nā- (7)",
  "SA15n2992:100": "nāviṣayatā anumānavikalpasya nirviṣayatvāt |",
  "SA15n2992:101": "tac ca anumāna- sya sammato yo viṣayaḥ tasya tattvato'pariniṣpannatvāt ||",
  "SA15n2992:102": "tadākāraviśeṣāc ceti |",
  "SA15n2992:103": "taditi pratyakṣānumānayorviṣayaḥ parāmṛśyate |",
  "SA15n2992:104": "tasyākāraḥ svabhāvaḥ ākriyate paricchidyata iti kṛtvā |",
  "SA15n2992:105": "tadākārasya viśeṣo bheda ityarthaḥ |",
  "SA15n2992:106": "viśeṣagrahaṇaṁ cāviśeṣapra- tiṣedhapratipādanaparaṁ veditavyam |",
  "SA15n2992:107": "na tu nānāsvabhāvatānena pratipadyate sāmānyasya vikalpitatvenāsattvāt |",
  "SA15n2992:108": "tadetat sūcitaṁ bhavati- yasmāt pratyakṣasya bahirviṣayo'sti yatas tasya spaṣṭo viṣayapratibhāso bhavati na tvanumānasya yas tu tasyāsphuṭo viṣayākāraḥ sa sva- bījabalādeva jāyate tasmāt pratyakṣānumānayoryathoktaṁ svarūpaṁ bhinna- miti |",
  "SA15n2992:109": "atha vā pratyakṣasya svalakṣaṇaṁ sākṣāt spaṣṭasvākārajanakaṁ prameyaṁ svarūpeṇa anumānasya tu tadeva pāramparyeṇāsphuṭaviṣayā- kārajanakaṁ pararūpeṇa prameyam |",
  "SA15n2992:110": "pratyakṣasyāpi pararūpeṇetyapare |",
  "SA15n2992:111": "tadevaṁ yataḥ pratyakṣānumānayorbhinno viṣayaḥ atas tatsvabhāvaviśeṣāt spaṣṭāspaṣṭaviṣayākāratayā svarūpamapi bhinnamiti ||",
  "SA15n2992:112": "(8) atha kasmāditi |",
  "SA15n2992:113": "kiṁ kāraṇaṁ svārthaparārthabhedenānumānameva dvidhā bhidyate na tu pratyakṣamityavadhāraṇena darśayati |",
  "SA15n2992:114": "etaduktaṁ bhavati- svayaṁ pratyakṣīkṛtasyārthasya parāvabodhanāya yad vacanam tat parārthaṁ pratyakṣaṁ dvitīyaṁ kasmān neṣyata iti ||",
  "SA15n2992:115": "yasmādityādi |",
  "SA15n2992:116": "anumānasya hi sāmānyaṁ viṣayaḥ |",
  "SA15n2992:117": "tatra ca yādṛ- śamanumānamātmanaḥ tādṛśameva parasantāne vācā kriyata iti yuktaṁ tasya dvaividhyam |",
  "SA15n2992:118": "pratyakṣasya tu svalakṣaṇaṁ viṣayaḥ |",
  "SA15n2992:119": "na ca tatra yādṛśa- mātmanaḥ pratyakṣajñānam tādṛk śabdena santānāntare janayituṁ śa- kyate tasyānirdeśyatvāt |",
  "SA15n2992:120": "anyathāndhādīnāmapi śabdāt tathāvigha- meva sphuṭapratibhāsi jñānaṁ syāt |",
  "SA15n2992:121": "kasmāt tadanirdeśyamityāha- grāhyabhedāditi |",
  "SA15n2992:122": "pratyakṣasya hyasādhāraṇaṁ grāhyam |",
  "SA15n2992:123": "na ca tac chakyate nirdeṣṭum tasya pūrvamadṛṣṭatvāt |",
  "SA15n2992:124": "anumānasya tu tadviparītam |",
  "SA15n2992:125": "tasmāt tasyaiva grāhyaṁ nirdeśyam na pratyakṣasya ||",
  "SA15n2992:126": "svātmavadityanenaitat sūcayati- pratyakṣānumānayoḥ svarūpaṁ bhinnam |",
  "SA15n2992:127": "pratyātmavedyametat sarvasya |",
  "SA15n2992:128": "na cābhinnaviṣayatve svaviṣayā- kāramanukurvatos tadupapadyate |",
  "SA15n2992:129": "tasmād yathā tayoḥ svarūpaṁ bhinnam (9)",
  "SA15n2992:130": "tathā viṣayabhedo'pi draṣṭavyaḥ |",
  "SA15n2992:131": "tato nānumānavat pratyakṣasya viṣayo nirdeśya iti ||",
  "SA15n2992:132": "anye tvāhuḥ - vṛttabhaṅgabhayādatra yat paścād vaktavyam tat pūrvamu- ktam |",
  "SA15n2992:133": "tasmādevamatha grantho vijñeyaḥ- kasmādanumānameva dvidhā bhi- dyate na pratyakṣamiti pṛṣṭe kāraṇamāha- grāhyabhedādityādi |",
  "SA15n2992:134": "yadi grāhyabhedādanumānaṁ dvighā bhidyate evaṁ sati pratyakṣamapi dvidhā bhidye- tetyāha- svalakṣaṇamanirdeśyamiti |",
  "SA15n2992:135": "etaduktaṁ bhavati- īdṛśamidaṁ pratyakṣānumānayorgrāhyamiṣyate yatraikaṁ nirdeśyamanyadanirdeśyamiti |",
  "SA15n2992:136": "tasmādanumānameva dvidhā bhidyate yasya viṣayo vācā parasmai pratipā- dayituṁ śakyate na tu pratyakṣamiti ||",
  "SA15n2992:137": "nanu cārthas tu rūpaṁ cātulyametayorityanena prāgeva pramāṇayorviṣa- yabhedaḥ pratipāditas tadbhedāc ca svarūpabhedaḥ |",
  "SA15n2992:138": "tat kimidamupanya- stam- bhinnaṁ hi pratyakṣānumānayoḥ svātmavad grāhyamityādi |",
  "SA15n2992:139": "pūrvamanyārtho'yamartha uktaḥ idānīmanyārtha ityadoṣaḥ ||",
  "SA15n2992:140": "yadi cetyādinā svalakṣaṇasyānirdeśyatvaṁ pratipādayati |",
  "SA15n2992:141": "sa tenaiva śabdenānumeyaḥ syāditi sa eva pratyakṣagrāhyo'rthas tataḥ śabdāt (10)",
  "SA15n2992:142": "pratīyetetyarthaḥ |",
  "SA15n2992:143": "na caivam |",
  "SA15n2992:144": "mā bhūdandhāderapi pratyakṣeṇaiva tasyārthasya darśanamiti |",
  "SA15n2992:145": "paras tu jāḍyādimaṁ doṣamanavagacchan svayamabhyupagata- pramāṇaikaviṣayatvasya dṛṣṭānuvidhāyitāṁ darśayanniṣṭamevaṁ me taditi nanu cetyādinā sūcayati |",
  "SA15n2992:146": "sparśo hi pratyakṣasyārthaḥ |",
  "SA15n2992:147": "sa eva ca rūpeṇānu- mīyata iti manyate |",
  "SA15n2992:148": "kadāciditi yadā sparśa indriyeṇa na spṛśyate tadetyarthaḥ |",
  "SA15n2992:149": "na tu yathā pratyakṣamiti |",
  "SA15n2992:150": "pratyakṣaṁ hi bhedāntaravimarśavi- vekena pratiṣṭhitenaiva rūpeṇa sparśaṁ paricchinatti anumānaṁ tu smārtā- kṛṣṭapūrvānusandhānataḥ- so'yaṁ mayā pūrvamanena rūpeṇa saha prāgupala- bdha iti sparśasāmānyamasparśavyāvṛttam |",
  "SA15n2992:151": "tad yatheti pūrvadṛṣṭānusa- ndhāne dṛṣṭāntamāha |",
  "SA15n2992:152": "yathā rūpaṁ na pratyakṣato gṛhyata ityeva svalakṣaṇā- kāreṇa liṅgaṁ bhavati viśeṣasyānanvayāt api tu sāmānyākāreṇaiva pūrvadṛṣṭānusaṁhitena tathā na sparśaḥ pūrvapratyakṣeṇa gṛhīta ityeva svala- kṣaṇato'numeyaḥ kiṁ tu sāmānyākāreṇaivānumānayogyeneti darśayati ||",
  "SA15n2992:153": "(11) kathaṁ dṛṣṭādivyavahāra iti |",
  "SA15n2992:154": "yadi yathānubhūtamācakṣate evaṁvyava- hārā āryā yujyante |",
  "SA15n2992:155": "tvanmatena tu svalakṣaṇamupalabhyānyadeva kathayatāṁ vyavahārā anāryāḥ syuḥ |",
  "SA15n2992:156": "tataś cābhyupetabādhā ||",
  "SA15n2992:157": "dṛṣṭamityādinaitat kathayati - darśanādikriyānimittā dṛṣṭādiśa- bdāḥ |",
  "SA15n2992:158": "te ca sati svasminnimitte āryaiḥ prayujyante nāsatītyāryā vyavahārā abhyupeyante na tu svalakṣaṇābhidhānāditi nābhyupetabādhe- ti ||",
  "SA15n2992:159": "yat tarhītyādi |",
  "SA15n2992:160": "śāstravirodhamāha |",
  "SA15n2992:161": "nanu ca naiva cakṣurvijñānā- nubhūta eva kṣaṇo manovijñānenānubhūyate |",
  "SA15n2992:162": "kiṁ tarhi |",
  "SA15n2992:163": "kṣaṇāntaramityuktaṁ prāk |",
  "SA15n2992:164": "tat kathamevamuktam |",
  "SA15n2992:165": "naiṣa doṣaḥ |",
  "SA15n2992:166": "cakṣurvijñānānubhūtamevārtham iti svalakṣaṇopalakṣaṇaparametat svalakṣaṇameveti yāvat |",
  "SA15n2992:167": "tulyajā- tīyatvāc ca pūrvottarayoḥ kṣaṇayorabhedavivakṣayaivamabhihitaṁ syāt |",
  "SA15n2992:168": "atha vānuśabdo'yaṁ sahārthe vartate bhūtaśabdo'pyutpanne |",
  "SA15n2992:169": "tataś ca cakṣurvi- jñānena sahotpannamevārthaṁ vijānātītyayamatrārtha ityadoṣaḥ |",
  "SA15n2992:170": "yadi yat (12) tanmanovijñānānubhūtaṁ svalakṣaṇam tadanirdeśyam kathaṁ mano nīlaṁ ca vijānāti nīlamiti cāviṣṭābhilāpaṁ tadeva |",
  "SA15n2992:171": "tatrāpīti śāstre |",
  "SA15n2992:172": "ākārāntaravirdeśyanāmajñatvādityādi |",
  "SA15n2992:173": "svalakṣaṇākārādākā- rāntaraṁ sāmānyākāraḥ |",
  "SA15n2992:174": "tena nirdeśyam na svalakṣaṇena |",
  "SA15n2992:175": "tasya nāma nīlamitīyaṁ sañjñā |",
  "SA15n2992:176": "tac ca vijānāti na kevalaṁ svalakṣaṇam |",
  "SA15n2992:177": "tasmād dvidhā śāstre mana iṣyate ||",
  "SA15n2992:178": "anīlavyudāseneti tamākārāntaraṁ darśayati |",
  "SA15n2992:179": "vyavahartṝṇāmabhiprā- yānurodhādanīlavyudāsenetyuktam |",
  "SA15n2992:180": "te hi tattvādhyavasāyena vyavahara- ntītyuktametat |",
  "SA15n2992:181": "anyathā parasparavyāhatametat syāt |",
  "SA15n2992:182": "tathā hi- yadyākārāntareṇa mano nirdiśati na tarhi tena cakṣurvijñānānubhūtameva nirdiṣṭaṁ bhavati |",
  "SA15n2992:183": "atha tadeva svalakṣaṇaṁ nirdiśati na nāmākārāntare- ṇeti ||",
  "SA15n2992:184": "asāmānye'pīti |",
  "SA15n2992:185": "apiśabdāt sāmānye'pyanityatvādau ||",
  "SA15n2992:186": "vāyvādisvabhāva iti |",
  "SA15n2992:187": "ādiśabdenākāśādayo'pratyakṣā gṛhyante |",
  "SA15n2992:188": "yathāheti |",
  "SA15n2992:189": "kaṇādaḥ |",
  "SA15n2992:190": "asya sūtrasya sambandhaḥ- kṣitija- (13)",
  "SA15n2992:191": "lānanavadagrahaṇāt sparśamātraṁ vāyuriti pareṇākte tatparihārāyāha- adṛṣṭasyāpi liṅgataḥ samadhigamaṁ kariṣyāmaḥ |",
  "SA15n2992:192": "kiṁ punas tasya liṅgamiti |",
  "SA15n2992:193": "taducyate- sparśaś ca |",
  "SA15n2992:194": "na ca dṛṣṭānāṁ sparśa ityadṛṣṭa- liṅgo vāyuriti |",
  "SA15n2992:195": "sparśaś ca samupalabhyate śītoṣṇatvaviśeṣarahitaḥ |",
  "SA15n2992:196": "caśabdāc chabdadhṛtikampāś ca |",
  "SA15n2992:197": "nirvṛkṣakṣupe deśe śukaśukāśabdaḥ samupalabhyate tṛṇādināṁ ca dhṛtiḥ |",
  "SA15n2992:198": "teṣāṁ dravyāntareṇāsati pratibandhe gurutvāt pātaḥ syāt |",
  "SA15n2992:199": "sthitiś ca viyati lakṣyate |",
  "SA15n2992:200": "latādīnāṁ ca kampaḥ |",
  "SA15n2992:201": "na cāyaṁ dṛṣṭānāṁ kṣityādīnām |",
  "SA15n2992:202": "caśabdān na cādṛṣṭānāmā- kāśādināma |",
  "SA15n2992:203": "ato dṛṣṭādṛṣṭeṣvadṛṣṭatvāt sparśaviśeṣo'dṛṣṭaḥ |",
  "SA15n2992:204": "so'sya liṅgamityadṛṣṭaliṅgo vāyuḥ |",
  "SA15n2992:205": "na cāsau pūrvaṁ dṛṣṭaḥ tatprathamataḥ sparśavi- śeṣeṇa grahaṇādityasāmānyaviṣayamanumānam ||",
  "SA15n2992:206": "na tatsāmānyasūcanāditi |",
  "SA15n2992:207": "tacchabdena sparśa eva sambadhyate na tu vāyuḥ ||",
  "SA15n2992:208": "(14) ata evāha- na hi tad vāyvādiṣvityādi |",
  "SA15n2992:209": "sparśasya sāmā- nyamāśritatvaṁ guṇotvena sūcyate |",
  "SA15n2992:210": "yo guṇaḥ sa āśritaḥ gandhavat |",
  "SA15n2992:211": "guṇaśa ca sparśaḥ |",
  "SA15n2992:212": "svabhāvaḥ ||",
  "SA15n2992:213": "atha vā tacchabdena vāyureva sambadhyata iti darśayannāha- na vā vāyvādisvabhāveṣvityādi |",
  "SA15n2992:214": "asyārthaḥ- yo guṇaḥ sa dravyāśritaḥ gandhavat |",
  "SA15n2992:215": "guṇaś ca sparśa iti svabhāvaḥ |",
  "SA15n2992:216": "sparśasya guṇatvād dravyā- śritatve'numite dravyatvamātramarthataḥ sidhyati |",
  "SA15n2992:217": "tad yathā cakṣurādīnāṁ pārārthye siddhe paro'pyarthataḥ sidhyatītyabhiprāyaḥ ||",
  "SA15n2992:218": "pariśeṣāditi |",
  "SA15n2992:219": "pariśeṣasiddhiranumānameva liṅgajatvāditi manya- te |",
  "SA15n2992:220": "yathāhetyādi |",
  "SA15n2992:221": "nāyaṁ sparśaḥ pṛthivyāḥ gandhādyasahacāritvāt |",
  "SA15n2992:222": "nāptejasoḥ anuṣṇāśītatvāt |",
  "SA15n2992:223": "nāpyākāśādīnāmadṛṣṭānām |",
  "SA15n2992:224": "teṣāṁ hi sparśavattvād ghaṭādīnāṁ tatra pratighātaḥ syāt |",
  "SA15n2992:225": "na manasaḥ anume- yaguṇatvāt |",
  "SA15n2992:226": "aṇutvamekatvaṁ cāsyānumeyau guṇau |",
  "SA15n2992:227": "ayaṁ tu pratyakṣaḥ |",
  "SA15n2992:228": "na ca nirāśrayo guṇaḥ samasti |",
  "SA15n2992:229": "tasmāt pariśeṣād vāyorevāyaṁ sparśa ityeṣā pariśeṣasiddhiḥ ||",
  "SA15n2992:230": "(15) na tatsattvāsiddheriti |",
  "SA15n2992:231": "tacchabdena vāyuḥ sambadhyate |",
  "SA15n2992:232": "yasmād- nyeṣāṁ yasyāsambhavaḥ tatra siddhasattāke tasyāstitvaṁ sambhāvyate |",
  "SA15n2992:233": "yasya tu sattvamevāsiddham kathaṁ tatra pariśeṣāt so'stīti sambhā- vyate |",
  "SA15n2992:234": "na hi- yadānyena tatra sannihitena puruṣeṇedaṁ kāryaṁ na kṛtamiti sambhāvyate tadā vandhyāsutena pariśeṣāt kṛtametaditi yuktaṁ sambhā- vayitum |",
  "SA15n2992:235": "teṣveva tu kenedaṁ kṛtamiti saṁśayo bhavati ||",
  "SA15n2992:236": "pratiṣedhatulyatvāc ceti |",
  "SA15n2992:237": "siddhe'pi tasya sattve pratiṣedhasya tu- lyatvān na yuktamanumānam |",
  "SA15n2992:238": "yathaivāyaṁ sparśaḥ pṛthivyādiṣu na dṛṣṭacara iti teṣāṁ na bhavati tathā vāyāvapi prāṅna dṛṣṭa iti tasyāpi mā bhūt |",
  "SA15n2992:239": "kathaṁ tarhi vāyoḥ pariśeṣasiddhirityāha- siddhe hītyādi |",
  "SA15n2992:240": "yathotpa- ttimatāṁ ghaṭādīnāṁ sattvaṁ siddham tathā yadi vāyvādīnāṁ jijñāsitā- nāṁ sattvaṁ siddhaṁ bhavati evaṁ sati hetoḥ siddhatvaṁ labhyate nānyathā |",
  "SA15n2992:241": "pratiṣedhāsambhave citi |",
  "SA15n2992:242": "siddhe'pi teṣāṁ sattve yadi sa dharmaḥ pramāṇena bādhyate'gnāviva śaityam evamapyasiddha eva hetuḥ syāt viparyayāt tu siddha ityevaṁ yathā hetoḥ siddhatvaṁ janyate tathā darśitam |",
  "SA15n2992:243": "guṇavi- śeṣasambandhāditi |",
  "SA15n2992:244": "guṇaviśeṣo dharmaviśeṣo hetutvenābhimataḥ |",
  "SA15n2992:245": "tasya sambandhaḥ sādhyenāvinābhāvaḥ |",
  "SA15n2992:246": "guṇasāmānyamujjhitveti dharmasāmā- (16)",
  "SA15n2992:247": "nyaṁ vyabhicāri hitvā |",
  "SA15n2992:248": "guṇaviśeṣeṇeti yathoktena sādhyadharmiṇi si- ddhasattākenānvayavyatirekavatā dharmeṇa |",
  "SA15n2992:249": "dravyaviśeṣānumānaṁ kriyata iti pariśeṣād vāyuranumīyata ityarthaḥ |",
  "SA15n2992:250": "tatrāpi sāmānyākāreṇeti veditavyam na tu svarūpeṇa yasmāt prāgevānumānasya svalakṣaṇavi- ṣayatvaṁ niṣiddham |",
  "SA15n2992:251": "viśeṣagrahaṇaṁ tu pṛthivyādidravyanirāsārtham |",
  "SA15n2992:252": "tatrāyaṁ prayogaḥ- yo yataḥ siddhasattākādanyeṣāṁ na sambhāvyate vastudharmas tatra ca pramāṇenābādhitaḥ sa tasya bhavati |",
  "SA15n2992:253": "tad yathotpattimadbhyaḥ siddhasattākebhyo'nyeṣāmasambhāvyamānamanityatvaṁ vastudharmas tatra pra- māṇenābādhitaṁ bhavati |",
  "SA15n2992:254": "vāyoḥ siddhasattākādanyeṣāṁ na sambhāvya- te'nuṣṇāśītasparśo vastudharmas tatra ca pramāṇenābādhita iti sva- bhāvaḥ |",
  "SA15n2992:255": "evaṁ sparśasya pariśeṣād vāyusambandhitve siddhe vāyuḥ kvacid deśaviśeṣe kālaviśeṣe vā sidhyati |",
  "SA15n2992:256": "tvanmatena tveṣāṁ pariśeṣasiddhirna bhavatīti darśayannāha- sattvaṁ tvasiddhamityādi |",
  "SA15n2992:257": "yasmāt sattvama- siddhaṁ tulyaś ca pṛthivyādibhiḥ pratiṣedhaḥ tasmādguṇaviśeṣābhā- vaḥ trairūpyavato dharmasyābhāva ityarthaḥ |",
  "SA15n2992:258": "tato guṇaviśeṣābhāvāt tatra (17)",
  "SA15n2992:259": "kuto'numānam |",
  "SA15n2992:260": "naiva |",
  "SA15n2992:261": "evaṁ tāvad dṛṣṭādṛṣṭebhyaḥ pratiṣedhamabhyupetyānu- mānābhāva uktaḥ ||",
  "SA15n2992:262": "samprati pratiṣedha evāyukta iti darśayannāha- yadyadarśanamātre- ṇetyādi |",
  "SA15n2992:263": "mātragrahaṇenopalabdhilakṣaṇaprāptasya yadadarśanam tata evābhāvaḥ sidhyatīti sūcayati |",
  "SA15n2992:264": "nanūpalabdhilakṣaṇaprāpteḥ sparśasya yukta eva pratiṣedhaḥ |",
  "SA15n2992:265": "na yuktaḥ dṛśyatatsvabhāvamātrāpratiṣedhāt |",
  "SA15n2992:266": "pṛthivyādisāmānyaṁ gṛhītvā bhavān pratiṣedhamāha |",
  "SA15n2992:267": "tatra ca tūlopalapa- llavādiṣu tadbhāve'pi sparśabhedadarśanāt kvacid viśeṣasyāpi sambhavāc chaṅkayā bhāvyamiti sarvatrādarśanamātreṇāyuktaḥ pratiṣedhaḥ ||",
  "SA15n2992:268": "adṛṣṭebhyo'pi na yukta iti darśannāha- na hyadṛṣṭebhya ityādi |",
  "SA15n2992:269": "hiśabdaḥ samuccaya'vadhāraṇe vā |",
  "SA15n2992:270": "amurtimatāmanabhighātāditi |",
  "SA15n2992:271": "abhighātasya vāyaṁ pratiṣedhaḥ syāt tadviparītasya vā vastuno vidhiḥ |",
  "SA15n2992:272": "yadi pratiṣedhaḥ abhighātasparśaviśeṣayoḥ kāryakāraṇabhāvo vyāpya- vyāpakabhāvo vā vācyaḥ yato hetuvyāpakāveva nivartamānau svaprati- baddhe kāryavyāpye nivartayataḥ anyathātiprasaṅgāt |",
  "SA15n2992:273": "kāryakāraṇavyā- pyavyāpakabhāvau ca na sidhyataḥ vināpyabhighātena sparśaviśeṣasya bhāvādarthāntaratvāc ca |",
  "SA15n2992:274": "athāmūrtimatāmanabhighātādityanenānabhi- (18)",
  "SA15n2992:275": "ghātākhyaṁ vastvevocyate paryudāsavṛttyā tasya tarhi vyomādhibhiḥ sambandhaḥ sādhyaḥ sparśaviśeṣeṇa ca virodhaḥ |",
  "SA15n2992:276": "anyathā kathaṁ tadasa- mbaddhamaviruddhaṁ ca tenaitat tatra bādhata atiprasanṅgo vā ||",
  "SA15n2992:277": "tatra tāvat sambandho na sidhyati |",
  "SA15n2992:278": "tathā hi- teṣu tasya vṛttirvā sambandhaḥ syāt tajjanyatā vā |",
  "SA15n2992:279": "na tāvad vṛttiḥ sidhyati teṣāmatī- ndriyatvāt |",
  "SA15n2992:280": "n hyatīndriyeṣu kasyacid vṛttirupalabhyate |",
  "SA15n2992:281": "na ca vino- palambhenātredaṁ vartata iti śakyate niścetum |",
  "SA15n2992:282": "nāpi tajjanyatā sidhyati vyatirekāsiddheḥ |",
  "SA15n2992:283": "na hyanvayamātrāt kāraṇasya sāmarthyaṁ gamyate api tu vyatirekādapi |",
  "SA15n2992:284": "sa ceha nāsti nityatvāt sarvagata- tvāc ca vyomādināṁ tadabhāve tadabhāvāsambhavāt |",
  "SA15n2992:285": "tadevamanabhighātā- khyamākāśādisambandhi vastveva na sidhyati ||",
  "SA15n2992:286": "kutaḥ punas tasya sparśaviśeṣeṇa virodhaḥ |",
  "SA15n2992:287": "tathā hi- ātapādiṣu ghaṭādināmanabhighāto'sti |",
  "SA15n2992:288": "atha ca te sparśavantaḥ |",
  "SA15n2992:289": "tasmān na tataḥ pratiṣedhaḥ sidhyati ||",
  "SA15n2992:290": "guṇānumeyatvāc ceti |",
  "SA15n2992:291": "tatpuruṣo'yam |",
  "SA15n2992:292": "manasi ca guṇopajani- tavyatirekanibandhanā ṣaṣṭhī nānumeyāpekṣā |",
  "SA15n2992:293": "manaso guṇānāmanumeya- tvāditi vākyārthaḥ |",
  "SA15n2992:294": "guṇasya guṇāpekṣāyā nityatvāt sāmarthyābhāvado- ṣo'pi nāsti |",
  "SA15n2992:295": "ayamapyahetuḥ avirodhāt |",
  "SA15n2992:296": "tathā hi- yathātmano (19)",
  "SA15n2992:297": "vibhutvaṁ nāma guṇo'numeyaḥ atha ca sukhādayaḥ pratyakṣāḥ tathā mana- so'pyaṇutvamekatvaṁ cānumeyametadguṇadvayaṁ syāt ayaṁ ca sparśaḥ pratyakṣo guṇaḥ syāditi na kaścid virodhaḥ ||",
  "SA15n2992:298": "idānīṁ yadatra yuktam tat pratipādayitumāha- kiṁ tarhītyādi |",
  "SA15n2992:299": "caśabdo'vadhāraṇārthaḥ |",
  "SA15n2992:300": "kathaṁ punar- dṛṣṭeṣu ca dṛṣṭatvādityetaduktam yāvatā sa sparśaviśeṣo dṛṣṭeṣvapi naiva dṛṣṭaḥ ||",
  "SA15n2992:301": "naiṣa doṣaḥ |",
  "SA15n2992:302": "dṛṣṭeṣu tāvat sparśasāmānyaṁ sambhavadviśeṣaṁ dṛṣṭam |",
  "SA15n2992:303": "adṛṣṭeṣu tu tasyāpi darśanaṁ nāsti |",
  "SA15n2992:304": "yo yatra dṛṣṭasāmānyaḥ sa tatra sambhavati |",
  "SA15n2992:305": "yathāmalakeṣu madhuro rasaḥ |",
  "SA15n2992:306": "dṛṣṭasāmānyaś ca dṛṣṭeṣu sparśaviśeṣaḥ |",
  "SA15n2992:307": "atha vā yo yatra dṛṣṭaḥ sa tatra sambhavadviśeṣaḥ |",
  "SA15n2992:308": "yathāmalakeṣu rasaḥ |",
  "SA15n2992:309": "dṛṣṭaś ca sparśo dṛṣṭeṣviti svabhāvau |",
  "SA15n2992:310": "ubhayatra cābādhake satīti viśeṣaṇaṁ draṣṭavyam |",
  "SA15n2992:311": "vāyvādau tu sadvyavahāra- pratiṣedhāyānupalambho vācyaḥ |",
  "SA15n2992:312": "yadyevaṁ niścayena bhavitavyam- atrai- vāyaṁ sambhavatīti |",
  "SA15n2992:313": "saṁśayas tu dṛṣṭaḥ |",
  "SA15n2992:314": "tasmānnāyaṁ dṛṣṭeṣu sambhavatī- tyata āha- teṣāṁ cetyādi |",
  "SA15n2992:315": "anekatvāt saṁśayaḥ na tu tatrāsambha- vādityarthaḥ ||",
  "SA15n2992:316": "tairapi vāyorānumānikatvaṁ nirastamiti darśayannāha- āptasañjñā- vidhānenetyādi |",
  "SA15n2992:317": "na vāyorānumānikatvamityatrādhyāhāryam |",
  "SA15n2992:318": "dravyasā- mānyānumāne satīti |",
  "SA15n2992:319": "sparśena guṇena dravyāśritenāsti kimapi (20)",
  "SA15n2992:320": "dravyam yadayamāśrita iti dravyamātrānumānam tat parityajya |",
  "SA15n2992:321": "āptasañjñāprāmāṇyāditi |",
  "SA15n2992:322": "yasmāt kṣīṇadoṣairnavaiva dravyasañjñā vihitāḥ tatra pṛthivyādiṣvaṣṭāsu dravyeṣvaṣṭau sañjñā niveśitāḥ vāyusañjñaivāvaśiṣyate na cānyad dravyamasti daśamam tasmād yasyāyaṁ sparśaḥ sa vāyurityevaṁ pṛthivyādibhyo'nyasya daśamāder dra- vyasya pṛthivyādeś cānyasya pratiṣedhena vāyusattvamavagacchati ||",
  "SA15n2992:323": "na bhedasyāpi sambhavāditi |",
  "SA15n2992:324": "śābdasya pramāṇāntaratvanirākara- ṇāya pramāṇāntaravādī tāvaduttaraṁ dāyikaḥ svayaṁ tūttaratra dāsyati |",
  "SA15n2992:325": "prasiddhivaśeneti |",
  "SA15n2992:326": "sapakṣavipakṣayoḥ sadasattve śrotuḥ siddhe iti dṛṣṭā- ntānabhidhānam |",
  "SA15n2992:327": "dṛṣṭāntagrahaṇamavayavopalakṣaṇārtham avayavānāmanu- padeśāditi yāvat |",
  "SA15n2992:328": "tadetaduktaṁ bhavati- yadanupadiṣṭāvayavam tadanumānād bhinnam pratyakṣavat |",
  "SA15n2992:329": "tathā ca śābdamiti svabhāvaḥ ||",
  "SA15n2992:330": "evamapīti |",
  "SA15n2992:331": "vyabhicāramāha |",
  "SA15n2992:332": "dṛṣṭāntasyaikasyeti |",
  "SA15n2992:333": "śeṣāvayavāpe- kṣayā dṛṣṭāntasyaikatvam na tu dṛṣṭāntāpekṣayā |",
  "SA15n2992:334": "tataś cāyamarthaḥ- yadṝṣṭāntasyaivānabhidhānamiti |",
  "SA15n2992:335": "dvayorveti |",
  "SA15n2992:336": "vāśabdaś cārthe vartamāno- 'nuktasamuccayaṁ karoti trayāṇāṁ caturṇāṁ pañcānāṁ cetyarthaḥ |",
  "SA15n2992:337": "tena (21) yadāpi sādhāraṇaṁ hetuṁ karoti tadāpi svārthānumānenānekānto bhavati |",
  "SA15n2992:338": "śābdaprasaṅga iti |",
  "SA15n2992:339": "parasya śābdamanumānād bhinnaṁ pratītam tena śābdavat prasaṅgaḥ anumānād bhinnatvaprasaṅga ityarthaḥ |",
  "SA15n2992:340": "yathābhūtaṁ śābdam tathābhūtaṁ tadapi prāpnotīti yāvat |",
  "SA15n2992:341": "vināpi hi vatinā tadartho gamyata ityuktaprāyam ||",
  "SA15n2992:342": "anye tvāhurityādi |",
  "SA15n2992:343": "śabdo hi svarūpeṇābhinnarūpamevārthaṁ pratyāyayati na tvevaṁ dhūmādayaḥ |",
  "SA15n2992:344": "na hi dhūmādagniṁ pratiyan pratyāyaya- nvā dhūmarūpeṇa pratyeti pratyāyayati vā |",
  "SA15n2992:345": "kathamarthe'numānamiti |",
  "SA15n2992:346": "arthasyānekarūpatvāt |",
  "SA15n2992:347": "tatra kiṁ svarūpeṇa so'rtho gamyata uta sāmā- nyarūpeṇa |",
  "SA15n2992:348": "sarvathaivānupapattiṁ manyate |",
  "SA15n2992:349": "tathā hi- yadi vṛkṣādayaḥ śabdāḥ sattvādibhiḥ sāmānyākārairvṛkṣādikamarthaṁ pratipādayeyuḥ sarvaśabdānāmekārthatā prasajyeta sāmānyākārāṇāmanekārthasādhā- raṇatvāt |",
  "SA15n2992:350": "atha viśeṣarūpeṇa tadayuktam asādhāraṇasya rūpasya pratipādayitumaśakyatvāditi sarvathā śabdārthatvābhāvaḥ |",
  "SA15n2992:351": "vṛkṣaśabdābhi- dheyo'nyo'rthe na bhavatīti |",
  "SA15n2992:352": "yathaiva tava śabdārtho'nyāpoḍhaḥ sāmā- (22)",
  "SA15n2992:353": "nyam tathā mamāpi |",
  "SA15n2992:354": "etāvāṁs tu viśeṣaḥ - mayā tac chabdākāropa- raktaṁ pratīyata ityabhyupagatamiti darśayati |",
  "SA15n2992:355": "vṛkṣaśabdābhidheyo yo'rthaḥ so'nyo ghaṭādirna bhavati |",
  "SA15n2992:356": "anyaśabdārthābhāvenātra vṛkṣaśabdābhidheyo bhāgo lakṣyate |",
  "SA15n2992:357": "etaduktaṁ bhavati- arthāntaravyāvṛttyupalakṣito yo vastuno bhāgaḥ sa eva vṛkṣaśabdasyārtha iti tenaiva tasya sārūpyāt |",
  "SA15n2992:358": "na tu sattvādibhiḥ sādhāraṇairākārairasādhāraṇena vā rūpeṇeti manyate ||",
  "SA15n2992:359": "anyeṣāṁ pāṭho vṛkṣaśabdābhidheyo'nyārtho na bhavatīti |",
  "SA15n2992:360": "vṛkṣaśa- bdārtho yaḥ sa śabdāntarasyārtho na bhavati |",
  "SA15n2992:361": "paryāyaśabdānāmekārthatve- nānanyatvamevetyabhiprāyaḥ |",
  "SA15n2992:362": "atrāpi vṛkṣaśabdārthasya śabdāntarānabhidhe- yatāṁ darśayatā śabdāntarārthavyāvṛttyupalakṣitaṁ vṛkṣatvamātraṁ vṛkṣaśabda- syārtha ityuktaṁ bhavatīti sa evārthaḥ ||",
  "SA15n2992:363": "nanu ca dravyaśabdenāpi śākhādimānarthaḥ pratyāyyate |",
  "SA15n2992:364": "na cāsau tadrūpaḥ |",
  "SA15n2992:365": "tataś cāsārupye'pyabhidheyatvadarśanān na śabdasārūpyeṇā- rthapratyāyanamityata āha- yadyapītyādi |",
  "SA15n2992:366": "apiśabdena dravyaśabdo dravyabhedānāṁ vyabhicārādavācaka eva |",
  "SA15n2992:367": "abhyupetya tūttaramucyata ityartha- māviṣkaroti |",
  "SA15n2992:368": "rūpāntaramākārāntaram tasyaiva vastunaḥ kaścid bhāgaḥ |",
  "SA15n2992:369": "tena ca saha dravyaśabdasya sārupyamastyevetyabhiprāyaḥ |",
  "SA15n2992:370": "tat (23) punā rūpāntaramadravyanivṛttyopalakṣyata iti darśayitumidamuktam- adravyanivṛttyeti ||",
  "SA15n2992:371": "nanu cetyādi |",
  "SA15n2992:372": "na kevalaṁ dravyaśabdenādravyanivṛttyupalakṣitaṁ vastuno rūpāntaraṁ dravyaśabdasārupyaprāptiyogyaṁ gamyate api tu vṛkṣaśabde- nāpi |",
  "SA15n2992:373": "tathā hi- sāmānādhikaraṇyaṁ dṛśyate- dravyaṁ vṛkṣa iti |",
  "SA15n2992:374": "na hi bhinnārthayos tadupapadyate |",
  "SA15n2992:375": "na ca tena saha tasya sārūpyamiṣyate |",
  "SA15n2992:376": "tataḥ sa eva doṣaḥ asārūpye'pi śabdārthatvadarśanāt |",
  "SA15n2992:377": "nābhidhānasya sā- rūpyeṇārthābhidhānamityabhiprāyaḥ ||",
  "SA15n2992:378": "arthāt na śabdāditi |",
  "SA15n2992:379": "vṛkṣaśabdārthādevādravyanivṛttyavinābhā- vinaḥ sā pratīyate |",
  "SA15n2992:380": "mūḍhas tu śabdādeva gamyata iti manyate |",
  "SA15n2992:381": "sāmā- nādhikaraṇyaṁ tu viśeṣasahitasya viśeṣe vartamānatvāt |",
  "SA15n2992:382": "na tu vṛkṣa- śabdenādravyanivṛttirabhidhīyate |",
  "SA15n2992:383": "yadi vṛkṣādipadānyevetyādi |",
  "SA15n2992:384": "suba- ntānyeva padāni yadi śabdanibandhane pramāṇa ucyeran na syād doṣaḥ |",
  "SA15n2992:385": "tathā hi- teṣāṁ pariniṣpannarūpo'rtha idaṁ taditi pratyavamarśa- yogyo buddhau sanniviśata iti tena sahābhedopacāraḥ sambhavati śabdasya |",
  "SA15n2992:386": "na tu nāmapadānyeva pariniṣpannārthābhidhāyīnyucyante |",
  "SA15n2992:387": "kiṁ (24) tarhi |",
  "SA15n2992:388": "taṅantānyapi yadāha- ākhyātaśabdairapītyādi |",
  "SA15n2992:389": "ākhyā- taśabdaiḥ pacati paṭhatītyevamādibhiraliṅgāsaṅkhyā pūrvāparībhūtāvayavā pariniṣpannasvarūpā kriyocyate |",
  "SA15n2992:390": "na ca tathāvidhasyārthasyedaṁ tadityagṛ- hītasya buddyā śakyo'bhedopacāraḥ kartum |",
  "SA15n2992:391": "nāpi pariniṣpannarūpaḥ śabdātmā śādyamānākāratāṁ pratipadyate ||",
  "SA15n2992:392": "yeṣāṁ ca vākyameva śabda iti |",
  "SA15n2992:393": "tenārthasya śabdanāt |",
  "SA15n2992:394": "yadi vākya- meva śabdaḥ padānāmupādānaṁ kimarthamityāha- tadadhigamopāyaś cetyādi |",
  "SA15n2992:395": "tatsamudāyātmakatvāt yathā varṇāḥ padānāmiti manyate |",
  "SA15n2992:396": "teṣāṁ nāstītyādi |",
  "SA15n2992:397": "vākyārtho hi bāhyo vā syāt sādhyasādhanasamba- ndhātmā sādhanaśaktiniveśāanugṛhītā niravayavā kriyā vā ānta- ro va pratibhālakṣaṇaḥ ||",
  "SA15n2992:398": "trayamapi caitadasattvabhūtamidaṁ taditi pratyavamarśātikrāntam |",
  "SA15n2992:399": "na ca tathābhūtenārthena so'yamityabhedopacāraḥ śakyaḥ kartumiti ||",
  "SA15n2992:400": "viśeṣaleśamiti |",
  "SA15n2992:401": "dṛṣṭāntānabhidhānaṁ śabdena cābhedopacāro viśe- ṣaleśaḥ ||",
  "SA15n2992:402": "(25) yadi tarhi na bhidyate tvayā cāgamikatvaṁ vāyvādīnāṁ pratipādayatā svalakṣaṇaviṣayatvaṁ śābdasya pratipāditam evaṁ satyāgamānumānayo- rabhedāt siddhiṁ svalakṣaṇaviṣayatvamityāha- tatra śabdavinirmuktami- tyādi |",
  "SA15n2992:403": "tatreti śāstre śāstranimittamityarthaḥ |",
  "SA15n2992:404": "etaduktaṁ bhavati- bha- vatāṁ svalakṣaṇaviṣayaṁ śāstramityabhyupagamaḥ |",
  "SA15n2992:405": "tato yadetadamumānaṁ spa- rśaś ca |",
  "SA15n2992:406": "na ca dṛṣṭānāṁ sparśa ityādinopanyastam etad yuṣma- cchāstrādeva nimittādasvalakṣaṇaviṣayamuktam |",
  "SA15n2992:407": "āgamikatvaṁ bhavatāmeva prasiddhaṁ bruvatā na tu svaprasiddhimiti kiṁ sandhāyaivamuktamityāha- śa- bdaminirmuktaṁ liṅgamabhisandhāyeti |",
  "SA15n2992:408": "śabdenāgamākhyena tyaktametal liṅgaṁ sparśākhyam |",
  "SA15n2992:409": "tannirapekṣa eva sa yasmād vāyoḥ sattāṁ sādhayati |",
  "SA15n2992:410": "tadevaṁ tvadabhyupagataśāstravaśādakiñcitkaraṁ liṅgamabhipretya tajjamanumānaṁ mayedamasvalakṣaṇaviṣayamuktam na punaḥ svayamāgami- katvaṁ vāyvādīnāmicchatetyacodyam |",
  "SA15n2992:411": "evaṁ tarhi śābdamapi yathā svala- kṣaṇaviṣayaṁ na bhavati pratipādyatāmityataḥ pratipādayitumāha- śābda- mapi tvityādi |",
  "SA15n2992:412": "sambandhābhāva iti saṅketakāle |",
  "SA15n2992:413": "śabdārthasambandhā- (26)",
  "SA15n2992:414": "bhijño hi saṅketakālānubhūtārthasāmānyameva pratipadyate śabdāt na svalakṣaṇam tasya pūrvamadṛṣṭatvāt |",
  "SA15n2992:415": "prayogakāle viśeṣaviṣayatvāśaṅkā na bhavatyeva |",
  "SA15n2992:416": "saṅketakāle tu pratyakṣaṁ svalakṣaṇamiti sambhavati tadviṣa- yatvāśaṅkā |",
  "SA15n2992:417": "ataḥ sambandhābhāva ityāha ||",
  "SA15n2992:418": "dṛṣṭārthaṁ yatrārthaḥ pratyakṣeṇa dṛśyate adṛṣṭārthaṁ viparyayāt |",
  "SA15n2992:419": "dṛṣṭārthe sañjñāvyutpattiriti |",
  "SA15n2992:420": "yathāyaṁ panasa ityatra sambandhavyutpattireva bhavati nānumānam arthasya pratyakṣatvāt |",
  "SA15n2992:421": "adṛṣṭārthe svargādāvarthavi- kalpamātramiti |",
  "SA15n2992:422": "na hi svargādiśabdāḥ svargādīnāṁ saṅketakāle'nya- dā vā svalakṣaṇaṁ buddhāvarpayanti anatīndriyatvaprasaṅgāt |",
  "SA15n2992:423": "kevalaṁ tatpratipādanābhiprāyaiḥ prayuktāḥ śrotaryapratibhāsamānatatsvabhāvamartha- bimbamarpayantyasti kaścit surādhivāsaviśeṣa ityevamādikam |",
  "SA15n2992:424": "na caivaṁ svalakṣaṇaṁ pratipannaṁ bhavati pratipāditaṁ vā svargādiśravaṇe tada- nubhāvināmiva pratibhāsabhedaprasaṅgāt |",
  "SA15n2992:425": "apratipadyamāno'pi ca tatsva- bhāvaṁ tathābhūta eva vikalpapratibimbe tadadhyavasāyī santuṣyati (27)",
  "SA15n2992:426": "tathābhūtatvādeva śabdārthapratipatteḥ |",
  "SA15n2992:427": "atra ca sambandhābhāva ityeta- nnāpekṣyate |",
  "SA15n2992:428": "kiṁ tu dṛṣṭārtheṣveva |",
  "SA15n2992:429": "tatra hi dṛṣṭatvād viśeṣasya tasyaiva vācyatāśaṅkyeta |",
  "SA15n2992:430": "tatas tannivṛttyarthamuktam- sañjñāvyutpattiriti ||",
  "SA15n2992:431": "kathaṁ tarhi tasyānumānatvamiti |",
  "SA15n2992:432": "api nāmāgamāt puruṣopayo- ginamarthamatīndriyaṁ niścitya yathārhamanutiṣṭhannāsādayeyamityāgamo mṛgyate |",
  "SA15n2992:433": "tataś cedarthavikalpamātraṁ bhavati na viśiṣṭārthapratītiḥ tasyānumānatvameva hīyata ityabhiprāyaḥ |",
  "SA15n2992:434": "nanu ca yathānāptaprayuktānāṁ śabdānāṁ vivakṣālakṣaṇaṁ yadarthamātraṁ tadvacanādevānumānatvam na tu bā- hyasyārthasyābhidhānāt tathāptaprayuktānāmapi syādityata āha- na hītyādi |",
  "SA15n2992:435": "evaṁ manyate- nāptavacaso vivakṣāmātre prāmāṇyameṣṭavyam api tu bāhye'pyarthe |",
  "SA15n2992:436": "anyathā kas tasyānāptavacanād viśeṣaḥ syāt |",
  "SA15n2992:437": "tasmānnāptaprayuktaiḥ svargādiśabdairarthamātramucyate |",
  "SA15n2992:438": "kiṁ tarhi |",
  "SA15n2992:439": "laukikaśabdāsādhāraṇo bāhyo'pyartha iti ||",
  "SA15n2992:440": "na svalakṣaṇavacanādāgamānāmanumānatvam |",
  "SA15n2992:441": "kiṁ tarhi |",
  "SA15n2992:442": "tathāvidham arthavikalpamātramupajanayatāṁ sāmānyākāreṇārthaprakāśanāt tatra cā- (28)",
  "SA15n2992:443": "visaṁvādāditi darśayannāha- āptavādāvisaṁvādasāmānyādityādi |",
  "SA15n2992:444": "āptavacaso'tyantaparokṣārthaviṣayasyetareṇa pratyakṣānumānadṛṣṭārthaviṣa- yeṇāptavacanenāvisaṁvādasāmānyādanumānatvamiti vākyārthaḥ ||",
  "SA15n2992:445": "nanu ca śabdānāmartheṣvapratibandhāt puruṣātiśayasya na niścetuma- śakyatvādbāhye'rthe prāmāṇyamevāyuktam |",
  "SA15n2992:446": "satyametat |",
  "SA15n2992:447": "ayaṁ punaratrābhi- prāyaḥ- nāyaṁ puruṣo'nāśrityāgamaprāmāṇyamāsituṁ śaktaḥ atyakṣa- phalānāṁ keṣāñcinmahānuśaṁsāpāyaśravaṇāt tadbhāve virodhādarśanāc ca |",
  "SA15n2992:448": "tat sati pravartitavye varamevaṁ pravṛttiriti |",
  "SA15n2992:449": "ataḥ parīkṣayā prāmāṇyamāha |",
  "SA15n2992:450": "tatra puruṣārthasya śakyasya ca tadupāyasya yat pratipā- danasamartham tac chāstraṁ parīkṣārhamiti tadeva parīkṣyeta anyatrāva- dhānasyaivāyuktatvāt |",
  "SA15n2992:451": "tad yadi na visaṁvādabhāgbhavati pravartamānaḥ śobheta ||",
  "SA15n2992:452": "(29) āptavacanaṁ gṛhītvetyādi |",
  "SA15n2992:453": "āptavacanaṁ gṛhītvāvisaṁvādādhigamahetuṁ tasyānumānatvamuktam |",
  "SA15n2992:454": "kasmāt punas tasyānumānatvamarthāvisaṁ- vādatulyatvāditi vyākhyeyam |",
  "SA15n2992:455": "kaḥ punarasyāvisaṁvādaḥ |",
  "SA15n2992:456": "pratyakṣā- bhimatānāṁ tathābhāvo'tathābhimatānāṁ cāpratyakṣatā |",
  "SA15n2992:457": "tathānumānaviṣa- yābhimatānāṁ tathābhāvo'tathābhūtānāṁ cānanumeyatā |",
  "SA15n2992:458": "seyaṁ śakyapari- cchedāśeṣaviṣayapariśuddhiravisaṁvādaḥ |",
  "SA15n2992:459": "tatsāmānyamanumīyate pratyakṣā- numānāgamye'pyartha āptavacanatvamupalabhya- yadāptavacanam tadavisaṁ- vādi tadanyāptavacanavat |",
  "SA15n2992:460": "āptavacanaṁ cātyantaparokṣaviṣayaṁ kiñcid vacanam |",
  "SA15n2992:461": "svabhāvaḥ |",
  "SA15n2992:462": "tataś ca svalakṣaṇamaviṣayīkurvatāmapyāgamānāṁ na tadanyaśabdavad vivakṣāmātre prāmāṇyam |",
  "SA15n2992:463": "kiṁ tarhi arthe'pi ||",
  "SA15n2992:464": "atha vānyathāptavacanasyāvisaṁvādād anumānatvamucyate- heyo- pādeyatadupāyānāṁ tadupadiṣṭānāmavaiparītyamavisaṁvādaḥ |",
  "SA15n2992:465": "tathāsya puru- ṣārthopayogino'nuṣṭhānārhasyāvisaṁvādād viṣayāntare'pi tathātvopaga- mo na vipralambhāya anuparodhān niṣprayojanavitathābhidhānavaiphalyāc ca vaktuḥ ||",
  "SA15n2992:466": "(30) tadetadagatyobhayathāpyanumānatvamāgamasyopavarṇitam- varamāgamāt pravṛttāvevaṁ pravṛttīriti |",
  "SA15n2992:467": "na khalvevamanumānamanapāyam anāntarīya- katvādarthaiḥ śabdānāmiti ||",
  "SA15n2992:468": "atra cāptavacanaṁ gṛhītvāvisaṁvādo'numīyate |",
  "SA15n2992:469": "anumite tasmin paścāt tata evāvisaṁvādādāptavacaso'numānatvaṁ bhavati |",
  "SA15n2992:470": "anumānaśa- bdaś cātra liṅge vartate anumīyate'neneti kṛtvānumitikāraṇatvād vā |",
  "SA15n2992:471": "avisaṁvādaḥ punarāptavacaso'rthakāryatvāt |",
  "SA15n2992:472": "tat punaḥ pratipattura- bhiprāyānurodhāt na tu vastuvaśāt ||",
  "SA15n2992:473": "tathā hyāhetyanena svamataṁ śāstrāntareṇa saṁsyandayati |",
  "SA15n2992:474": "āptāḥ pratyakṣataḥ svargādīnāṁ svabhāvaṁ gṛhītvā sañjñāṁ praṇayanti |",
  "SA15n2992:475": "upalakṣaṇa- mātraṁ ca sañjñākarma veditavyam |",
  "SA15n2992:476": "sarvameva hi te'rthadarśanapūrvakeveva vyāharanti |",
  "SA15n2992:477": "anyathāptā eva na syuḥ |",
  "SA15n2992:478": "tasmāt teṣāṁ sarvameva vaco 'visaṁvādi |",
  "SA15n2992:479": "ataś cānumānamiti ||",
  "SA15n2992:480": "anayā diśeti |",
  "SA15n2992:481": "pradhānādibhiradṛṣṭasambandhatvāt talliṅgānāmāga- mikā eva pradhānādaya iti pūrvānusāreṇa vācyam ||",
  "SA15n2992:482": "(31) anumeye'tha tattulya iti |",
  "SA15n2992:483": "athaśabdaḥ samuccayārthaḥ tattulye ce- tyarthaḥ |",
  "SA15n2992:484": "upalakṣaṇaṁ cānvayasya tattulye saddhāvo veditavyaḥ |",
  "SA15n2992:485": "yathā kākād dadhi rakṣyatāmityatra kākaḥ sarvasya śvāderupaghātakasya |",
  "SA15n2992:486": "etaduktaṁ bhavati- anvayaś ca dvitīyaṁ rūpamiti |",
  "SA15n2992:487": "evaṁ ca śrāvaṇatva- syāpyanityatve hetos trairūpyaṁ pratipāditaṁ bhavati na tvanyathā |",
  "SA15n2992:488": "na hi tasya tattulye saddhāvo'sti |",
  "SA15n2992:489": "anvayas tu vidyate |",
  "SA15n2992:490": "anvayo hi nāma liṅge liṅgino bhāva eva |",
  "SA15n2992:491": "sa cāsti śrāvaṇatvasya |",
  "SA15n2992:492": "tathā hi- yatra śrāvaṇatvam tatrānityatvaṁ bhavatyeva |",
  "SA15n2992:493": "anyathā śrāvaṇatvameva nopapadyata iti pratipādayiṣyāmaḥ ||",
  "SA15n2992:494": "nāstitāsatītyatrāsacchabdena na kevalaṁ tattulyābhāva ucyate api tu tato'nyas tadviruddhaś ca tadākāravivekāditi veditavyam |",
  "SA15n2992:495": "vyatirekopalakṣaṇaṁ vāsati nāstitvaṁ draṣṭavyam |",
  "SA15n2992:496": "vyatirekaś ca tṛtīyaṁ rūpamiti vākyārthaḥ |",
  "SA15n2992:497": "(32) iha kevalayordharmadharmiṇoḥ siddhatvādanumeyatvaṁ nopapadyate |",
  "SA15n2992:498": "samudā- yo'pi yāvaddharmo na sidhyati tāvan na sambhavatyeva |",
  "SA15n2992:499": "na hyasannivi- ṣṭena buddhau dharmaṇa viśiṣṭo dharmī yujyate |",
  "SA15n2992:500": "siddhe tu dharmiṇi paścāt samudāyo jāyate |",
  "SA15n2992:501": "tadā cāsya sādhyatvaṁ nivartate siddhatvāt |",
  "SA15n2992:502": "tasmā- danumeye hetoḥ sattvaṁ na sambhavatyeveti kasyacic codyamāśaṅkyāha- anumeyo hītyādi |",
  "SA15n2992:503": "atra yadyapi dharmaśabdaḥ sāmānyavācī tathāpi sādhanādhikārād yadarthaṁ sādhanamanviṣyate pratyāsattes tatraiva vartate |",
  "SA15n2992:504": "kaḥ punarasau |",
  "SA15n2992:505": "jijñāsito viśeṣalakṣaṇo dharmaḥ |",
  "SA15n2992:506": "na hyajijñāsite dharmiṇo dharme kaścit prakṣāvān sādhanaṁ pratyāhriyate |",
  "SA15n2992:507": "tasmāt siddhisa- ttāke dharmiṇi yatrākṛṣṭaṁ sādhanam sa eva jijñāsito dharmo dharmaśa- bdena pratyāyyate |",
  "SA15n2992:508": "tena viśiṣṭo'rthāntarād vyavacchinna ityarthaḥ |",
  "SA15n2992:509": "tata- ś cāyamevārtho bhavati- jijñāsitaviśeṣo dharmī iti |",
  "SA15n2992:510": "tathā hi- yo yena jijñāsitena viśiṣṭo bhavati tasyāsau jijñāsito viśeṣo bhavati |",
  "SA15n2992:511": "samudāyaḥ sādhya ityapi vacanaṁ jijñāsitadharmāpekṣayaiva veditavyam ||",
  "SA15n2992:512": "(33) uttarakālasiddhibhājā dharmeṇa pratinirdiśyate dharmaviśiṣṭo dharmīti |",
  "SA15n2992:513": "na tu liṅgadarśanakāle dharmaviśiṣṭatvamasti asaṁviditatvā- ddharmasyetyapare |",
  "SA15n2992:514": "jñāpakasya hetoradhikārāj jñānamarthākṣiptamiti niścityāha- tatra darśanamityādi |",
  "SA15n2992:515": "tatretyanumeye |",
  "SA15n2992:516": "pratyakṣata iti dhūmādeḥ |",
  "SA15n2992:517": "sadhūmaṁ hi pradeśamarthāntaraviviktarūpamasādhāraṇātmanā dṛṣṭavataḥ pratyakṣeṇa tadbalenaiva yathādṛṣṭabhedaviṣayaṁ niścitaṁ sa evāyamiti smārtaṁ liṅgajñānamuttarakālamutpadyate |",
  "SA15n2992:518": "na ca tat pramāṇam anadhi- gatārthakriyāyogyavastvanadhigamāt |",
  "SA15n2992:519": "ādyameva tu pramāṇam ato viparyayāt etallakṣaṇatvāt pramāṇasya |",
  "SA15n2992:520": "kuta etat |",
  "SA15n2992:521": "vastvadhiṣṭhānatvāt pramāṇavyavasthāyāḥ |",
  "SA15n2992:522": "etadapi kutaḥ |",
  "SA15n2992:523": "arthakriyāyogyaviṣayatvāda- rthipravṛtteḥ |",
  "SA15n2992:524": "etena dharmidharmādivikalpasyāprāmāṇyaṁ veditavyam |",
  "SA15n2992:525": "tataś ca ye codayanti- liṅgādijñānasya pratyakṣānumānānantarbhāvāt pramāṇāntaratvaṁ prāpnotīti te jāḍyamevātmanaḥ khyāpayanti ||",
  "SA15n2992:526": "anumānato veti kṛtakatvādeḥ kādācitkatvādinā liṅgenānumī- yamānatvāt |",
  "SA15n2992:527": "uttarakālamiti pratyekamabhisambadhyate- pratyakṣata uttarakālamanumānato vottarakālamiti |",
  "SA15n2992:528": "anumānaśabdaś cātra li- ṅgajñāne vartate |",
  "SA15n2992:529": "yathoktam- tadetat sākṣāt pāramparyeṇa vānumitikā- (34)",
  "SA15n2992:530": "raṇatvādubhayamapyanumānaṁ karaṇaṁ kārakaṁ kṛtveti |",
  "SA15n2992:531": "dharmasya sāmānyarū- peṇeti |",
  "SA15n2992:532": "sāmānyarūpagrahaṇamasādhāraṇarūpanirāsārtham tenānumā- nāsambhavāt |",
  "SA15n2992:533": "na ca tat pratyakṣādipṛṣṭhabhāvinā viṣayīkartuṁ śakyate jñānena tasya savikalpakatvād vikalpānāṁ ca sāmānyaviṣayatvāt ||",
  "SA15n2992:534": "tajjātīye ceti |",
  "SA15n2992:535": "atrāpi sāmānyarūpeṇeti sambandhanīyam |",
  "SA15n2992:536": "nanu dharmiviśiṣṭasyānyatra vṛttivirodho'viśeṣaṇe vā nānumeyadharmatā syāt |",
  "SA15n2992:537": "na ayogavyavacchedena viśeṣaṇāt yathā caitro dhanurdhara iti |",
  "SA15n2992:538": "yadi tarhi sādhanadharmasya viśeṣo'numānānumeyavyavahāraṁ pratya- nupayogīti sāmānyameva liṅgaṁ parigṛhyate sādhyadharmasyāpi tadeva grāhyam |",
  "SA15n2992:539": "na hi tasyāpi viśeṣas tatropayujyate |",
  "SA15n2992:540": "sāmānyasādhane ca siddhasādhyatā syāt |",
  "SA15n2992:541": "naiṣa doṣaḥ |",
  "SA15n2992:542": "sāmānyameva sādhyamayogavyavacche- dena |",
  "SA15n2992:543": "na ca siddhasādhanam ayogavyavacchedasyāsiddheḥ ||",
  "SA15n2992:544": "ekadeśagrahaṇena sapakṣāvyāpino'pi hetutvaṁ darśayati |",
  "SA15n2992:545": "kuta etaditi |",
  "SA15n2992:546": "anumeyatattulyayos tulye sadbhāvavacana ekatra sarvatra sadbhāvo'nyatraikadeśe'pītyetat kuto hetorlabhyata iti pṛcchati |",
  "SA15n2992:547": "(35) vyavacchedaphalatvād vākyānāmiṣṭataś cāvadhāraṇādetal labhyata ityāha- tattulya evetyādi |",
  "SA15n2992:548": "anenānyayogavyavacchedenātrāvadhāra- ṇamāśritam yathā pārtho dhanurdhara iti darśayati |",
  "SA15n2992:549": "yadyevaṁ sādhyadharmi- ṇyavṛttiriti cet na anyaniṣedhārthatvāt |",
  "SA15n2992:550": "tatra vṛttau labdhāyāṁ samuccīyamānāvadhāraṇamanyad vyavacchinatti naraṁ ca nārāyaṇameva cādau svataḥ sutau dvau janayāṁ babhūva iti yathā ||",
  "SA15n2992:551": "na tarhi vaktavyamiti |",
  "SA15n2992:552": "ata evāvadhāraṇāt tadarthasya gatatvāditi manyate |",
  "SA15n2992:553": "etat punarityādi |",
  "SA15n2992:554": "niyamyate'neneti niyamaḥ |",
  "SA15n2992:555": "sādharmya- vān vaidharmyavāṁś ca prayoga ucyate |",
  "SA15n2992:556": "prayogavākyena hi pramāṇaṁ prakāśayatā kimayaṁ nitya uta neti pareṣāṁ saṁśayadolārūḍhā buddhira- nitya evāyamityarthāntarād vyavacchidyānitya eva vyavasthāpyate |",
  "SA15n2992:557": "tasmāt prayogo niyamaḥ |",
  "SA15n2992:558": "tadarthaṁ tṛtīyaṁ rūpaṁ vaktavyam |",
  "SA15n2992:559": "anvayavya- tirekayorniścitavyāptikamekamapi rūpaṁ prayuktamarthād dvitīyaṁ gamayatī- tyekasyāpi prayogaḥ syāditi |",
  "SA15n2992:560": "dvirūpaṁ tarhi liṅgaṁ prāptam |",
  "SA15n2992:561": "na anva- (36) yavyatirekayoḥ pṛthagrūpatvāt |",
  "SA15n2992:562": "te tvekenāpi vākyena śakye darśayitu- miti prayogasamāsa ucyate na rūpasamāsaḥ |",
  "SA15n2992:563": "tathā hyuktam- arthā- pattyā vānyatareṇobhayapradarśanāditi ||",
  "SA15n2992:564": "syādetat- asati nāstitā nopapadyata eva asato'dhikaraṇa- tvādyayogāt |",
  "SA15n2992:565": "śaktiprabhāvitāni hi kārakāṇi asataś ca sarvasā- marthyavirahādityata āha- asatveva nāstiteti |",
  "SA15n2992:566": "nipāto bhinna- kramaḥ |",
  "SA15n2992:567": "asati nāstitaivetyevaṁ draṣṭavyaḥ |",
  "SA15n2992:568": "atha vā yathānyāsamevāstu ||",
  "SA15n2992:569": "nanvevaṁ sati sattāvati nāstitā na prāpnoti |",
  "SA15n2992:570": "naiṣa doṣaḥ iha nā- stitāsatīti lakṣaṇavākye'sati nāstitaivetyavadhāraṇasyeṣṭatvāt |",
  "SA15n2992:571": "niyamavatī nāstitoktā |",
  "SA15n2992:572": "tatas tāmadhikṛtyaivamuktam |",
  "SA15n2992:573": "tadasyāyama- rthaḥ- asati nāstitaiva vastupratiṣedharūpā bhavati na tvastitāvidhi- rūpā vidherasatyayogāt |",
  "SA15n2992:574": "etat pramāṇaphalam |",
  "SA15n2992:575": "nānyatreti |",
  "SA15n2992:576": "anantaramasataḥ prakṛtatvāt tadapekṣayātrānyārtho draṣṭavyaḥ |",
  "SA15n2992:577": "asato 'nyatra sattāvati na nāstitaiva bhavati tatra vidherapi sambhavāt |",
  "SA15n2992:578": "anena niyamavatyā nāstitāyāḥ sati pratiṣedhaṁ kurvanniyamarahitā nāstitāstītyamumarthaṁ gamayati |",
  "SA15n2992:579": "viśiṣṭapratiṣedhena hi tadviparītapra- tītirbhavati nāstīha phalitaḥ palāśa iti yathā |",
  "SA15n2992:580": "eṣa dṛṣṭāntaḥ parasya siddhatvāt |",
  "SA15n2992:581": "asati hi paro nāstitāṁ necchati na tu sati ||",
  "SA15n2992:582": "(37) kiṁ punaḥ kāraṇamasati niyamavatī nāstitā bhavatītyāha- na viruddha iti |",
  "SA15n2992:583": "itikaraṇo hetau |",
  "SA15n2992:584": "etad darśayati- yadyasati kaścid vastudharmo vidhīyeta syād doṣaḥ vastudharmasyāsatyasambhavāt |",
  "SA15n2992:585": "na cātra kiñcid vidhīyate |",
  "SA15n2992:586": "kiṁ tarhi |",
  "SA15n2992:587": "pratiṣedhamātraṁ kriyate |",
  "SA15n2992:588": "na cāsan vandhyāsutādirnāstitāyā viruddhaḥ |",
  "SA15n2992:589": "tasmāt sā tatra sambhavatīti |",
  "SA15n2992:590": "yo nāstitāyā na viruddhaḥ tatrāsau sambhavati |",
  "SA15n2992:591": "tad yathāsati |",
  "SA15n2992:592": "aviruddhaś cāsanvastudharmapratiṣedhalakṣaṇāyā nāstitāyāḥ |",
  "SA15n2992:593": "svabhā- vaḥ |",
  "SA15n2992:594": "adhikaraṇādivyavahāras tu na vastunibandhana eva |",
  "SA15n2992:595": "pareṇāpyetad abhyupetaṁ nāsati nāstiteti bruvāṇenetyabhiprāyaḥ ||",
  "SA15n2992:596": "jñānagrahaṇamityādi |",
  "SA15n2992:597": "jñānaṁ gṛhyate yena taj jñānagrahaṇam yatnāntaram |",
  "SA15n2992:598": "etaduktaṁ bhavati- tathā yatnāntaraṁ kartavyam yathā liṅga- viṣayajñānaṁ labhyate |",
  "SA15n2992:599": "anyathājñātādapi dhūmāderuddiṣṭadeśaviśeṣe vahnyādāvanumitiḥ syāditi ||",
  "SA15n2992:600": "jñānamapyāttamityādinā sāmarthyākṣiptatvāj jñānasya na tad yatnāntarapratipādyamiti darśayati ||",
  "SA15n2992:601": "(38) ekaikadvidvirūpaś cetyādi |",
  "SA15n2992:602": "ekaikaṁ dvedve ca rūpe yasya sa tathoktaḥ |",
  "SA15n2992:603": "arthasambandhādatra puṁliṅganirdeśaḥ |",
  "SA15n2992:604": "arthata iti |",
  "SA15n2992:605": "vināpi śabdenārthalabdhatāmasyārthasya darśayati ||",
  "SA15n2992:606": "yadi tarhyarthalabdha evāyamarthaḥ kimarthamākhyāyate |",
  "SA15n2992:607": "arthato'yamartho mayā pratipādito vināpi śabdenetyevamākhyāyamānenāpyākhyāto bhavati |",
  "SA15n2992:608": "na cārthalabdhasya punarvacanena pratipādanaṁ phalavat ||",
  "SA15n2992:609": "satyametat tathāpi mandabuddhivyutpādanārthamayamarthalabdho'pyartha ākhyāyate na tūddhaṭitajñāpekṣayeti |",
  "SA15n2992:610": "atra codyam- tattulya eva sadbhāva ityanenānvayaḥ pratipādyate |",
  "SA15n2992:611": "sa ca na vyatirekamantareṇa |",
  "SA15n2992:612": "nāstitāsatītyanenāpi vyatirekaḥ |",
  "SA15n2992:613": "so'pi na vinānvayena |",
  "SA15n2992:614": "tat kathamevamuktam- tattulye'sti nāpi tadabhāve nāsti |",
  "SA15n2992:615": "tadabhāve nāsti na tattulye'stītyādi |",
  "SA15n2992:616": "naiṣa doṣaḥ |",
  "SA15n2992:617": "na hyetadanvayalakṣaṇaṁ vyatirekalakṣaṇaṁ ca prakṛtarūpamadhikṛtyoktam |",
  "SA15n2992:618": "kiṁ tarhi |",
  "SA15n2992:619": "sapakṣe sadbhāvamātraṁ vipakṣe ca nāstitvamātraṁ niyamarahitam |",
  "SA15n2992:620": "chandato'pi vā- cāṁ pravṛttiḥ arthas tu parīkṣyaḥ |",
  "SA15n2992:621": "ayaṁ cātrārtho vivakṣitaḥ- yasyā- nvayavyatirekau na staḥ sa satyapi pakṣadharmatve na hetuḥ |",
  "SA15n2992:622": "yasya ca (39) pakṣadharmatvaṁ nāsti so'pi satyapyanvayavyatirekavattve na heturiti |",
  "SA15n2992:623": "sa cānenāpi prakāreṇa śakyata eva pratipādayitumiti ||",
  "SA15n2992:624": "anāsthāvacanaṁ prati mūrtatvānnityaḥ śabda iti vaiśeṣikamatena nityamūrtaparamāṇuvyapekṣayaikarūpaḥ |",
  "SA15n2992:625": "evaṁ nityaḥ śabdaḥ aprame- yatvāditi vipakṣād vyāvṛtterekarūpaḥ |",
  "SA15n2992:626": "nityaḥ śabdaḥ amūrta- tvāditi dvirūpaḥ sādhāraṇaḥ |",
  "SA15n2992:627": "nityaḥ śabdaḥ śrāvaṇatvādityasā- dhāraṇo'yaṁ dvirūpaḥ yadi śabdatvaṁ nityaṁ nābhyupeyate |",
  "SA15n2992:628": "anityaḥ śabdaḥ cākṣuṣatvāditi dvirūpo'yamasiddhaḥ yadi jātayaś cakṣurgrā- hyā neṣyante ||",
  "SA15n2992:629": "arūpo'pyasti |",
  "SA15n2992:630": "tad yathā nityaḥ śabdaḥ cākṣuṣatvādityevamā- dikaḥ |",
  "SA15n2992:631": "sa tvanayaiva diśā gamyata iti vṛttau noktaḥ |",
  "SA15n2992:632": "sūtre tv ekaikadvidvirūpaś cetyatra caśabdas tatsamuccayārtho draṣṭavyaḥ |",
  "SA15n2992:633": "anye tvāhuḥ - arūpo nopanyastaḥ liṅgābhāsatvābhāvāt |",
  "SA15n2992:634": "yatra hi kaści- drūpaikadeśo 'sti sa tadvadābhāsamāno buddhiṁ viparyāsayatīti sa evātrocyata iti ||",
  "SA15n2992:635": "(40) anumeyo hi dharmaviśiṣṭo dharmī ityuktam |",
  "SA15n2992:636": "ye tvanyathecchanti tanmataṁ nirākartumupanyasyati- atra tvityādi |",
  "SA15n2992:637": "avyabhicārata iti hetuḥ |",
  "SA15n2992:638": "yena yasyāvyabhicāro na kathyate na tat tasya sādhyam |",
  "SA15n2992:639": "tad yathā dhūmasya jalam |",
  "SA15n2992:640": "na ca sādhyadharmeṇa hetoravyabhicāro na kathyata iti vyatirekiṇaṁ svabhāvaṁ manyante ||",
  "SA15n2992:641": "siddhatvāditi |",
  "SA15n2992:642": "yat siddham na tat sādhyam uṣṇo 'gniriti yathā |",
  "SA15n2992:643": "siddhau ca kevalau dharmadharmiṇāviti svabhāvaviruddhamāha ||",
  "SA15n2992:644": "liṅgaṁ dharme tu siddhaṁ cediti |",
  "SA15n2992:645": "yo hi kevalaṁ dharmaṁ sādhyamicchati tenāvaśyaṁ tatraiva liṅgaṁ draṣṭavyam |",
  "SA15n2992:646": "anyathā taṁ na pratyāyayet |",
  "SA15n2992:647": "na hyanya- tra viditaṁ liṅgamanyaṁ pratyāyayati mā bhūdatiprasaṅga iti |",
  "SA15n2992:648": "tataś ca liṅgagrahaṇakāla eva liṅgino gatatvāt kimaparamanumīyeta yadarthaṁ sambandhaḥ smaryeta ||",
  "SA15n2992:649": "athāgnisambaddhe deśa iti sambaddhagrahaṇamatiprasaṅgaparihārāya |",
  "SA15n2992:650": "sa eva deśo'gnimattvena kiṁ neṣyata ityevaśrutiḥ kevalasya dharmasya (41)",
  "SA15n2992:651": "sādhyatvavyavacchedāya |",
  "SA15n2992:652": "evaṁ kevalo dharmaḥ sādhyatvena yujyate yadi dharmī nāsyadhāratveneṣyate |",
  "SA15n2992:653": "anyathā yatra dharmiṇi liṅgamupalabhyate tatrādhāra āśrīyamāṇe samudāya eva sādhyaḥ syāt |",
  "SA15n2992:654": "tataḥ sa evai- ṣṭavyaḥ |",
  "SA15n2992:655": "niyogataś caitadevamabhyupeyam |",
  "SA15n2992:656": "dharmamātre hi sādhye sattāsya sādhyā syāt |",
  "SA15n2992:657": "tac cāyuktam tasyāḥ siddhitvāt yadāha- na hya- gnisattā na pratīteti |",
  "SA15n2992:658": "tadanena- yat siddhim na tat sādhyamityā- dikaṁ pūrvoktaṁ svabhāvaviruddhamāha ||",
  "SA15n2992:659": "sambandhe'pi dvayaṁ nāstīti |",
  "SA15n2992:660": "dvayaṁ sādhyadharmaḥ sādhanadharmaś ca |",
  "SA15n2992:661": "na hyagneḥ pradeśasya ca saṁyogalakṣaṇe sambandhe vahnidhūmau vidyete |",
  "SA15n2992:662": "yadi tatra dvayaṁ nāsti kimiti tasya sādhyatvaṁ na bhavatītyāha- evaṁ ca kriyata ityādi |",
  "SA15n2992:663": "anumānakāle hi yatratatraśabdābhyāmanumeyaparāma- rśibhyāmanumānaṁ kriyate |",
  "SA15n2992:664": "atra yadi pradeśaḥ sādhyaḥ syāt yujyeta tābhyāṁ tasya pratyavamarśaḥ |",
  "SA15n2992:665": "anyathāgnidhūmau svaśabdena nirdiṣṭau prade- śo'pi nānumeyaḥ |",
  "SA15n2992:666": "sambandhe'pi dvayaṁ nāstīti nirviṣayau tau syātām |",
  "SA15n2992:667": "tadanena- yatrāgnidhūmau na staḥ na sa dhūmenānumeyaḥ ja- lavat- na staś cāgnidhūmau sambandha iti viruddhavyāptamāha ||",
  "SA15n2992:668": "(42) ṣaṣṭhī śrūyeteti |",
  "SA15n2992:669": "sambandhavivakṣāyāṁ hyagniśabdaḥ ṣaṣṭhyantaḥ syāt yathāgneruṣṇaḥ sparśa ityatra |",
  "SA15n2992:670": "prathamāntas tu śrūyate'gniratreti |",
  "SA15n2992:671": "tato ganyate- nātra sambandho vivakṣita iti |",
  "SA15n2992:672": "nanu ca svārthānumānādhikā- ro'yam |",
  "SA15n2992:673": "tatra kaḥ prasaṅgaḥ ṣaṣṭhyāḥ |",
  "SA15n2992:674": "naiṣa doṣaḥ |",
  "SA15n2992:675": "ṣaṣṭhīśravaṇābhāvena parārthānumāne sphuṭamupalabhya sambandhābhāvaṁ svārthānumāne'pi pratipā- dayati |",
  "SA15n2992:676": "tadetaduktaṁ bhavati- yatrāgniśabdaḥ prathāmāntaḥ na tatra sambandhasya pratiyogino vivakṣā |",
  "SA15n2992:677": "tad yathā sambandhāvivakṣāyāṁ prayu- kte'gniśabde |",
  "SA15n2992:678": "prathamāntaś cāgniratretyatrāgniśabda iti kāryaviruddhaḥ ||",
  "SA15n2992:679": "syādetat- abhikaraṇavibhaktyaiva sambandha uktaḥ |",
  "SA15n2992:680": "tat kutaḥ ṣaṣṭhī- prasaṅga iti |",
  "SA15n2992:681": "yadā tarhyanityaḥ śabda iti prathamāntayoreva dharmadharmiṇoḥ prayogaḥ tadā kā kalpanā |",
  "SA15n2992:682": "na cāgniratretyukte ādhārādheyabhāvaḥ sādhyatvena pratīyate |",
  "SA15n2992:683": "kiṁ tarhi |",
  "SA15n2992:684": "agnireva |",
  "SA15n2992:685": "tasyāpi ca sambaddhasya pradeśe sādhyamānatvāt sa eva samudāyaḥ sādhya ityāpannam ||",
  "SA15n2992:686": "avācyaḥ svadharmeṇeti sambandhanaṁ hi sambandha iti bhāvarūpeṇa sambandhaśabdenābhidhānāt |",
  "SA15n2992:687": "bhāvaś cānyena sambandhinā yujyata iti (43)",
  "SA15n2992:688": "sambandhyantarākāṅkṣā jāyate- kasya sambandha iti |",
  "SA15n2992:689": "tataś ca samba- ndhyeva sa bhavatīti na svarūpeṇa sambandho'bhidhīyate |",
  "SA15n2992:690": "na caivamanumeya ityabhyupetabādhāmāha |",
  "SA15n2992:691": "pakṣavacanasya hi sādhanatvamicchatābhyupetamanu- meyasya vācyatvam |",
  "SA15n2992:692": "tat sambandhānumeyatve hīyate ||",
  "SA15n2992:693": "yadi śabdavācyo na bhavati kathaṁ tarhi pratīyata ityāha- arthagṛ- hītaḥ syāditi |",
  "SA15n2992:694": "agniratretyagnyadhikaraṇabhāvena pradeśaḥ śabdena pratyāyyate |",
  "SA15n2992:695": "sati cāgnisaṁyogitve pradeśasyādhikaraṇasaktiḥ |",
  "SA15n2992:696": "ataḥ saiva pratīyamānā nāntarīyakatvāt saṁyogaṁ gamayatītyarthagṛhīta ityu- cyate adhikaraṇaśaktisvakāryonnīyamānatvāt ||",
  "SA15n2992:697": "nanvevamanumeya eva syāt |",
  "SA15n2992:698": "dhūmādiliṅgasādhyātātivṛttis tasya vivakṣitā nāśeṣaliṅgisādhyatātivṛttirityavirodhaḥ |",
  "SA15n2992:699": "yadapyuktam- kāryānumeyaḥ sambandha iti tadapi svakāryānumeyatvāduktam na tu dhūmādiliṅgānumeyatvāt |",
  "SA15n2992:700": "etaduktaṁ bhavati- yadi nāma sambandho'sti svakāryeṇaivānumīyate na tvanyena dhūmādineti |",
  "SA15n2992:701": "yadāha- na tu dhūme- nānumīyata iti |",
  "SA15n2992:702": "pūrvebhyo hetubhya iti |",
  "SA15n2992:703": "sambandhe'pi dvayaṁ nāsti ṣaṣṭhī śrūyeta tadvati avācya ityetebhyaḥ ||",
  "SA15n2992:704": "(44) na cāsau liṅgasaṅgata iti nāvinābhāvalakṣaṇena sambandhena liṅgena sambaddha ityarthaḥ |",
  "SA15n2992:705": "yasya yenāvinābhāvitvaṁ na pradarśyate na sa tenānumīyate yathā dhūmena jalam |",
  "SA15n2992:706": "na pradarśyate ca sambandhena dhūma- syāvinābhāvitvam |",
  "SA15n2992:707": "viruddhavyāptaḥ |",
  "SA15n2992:708": "apradarśanaṁ tu arthāntarasya tadakāryatvenāvinābhāvasyāsattvāt |",
  "SA15n2992:709": "naiṣa ityādinānekāntamāha ||",
  "SA15n2992:710": "anyatreti sāmānyena sarvatra mahānasādau |",
  "SA15n2992:711": "sa kimarthaṁ pradarśyate |",
  "SA15n2992:712": "yatra pradeśādāvagnyādiḥ sādhayitumiṣṭaḥ tatra prasiddhaṁ dhūmādiliṅgaṁ yena dharmeṇa tadavinābhūtamanalādinā tatsambaddhaṁ pradeśādikaṁ dharmiṇaṁ gama- yiṣyatītyevamartham ||",
  "SA15n2992:713": "yas tvanyatreti dhūmavatpradeśasāmānye |",
  "SA15n2992:714": "so'nyatretyādi |",
  "SA15n2992:715": "ayama- nyatraśabdo dharmiṇi sādhye pradeśādau vartate |",
  "SA15n2992:716": "dhūmamātradarśane 'pīti |",
  "SA15n2992:717": "mātraśabdo'gnidarśanavyavacchedārthaḥ agnāvadṛṣṭe'pītyarthaḥ |",
  "SA15n2992:718": "atha vā mātraśabdenedaṁ darśayati- vināpi dharmiṇānugamadarśaneneti ||",
  "SA15n2992:719": "eṣa samāsārthaḥ- dharmaviśiṣṭasya dharmiṇo'numeyatve'pi yo'gninā dhūmasyāvinābhāvo mahānasādau pradarśyate sa upāya eva pradeśasyā- gnimattvaprasādhanāyeti kṛtvā |",
  "SA15n2992:720": "tathā hi- yatra dhūmaḥ tatrāgniriti niścayādanyatra dhūmamātraṁ dṛṣṭvā deśamagnimantaṁ pratipadyate |",
  "SA15n2992:721": "tato dharmeṇā- vinābhāvitvamavaśyaṁ pradarśayitavyamiti |",
  "SA15n2992:722": "dharmiṇā tu viśeṣeṇa vāvi- (45)",
  "SA15n2992:723": "nābhāvaḥ pradarśyeta sāmānyena vā |",
  "SA15n2992:724": "tatra na tāvad viśeṣeṇa pradarśa- yitavyaḥ anyatra tasyābhāvitvenāśakyatvāt yadāha- anyathā hītyādi |",
  "SA15n2992:725": "dharmisāmānyena tu sambhavatyavinābhāvaḥ sa ca tena prada- rśitaḥ yadāha- ādhārasāmānyena tvityādi |",
  "SA15n2992:726": "ādheyenāvinā- bhāvitve darśyamāna ādhāreṇāpi darśitaṁ bhavati ādheyatantratvādādhāra- sya ||",
  "SA15n2992:727": "atha vā yatra dhūmaḥ tatrāgniriti nānena dhūmasyāgnimātreṇāvinā- bhāvitvaṁ kathyate |",
  "SA15n2992:728": "kiṁ tarhi |",
  "SA15n2992:729": "ādhārasāmānyaviśiṣṭena |",
  "SA15n2992:730": "tasmādādhāra- sāmānyenāpi tad darśitameva |",
  "SA15n2992:731": "sambandhena tu sarvathāvinābhāvitvasyā- darśanamevetīdamuktam- viṣama upanyāsa iti |",
  "SA15n2992:732": "tadevaṁ sāmānyenāpya- vinābhāvitvāpradarśanaṁ heturabhimatam |",
  "SA15n2992:733": "na ca tasya vipakṣe vṛttiriti nānekāntaḥ ||",
  "SA15n2992:734": "dharme'pi tu vicāro'nya iti |",
  "SA15n2992:735": "pūrvamanumeyagato vicāra uktaḥ idānīṁ tu sādhyadharmagato vicāraḥ |",
  "SA15n2992:736": "liṅgataś ca pradarśyate |",
  "SA15n2992:737": "tuśabdo vicārasya sambhavaṁ dyotayati |",
  "SA15n2992:738": "sa punarvicāro yāveva liṅgaliṅginau dharmivadanekadharmakau yathāgnidhūmau tatraiva pratyāyyapratyāyakāṁśanirūpa- (46)",
  "SA15n2992:739": "ṇāya bhavati na tu kṛtakatvānityatvādau |",
  "SA15n2992:740": "tatrānekadharmakatvāsambhavāt kenāṁśena gamyagamakabhāva ityāśaṅkā na sambhavatyeva ||",
  "SA15n2992:741": "anubaddhasya vicchedamiti |",
  "SA15n2992:742": "anubadhnātītyanubaddhaḥ |",
  "SA15n2992:743": "yoṁ'śo vahni- manugacchati dravyatvādi tasyānyato vipakṣād vicchedaṁ vyāvṛttiṁ gamayati |",
  "SA15n2992:744": "ke punarviśeṣā anubaddhā ityāha- yān antarenāgnirna bhavatīti |",
  "SA15n2992:745": "nanu ca dhūmasya sūcakatvād yān antareṇa dhūmo na bhavatīti vaktavyam |",
  "SA15n2992:746": "tat kimityevamāha |",
  "SA15n2992:747": "ayamevārtho'nena prakāreṇa kathyata ityadoṣaḥ |",
  "SA15n2992:748": "tathā hi- yānantareṇāgnirna bhavati dhūmo'pi tairvinā na bhavatyeva ||",
  "SA15n2992:749": "atha vā ye tvanubaddhā iti dhūmasyaivānubaddhā iti yojyam |",
  "SA15n2992:750": "dhūmameva ye'nubadhnanti tāneva darśayitumāha- yānantareṇetyādi |",
  "SA15n2992:751": "ta eva hi dhūmamanubadhnanti yānantareṇāgnirna bhavati |",
  "SA15n2992:752": "anubaddhānāmanyato vyāvṛttiṁ gamayatītyatrodāharaṇamāha- yathāgneranagninivṛttimātra- miti |",
  "SA15n2992:753": "kasmānnivṛttimātraṁ pratyāyayati na viśeṣamityāha- svasa- mbandhānurūpyādityādi |",
  "SA15n2992:754": "kāraṇaheturayam na liṅgam |",
  "SA15n2992:755": "tathā hyasā- viti tatsambandhānurūpyamāha |",
  "SA15n2992:756": "sarvatrānagnau na dṛṣṭa ityanena vyatire- kasya prādhānyaṁ vipakṣe sarvatrādarśanena khyāpayati |",
  "SA15n2992:757": "anyatrāpi ca dṛṣṭa iti |",
  "SA15n2992:758": "apiśabdena kvacin na dṛṣṭo'pīti dyotayannanvayasyāprādhā- nyam |",
  "SA15n2992:759": "tadevaṁ yasmādanvayopasarjano vyatirekapradhānaḥ sambandhaḥ sa ca (47)",
  "SA15n2992:760": "sāmānyenaiva sambhavati na viśeṣeṇa tasmāt tadānurūpyād vyatire- kamukhenāgnirevātrānagnirna bhavatītyanagninivṛttimātraṁ pratipādayati na viśeṣam |",
  "SA15n2992:761": "yathā cāgnitvena sambandhaḥ tathā dravyatvaguṇitvā- dibhirapīti |",
  "SA15n2992:762": "teṣāmapyadravyatvādinivṛttimeva pratipādayati ||",
  "SA15n2992:763": "vyāvṛttimukhena heturgamayatītyatra hetvantaramāha- guṇatvagandhasau- rabhyatadviśeṣairityādi |",
  "SA15n2992:764": "ekavṛddhyetyekaikavṛddhyetyarthaḥ |",
  "SA15n2992:765": "guṇatvenā- dravyāditi |",
  "SA15n2992:766": "dravyamidam guṇatvāditi guṇatvenādravyavyavaccheda utpalādau kriyate |",
  "SA15n2992:767": "tathā hi- tat sarvatrādravye na dṛṣṭam dravye dṛṣṭam |",
  "SA15n2992:768": "tatrādravyavyavacchede prathamenāstyekavṛddhiḥ yadapekṣayā gandhenai- kavṛddhyā vyavacchedaḥ kriyate |",
  "SA15n2992:769": "tatpradarśanārthaṁ tu guṇatvenādravyādityu- ktam |",
  "SA15n2992:770": "ata eva ca guṇatvasyāpyekavṛddhyā vyavacchedakaraṇaṁ pratyaṅgabhāvo 'sti |",
  "SA15n2992:771": "yadi hi tenādravyavyavacchedo vidhīyate evaṁ gandhenaikavṛddhyā vyavacchedaḥ kriyate nānyathā |",
  "SA15n2992:772": "evaṁ ca śloke dvandvasamāsāntaḥ pātitvaṁ guṇatvaśabdasyāviruddhaṁ bhavati tulyakakṣyatvāt padāntaraiḥ |",
  "SA15n2992:773": "gandhatve- (48) nāpārthivādadravyāc ceti |",
  "SA15n2992:774": "pārthivamidaṁ dravyaṁ ca gandhatvādityapā- rthivādadravyāc ca vyavacchedaḥ kriyate |",
  "SA15n2992:775": "saurabhyeṇāsurabhisādhāraṇā- diti |",
  "SA15n2992:776": "gandhavadetat saurabhyāditi saurabhyeṇa pūrvakābhyāmasurabhisādhā- raṇāc ca vyavacchedaḥ kriyate |",
  "SA15n2992:777": "surabhergandhaviśeṣasya sādhāraṇaṁ sāmā- nyaṁ surabhisādhāraṇam gandhatvamātramiha vivakṣitam |",
  "SA15n2992:778": "avidyamānaṁ surabhisādhāraṇaṁ yasya tat tathoktam nirgandhamityarthaḥ |",
  "SA15n2992:779": "surabhivi- śeṣa utpalādigandhaviśeṣaḥ |",
  "SA15n2992:780": "tadevamadravyādivyavaccheda ekaikavṛddhyo- tpalādiṣu guṇatvādibhiḥ kriyamāṇo dṛṣṭaḥ ||",
  "SA15n2992:781": "sa kathaṁ yujyate yadi vipakṣavyāvṛttimukhena hetuḥ pratyāyayati nānyathā dṛṣṭavat |",
  "SA15n2992:782": "vidhimukhena hi sarveṣu sarveṣāṁ darśanasyāviśiṣṭatvāt tulyā pratītiḥ syāt |",
  "SA15n2992:783": "tasmād vyāvṛttidvāreṇaiva heturgamayatītyabhyu- peyam |",
  "SA15n2992:784": "ye tu tan necchanti tān pratyāha- dṛṣṭavadityādi |",
  "SA15n2992:785": "dṛṣṭena tulyaṁ dṛṣṭavat yathā pūrvaṁ sambandhakāle liṅgam upalabdham tathā yadi prakāśayedityarthaḥ |",
  "SA15n2992:786": "vidhimukhena- agniratra bhavatīti na vyā- (49)",
  "SA15n2992:787": "vṛttimukhena- agnirevātra nānagniriti |",
  "SA15n2992:788": "evaṁ sarvatrādarśanān na syāt prakāśanamiti jñeyam prakāśayediti prakrāntatvāt ||",
  "SA15n2992:789": "yadi hi yathāgnau dṛṣṭa ityādi |",
  "SA15n2992:790": "yadyevamabhyupagacched vidhivādī- yasmād vahnāveva dhūmo dṛṣṭaḥ nāgnyabhāve tasmādgamayatīti evaṁ sati pratiṣedhadvārakameva prakāśanaṁ syāt |",
  "SA15n2992:791": "tasmāt tenaivamabhyupeyam- yasmādagnau dṛṣṭa eva na tvadṛṣṭaḥ tasmāt sa taṁ gamayatīti |",
  "SA15n2992:792": "tataś ca naiva prakāśayet |",
  "SA15n2992:793": "na hi sarvatra so'gnau dṛṣṭaḥ digdaśādibhinne sarvatra vahnau darśanāsambhavāt ||",
  "SA15n2992:794": "yadi ceti doṣāntaramāha |",
  "SA15n2992:795": "yadā hi dhūmo'gnau dṛśyate tadā dīptādīnāṁ viśeṣāṇāmanyatamena yukta eva dṛśyate |",
  "SA15n2992:796": "tataś ca tānapi prakāśayet |",
  "SA15n2992:797": "na caivam |",
  "SA15n2992:798": "tasmān na darśanamātramanumeyapratipattihetuḥ satyapi tasmin tadabhavāditi |",
  "SA15n2992:799": "nanu pratiṣedhavādino'pi darśanamiṣṭa- meva |",
  "SA15n2992:800": "tathā hi- kāryatvenāvinābhāvitvāddhūmo hutabhujo hetuḥ |",
  "SA15n2992:801": "kārya- kāraṇabhāvaś ca darśanādarśanābhyāṁ sahitābhyāṁ sidhyati na kevalā- dadarśanādityāha- yatastvityādi |",
  "SA15n2992:802": "etad darśayati- yasmāddhūmo'gniṁ (50)",
  "SA15n2992:803": "sāmānyarūpeṇaiva prakāśayati na viśeṣarūpeṇa dīptādinā tasmāt kāryakāraṇabhāvasiddhaye vidhināpi tadevāsya rūpaṁ dṛṣṭamiti gamyate na viśeṣarūpam kāryakāraṇavyavahārasiddhihetutvenetyabhiprayaḥ |",
  "SA15n2992:804": "na hi dīptādiviśeṣadarśanaṁ kāryakāraṇavyavahārasiddhihetuḥ tadabhāve'pi dhū- masya darśanāt |",
  "SA15n2992:805": "aṁśena janyajanakabhāva iti cet na tajjanyaviśe- ṣagrahaṇe'bhimatatvāt sarvathā janyajanakabhāvasya |",
  "SA15n2992:806": "aviśiṣṭasāmānya- grahaṇe vyabhicārānneṣyate ||",
  "SA15n2992:807": "syādetat- sāmānyavastvekameva vyaktiṣu tadvyatiriktamavyatiriktaṁ vāsti |",
  "SA15n2992:808": "tasya ca prativyakti sarvātmanā parisamāptatvādekasyāmevāgni- vyaktau darśanopapattiḥ |",
  "SA15n2992:809": "tasmāt sarvatrādarśanān na syāt prakāśana- mityayuktametadityāha- sāmānyaṁ yadyapītyādi |",
  "SA15n2992:810": "yadyapītyanena nā- styeva tat |",
  "SA15n2992:811": "abhyupetya tu doṣa ucyata ityetad darśayati ||",
  "SA15n2992:812": "na tāvadagnitvamastīti |",
  "SA15n2992:813": "yadi vyakteranyat sāmānyaṁ syāt bhedena buddhau pratibhāseta na ca pratibhāsate |",
  "SA15n2992:814": "tasmāt svabhāvānupala- mbhatiraskṛtasattākaṁ nāstyeva tat |",
  "SA15n2992:815": "athānanyat evamapi vyaktivat tat sāmānyameva na syāt |",
  "SA15n2992:816": "tathāpyabhyupagamya taddarśanāsambhavaṁ prati- (51)",
  "SA15n2992:817": "pādayitumāha- satyapi tasminnityādi |",
  "SA15n2992:818": "yadanekāśrayasādhāraṇama- gṛhītasakalāśrayam na tad draṣṭuṁ śakyam yathāgṛhītasakalāśrayaṁ dvitvādi |",
  "SA15n2992:819": "tathā cāgnitvam |",
  "SA15n2992:820": "vyāpakaviruddhaḥ |",
  "SA15n2992:821": "nāpi sādṛśyasyeti |",
  "SA15n2992:822": "āśrayādavyatirekitvāt sādṛśyaṁ pṛthagupanyastam |",
  "SA15n2992:823": "atrāpyayameva prayogo vācyaḥ |",
  "SA15n2992:824": "athaikāśrayagrahaṇe'pi samastaṁ gṛhyate evaṁ sati tasya pratyekaṁ sarvātmanā parisamāptatvādguṇavadanekatvaṁ syāt |",
  "SA15n2992:825": "na hyayaṁ sambhavo'sti- yadekatra sarvātmanā parisamāptam tadanyatrāpīti |",
  "SA15n2992:826": "yadanekatra pratyekaṁ sarvātmanā parisamāptam tadanekam guṇavat |",
  "SA15n2992:827": "tathā ca sāmānyam |",
  "SA15n2992:828": "svabhāvaḥ prasaṅgaḥ |",
  "SA15n2992:829": "avayavino'pyanenaiva prati- ṣedhān nānekāntaḥ |",
  "SA15n2992:830": "anekatvāc ca tat sāmānyameva na syāt āśrayavat |",
  "SA15n2992:831": "sāmānyaṁ hyekamiṣyate ||",
  "SA15n2992:832": "tathetyādinā prākpratijñāte liṅge vicāraṁ darśayati |",
  "SA15n2992:833": "aṅgyate gamya- te'numeyamanenetyaṅgaṁ liṅgamucyate |",
  "SA15n2992:834": "nātivartata iti na vyabhicaratī- tyarthaḥ |",
  "SA15n2992:835": "anekadharmāpīti sāmānyaviśeṣadharmaiḥ ||",
  "SA15n2992:836": "dhūmatvapāṇḍutvādineti |",
  "SA15n2992:837": "pāṇḍutvamiha dhūmasambandhyeva vivakṣi- tam na tu dadhiśarādivṛtti tasya vyabhicārāt |",
  "SA15n2992:838": "dravyatvādayo'pi tarhi yadā dhūmopādhayo gṛhyante tadā tairapi kimiti na pratyāyayati |",
  "SA15n2992:839": "(52) pratyāyayatyeva nātrānyathābhāvaḥ |",
  "SA15n2992:840": "aviśiṣṭasāmānyagrahaṇaṁ tvabhisa- ndhāyedmuktam- na dravyatvādibhiriti |",
  "SA15n2992:841": "dhūmatvapāṇḍutvādineti |",
  "SA15n2992:842": "ādiśabdena kaṭukatvādayo viśiṣṭā gṛhyante ||",
  "SA15n2992:843": "uktamevārthaṁ saṅgrahaślokābhyāṁ saṅgṛhṇāti sukhapratipattaye- gamyante liṅgatas te'pīti |",
  "SA15n2992:844": "te'pyanubandhino dravyatvādayo gamyante nāgni- tvādika eva dharmaḥ yas tadānīṁ boddhumiṣṭa ityapiśabdasyārthaḥ |",
  "SA15n2992:845": "vya- bhicāriṇa iti liṅgāt |",
  "SA15n2992:846": "dīptādiviśeṣāpekṣayā tasya vyabhicāri- tvam ||",
  "SA15n2992:847": "liṅgānubandhinas tvarthā ityaviśiṣṭā dravyatvādayaḥ sāmānya- dharmāḥ |",
  "SA15n2992:848": "viśiṣṭās tviti dhūmatvādayaḥ |",
  "SA15n2992:849": "te cāviśiṣṭadravyatvādisā- mānyāpekṣayā viśeṣā ityucyante na tvasādhāraṇarūpāpekṣayā ||",
  "SA15n2992:850": "nanu dvigatatvāditi |",
  "SA15n2992:851": "sambandhaḥ sarva eva dviṣṭhaḥ |",
  "SA15n2992:852": "tasya ca sambandhi- noraviśeṣeṇa vṛttiḥ |",
  "SA15n2992:853": "tataś ca yathāyaṁ saṁyogitve saṁyoginornāsti viśeṣaḥ tathā liṅgaliṅginorapi na syāt |",
  "SA15n2992:854": "evaṁ ca liṅgasāmānyamapi gamakaṁ syāl liṅgiviśeṣo'pi ca gamyaḥ syāt sambandhasyāviśe- (53) ṣāditi |",
  "SA15n2992:855": "yāvekasambandhāśrayau tāvabhinnadharmāṇau saṁyogivat |",
  "SA15n2992:856": "tathā ca liṅgaliṅginau |",
  "SA15n2992:857": "svabhāvapratirūpakaḥ ||",
  "SA15n2992:858": "sambandho yadyapi dviṣṭha iti |",
  "SA15n2992:859": "naiva sambandho dviṣṭhaḥ |",
  "SA15n2992:860": "tathā hi- a- vinābhāvitvaṁ sambandhaḥ |",
  "SA15n2992:861": "tac ca liṅga eva vartate na liṅgini |",
  "SA15n2992:862": "abhyu- petya tu dviṣṭhatvaṁ sāhabhāvye satyuttaramucyata iti darśayati |",
  "SA15n2992:863": "ādhārā- dheyavaditi |",
  "SA15n2992:864": "ādhārādheyayoriva vṛttis tasya liṅgaliṅgisamba- ndhasya na tu saṁyoginoriva ||",
  "SA15n2992:865": "na kadācidādhāra ityādi |",
  "SA15n2992:866": "ādheyasya dharma ādhārāyattasthiti- tvam |",
  "SA15n2992:867": "ādhārasya dharma ādheyasthāpanam |",
  "SA15n2992:868": "ādhārādheyayorekasamba- ndhāśrayatve'pi nābhinnadharmatvamityanaikāntikatvamāha |",
  "SA15n2992:869": "tathā na kadā- cidityādi |",
  "SA15n2992:870": "na liṅgiliṅge parasparadharmake bhavata ityarthaḥ |",
  "SA15n2992:871": "saṁyogī tvityādinā saṁyogibhyāṁ liṅgaliṅginorvisadṛśatvamāha ||",
  "SA15n2992:872": "tathā hītyādinaikasambandhāśrayatvasyāsiddhatāmudbhāvayan pūrvoktameva gamyagamakabhāvaṁ samarthayate |",
  "SA15n2992:873": "tathā hi- liṅgaliṅginoravinābhāvaḥ sa- (54) mbandhaḥ |",
  "SA15n2992:874": "sa ca liṅga eva vartate na liṅginītyamunāvadhāraṇadvayena pratipādyate |",
  "SA15n2992:875": "kathaṁ kṛtvā |",
  "SA15n2992:876": "yasmāl liṅge liṅgī bhavatyeveti ||",
  "SA15n2992:877": "kathamavadhāraṇaṁ yujyate |",
  "SA15n2992:878": "yadi- yatra yatra liṅgam tatra tatra liṅgī bhavati |",
  "SA15n2992:879": "liṅginas tvanyatra vṛttiranena na pratiṣidhyate liṅge tadabhāva- mātravyavacchedaphalatvādavadhāraṇasya |",
  "SA15n2992:880": "tataś ca liṅgini nāvinābhāvi- tvaṁ vartata ityuktaṁ bhavati liṅgādanyatrāpi tadbhāvasūcanāt |",
  "SA15n2992:881": "yathāgnitvaṁ dhūme bhavatyeva tathā dravyatvādayo'pi |",
  "SA15n2992:882": "tasmāt teṣāmapi dhūmo gama- kaḥ na tu dīptādīnām |",
  "SA15n2992:883": "na hi te dhūme bhavantyeva yadāha- tasmād yuktamityādi |",
  "SA15n2992:884": "liṅginyevetarat punarityanenāpi liṅga evāvinābhā- vaḥ pravartata iti sūcayati liṅgino'nyatra liṅgaṁ na bhavatītyarthagateḥ |",
  "SA15n2992:885": "liṅginas tu liṅgādanyatra bhāvo na pratiṣidhyate |",
  "SA15n2992:886": "yathā ca dhūmatvamagnau bhavatyeva tathā pāṇḍutvādayo'pi viśeṣāḥ |",
  "SA15n2992:887": "tasmāt te'pi gamakāḥ na tu dravyatvādayaḥ |",
  "SA15n2992:888": "na hi te'gnau bhavantyeva yadāha- tasmād yukta- mityādi |",
  "SA15n2992:889": "evaṁ hītyādinottarārdhaṁ vivṛṇoti ||",
  "SA15n2992:890": "(55) nanu pūrvaṁ liṅgasya liṅgini sadbhāva uktaḥ tattulye sadbhāva iti vacanāt |",
  "SA15n2992:891": "iha tu liṅgino liṅge sadbhava ucyate liṅge liṅgī bhava- tyeveti vacanāt |",
  "SA15n2992:892": "tat kathaṁ na virodhaḥ |",
  "SA15n2992:893": "naiṣa doṣaḥ |",
  "SA15n2992:894": "liṅgaliṅginore- kādhikaraṇatve yathā liṅge liṅgī bhavati evaṁ liṅgamapītaratra |",
  "SA15n2992:895": "kevala- mavadhāraṇavaiparītyena liṅga eva sambandho vartata iti pratipādanāyeda- mucyate |",
  "SA15n2992:896": "yadi tarhi liṅga eva vartate kathaṁ sambandho liṅgaliṅgino- rityuktam |",
  "SA15n2992:897": "liṅga eva vartamāno'pyasau liṅginaṁ pratiyoginamapekṣya vartata ityevamuktam na tu dviṣṭhatvādityadoṣaḥ ||",
  "SA15n2992:898": "nanu cetyādinā yaduktam- niyamasya viparyāse sambandho liṅga- liṅginoriti tad vighaṭayan liṅginyapyavinābhāvo vartata iti darśayati ||",
  "SA15n2992:899": "kāmamityādinā yadyapi liṅgamapi kiñcil liṅgini bhavatyeva tathāpi liṅgirūpeṇaiva |",
  "SA15n2992:900": "evaṁ ca kṛtakatvasādhyāpekṣayā hetubhūta evāni- tyatve'vinābhāvo vartata iti darśayan svapakṣameva sthāpayati |",
  "SA15n2992:901": "liṅgamapi vyāpīti |",
  "SA15n2992:902": "vyāpnotīti vyāpi |",
  "SA15n2992:903": "liṅginītyanityatve |",
  "SA15n2992:904": "yat tadvyāpitvam tal liṅgiviṣayamiti liṅgini vyāpītyuktam |",
  "SA15n2992:905": "tad (56) yathākṣeṣu dhūrta iti |",
  "SA15n2992:906": "aṅgi tu tat tato vyāpitvāditi |",
  "SA15n2992:907": "anityatve bhāva eva kṛtakatvasya vyāpitvam |",
  "SA15n2992:908": "tato vyāpitvāt kṛtakatvaṁ gamyameva bhavati na gamakam |",
  "SA15n2992:909": "kiṁvadityāha- goviṣāṇavaditi |",
  "SA15n2992:910": "yathā viṣāṇaṁ gorvyāpitvādgavāpekṣayā gamyameva sampadyate na tu gamakam tadvaditi |",
  "SA15n2992:911": "yo yatra bhavatyeva sa tasya gamakaḥ |",
  "SA15n2992:912": "yathā gotvaṁ viṣāṇi- tvasya |",
  "SA15n2992:913": "bhavatyeva ca kṛtakatvamanityatve |",
  "SA15n2992:914": "svabhāvaḥ ||",
  "SA15n2992:915": "kiṁ kāraṇamiti vyāptimasambhāvayan pṛcchati |",
  "SA15n2992:916": "pratiṣedhyāpracāre- ṇetyādi |",
  "SA15n2992:917": "pratiṣedhyaḥ sādhyavipakṣaḥ |",
  "SA15n2992:918": "tatra hetorapracāro'bhāvaḥ |",
  "SA15n2992:919": "tena liṅgasya yā vyāptiḥ sāpekṣyata āśrīyate tasyā eva gamakatvahetu- tvāt |",
  "SA15n2992:920": "tasmāl liṅgasya liṅgiviṣayā yā vyāptiḥ sā vidyamānā- pyakāraṇam gamakatvasya na nimittamityarthaḥ ||",
  "SA15n2992:921": "kṛtakatvasyetyādi |",
  "SA15n2992:922": "yadyapi sakalānityatvavyāpi kṛtakatvam tathāpi na tena vyāpitvena tasya gamakatvam api tu nityatvapratiṣe- dhena |",
  "SA15n2992:923": "nityatve pratiṣedho'pracāraḥ |",
  "SA15n2992:924": "tenaiva gamakatvam |",
  "SA15n2992:925": "na hi vipakṣā- davyāvṛtto hetuḥ sādhyaṁ gamayati prameyatvavat |",
  "SA15n2992:926": "tathānityatva- (57) syetyādi |",
  "SA15n2992:927": "yadā kṛtakatvasiddhaye'nityatvaṁ hetutvenopādīyate tadāpya- nityatvasyāśeṣakṛtakatvavyāpitve'pi na tena vyāpitvena gamakatvam |",
  "SA15n2992:928": "kiṁ tarhi |",
  "SA15n2992:929": "akṛtakatvapratiṣedhena akṛtakatve vipakṣe'bhāvenetyarthaḥ |",
  "SA15n2992:930": "tadevaṁ yataḥ svasādhyavipakṣavyāvṛttyā hetorgamakatvaṁ bhavati nānyathā tasmād yadanityārthe kṛtakatvasya vyāpitvam tenākṛtakatvānava- kāśād anityatvasyākṛtakatve'navakāśādanavasthitatvādasambhavāc cānityatvena kṛtakatvasyākṛtakatvapratiṣedhenākṛtavyavacchedena ga- myataiva syāt |",
  "SA15n2992:931": "akṛtakatvapratiṣedheneti vacanaṁ vidhimukhena pratyāya- navyavacchedārtham |",
  "SA15n2992:932": "na tu gamakatvamiti yasmād vipakṣāpracāreṇa yā vyāptiḥ sā gamakatvanimittam |",
  "SA15n2992:933": "na cānityatve kṛtakatvasya vyāptirvi- pakṣāpracāreṇa |",
  "SA15n2992:934": "tathā hi- yadanityam tat kṛtakamiti vyāptāvupada- rśitāyāṁ na nityāt kṛtakatvasya vyāvṛttirgamyate |",
  "SA15n2992:935": "kiṁ tarhi |",
  "SA15n2992:936": "akṛta- (58) katvādanityatvasya |",
  "SA15n2992:937": "tato'nityatvamevākṛtakatve'navakāśamityakṛta- katvapratiṣedhena gamyataiva kṛtakatvasyānityatvena yujyate na gama- katvamityuktārthasaṅgrahaṁ ślokābhyāṁ karoti ||",
  "SA15n2992:938": "nāśinaḥ kṛtakatvenetyādi |",
  "SA15n2992:939": "anityasya kṛtakatvena vyāpterani- tyatvādakṛtakaṁ na tadityayamartho'prasuta eva gamyate |",
  "SA15n2992:940": "itikaraṇo luptanirdiṣṭaḥ |",
  "SA15n2992:941": "yas tu prakṛto nityatvābhāvo'nityatvam sa tayā vyāptyā kṛtake'rthe na pradarśyate ||",
  "SA15n2992:942": "asyaivārthasya spaṣṭīkaraṇāya dvitīyena ślokena dṛṣṭāntamāha- aviṣāṇitvaṁ nivartayediti viṣāṇitvaṁ gamayedityarthaḥ |",
  "SA15n2992:943": "nāgavārtha- nivartakamiti na gavārthasya sādhakamityarthaḥ ||",
  "SA15n2992:944": "(59) nāntarīyakārthadarśanaṁ tadvido'numānamiti |",
  "SA15n2992:945": "yo'rtho yamantareṇa na bhavati sa tasya nāntarīyakaḥ yathāgnerdhūmaḥ |",
  "SA15n2992:946": "tasya darśanamanumā- nam anumīyate'neneti kṛtvā |",
  "SA15n2992:947": "anumeyārthajñānaṁ tu phalam |",
  "SA15n2992:948": "anena vyabhicāridarśanaṁ nirastam |",
  "SA15n2992:949": "sambandhasmṛtyapekṣatāṁ liṅgadarśanasya darśa- yitum- tadvida ityuktam |",
  "SA15n2992:950": "yas taṁ vetti- nāntarīyako'yamiti tasyānumānam nānyasya ||",
  "SA15n2992:951": "nānatarīyakatvenaiveti |",
  "SA15n2992:952": "tasya hi nāntarīyakatvameva sva ākāro bhavati |",
  "SA15n2992:953": "na vācyam- tadvida iti sāmarthyalabdhatvādasya |",
  "SA15n2992:954": "na hyata- dvido nāntarīyako'yamiti darśanaṁ sambhavati |",
  "SA15n2992:955": "itikaraṇo luptani- rdiṣṭa iti |",
  "SA15n2992:956": "vinā hi tena svarūpapadārthakatvaṁ na vijñāyeta |",
  "SA15n2992:957": "anyadeva kiñcit tadvido na vācyamityarthagatiḥ syāt |",
  "SA15n2992:958": "nirdeśo nirdiṣṭam |",
  "SA15n2992:959": "luptaṁ nirdiṣṭaṁ yasya sa tathoktaḥ |",
  "SA15n2992:960": "lopas tu tasya vākyasya svarūpa- pratyāyane vivakṣite prasaktasyādarśanameva prasaktasyādarśanaṁ lopa iti kṛtvā |",
  "SA15n2992:961": "anenaitat sūcayati- svarūpapadārthakaṁ tadvida ityetad vedita- (60) vyam |",
  "SA15n2992:962": "itikaraṇas tu tadarthanirdeśārho'pi vṛttabhaṅgabhayān na nirdiṣṭa iti ||",
  "SA15n2992:963": "anyena yadi vācyaṁ kathaṁ kva veti |",
  "SA15n2992:964": "anekākāratvāt tasya vaktavyam- kenākāreṇa darśanaṁ kva vā sthāne |",
  "SA15n2992:965": "anucyamāne hi tasmin sthāne niyamo na syāt |",
  "SA15n2992:966": "tataś ca ghaṭe cākṣuṣatvadarśanāc chabde'pyanityatvaṁ pratipadyate ||",
  "SA15n2992:967": "nanu pūrvasminnapi vikalpe kva darśanamiti vācyamityetac codayituṁ yuktameva |",
  "SA15n2992:968": "tat kimihaiva codyate |",
  "SA15n2992:969": "evam manyate- nāntarīya- katvena darśane yamantareṇa sa na bhavati tatraiva darśanamityanuktamapi gamyata eva tasya pratyāsatteriti ||",
  "SA15n2992:970": "artha iti śiṣyata iti arthagrahaṇamatiricyata ityarthaḥ |",
  "SA15n2992:971": "tathā hi- nāntarīyako'rtha eva bhavati |",
  "SA15n2992:972": "kimarthagrahaṇena |",
  "SA15n2992:973": "tasmād darśana- viśeṣaṇārthaṁ taditi pratyeyam |",
  "SA15n2992:974": "tena liṅgasyākāragrahaṇamanumānam |",
  "SA15n2992:975": "nanu svākārasya vyabhicāritvān na tenānumānaṁ sambhavati |",
  "SA15n2992:976": "evaṁ manyate- dhūmādirūpeṇaiva grahaṇamarthagrahaṇam |",
  "SA15n2992:977": "anyathā sāmānyā- nuyāyitvād grahaṇamātrametat syāt |",
  "SA15n2992:978": "tataś ca vṛthārthagrahaṇaṁ syāt arthākāragrahaṇamātrasya nāntarīyakagrahaṇenaiva labdhatvāditi |",
  "SA15n2992:979": "sādhyaś (61) ca prakṛta iti |",
  "SA15n2992:980": "vicāraṇāyāmiṣṭo'rthaḥ pakṣa iti atha vā sādhyā- bhidhānaṁ pratijñetyatra |",
  "SA15n2992:981": "tasmāt sādhye darśanamiti pratīyate ||",
  "SA15n2992:982": "kiṁ hi pūrveṇeti |",
  "SA15n2992:983": "arthadarśanaṁ nāntarīyakatvavida ityukte yo hi nāntareṇāgnyādimayaṁ dhūmādirbhavatīti vetti tasyaivaṁviduṣo nāntarīya- kārthadarśanameva tad bhavati |",
  "SA15n2992:984": "atha vārthadarśanaṁ nāntarīyakatvavida ityukte yasyārthasya sādhye darśanam tannāntarīyakatvavida ityarthaḥ pratīyate |",
  "SA15n2992:985": "tataś ca kiṁ pūrveṇa nāntarīyakagrahaṇena ||",
  "SA15n2992:986": "agnyādiṣu ceti |",
  "SA15n2992:987": "agnibījānityatvānāmanumeyatvenodāharaṇād dharmamātramanumeyatvebhimatamiti gamyate |",
  "SA15n2992:988": "tathā hi- vartamānādibhe- denaitadudāharaṇatrayaṁ vakṣyate |",
  "SA15n2992:989": "na ca dharmaviśiṣṭasya dharmiṇaḥ sādhyatā- yāmayaṁ bhedaḥ sambhavati sarvatra dharmiṇo vartamānatvāt |",
  "SA15n2992:990": "tataś cāgnyādau dhūmādidarśane niścitā evāgnyādayo bhavantīti kimanyat tadvidānumeyam |",
  "SA15n2992:991": "etena yaduktam- sādhye darśanamiti tasyāyuktatva- māha ||",
  "SA15n2992:992": "(62) kathaṁ tad vettyanuktamityanenāpyasphuṭīkaraṇadoṣo'pīti ||",
  "SA15n2992:993": "(63) naiyāyikānāṁ tvityādi |",
  "SA15n2992:994": "pratyakṣānumānopamānaśabdāḥ pramāṇā- nītyuddiśya pratyakṣalakṣaṇe'bhihite tadanantaraṁ prāptāvasaramanumānalakṣa- ṇamāha- tatpūrvakamityādi |",
  "SA15n2992:995": "tadanantaraṁ prakṛtaṁ pratyakṣaṁ pūrvaṁ yasya tat tathoktam |",
  "SA15n2992:996": "pūrvaṁ yasya pratyakṣeṇa liṅgaliṅginau prasiddhau tatsambandho vā sa evottarakālaṁ liṅgamātradarśanāl liṅginamanumimīta iti pratyakṣa- pūrvaṁ tad bhavati ||",
  "SA15n2992:997": "pūrveṇa tulyaṁ pūrvavat |",
  "SA15n2992:998": "yathā sambandhakāle pratyakṣeṇādhigataṁ vastu tathaivottarakālaṁ liṅgadarśanādapi tatra jñānamupajāyate |",
  "SA15n2992:999": "tasmāt tat pūrvavat |",
  "SA15n2992:1000": "śeṣeṇa pratyakṣeṇa tulyaṁ śeṣavadvastu |",
  "SA15n2992:1001": "tadviṣayamapi jñānaṁ śeṣavat |",
  "SA15n2992:1002": "yathā phalamekaṁ rasataḥ pratyakṣīkṛtya śeṣāṇyapyevaṁrasāni pratyakṣarasena tulyatvāt tadvaditi rasānumānam |",
  "SA15n2992:1003": "nanu ca pratyakṣāditarac cheṣaṁ bhavati na tu śeṣavat |",
  "SA15n2992:1004": "atas tadviṣayaṁ jñānaṁ kathaṁ śeṣavadviṣayaṁ bhavati |",
  "SA15n2992:1005": "parasparāpekṣaṁ śeṣatvamiti pratyakṣamapītarāpekṣayā śeṣaṁ tena cetarasyāpi tulyatvāc cheṣavattvamityadoṣaḥ ||",
  "SA15n2992:1006": "(64) atha vā pūrvaṁ kāraṇam |",
  "SA15n2992:1007": "tadasyāstīti pūrvavat kāryam |",
  "SA15n2992:1008": "tadviṣaya- mapi jñānaṁ pūrvavat yat kāraṇāt kāryānumānam |",
  "SA15n2992:1009": "śeṣaṁ kāryam |",
  "SA15n2992:1010": "tadasyāstīti śeṣavat kāraṇam |",
  "SA15n2992:1011": "tadviṣayamapi jñānaṁ śeṣavat yat kāryāt kāraṇānumānam ||",
  "SA15n2992:1012": "sāmānyato dṛṣṭam yadanyasādṛśyādanyatrātyantaparokṣe jñānam |",
  "SA15n2992:1013": "yathā caitrasya gatipūrvikāṁ deśāntaraprāptimupalabhya tatsāmānyena ravera- pi gatipūrvikāstagiriprāptiranumīyate |",
  "SA15n2992:1014": "nirdeśādeva tritve siddhe trivi- dhagrahaṇamekasya pūrvavadanumānasya trikālaviṣayatvena trividhyajñāpanā- rtham |",
  "SA15n2992:1015": "tatra nadīpūrād vṛṣṭo deva ityatīte'numānam |",
  "SA15n2992:1016": "pipīlikāṇḍasa- ñcārād varṣiṣyatītyanāgate |",
  "SA15n2992:1017": "kekāyitādatra mayūra iti vartamāne |",
  "SA15n2992:1018": "atra matupā pūrvavattvaṁ na sambhavatīti vatinā yojayitavyam ||",
  "SA15n2992:1019": "sambandho nendriyagrāhya iti |",
  "SA15n2992:1020": "bhūtaguṇavat sambandhibhyo bhedenāpra- tibhāsanāditi manyate |",
  "SA15n2992:1021": "ya indriyajñāne na pratibhāsate nāsāvindri- yagrāhyaḥ indriyavat |",
  "SA15n2992:1022": "tathā ca sambandhaḥ |",
  "SA15n2992:1023": "vyāpakābhāvaḥ ||",
  "SA15n2992:1024": "nāpi sarvatreti cakṣurvijñānendriyādīnāmindriyeṇa grahaṇāsambha- vāt |",
  "SA15n2992:1025": "sarvatragrahaṇam agnidhūmādīnāṁ pratyakṣagrahaṇasambhavāt |",
  "SA15n2992:1026": "anenāvyāpitāmāha |",
  "SA15n2992:1027": "atha vā sarvatraiva sambandhināvapratyakṣāvityayama- (65)",
  "SA15n2992:1028": "rthaḥ sāmānyarūpatvāt tasya cāpratyakṣatvasya pratipāditatvāt |",
  "SA15n2992:1029": "tataś cāsambhavādalakṣaṇametat |",
  "SA15n2992:1030": "nāpi liṅgaliṅginau pratyakṣāvityetāvataiva vivakṣitārthapratītāvapi sarvatreti grahaṇaṁ keṣāñcidagnidhūmādiṣu pratyakṣā- bhimānanirāsārtham ||",
  "SA15n2992:1031": "na vatiḥ sarvasambhavāditi |",
  "SA15n2992:1032": "sarveṣāṁ pūrvavatva ekasyaiva pūrvavattvaṁ bruvatetarayos tan nāstīti pratijñātam |",
  "SA15n2992:1033": "tac ca siddhena pūrvattvena bādhyate |",
  "SA15n2992:1034": "sambandhāntareṇa cāyamiti |",
  "SA15n2992:1035": "sambandhāntaraṁ sambandhaviśe- ṣo'vinābhāvaḥ |",
  "SA15n2992:1036": "tadbalena pūrvavadartho'dhigamyate |",
  "SA15n2992:1037": "tasyānirdeśādani- rdiṣṭamevānumānam ||",
  "SA15n2992:1038": "matup tarhyayamastu |",
  "SA15n2992:1039": "na ca yathoktadoṣāpattiḥ |",
  "SA15n2992:1040": "na hi sarvamanumānaṁ kāraṇāt kāryaviṣayaṁ bhavati |",
  "SA15n2992:1041": "sambandho'pi cātra nirdiṣṭa eva kārya- kāraṇabhāvapradarśanādityata āha - na matup vyabhicāritvāditi |",
  "SA15n2992:1042": "kāryakāraṇabhāvena hi kāryasyaivāvinābhāvo bhavati na kāraṇasya |",
  "SA15n2992:1043": "tathā hi- satyapi kāraṇe sahakārivaikalyāt kāryaṁ na bhavati |",
  "SA15n2992:1044": "yathā satyapi meghe kṛṣīvalānāṁ dharmābhāvād vṛṣṭiḥ |",
  "SA15n2992:1045": "satyapi ca kāra- ṇāntarasamādhāne viruddhenādharmādinā pratibandhāt ||",
  "SA15n2992:1046": "(66) nanu viśiṣṭāvasthāprāptasyaiva bījadermukhyaṁ kāraṇatvam |",
  "SA15n2992:1047": "na ca tasya pratibandhaḥ śakyate kartum |",
  "SA15n2992:1048": "tat kuto vyabhicāritvam |",
  "SA15n2992:1049": "na |",
  "SA15n2992:1050": "taddarśanāt sambandhasmṛtyapekṣādanumeyapratipattāviṣyamāṇāyāṁ sambandhasmṛteḥ prāk kāryamevotpannaṁ pratyakṣībhavati |",
  "SA15n2992:1051": "na cāpratyakṣe kārye tathāvidhakāraṇāva- gatiḥ yataḥ kāraṇāt tat pratīyeta |",
  "SA15n2992:1052": "tasmān na kāraṇāt kārya- siddhiḥ ||",
  "SA15n2992:1053": "śeṣavatyapi ced vatirityādinātrāpyanantaroktameva doṣamāha |",
  "SA15n2992:1054": "na hyavaśyamityādi |",
  "SA15n2992:1055": "nāyaṁ niyogaḥ - tulyarūpādinā tulyarasena bhā- vyam |",
  "SA15n2992:1056": "etāvat tu syāt- evaṁsvabhāvānyetatsamānahetūni caivaṁrasā- nīti |",
  "SA15n2992:1057": "na tu rūpasāmyamātrādanumānam vyabhicārāt ||",
  "SA15n2992:1058": "matup cedagatau na syādityādi |",
  "SA15n2992:1059": "agatirapratītiḥ |",
  "SA15n2992:1060": "kasya |",
  "SA15n2992:1061": "kāryatāyāḥ yasmāt kāryādidaṁ kāraṇānumānam |",
  "SA15n2992:1062": "ataḥ kāryarūpe- ṇāpratītau satyāṁ liṅgasyānumeye kāraṇe'vinābhāvi- tvagrahaṇādavagatirna syāt |",
  "SA15n2992:1063": "sā ca dṛṣṭā ||",
  "SA15n2992:1064": "(67) nanu cārthāntarasya kāryakāraṇabhāvasiddherevāvinābhāvaniścayaḥ |",
  "SA15n2992:1065": "ta- t kathaṁ kāryatāmagṛhītvāvinābhāvitvaṁ śakyate niścetum |",
  "SA15n2992:1066": "śāstradṛṣṭakā- ryatāgrahaṇātikramo'tra vivakṣitaḥ na tu lokaprasiddhakāryatāgrahaṇā- tikrama ityadoṣaḥ |",
  "SA15n2992:1067": "śāstre hi jaladhārāvayavinaḥ sajātīyairevāpyaiḥ pa- ramāṇubhirārabhyante |",
  "SA15n2992:1068": "jaladās tu paramāṇvākarṣaṇaṁ prati nimittatvamupa- yanto vṛṣṭikāraṇavyapadeśabhājo bhavantīti vyavasthā |",
  "SA15n2992:1069": "na caivaṁvidhaṁ kā- ryakāraṇabhāvaṁ lokaḥ pratyeti |",
  "SA15n2992:1070": "kiṁ tarhi |",
  "SA15n2992:1071": "jaladeṣu satsu vṛṣṭidarśanāt tadabhāve cādarśanādeva sākṣādeva vṛṣṭer jalādā eva kāraṇamityevaṁ darśa- nādarśanābhyāṁ kāryakāraṇabhāvamavasyati |",
  "SA15n2992:1072": "śāstradṛṣṭas tu kāryakāra- ṇabhāvo nopapadyata eva nityānāṁ paramāṇūnāmasiddheḥ siddhāvapyavi- kāritvādākraṣṭumaśakyatvāt ākṛṣṭānāmapi kramayaugapadyābhyāṁ kāryā- rambhāyogāt avayavikāryasya ca vastusato dhīmadbhir vistare- ṇānyatra niṣiddhatvādityalamatiprasaṅgena ||",
  "SA15n2992:1073": "tathā yat kṛtakatvādibhiriti |",
  "SA15n2992:1074": "matuppakṣasyāvyāpitāmāha |",
  "SA15n2992:1075": "na hi kṛtakatvādīnāmanityatvādibhiḥ kāryakāraṇabhāvo'sti ||",
  "SA15n2992:1076": "anyeṣāṁ darśanam - ekasyāvayavinaḥ śarīrāderekasmādavayavāduda- rādeḥ pratyakṣādhigatād yo'nyo'vayavaḥ pṛṣṭhādiḥ sa śeṣaḥ |",
  "SA15n2992:1077": "tadviṣayaṁ (68)",
  "SA15n2992:1078": "jñānaṁ śeṣavat |",
  "SA15n2992:1079": "tac ca na vyabhicarati |",
  "SA15n2992:1080": "na hi kadācidapi kukṣiḥ pṛ- ṣṭhādinā vinopalabdhapūrva iti |",
  "SA15n2992:1081": "atrāpi sarvasambhava eva |",
  "SA15n2992:1082": "sarvatraiva hyanu- māne pratyakṣārthavyatirikta evārtha sampratipattiḥ |",
  "SA15n2992:1083": "na hyagṛhītāl li- ṅgāt kvacidapyanumānamupajāyate |",
  "SA15n2992:1084": "vyabhicāro'pi cāstyeva śṛṅgādya- vayavasambhave'pi lāṅgūlādyavayavābhāvāt ||",
  "SA15n2992:1085": "pūrvavatyapi ceti |",
  "SA15n2992:1086": "pūrvavadityatra vatipakṣe viṣāṇādiliṅgena gavā- rthānumāne samavāyaḥ sambandhaḥ |",
  "SA15n2992:1087": "sa cehabuddhiliṅgāvaseyo varṇyate |",
  "SA15n2992:1088": "iha- buddheś ca tena sambandhāsiddheḥ pratibandhābhāvāc cāliṅgayoga iti na tataḥ sa sidhyati |",
  "SA15n2992:1089": "tataś ca sāsnāder liṅgād gavārthānumānaṁ na syāt |",
  "SA15n2992:1090": "tac ca dṛṣṭam |",
  "SA15n2992:1091": "tathā hi- ekasāmagyradhīnasāsnādyavayavā- tmako gauriti yuktyā vimṛśanto'vinābhāvaṁ niścitya sāsnāder li- ṅgād gavārthe'numānaṁ kurvanti |",
  "SA15n2992:1092": "dhūmādagnyanumāne saṁyogaḥ sambandhaḥ |",
  "SA15n2992:1093": "tasyāpyagrahaṇe pratītir na syāt |",
  "SA15n2992:1094": "sā ca dṛṣṭā |",
  "SA15n2992:1095": "tathā hi- dhūmamātraṁ dṛṣṭvāgniravinābhāvaniścayapūrvakamanumīyate |",
  "SA15n2992:1096": "na ca tadāgṛhītasakalāśra- yo'nekārthasādhāraṇatvād dvitvādivat saṁyogaḥ paricchidyate ||",
  "SA15n2992:1097": "(69) matuppakṣe tu meghādīnāṁ kāryakāraṇabhāvo vṛṣṭyādibhiḥ saha samba- ndhaḥ ||",
  "SA15n2992:1098": "śeṣavatyapi ced vatiriti vatipakṣe rūpasya rasenaikārthasamavāya ityete yathoktāḥ |",
  "SA15n2992:1099": "ante'padiṣṭatvāditi |",
  "SA15n2992:1100": "śeṣavati matuppakṣo vicā- rasyāntas tatrāpadiṣṭatvādasya ||",
  "SA15n2992:1101": "kāraṇatvādīnāṁ ca sambandhitva iti |",
  "SA15n2992:1102": "kāraṇatvādīnāṁ kāryatvādi- bhiḥ saha liṅgaliṅgabhāvena sambandha iṣyamāṇe kāraṇatvādeḥ kāryatvādi- mātrāpekṣatvāt tato liṅgini kāryatvādyākārameva jñānaṁ syāt na vṛ- ṣṭyādyākāram |",
  "SA15n2992:1103": "kiṁ kāraṇamityāha- sambandhamātradvāreṇetyādi |",
  "SA15n2992:1104": "na hi sambandhamantareṇa liṅgāl liṅgijñānam utpadyate |",
  "SA15n2992:1105": "liṅgaṁ ca yathā yena saha sambaddham tathā tameva gamayati nānyamanyathā mā bhūdati- prasaṅga iti |",
  "SA15n2992:1106": "kāraṇatvādinā ca meghādayaḥ kāryatvādinā vṛṣṭyādīnāṁ sa- mbaddhā iti tanmātragatiḥ syāt ||",
  "SA15n2992:1107": "(70) syādetat- sarvātmanā teṣāṁ kāryakāraṇabhāvādayaḥ sambandhāḥ nāṁśena |",
  "SA15n2992:1108": "tato'yamaprasaṅgaḥ viśeṣāṇāmapi sambandhitvādityāha- sa- rvākāragrahaṇaṁ cetyādi |",
  "SA15n2992:1109": "sthūlabindukā vṛṣṭiraśanimatītyādyapi grahaṇaṁ syāt evamādibhirapyākāraiḥ saha kāraṇakāryādibhāvāt |",
  "SA15n2992:1110": "asmākaṁ tu yadyapi sarvathā janyajanakabhāvaḥ tathāpi nāyaṁ prasaṅgaḥ tathā ni- ścetumaśakyatvāt |",
  "SA15n2992:1111": "parasya ca niścayātmakaṁ pratyakṣamiṣṭaṁ tadviṣayaś cā- navayavaḥ |",
  "SA15n2992:1112": "tato yadi tad gṛhṇāti sarvathā tena sa grāhyo na vā katha- ñcidityuktam |",
  "SA15n2992:1113": "atas tasyaivāyaṁ doṣaḥ ||",
  "SA15n2992:1114": "pūrvatra ye'bhihitā doṣāḥ- sambandhāntarato gatiḥ kāryamātrādyanu- mānaṁ sarvākāragrahaṇaṁ cetyādayaḥ tān sāmānyato dṛṣṭe'pyatideṣṭumā- ha- sāmānyadṛṣṭamapyevamiti ||",
  "SA15n2992:1115": "kathamityāha- tadapi hītyādi |",
  "SA15n2992:1116": "kas tarhi pūrvābhyāṁ tasya viśeṣa ityāha- atyantaparokṣa iti ||",
  "SA15n2992:1117": "sarvatra ceti pūrvavadādiṣu triṣvapi |",
  "SA15n2992:1118": "pūrvavac cheṣavaditi bruvatānume- yajñānaṁ pramāṇamuktam |",
  "SA15n2992:1119": "tadeva cārthādhigamaḥ |",
  "SA15n2992:1120": "na cānyat phalamasti |",
  "SA15n2992:1121": "(71) tataśa cābhyupetahānam |",
  "SA15n2992:1122": "syādetat- hānopādānāpekṣābuddhayaḥ phala- miti |",
  "SA15n2992:1123": "naitadasti tāsāṁ hitāhitasmaraṇahetukatvāt |",
  "SA15n2992:1124": "na hi tadevedaṁ hitamahitaṁ cetyādyasmaratas tāḥ kasyacit samupajāyante |",
  "SA15n2992:1125": "syādetat - phalameva nābhyupetamityāha- na cetyādi |",
  "SA15n2992:1126": "yat karaṇam tat ka- rmaṇi kriyāphalam paraśuvat |",
  "SA15n2992:1127": "tathā cānumānam |",
  "SA15n2992:1128": "svabhāvaḥ ||",
  "SA15n2992:1129": "siddhasādhyatāmāśaṅkyāha- liṅgajñānamityādi ||",
  "SA15n2992:1130": "vyapadeśo na sidhyatīti yasmādanumeyameva mukhyaṁ pūrvavaccheṣava- t jñānaṁ tūpacāreṇa |",
  "SA15n2992:1131": "tadviṣayatvāt tathā vyapadiśyata iti varṇitam |",
  "SA15n2992:1132": "na ca liṅgajñānaṁ tadviṣayam yatas tathā vyapadeśo'sya syāt liṅga- sya pūrvavaccheṣavattvenāsaṁvarṇitatvāc chāstra ityabhyupetahāniḥ ||",
  "SA15n2992:1133": "yac cetyādināpyabhyupetahānimevāha |",
  "SA15n2992:1134": "tathā hi- tatraivoktam- ekaikasya vā traividhyajñāpanārthamuktaṁ trividhamiti |",
  "SA15n2992:1135": "ko hetuḥ |",
  "SA15n2992:1136": "ayameva - traikālyagrahaṇād iti |",
  "SA15n2992:1137": "idamapi matuppakṣe naivopapadyate kāraṇāda- (72)",
  "SA15n2992:1138": "nāgatasyaiva kāryasya grahaṇāt |",
  "SA15n2992:1139": "nāpi śeṣavataḥ anāgatānumānāsa- mbhavāt |",
  "SA15n2992:1140": "na hi prāk kāraṇāt kāryasambhavo'sti ||",
  "SA15n2992:1141": "pakṣilas tvāha- dravyādipadārthapratiṣedhāc chabde guṇatvasampratipa- ttiḥ śeṣavaditi |",
  "SA15n2992:1142": "atrāpi sambandhānirdeśādanumānatvameva tasya durla- bham kutaḥ punas traividhyam |",
  "SA15n2992:1143": "pratipāditaṁ prapañcena śabdaguṇatvasyā- pyāgamikatvam āptasañjñāvidhānenetyādinā |",
  "SA15n2992:1144": "tato na śabde guṇatva- pratipattiranumānaṁ ||",
  "SA15n2992:1145": "na ca tatra vatāviti |",
  "SA15n2992:1146": "pūrvavatyanumāne sambandhanirdeśa eva nāsti |",
  "SA15n2992:1147": "atas tasyānumānatvamanirdiṣṭameveti kuto'sya traividhyam |",
  "SA15n2992:1148": "na hi pūrve- ṇa tulyamityākāramātranirdeśān nirdiṣṭaṁ bhavati smṛtyādiṣvapi pū- rvadad grahaṇāt |",
  "SA15n2992:1149": "tathā śeṣeṇa pratyakṣeṇa tulyamityatrāpi naiva samba- ndho nirdiṣṭa iti |",
  "SA15n2992:1150": "(73) vaiśeṣikāṇāmapītyādi |",
  "SA15n2992:1151": "asya sambandhaḥ- yogiṇāṁ pratyakṣajñānavi- dhiruktaḥ |",
  "SA15n2992:1152": "laiṅgikamidānīṁ vakṣyāmaḥ |",
  "SA15n2992:1153": "āha- kimidaṁ laiṅgikaṁ nāme- ti |",
  "SA15n2992:1154": "ucyate- ālocitādhyavasānamālocitānyānugamanaṁ ca |",
  "SA15n2992:1155": "tatra yat sākṣādālocanamarthānāṁ yathā gaurevāyamaśca evāyamiti tat pra- tyakṣam |",
  "SA15n2992:1156": "yat tvanyadālocyānyasyānugamanam tan no laiṅgikam |",
  "SA15n2992:1157": "ta- sya tvatiprasajyamānasya liṅgaliṅginiyamāya sāmayiko lakṣaṇanirdeśaḥ kriyate |",
  "SA15n2992:1158": "samaye bhavaḥ sāmayikaḥ samayakṛta ityarthaḥ |",
  "SA15n2992:1159": "tad yathā- asyedamityādi |",
  "SA15n2992:1160": "asyeti liṅgamāha idamityanumeyam |",
  "SA15n2992:1161": "yadā kha- lvasyedaṁ prasiddhamasandigghaṁ ca bhavati- asya kāraṇasya jñāpane bhā- vane va samarthasyedaṁ vyaṅgyamabhinirvartyaṁ vā kāryamiti athāsya kāra- ṇālocanādagṛhyamāṇe'pi kārye'nuvyavasāyo bhavati yathā dinakaro- dayadarśanād ghaṭābhivyaktau |",
  "SA15n2992:1162": "tantūn vātānavitānāvasthitāṁs tantu- vāyādhiṣṭhātān dṛṣṭvā bhāvini paṭe ||",
  "SA15n2992:1163": "(74) evam- yadāsyedaṁ prasiddhamasandigdhaṁ ca bhavati- asya kāryasya vyaṅgyasya nirvartyasya vedaṁ kāraṇamiti athāsya kāryālocanādi- tyādi yathāyogaṁ vācyam ||",
  "SA15n2992:1164": "sambandhi dvividham- saṁyogi ca yathā dhūmo'gneḥ samavāyi ca yathā viṣāṇaṁ goḥ ||",
  "SA15n2992:1165": "ekārthasamavāyyapi dvividham- kāryaṁ kāryāntarasya kāraṇaṁ kāraṇāntarasya |",
  "SA15n2992:1166": "tatra kāraṇasyaikārthasamavāya ekasthārtheṣu samavā- yaḥ kāryasya punarekasminnarthānāṁ samavāya iti vigrahabhedāt |",
  "SA15n2992:1167": "tatra kāryāt kāryāntare'numānam tad yathā rūpāt sparśe kāraṇāt kāraṇāntare tad yathā pādāt pāṇau ||",
  "SA15n2992:1168": "virodhi caturvidham- abhūtaṁ bhutasya tad yathāvidyamānaṁ va- rṣakarma sato vāyvabhrasaṁyogasya tasmin sati varṣakarmābhāvāt |",
  "SA15n2992:1169": "bhūta- mabhūtasya tadeva varṣakarma vidyamānaṁ tasyaiva vāyvabhrasaṁyogasyātivṛtta- tāṁ pravṛttyabhāvaṁ gamayati |",
  "SA15n2992:1170": "bhūtaṁ bhūtasya dravatvaṁ setubandhasya |",
  "SA15n2992:1171": "dravatva- kāryeṇa syandanena virodhād dravatvena virodho darśitaḥ |",
  "SA15n2992:1172": "abhūtamabhūta- (75)",
  "SA15n2992:1173": "sya ativṛttā śyāmatā ghaṭe pākajarūpotpattāvativṛttasya ghaṭāgni- saṁyogasya ||",
  "SA15n2992:1174": "kāryakāraṇe nānumitihetū ityuktamiti parābhimate ityabhiprā- yaḥ |",
  "SA15n2992:1175": "nanu ca janyajanakalakṣaṇe tatra kāryakāraṇe niṣiddhe na vyaṅgya- vyañjakalakṣaṇe |",
  "SA15n2992:1176": "naiṣa doṣaḥ |",
  "SA15n2992:1177": "vyaṅgyavyañjakabhāvo hi janyajanakabhāva e- va |",
  "SA15n2992:1178": "tathā hi- sahakāriṇiḥ prakāśādupādānāpekṣāj jñānajananayo- gyakṣaṇāntarotpattireva ghaṭādīnāṁ vyaktiḥ anyathānapekṣa tatkṛ- tamupakāraṁ jñānotpādanaprasaṅgāt |",
  "SA15n2992:1179": "paras tūtpattivyatiriktāmeva rūpa- mapi jaḍato ghaṭāderabhivyaktiṁ manyate |",
  "SA15n2992:1180": "na ca tasyāḥ svarūpamavadhārya- te ||",
  "SA15n2992:1181": "jñānajananasāmarthyamabhivyaktiriti cet evaṁ tarhi ghaṭādirevābhi- vyañjakena kriyata ityāpannam sāmarthyasya tadātmabhūtatvāt arthā- ntaratve ghaṭādyanupakāraprasaṅgāt |",
  "SA15n2992:1182": "sāmarthyāc ca jñānotpatter nityaṁ gha- ṭādīnāmagrahaṇaprasaṅgaḥ syāt |",
  "SA15n2992:1183": "na hyakāraṇaṁ viṣaya upapadyate |",
  "SA15n2992:1184": "tasyā- pi tatra sāmarthyamiti cet kevalo'pi janayet |",
  "SA15n2992:1185": "sahakāriṇamapekṣa (76)",
  "SA15n2992:1186": "janayati na kevala iti cet keyamanupakāryasyāpekṣā |",
  "SA15n2992:1187": "jñānamabhi- vyaktiriti cet nityaṁ ghaṭāderagrahaṇaprasaṅga ityādi sarvaṁ punarāvartate |",
  "SA15n2992:1188": "tan na paraparikalpitābhivyaktirupapadyate |",
  "SA15n2992:1189": "tato na tasya liṅgaliṅgi- bhāvaḥ ||",
  "SA15n2992:1190": "nāpi tantvādibhyo'vayavebhyo'nyadevayavidravyaṁ paṭādikamavadhāryate |",
  "SA15n2992:1191": "tataḥ svabhāvānupalambhatiraskṛtasattākaṁ nāstyeva tat |",
  "SA15n2992:1192": "tat kutas tais tasya tena vā teṣāmanumānam |",
  "SA15n2992:1193": "sattve'pi tasya na kāraṇādanumi- tir yuktā vyabhicārādityuktam ||",
  "SA15n2992:1194": "syādetat- samagreṇa kāraṇena kāryasya sambhavo'numīyata ityayu- ktametat niścayātmakasya pratyakṣasyābhyupagamāt |",
  "SA15n2992:1195": "kāraṇaṁ hi jana- kameva vā syādasambhavatpratibandham ajanakameva vā niryatpratibandha- m |",
  "SA15n2992:1196": "pūrvakalpe tat tena rūpeṇa pratyakṣeṇa niścitamiti tato viśiṣṭakā- ryotpādānumānameva syāt |",
  "SA15n2992:1197": "na ca bhavati |",
  "SA15n2992:1198": "yathā hi kāraṇāt kāryaṁ pa- ricchidya tadarthaṁ pravartamānā vipralabhyamānā dṛśyante |",
  "SA15n2992:1199": "dvitīye tu pakṣe kāraṇameva tan na bhavatīti niścaye sati kutas tataḥ kāryasambhavānu- (77) mānam |",
  "SA15n2992:1200": "na hi śītasyāgnira hetur na bhavatīti niścaye sati kaścid- gninā śītasambhavo'numīyate |",
  "SA15n2992:1201": "tadevaṁ paramatena kāryakāraṇe nānumi- tihetū ||",
  "SA15n2992:1202": "saṁyogo nāgatau siddheriti |",
  "SA15n2992:1203": "yasminnagṛhīte'pi yatrānumitiḥ nāsau tadanumitihetuḥ |",
  "SA15n2992:1204": "tad yathā jalasyānalaḥ |",
  "SA15n2992:1205": "agṛhīte'pi cā- gnidhūmasaṁyoge dahanānumitir bhavati |",
  "SA15n2992:1206": "vyāpakaviruddhaḥ ||",
  "SA15n2992:1207": "kathaṁ punas tadagatau siddhirityāha- dṛṣṭo hītyādi |",
  "SA15n2992:1208": "saṁyogasya hi dviṣṭhatvād dvitvavat sarvāśrayadarśanapūrvakameva grahaṇaṁ bhavati |",
  "SA15n2992:1209": "anu- mānakāle cāśrayasya sarvasyādarśanāt saṁyogasya grahaṇaṁ na sambhavatye- va |",
  "SA15n2992:1210": "atha cāvinābhāvitvasmaraṇādagnir dhūmenānumīyate |",
  "SA15n2992:1211": "syādetat - avidita evāsāvanumitihetur bhaviṣyatītyāha- jñānakāraṇatve- naivetyādi svaviṣayajñānahetutvenetyarthaḥ |",
  "SA15n2992:1212": "sarva eva hi jñāpakaḥ svavi- ṣayaṁ jñānamupajanayan jñāpyamarthaṁ jñāpayati pradīpavat |",
  "SA15n2992:1213": "anyathā'gṛ- hītādapi dhūmādagnau pratītiḥ syāt ||",
  "SA15n2992:1214": "saṁyogasya cetyādi |",
  "SA15n2992:1215": "yaḥ saṁyogāśrayaḥ sa dvitīye pratiyogini pratītihetuḥ |",
  "SA15n2992:1216": "tad yathā dhūmaḥ |",
  "SA15n2992:1217": "tathā cāgniriti svabhāvaṁ prasaṅgamāha |",
  "SA15n2992:1218": "(78) syādetat - iṣyata evaitadityāha- dṛṣṭaś cetyādi |",
  "SA15n2992:1219": "nanu ca dhūma- syāpi vāsagṛhādiṣvanagner bhāvo dṛṣṭa eva |",
  "SA15n2992:1220": "tat ko'nayor viśeṣaḥ yenaikatrābhivyañjakatvaprasaṅgaś codyate netaratra |",
  "SA15n2992:1221": "evaṁ manyate- dhūmasya saṁyogitvaṁ yadyapi vartamānaṁ nāsti bhūtapūrvaṁ tu vidyata eva naimitti- kasya nimittāvyabhicārāt |",
  "SA15n2992:1222": "utpadyamāna eva dhūmo'gninā saṁyujyate |",
  "SA15n2992:1223": "agnis tu nimittaṁ tasya |",
  "SA15n2992:1224": "na cāvaśyaṁ nimittāani naimittikavanti bha- vanti |",
  "SA15n2992:1225": "atas tasya kasyāñcidavasthāyāṁ bhūtapūrvamapi saṁyogitvaṁ na sa- mbhavatīti |",
  "SA15n2992:1226": "tadevam- yataḥ kadācidagnir dhūmasya nimittaṁ kadācid- nimittam tasmād vyabhicāritvān na tasya dhūmaṁ pratyabhivyañjakatva- m |",
  "SA15n2992:1227": "saṁyoge tvanumitihetāviṣyamāṇe tat prāpnotīti codyate ||",
  "SA15n2992:1228": "apavādādityādi |",
  "SA15n2992:1229": "sandigdhaśrutyānaikāntikamāha sandehahetu- tvāt |",
  "SA15n2992:1230": "kathaṁ punas tulye saṁyogitve vahneranaikāntikatvam na dhūmasye- tyāha- na hi so'vaśyamityādi ||",
  "SA15n2992:1231": "abhedata iti |",
  "SA15n2992:1232": "saṁyogo hi prāptiḥ |",
  "SA15n2992:1233": "na ca tasyā bhedo'sti |",
  "SA15n2992:1234": "tata- ś ca yathaikasya prāptiḥ tathā dvitīyasyeti |",
  "SA15n2992:1235": "naikatrāgnāvakāraṇaṁ yu- ktaḥ |",
  "SA15n2992:1236": "syādetat- saṁyogasya kaścidāśrayo vyabhicārī yas taṁ vya- bhicarati |",
  "SA15n2992:1237": "kaścidavyabhicārī yo na vyabhicarati |",
  "SA15n2992:1238": "tatra yo'syāvya- (79)",
  "SA15n2992:1239": "bhicāryāśrayaḥ sa eva liṅgatveneṣyate netaraḥ |",
  "SA15n2992:1240": "tasmān na saṁyogo gṛhīta ityevānumitihetuḥ |",
  "SA15n2992:1241": "hiṁ tarhi |",
  "SA15n2992:1242": "yadāyamasyāśrayo vyabhicārī ayamavyabhicārītyevaṁ punar vyabhicāryavyabhicāryāśrayatvena vicārapūrva- kaṁ gṛhyate tadaivāvyabhicāriṇyāśraye gamakatvam ādadhmaḥ |",
  "SA15n2992:1243": "tatas te- naivāvyabhicāriṇānumānaṁ kartavyamiti nāsti yathoktadoṣāvakāśa ityāha- na hītyādi |",
  "SA15n2992:1244": "sakṛdasakṛd vā gṛhyamāṇaḥ saṁyogo na kañca- nātmātiśayaṁ pratipadyate yenāsakṛd gṛhyamāṇasya tasyānumitikāra- ṇatvaṁ syāt |",
  "SA15n2992:1245": "yadi ca sa gṛhīto'pi san punarapi vyabhicāryavyabhicā- ryāśrayatvena grahaṇamapekṣate evaṁ satyanya evāvinābhāvitvasamba- ndho'ṅgīkṛtaḥ syāt na saṁyogaḥ |",
  "SA15n2992:1246": "tasmāt tadaṅgīkaraṇe sakṛdevāsya grahaṇaṁ pramāṇayitavyam |",
  "SA15n2992:1247": "tataś ca kuto'sya vyabhicāryavyabhicāri- tvena vicāraṇeti ||",
  "SA15n2992:1248": "yasyāpyavinābhāvitvaṁ sambandhaḥ tasyāpi kathamayaṁ doṣo na bha- vatītyāha- yasya tvityādi |",
  "SA15n2992:1249": "avaśyaṁgrahaṇaṁ kṛtakatvānityatvādāva- vinābhāvitvasyāpyubhayatra vṛtteḥ ||",
  "SA15n2992:1250": "na ca kenacidityādinā |",
  "SA15n2992:1251": "yad rūpamagner dhūmasaṁyogi tad dhū- magamyam agnyādirūpavat |",
  "SA15n2992:1252": "tathā ca dīptādirūpam |",
  "SA15n2992:1253": "tathā yad dhūma- sya rūpaṁ vahnisaṁyogi tadagner gamakam dhūmatvādirūpavat |",
  "SA15n2992:1254": "tathā ca (80) dravyādirūpamiti svabhāvaprasaṅgadvayamāha |",
  "SA15n2992:1255": "dīptādiśrutyā cātra tadvada- gnirūpamevoktam na tu guṇasāmānye tayoḥ saṁyogitvāsambhavāt ||",
  "SA15n2992:1256": "yathā cetyādi |",
  "SA15n2992:1257": "yathoktaṁ doṣaṁ sambandhāntare'tidiśati ||",
  "SA15n2992:1258": "virodhiṣu tu sambhavāditi |",
  "SA15n2992:1259": "sambhavagrahaṇena- bhūta eva virodhi- nyayaṁ prasaṅgaḥ na tvabhūte tasya sāmānyaviśeṣānupapatteriti darśaya- ti ||",
  "SA15n2992:1260": "liṅgasyetyādi |",
  "SA15n2992:1261": "liṅgasya dhūmāderanyena yat sāmānyaṁ dravyatvādi- rūpaṁ ye ca viśeṣā dīptādayaḥ tadubhayamapi dyotakadyotyaṁ na bhavati |",
  "SA15n2992:1262": "atra ca vyavahitaḥ sambandho draṣṭavyaḥ - liṅgasyānyena sāmānyaṁ vi- śeṣāś ca liṅgino na dyotakadyotyamiti |",
  "SA15n2992:1263": "vṛttānurodhād vaivaṁ paṭhi- tam |",
  "SA15n2992:1264": "anyeṣāṁ tu vaiśeṣikādīnāṁ sarvathā prasajyate dyotakadyotyam saṁyogādeḥ sambandhasyāviśiṣṭatvāditi ||",
  "SA15n2992:1265": "saṁyogimātrādhigamaprasaṅga iti saṁyogyākāramātreṇa grahaṇamanu- meyasya prāpnotītyarthaḥ |",
  "SA15n2992:1266": "kuta etadityāha- anyathetyādi |",
  "SA15n2992:1267": "samba- ndhānurūpyeṇa hi liṅgaṁ liṅginaṁ gamayati |",
  "SA15n2992:1268": "ataḥ saṁyogavaśena liṅgaṁ pratyāyayat saṁyogirūpeṇa gṛhītaṁ tenaiva rūpeṇa pratyāyayet saṁyogya- (81)",
  "SA15n2992:1269": "ntarāpekṣatvāt saṁyogitvasya |",
  "SA15n2992:1270": "tathāpyuktam- yadāsyedaṁ saṁyogi prasi- ddhamasandigdhaṁ ca bhavati athāsya sambandhino grahaṇādagṛhyamāṇe'pi sambandhinyanuvyavasāyo bhavatīti ||",
  "SA15n2992:1271": "syādetat- agnirūpeṇaiva saṁyogaḥ |",
  "SA15n2992:1272": "tatas tadrūpeṇāpyadhigamaḥ |",
  "SA15n2992:1273": "yat punaruktam- athāsyetyādi tatra sambandhinītyanena viśeṣa eva parāmṛṣyate na tu saṁyogisamavāyirūpamātramityāha- na cātretyā- di ||",
  "SA15n2992:1274": "atha vānāśaṅkya pūrvapakṣe doṣāntaramevānenāha |",
  "SA15n2992:1275": "yadi dhūmena saṁyo- gināgnisattā sādhyeta syādagnidhūmasaṁyogasyānumitāvaṅgabhāvaḥ |",
  "SA15n2992:1276": "na cāsau sādhyate |",
  "SA15n2992:1277": "kuta ityāha- tasyāḥ pratītatvāditi |",
  "SA15n2992:1278": "kiṁ tarhiṁ |",
  "SA15n2992:1279": "sādhyata ityāha- yatra tvityādi |",
  "SA15n2992:1280": "kuta etat |",
  "SA15n2992:1281": "atreti vacanāt |",
  "SA15n2992:1282": "atraśabdena hyatra deśasyādhāratvaṁ pratipādyate ||",
  "SA15n2992:1283": "nanu cādhārasāmānyamatreti vacanena pratipādyate |",
  "SA15n2992:1284": "tatra kutas tato viśeṣagatirityāha- anyathā hītyādi |",
  "SA15n2992:1285": "etenāsambhavadarthāntaratvaṁ viśeṣaṇaṁ sūcayati |",
  "SA15n2992:1286": "yatrāsambhavadarthāntaramatretyetad vacanam tatra pra- (82)",
  "SA15n2992:1287": "deśādhāravivakṣā yathātra kūpa iti vākye |",
  "SA15n2992:1288": "asambhavadarthāntaraṁ cāgni- ratretyasminnatreti vacanam |",
  "SA15n2992:1289": "kāryam ||",
  "SA15n2992:1290": "nanu cāsiddhaṁ viśeṣaṇam dhūmasyaivātretyanena vivakṣitatvādityāha - dhūme'gnirityādi |",
  "SA15n2992:1291": "pratijñārthaikadeśatvaṁ tu sādhyadharmiṇa eva hetutve- nābhidhānāt |",
  "SA15n2992:1292": "nanu ca viśeṣaḥ pratijñārthaikadeśaḥ sāmānyaṁ hetuḥ |",
  "SA15n2992:1293": "tat kuto'yaṁ doṣaḥ |",
  "SA15n2992:1294": "evaṁ manyate- agnidhūmayoḥ saṁyogaṁ sambandhamicchatā heturapi viśeṣa eva svalakṣaṇātmako'bhyupeyaḥ na sāmānyam a- nyathā saṁyogo na sambhavet dravyayoreva parasparaṁ yasmādasau śāstra iṣyate |",
  "SA15n2992:1295": "tataś ca bhavati pratijñārthaikadeśo hetuḥ |",
  "SA15n2992:1296": "atrāpi caitad va- ktavyameva - na cātrāgnisattā sādhyate tasyāḥ pratītatvādityādi |",
  "SA15n2992:1297": "tan nāmottaraṁ vācyam yatra yathokto doṣo nāvatarati |",
  "SA15n2992:1298": "iha tu dhūma- viśeṣe'pyagnau sādhye sa doṣas tadavastha eva |",
  "SA15n2992:1299": "tato nedamuttaramiti ||",
  "SA15n2992:1300": "yadi tarhi dravyayoreva mithaḥ saṁyoga iti samayaḥ nanvevamagnirapi viśeṣa eva svalakṣaṇaparyāyaḥ sādhyatvenābhyupeyaḥ |",
  "SA15n2992:1301": "tataś ca sādhyasā- dhanayoḥ svalakṣaṇātmakatvāt sarvo heturasādhāraṇaḥ syāt dṛṣṭāntaś (83)",
  "SA15n2992:1302": "ca sādhyasādhanavikalaḥ |",
  "SA15n2992:1303": "satyametat |",
  "SA15n2992:1304": "ata evāha- tasmān na li- ṅgaliṅginoravaśyaṁ saṁyoga iti |",
  "SA15n2992:1305": "atrābhyupeya ityadhyāhāryam |",
  "SA15n2992:1306": "ya- smādevaṁ saṁyoge sambandhe doṣaḥ tasmāl liṅgaliṅginor naiva saṁyogaḥ sambandho'bhyupagantavyaḥ avaśyaṁgrahaṇena hyavadhāraṇaṁ darśitam |",
  "SA15n2992:1307": "kiṁ tarhi |",
  "SA15n2992:1308": "avinābhāvitvameveti tasyādoṣatvāt ||",
  "SA15n2992:1309": "nanu ca tadapi sadoṣameva avyāpitvāt |",
  "SA15n2992:1310": "na hi tat sarvadā liṅga- sya sambhavati |",
  "SA15n2992:1311": "tathā hyagniśūnyayorapi deśakālayoḥ kadācid dhūma upalabhyata ityāha- deśakālavyapekṣaṁ tvityādi |",
  "SA15n2992:1312": "yāvati deśe dhū- mo'gnimantareṇa na dṛṣṭaḥ tadapekṣayāvinābhāvitvaṁ bhavati |",
  "SA15n2992:1313": "yāvatā vā kālenāraṇinirmathanādyavasthāyām ādhiśabdādanyasyāṁ cāva- sthāyāṁ sannihitadahanāyām dhūmo'gnināvinābhāvyupalabdhaḥ ta- dapekṣayāvinābhāvitvam ||",
  "SA15n2992:1314": "samavāyo'pītyādi |",
  "SA15n2992:1315": "yo nopalabdhaḥ sambandhaḥ na so'pyanumi- tikāraṇam yathā kayościdaprasiddhaḥ kāryakāraṇabhāvaḥ |",
  "SA15n2992:1316": "aprasiddhaś ca samavāya iti vyāpakābhāvamāha |",
  "SA15n2992:1317": "sambandho hītyādi dṛṣṭāntaprakā- (84) śanam |",
  "SA15n2992:1318": "na hītyādyasyaiva vivaraṇam |",
  "SA15n2992:1319": "avyutpannasyāpi ceti |",
  "SA15n2992:1320": "ya- syāpi samavāyaviṣayā vyutpattir nāsti tasyāpi viṣāṇādāvavi- nābhāvitvasmaraṇād gavādeḥ sampratipattir dṛṣṭā |",
  "SA15n2992:1321": "tato'vinābhāvi- tvamevānumiter hetuḥ tadbhāvābhāvayos tadvattvāt bījamivāṅkurasya ||",
  "SA15n2992:1322": "atrāpyetadevetyādinaikārthasamavāyasya samavāyadoṣavattāmāha a- trāpi cetyādināpi saṁyogadoṣavattām |",
  "SA15n2992:1323": "syādetat- asan sandi- gdhaś cānapadeśa ityapavādo'sti |",
  "SA15n2992:1324": "tato na rūpasya sparśād vāyā- vanumitirityāha- vyabhicāritve cetyādi ||",
  "SA15n2992:1325": "kāraṇakāraṇāditi |",
  "SA15n2992:1326": "śarīrasya kāraṇaṁ śiraḥ |",
  "SA15n2992:1327": "tasyāpi kāraṇaṁ svāvayavo lalāṭam |",
  "SA15n2992:1328": "tato'pi kāraṇakāraṇāt kāryakārye śarīre sampratyayo dṛṣṭaḥ |",
  "SA15n2992:1329": "kathaṁ punaḥ śarīrasya śiro'vayavasya caikārthasama- vāyaḥ yāvatā vigrahabhedād dvividhamekārthasamavāyi darśitam ekā- rthena samavāya iti vigrahāntarasamāśrayāt |",
  "SA15n2992:1330": "tathā hi- śira e- ko'rthaḥ |",
  "SA15n2992:1331": "tena ca tayorubhayorapi samavāyaḥ |",
  "SA15n2992:1332": "yathāheti |",
  "SA15n2992:1333": "tadvacanameva jñāpakamāha |",
  "SA15n2992:1334": "yasyaitat prasiddhamasandigdhaṁ ca bhavati- te śiraḥ prabhṛta- (85)",
  "SA15n2992:1335": "yo nānārabdhaśarīrāḥ sambhavanti |",
  "SA15n2992:1336": "na caitannāśe śarīrānāśasambhavaḥ |",
  "SA15n2992:1337": "na ca mūrdhāderanāśe tadavayavā vibhaktā bhavantīti tasyaivaṁvidhaḥ sampra- tyayo bhavati- abhūc charīram yasyāyamavayavāvayava iti |",
  "SA15n2992:1338": "tato nāvadhārayitavyaṁ dvividhameveti |",
  "SA15n2992:1339": "nanu ca tata eva dṛṣṭavinaṣṭāc chirasaḥ sampratyayaḥ na tadavayavāt |",
  "SA15n2992:1340": "ata evoktam- abhūtāditi |",
  "SA15n2992:1341": "na a- sato hetutvāyogāt atyantābhāvavat ||",
  "SA15n2992:1342": "virodhasyānumitihetutvanirāsāyāha- yad virodhītyādi |",
  "SA15n2992:1343": "vā- yvabhrasaṁyogo hi varṣakarmaṇā virodhīti tayoḥ sahānavasthānāt |",
  "SA15n2992:1344": "na cātra varṣakarma liṅgamiti tadviruddhadharmasādhanāt |",
  "SA15n2992:1345": "kiṁ tarhi |",
  "SA15n2992:1346": "ta- dabhāva iti vayvabhrasaṁyoge sati varṣakarmābhāvāt |",
  "SA15n2992:1347": "na ca varṣakarmā- bhāvavāyvabhrasaṁyogayor virodha iti sahāvasthānāt |",
  "SA15n2992:1348": "syādetat- varṣakarmaṇo yo'bhāvaḥ sa tasyaivāvasthāviśeṣaḥ |",
  "SA15n2992:1349": "tato varṣakarmaivāva- sthāprāptaṁ liṅgamiti |",
  "SA15n2992:1350": "kathaṁ punarabhāvaḥ sato viśeṣaḥ |",
  "SA15n2992:1351": "tadviśeṣatve vā- bhāva eva na syāt viśeṣasya bhāvātmabhūtatvāt |",
  "SA15n2992:1352": "arthāntaratve vā sa eva doṣaḥ - yad virodhi na tal liṅgamityanuttarametat ||",
  "SA15n2992:1353": "(86) evamanyatrāpi vācyamiti |",
  "SA15n2992:1354": "yatrābhūtasya liṅgam tatrāpi |",
  "SA15n2992:1355": "vā- yvabhrasaṁyogābhāvo hi varṣakarmābhāvena virodhī |",
  "SA15n2992:1356": "na cātra varṣakarmābhāvo liṅgam |",
  "SA15n2992:1357": "kiṁ tarhi |",
  "SA15n2992:1358": "varṣakarma |",
  "SA15n2992:1359": "na ca varṣakarmavāyvabhrasaṁyogābhāvayor virodhaḥ |",
  "SA15n2992:1360": "evaṁ bhūtaṁ bhūtasyetyatrāpi |",
  "SA15n2992:1361": "dravatvakarma syandanaṁ setubandhena virodhi |",
  "SA15n2992:1362": "na ca syandanaṁ liṅgam |",
  "SA15n2992:1363": "kiṁ tarhi |",
  "SA15n2992:1364": "tadabhāvaḥ |",
  "SA15n2992:1365": "tathā'bhūtama- bhūtasyetyatrāpi |",
  "SA15n2992:1366": "śyāmatāgnisamyogayor virodhaḥ |",
  "SA15n2992:1367": "na cātra tayor li- ṅgaliṅgibhāvaḥ |",
  "SA15n2992:1368": "kiṁ tarhi |",
  "SA15n2992:1369": "tannivṛttyoḥ |",
  "SA15n2992:1370": "yac coktamiti |",
  "SA15n2992:1371": "sadanityaṁ dravyavat kāryaṁ kāraṇaṁ sāmānyaviśe- ṣavaditi dravyaguṇakarmaṇāmaviśeṣa iti vacanāc chāstre dravyaguṇakarma- ṇāmeva kāraṇabhāva uktaḥ |",
  "SA15n2992:1372": "iha cābhūtaṁ bhūtasyetyevamādinābhāvasya kāraṇābhidhānāt praśnaḥ- kathamabhāvo bhāvasya liṅgamiti |",
  "SA15n2992:1373": "na brūmaḥ - abhāvo bhāvasya liṅgam |",
  "SA15n2992:1374": "kiṁ tarhi |",
  "SA15n2992:1375": "abhūtādipratipattiḥ |",
  "SA15n2992:1376": "kutaḥ |",
  "SA15n2992:1377": "prasiddhapūrvakatvādapadeśasyeti |",
  "SA15n2992:1378": "yasya dhūmo'gneḥ saṁyogīti pūrvaṁ sa- mbandhagrahaṇakāle prasiddho bhavati tasyaiva dhūmadarśanādagnāvanumānam (87) netarasya |",
  "SA15n2992:1379": "tasmād dhūmādipratipattireva liṅgam |",
  "SA15n2992:1380": "tadviṣayasya tu liṅga- tvamaupacārikam yathā candanatuleti ||",
  "SA15n2992:1381": "asambandhān na liṅgadhīriti |",
  "SA15n2992:1382": "yasya yena saha sambandho nāsti na tat tasya liṅgam yathā ghaṭaḥ paṭasya |",
  "SA15n2992:1383": "nāsti ca liṅgino liṅga- dhiyā sambandha iti vyāpakābhāvamāha ||",
  "SA15n2992:1384": "sambandhārthaṁ ceti |",
  "SA15n2992:1385": "prasiddhiliṅga ātmetyukte pareṇoktam- na pra- siddhirātmano liṅgamanyatvāt |",
  "SA15n2992:1386": "na hyarthāntaramarthāntaraṁ gamayati a- tiprasaṅgāt |",
  "SA15n2992:1387": "ata idaṁ sūtramupanyastam |",
  "SA15n2992:1388": "etaduktaṁ bhavati- na sarvama- rthāntarasya liṅgam |",
  "SA15n2992:1389": "kiṁ tarhi |",
  "SA15n2992:1390": "yadeva kāryakāraṇādisambaddhānāmanyata- mena sambaddham tadevāpadeśa iti ||",
  "SA15n2992:1391": "laiṅgikatvena nirdeśāditi |",
  "SA15n2992:1392": "laiṅgikamiti vacanādasmin sūtre li- ṅgajñānaṁ laiṅgikatvena nirdiṣṭamiti tasya liṅgatvapratijñāne'bhyupetabādhā ||",
  "SA15n2992:1393": "atha manyase - anumeyajñānamatra laiṅgikatvena nirdiṣṭam na liṅgajñāna- mityāha- anumeyajñāne hītyādi |",
  "SA15n2992:1394": "yadi liṅgajñānaṁ laiṅgikamiṣyate (88)",
  "SA15n2992:1395": "evamanumeyajñānamasya vyatiriktaṁ phalaṁ bhavati |",
  "SA15n2992:1396": "anumeyajñānasya tu laiṅgikatve tadutpattāvadhigataḥ so'rtha iti phalābhāvaḥ |",
  "SA15n2992:1397": "tataḥ saivābhyu- petabādhā |",
  "SA15n2992:1398": "syādetat- liṅgajñānaṁ liṅgam sambandhasmaraṇaṁ laiṅgikam |",
  "SA15n2992:1399": "anumeyapratītis tu phalamiti |",
  "SA15n2992:1400": "ata āha- smṛtimātra ityādi |",
  "SA15n2992:1401": "yadi sambandhasmaraṇaṁ pramāṇam evaṁ sati yo'pi liṅgaṁ na paśyati tasyāpi dhūmasambandhasmaraṇādagnipratītiḥ syāt |",
  "SA15n2992:1402": "mātraśabdo dhūmada- rśanavyudāsāya |",
  "SA15n2992:1403": "tatsahitaṁ hi sambandhasmaraṇamanumānamiṣyata eva yadāha- tadetat sākṣāt pāramparyeṇa cānumitikāraṇatvādubhayamapyanu- mānamiti ||",
  "SA15n2992:1404": "itikaraṇanirdeśāditi virodhi ceti sūtrānta itikaraṇapāṭhāt |",
  "SA15n2992:1405": "asyedaṁ kāryamityādi yaj jñānam taditikaraṇo dyotayati |",
  "SA15n2992:1406": "yadi tarhi liṅgajñānaṁ laiṅgikam avyutpannasyāpi liṅgadarśanamātrādadhiga- tiḥ syāditi |",
  "SA15n2992:1407": "ata āha - sambandhasmṛtyapekṣamiti |",
  "SA15n2992:1408": "sambandhasmṛ- tyapekṣatvaṁ tu tasya prasiddhapūrvakatvādapadeśasyetyasmāl labhyate ||",
  "SA15n2992:1409": "kāraṇaṁ kṛtveti |",
  "SA15n2992:1410": "liṅgaśabdo'yaṁ kāraṇaparyāyaḥ anekārthatvād dhātūnāṁ liṅgyate janyate kāryamaneneti vyutpatteḥ |",
  "SA15n2992:1411": "liṅgapratipattiś (89)",
  "SA15n2992:1412": "cānumeyapratipattera hetur bhavati |",
  "SA15n2992:1413": "ataś ca yaduktam - asambandhān na liṅgadhīr liṅgamiti asya siddhasādhyatā kāraṇahetor viva- kṣitatvāditi |",
  "SA15n2992:1414": "tac ca netyādinā nirākaroti |",
  "SA15n2992:1415": "anumeye cihnabhūta- syeti jñāpakasyetyarthaḥ anumeyaṁ cihnyate jñāyate'neneti kṛtvā |",
  "SA15n2992:1416": "anyathā hīti |",
  "SA15n2992:1417": "yadi janakasyāpi liṅgasyādhikāraḥ syāt ā- tmendriyamano'rthasannikarṣā api vaktavyāḥ syuḥ |",
  "SA15n2992:1418": "te'pi hyanumeya- jñānahetava iti |",
  "SA15n2992:1419": "na coktāḥ |",
  "SA15n2992:1420": "tasmān nātra janakasyādhikāra iti |",
  "SA15n2992:1421": "syādetat- anumeyajñānaṁ prati liṅgajñānasya sākṣātkāraṇatvam nā- nyasya |",
  "SA15n2992:1422": "ato mukhyakāraṇatvāl liṅgajñānamevoktamityāha - na ca sākṣādityādi |",
  "SA15n2992:1423": "kathaṁ netyāha- sambandhasmṛtyantaritatvāditi ||",
  "SA15n2992:1424": "sambandhasmṛtisiddhiḥ syāditi |",
  "SA15n2992:1425": "ato vacanāt sambandhasmṛtiḥ sidhyet na tu sambandhini dhūmādau pratipattiḥ |",
  "SA15n2992:1426": "tathā hi bhāṣyam- yasya dhūmādināmagnyādibhiḥ sambandhaḥ siddha ityādi |",
  "SA15n2992:1427": "yathā va- kṣyatītyatrārthe jñāpakamāha |",
  "SA15n2992:1428": "yasmāt tatraivoktam - kathamavagamyate - prasiddhapūrvaka evāpadeśa iti |",
  "SA15n2992:1429": "ucyate - satyarthāntarabhāve yasmād a- prasiddho'napadeśaḥ |",
  "SA15n2992:1430": "katham |",
  "SA15n2992:1431": "yasya hi dhūmādīnāmagnyādibhiḥ sambandho (90)",
  "SA15n2992:1432": "na prasiddhaḥ taṁ prati dhūmādayo'napadeśā iti tasmādajñāpakamidaṁ liṅgajñānasya laiṅgikatve ||",
  "SA15n2992:1433": "kāryatvādi na sūtritamiti |",
  "SA15n2992:1434": "śāstre kāryatvāt kāraṇato vikā- rāt saṁyogād vibhāgāc chabdāc ca śabdaniṣpatter anityaḥ śabda iti kāryatvādayaḥ śabdānityatvahetava uktāḥ |",
  "SA15n2992:1435": "tathā sadakāraṇavan nityamiti nityatvasiddhaye sadakāraṇavattvamuktam |",
  "SA15n2992:1436": "teṣāṁ kāryatvādīnāṁ liṅgatvaṁ noktamiti lakṣaṇanyūnatā |",
  "SA15n2992:1437": "tatraitat syāt- tānyapi kārya- tvādīni kāryādiṣvantarbhavantītyāha- na hyeṣāmityādi |",
  "SA15n2992:1438": "eṣāmani- tyatvādiliṅgānāmanyatamadityekamapītyarthaḥ ||",
  "SA15n2992:1439": "nanu kāryatvaṁ sadakāraṇatvaṁ caikārthasamavāyitve'ntarbhavati ekasmi- nnarthe śabdādau kāryatvānityatvayor nityatvasadakāraṇatvayoś cātmādau samavāyāt |",
  "SA15n2992:1440": "naitadasti |",
  "SA15n2992:1441": "ekārthasamavāyi hi kāryaṁ kāryāntarasya kā- raṇaṁ kāraṇāntarasyetyuktam |",
  "SA15n2992:1442": "na cātra kāryakāraṇabhāvaḥ sambhavati ||",
  "SA15n2992:1443": "(91) vyaṅgyavyañjakatveneti |",
  "SA15n2992:1444": "anityatvaṁ vyaṅgyatvāt kāryam |",
  "SA15n2992:1445": "kāryatvaṁ tu vyañjakatvāt kāraṇamityevamanyatrāpi veditavyam ||",
  "SA15n2992:1446": "śeṣamavyañjakaṁ prāptamiti |",
  "SA15n2992:1447": "anyathā pṛthaṅnirdeśa eva na syāt |",
  "SA15n2992:1448": "sa cāsti |",
  "SA15n2992:1449": "tan na vyaṅgyavyañjakatvenātra kāryakāraṇatvamabhipretamiti pratī- yate ||",
  "SA15n2992:1450": "vyarthaḥ so'pyanyato gateriti |",
  "SA15n2992:1451": "vyartho vigataprayojanaḥ |",
  "SA15n2992:1452": "anyata ityavinābhāvāt |",
  "SA15n2992:1453": "avinābhāvitvena hi dhūmāder liṅgādanumeyamavaga- myāyamasya vyañjaka iti manasā kalpyate |",
  "SA15n2992:1454": "tasmād vyarthamasyānu- mitikāraṇatvaṁ kalpitamiti śeṣaḥ |",
  "SA15n2992:1455": "kalpayatīti vā prakṛtamihāpi sambandhanīyam niṣprayojanameva paro'syānumitikāraṇatvaṁ kalpaya- tītyarthaḥ ||",
  "SA15n2992:1456": "anye punarāhuḥ - avinābhāva eva sambandho'numitikāraṇamiha śāstre nirdiṣṭaḥ |",
  "SA15n2992:1457": "anumānabhedapradarśanārthaṁ tu kāryakāraṇabhāvādisamba- ndhopādānam |",
  "SA15n2992:1458": "tataś ca sarvadoṣābhāva iti |",
  "SA15n2992:1459": "tadayuktam kāraṇasyā- (92)",
  "SA15n2992:1460": "pi liṅgatvena nirdeśāt tasya cāvinābhāvāt sambhavānumānasyāpi pa- ramatenāsambhavāditi ||",
  "SA15n2992:1461": "(93) sāṅkhyānāmapītyādi |",
  "SA15n2992:1462": "vistareṇānumānaṁ vidyeteti sthite tataḥ sva- rūpaparijñānāya pareṇa - kimidamanumānaṁ nāmetyukta āha - samba- ndhādekasmādityādi ||",
  "SA15n2992:1463": "saptavidhaḥ sambandha iti |",
  "SA15n2992:1464": "saptavidhatvaṁ sambaddhānāmarthānāṁ svasvā- mibhāvena vetyādibhāṣyavacanāt |",
  "SA15n2992:1465": "sambaddhānāmarthānāmiti ca nirdeśāt sūtre karmasādhanaḥ sambandhaśabdo jñeyaḥ ||",
  "SA15n2992:1466": "svasvāmibhāvena veti rājabhṛtyavat pradhānapuruṣavac ca |",
  "SA15n2992:1467": "udāhara- ṇadvayaṁ lokaśāstraprasiddhivaśena |",
  "SA15n2992:1468": "evamuttaratrāpi vijñeyam |",
  "SA15n2992:1469": "svasvāmi- bhāvaḥ parasparāpekṣayā |",
  "SA15n2992:1470": "svasya svāminaṁ prati bhāvas tadyogyatā |",
  "SA15n2992:1471": "evaṁ svāmino'pi svaṁ prati bhāvaḥ |",
  "SA15n2992:1472": "prakṛtivikārabhāvena vā dadhikṣīravat pradhānamahadādivac ca |",
  "SA15n2992:1473": "prakṛtiravibhaktaṁ kāraṇam |",
  "SA15n2992:1474": "vikāras tasyāḥ (94)",
  "SA15n2992:1475": "pāriṇāmiko dharmaḥ |",
  "SA15n2992:1476": "kāryakāraṇabhāvena vā parasparopakāralakṣaṇena ra- thāṅgavat sattvādivac ca śabdādibhāvena pariṇatau |",
  "SA15n2992:1477": "nimittanaimittika- bhāvena vānyataropakāralakṣaṇena kulālaghaṭavat puruṣapradhānavṛttivac ca |",
  "SA15n2992:1478": "mātrāmātrikabhāvena vāvayavāvayavibhāvalakṣaṇena śākhādivṛkṣavat śabdādimahābhūtavac ca |",
  "SA15n2992:1479": "sahacaribhāvena vā cakravākavat sattvādivac ca |",
  "SA15n2992:1480": "vadhyavadhakabhāvena vāhinakulavadaṅgāṅgisattvādivac ca |",
  "SA15n2992:1481": "sattvādīnāṁ hi yasyāṅgitvam tenetarābhibhavaḥ |",
  "SA15n2992:1482": "eṣa saptavidhaḥ sambandhaḥ ||",
  "SA15n2992:1483": "tena yathāsambhavaṁ sambandhādekasmād iti |",
  "SA15n2992:1484": "yathāha - kaścidarthaḥ kasyacidindriyasya pratyakṣo bhavati |",
  "SA15n2992:1485": "tasmādidānīmindriyapratyakṣāda- rthāt purastāt samūhe kṛtasambandhād buddhiraviśiṣṭasyārthasyāstitvaṁ pra- tipadyate |",
  "SA15n2992:1486": "tad yathā puro dhūmāgnyoḥ sambandhaṁ dṛṣṭvā dhūmadarśanādagnerapi sattvaṁ pratipadyata iti ||",
  "SA15n2992:1487": "(95) siddhiheturiti |",
  "SA15n2992:1488": "liṅgajñānaṁ sambandhasmṛtyapekṣaṁ tadviśeṣasyāpratya- kṣasya sambandhinaḥ siddhihetuḥ |",
  "SA15n2992:1489": "siddhis tu phalam |",
  "SA15n2992:1490": "sūtre tu kāreṇe kāryopacārāc cheṣasiddhiranumānamityuktam ||",
  "SA15n2992:1491": "liṅgajñānaṁ tu kiñcidaniścitamapi syāditi bāṣpādisādhāraṇaṁ pāṇḍutvādimātraṁ dṛṣṭavataḥ - kimayaṁ dhūma uta bāṣpādiriti sandehāt |",
  "SA15n2992:1492": "ayathārthaṁ ceti bāṣpādau dhūma iti grahaṇāt |",
  "SA15n2992:1493": "viśeṣaṇārthamuttara- mārabhata iti |",
  "SA15n2992:1494": "yaduktam- ekasmāt pratyakṣāditi tasyaitad viśe- ṣaṇam |",
  "SA15n2992:1495": "pratyakṣaṁ cānavadhāritaṁ ceti |",
  "SA15n2992:1496": "sāmānyataḥ śrotrādivṛttyā gra- haṇāt pratyakṣam viśeṣataḥ saṁśayaviparyayābhyāmanavadhāritam |",
  "SA15n2992:1497": "vi- śeṣadarśanāditi |",
  "SA15n2992:1498": "viśeṣayantīti viśeṣāḥ |",
  "SA15n2992:1499": "dhūma eva ye vartante vi- śiṣṭāḥ pāṇḍutvādayaḥ taddarśanād viśeṣeṇa pratipadyate - dhūma evā- yamityevam |",
  "SA15n2992:1500": "sarvamityanena śeṣaṁ granthaṁ sūcayati |",
  "SA15n2992:1501": "sa punaḥ - tad yathā (96)",
  "SA15n2992:1502": "mandamandaprakāśe gavāśvocite deśe gopramāṇamārupaṁ dṛṣṭvā sandihānā buddhir viśeṣadarśanād viśeṣeṇa pratipadyate - gauraśva iti ceti |",
  "SA15n2992:1503": "ārūpaṁ dṛṣṭveti īṣadrupaṁ dṛṣṭvā saṁsthānamātraṁ dṛṣṭvetyarthaḥ ||",
  "SA15n2992:1504": "evaṁ ceṣyamāṇa iti sāmānyato gṛhītasya punar viśeṣeṇa grahaṇa iṣyamāṇe |",
  "SA15n2992:1505": "svārthālocanamātratvāditi śabdādisvalakṣaṇānubhava- mātratvādityarthaḥ |",
  "SA15n2992:1506": "mātraśabdaḥ sāmānyaviśeṣagrahaṇanirāsārthaḥ |",
  "SA15n2992:1507": "na hi śrotrādivṛtterityādi |",
  "SA15n2992:1508": "arthontarāpekṣau hi sāmānyaviśeṣau |",
  "SA15n2992:1509": "ato 'rthāntarāpekṣayāsyānena sārūpyamasya vāto viśeṣa iti bhavati |",
  "SA15n2992:1510": "na ca śrotrādivṛtterevaṁ grahaṇe sāmarthyam avikalpakatvāditi nendriyavṛ- tteḥ sāmānyaṁ viśeṣo vā viṣayaḥ |",
  "SA15n2992:1511": "ayathārthatvāditi sāmānyaviṣayāyā indriyadhiyaḥ |",
  "SA15n2992:1512": "tathā hyuktam - sāmānyataḥ khalvapi pratyakṣaṁ cānavadhāritaṁ ceti |",
  "SA15n2992:1513": "saiva viśeṣya vaktavyeti yathārthā śrotrādivṛttiḥ pratyakṣamiti |",
  "SA15n2992:1514": "yathānyatreti nyāya- sūkṣme |",
  "SA15n2992:1515": "evaṁ hyucyamāne pratyakṣalakṣaṇaṁ cādoṣaṁ bhavatīha ca viśeṣaṇaṁ na (97)",
  "SA15n2992:1516": "kartavyaṁ jāyate anavadhāritasya liṅgasyāpratyakṣatvādevāliṅgatvaprasa- ṅgāt ||",
  "SA15n2992:1517": "atra kecidāhuḥ - yadyapi svārthālocanamātratvaṁ pratyakṣasya tathāpi naiva sāmānyaviśeṣaviṣayatvābhāvaḥ śabdāderanarthāntaratvāt sāmānya- viśeṣayoḥ sarvathaiva śabdāderindriyaviṣayatvāditi |",
  "SA15n2992:1518": "tadayuktam svavi- ṣayaviniveśavyāghātaprasaṅgāt |",
  "SA15n2992:1519": "yac chabdavṛtti sāmānyam tadeva rūpādāvapi vartate |",
  "SA15n2992:1520": "yathā ca tac chabdādananyat evaṁ rūpāderapīti tasya śrotravṛttyā grahaṇe rūpāderapi grahaṇamanuṣajyate |",
  "SA15n2992:1521": "anekasmāc ca rūpāderananyatvāt sāmānyasyānekatvaṁ rūpādīnāṁ ca tata ekasmādana- nyatvādekatvamiti ||",
  "SA15n2992:1522": "pratyakṣaphalaṁ pratyakṣamiti |",
  "SA15n2992:1523": "yaduktam- evaṁ ceṣyamāṇa ityādi tasyāyaṁ parihāraḥ vikalpikatvān manovṛtteḥ sāmānyaviśeṣaviṣaya- tvāt |",
  "SA15n2992:1524": "tadapyayuktamiti |",
  "SA15n2992:1525": "pratyakṣaphalatvaṁ yadi manovṛtteḥ syāt syāt tathāvyapadeśaḥ |",
  "SA15n2992:1526": "tac ca nāsti bhinnaviṣayatvāt |",
  "SA15n2992:1527": "etac ca prāgevo- ktam |",
  "SA15n2992:1528": "tasmādayuktaṁ pratyakṣaśabdavyapadeśyatvam |",
  "SA15n2992:1529": "tad darśayati- na cānyasyetyādi pratyakṣāt tatphalād vānyasya viṣayopacārahetvabhā- vāt ||",
  "SA15n2992:1530": "(98) atha vā kecidevaṁ vyācakṣate - ekasmāt pratyakṣāditi pratyakṣaśa- bdo'yaṁ prasiddhatvamupalakṣayati |",
  "SA15n2992:1531": "pratyakṣāt prasiddhādityarthaḥ |",
  "SA15n2992:1532": "tena pratya- kṣāt pratyakṣaphalāc cānyasyāpi jñānasya viṣaye liṅge pratyakṣavyapade- śo bhaviṣyatīti |",
  "SA15n2992:1533": "ata āha- na cānyasyetyādi |",
  "SA15n2992:1534": "evaṁ manyate- prasiddhatvaṁ hi pramāṇena syāt pratyakṣādinā |",
  "SA15n2992:1535": "tatra pratyakṣeṇa tāvat tan nopapadyate yathoktād vidhānāt |",
  "SA15n2992:1536": "anumānenāpi naiva anavasthāpra- saṅgāt |",
  "SA15n2992:1537": "yena hi liṅgena dhūmo'numīyate tatsādhanāyāparaṁ liṅgamanve- ṣyam |",
  "SA15n2992:1538": "tatsiddhaye'pyaparamityanavasthāprasaṅgaḥ |",
  "SA15n2992:1539": "āgamo'pi naiva sadā liṅgagrahaṇe vyāpriyate |",
  "SA15n2992:1540": "na hi siddhāntasamayānāśritā liṅgamāgamena paricchindanti |",
  "SA15n2992:1541": "kaścidarthaḥ kasyacidindriyasya pratyakṣo bhavatīti bhāṣyavacanāc cāyuktametaditi ||",
  "SA15n2992:1542": "bhavatu nāma kathañcit pratyakṣavyapadeśa ityabhyupagamya doṣāntarābhi- dhitsayāha- idaṁ ca vaktavyamityādi |",
  "SA15n2992:1543": "svādeḥ sambandhinaḥ svatvādi- rūpeṇaiva vā grahaṇaṁ syād rūpāntareṇa vā |",
  "SA15n2992:1544": "yadi svatvādirūpeṇa sva- mityevaṁ gṛhyate evaṁ sati svāmisambandhitvāt svasya svāminamanta- reṇa svatvānupapatter niyataṁ svāmyapekṣatvāl liṅgadarśanāt pūrvameva svāmipratipattyā bhāvyam |",
  "SA15n2992:1545": "na hyanyathāsyedaṁ svamityevaṁ grahaṇaṁ bhavati |",
  "SA15n2992:1546": "(99) tataś cottarakālaṁ sambandhasmaraṇamanarthakaṁ syāt svāminaḥ pūrvame- va siddhatvāc cheṣānupapatteḥ śeṣasiddheś cānumānatveneṣṭatvāt ||",
  "SA15n2992:1547": "athānyathākārāntareṇa grahaṇamiṣṭam tan noktamityasampūrṇatā lakṣaṇasya |",
  "SA15n2992:1548": "liṅgagrahaṇe tulyamiti |",
  "SA15n2992:1549": "yadyavinābhāvitvena liṅgagrahaṇa- m avinābhāvitvaṁ ca pratiyogyantarāpekṣameveti prāgeva liṅgagrahaṇāt sādhyapratītyā bhāvyam evaṁ ca sādhye pratiyogini siddhe sambandhasma- raṇānarthakyam |",
  "SA15n2992:1550": "athānyathā tan noktamiti samānam |",
  "SA15n2992:1551": "na ta- syetyādi |",
  "SA15n2992:1552": "anumeye sadbhāva iti vacanād dharmiṇi dhūmādeḥ sadbhāva- mātraṁ gṛhyate na tu sambandhitvam |",
  "SA15n2992:1553": "kadā tarhi tad gṛhyata ityāha- paścādityādi |",
  "SA15n2992:1554": "avyutpannasya tadgateriti svasvāmisambandhādyanabhijñasya śeṣaga- terityarthaḥ |",
  "SA15n2992:1555": "kathaṁ punas tadgatirityāha - dṛṣṭo hītyādi |",
  "SA15n2992:1556": "kāryakāraṇa- bhāve tu sambandhe yathā śāstre vibhajyate kāryakāraṇabhāvaḥ sambandhaḥ tathaivāvyutpannatvamatra vivakṣitam na tu sarvatheti veditavyam |",
  "SA15n2992:1557": "śāstre hyekasyaiva vastunaḥ svarūpamavijahataḥ pariṇāmena kāryakāraṇabhāvo vyavasthāpyate |",
  "SA15n2992:1558": "ye'pi ca tathā kāryakāraṇabhāvasambandhaṁ na pratipadya- nte te'pi prakārāntareṇa taṁ pratipadyāvinābhāvitvamātropalambhā- danumeyaṁ niścinvanti ||",
  "SA15n2992:1559": "(100) śāstradṛṣṭas tu kāryakāraṇabhāvo nopapadyata eva |",
  "SA15n2992:1560": "ekatve hi kārya- kāraṇayoridaṁ kāryamidaṁ kāraṇamityetadeva na syāt |",
  "SA15n2992:1561": "athāsti tayoḥ kaścit svabhāvātiśayaḥ yenaivaṁ bhavati bhedaprasaṅgaḥ |",
  "SA15n2992:1562": "sattvādiṣvapi hi bhedavyavasthāyāḥ svabhāvabheda eva nibandhanam |",
  "SA15n2992:1563": "satyapi kāryakāra- ṇatvena bhede traiguṇyajātyabhedādaikyamiti cet |",
  "SA15n2992:1564": "na kāryakāraṇavyatire- keṇa traiguṇyasyānupalakṣaṇāt |",
  "SA15n2992:1565": "na ca nityasya krameṇa yogapadyena vā pariṇāmaḥ sambhavati tat kutas tannibandhanā kāryakāraṇavyavasthe- tyalaṁ prasaṅgena ||",
  "SA15n2992:1566": "syādetat - agṛhīte eva so'numitikāraṇamityāha - na cetyādi sugamam ||",
  "SA15n2992:1567": "na cāvaśyamityādi |",
  "SA15n2992:1568": "nanu svāmyapekṣyaiva svasya rūpaniṣpattiḥ |",
  "SA15n2992:1569": "tat kuto vyabhicāraḥ |",
  "SA15n2992:1570": "evaṁ manyate - anumitikāla eva vā svatvena gṛhītaṁ liṅgaṁ pratiyoginaṁ gamayet prāg vā sambandhagrahaṇakāle tathā paricchinnaṁ sadanumānakāle'nyathāpyupalabhyamānamiti |",
  "SA15n2992:1571": "yadyanumāna- kāla idamasya svamityevaṁ niścitaṁ gamakamiṣyate atrokto doṣaḥ- (101)",
  "SA15n2992:1572": "svāmisambandhāt svatvamityevamādinā |",
  "SA15n2992:1573": "tasmād dvitīyaṁ darśanama- bhyupeyāt |",
  "SA15n2992:1574": "tataś ca vyabhicāraḥ |",
  "SA15n2992:1575": "svasvāminoḥ paryāyeṇa viparyaya- bhāvasambhavān na śakyamevamanumānaṁ kartum- idaṁ mayā tasya prāk svatvena gṛhītam |",
  "SA15n2992:1576": "tasmād yatredaṁ tatrāsya tena svāminā bhavitavyami- ti vināpi pārthivādinā cchatrādeḥ kevalasyāsvāmikasya ca darśana- sambhavāditi |",
  "SA15n2992:1577": "evamanyatrāpi yathāsambhavaṁ vyabhicāro'bhyūhyaḥ ||",
  "SA15n2992:1578": "syādetat - na sarvaṁ svasvāmibhāvādinā sambaddhaṁ gamakam |",
  "SA15n2992:1579": "kiṁ ta- rhi |",
  "SA15n2992:1580": "yadavyabhicārīti |",
  "SA15n2992:1581": "ata āha- na hyupalabdhasambandhasyet yādi |",
  "SA15n2992:1582": "yadi yathokte sambandhe gṛhīte'pi liṅgasya punar vyabhicārya- vyabhicāritvamakṣyate tato'vinā bhāvitvamevānumitihetuḥ syā- t na svasvāmibhāvādayaḥ sambandhāḥ ||",
  "SA15n2992:1583": "syādetat - avinābhāvo'numitihetuḥ |",
  "SA15n2992:1584": "sa tu yathokte sambandhe sati bhavati |",
  "SA15n2992:1585": "atas tannirdeśa iti |",
  "SA15n2992:1586": "tadayuktam tadbhāve'pi tadabhā- vāt ||",
  "SA15n2992:1587": "sambandhasyāviśiṣṭatvāditi |",
  "SA15n2992:1588": "dviṣṭo hi nimittanaimittikasamba- ndhaḥ |",
  "SA15n2992:1589": "sa caikatra yathā dvitīye'pītyubhayatra gamyagamakabhāvaḥ syāt ||",
  "SA15n2992:1590": "(102) vadhyavadhakabhāvas tvasambandha eveti liṅgaliṅginorityabhiprāyaḥ |",
  "SA15n2992:1591": "ata evāha - na hi tau liṅgaliṅgināviti |",
  "SA15n2992:1592": "itare sambandhāḥ parābhi- prāyeṇa liṅgaliṅginoḥ sambhavanti |",
  "SA15n2992:1593": "vadhyavadhakabhāvas tu paramatenāpi na sambhavati |",
  "SA15n2992:1594": "ahinakulayor hi vadhyavadhakabhāvaḥ na ca tau liṅga- liṅgināviṣyete vyabhicārāt api tvahijayanakulaparājayau |",
  "SA15n2992:1595": "na ca tayor vadhyavadhakabhāvaḥ |",
  "SA15n2992:1596": "evamanyatrāpīti kākolūkādiṣu ||",
  "SA15n2992:1597": "yat punaravadhāritamityādinā lakṣaṇāvyāpitāmāha pradhānapuru- ṣasamprayogapratipattihetoranumānasyāsaṅgrahāt |",
  "SA15n2992:1598": "anvayādibhiriti |",
  "SA15n2992:1599": "ādiśabdena parimāṇakāryakāraṇabhāvaśaktipravṛttivaiścarūpyāṇi gṛhya- nte |",
  "SA15n2992:1600": "pradānāstitvādyadhigama ityatrāpyādigrahaṇenaivatvārthavattvapārā- rthyādayaś cūlikārthāḥ |",
  "SA15n2992:1601": "tadā katara iti saptasveko'pi na sambhava- tīti pṛcchati |",
  "SA15n2992:1602": "cintyamiti dvaividhyasambhavāt ||",
  "SA15n2992:1603": "na pṛthagvācya iti |",
  "SA15n2992:1604": "asti pradhānam bhedānāṁ darśanādityevaṁ vaktavya- m na tu bhedānāmanvayadarśanād iti ||",
  "SA15n2992:1605": "bhedā eva hi naimittikā iti utpādyatvāt |",
  "SA15n2992:1606": "nimittaṁ pradhāna- miti utpādakatvāt ||",
  "SA15n2992:1607": "(103) ananyatvāditi |",
  "SA15n2992:1608": "anvayo'pi bhedānāmātmabhūtaḥ taddharmatvād dha- rmadharmiṇoś cānanyatvāt |",
  "SA15n2992:1609": "ato bhedavat tasyāpi naimittikatvamupapa- nnam |",
  "SA15n2992:1610": "evaṁ parimāṇādīnāmapi veditavyam ||",
  "SA15n2992:1611": "na pañcadheti |",
  "SA15n2992:1612": "bhedātmabhūtatvādanvayādīnāṁ bhedā evaiko vītaḥ syā- t ||",
  "SA15n2992:1613": "na ca kaścidityādinā- ye bhedānāṁ nirvartakāḥ pradhānadharmāḥ te tadgamyāḥ ekatvādivat |",
  "SA15n2992:1614": "tathā ca niravayavāmūrtatvādayaḥ |",
  "SA15n2992:1615": "tathā ye pradhānena nirvartyā bhedadharmāḥ te tasya gamakāḥ anvayādivat |",
  "SA15n2992:1616": "ta- thā ca sattvavibhutvādaya iti svabhāvaprasaṅgadvayamāha ||",
  "SA15n2992:1617": "nanu yadyapi sarvathā nimittanaimittikabhāvaḥ tathāpi tathā'niśca- yān na sarvathā gamyagamakatvaprasaṅgaḥ |",
  "SA15n2992:1618": "sāmānyataḥ khalvapi pratyakṣaṁ cānavadhāritaṁ cārthaṁ viśeṣadarśanād viśeṣeṇa pratipadyata ityādivaca- nāl liṅgajñānasya niścayātmakasyeṣṭatvādaniścitābhimatānāṁ ca liṅga- dharmāṇāmananyatvādanuttarametat ||",
  "SA15n2992:1619": "(104) syādetat- iṣyata eva tathā gamyagamakabhāva ityāha - bhedānā- mityādi |",
  "SA15n2992:1620": "yasmādanvayādaya eva śāstre hetutvena gṛhyante na tu sanmā- trādayaḥ pradhānasya cāstitvādaya eva sādhyatvena na tu niravayavatvā- dayaḥ tasmān nāyaṁ nimittanaimittikabhāvaḥ pradhānāstitvādyadhi- gamahetuḥ ||",
  "SA15n2992:1621": "kathaṁ punaḥ pradhānasya niravayavatvam yāvatā sattvādayas tasyāva- yavāḥ santyeva |",
  "SA15n2992:1622": "tadvyatiriktāvayavābhāvān niravayavatvamityadoṣaḥ |",
  "SA15n2992:1623": "daśa cūlikārthā iti |",
  "SA15n2992:1624": "astitvamekatvamathārthavattvaṁ pārārthyamanyatvamakartṛbhāvaḥ |",
  "SA15n2992:1625": "yogo viyogo bahavaḥ pumāṁsaḥ sthitiḥ śarīrasya ca śeṣavṛttyā ||",
  "SA15n2992:1626": "ityete veditavyāḥ |",
  "SA15n2992:1627": "tasmād yo'trānurūpa iti yogyaḥ |",
  "SA15n2992:1628": "sa cāvinā- bhāva eva ||",
  "SA15n2992:1629": "nanu nimittanaimittibhāvena so'pyākṣipta eva naimittikasya ni- mittāvinābhāvitvāt |",
  "SA15n2992:1630": "satyam ākṣiptaḥ |",
  "SA15n2992:1631": "pareṇa tu nimittanaimitti- (105)",
  "SA15n2992:1632": "kabhāvena sambaddhaṁ liṅgaṁ gamakamicchatā nimittasyāpi gamakatvamaṅgīkṛ- tam tasyāpi tena sambandhāt |",
  "SA15n2992:1633": "sarvathā ca gamyagamakatvaṁ sarvathā ni- mittanaimittikabhāvādityatas tasyedamaniṣṭamāpadyate |",
  "SA15n2992:1634": "yadi punar ni- mittanaimittikabhāvena yasyāvinābhāvas tad gamakamityabhyupeyāt sarvathā ca nimittanaimittikabhāvo na syāt na kiñcidaniṣṭaṁ syāt ||",
  "SA15n2992:1635": "tathetyādinetareṣvapi sambandheṣu yathoktaṁ doṣamatidiśati |",
  "SA15n2992:1636": "bhāge- naiveti kenacidākāreṇetyarthaḥ |",
  "SA15n2992:1637": "asambandhatvamākhyātamiti |",
  "SA15n2992:1638": "a- sambandhatvamiti paryudāso'yam anumeyādhigamahetoḥ sambandhasya yat sambandhatvam tasmādanyat sambandhatvamākhyātamityartho vedita- vyaḥ |",
  "SA15n2992:1639": "anyathā sambandhānāmasambandhatvānupapatter virodhaḥ syāt ||",
  "SA15n2992:1640": "nanu ca svasvāmibhāvādayaḥ sambandhāḥ prakāśakāḥ |",
  "SA15n2992:1641": "tatas taddvāreṇa liṅgaṁ prakāśayat svasambandhānurūpyāt kenacideva bhāgena prakāśaya- tīti yuktam |",
  "SA15n2992:1642": "tat kutaḥ sarvathā gamyagamakabhāva ityāha - svasvā- myāditvamātreṇetyādi |",
  "SA15n2992:1643": "svadarśanād rājādau svāmitvākāreṇaiva pratī- tiḥ syāt na śrīharṣādiviśeṣarūpeṇa |",
  "SA15n2992:1644": "kuta ityāha- anyathā jñā- na ityādi |",
  "SA15n2992:1645": "yadi svasambandhānurūpyavyatirekeṇa grahaṇaśaktiriṣyate sa eva sarvathā gamyagamakabhāvaḥ syāt ||",
  "SA15n2992:1646": "(106) svatvabhāgenāpītyādi |",
  "SA15n2992:1647": "svatvabhago hi svāmitvamātreṇa sambaddhaḥ |",
  "SA15n2992:1648": "tato yadi sambandhānurūpyāt tenaiva tasyaiva prakāśanamiṣyate svā- mitvamātraṁ liṅgini gamayet |",
  "SA15n2992:1649": "kuta ityāha- na hītyādi samba- ndhanirapekṣasya pratyāyane'tiprasaṅgaḥ syāditi bhāvaḥ |",
  "SA15n2992:1650": "tadatikrama ityanantaroktārthātikrame |",
  "SA15n2992:1651": "yadi svasambandhadvāraṁ muktvānyathākārā- ntareṇāpi svārthaṁ pratyāyayituṁ śaktiḥ syāt na tu svasambandhānu- rūpeṇeti yāvat |",
  "SA15n2992:1652": "alaṁ prasaṅgeneti |",
  "SA15n2992:1653": "svasvāmyādayo liṅgaliṅginaḥ prasaṅgenopāttā iti darśayati ||",
  "SA15n2992:1654": "vyaṅgyavyañjakabhāveneti |",
  "SA15n2992:1655": "yadi vyaṅgyavyañjakabhāvena nimittanaimitti- kabhāva iṣyate |",
  "SA15n2992:1656": "tato na nimittanaimittikabhāva evaiko vyañjako vakta- vyaḥ |",
  "SA15n2992:1657": "kuta ityāha - sa saptadheti ||",
  "SA15n2992:1658": "gamyagamakabhāvo hi vyaṅgyavyañjakabhāvaḥ |",
  "SA15n2992:1659": "saptabhirapi ca sambandhaira- numeyaṁ gamyate |",
  "SA15n2992:1660": "tataḥ sa eva saptadhetyabhyupeyam |",
  "SA15n2992:1661": "anyathānyeṣāmavya- ñjakatvaṁ syāt |",
  "SA15n2992:1662": "tato bhinnatvāditi nimittanaimittikabhāvādanyatvāt |",
  "SA15n2992:1663": "(107) uktaṁ prāgiti vyarthaḥ so'pyanyato gaterityanenāyamarthaḥ prāgevoktaḥ |",
  "SA15n2992:1664": "nimittanaimittikabhāva iti ca na vaktavyamiti |",
  "SA15n2992:1665": "yadyubhayor nimi- ttanaimittikayor gamakatvaṁ syāt yujyetaivaṁ vaktum |",
  "SA15n2992:1666": "na cobhayor gama- katvam api tu naimittikasyaiva |",
  "SA15n2992:1667": "tad darśayati - yasmādabhivyañjaka- matra nimittatvamiti |",
  "SA15n2992:1668": "atra hyanumānānumeyavyavahāre nimittatvam evābhivyañjakam |",
  "SA15n2992:1669": "kiṁ punaridaṁ nimittatvaṁ nāma |",
  "SA15n2992:1670": "nimittasya dhūmādeḥ svasādhyāvinābhāvaḥ |",
  "SA15n2992:1671": "yena pravṛttinimittena tatra nimittaśabdaḥ pravarta- te tan nimittatvam |",
  "SA15n2992:1672": "na naimittikatvamiti vyañjakamityanena samba- dhyate |",
  "SA15n2992:1673": "atrāpi sādhyasya yoṁ'śo gamyaḥ tan naimittikatvam |",
  "SA15n2992:1674": "ka- smāt punar naimittikatvaṁ na vyañjakamityāha - vyaṅgyatvāditi sā- dhyatvādityarthaḥ |",
  "SA15n2992:1675": "siddhasya hi gamakatvaṁ bhavati na sādhyasya |",
  "SA15n2992:1676": "tasmān nimittabhāva ityeva vaktavyam na tu nimittanaimittikabhāva iti ||",
  "SA15n2992:1677": "syādetat - naivaṁ vijñāyate - nimittanaimittikayor bhāvo nimitta- naimittikabhāva iti |",
  "SA15n2992:1678": "evaṁ hi vijñāyamāne naimittikagrahaṇamanarthakaṁ syāt nimittabhāvasyaiva gamakatvāt |",
  "SA15n2992:1679": "kathaṁ tarhi nimittasya naimitti- kena bhāva iti |",
  "SA15n2992:1680": "sa punaravinābhāvo bhavati |",
  "SA15n2992:1681": "asmāt sādhyasiddhini- (108)",
  "SA15n2992:1682": "mittamityabhidhānaṁ pratyayaś ceti kṛtvā nimittabhāva itīyatyucyamāne na jñāyate - kena saha nimittabhāvo'vinābhāvalakṣaṇa iti |",
  "SA15n2992:1683": "ataḥ pra- tiyogipratipattaye naimittikaśabdopādānamiti ||",
  "SA15n2992:1684": "naitadasti nimittasya hi niyamena naimittikāpekṣatvādevamanucya- māne'pi pratiyogipratipattiriti naimittikagrahaṇaṁ niṣphalam |",
  "SA15n2992:1685": "yac coktamiti |",
  "SA15n2992:1686": "darśanāntare dūṣaṇamatidiśati |",
  "SA15n2992:1687": "sahacaribhāvas tvanvayādīnāṁ pradhānamantareṇābhāvaḥ |",
  "SA15n2992:1688": "na ca sahacaribhāva iti |",
  "SA15n2992:1689": "a- nvayādibhiḥ pradhānadyatīndriyārthādhigamaḥ |",
  "SA15n2992:1690": "śeṣavac cānumānamatī- ndriyārthādhigamaheturuktaḥ śāstre |",
  "SA15n2992:1691": "sahacaribhāve ca sambandhe pradhānānva- yādīnāṁ naitac cheṣavad yujyate |",
  "SA15n2992:1692": "na hi sahacaribhāvaḥ kāryakāraṇabhā- vaḥ pṛthag nirdeśāt |",
  "SA15n2992:1693": "kiṁ ca dvayor hi vyavasthitayoḥ sahacaribhāvo bhavati cakravākavat |",
  "SA15n2992:1694": "na ca kāryakāraṇayor yogapadyaṁ samasti kārya- kāle kāraṇasya tirobhāvāt |",
  "SA15n2992:1695": "tat kutas tataḥ sahacaribhāvādatī- (109)",
  "SA15n2992:1696": "ndriyārthādhigamaḥ |",
  "SA15n2992:1697": "anvayādibhiratīndriyārthadhigamo'bhyupetaḥ |",
  "SA15n2992:1698": "sa sahacaribhāve sambandhe na yujyata ityabhyupetaṁ hīyate |",
  "SA15n2992:1699": "tasmān naita- deveti |",
  "SA15n2992:1700": "aparo'pyeṣṭavyaḥ yato'nvayādibhiḥ pradhānādisiddhir bhava- ti ||",
  "SA15n2992:1701": "dvividhamanumānamiti |",
  "SA15n2992:1702": "tatra viśeṣadṛṣṭam yadāgnidhūmasambandhaṁ dṛṣṭvā tenaiva dhūmena tasyaivāgneḥ punaḥ punarastitvaṁ pratipadyate - sa evāyamagni- riti |",
  "SA15n2992:1703": "sāmānyato dṛṣṭam yat kvacid dhūmāgnisambandhaṁ dṛṣṭvottarakālaṁ dhūmamātradarśanādagnisāmānyānumānam |",
  "SA15n2992:1704": "etadapi sāmānyato dṛṣṭamanu- mānaṁ dvividham- pūrvavac cheṣavac ca |",
  "SA15n2992:1705": "tatra pūrvavat yadā kāraṇama- nyūnaṁ dṛṣṭvā bhaviṣyattvaṁ kāryasya pratipadyate |",
  "SA15n2992:1706": "tad yathā meghodayaṁ dṛṣṭvā bha- viṣyattvaṁ vṛṣṭeḥ |",
  "SA15n2992:1707": "śeṣavat yadā kāryanirvṛttiṁ dṛṣṭvā bhūtatvaṁ kāraṇasya pra- tipadyate |",
  "SA15n2992:1708": "tad yathā navavṛddhajalāṁ nadīṁ dṛṣṭvā bhūtatvaṁ meghasya |",
  "SA15n2992:1709": "tatra pūrva- vadanumānaṁ vyabhicāri śeṣavat savicāramavyabhicāri |",
  "SA15n2992:1710": "teṣāṁ yadeta- t sāmānyato dṛṣṭamanumānaṁ śeṣavat eṣa heturatīndriyāṇāṁ bhāvā- nāṁ samadhigama iti ||",
  "SA15n2992:1711": "(110) smṛtiḥ seṣṭetyatropapattimāha- na hītyādi |",
  "SA15n2992:1712": "anena - yat pūrvā- nubhūtaṁ tadevedamiti pratyavamṛśati tat smṛtyātmakam yathā sa e- vāyaṁ dhūma iti jñānam |",
  "SA15n2992:1713": "yathoktadharmakaṁ ca viśeṣadṛṣṭamiti svabhāvamā- ha ||",
  "SA15n2992:1714": "kāryakāraṇābhyāmityādi |",
  "SA15n2992:1715": "sāmānyato dṛṣṭameva dvividhamityava- dhāraṇasya hyanyadvaividhyavayavacchedaḥ phalam |",
  "SA15n2992:1716": "tataś ca kāryakāraṇā- bhyāṁ punaḥ punaranumānābhāvaprasaṅgaḥ punaḥ punaranumānaṁ viśeṣadṛṣṭami- ti kṛtvetyabhyupetahāniḥ |",
  "SA15n2992:1717": "athetyevamādināpyabhyupetahānimevāha ya- smāt sāmānyato dṛṣṭaṁ dvividhamevetyavadhāraṇasya saṅkhyāntaravyudāsaḥ phalam |",
  "SA15n2992:1718": "tataś ca svasvāmyādisambandhais tatprathamamanumānābhāvaḥ |",
  "SA15n2992:1719": "tatprathamagrahaṇam punaḥ punaranumāne viśeṣadṛṣṭasambhavāt |",
  "SA15n2992:1720": "kasmāt sāmānyato dṛṣṭābhāva ityāha- na hyeṣu kāryakāraṇabhāvo'stīti |",
  "SA15n2992:1721": "kāryakāraṇabhāvāc ca sāmānyato dṛṣṭamiṣṭam |",
  "SA15n2992:1722": "kathaṁ viśeṣadṛṣṭābhāva ityāha- na viśeṣagrahaṇamiti |",
  "SA15n2992:1723": "dvitīyādiṣu kṣaṇeṣu viśeṣagrahaṇaṁ sa- mbhavati sa evāyamiti tadbhāvākhyeti viśeṣagrahaṇāt na tu prathame kṣaṇe ||",
  "SA15n2992:1724": "sambandhāḥ saptavidhā nirdiṣṭā iti svasvāmibhāvādayaḥ |",
  "SA15n2992:1725": "anumā- naṁ dvidhaiveti sāmānyadṛṣṭaviśeṣadṛṣṭābhyāmanyasyāpi sambhavāt |",
  "SA15n2992:1726": "e- (111) kas tuśabdo yasmādarthe dvitīyas tasmādarthe |",
  "SA15n2992:1727": "yasmād dvividhamevā- numānam tasmāt prathamato'numeyādhigame svasvāmyādibhis tribhir yad anumānatrayam tat kva viniveśyatām naiva kvacit tasyā- ntarbhāva iti bhāvaḥ |",
  "SA15n2992:1728": "trayagrahaṇam prakṛtivikāranimittanaimittikamā- tramātrikabhāvānāṁ kāryakāraṇabhāva evāntarbhāvāt ||",
  "SA15n2992:1729": "anugrāhyānugrāhakatvāditi upakāryopakāraka tvādityarthaḥ |",
  "SA15n2992:1730": "na hyupakāryopakārakabhāvamantareṇa svasvāmibhāvaḥ sambhavati |",
  "SA15n2992:1731": "anyathā hyatiprasaṅgaḥ syāt ||",
  "SA15n2992:1732": "anayā diśā sahacaribhāvavadhyavadhakasambandhayorapi kāryakāraṇa- bhava unnīyata iti pṛthag noktaḥ |",
  "SA15n2992:1733": "tathā hi- na vinopakāreṇa sahaca- ribhāvo'sti cakravākayor maithunasukhopasaṁhārādinā parasparopakā- radarśanāt |",
  "SA15n2992:1734": "vadhyavadhakabhāvo'pyahijayanakulaparājayayoḥ kāryakāra- ṇabhāva eva parasparahetutvāt sattvādīnāmiva śabdādibhāvena pariṇa- tau ||",
  "SA15n2992:1735": "sambandhāntarābhāvaprasaṅgāditi |",
  "SA15n2992:1736": "kāryakāraṇasambandha evaikaḥ syāt na sambandhāntaram |",
  "SA15n2992:1737": "na hyupakāryopakārakatvena vinā sambandhaḥ (112)",
  "SA15n2992:1738": "sambhavati atiprasaṅgāt |",
  "SA15n2992:1739": "kathaṁ punaḥ sambandhāntarābhāva ityāha- sarvatretyādi |",
  "SA15n2992:1740": "saptabhirapi sambandhairanumāne kartavye pratyāyyapratyāya- kābhyāṁ sambandhibhyāṁ kṛtaḥ parasparasyānyatarasya vā yathāsambhavamupa- kāro vidyato |",
  "SA15n2992:1741": "anyathā tayoḥ sambandha eva na syāt ||",
  "SA15n2992:1742": "atha vā- anumīyate'nenetyanumānaṁ saptavidhaḥ sambandhaḥ |",
  "SA15n2992:1743": "tasmi- nnanumāne |",
  "SA15n2992:1744": "nimittārthā saptamī |",
  "SA15n2992:1745": "saptavidhasambandho nimittam |",
  "SA15n2992:1746": "pratyā- yyapratyāyakābhyāmityādi śeṣaṁ pūrvavat |",
  "SA15n2992:1747": "asmin vyākhyāne yadetac codyam- nanu kāryakāraṇabhāvaḥ pratyāyanāyāśrīyate |",
  "SA15n2992:1748": "anyathāvidi- tasambandhādapi liṅgāt prathamadarśane'numānaṁ bhavet |",
  "SA15n2992:1749": "tat kathaṁ sa e- vopakāra ityucyata iti tasyāvatāra eva nāsti yato nātra pratyā- yanamupakāro'bhisaṁhitaḥ |",
  "SA15n2992:1750": "kiṁ tarhi |",
  "SA15n2992:1751": "sambandhinorātmabhūto'nugrahaḥ ||",
  "SA15n2992:1752": "dvidhā doṣa iti |",
  "SA15n2992:1753": "ayamevobhayapakṣabhāvī |",
  "SA15n2992:1754": "phalābhāva iti arthā- ntaravyavacchedaphalatvād vākyānām ||",
  "SA15n2992:1755": "kiṁ hyasyetyādinā tameva phalābhāvaṁ darśayati |",
  "SA15n2992:1756": "nanu cāviditadvai- vidhyapratipādanameva vākyasya phalaṁ syāt |",
  "SA15n2992:1757": "kimatrārthāntaravyavacchedena (113) kartavyam |",
  "SA15n2992:1758": "ayuktametat |",
  "SA15n2992:1759": "arthāntaravyavacchedena hi tatsvarūpaṁ pratīya- te svabhāvāntaravyāvṛttarūpatvāt tasya |",
  "SA15n2992:1760": "rūpāntaraṁ cena na vyavacchi- nnam kutas tatsvarūpapratītiḥ |",
  "SA15n2992:1761": "na cāviditaṁ dvaividhyam kāryakāra- ṇānumānaprastāvāt |",
  "SA15n2992:1762": "tatra punarvacanaṁ niyamārthaṁ vijñāyate |",
  "SA15n2992:1763": "tadayuktamityatra hetumāha- sambandhino vyabhicāritvāditi |",
  "SA15n2992:1764": "pratibandhādisambhava iti |",
  "SA15n2992:1765": "pratibandho vidhurapratyayopanipātaḥ |",
  "SA15n2992:1766": "ā- diśabdāt sahakārivaikalyasambhave ||",
  "SA15n2992:1767": "liṅgyata iti gamyata ityarthaḥ nātropacāro yukta iti upacāra- nibandhanasyābhāvāt |",
  "SA15n2992:1768": "athetyādi |",
  "SA15n2992:1769": "yo hi kiñcit kāraṇamupajanita- kāryaṁ dṛṣṭvānyadapi tajjātīyaṁ paśyan sādṛśyaskhalitamatiretadapi ni- yataṁ tat kāryaṁ janayiṣyatītyadhyavasyati tasya kāraṇāt kāryajñānaṁ bhavati |",
  "SA15n2992:1770": "kadāciditi vacanān na bhavatyapi |",
  "SA15n2992:1771": "yasmād bhavati ta- smādanumānakāraṇatvādanumānamucyate |",
  "SA15n2992:1772": "yasmāt kadācin na bhavati tasmād vyabhicārītyucyate |",
  "SA15n2992:1773": "evamanumānatvaṁ vyabhicāritvaṁ coktami- ti ||",
  "SA15n2992:1774": "tan na tadā tasyākāraṇatvāditi |",
  "SA15n2992:1775": "tadāpi naivānumānopacāro yuktaḥ anumānakāraṇatvābhāvāt |",
  "SA15n2992:1776": "naiva hi sa tadānumānamiti yo'sāvayathārthaḥ pratyayaḥ |",
  "SA15n2992:1777": "atas tatkāraṇe nānumānopacāro yujya- (114) te |",
  "SA15n2992:1778": "yadāpi ca yathārthaḥ tadā vyabhicāritvābhāvaḥ |",
  "SA15n2992:1779": "ato nāsti tade- kam yadanumānaṁ syād vyabhicāri ca ||",
  "SA15n2992:1780": "nanvanumā nābhāsakāraṇamapyamānamucyate |",
  "SA15n2992:1781": "tathā hi- vaktāro bhavanti - yadanenānumānamupanyastam tan mayā dūṣitamityapi ca- vyabhicārīti |",
  "SA15n2992:1782": "etāvato'rthasya vivakṣitatvādadūṣaṇametadityāha- ya- di cetyādi |",
  "SA15n2992:1783": "yadi kāryakāraṇajñāne satyapi punas tato'dhikaṁ vya- bhicāryavyabhicāritvamapekṣyate sambandhāntaramāgatamityabhyupeta- hānam ||",
  "SA15n2992:1784": "yasyaivāvyabhicāritāpekṣyata iti yasyaivāvyabhicāritāsvarū- pamapekṣyata ityarthaḥ |",
  "SA15n2992:1785": "svarūpamityetat kutaḥ |",
  "SA15n2992:1786": "yato'vinābhāvitvasya nānyāvyabhicāritāsti tasyāvyabhicāritārūpatvāt ||",
  "SA15n2992:1787": "sarvānumāneṣvityādinā punarvacanānarthakyamāha |",
  "SA15n2992:1788": "atha niyamārthaṁ tad vacanam evamapi - sāmānyataḥ khalvapītyāderānarthakyaṁ syā- t ||",
  "SA15n2992:1789": "sattve cāsau vicāraṇeti |",
  "SA15n2992:1790": "sattvaśabdo'tra svarūpābhidhāyī |",
  "SA15n2992:1791": "kāryakāraṇasambandhe hyanumitihetutvenābhyupete liṅgasvarūpameva vicāra- yituṁ yuktam - kimidaṁ kāryaṁ syān na syāditi |",
  "SA15n2992:1792": "tad yathā nadīpūra (115) iti |",
  "SA15n2992:1793": "tatra hi svarūpagata eva vicāraḥ - kimayaṁ nadīpūro vṛṣṭikṛta āhosvin neti |",
  "SA15n2992:1794": "yadā tvasau phenakalilapāṁsulodakādibhiś cihnair niścitasvarūpo bhavati tadā na punaravyabhicāritve vicāramapekṣyate |",
  "SA15n2992:1795": "na hi vṛṣṭikāryatve niścite tatra vyabhicāritvamāśaṅkyate kāryasya kāra- ṇāvyabhicārāt |",
  "SA15n2992:1796": "etadeva darśayannāha- avicaritamapītyādi ||",
  "SA15n2992:1797": "tasmān na yuktamavadhāraṇamiti anyato'pyatīndriyārthādhiga- māt |",
  "SA15n2992:1798": "nanu ca naivamavadhāryate - sāmānyato dṛṣṭamevātīndriyārthadarśana- heturiti kathaṁ tarhi - sāmānyato dṛṣṭamatīndriyārthopalabdhihetureveti |",
  "SA15n2992:1799": "evaṁ cānumānāntarasyātīndriyārthasamadhigamahetutvāpratiṣedhādadoṣaḥ |",
  "SA15n2992:1800": "naitadasti |",
  "SA15n2992:1801": "sarveṣāṁ hyanumānānāmapratyakṣādhigamahetutvāt sāmānyato dṛṣṭasyāpi tadadhigamahetutvaprāptau punarvacane tadviparītapratiṣedharupo ni- yamo vijñāyate pañca pañcanakhā bhakṣyā iti yadvat |",
  "SA15n2992:1802": "anumānadvayāc ca sāmānyato dṛṣṭaṁ pṛthakkṛtyātīndriyārthādhigamahetutvenopādīyate |",
  "SA15n2992:1803": "tato- 'pi tasyaiva tad vijñāyate |",
  "SA15n2992:1804": "tad yathā - kṛṣṇā gavāṁ sampannakṣīrata- meti kṛṣṇāyā eva sampannakṣīratamatvam ||",
  "SA15n2992:1805": "tatsadbhāvasyaiva kāraṇatvāditi pradhānasadbhāvasyaiva |",
  "SA15n2992:1806": "tadbhāvamātre- ṇa hi pradhānaṁ bhedahetuḥ naikatvādibhir dharmaiḥ |",
  "SA15n2992:1807": "evaṁ manyate - asato (116)",
  "SA15n2992:1808": "hyupajanaḥ pratiṣidhyate vikāraṇām- nedaṁ vyaktamasata utpadyata iti |",
  "SA15n2992:1809": "ataḥ pāriśeṣyāt pradhānasadbhāvādevotpadyante bhedāḥ |",
  "SA15n2992:1810": "sadrūpānuvidhā- nāc ca bhedānāṁ sadrūpameva kāraṇam |",
  "SA15n2992:1811": "sadrūpaṁ ca tasyātmadhāraṇaṁ svā- bhāvikameva |",
  "SA15n2992:1812": "na tu sattāsaṁsargakṛtam sattāyāḥ prāk pariṇāmādasa- mbhavāt |",
  "SA15n2992:1813": "tathā hyāha- niḥ sattāsatteti |",
  "SA15n2992:1814": "yathā ca tadā sattā nāsti tathaikatvādayo'pi |",
  "SA15n2992:1815": "kutas teṣāṁ kāraṇatvam |",
  "SA15n2992:1816": "pradhānasadbhāvasyaiva ca pu- ruṣautsukyavinodanāya pravṛttiḥ |",
  "SA15n2992:1817": "atas tasyaiva kāraṇatvamiti ||",
  "SA15n2992:1818": "yadyevam kathaṁ taduktam- na ca kaścit pradhānasya bhedo nirvartako na ca ityādi |",
  "SA15n2992:1819": "tat parābhiprāyeṇaivaivamuktam |",
  "SA15n2992:1820": "yadi paro'nanyatvamaṅgīkṛtya pradhānapuruṣārthagatān daśa cūlikārthān sādhayet sarvathā gatiḥ syāt |",
  "SA15n2992:1821": "idaṁ tu svābhiprāyeṇa - tatsadbhāvasyaiva kāraṇatvaṁ yuktamiti kṛtvā ||",
  "SA15n2992:1822": "(117) tasya ca bhedebhya eveti pradhānāstitvasya ||",
  "SA15n2992:1823": "sattvasya bahutvasya vetyādinā sarvathāśabdasyārthamācaṣṭe |",
  "SA15n2992:1824": "vāśa- bdāt samuccayārthādekatvādeḥ |",
  "SA15n2992:1825": "bhedenābhedena veti sattvena vaikenākartṛka- tvādibhir vā atha vaikena vā vītena pañcabhir vā atha vā yadi puru- ṣādastitvādayo bhinā athāpyabhinnāḥ sarvathānavagama ityabhyupeta- hāniḥ |",
  "SA15n2992:1826": "yadakāraṇam na tac cheṣavadanumānāvaseyam atyantābhāva- vat |",
  "SA15n2992:1827": "tathā ca puruṣaḥ |",
  "SA15n2992:1828": "vyāpakābhāvaḥ |",
  "SA15n2992:1829": "ye tu - śabdākārapariṇate- ndriyavṛttinirbhāsāyāṁ manovṛttāvupajātāyāṁ puṁso'pi tadākāravṛttiru- pajāyate tasmād vṛttyākārapariṇāmī puruṣa itīcchanto'siddhatāṁ hetorudbhāvayanti teṣāṁ pradhānarūpaḥ pumān prapnoti |",
  "SA15n2992:1830": "tathā hi manovṛ- ttis triguṇātmakā |",
  "SA15n2992:1831": "tadākārā ca puruṣasya vṛttiḥ |",
  "SA15n2992:1832": "tataś cāsāvapi triguṇātmakaiva syāt |",
  "SA15n2992:1833": "evaṁ ca vṛttivṛttimatorananyatvāt puṁso'pi tri- guṇātmakatvamāpannam |",
  "SA15n2992:1834": "triguṇasvabhāvatvāc ca so'pi pradhānameva syā- t |",
  "SA15n2992:1835": "tatra cokto doṣaḥ |",
  "SA15n2992:1836": "pradhānasya caikatvamabhyupetaṁ hīyata ityasārame- taditi ||",
  "SA15n2992:1837": "(118) anumānādīnītyādi |",
  "SA15n2992:1838": "ādiśabdena śābdopamānārthāpattayo gṛhya- nte |",
  "SA15n2992:1839": "pratyakṣapūrvakatvāt tadvadeveti |",
  "SA15n2992:1840": "yathā pratyakṣaṁ dharmaṁ pratyanimitta- m tathānumānādīnyapi |",
  "SA15n2992:1841": "kutaḥ |",
  "SA15n2992:1842": "pratyakṣapūrvakatvāt |",
  "SA15n2992:1843": "ata eva caitāni na sūtritāni |",
  "SA15n2992:1844": "pratyakṣādīni hi pramāṇāni kimarthaṁ parīkṣyante |",
  "SA15n2992:1845": "coda- nālakṣaṇo dharmaḥ na pratyakṣādilakṣaṇa iti jñāpayitum |",
  "SA15n2992:1846": "pratyakṣasya ca dharmaṁ pratyanimittatve jñāpite - anyadapi yat pratyakṣapūrvam tad dharm- parijñānanimittaṁ na bhavatīti jñāyata eveti kiṁ tena sūtritena ||",
  "SA15n2992:1847": "kathaṁ tarhi ṣaṭ pramāṇāni mīmāṁsāyāṁ pratītyānītyāha - vṛttikā- rairityādi ||",
  "SA15n2992:1848": "tatretyādinā dūṣaṇamāha |",
  "SA15n2992:1849": "nanu ca sūtre pratyakṣapūrvakatvamasūtritatve he- tutvenopāttam |",
  "SA15n2992:1850": "vṛttau tu pramāṇatvaparijñāne - yadi yat pratyakṣapūrvaka- m tat pramāṇatvena vijñāsyata ityabhidhānāt tat kathaṁ vṛtteḥ sū- trārthānugamanam |",
  "SA15n2992:1851": "sūtre pratyakṣapūrvakatvamasūtraṇasya pāramparyeṇa hetutveno- pāttam na sākṣāt |",
  "SA15n2992:1852": "tadeva ca pāramparyaṁ darśayitum- yadi yat pra- tyakṣapūrvakamityādikaṁ vivaraṇaṁ kṛtamityadoṣaḥ |",
  "SA15n2992:1853": "yadi punaḥ pramāṇapa- (119)",
  "SA15n2992:1854": "rijñānamevāsūtraṇaheturavyavahita ucyeta pramāṇaparijñānahetur noktaḥ syāt |",
  "SA15n2992:1855": "tataś ca - smṛtīcchādveṣayatnādi pramāṇamanuṣajyata itya- sya dūṣaṇasyāvatāro na syāt |",
  "SA15n2992:1856": "tasmād dūṣaṇāvakāśadānāya pratyakṣa- pūrvakatvādityuktam ||",
  "SA15n2992:1857": "nanu naiva mīmāṁsāyāṁ pratyakṣapūrvakatvena pramāṇatvamuktam api tu dharmaṁ pratyanimittatvameṣāmākhyātam yadāha- pratyakṣapūrvakatvāc cānu- mānopamānārthāpattīnāmapyakāraṇatvamiti |",
  "SA15n2992:1858": "upavarṣeṇāpi prasiddhatvān noktānītyuktam |",
  "SA15n2992:1859": "pratyakṣādīni hi pramāṇāni prasiddhānīti naiṣa do- ṣaḥ |",
  "SA15n2992:1860": "iha prasiddhatvaṁ nāsti teṣāmiti jñāpitametat - bahavaś ca vi- pratipannā ityanena |",
  "SA15n2992:1861": "na ca teṣāṁ lakṣaṇamuktam yataḥ svarūpāvasāyaḥ syāt |",
  "SA15n2992:1862": "pratyakṣapūrvakatvāc ca dharmaṁ pratyanimittatānumānādīnāṁ vijñā- yata eva |",
  "SA15n2992:1863": "tato noktānīti vṛttikārair vākyakārābhiprāyamudbhāvayadbhiḥ - pratyakṣapūrvaṁ yat tat pramāṇatvena vijñāyata eva |",
  "SA15n2992:1864": "tato noktānītya- yamapyabhiprāya utprekṣita iti sambhāvyate |",
  "SA15n2992:1865": "anyathā pūrvako'pyabhiprā- yo na syāt |",
  "SA15n2992:1866": "na hyavijñāya pramāṇāntarāṇāṁ svarūpaṁ dharmaṁ pratyanimi- ttatā śakyā vijñātum yataḥ svarūpaparijñānārthaṁ vaktavyāni syuḥ |",
  "SA15n2992:1867": "na coktāni |",
  "SA15n2992:1868": "tasmān nūnam- yat pratyakṣapūrvakam tat pramāṇatvena vi- (120)",
  "SA15n2992:1869": "jñāyata eva |",
  "SA15n2992:1870": "tato noktānītyayamapi vṛttikārair vākyakārābhiprā- yo'bhyūhita ityāśaṅkyate |",
  "SA15n2992:1871": "tataś ca smṛtyādīnāmapi pratyakṣapūrvaka- tvāt pramāṇatvaṁ prasajyata iti ||",
  "SA15n2992:1872": "anumānopadeśādīti |",
  "SA15n2992:1873": "ādiśabdenopamānārthāpattigrahaṇam |",
  "SA15n2992:1874": "upadeśo dvividhaḥ pauruṣeyo'pauruṣeyaś ca |",
  "SA15n2992:1875": "iha pūrvasya grahaṇam |",
  "SA15n2992:1876": "itaras tu pareṣāmapi naiva pratyakṣapūrvakatvenābhimataḥ ||",
  "SA15n2992:1877": "asādhāraṇaviṣayetyuktamiti |",
  "SA15n2992:1878": "dharmiṇo'nekarūpasyetyatra prati- pāditamindriyadhiyo'sādhāraṇaviṣayatvam |",
  "SA15n2992:1879": "sambandhaś cānekāśraya ityādinā sādhāraṇatvaṁ sambandhasya darśayan- yat sādhāraṇam na tat pratyakṣasya viṣayaḥ sāmānyavat |",
  "SA15n2992:1880": "tathā ca sambandha iti vyāpakaviru- ddhamudbhāvayati |",
  "SA15n2992:1881": "sāmānyasya cādarśanapratipādanam - sāmānyaṁ yadya- pītyādinā |",
  "SA15n2992:1882": "avyāptiratra nāśaṅkanīyā |",
  "SA15n2992:1883": "indriyabuddhir hi vastuviṣa- yeṣyate |",
  "SA15n2992:1884": "asādhāraṇaṁ ca vastu na sādhāraṇam |",
  "SA15n2992:1885": "sambandhaś ca sādhā- raṇaḥ |",
  "SA15n2992:1886": "tasmān na vastu |",
  "SA15n2992:1887": "tato nendriyadhiyo viṣayaḥ |",
  "SA15n2992:1888": "sambandhinaś cetyādi |",
  "SA15n2992:1889": "yadi sambandhinaḥ saṁyogisamavāyyāditvena sambandhirūpeṇa gṛhyante evamanumānādyupakāriṇo bhavanti |",
  "SA15n2992:1890": "ādiśabdādupamānā- (121)",
  "SA15n2992:1891": "dyupakāriṇaḥ |",
  "SA15n2992:1892": "anyathā yo'pyanagnisambandhitvena prathamamavyutpannāgni- dhūmasambandho dhūmaṁ gṛhṇāti tasyāpi tato'gneranumānaṁ syāt |",
  "SA15n2992:1893": "na ca te tathā pratyakṣā iti sambandhāpekṣatvāt sambandhitvasya sambandhasya cāpratyakṣatvāt |",
  "SA15n2992:1894": "arthālocanamātratvāc cendriyadhiyaḥ sandhānaṁ pratya- sāmarthyāt sambandhirūpeṇa grahaṇaṁ pratyakṣeṇa teṣāṁ na sambhavati ||",
  "SA15n2992:1895": "dṛṣṭasāmānyatodṛṣṭādibhedāditi |",
  "SA15n2992:1896": "dṛṣṭam yatra liṅgaliṅginoḥ sa- mbandho dṛṣṭaḥ |",
  "SA15n2992:1897": "sāmānyato dṛṣṭam yatra kvacit sambandhadarśanāt ta- tsāmānyākāreṇātīndriyārthādhigatiḥ |",
  "SA15n2992:1898": "ādiśabdena pūrvavadādayo nai- yāyikoktā gṛhyante |",
  "SA15n2992:1899": "tatretyādinā - samavāyādīnāṁ tadvatāṁ ca sama- vāyyādīnāṁ samavāyasamavāyyādirūpeṇāpratyakṣatvābhyupagamāt parama- tenāpi tadāśrayasyānumānasya pratyakṣapūrvakatvaṁ nāstīti darśayati |",
  "SA15n2992:1900": "ta- nmatena tviti |",
  "SA15n2992:1901": "tanmatagrahaṇam svamatena saṁyogasaṁyoginorapyapra- tyakṣatvāt |",
  "SA15n2992:1902": "tadabhyupetyeti |",
  "SA15n2992:1903": "tanmataṁ tacchabdena sambadhyate ||",
  "SA15n2992:1904": "na heturanumāyāś ceti |",
  "SA15n2992:1905": "caśabdo bhinnakramo'vadhāraṇārthaś ca draṣṭavyaḥ naiva heturityarthaḥ ||",
  "SA15n2992:1906": "(122) dvayoraviśeṣādityādi |",
  "SA15n2992:1907": "dvayorapi sambandhinoraviśiṣṭaḥ saṁyogaḥ |",
  "SA15n2992:1908": "tataś cobhayorapyagnidhūmayor gamyagamakabhāvaḥ syāt sarvathā ca sarvātmanā saṁyogāt ||",
  "SA15n2992:1909": "saṁyoginau ca na |",
  "SA15n2992:1910": "svarūpeṇādhigantavyāviti |",
  "SA15n2992:1911": "svarūpam ya- daviditasambandhenāpi gṛhyate dhūmādirūpam |",
  "SA15n2992:1912": "tena nādhigamanārhau ||",
  "SA15n2992:1913": "kasmādityāha- na hyanumāna ityādi |",
  "SA15n2992:1914": "sambandhirūpeṇa tarhi ta- yor adhigatayorupakāro bhaviṣyatītyāha- na cetyādi |",
  "SA15n2992:1915": "na hī- ndriyadhiyo yogo viṣayo nāpi tadyuta ityanena - saṁyogirūpeṇa saṁyoginoḥ pratyakṣatā na bhavatītyuktam ||",
  "SA15n2992:1916": "syādetat - na nāma pratyakṣapūrvakatvamanumānādīnām |",
  "SA15n2992:1917": "lakṣaṇaṁ tu te - ṣāṁ yadiṣṭam tadanavadyam yatas tasya pratiṣedho nocyata ityāha- anumānopadeśopamānāmityādi |",
  "SA15n2992:1918": "kathaṁ punaḥ svābhiprāyeṇa nokta- mityāha- sambandhāntarasyānirdeśāditi |",
  "SA15n2992:1919": "na hi vaiśeṣikādyabhima- tasambandhebhyo'nyaḥ kaścana sambandho nirdiṣṭaḥ |",
  "SA15n2992:1920": "yadapīdaṁ śabareṇa svābhiprāyeṇa kilānumānamuktam - anumānaṁ jñātasambandhasyaikadeśa- darśanādekadeśāntare'sannikṛṣṭe buddhiḥ |",
  "SA15n2992:1921": "tad dvividhaṁ pratyakṣadṛṣṭasambandhaṁ (123)",
  "SA15n2992:1922": "sāmānyato dṛṣṭaṁ ceti tadapi vaiśeṣikīyānumānameva yadi ta eva sa- mbandhā vivakṣitāḥ |",
  "SA15n2992:1923": "athānye teṣāṁ svarūpaṁ na nirdiṣṭamityanirdiṣṭame- vānumānam |",
  "SA15n2992:1924": "smṛtirapi caikadeśadarśanādekadeśāntare pūrvādhigate jāya- ta iti sāpyanumānaṁ syāt |",
  "SA15n2992:1925": "sambandho'pi nendriyagrāhya ityuktam |",
  "SA15n2992:1926": "tat kutas tasya pratyakṣadṛṣṭasambandhatetyayuktametat ||",
  "SA15n2992:1927": "arthāpattyabhavayos tu pratiṣedha ucyata iti tayoḥ svābhiprā- yeṇa vidhānāt ||",
  "SA15n2992:1928": "sthālyādyadhiśrayaṇādyarthagṛhītamiti |",
  "SA15n2992:1929": "ekenādiśabdena cūrṇīda- rvyādayaḥ sādhanaviśeṣā gṛhyante dvitīyena codakopasaṁhārādayo vyā- pāraviśeṣāḥ |",
  "SA15n2992:1930": "arthagṛhītatvaṁ tu pākasya tata utpatteḥ |",
  "SA15n2992:1931": "na hi tair vi- nā pākaniṣpattir bhavati |",
  "SA15n2992:1932": "tato'nyathānupapattyā tat sarvamarthagṛhīta- meva |",
  "SA15n2992:1933": "kathaṁ punaranumānam yāvatā trirūpāl liṅgato'rthadṛg anu- mānamuktamityāha- pacatiliṅgādeva gamyata iti |",
  "SA15n2992:1934": "pāka eva hi sthālyādīnāmavinābhāvatvāl liṅgam |",
  "SA15n2992:1935": "avinābhāvas tu tata utpa- tteḥ |",
  "SA15n2992:1936": "tato dhūmādagnyanumānaval liṅgajatvādanumānān na bhidyate ||",
  "SA15n2992:1937": "(124) anye tu bhāvābhāvābhyāṁ kāryakāraṇapratipattimarthāpattim iccha- nti tāmevānye yuktyākhyaṁ pramāṇāntaramiti |",
  "SA15n2992:1938": "yathā sati cakṣuṣi ca- kṣurvijñānaṁ bhavati asati na bhavati |",
  "SA15n2992:1939": "tasmāc cakṣureva tasya kāra- ṇamiti |",
  "SA15n2992:1940": "na hīdamanumānaṁ yujyate dṛṣṭāntābhāvāat |",
  "SA15n2992:1941": "pramāṇāntarasi- ddho hi dṛṣṭānto bhavati |",
  "SA15n2992:1942": "na cātra pramāṇāntareṇa dṛṣṭāntasiddhiḥ |",
  "SA15n2992:1943": "tathā hi - yadapīdaṁ bījāṅkurādi dṛṣṭāntatveneṣyate tatrāpyanenaiva siddhaḥ kāryakāraṇabhāvaḥ |",
  "SA15n2992:1944": "na caitad yuktam yenaiva sādhyaṁ sādhyate tenaiva dṛ- ṣṭānto'pīti nidarśanānavasthāprasaṅgāditi |",
  "SA15n2992:1945": "sāpi naiva pramāṇāntaram |",
  "SA15n2992:1946": "na hyatra kāryakāraṇabhāvaḥ sādhyate sādhyasādhanayorabhedāt |",
  "SA15n2992:1947": "na hi bhāvābhāvābhyāmanyo hetuphalabhāvaḥ |",
  "SA15n2992:1948": "na ca tenaiva tasya sādhyatvamupapa- dyate |",
  "SA15n2992:1949": "tasmādatra mūḍhaṁ prati jananakhyātyā pitṛtvavad viṣayadarśanene vi- ṣayiṇo vṛttasambandhasya smaraṇād vyavahāraḥ sādhyate |",
  "SA15n2992:1950": "yādṛśe viṣaye tvayānyatra kāryakāraṇavyavahāraḥ pravartitaḥ tādṛśa evāyam |",
  "SA15n2992:1951": "tasmād- trāpi sa pravartyatāmiti |",
  "SA15n2992:1952": "vyavahāre ca sādhye sambhavati dṛṣṭānta itya- numānameva |",
  "SA15n2992:1953": "prayogas tu- yatra tadbhāvabhāvitvam tatra kāryakāraṇavya- vahāraḥ kartavyaḥ |",
  "SA15n2992:1954": "tad yathā yatra pūrvaṁ pravartitaḥ kāryakāraṇabhāvo bī- jāṅkurādau |",
  "SA15n2992:1955": "tadbhāvabhāvitvaṁ ca cakṣurvijñānayoriti svabhāvaḥ ||",
  "SA15n2992:1956": "(125) śabaras tvāha- arthāpattirapi dṛṣṭaḥ śruto vārtho'nyathā nopapadyata ityarthaparikalpanā yathā jīvati devadatte gṛhādarśanena bahirbhāva- syādṛṣṭasya kalpaneti |",
  "SA15n2992:1957": "atra gobalīvardanyāyena śabdādavagatasya śru- taśabdena pṛthagupādānād dṛṣṭaśabdaḥ pramāṇāntaropalabdhe vartate |",
  "SA15n2992:1958": "yathā jīvatītyabhāvapūrvikāyā arthāpatterudāharaṇam |",
  "SA15n2992:1959": "gṛhādarśanena bahirbhā- vasyeti jīvato devadattasya gṛhādarśanamabhāvapramāṇopalabdhaṁ bahirbhāva- mantareṇa nopapadyata ityarthaḥ ||",
  "SA15n2992:1960": "atra yadi jīvato devadattasya gṛhādarśanaṁ bahirbhāvādanyathā na dṛ- śyata ityanyathā nopapadyata ityucyate evaṁ sati bahirbhāvāavinābhūta- mapi tan na dṛṣṭamiti tathāpi nopapadyate |",
  "SA15n2992:1961": "atha jīvato devadattasya gṛ- hādarśanaṁ bahirbhāva eva sati dṛṣṭaṁ tadabhāve ca na dṛṣṭamityanyathā nopapa- dyata ityabhidhīyate tadā tadbhāvabhāvitvamevānyathānupapannatvamuktaṁ syā- t |",
  "SA15n2992:1962": "tac cānvayavyatirekiṇyevārthe bhavatīti nārthāpattiranumānād bhidyate |",
  "SA15n2992:1963": "prayogas tu- upalabdhilakṣaṇaprāpto gṛhe na dṛśyate jīvati ca sa bahir bhavati |",
  "SA15n2992:1964": "yathā yathoktaprakāro bahirupalabhyamāno yajñada- ttaḥ |",
  "SA15n2992:1965": "yathoktadharmakaś ca śabdāvagatasattāko devadatta iti svabhāvaḥ ||",
  "SA15n2992:1966": "(126) saṁśayakāraṇatvāditi |",
  "SA15n2992:1967": "yat saṁśayakāraṇam na tat pramāṇam prameyatvavat |",
  "SA15n2992:1968": "tathā ca prakrāntārthāpattiriti vyāpakaviruddhamāha ||",
  "SA15n2992:1969": "gehe'bhāvān na caitrasyetyādi |",
  "SA15n2992:1970": "na hi gehe'bhāvamātreṇa caitrasya bahirbhāvapratītir bhavati anyathā śaśaviṣāṇasyāpi syāt |",
  "SA15n2992:1971": "geha- śabdas tu tatra vākye prayuktas tasya bahirbhāvaṁ gamayati ||",
  "SA15n2992:1972": "gehaśabdasya prayoge hi vākyametan niyamavantamabhāvaṁ khyāpayati tathāvidhārthavivakṣāyāmevaivaṁvidhavākyaprayogāt |",
  "SA15n2992:1973": "yadāha- yadi tu gehe bahiś ca na syāt nāstītyevocyeteti |",
  "SA15n2992:1974": "tasmād vākyametadubha- yamākṣipati gehābhāvaṁ ca bahirbhāvaṁ ca ekasyāpi niyamayogakhyāpa- kasya dvitīyākṣepanāntarīyakatvāt |",
  "SA15n2992:1975": "na tu kevalo'bhāvo bahirbhāvamā- kṣipati niyamavāṁś ca na kevalaḥ niyamasyobhayarūpatvāt |",
  "SA15n2992:1976": "tasmān nāsti gehe caitra iti nābhava evocyate api tu bahiś ca bhāvaḥ |",
  "SA15n2992:1977": "tasmādarthāpattirevābhāva iti |",
  "SA15n2992:1978": "yathā hi sthālyādikamantareṇa pāka- sya niṣpattir na bhavatīti nāntarīyakatvāt sā tadākṣipati evaṁ pra- tiṣedhaniyamavivakṣāyāṁ gṛhaśabdasya prayogo bahirbhāvamantareṇa na bhava- tīti nāntarīyakatvāt sa tamākṣipati |",
  "SA15n2992:1979": "tataś ca yathā pacatiḥ sthā- lyāder liṅgam evamevaṁvidhavākyasamavāyī gehaśabdo'pi bahirbhāva- syeti tata eva tadgatiḥ ||",
  "SA15n2992:1980": "(127) śabaras tvāha - abhāvo'pi pramāṇābhāvo nāstītyarthasyāsannikṛ- ṣṭasyeti |",
  "SA15n2992:1981": "pratyakṣādipramāṇapañcakābhāva indriyeṇāsannikṛṣṭasyārthasya nāstītyabhāve niścayahetur bhavati |",
  "SA15n2992:1982": "tasmādabhāvaḥ pramāṇamiti vā- kyārthaḥ ||",
  "SA15n2992:1983": "tamevānye'nupalabdhiśabdena vyapadiśantaḥ pramāṇāntaravādina ā- huḥ- upalabdhyā yayā yo'rtho jñāyate tadabhāvataḥ |",
  "SA15n2992:1984": "nāstitvaṁ jñāyate tasyānupalabdhiriyaṁ matā ||",
  "SA15n2992:1985": "iti |",
  "SA15n2992:1986": "atrāpi pramāṇābhāvo'gṛhīto vastvabhāvagrahaṇakāraṇaṁ na bhavati |",
  "SA15n2992:1987": "atha grahaṇāpekṣaḥ sa vastvabhāvagrahaṇe vyāpriyate anavasthā syāt |",
  "SA15n2992:1988": "yathā hi ghaṭābhāvaḥ pramāṇābhāvena gṛhyate tathā pramāṇābhāvo'pyapare- ṇa so'pyapareṇetyanavasthitiḥ |",
  "SA15n2992:1989": "ekasyāpi cāgrahaṇe sarveṣāmagrahaṇa- miti kutas tasya prāmāṇyam |",
  "SA15n2992:1990": "agṛhītasyāpīndriyavad grahaṇakāra- ṇatvaṁ syāditi cet na abhāvasya sarvasāmarthyavirahalakṣaṇatvāt |",
  "SA15n2992:1991": "(128) anyathā bhāva eva syāt arthakriyāsāmarthyalakṣaṇatvād bhāvasyeti nābhāvaḥ pramāṇam ||",
  "SA15n2992:1992": "tavāpi tarhyanupalabdhir na syāt pramāṇaṁ yathoktādeva doṣāt |",
  "SA15n2992:1993": "naita- dasti na hi mayaivaṁvidhānupalabdhiriṣyate api tu upalabdhilakṣaṇa- prāptasyānupalabdhiḥ |",
  "SA15n2992:1994": "upalabdhilakṣaṇaprāptirupalambhapratyayāntarasāka- lyaṁ svabhāvaviśeṣaś ca yaḥ svabhāvaḥ satsvanyeṣūpalambhapratyayeṣu san pratyakṣa eva bhavati |",
  "SA15n2992:1995": "tatropalabdhiḥ kartṛsthā vā kriyā syāt karmasthā vā |",
  "SA15n2992:1996": "pūrvakalpa upalabhamānasya dharmo jñānamupalabdhiḥ |",
  "SA15n2992:1997": "tato'nyopala- bdhiranupalabdhiḥ vivakṣitopalabdheranyatvādabhakṣyāsparśanīyavat |",
  "SA15n2992:1998": "yadā tu karmasthā kriyopalabdhiśabdenocyate tadopalabhyamānasyaiva dharmaḥ svaviṣayajñānajananayogyatālakṣaṇa upalabdhir viṣayasvabhāva eva yogyatāyā bhāvarūpatvāt |",
  "SA15n2992:1999": "tasmādanya upalambhayogya eva tadekajñā- nasaṁsṛṣṭasvabhāvo'nupalabdhiḥ |",
  "SA15n2992:2000": "sa cāyaṁ yathopavarṇito dviprakāro'pya- nupalambhaḥ pratyakṣeṇaiva sidhyatīti nāsmākaṁ yathoktadoṣasambhavaḥ ||",
  "SA15n2992:2001": "(129) bhavatu nāmaivaṁvidhānupalabdhiḥ pramāṇam |",
  "SA15n2992:2002": "sā punaḥ kathamanumānam |",
  "SA15n2992:2003": "kathaṁ ca na syāt |",
  "SA15n2992:2004": "dṛṣṭāntānapekṣaṇāt |",
  "SA15n2992:2005": "na hyasyāṁ kaścid dṛṣṭānto 'sti |",
  "SA15n2992:2006": "pramāṇasiddho hi dṛṣṭānto bhavati |",
  "SA15n2992:2007": "anyathā yadyanupalabdhisiddha eva dṛṣṭāntaḥ syāt evaṁ sati yathā ghaṭābhāvo dṛṣṭāntena sādhyate tathā dṛṣṭānto'pi nirupākhyaṁ vyomakusumādyapareṇa dṛṣṭāntena sādhyeta |",
  "SA15n2992:2008": "so'pyapareṇetyanavasthā prasajyeta |",
  "SA15n2992:2009": "atha dṛṣṭānto dṛṣṭāntena vināpi sidhyati ghaṭābhāvo'pi sidhyet |",
  "SA15n2992:2010": "tataś ca pramāṇāntaramevānupala- bdhiḥ syāt dṛṣṭāntānapekṣaṇāditi ||",
  "SA15n2992:2011": "naiṣa doṣaḥ |",
  "SA15n2992:2012": "na hyapalambhenābhāvaḥ sādhyate |",
  "SA15n2992:2013": "kiṁ tarhi |",
  "SA15n2992:2014": "abhāvavya- vahāraḥ |",
  "SA15n2992:2015": "nimittaṁ hyasadvyavahārasyopalabhyānupalabdhiḥ |",
  "SA15n2992:2016": "sā svasannidhā- nāt svanimittamenaṁ sādhayatīti svanimittasāmagrībhāvī sarve'tra dṛ- ṣṭāntaḥ |",
  "SA15n2992:2017": "sadvyavahārapratiṣedhe'pi sādhye dṛśyānupalabdhyetarayā ca ni- mittavaikalyābhāvino'ṅkurādayo'pi dṛṣṭāntaḥ na kevalaṁ nirupākhya- meveti na pramāṇāntaratvaprasaṅgaḥ ||",
  "SA15n2992:2018": "kiṁ punaḥ kāraṇamabhāva eva na sādhyate |",
  "SA15n2992:2019": "bhedābhāvāt |",
  "SA15n2992:2020": "tathā hi- upalabdhireva dṛśyātmanāṁ sattā anupalabdhiś cāsattā |",
  "SA15n2992:2021": "kathaṁ kṛtvā |",
  "SA15n2992:2022": "(130) yadā tāvad yathoktā svaviṣayajñānajananayogyatopalabdhiḥ tadā yo- gyatāyāḥ svabhāvabhūtatvādupalabdhiḥ satteti siddhametat |",
  "SA15n2992:2023": "yadāpi kartṛ- dharmo jñānamupalabdhiḥ tadāpi sā dṛśyasyārthasya sattānibandhanatvāt tadvyāptyavyatirekābhyāṁ tatsvabhāvāviśiṣṭeti sattāvadupacārāt sattaiva |",
  "SA15n2992:2024": "tadevamubhayathāpyupalabdhiḥ sattā |",
  "SA15n2992:2025": "tadabhāvaś cāsattā paryudāsavṛttyā pūrvavat |",
  "SA15n2992:2026": "saiva cānupalabdhiriti nāsti sādhyasādhanayor bhedaḥ |",
  "SA15n2992:2027": "ten nābhāvo'nupalabdhyā sādhyate |",
  "SA15n2992:2028": "tasmān nimittopadarśanena nāstītya- nupalabdherasadvyavahāraḥ sādhyate muḍhaṁ prati jananakhyātyā pitṛtvavat |",
  "SA15n2992:2029": "adṛśyānupalambhenāpi nimittābhāvād vyavahārapratiṣedha ajanana- khyātyāpitṛtvavaditi ||",
  "SA15n2992:2030": "yātra parapakṣapratiṣedhenetyādi |",
  "SA15n2992:2031": "yaduktaṁ bhāṣyakāreṇa - parapakṣapra- tiṣedhena svapakṣasiddhiriti tatpratiṣedhaḥ sāṅkhyīyāvītapratiṣedhādeva kṛto veditavyaḥ ayamapyāvītaprayoga eveti kṛtveti ||",
  "SA15n2992:2032": "dvitīyaḥ paricchedaḥ samāptaḥ || (131)"
}