{
  "S06n621:0": "30",
  "S06n621:1": "265. yo bodhisattva cirasaṃsaraṇābhiprāyo",
  "S06n621:2": "sattvārtha kṣetrapariśodhanayuktayogī |",
  "S06n621:3": "na ca khedabuddhi aṇumātra upādiyāti",
  "S06n621:4": "so vīryapāramitayukta atandritaśca ||1 ||",
  "S06n621:5": "266. saci kalpakoṭi gaṇaye vidu bodhisattvo",
  "S06n621:6": "cirasaṃjña bodhi samudāniya tena duḥkhe |",
  "S06n621:7": "ciraduḥkha bheṣyati samācaramāṇu dharmaṃ",
  "S06n621:8": "tatu vīryapāramitahīna kusīdarūpo ||2 ||",
  "S06n621:9": "267. prathamaṃ upādu varabodhayi cittupādo",
  "S06n621:10": "so vā anuttaraśivāmanuprāpuṇeyā |",
  "S06n621:11": "rātriṃdivaikamanasā tamadhiṣṭhiheyā",
  "S06n621:12": "ārambhavīrya vidu paṇḍitu veditavyo ||3 ||",
  "S06n621:13": "268. saci kaścideva vadayeya sumeruśailaṃ",
  "S06n621:14": "bhinditva paśca adhigamyasi agrabodhim |",
  "S06n621:15": "saci khedabuddhi kurute ca pramāṇabuddhiṃ",
  "S06n621:16": "kausīdyaprāpta bhavate tada bodhisattvo ||4 ||",
  "S06n621:17": "269. atha tasyupadyati matī kimutālpamātraṃ",
  "S06n621:18": "kṣaṇamātra bhasma nayatī vilayaṃ sumerum |",
  "S06n621:19": "ārambhavīrya bhavate vidu bodhisattvo",
  "S06n621:20": "nacireṇa bodhivara lapsyati nāyakānām ||5 ||",
  "S06n621:21": "270. saci kāyacittavacasā ca parākrameyyā",
  "S06n621:22": "paripācayitva jagatī kariṣyāmi artham |",
  "S06n621:23": "kausīdyaprāpta bhavatī sthitu ātmasaṃjñaiḥ",
  "S06n621:24": "nairātmabhāvanavidūri nabhaṃ va bhūmeḥ ||6 ||",
  "S06n621:25": "271. yasminna kāyu na pi citta na sattvasaṃjñā",
  "S06n621:26": "saṃjñāvivarti sthitu advayadharmacārī |",
  "S06n621:27": "ayu vīryapāramita ukta hitaṃkareṇa",
  "S06n621:28": "ākāṅkṣamāṇu śivamacyutamagrabodhim ||7 ||",
  "S06n621:29": "272. paruṣaṃ śruṇitva vacanaṃ parato duruktaṃ",
  "S06n621:30": "paritoṣayāti susukhaṃ vidu bodhisattvo |",
  "S06n621:31": "ko bhāṣate ka śṛṇute kutu kasya kena",
  "S06n621:32": "so yukta kṣāntivarapāramitāya vijño ||8 ||",
  "S06n621:33": "273. so bodhisattva kṣamate guṇadharmayukto",
  "S06n621:34": "yaścaiva ratnabharitaṃ trisahasra dadyāt |",
  "S06n621:35": "buddhāna lokavidunārhatapratyayānāṃ",
  "S06n621:36": "kalapuṇya so na bhavate iha dānaskandhe ||9 ||",
  "S06n621:37": "274. kṣāntīsthitasya pariśudhyati ātmabhāvo",
  "S06n621:38": "dvātriṃśalakṣaṇaprabhāva anantapāro |",
  "S06n621:39": "[sattvāna śūnyavaradharma niśāmayātī",
  "S06n621:40": "priyu bhoti sarvajagatī kṣamamāṇu vijño ||10 ||",
  "S06n621:41": "275. saci kaści candanapuṭaṃ grahiyāna sattvo",
  "S06n621:42": "abhyokireya gurupremata bodhisattvam |",
  "S06n621:43": "dvitīyo'pi] agni sakale śirasi kṣipeyā",
  "S06n621:44": "ubhayatra tulyu manu tena upāditavyo ||11 ||",
  "S06n621:45": "276. evaṃ kṣamitva vidu paṇḍitu bodhisattvo",
  "S06n621:46": "taṃ cittupādu pariṇāmayi agrabodhau |",
  "S06n621:47": "yāvanti kṣānti rahapratyayasattvadhātoḥ",
  "S06n621:48": "abhibhoti sarvajagatī kṣamamāṇu śūraḥ ||12 ||",
  "S06n621:49": "277. kṣamamāṇu eva puna citta upāditavyo",
  "S06n621:50": "narakeṣu tiryayamaloki aneka duḥkhā |",
  "S06n621:51": "anubhūya kāmaguṇahetu akāmakārā",
  "S06n621:52": "kasmā hu adya na kṣameya nidāna bodhau ||13 ||",
  "S06n621:53": "278. kaśadaṇḍaśastravadhabandhanatāḍanāśca",
  "S06n621:54": "śirachedakarṇacaraṇākaranāsachedāḥ |",
  "S06n621:55": "yāvanti duḥkha jagatī ahu tatsahāmi",
  "S06n621:56": "kṣāntīya pāramita tiṣṭhati bodhisattvo ||14 ||",
  "S06n621:57": "bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ ||"
}