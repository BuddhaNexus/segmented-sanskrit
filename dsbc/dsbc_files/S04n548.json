{
  "S04n548:0": " || sarvatathāgatastavaparivartaḥ ||",
  "S04n548:1": "atha khalu tānyanekāni bodhisattvaśatasahasrāṇi yena suvarṇaratnākaracchatrakūṭastathāgatastenopasaṃkrāntāḥ |",
  "S04n548:2": "upasaṃkramya tasya suvarṇaratnākaracchatrakūṭasya tathāgarasya pādau śirasā banditvaikānte sthitāni kṛtāñjalibhūtāni taṃ suvarṇaratnākaracchatrakūṭaṃ tathāgatamabhiṣṭavitsuḥ ||",
  "S04n548:3": "suvarṇavarṇo jinatyaktakāya",
  "S04n548:4": "suvarṇavarṇo vyavabhāsitāṅga |",
  "S04n548:5": "suvarṇavarṇo girivā munīndra",
  "S04n548:6": "suvarṇavarṇo munipuṇḍarīka || 1 ||",
  "S04n548:7": "sulakṣaṇairlakṣaṇa bhuṣitāṅgaṃ",
  "S04n548:8": "suvicitravyañjanavicitritāṅga |",
  "S04n548:9": "suvirājitaṃ kāñcanasuprabhāsaṃ",
  "S04n548:10": "sunirmalaṃ saumyamivācalendrama || 2 ||",
  "S04n548:11": "brahmeśvaraṃ susvarabrahmaghoṣaṃ",
  "S04n548:12": "siṃheśvaraṃ garjitameghaghoṣam |",
  "S04n548:13": "ṣaṣṭayaṅgavaccātasvaranirmaleśvaraṃ",
  "S04n548:14": "mayūrakalaviṅkarutasvarājitam || 3 ||",
  "S04n548:15": "sunirmalaṃ suvimalatejasuprabhaṃ",
  "S04n548:16": "puṇyaṃ śatalakṣaṇasamalaṃkṛtaṃ jinam |",
  "S04n548:17": "suvimalasunirmalasāgaraṃ jinaṃ",
  "S04n548:18": "sumerusarvasugaṇācitaṃ jinam || 4 ||",
  "S04n548:19": "paramasattvahitānukampanaṃ",
  "S04n548:20": "paramaṃ lokeṣu sukhasya dāyakam |",
  "S04n548:21": "paramārthasya sudeśakaṃ jinaṃ",
  "S04n548:22": "parinirvāṇasukhapradeśakam || 5 ||",
  "S04n548:23": "amṛtasya sukhasya dāyakaṃ",
  "S04n548:24": "maitrībalavīrya upāyavantam |",
  "S04n548:25": "na śakyaṃ sataguravasamudrasāgarabahukalpa-",
  "S04n548:26": "sahasrakoṭibhirekaikaṃ tava prakāśitum || 6 ||",
  "S04n548:27": "etatsaṃkṣiptaṃ mayā prakāśitaṃ",
  "S04n548:28": "kiṃ cidguṇabinduguṇārṇavodbhavam |",
  "S04n548:29": "yacca samupacitapuṇyasaṃcayaṃ",
  "S04n548:30": "tena sattvaḥ prāpnyatu bodhimuttamām || 7 ||",
  "S04n548:31": "atha khalu ruciraketubodhisattva utthāyāsanādekāṃsamuttarāsaṅgaṃ prāvaritvā dakṣiṃṇa jānu maṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamayitvā tasyāṃ velāyāmimābhirgāthābhiramyastāvīt |",
  "S04n548:32": "sa tvaṃ munīndra śatapuṇyalakṣaṇa",
  "S04n548:33": "sahasraśrīcāruguṇairalaṃkṛtam |",
  "S04n548:34": "udāravarṇavarasaumyadarśana",
  "S04n548:35": "sahasraraśmiriva prasūyate || 8 ||",
  "S04n548:36": "anekaraśmijvalanākulaprabhaṃ",
  "S04n548:37": "vicitraratnākularatnasaṃnibha |",
  "S04n548:38": "nīlāvadātāpyavakāñcanābhaṃ",
  "S04n548:39": "vaiḍūryatāmrāraṇasphaṭikābham || 9 ||",
  "S04n548:40": "na bhāsate vajramivendraparvatān",
  "S04n548:41": "prabhāvilāsābhiranantakoṭibhiḥ |",
  "S04n548:42": "prasīda me sendrapracaṇḍabhānunā",
  "S04n548:43": "pratapyase sattvasukhācarairiti || 10 ||",
  "S04n548:44": "prasannavarṇendriyacārudarśana",
  "S04n548:45": "ātaptarūpajanakāntarūpa |",
  "S04n548:46": "apūrvavarṇo virajo virājase",
  "S04n548:47": "yathaiva muktaṃ bhramarākulaprabham || 11 ||",
  "S04n548:48": "viśuddhakāruṇyaguṇairalaṃkṛtaṃ",
  "S04n548:49": "samānamaitrībalapuṇyasaṃcitam |",
  "S04n548:50": "vicitrapūrṇairanuvyañjanārcitaṃ",
  "S04n548:51": "samādhibodhyaṅgaguṇairalaṃkṛtam || 12 ||",
  "S04n548:52": "tvayā hi prahlādakarī sukhaṃkarī",
  "S04n548:53": "śubhākaraṃ sarvasukhākarāgamam |",
  "S04n548:54": "vicitragambhīraguṇairalaṃkṛtaṃ",
  "S04n548:55": "virocase kṣetrasahasrakoṭiṣu || 13 ||",
  "S04n548:56": "virājase tvaṃ dyumaṇīrivāṃśubhiḥ",
  "S04n548:57": "yathojjvalaṃ tvaṃ gagaṇe'rkamaṇḍalam |",
  "S04n548:58": "meruryathā sarvaguṇairupetaḥ",
  "S04n548:59": "saṃdṛśyase sarvatrilokadhātuṣu || 14 ||",
  "S04n548:60": "gokṣīraśaṅkhakumudendusaṃnibhaḥ",
  "S04n548:61": "tuṣārapadmābhasupāṇḍura prabhaḥ",
  "S04n548:62": "dantāvaliste mukhato virājate",
  "S04n548:63": "sadrājahaṃsairiva cāntarīkṣam || 15 ||",
  "S04n548:64": "tvatsaumyavakrendumukhāntare sthitaṃ",
  "S04n548:65": "pradakṣiṇāvarta sukuṇḍalīnam |",
  "S04n548:66": "vaiḍūryavarṇaimaṇitorṇaraśmibhi-",
  "S04n548:67": "rvirocate sūrya ivāntarīkṣe || 16 |",
  "S04n548:68": "iti śrīsuvarṇaprabhāsottamasūtrendrarāje sarvatathāgatastavaparivarto",
  "S04n548:69": "nāma viṃśatitamaḥ ||"
}