{
  "SA14n1155:0": "daśamaparivartaḥ |",
  "SA14n1155:1": "viśiṣṭaprayogairākārā bhāvayitavyāste ca prayoktāraṃ vinā kathayitumaśakyā iti śravaṇādibhājanaṃ prayoktāraṃ nirdiśannāha |",
  "SA14n1155:2": "atha khalu śakrasyetyādi |",
  "SA14n1155:3": "tathāgatamuddiśya vihārādikaraṇāt pūrvajinakṛtādhikārāḥ |",
  "SA14n1155:4": "piṇḍapātādidānādbahubuddhāvaropitakuśalamūlāḥ |",
  "SA14n1155:5": "kalyāṇamitrairadhiṣṭhitatvena kalyāṇamitraparigṛhītāḥ |",
  "SA14n1155:6": "yathoktaviśeṣaṇatrayopetā evākāralakṣaṇāyā māturasyā mukhyataḥ śravaṇabhājanam |",
  "SA14n1155:7": "tathā coktam |",
  "SA14n1155:8": "kṛtādhikārā buddheṣu teṣūptaśubhamūlakāḥ |",
  "SA14n1155:9": "mitraiḥ sanāthāḥ kalyāṇairasyāḥ śravanabhājanam ||6 ||iti",
  "SA14n1155:10": "avaramātrakeṇeti |",
  "SA14n1155:11": "alpena |",
  "SA14n1155:12": "kāyādyupasthānārādhanādbahubuddhaparyupāsitāḥ |",
  "SA14n1155:13": "saṃśayārthanirṇayāya svarūpaparipṛcchanāt paripṛṣṭāḥ |",
  "SA14n1155:14": "hetuparipṛcchayā paripraśnīkṛtāḥ |",
  "SA14n1155:15": "dānādidaśapāramitāpratipattyanuṣṭhānādbahubuddhāvaropitakuśalamūlāḥ |",
  "SA14n1155:16": "kṛtatathāgataparyupāsanādaya evodgrahaṇādibhājanamityavasātavyam |",
  "SA14n1155:17": "tathā coktam |",
  "SA14n1155:18": "buddhopāsanasampraśnadānaśīlādicaryayā |",
  "SA14n1155:19": "udgrahadhāraṇādīnāṃ bhājanatvaṃ satāṃ matam ||7 || iti",
  "SA14n1155:20": "yukta evāyaṃ śakrasya vitarko yasya yathoktaheturasti sa evādhimokṣaṃ karotītyāha |",
  "SA14n1155:21": "yo bhagavannityādi |",
  "SA14n1155:22": "tathā tvayā śikṣiṣyata ityādi padatrayaṃ prayogamaulapṛṣṭhāvasthāsu darśanabhāvanāviśeṣamārgabhedādvā grāhyam |",
  "SA14n1155:23": "nanu viśiṣṭārthādhigamābhāve kathamudgrahādimātreṇāvinivartanīyo dhārayitavya iti |",
  "SA14n1155:24": "tatkasya hetorityāśaṅkyāha |",
  "SA14n1155:25": "gambhīretyādi |",
  "SA14n1155:26": "yathoktatathāgataparyupāsanasaṃpraśnadānaśīlādicaryāhetutrayavaiparītyena parīttakuśalamūlenāparipṛcchakajātīyena pūrvamacaritavateti padatrayaṃ yojyam |",
  "SA14n1155:27": "etaduktam |",
  "SA14n1155:28": "&quot;vyatirekamukhena yasmādyathānirdiṣṭabuddhopāsanādikāraṇenādhimuñcati prajñāpāramitāṃ viśiṣṭādhyāśayatayā tasmādavinivartanīyo dhārayitavya&quot;iti |",
  "SA14n1155:29": "yathoktahetuvaikalyācca pratikṣipantītyāha |",
  "SA14n1155:30": "ye punaradhimucyetyādi |",
  "SA14n1155:31": "kathamidānīṃ pratikṣepāśayena pūrvaṃ pratikṣepo gamyata iti |",
  "SA14n1155:32": "tatkasya hetorityāśaṅkyāha |",
  "SA14n1155:33": "yathāpītyāha |",
  "SA14n1155:34": "yasmādidānīṃ kuśalamūlānaṃ parīttatvāt pratikṣepāśayo mātustasmāt pūrvamapi pratikṣepo gamyate |",
  "SA14n1155:35": "anyathā parīttakuśalamūlatvānupapatterityarthaḥ |",
  "SA14n1155:36": "tadevāha |",
  "SA14n1155:37": "na hi bhagavannityādi |",
  "SA14n1155:38": "ucitamevoktam |",
  "SA14n1155:39": "śāriputreṇetyāha |",
  "SA14n1155:40": "gambhīretyādi |",
  "SA14n1155:41": "kimatrāścaryaṃ |",
  "SA14n1155:42": "naiva kiñcit kāraṇānurūpatvāt kāryasya |",
  "SA14n1155:43": "sañjātaprasādātiśayatvādāha |",
  "SA14n1155:44": "namaskaromītyādi |",
  "SA14n1155:45": "kathaṃ māturnamaskāre&#39;",
  "SA14n1155:46": "nyasya sambandhābhāvānnamaskāra iti |",
  "SA14n1155:47": "tatkasya hetorityāśaṅkyāha |",
  "SA14n1155:48": "ato nirjātā hītyādi |",
  "SA14n1155:49": "bodhisattvāvasthāyāṃ māturabhyāsena buddhatvaprāptestataḥ sarvajñatā nirjātā |",
  "SA14n1155:50": "buddhatvāvasthāyāṃ vineyebhyaḥ prajñāpāramitāprakāśanāt sarvajñajñānaprabhāvitā ca prajñāpāramitetyevaṃ hetuphalasambandhāt prajñāpāramitānamaskāre sarvajñajñānasya namaskāraḥ |",
  "SA14n1155:51": "evamiti |",
  "SA14n1155:52": "sarvajñajñānasya hetutvena phalatvena cetyarthaḥ |",
  "SA14n1155:53": "śrutacintābhāvanāmayajñānairyathākramaṃ prajñāpāramitāyāṃ caritavyamityādi |",
  "SA14n1155:54": "padatrayaṃ yojyam |",
  "SA14n1155:55": "prayokturnirdeśānantaraṃ prayogārthaṃ praśnayannāha |",
  "SA14n1155:56": "kathaṃ bhagavannityādi |",
  "SA14n1155:57": "prakaraṇānurūpatvāt praśnasya sādhu sādhviti sādhukāradānam |",
  "SA14n1155:58": "etamarthamityādi |",
  "SA14n1155:59": "vakṣyamāṇan viṃśatiprayogānārabhya svādhigamārtha paripraṣṭavyam |",
  "SA14n1155:60": "parādhigamārthaṃ paripraśnīkartavyam |",
  "SA14n1155:61": "tathāgataṃ manyase pratipadyase jānīṣa iti yāvat |",
  "SA14n1155:62": "tatra rūpādiṣvanavasthānaprayogamāha |",
  "SA14n1155:63": "ihetyādinā |",
  "SA14n1155:64": "ādhārasvarūpabhedena rūpe rūpamiti padadvayaṃ vācyam |",
  "SA14n1155:65": "tataḥ kimityāha |",
  "SA14n1155:66": "yata ityādi |",
  "SA14n1155:67": "etaduktam |",
  "SA14n1155:68": "&quot;yasmādrūpādiṣu niḥsvabhāvatayā sthānapratiṣedhastasmāttatrānavasthānaprayoga&quot;iti |",
  "SA14n1155:69": "ayogaprayogārthamāha |",
  "SA14n1155:70": "rūpamiti kauśika na yojayatīti |",
  "SA14n1155:71": "na yogamāpadyata ityarthaḥ |",
  "SA14n1155:72": "tataḥ kiṃ bhavatītyāha |",
  "SA14n1155:73": "yata ityādi |",
  "SA14n1155:74": "evaṃ yogamāpadyata iti |",
  "SA14n1155:75": "evaṃ tattvato yogābhāvena saṃvṛtyā yogamāpadyate |",
  "SA14n1155:76": "ayoga eva teṣu prayoga ityarthaḥ |",
  "SA14n1155:77": "gambhīraprayogamāha |",
  "SA14n1155:78": "gambhīretyādinā |",
  "SA14n1155:79": "rūpāditathatāgambhīratayā pratiṣṭhānānupalabdhyarthena sarvajñatādhikāre gambhīretyavabodhāt |",
  "SA14n1155:80": "duravagāhaprayogamāha |",
  "SA14n1155:81": "duravagāhetyādinā |",
  "SA14n1155:82": "rūpādiduravagāhatayā prakṛtyanāvilārthena mārgajñatādhikāre duravagāhetyadhimokṣāt |",
  "SA14n1155:83": "tadeva kathayannāha |",
  "SA14n1155:84": "durudgraheti |",
  "SA14n1155:85": "śrotravijñānena tadākṛṣṭena ca manovijñānena durudgrahatvāt |",
  "SA14n1155:86": "apramāṇaprayogamāha |",
  "SA14n1155:87": "apramāṇetyādinā |",
  "SA14n1155:88": "rūpādyapramāṇatayā paryantānupalambhārthena sarvākārajñatādhikāre&#39;",
  "SA14n1155:89": "pramāṇetyālambanāt |",
  "SA14n1155:90": "athavā gambhīrābhisambodhamasādhāraṇābhisambodhaṃ niruttarābhisambodhañcādhikṛtya yathākramaṃ trividho&#39;",
  "SA14n1155:91": "yaṃ gambhīraprayogādiruktaḥ |",
  "SA14n1155:92": "sādhūktatvena gambhīraprayogaṃ spaṣṭayannāha |",
  "SA14n1155:93": "evametadityādinā |",
  "SA14n1155:94": "tadayaṃ samāsārtho yadā gambhīraṃ rūpādikamityabhiniveśayogena tattvato na tiṣṭhati tadā&#39;",
  "SA14n1155:95": "viparyastatvāttatra gambhīrayogamāpadyate |",
  "SA14n1155:96": "yadā ca gambhīramityapi na yogamāpadyate tadā gambhīraṃ rūpādikamityapi na tiṣṭhatyevaṃ yogāvasthānasya niṣedhenāviparītagāmbhīryaprayogārthaḥ kathita iti |",
  "SA14n1155:97": "etadanusāreṇa duravagāhāpramāṇaprayogayorapyartho vācyaḥ |",
  "SA14n1155:98": "&quot;ete ca gambhīrādayastrayaḥ prayogāḥ pratyekaṃ mṛdumadhyādhimātrā&quot;",
  "SA14n1155:99": "ityāryavimuktisenaḥ |",
  "SA14n1155:100": "kṛcchracirābhisambodhaprayogārthamāha |",
  "SA14n1155:101": "gambhīrā bhagavan prajñāpāramitā&#39;",
  "SA14n1155:102": "vinivartanīyasyetyādi |",
  "SA14n1155:103": "niyatagotratvena kaścidavaivartiko&#39;",
  "SA14n1155:104": "pyavyākṛta iti |",
  "SA14n1155:105": "tadvyavacchedārthaṃ vyākṛtagrahaṇam |",
  "SA14n1155:106": "mātari sarvaprakārajñānābhāvena vicikitsādisambhāvāt tasyaiva purato bhāṣaṇe ko heturiti |",
  "SA14n1155:107": "tatkasya hetorityāśaṅkyāha |",
  "SA14n1155:108": "sa hītyādi |",
  "SA14n1155:109": "sa yasmāt pratividdhadharmadhātuniṣyandadeśanādharmāgratvena mithyājñānābhāvānna kāṃkṣiṣyati,",
  "SA14n1155:110": "saṃśayajñānavigamānna vicikitsiṣyati,",
  "SA14n1155:111": "ajñānavirahānna dhanvāyiṣyati,",
  "SA14n1155:112": "samyagjñānopetatvānna vivadiṣyati,",
  "SA14n1155:113": "tasmāttasyaiva purato bhāṣaṇīyeti matiḥ |",
  "SA14n1155:114": "sāmarthyādanyasya punarutttrāsādisambhavāt kṛcchracirābhisambodhaprayogo darśitaḥ |",
  "SA14n1155:115": "vyākaraṇalābhaprayogamāha |",
  "SA14n1155:116": "sa cetpunarityādinā ko doṣa iti |",
  "SA14n1155:117": "katamaḥ kāṃkṣādidoṣaḥ syāt |",
  "SA14n1155:118": "gotrasāmarthyādanutrāsādimato na kaścidityāha |",
  "SA14n1155:119": "durata ityādi |",
  "SA14n1155:120": "dūrāddūrato dīrghakālādi yāvat |",
  "SA14n1155:121": "tadevāha |",
  "SA14n1155:122": "cirayānasamprasthita iti |",
  "SA14n1155:123": "athavā dūrato gambhīrārthādhimokṣācchrāvakādyagocarataḥ |",
  "SA14n1155:124": "prajñāpāramitāṃ lapsyata ityādi |",
  "SA14n1155:125": "prathamatarameva tāvaddurātpaśyati |",
  "SA14n1155:126": "tato darśanāhlāditaśarīro vandate |",
  "SA14n1155:127": "tato vivardhamānaprasādavegaḥ pradakṣiṇīkaraṇādinā paryupāste |",
  "SA14n1155:128": "tataḥ kṛtānupūrvīko niṣadya śṛṇoti |",
  "SA14n1155:129": "ityevaṃ darśanādyarthaṃ prajñāpāramitāṃ prāpsyati |",
  "SA14n1155:130": "na cedānīmasau cireṇeti |",
  "SA14n1155:131": "na cireṇedānīmeva darśanādikāle |",
  "SA14n1155:132": "etadevāha |",
  "SA14n1155:133": "āsannamityādinā |",
  "SA14n1155:134": "naikaṃ tathāgatamityādi |",
  "SA14n1155:135": "ekadvitritathāgatānatikramiṣyati |",
  "SA14n1155:136": "tataḥ sa bodhisattvaḥ paścādvyākaraṇaṃ pratilapsyata ityevaṃ na ,",
  "SA14n1155:137": "api tu tebhya ityarthaḥ |",
  "SA14n1155:138": "tadeva kathayannāha |",
  "SA14n1155:139": "api tu tānārāgayiṣyatīti |",
  "SA14n1155:140": "api ca tānekadvitritathāgatān samyak tatprajñaptaśikṣāpratipattyā&#39;",
  "SA14n1155:141": "&#39;",
  "SA14n1155:142": "rāgayiṣyati |",
  "SA14n1155:143": "tathāgatadarśanaṃ ca vyākaraṇenāvandhyaṃ kariṣyatīti |",
  "SA14n1155:144": "ekadvitritathāgatādidarśanaṃ vyākaraṇenāśūnyaṃ kariṣyati |",
  "SA14n1155:145": "niyame vyākaraṇalābhāt |",
  "SA14n1155:146": "tadevāha |",
  "SA14n1155:147": "tathāgatadarśanāccetyādinā |",
  "SA14n1155:148": "yadā ca vyākaraṇamityādyupasaṃhāraḥ sugamaḥ |",
  "SA14n1155:149": "avinivartanīyaprayogārthamāha |",
  "SA14n1155:150": "atha khalvāyuṣmān śāriputra ityādi |",
  "SA14n1155:151": "kaḥ punarvādo&#39;",
  "SA14n1155:152": "tra yaḥ śrutvā codgrahīṣyati |",
  "SA14n1155:153": "yaḥ samyagudgrahaṇādinā&#39;",
  "SA14n1155:154": "vinivartanīyaprayogeṇa yuktaḥ sa paripakvakuśalamūla ityatra ko vādaḥ |",
  "SA14n1155:155": "naiva kaścitsaṃdeha ityarthaḥ |",
  "SA14n1155:156": "sādhūktatvenānumatimāha |",
  "SA14n1155:157": "evametadityādi yathoktaprayogameva draḍhayannāha |",
  "SA14n1155:158": "pratibhāti me bhagavannityādi |",
  "SA14n1155:159": "aupamyodāharaṇamiti |",
  "SA14n1155:160": "sādṛśyodāharaṇam |",
  "SA14n1155:161": "upavartsyata iti |",
  "SA14n1155:162": "upapatsyate |",
  "SA14n1155:163": "prajñā pāramitodgrahaṇādinā kathaṃ paripakvakuśalamūlo bodhisattvo lakṣyate,",
  "SA14n1155:164": "anyasyāpi tadudgrahādisambhavāditi |",
  "SA14n1155:165": "tatkasya hetorityāśaṅkyāha |",
  "SA14n1155:166": "bhūyastvena hītyādi |",
  "SA14n1155:167": "yasmādbāhulyena dharmavyasanasaṃvartanīyaiḥ karmabhiravirahitānāṃ prajñāpāramitāyāñcittāni samyagudgrahādivimukhatvena pratikūlāni bhaviṣyantīti |",
  "SA14n1155:168": "parityāgaparatvena ca parivellayiṣyanti |",
  "SA14n1155:169": "yasmāccānupacitakuśalamūlāḥ prajñāpāramitāyāmarthānavabodhagamanānna praskandanti,",
  "SA14n1155:170": "nāpi prasādalābhāt prasīdanti,",
  "SA14n1155:171": "tasmādupacitakuśalamūlāste yathāvadudgrahaṇādikāriṇa iti vākyārthaḥ |",
  "SA14n1155:172": "bhūtakoṭyāmiti |",
  "SA14n1155:173": "bhūtakoṭirdhamadhātustaddyotanāt prajñāpāramitā tathoktā |",
  "SA14n1155:174": "niryāṇaprayogamāha |",
  "SA14n1155:175": "tadyathāpi nāma bhagavan puruṣo yojanaśatikādityādinā |",
  "SA14n1155:176": "evamevetyādinā |",
  "SA14n1155:177": "bahuyojanaśatikāṭavīkāntārātprasthitapuruṣavadāntarāyikadharmavarjanādipratipattimato yasyeyaṃ jinajananī śravaṇādyarthamupapadyate niyamena niryāṇāttena veditavyamabhyāsānno&#39;",
  "SA14n1155:178": "hamanuttarāyāḥ samyaksambodherityarthaḥ |",
  "SA14n1155:179": "tadevāha |",
  "SA14n1155:180": "nāpi tenetyādinā |",
  "SA14n1155:181": "tadvirodhidharmānupasthāne kathaṃ śrāvakādibhūmau patanabhayaṃ na syāditi |",
  "SA14n1155:182": "tatkasya hetorityāśaṅkyāha |",
  "SA14n1155:183": "tathā hyasyemānītyādi |",
  "SA14n1155:184": "etaduktam |",
  "SA14n1155:185": "&quot;yasmāt pudgalanairātmyamātraprabhavatvena śrāvakādibhūmiviruddhāmavikalasarvadharmanaiḥsvābhāvyadyotikāṃ prajñāpāramitāṃ darśanādyarthaṃ labhate tato viruddhāyā māturupalambhānna śrāvakādibhūmipātāśaṅke&quot;ti |",
  "SA14n1155:186": "sādhūktatvādevametacchāriputraivametaditi |",
  "SA14n1155:187": "svahastaṃ dattvā punarapi sāmarthyādhānārthamāha |",
  "SA14n1155:188": "pratibhātvityādi |",
  "SA14n1155:189": "nirantaraprayogārthamāha |",
  "SA14n1155:190": "tadyathāpi nāma bhagavanniha kaścidevetyādi |",
  "SA14n1155:191": "stambaṃ vā stambanimittaṃ veti,",
  "SA14n1155:192": "viṭapaṃ viṭapanimittaṃ vetyarthaḥ |",
  "SA14n1155:193": "stambādyanupalambhāt kathaṃ mahāsamudrasyābhyāsannatvamiti |",
  "SA14n1155:194": "tatkasya hetorityāśaṅkyāha |",
  "SA14n1155:195": "anupūrvanimno hītyādi |",
  "SA14n1155:196": "etaduktam |",
  "SA14n1155:197": "yasmāt svahetunā janitastambādinā viruddho&#39;",
  "SA14n1155:198": "nupūrvanimnaḥ svabhāvo mahāsamudrasyātastadupalambhasvabhāvādeva stambādyanupalambhāttasyāsannatvamiti |",
  "SA14n1155:199": "prajñāpāramitāṃ śṛṇvatā veditavyamiti |",
  "SA14n1155:200": "satatabhāvanādipratipattyā nirantaraprayogabalānniścetavyam |",
  "SA14n1155:201": "kathaṃ mātuḥ śravaṇakāraṇena vyākaraṇakāryāsannībhāvo&#39;",
  "SA14n1155:202": "numīyate iti |",
  "SA14n1155:203": "tatkasya hetorityāśaṅkyāha |",
  "SA14n1155:204": "tathā hyenāmityādinā |",
  "SA14n1155:205": "etaduktam |",
  "SA14n1155:206": "&quot;kāraṇasyārthāntaranirapekṣatayā kāryotpādanayogyatānumānena svabhāvahetunā vyākaraṇāsannībhāvānumānādadoṣa&quot;iti |",
  "SA14n1155:207": "āsannābhisambodhaprayogamāha |",
  "SA14n1155:208": "tadyathāpi nāma bhagavan vasanta ityādinā |",
  "SA14n1155:209": "śīrṇaparṇapalāśeṣviti |",
  "SA14n1155:210": "patitavṛddhapatreṣu |",
  "SA14n1155:211": "pūrvavat tatkasya hetorityāśaṅkyāha |",
  "SA14n1155:212": "tathā hīmāni pūrvanimittānītyādi |",
  "SA14n1155:213": "hetunā yaḥ samagreṇa kāryotpādo&#39;numīyate |",
  "SA14n1155:214": "arthāntarānapekṣatvāt sa svabhāvo&#39;",
  "SA14n1155:215": "nuvarṇitaḥ ||",
  "SA14n1155:216": "iti nyāyena gatārthametat |",
  "SA14n1155:217": "upanāmiteyamiti |",
  "SA14n1155:218": "abhinavānāstravadharmādhāratvādipratipatterāsannābhisambodhaprayogasāmarthyena ḍhaukitā |",
  "SA14n1155:219": "kṣiprābhisambodhaprayogārthamāha |",
  "SA14n1155:220": "tadyathāpi nāmetyādi |",
  "SA14n1155:221": "jātagarbhatvādgurviṇī |",
  "SA14n1155:222": "āsannaprasavakālatvādgurugarbhā |",
  "SA14n1155:223": "aṅgavijṛmbhaṇādveṣṭate |",
  "SA14n1155:224": "paurvakeṇāyoniśomanasikāreṇa grāmyadharmapratisaṃyuktena prayogamaulapṛṣṭhāvasthāsu yathākramamāsevitena niṣevitena bhāvitena sarvatra punaḥ punarāmukhīkaraṇādvahulīkṛtenemāṃ vartamānāmevarūpāmasahyāṃ kāyena vedanāṃ duḥkhamanubhavāmīti |",
  "SA14n1155:225": "cintayatīti śeṣaḥ |",
  "SA14n1155:226": "śṛṇvataścaināṃ ramate cittamasyāmiti |",
  "SA14n1155:227": "ādheyasya pratipattidharmasya kṣipraṃ dharmakāyaphalābhinirvatanādipratipattimato yathoktaprayogasāmarthyāccittaṃ prajñāpāramitāyāṃ śravaṇapūrvakaṃ ramate bhaktiṃ karotīti yāvat |",
  "SA14n1155:228": "paramārthaprayogamāha |",
  "SA14n1155:229": "āścaryaṃ bhagavan yāvadityādinā |",
  "SA14n1155:230": "yāvadvacanena sanāthā ityādiparigrahaḥ |",
  "SA14n1155:231": "yasmādvyākaraṇādibhirbhūmiṣu pāramitāsu ca niveśanātsuparigṛhītāḥ suparīttāśca kalyāṇamitrapratyarpaṇācca suparīnditā bhagavatā bodhisattvāstasmādāścaryam |",
  "SA14n1155:232": "sarvaviṣayatve&#39;",
  "SA14n1155:233": "pi kṛpāyā viśiṣṭāśayasampattibhavyatābalena pratiniyatajanānugraho vismayaḥ |",
  "SA14n1155:234": "viśiṣṭāśayasampattimevāha |",
  "SA14n1155:235": "tathā hītyādinā |",
  "SA14n1155:236": "anāgatasambandhenārthakāritvādvahujanahitāya pratipannāḥ |",
  "SA14n1155:237": "vartamānakālatayedānīmarthakaraṇādvahujanasukhāya |",
  "SA14n1155:238": "atītakālasambandhena kṛtānāṃ kuśalākuśaladharmavāsanānāṃ yathākramaṃ vivṛddhaye parihāṇaye vā yatnakaraṇāllookānukampāyai pratipannā iti pūrveṇa sambandhaḥ |",
  "SA14n1155:239": "punarapyatītānāgatavartamānakālasambandhātsāmānyenāha |",
  "SA14n1155:240": "mahato janakāyasyārthāya hitāya sukhāyeti |",
  "SA14n1155:241": "dharmaṃ deśayitukāmā iti |",
  "SA14n1155:242": "prajñāpāramitāyāṃ dharmacakrapravartanādipratipattimatāṃ parārthakaraṇāddharmaṃ bhāṣitukāmāḥ |",
  "SA14n1155:243": "avṛddhyaparihāṇiprayogārthamāha |",
  "SA14n1155:244": "iha bhagavan bodhisattvasyetyādi |",
  "SA14n1155:245": "rūpādīnāṃ vṛddhiparihāṇyadarśanena prajñāpāramitāyāñcaraṇānujñānāttatprayogo&#39;bhihitaḥ |",
  "SA14n1155:246": "dharmādharmādyanupalambhaprayogārthamāha |",
  "SA14n1155:247": "dharmaṃ na samanupaśyatītyādi |",
  "SA14n1155:248": "dharmādharmāderanupalambhapratipattyā tatprayogatvādevaṃ bhāvanāparipūriṃ gacchati |",
  "SA14n1155:249": "acintyākārasañjñānirodhaprayogārthamāha |",
  "SA14n1155:250": "acintyamidaṃ bhagavan deśyata ityādi |",
  "SA14n1155:251": "dharmadhāturūpatvena cintayitumaśakyatvādacintyaṃ rūpādīti yadi na sañjānīte tadagrahaṇasañjñānirodhāttadā yathoktaprayogena carati prajñāpāramitāyāmityarthaḥ |",
  "SA14n1155:252": "avikalpaprayogārthaṃ praśnayannāha |",
  "SA14n1155:253": "ko&#39;tra bhagavannadhimokṣayiṣyatītyādi |",
  "SA14n1155:254": "parihartumāha |",
  "SA14n1155:255": "yaḥ śāriputra caritāvītyādi |",
  "SA14n1155:256": "kathaṃ bhagavaṃścaritāvī bodhisattvo mahāsattvo bhavatīti |",
  "SA14n1155:257": "svarūpalābhapraśnaṃ kathaṃ caritāvīti nāmadheyaṃ labhata ityanvarthasañjñālābhapraśnaṃ ca pariharannāha |",
  "SA14n1155:258": "iha śāriputretyādi |",
  "SA14n1155:259": "nanu cintāviṣayabalavaiśāradyādisambhāve kathaṃ na kalpayatīti |",
  "SA14n1155:260": "tatkasya hetorityāśaṅkyāha |",
  "SA14n1155:261": "balāni hi śāriputretyādi |",
  "SA14n1155:262": "tattvato dharmadhāturūpatvādrūpāditannimittatatsvabhāvavikalpanādipratipattisāmarthyenāvikalpaprayogalābhāccintātikrāntatvenācintyānibalādīni na kalpayatītyarthaḥ |",
  "SA14n1155:263": "phalaratnadānaprayogārthamāha |",
  "SA14n1155:264": "gambhīrā bhagavan prajñāpāramitā ratnarāśirbhagavan prajñāpāramiteti |",
  "SA14n1155:265": "dharmapudgalanairātmyapratipakṣatvena gambhīrā satī prathamaphaladarśanādipratipattyā phalaratnadānaprayogavatāṃ strotaāpattyādyanuttarasamyaksambodhiphalaratnamya dātrītvādratnarāśiḥ |",
  "SA14n1155:266": "viśuddhiprayogārthamāha |",
  "SA14n1155:267": "śuddharāśirityādi |",
  "SA14n1155:268": "ākāśasyaiva śuddhatvamupādāya |",
  "SA14n1155:269": "rūpādiviśuddhibhāvanayā tatprayogavatāṃ kleśajñeyāvaraṇahetutvena śuddharāśiḥ |",
  "SA14n1155:270": "avadhiprayogārthamāha |",
  "SA14n1155:271": "āścaryaṃ bhagavannityādi |",
  "SA14n1155:272": "mahānubhāvatve&#39;",
  "SA14n1155:273": "pyantarāyasambhava ityāścaryam |",
  "SA14n1155:274": "sādhūktamityāha |",
  "SA14n1155:275": "evametat subhūta ityādi |",
  "SA14n1155:276": "niryuktikamevedamiti |",
  "SA14n1155:277": "tatkasya hetorityāśaṅkyāha |",
  "SA14n1155:278": "tathā hītyādi |",
  "SA14n1155:279": "yasmānmāraḥ pāpīyānautsukyamudvegamāpatsyate,",
  "SA14n1155:280": "antarāyaṃ kartuṃ tannimittaṃ tasmādbahavo&#39;",
  "SA14n1155:281": "ntarāyā ityarthaḥ |",
  "SA14n1155:282": "yadyevaṃ kathaṃ tarhi śīghraṃ likhyata ityāha |",
  "SA14n1155:283": "tatra śīghramityādi |",
  "SA14n1155:284": "&quot;saṃvatsareṇeti vacanaṃ tāvatā ṛtvādipratyayasākalyādvahiḥ-kālo nāstīti jñāpanārthamitya&quot;",
  "SA14n1155:285": "ryavimuktisenaḥ |",
  "SA14n1155:286": "tathā likhitavyaiveti |",
  "SA14n1155:287": "saṃvatsarābhiyogānutsargādipratipattimatāmavadhiprayogalābhāllikhitavyaiva nirvighnatayā śīghramiti śeṣaḥ |",
  "SA14n1155:288": "nanu saṃvatsareṇa likhane kathaṃ śīghramiti |",
  "SA14n1155:289": "tatkasya hetorityāśaṅkyāha |",
  "SA14n1155:290": "evaṃ hyetadityādi |",
  "SA14n1155:291": "dharmataiṣā yasmānmahāratnānāṃ bahavo&#39;",
  "SA14n1155:292": "ntarāyāḥ sambhavanti,",
  "SA14n1155:293": "tasmāt paramaratnasvabhāvāyā mātuḥ saṃvatsareṇa bahvantarāyatve&#39;",
  "SA14n1155:294": "pi likhanaṃ śīghrameveti bhāvaḥ |",
  "SA14n1155:295": "yathokta eva prayogo grāhyaḥ |",
  "SA14n1155:296": "tathā coktam |",
  "SA14n1155:297": "rūpādiṣvanavasthānātteṣu yoganiṣedhataḥ |",
  "SA14n1155:298": "tattathatāgambhīratvātteṣāṃ duravagāhataḥ ||8 ||",
  "SA14n1155:299": "tadaprāmāṇyataḥ kṛcchrāccireṇa pratibodhataḥ |",
  "SA14n1155:300": "vyākṛtāvavivartyatve niryāṇe sanirantare ||9 ||",
  "SA14n1155:301": "āsannabodhe kṣiprañca parārthe&#39;",
  "SA14n1155:302": "vṛddhyahānitaḥ |",
  "SA14n1155:303": "dharmādharmādyadṛṣṭau ca rūpācintyādyadarśane ||10 ||",
  "SA14n1155:304": "rūpādestannimittasya tadbhāvasyāvikalpakaḥ |",
  "SA14n1155:305": "phalaratnapradātā ca śuddhakaḥ sāvadhiśca saḥ ||11 || iti",
  "SA14n1155:306": "yuktarūpā ceyameṣāṃ viṃśateḥ prayogāṇāmānupūrvī |",
  "SA14n1155:307": "tathā hi rūpādiṣvanabhiniveśayogena sthito&#39;",
  "SA14n1155:308": "yogaprayogeṇābhiyujyamānasteṣāṃ rūpādīnāṃ gambhīratāṃ duravagāhatāmapramāṇatāñcāvagacchati |",
  "SA14n1155:309": "tato&#39;samyagyogavihitatvenādikarmikaḥ kṛcchreṇa tadanyaḥ sukhena vyākaraṇamavinivartyabhūmiñca prāpya niryātyavirahito bhavatyāsannībhavati kṣipramabhisambudhyate |",
  "SA14n1155:310": "tataḥ parārthaṃ kurvan na vardhate na parihīyate |",
  "SA14n1155:311": "tato dharmādharmādau sāmānye rūpācintyādau ca viśeṣe sarvasaṃjñāprahāṇādavikalpakaḥ |",
  "SA14n1155:312": "phalaratnapradānena parāṃ śuddhiṃ niṣṭhāṃ prāpto bhavati |",
  "SA14n1155:313": "pūrvamevāsaṃvatsaramabhiyogaparikarmitacittasantāna ityadhigamaprabhāvitaḥ prayogānukramaḥ |",
  "SA14n1155:314": "prayogānantaraṃ guṇadarśanapūrvakaṃ sutarāmabhyasyante prayogā iti tadguṇā vaktavyāḥ |",
  "SA14n1155:315": "tatra prathamaṃ māraśaktivyāghātaguṇaṃ vaktumāha |",
  "SA14n1155:316": "iha bhagavan prajñāpāramitāyāmityādi |",
  "SA14n1155:317": "na prasahiṣyata iti na prabhaviṣyati |",
  "SA14n1155:318": "acchidrasamādānasyetyādi |",
  "SA14n1155:319": "akhaṇḍitaprajñāpāramitāpaṭhanādisamādānasya |",
  "SA14n1155:320": "acchidrasamādānasya tāvanmātraṃ vighnāsāmarthyādāha |",
  "SA14n1155:321": "yadā bhagavannityādi |",
  "SA14n1155:322": "kathametarhīti |",
  "SA14n1155:323": "kena prakāreṇedānīṃ kasya vānubhāveneti,",
  "SA14n1155:324": "kasya vā sāmarthyena |",
  "SA14n1155:325": "samyaksaṃbuddhānāmanubhāveneti |",
  "SA14n1155:326": "vikalpena praśnadvayasya kṛtatvāt paścāttasyaiva parihāraḥ |",
  "SA14n1155:327": "etaduktam |",
  "SA14n1155:328": "&quot;prayogabhāvanāvasthāyāṃ tathāgatānāmadhiṣṭhānasya lābhānmāraśaktivyāghātaguṇodayenodgrahaṇādikaṃ kariṣyantī&quot;ti |",
  "SA14n1155:329": "tathāgatānubhāvasteṣāṃ kathamiti |",
  "SA14n1155:330": "tatkasya hetorityāśaṅkyāha |",
  "SA14n1155:331": "etā hi śāriputradharmāṇāṃ dharmateti sugamam |",
  "SA14n1155:332": "etadeva spaṣṭayannāha |",
  "SA14n1155:333": "ye te&#39;prameyeṣvityādi |",
  "SA14n1155:334": "dvitīyaṃ buddhasamanvāhārajñātatvaguṇaṃ vaktumāha |",
  "SA14n1155:335": "ye caināṃ prajñāpāramitāmityādi |",
  "SA14n1155:336": "śakyādhānāyāvalokanāt samanvāhariṣyanti |",
  "SA14n1155:337": "sāmarthyotpādanāt parigrahīṣyanti |",
  "SA14n1155:338": "tadeva vistareṇāha |",
  "SA14n1155:339": "ye&#39;pi te bhagavannityādinā |",
  "SA14n1155:340": "prayogamaulapṛṣṭhāvasthāsu tathāgate samanvāharaṇalābhādbuddhasamanvāhārajñātatvaguṇodayena śravaṇādi kariṣyantītyāha |",
  "SA14n1155:341": "buddhānubhāvenetyādivacanam |",
  "SA14n1155:342": "sādhūktatvenāha |",
  "SA14n1155:343": "evametadityādi |",
  "SA14n1155:344": "tṛtīyaṃ buddhapratyakṣīkaraṇaguṇaṃ nirdiśannāha |",
  "SA14n1155:345": "jñātāsta ityādi |",
  "SA14n1155:346": "viśiṣṭārthādhānābhiprāyeṇa divyacakṣuṣā jñātāḥ |",
  "SA14n1155:347": "prajñācakṣuṣā&#39;",
  "SA14n1155:348": "dhiṣṭhitāḥ |",
  "SA14n1155:349": "dharmacakṣuṣā dṛṣṭāḥ |",
  "SA14n1155:350": "vyavalokitā buddhacakṣuṣeti spaṣṭameva |",
  "SA14n1155:351": "ke punasta ityāha |",
  "SA14n1155:352": "ye ta ityādi |",
  "SA14n1155:353": "etaduktam |",
  "SA14n1155:354": "&quot;tathāgatajñānadarśanalābhādbuddhapratyakṣīkaraṇaguṇavanto ye śravaṇādikāriṇaste jñātā&quot;iti |",
  "SA14n1155:355": "samyaksambodhyāsannībhāvaguṇaṃ caturthaṃ nirdiśannāha |",
  "SA14n1155:356": "śrutvodgṛhyetyādi |",
  "SA14n1155:357": "āsannībhaviṣyantīti |",
  "SA14n1155:358": "tathāgatānāṃ samīpībhavanalābhena samyaksambodhyāsannībhāvaguṇodayānnikaṭavartino bhaviṣyanti |",
  "SA14n1155:359": "mahārthatādiguṇaṃ pañcamaṃ pratipādayannāha |",
  "SA14n1155:360": "ye&#39;pi śāriputraināmityādi |",
  "SA14n1155:361": "na tathatāyāṃ sthāsyantīti |",
  "SA14n1155:362": "ananyathārthena tathatāyāṃ samyaksambodhau pratipattivaikalyānna tadaiva sthāsyanti |",
  "SA14n1155:363": "teṣāmapīti |",
  "SA14n1155:364": "mahānuśaṃsalābhānmahārthatādiguṇodayena pustakalikhitāyāṃ dhāraṇavācanavatāṃ buddhairavirahitatvaṃ sugatiparāyaṇatvaṃ samyaksambuddhatvaṃ nirvāṇāt pareṇāpi ca parārthapravṛttimadhikṛtya yathākramaṃ mahārthiko mahānuśaṃso mahāphalo mahāvipākaśceti catvāri padāni veditavyāni |",
  "SA14n1155:365": "prakṛṣṭaścātra pāko vipāko draṣṭavyaḥ |",
  "SA14n1155:366": "sapariśrama iti |",
  "SA14n1155:367": "tallikhanam |",
  "SA14n1155:368": "pariṣpanda iti dhāraṇavācane |",
  "SA14n1155:369": "yathāprajñaptito dharmamahāyānamanaskriyā |",
  "SA14n1155:370": "bodhisatvasya satataṃ prajñayā triprakārayā |",
  "SA14n1155:371": "dhātupuṣṭayai praveśāya cārthasiddhyai bhavatyasau ||iti ||",
  "SA14n1155:372": "sarvasya mahāyānadharmasyānuśaṃsatve kathaṃ jinajananyā evānuśaṃsa iti |",
  "SA14n1155:373": "tatkasya hetorityāśaṅkyāha |",
  "SA14n1155:374": "tathā hi prajñāpāramitetyādi |",
  "SA14n1155:375": "yasmāt sarvadharmanaiḥsvābhāvyamukhena dharmāṇāṃ tattvaprativedhāya śravaṇādikrameṇa pratyupasthitā tasmāttasyā evānuśaṃso mukhyata ityarthaḥ |",
  "SA14n1155:376": "deśanirūpaṇāguṇaṃ ṣaṣṭhaṃ vaktumāha |",
  "SA14n1155:377": "ime khalu punaḥ śāriputra ṣaṭpāramitāpratisaṃyuktā ityādi |",
  "SA14n1155:378": "ṣaṭpāramitāvacanaṃ dānādipāramitāsahāyabhūtatvāt pariśiṣṭapāramitānām |",
  "SA14n1155:379": "tathā hi dānādibhistisṛbhiḥ pāramitābhiranugṛhītasattvānāṃ catuḥsaṅgrahavastusaṅgṛhītenopāyakauśalena kuśale pratiṣṭhāpanādupāyakauśalapāramitā tisṛṇāṃ pāramitānāṃ sahāyabhūtā |",
  "SA14n1155:380": "dṛṣṭe dharme kleśapracuratayā kuśale karmaṇyakṣamatvenāyatyāṃ mandakleśatve manasaḥ praṇidhānāt praṇidhipāramitā vīryapāramitāyāḥ sahāyabhūtā |",
  "SA14n1155:381": "satpuruṣasevāṃ saddharmaśravaṇañcāgamya durbalādhyāśayatāṃ vyāvartya,",
  "SA14n1155:382": "āśayabalatvaṃ praṇīte dhātau prāpyādhyātmaṃ cittasthāpanasāmarthyalābhādbalapāramitā dhyānapāramitāyāḥ sahāyabhūtā |",
  "SA14n1155:383": "bodhisattvapiṭakaśrutālambanapūrvakalokottaraprajñānirhārasāmarthyājjñānapāramitā prajñāpāramitāyāḥ sahāyabhūteti |",
  "SA14n1155:384": "vartanyāmiti pūrvadeśe |",
  "SA14n1155:385": "navamaṇḍaprāpta iti |",
  "SA14n1155:386": "navamaṇḍa ivābhinavasārābhidheye&#39;",
  "SA14n1155:387": "rthe taistairdharmabhāṇakaiḥ prāpte sati pracariṣyanti sūtrāntā iti pūrveṇa sambandhaḥ |",
  "SA14n1155:388": "anena ca granthena tathāgatakṛtyakaraṇāddeśanirūpaṇāguṇalābhena dharmabhāṇakānāṃ buddhasamanvāhārakāṃkṣādinirasārtho veditavyaḥ |",
  "SA14n1155:389": "tadevāha |",
  "SA14n1155:390": "samanvāhṛtā ityādinā |",
  "SA14n1155:391": "pañcakaṣāyotsedatvenātyantamabhavyatvāt sattvadhātordharmaratnasya pracaraṇamasambhāvayannāha |",
  "SA14n1155:392": "iyamapītyādi |",
  "SA14n1155:393": "paścime kāla ityetadevāha |",
  "SA14n1155:394": "paścimasamaya iti na kaṇādādiparikalpitaḥ kālo nityo&#39;",
  "SA14n1155:395": "sti krametarābhyāmarthakriyārahitatvenāsattvāt |",
  "SA14n1155:396": "kintu bhāvasanniveśa eva kaścit paścimaḥ samayaḥ saṅketaḥ paścimakālaḥ |",
  "SA14n1155:397": "uttarasyāṃ diśi na sarvatra kiṃ tarhyuttare digbhāge cīnaviṣayādau |",
  "SA14n1155:398": "evaṃvidhe&#39;pi kāle kecidavaropitakuśalamūlā bhaviṣyantītyāha |",
  "SA14n1155:399": "ye tatra śāriputretyādi |",
  "SA14n1155:400": "tathāpi bahutvamapaśyannāha |",
  "SA14n1155:401": "kiyanta ityādi |",
  "SA14n1155:402": "kalyāṇamitrādibalena bahūnāṃ sambhava ityāha |",
  "SA14n1155:403": "bahava ityādi |",
  "SA14n1155:404": "svarūpabahutvādbahavaḥ |",
  "SA14n1155:405": "gotraprācuryāt subahavaḥ |",
  "SA14n1155:406": "sarvānāsravadharmaparipūriguṇaṃ saptamaṃ kathayannāha |",
  "SA14n1155:407": "kiñcāpi śāriputra bahava ityādi |",
  "SA14n1155:408": "tebhyo&#39;pi bahubhyo&#39;lpakā iti |",
  "SA14n1155:409": "śravaṇādikāribhyo&#39;",
  "SA14n1155:410": "pi bahubhyaḥ pratipakṣadharmaparipūraṇalābhādanāsravadharmaparipūriguṇaniṣpattyā&#39;",
  "SA14n1155:411": "navalayādikāriṇo&#39;",
  "SA14n1155:412": "lpakā ityarthaḥ |",
  "SA14n1155:413": "kathāpuruṣatāguṇamaṣṭamaṃ vaktumāha |",
  "SA14n1155:414": "anubaddhāstaiḥ paurvakā ityādi |",
  "SA14n1155:415": "triśaraṇādibhāvenāśrayādanubaddhāḥ |",
  "SA14n1155:416": "kalpitādisvabhāvatrayaparijñānārthaṃ pratipattyālambanasamudāgamānuttaryāvabodhārthaṃ vā yathākramaṃ paripṛṣṭāḥ paripṛcchitāḥ paripraśnīkṛtā iti padatrayaṃ vācyam |",
  "SA14n1155:417": "aṇumātrāvedyadarśanātparipūrṇakāriṇaḥ |",
  "SA14n1155:418": "vismṛtabuddhabhūmiprāpakadharmaśravaṇāḥ kathamanuttarāṃ bodhimārabhyārthakāriṇa iti |",
  "SA14n1155:419": "tatkasya hetorityāśaṅkyāha |",
  "SA14n1155:420": "tathā hi teṣāmityādi |",
  "SA14n1155:421": "samudācārā bhaviṣyantīti |",
  "SA14n1155:422": "sarvākārajñatākathākathanalābhena kathāpuruṣatāguṇasambhavāt prajñāpāramitāpratiasaṃyuktā vikalpāḥ pravartiṣyante |",
  "SA14n1155:423": "abhedyatāguṇaṃ navamaṃ nirdiśannāha |",
  "SA14n1155:424": "teṣu ca susthitā ityādi |",
  "SA14n1155:425": "samudācāreṣu vyavasthitāḥ |",
  "SA14n1155:426": "na śakyā bhedayitumiti |",
  "SA14n1155:427": "tathāgatasārnāthyakaraṇalābhenābhedyatāguṇotpatterbhedayituṃ bodhernivartayitumaśakyāḥ |",
  "SA14n1155:428": "chandata iti sūtrāntamahāyānābhilāṣataḥ |",
  "SA14n1155:429": "mantrata iti |",
  "SA14n1155:430": "rakṣanti devatā mantraiḥ kuśale vartate manaḥ |",
  "SA14n1155:431": "vyādhayo&#39;kālamṛtyuśca daurbhāgyañca praṇaśyati || iti",
  "SA14n1155:432": "bahvanuśaṃsānmantracaryābhyāsācca bhedayituṃ na śakyanta ityeke |",
  "SA14n1155:433": "māreṇa pāpīyasā sarvaprakāreṇauṣadhisāmarthyānmantrasāmarthyācca prajñāpāramitāto nivartayitumaśakyā ityapare |",
  "SA14n1155:434": "nanu svalpakālena bodheraprātyā kathamaśakyā bhedayitumiti |",
  "SA14n1155:435": "tatkasya hetorityāśaṅkyāha |",
  "SA14n1155:436": "yathāpi nāmetyādi |",
  "SA14n1155:437": "tasyānalpakalpāsaṃkhyeyavīryatvāt bodhiṃ prati na sahasā&#39;",
  "SA14n1155:438": "prāptau vinivṛttirityarthaḥ |",
  "SA14n1155:439": "asādhāraṇakuśalamūlotpattiguṇaṃ daśamaṃ pratipādayannāha |",
  "SA14n1155:440": "tāñca kulaputrā ityādi |",
  "SA14n1155:441": "tatra prītiryā lokottaradharmaparyeṣṭiḥ |",
  "SA14n1155:442": "prasādo buddhadharmasaṅghāśrayaḥ |",
  "SA14n1155:443": "prāmodyaṃ yā śuddhatā cittasyetyārṣam |",
  "SA14n1155:444": "athavā pūrvoktameva vyākhyānam |",
  "SA14n1155:445": "pratilapsyanta iti |",
  "SA14n1155:446": "asādhāraṇakuśalamūlaparigrahāt prāpsyanti |",
  "SA14n1155:447": "pratijñāyāthārthyasampādanaguṇamekādaśaṃ kathayannāha |",
  "SA14n1155:448": "bahujanasyetyādi |",
  "SA14n1155:449": "pūrvāvedhamantareṇa kathaṃ sattvārthaṃ kurvantīti |",
  "SA14n1155:450": "tatkasya hetorityāśaṅkyāha |",
  "SA14n1155:451": "evaṃ hi tairityādi |",
  "SA14n1155:452": "vāgbhāṣiteti |",
  "SA14n1155:453": "praṇidhānavacanamuccāritam |",
  "SA14n1155:454": "mahābodhicittotpāde niyojanātprasthāpayiṣyāmaḥ sandarśayiṣyāma ityādi vyākhyātam |",
  "SA14n1155:455": "smṛtyupasthānādibhāvanāsu pravartanāt saṃprabhāvayiṣyāmaḥ |",
  "SA14n1155:456": "pramuditādisaptabhūmiprasthāpanāt |",
  "SA14n1155:457": "sambodhaye pratiṣṭhāpayiṣyāmaḥ |",
  "SA14n1155:458": "vāgbhāṣaṇe&#39;",
  "SA14n1155:459": "pi tadarthāniṣpattau kathamarthakriyākāritvamiti |",
  "SA14n1155:460": "tatkasya hetorityāśaṅkyāha |",
  "SA14n1155:461": "anumoditaṃ hītyādi |",
  "SA14n1155:462": "yasmātteṣāmāśayapariśuddhiṃ cittena jñātvā vāganumoditā mayā tathāgatena,",
  "SA14n1155:463": "tasmāt pratijñānumodanalābhe krameṇa prayogābhyāsāt pratijñāyāthārthyasampādanaguṇodayenāśeṣasattvārthakāriṇa ityarthaḥ |",
  "SA14n1155:464": "udāraphalaparigrahaguṇaṃ dvādaśaṃ vaktumāha |",
  "SA14n1155:465": "evañca te kulaputrā ityādi |",
  "SA14n1155:466": "udārādhimuktikā iti |",
  "SA14n1155:467": "gambhīrodārārthādhimokṣeṇodāraphalaparigrahādudārādhimuktikāḥ |",
  "SA14n1155:468": "sattvārthakaraṇasāmarthyalābhena sattvārthapratipattiguṇaṃ trayodaśaṃ nirdiśannāha |",
  "SA14n1155:469": "teṣvapi te buddhakṣetreṣvityādi |",
  "SA14n1155:470": "svajñānaviṣayātikrāntadeśanayā sañjātabahumānatvādāha |",
  "SA14n1155:471": "āścaryamityādi |",
  "SA14n1155:472": "atītādidharmeṣu prahīṇāśeṣaviparyāsavāsanasyāpi bhagavato yathādarśanaṃ saṃvṛtyā jñānaṃ pravartata iti vismayaḥ |",
  "SA14n1155:473": "yāvaditi paryantanirdeśādadharmādiparigrahaḥ |",
  "SA14n1155:474": "cakṣurvijñānenādṛṣṭam |",
  "SA14n1155:475": "śrotravijñānenāśrutam |",
  "SA14n1155:476": "ghrāṇavijñānenāviditam |",
  "SA14n1155:477": "manovijñānenāvijñātam |",
  "SA14n1155:478": "nāsti kiñciditi yojyam |",
  "SA14n1155:479": "dauṣṭhulyavāsanāsvabhāvānīndriyāṇi iti vacanādajñānasvabhāvasyendriyasya buddhatvāvasthāyāṃ prahāṇena manobuddhivadindriyabuddhyā viṣayaparicchedena yasmāt sarvaṃ vijñānaṃ bhagavataḥ sarvaviṣayamiṣyate tasmānnirmalatayā cakṣurādijñāne nāsti kiñcidadṛṣṭādikamityadoṣaḥ |",
  "SA14n1155:480": "tathā cendriyabuddhiḥ pūrvānusāreṇa vyavasthāpyata ityavaseyam |",
  "SA14n1155:481": "māturalābhavikalalābhaviparyayeṇa niyatilābhaguṇaṃ caturdaśaṃ pratipādayannāha |",
  "SA14n1155:482": "ye ca tasmin kāla ityādi |",
  "SA14n1155:483": "anveṣamāṇānāmityādi padatrayaṃ prayogādyavasthāsu yojyam |",
  "SA14n1155:484": "yaduktamāścaryamityādi tat sādhūktamityāha |",
  "SA14n1155:485": "evametadityādi |",
  "SA14n1155:486": "dharmataiṣā yadbuddhā bhagavanto māyopamatayā sarvaṃ pratipadyanta iti |",
  "SA14n1155:487": "kimatra kāraṇamiti yaduktaṃ tatparihartumāha |",
  "SA14n1155:488": "tasmin khalu punarityādi |",
  "SA14n1155:489": "niryuktikamevedaṃ bhagavatoktamiti |",
  "SA14n1155:490": "tatkasya hetorityāśaṅkyāha |",
  "SA14n1155:491": "tathā hi tairityādi |",
  "SA14n1155:492": "agaveṣayanto&#39;",
  "SA14n1155:493": "pi lapsyanta iti |",
  "SA14n1155:494": "avikalaprajñāpāramitāprāpakapūrvakuśalamūlasamanvāgame prayogābhyāsena niyatilābhaguṇodayātprāpsyante |",
  "SA14n1155:495": "yānyapi ca tato&#39;",
  "SA14n1155:496": "nyānyapīti |",
  "SA14n1155:497": "tataḥ prajñāpāramitātaḥ sakāśādyānyanyāni samādhirājādisūtrāṇi |",
  "SA14n1155:498": "svayameveti |",
  "SA14n1155:499": "anukūlatāprāptyā kamakartṛvivakṣāvaśādevamuktam |",
  "SA14n1155:500": "upagamiṣyantītyādi padatrayaṃ śrutādijñānodayabhedena kalpitādisvabhāvatrayāvabodhena vā yathākramaṃ yojyam |",
  "SA14n1155:501": "pūrvavat tatkasya hetorityāśaṅkyāha |",
  "SA14n1155:502": "evametadityādi |",
  "SA14n1155:503": "dharmataiṣā yaḥ pratyutpanne janmanyaparityaktavīryo granthaṃ sumṛgayate&#39;",
  "SA14n1155:504": "rthaṃ ca paryeṣate sa svaprakṛtiparityāgājjātivyativṛto&#39;",
  "SA14n1155:505": "pi pūrvakāyavirahājjanmāntaravyativṛtto&#39;",
  "SA14n1155:506": "pyaparasminjanmāntare&#39;",
  "SA14n1155:507": "pyanyajātisaṃgṛhīto&#39;",
  "SA14n1155:508": "pi niyatiguṇalābhāt prāpsyatītyarthaḥ |",
  "SA14n1155:509": "padaparamatvādāha |",
  "SA14n1155:510": "ima evetyādi |",
  "SA14n1155:511": "nānye iti ṣaṭpāramitārahitāḥ |",
  "SA14n1155:512": "kimiti kāṅkṣāpraśnaḥ |",
  "SA14n1155:513": "sādhāraṇakuśalamūlāyattatvāt sarva evopapatsyanta ityāha |",
  "SA14n1155:514": "ye cānye&#39;pītyādi |",
  "SA14n1155:515": "anye&#39;pītyaṣaṭpāramitāpratisaṃyuktāḥ |",
  "SA14n1155:516": "pūrvavat tatkasya hetorityāśaṅkya tathaivāha |",
  "SA14n1155:517": "evaṃ hyetadityādi |",
  "SA14n1155:518": "anupalambhapratisaṃyuktā iti pudgalanairātmyapratisaṃyuktāḥ |",
  "SA14n1155:519": "śūnyatāpratisaṃyuktā iti |",
  "SA14n1155:520": "dharmanairātmyaparidīpakāḥ |",
  "SA14n1155:521": "yathoktā eva guṇā grāhyāḥ |",
  "SA14n1155:522": "tathā coktam |",
  "SA14n1155:523": "mārāṇāṃ śaktihānyādiścaturdaśavidho guṇaḥ ||iti",
  "SA14n1155:524": "abhisamayālaṅkārālokāyāṃ prajñāpāramitāvyākhyāyāṃ guṇaparikīrtanaparivarto nāma daśamaḥ ||"
}