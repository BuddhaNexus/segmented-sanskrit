{
    "1047:0": "madhyamārthasaṃgrahaḥ",
    "1047:1": "|ṃamo bhagavate śrīsamantabhadrāya ||",
    "1047:2": "ye hi jinā viditānutpādatve'pi vyavahāramukhapūrṇakaruṇayā saṃsṛtisahasre sukhena lokarakṣaṇāyeha pratipannā api nirmalamatayastānahaṃ sadā praṇamāmi ||",
    "1047:3": "yathārtha satyadvitayaṃ pratibodhayituṃ punaḥ |",
    "1047:4": "prārabhyate mayā hīyaṃ buddhānāṃ dharmadeśanā || 1||",
    "1047:5": "paramārthaḥ saṃvṛtiśca satyadvayaṃ samāsataḥ |",
    "1047:6": "paramārtho niṣprapañcaḥ kartavyo dvividhaḥ sa ca || 2||",
    "1047:7": "paryāyaparamārthaścāparyāyaparmārthakaḥ |",
    "1047:8": "sa ca syātprathamo dvedhā jātiparyāyavastu ca || 3 ||",
    "1047:9": "paramārtho janmarodhaḥ parārtho ruddhajanmakaḥ |",
    "1047:10": "bhūrodhādicatuṣkoṭirdṛśyabhāvo'khilo'pi ca ||4||",
    "1047:11": "catuṣpratyayajātayaḥ saḥ sarvaprapañcavarjitaḥ |",
    "1047:12": "sa tu paryāyarahito vijñeyaḥ paramārthataḥ || 5||",
    "1047:13": "satkoṭiścāpyasatkoṭirdvayasarvavivarjitaḥ |",
    "1047:14": "etādṛk paramārtho hi yathābhāse tu saṃvṛtiḥ || 6 ||",
    "1047:15": "dvividhā sāpi vijñeyā mithyābhūtā ca saṃvṛtiḥ |",
    "1047:16": "tathyā hi saṃvṛtiśceti vastvarthakaraṇakṣayam || 7||",
    "1047:17": "tathyasaṃvṛtirupaṃ hi dṛśyamarthakriyā 'kṣamam |",
    "1047:18": "mithyābhūtā saṃvṛtiḥ syādvijñeyā dvividhā ca sā ||8 ||",
    "1047:19": "sa kalpākalpayugmena sakalpā'higraho guṇe |",
    "1047:20": "śaśidvayagraho'kalpā............................... ||9||",
    "1047:21": "tena satyaṃ dvidhā sarva sāmastyena tu dṛśyate |",
    "1047:22": "upādāya tadarthaṃ hi sarvā prāpnoti sampadam ||10 ||",
    "1047:23": "evaṃ nāma mayā prokto madhyamasyārthasaṃgrahaḥ |",
    "1047:24": "kalyāṇo yaḥ sa sattvasya sādhayatvāśu cintitam || 11 ||",
    "1047:25": "ityācāryabhavyavivekakṛto madhyamārthasaṃgrahaḥ samāptaḥ ||",
    "1047:26": "lotsavaśīlarājena parivartya śodhayitvā nirṇītaḥ ||"
}