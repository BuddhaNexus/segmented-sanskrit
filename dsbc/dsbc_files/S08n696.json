{
  "S08n696:0": "4 pañcatathāgatamudrāvivaraṇam |",
  "S08n696:1": "namaḥ sarvvavide |",
  "S08n696:2": "pratītyajātāḥ parikalpaśūnyāḥ",
  "S08n696:3": "śūnyāḥ svabhāvena na vastusantaḥ |",
  "S08n696:4": "nocchedināścitracidekarūpā",
  "S08n696:5": "rūpādayaḥ pañcajinā jayanti ||",
  "S08n696:6": "pañcaskandhāḥ pañcatathāgatāḥ |",
  "S08n696:7": "tatra catvāro kiṃ jñānamātratāpratipādanāya akṣobhyena mudryante?",
  "S08n696:8": "etena bāhyā kārabhāve grāhakaśūnyatayā grāhyagrāhakarahitaṃ paramārthasatsambinmātraṃ vijñānameva tiṣṭhate |",
  "S08n696:9": "idameva śaradamalamadhyāhna(na)",
  "S08n696:10": "gaganāyamānaṃ nirākāravādināṃ maulaṃ jñānaṃ sādhyam |",
  "S08n696:11": "tathā coktam -",
  "S08n696:12": "śūnyaṃ kalpitarūpeṇa nirābhāsamanākṛti |",
  "S08n696:13": "satsambitsātamātraṃ vai pṛṣṭhākāracayākulam ||",
  "S08n696:14": "taduktam,- rūpakāyau tu paścimau iti | tathā ca -",
  "S08n696:15": "niṣprapañco nirābhāso dharmmakāyo mahāmuneḥ |",
  "S08n696:16": "rūpakāyau tadudbhūtau pṛṣṭhe māyaiva tiṣṭhate ||",
  "S08n696:17": "iti nanvakṣobhyamudrayaiva siddhatvāt kimarthaṃ tarhi akṣobhyo vajrasattvena mudryate ityāgamaḥ?",
  "S08n696:18": "yāvatkalpitākāraśūnyatāpratipādanāya iti cet tanna |",
  "S08n696:19": "pūrvvamudrayaiva siddhatvāt |",
  "S08n696:20": "tasmāt yathā&#39;",
  "S08n696:21": "kṣobhyamudrayaiva jñānaṃ maulaṃ pṛṣṭhamanyat tathā vajrasattvamudrayā vijñānamapi pṛṣṭhaṃ maulaṃ vajramiti syāt |",
  "S08n696:22": "uktaṃ ca vajraśekhare -",
  "S08n696:23": "dṛḍhaṃ sāramasauśīryamacchedyābhedyalakṣaṇam |",
  "S08n696:24": "adāhi avināśi ca śūnyatā vajramucyate ||",
  "S08n696:25": "iti | pṛṣṭhe rūpādikaṃ cet,",
  "S08n696:26": "[mau]lajñānādakṣobhyamudrayātadvajra(yā)",
  "S08n696:27": "sattvaṃ pṛṣṭhe&#39;",
  "S08n696:28": "haṃ tanna --- nna kim |",
  "S08n696:29": "sattvamiti pṛṣṭha iti cet tarhi karuṇābhāvāt ucchedavādaprasaṅgaḥ | iṣyate ca -",
  "S08n696:30": "vajreṇa śūnyatā proktā sattvena jñānamātratā |",
  "S08n696:31": "tādātmyamanayoḥ siddhaṃ vajrasattvasvabhāvataḥ ||",
  "S08n696:32": "śūnyatākṛpayorbhedaḥ pradīpālokayoriva |",
  "S08n696:33": "śūnyatākṛpayoraikyaṃ pradīpālokayoriva ||",
  "S08n696:34": "bhāvebhyaḥ śūnyatā nānyā na ca bhāvo&#39;",
  "S08n696:35": "sti tāṃ vinā |",
  "S08n696:36": "avinābhāvamiyat kṛtakānityayoriva ||",
  "S08n696:37": "kathyamāne yathāta [ttve]ucchedo naiva samvṛteḥ |",
  "S08n696:38": "samvṛtivyatirekena [ka]na tattvamupalabhyate ||",
  "S08n696:39": "ityādi vistaraḥ |",
  "S08n696:40": "evamakṣobhyavajrasattvayoraikayamiti cet tarhi vijñānarūpādyaparityāge citrādvaitavādo jyāyān |",
  "S08n696:41": "taduktam -",
  "S08n696:42": "saccit cinmātramaśeṣakalpa-",
  "S08n696:43": "śūnyaṃ hi sākāramataṃ mataṃ me |",
  "S08n696:44": "gacchattṛṇasparśasamānamanye",
  "S08n696:45": "tanmadhyamārthaṃ pravadanti santaḥ ||",
  "S08n696:46": "citrādvaitavādināṃ tu paramārthasaditi jñānamapeśalam |",
  "S08n696:47": "grāhyagrāhakaśūnyacitrādvaitākṣobhyarūpajñānasya vajrasattvamudrayā vastusattānirastatvāt | taduktam -",
  "S08n696:48": "rūpādikalpaśūnyaṃ cet jñānamakṣobhyamudrayā |",
  "S08n696:49": "tadvajrasattvamudrāto vastusattā nirasyate ||",
  "S08n696:50": "na ca vijñaptimātrasya kalpitākāraśūnyatā |",
  "S08n696:51": "kriyate vajrasattvena pūrvaṃ tasyānavasthiteḥ ||",
  "S08n696:52": "tadevaṃ paramārthasaditiśalyāpagame sarvvatrāpratiṣṭhānarūpānābhogayuganaddhādvayavādisambedanasiddhamadhyamakasiddhāntaḥ preyān |",
  "S08n696:53": "ayaṃ ca sadgurupādaprasādādavagamyate |",
  "S08n696:54": "nanvatra sambedanasiddhau māyopamādvayavādaprasaṅgena sarvvatrāpratiṣṭhānamiti cet -",
  "S08n696:55": "yat pratītyasamutpannāṃ [notpannaṃ]tat svabhāvataḥ |",
  "S08n696:56": "svabhāvena yannotpannaṃ utpannaṃ nāma tat katham ||",
  "S08n696:57": "iti | sambedanaṃ ca pratītyasamutpannaṃ tasmāt sambedanamevāpratiṣṭhitamajātapadam |",
  "S08n696:58": "tathā ca -",
  "S08n696:59": "sambedanamajātaṃ vai vastusattā&#39;pi tādṛśī |",
  "S08n696:60": "vajrasattvasvarūpaṃ tu jagadeva jagau (sau)muniḥ ||",
  "S08n696:61": "kiñca mañjuśrīstathāgatena pṛṣṭaḥ katamo&#39;",
  "S08n696:62": "sāvacintyadhātuḥ?",
  "S08n696:63": "mañjuśrīrāha,",
  "S08n696:64": "yo dhāturniścito,",
  "S08n696:65": "na cittagamanīyo,",
  "S08n696:66": "na cittaprameyo,",
  "S08n696:67": "na cittacetanayā prativeditavyaḥ,",
  "S08n696:68": "amāvucyate&#39;",
  "S08n696:69": "cintyadhātuḥ |",
  "S08n696:70": "atha ca punarbhagavan cittamevācintyadhātuḥ |",
  "S08n696:71": "tat kasya hetoḥ?",
  "S08n696:72": "na hyacitte citte cittaṃ saṃvidyate |",
  "S08n696:73": "niścitto hi cittaṃ cittasya yathārthāvabodhāt |",
  "S08n696:74": "atha ca sarvvākāro bhagavato&#39;",
  "S08n696:75": "cintyadhātuḥ |",
  "S08n696:76": "anyatrāpyuktam -",
  "S08n696:77": "avikalpitasaṅkalpa apratiṣṭhitamānasa |",
  "S08n696:78": "asmṛtyamanasikāra nirālamba namo&#39;stu te ||",
  "S08n696:79": "catuḥpradīpe -",
  "S08n696:80": "yaḥ pratyayairjāyati sa hyajāto",
  "S08n696:81": "na tasya utpāda svabhāvato&#39;sti |",
  "S08n696:82": "yaḥ pratyayādhīna sa śūnya uktaḥ",
  "S08n696:83": "yaḥ śūnyatāṃ jānati so&#39;pramattaḥ ||",
  "S08n696:84": "āryyalaṅkāvatāre -",
  "S08n696:85": "bhrānti vidhūya sarvvā hi nimittaṃ jāyate yahi |",
  "S08n696:86": "saiva tasya bhaved bhrāntiraśuddhatimiraṃ yathā ||",
  "S08n696:87": "tathā ca -",
  "S08n696:88": "mā bhūt sambṛtipratiṣṭhānamata eva munirbhayāt |",
  "S08n696:89": "bhinatti deśanādharmmamuktā hyaśūnyatātmanā ||",
  "S08n696:90": "uktaṃ ca hevajre-",
  "S08n696:91": "svabhāvaścaivādyanutpannaṃ [na]satyaṃ na mṛṣeti ca |",
  "S08n696:92": "kiñca -",
  "S08n696:93": "sarvvaḥ samānaḥ pratibhajyamānaḥ",
  "S08n696:94": "śū[nyo]ktikāṃkṣāmadhiyā kṛtāntaḥ |",
  "S08n696:95": "bauddhasya bāhyasya vibhāgakartrī",
  "S08n696:96": "na syā[dā]dikā yadi śūnyatoktiḥ ||",
  "S08n696:97": "āha ca,ucchedaśūnyatāṃ apanayan -",
  "S08n696:98": "tathatāṃ ye tu paśyanti madhyamārthānusārataḥ |",
  "S08n696:99": "te vai tattvavido dhanyāḥ pratyakṣaṃ yadi saṃvidā ||",
  "S08n696:100": "taduktaṃ ḍākinīvajrapañjare-",
  "S08n696:101": "śūnyatākaruṇābhinnaṃ yatra cittaṃ prabhāvyate |",
  "S08n696:102": "so hi buddhasya dharmmasya saṅghasyāpi hi deśanā ||",
  "S08n696:103": "tasmāt pañcākārāṇāṃ pratītya samutpannānāṃ pañca tathāgataḥ svabhāvatvāt,",
  "S08n696:104": "svabhāvasya ca śūnyatākaruṇābhinnatvāt,",
  "S08n696:105": "śūnyatākarunābhinnaṃ jagaditi sthitam |",
  "S08n696:106": "etadeva sadgurorupadeśato dhyānamavicchinnam -",
  "S08n696:107": "nadīsrotapravāhena dīpajyotiḥprabandhavat | -",
  "S08n696:108": "mantratattvānusārataḥ |",
  "S08n696:109": "tathā cāhurnāgārjjunapādāḥ -",
  "S08n696:110": "kūṭāgāramidaṃ na yat tribhuvanaṃ na prāṇino&#39;",
  "S08n696:111": "mī janāḥ cakreśo&#39;",
  "S08n696:112": "smin[na]mānuṣo na viṣayā nākṣāṇi na hyādayaḥ |",
  "S08n696:113": "rūpādyā na ca dharmmatātmakatayā te māṇḍaleyā ime",
  "S08n696:114": "viśvaṃ maṇḍalacakramākalayataścetaḥ kimu bhrāmyasi ||",
  "S08n696:115": "pratītyasammavādeva gandharvvapuravat sphuṭam |",
  "S08n696:116": "na svabhāvasthitaṃ viśvaṃ nākāśāmbhojasannibham ||",
  "S08n696:117": "uktaṃ ca hevajre-",
  "S08n696:118": "amī dharmmāstu nirvvāṇaṃ mohāt saṃsārarūpiṇaḥ | iti |",
  "S08n696:119": " |pañcatathāgatamudrāvivaraṇaṃ samāptaṃ iti ||"
}