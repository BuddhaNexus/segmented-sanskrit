{
  "S08n724:0": "CHAPTER 11",
  "S08n724:1": "TRILOKACAKRA-MAHA-MANDALA-VIDHI-VISTARA",
  "S08n724:2": "atha bhagavantaḥ sarvatathāgatāḥ punarapi samājamāpadya jānanneva vajrapāṇiṃ mahābodhisatvamevamāhuḥ |",
  "S08n724:3": "“pratipadyasva vatsa sarvatathāgatājñākāritayai imaṃ maheśvarakāyamataḥ svapādatālāt mokṣum !” iti |",
  "S08n724:4": "atha bhagavāṃ vajrapāṇistāṃstathāgatānevamāha |",
  "S08n724:5": "“ahaṃ bhagavadbhiḥ sarvaduṣṭadamakaḥ krodha ityabhiṣiktaḥ |",
  "S08n724:6": "tanmayāyaṃ vyāpāditaḥ,",
  "S08n724:7": "tatkathamasya mokṣāmī ?” ti |",
  "S08n724:8": "atha sarvatathāgatā maheśvarasya sarvatrilokādhipateḥ śarīrasya jīvitasaṃjananahetoridaṃ mṛtavijñānākarṣaṇahṛdayaṃ svahṛdaye [bhyo niścaranti | ]",
  "S08n724:9": " oṃ vajrasatva hūṃ jjaḥ ||",
  "S08n724:10": "athāsya mudrābandho bhavati |",
  "S08n724:11": "guhyāṅkuśī dṛḍhīkṛtya samāntyāsu prasāritā |",
  "S08n724:12": "mṛtasya mūrdhni sandhāya [punarjīvitaṃ prāpsyata || iti ||]",
  "S08n724:13": "athāsmin viniḥsṛtamātre sa bhagavān [bhasmeśvaranirghoṣas] tathāgato bhasmacchatrāyā lokadhātor [āgamya,",
  "S08n724:14": "tasya] maheśvara[sya kāye praviṣṭvā,",
  "S08n724:15": "idamudānamudānayāmāsa |]",
  "S08n724:16": "aho hi sarvabuddhānāṃ buddhājñānamanuttaraṃ |",
  "S08n724:17": "yanmṛto'pi hi kāyo'yaṃ jīvadhātutvamāgata || iti ||",
  "S08n724:18": "[atha vajrapāṇir] mahābodhisatva idaṃ pādoccārannāma hṛdayamudājahāra oṃ vajra muḥ ||",
  "S08n724:19": "athāsya mudrābandho bhavati |",
  "S08n724:20": "vajrakrodhāṅgulī[mutthāpayitvāgrāsaṅgaṃ sthite |]",
  "S08n724:21": "parivartya[dvayorvajrayoradhastātsamuddhared || iti ||]",
  "S08n724:22": "athāsmin bhāṣitamātre mahāvajradharapādamūlān mahādevo [muktayitvā punaḥ saṃjīvīkṛtaḥ | ]",
  "S08n724:23": " atha maheśvara[kāyaṃ tena tathāgatena saṃ]jīvamadhiṣṭhāya,",
  "S08n724:24": "svayauvarājyatāyāmatraiva lokadhātau sarvasatva[hitārthañca duṣṭa]vinayārthaṃ ca pratiṣṭhāpitavāniti ||",
  "S08n724:25": "atha tato vajrapāṇi caraṇatalādimāṃ candrapādānnāma sarvatathāgatabodhicittamudrāṃ [viniḥsṛtaḥ | ]",
  "S08n724:26": " oṃ candrottare samantabhadrakiraṇī mahāvajriṇi hūṃ ||",
  "S08n724:27": "athāsya mudrābandho bhavati |",
  "S08n724:28": "vajrabandhaṃ dṛḍhīkṛtya kaniṣṭhāṅguṣṭha [samotthā |",
  "S08n724:29": "samotthitvā susāritā candraprabheti] kīrtitā ||",
  "S08n724:30": "athāsyāṃ viniḥsṛtamātrāyāṃ tata eva pādatalāc candrottara eva tathāgato [niścacāra,",
  "S08n724:31": "tasya maheśvarasya śire vajrapāṇi pādāvakrānte tadardhacandramūrdhanabhiṣikto,",
  "S08n724:32": "vajrapāṇervāmapārśve sthitaḥ |",
  "S08n724:33": "tataḥ] sarvatathāgatai [rvajrapāṇermitrasya pāṇau] vajraśūlaṃ datvā,",
  "S08n724:34": "vajravidyottamo vajravidyottama iti vajranāmābhiṣekeṇābhiṣiktaḥ ||",
  "S08n724:35": "atha vajravidyottamo bodhisattvo [mahāsattvaśca] tena vajraśūlena cakraparivartanagatyā nṛtyopahārapūjāṃ kurvannidamudānamudānayāmāsa |",
  "S08n724:36": "aho hi sarvabuddhānāṃ bodhicittamanuttaraṃ |",
  "S08n724:37": "yatpādāgrasparśenāpi buddhatvaṃ prāpyate mayā || iti ||",
  "S08n724:38": "atha vajrapāṇirmahābodhisatvaḥ,",
  "S08n724:39": "tato vajrakrodhasamādhervyutthāya,",
  "S08n724:40": "bhagavantame[tāṃ vācamuvāca] |",
  "S08n724:41": "“ahaṃ bhagavaṃ sarvatathāgatairvajraṃ pāṇibhyāṃ datvā vajrapāṇitvenābhiṣiktaḥ ||",
  "S08n724:42": "tadeṣāṃ devādīnāṃ bāhyavajrakulānāmasmiṃ trilokavijayamahāmaṇḍale sthānaviniyogaṅkariṣyāmi |",
  "S08n724:43": "yena te satvā avaivartikā bhaviṣyanti anuttarāyāṃ samyaksaṃbodhāv” iti ||",
  "S08n724:44": "atha bhaga[vān vairocanas] tathāgato'rhan samyaksaṃbuddha idaṃ sarvatathāgatoṣṇīṣamudājahāra oṃ vajrasatvoṣṇīṣa huṃ phaṭ ||",
  "S08n724:45": "athāsmin bhāṣitamātre sarvatathāgatoṣṇī[ṣemyo viniḥsṛto bhagavadvajrapāṇivigrahaḥ,",
  "S08n724:46": "nānā]varṇaraśmayo bhūtvā,",
  "S08n724:47": "sarvalokadhātavo'vabhāsya,",
  "S08n724:48": "punarapi bhagavato vajrapāṇermūdham [anupariveṣṭitāḥ,",
  "S08n724:49": "sarvatathāgatoṣṇīṣatejorāśiṃ bhūtvā] sthitaḥ |",
  "S08n724:50": "atha tatastejorāśita idaṃ sarvatathāgatoṣṇīṣaṃ niścacāra |",
  "S08n724:51": "oṃ namassarvatathāga[toṣṇīṣa] tejorāśi anavalokitamūrdha hūṃ jvāla dhaka vidhaka dara vidara huṃ phaṭ ||",
  "S08n724:52": "atha vajrapāṇirbodhisatvo mahāsatva idaṃ svavidyottamamudā[jahāra]oṃ nisuṃbha vajra huṃ phaṭ ||",
  "S08n724:53": "tataḥ punarapi vajrapāṇiḥ svahṛdayādidaṃ hṛdayamudājahāra oṃ ṭṭakki jjaḥ ||",
  "S08n724:54": "atha vajragarbho bodhisatvo mahāsatva idaṃ svavidyottamamabhāṣat oṃ vajra ratnottama jvālaya huṃ phaṭ ||",
  "S08n724:55": "atha vajranetro bodhisatvo mahāsatva idaṃ svavidyottamamabhāṣat oṃ svabhāvaśuddha vajrapadma śodhaya sarvān vidyottama huṃ phaṭ ||",
  "S08n724:56": "atha vajraviśvo bodhisattvo mahāsatva imaṃ svavidyottamamabhāṣat oṃ vajrakarmottama vajradhara samayamanusmara suṃbhanisuṃbhākarṣaya praveśayāveśaya bandhaya samayaṃ grahaya sarvakarmāṇi me kuru mahāsatva huṃ phaṭ ||",
  "S08n724:57": "atha vajravidyottamo bodhisatvo mahāsatva idaṃ svahṛdayaṃ bhagavato vajrapāṇeḥ pādavandanīyaṃ niryātayāmāsa oṃ suṃbha nisuṃbha vajravidyottama huṃ phaṭ ||",
  "S08n724:58": "atha krodhavajro vidyārājo bhagavataścaraṇayornipatyeda svahṛdayamadāt huṃ vajraśūla ||",
  "S08n724:59": "atha māyāvajro vidyārājedaṃ svahṛdayamabhāṣat oṃ vajramāya vidarśaya sarva huṃ phaṭ ||",
  "S08n724:60": "atha vajraghaṇṭo vidyārājaḥ svahṛdayamadāt oṃ vajraghaṇṭa raṇa raṇa huṃ phaṭ ||",
  "S08n724:61": "atha maunavajraḥ svahṛdayamadāt oṃ vajramauna mahāvrata huṃ phaṭ ||",
  "S08n724:62": "atha vajrāyudhaḥ svahṛdayamadāt oṃ vajrāyudha dāmaka huṃ phaṭ ||",
  "S08n724:63": "vidyārājanakāḥ ||",
  "S08n724:64": "atha vajrakuṇḍalirvajrakrodho bhagavate vajrapāṇaye idaṃ svahṛdayaṃ pādavandanīyaṃ niryātayāmāsa |",
  "S08n724:65": "oṃ vajrakuṇḍali mahāvajrakrodha guhṇa hana daha paca vidhvaṃsaya |",
  "S08n724:66": "vajreṇa mūrdhānaṃ sphālaya bhinda hṛdayaṃ vajrakrodha huṃ phaṭ ||",
  "S08n724:67": "atha vajraprabho vajrakrodha idaṃ svahṛdayamadāt |",
  "S08n724:68": "oṃ vajraprabha māraya saumyakrodha huṃ phaṭ ||",
  "S08n724:69": "atha vajradaṇḍo vajrakrodhaḥ svahṛdayamadāt |",
  "S08n724:70": "oṃ vajradaṇḍa tanuya sarvaduṣṭān mahākrodha huṃ phaṭ ||",
  "S08n724:71": "atha vajrapiṅgalo vajrakrodha idaṃ svahṛdayamadāt |",
  "S08n724:72": "oṃ vajrapiṅgala bhīṣaya sarvaduṣṭān bhīmakrodha huṃ phaṭ ||",
  "S08n724:73": "vajrakrodhāḥ ||",
  "S08n724:74": "atha vajraśauṇḍo gaṇapatirbhagavate vajrapāṇaye idaṃ hṛdayanniryātayati sma |",
  "S08n724:75": "oṃ vajraśauṇḍa mahāgaṇapati rakṣa sarvaduṣṭebhyo vajradharājñāṃ pālaya huṃ phaṭ |",
  "S08n724:76": "atha vajramāla idaṃ svahṛdayamadāt |",
  "S08n724:77": "oṃ vajramāla gaṇapataye mālayākarṣaya praveśayāveśaya bandhaya vaśīkuru māraya huṃ phaṭ ||",
  "S08n724:78": "atha vajravaśī svahṛdayamadāt |",
  "S08n724:79": "oṃ vajravaśī mahāgaṇapate vaśīkuru huṃ phaṭ ||",
  "S08n724:80": "atha vijayavajro gaṇapatiḥ svahṛdayamadāt |",
  "S08n724:81": "oṃ vajravijaya vijayaṃ kuru mahāgaṇapati huṃ phaṭ ||",
  "S08n724:82": "gaṇapa[tayaḥ ||]",
  "S08n724:83": "atha vajramusalo vajradūta idaṃ svahṛdayaṃ vajrapāṇaye niryātayāmāsa |",
  "S08n724:84": "oṃ vajramusala kṛṭṭa kuṭṭa sarvaduṣṭān vajradūtahuṃ phaṭ ||",
  "S08n724:85": "[atha vajrā]nilo dūtaḥ svahṛdayamadāt |",
  "S08n724:86": "oṃ vajrānila mahāvegānaya sarvaduṣṭān huṃ phaṭ ||",
  "S08n724:87": "atha vajrānalo dūtaḥ svahṛdayamadāt |",
  "S08n724:88": "oṃ vajrānala mahādūta jvālaya sarva bhasmīkuru sarvaduṣṭān huṃ phaṭ ||",
  "S08n724:89": "atha vajrabhairavo dūtaḥ svahṛdayamadāt |",
  "S08n724:90": "oṃ vajrabhairava vajradūta bhakṣaya sarvaduṣṭān mahāyakṣa huṃ phaṭ ||",
  "S08n724:91": "dūtāḥ ||",
  "S08n724:92": "atha vajrāṅkuśo vajraceṭa idaṃ svahṛdayaṃ bhagavate vajrapāṇaye niryātayāmāsa |",
  "S08n724:93": "oṃ vajraṅkuśākarṣaya sarva mahāceṭa huṃ phaṭ ||",
  "S08n724:94": "atha vajrakālaḥ svahṛdayamadāt |",
  "S08n724:95": "oṃ vajrakāla mahāmṛtyumutpādaya huṃ phaṭ ||",
  "S08n724:96": "atha vajravināyakaḥ svahṛdayamadāt |",
  "S08n724:97": "oṃ vajravināyakāsya vighnaṃ kuru huṃ phaṭ ||",
  "S08n724:98": "atha nāgavajra idaṃ svahṛdayaṃ bhagavate vajrāpāṇaye pādavandanīyaṃ niryatayāmāsa |",
  "S08n724:99": "oṃ nāgavajrānaya sarvadhanadhānyahiraṇyasuvarṇamaṇimuktālaṅkārādīni sarvopakaraṇāni vajradhara samayamanusmarakaḍḍha gṛhṇa bandha hara hara prāṇān mahāceṭa huṃ phaṭ ||",
  "S08n724:100": "ceṭāḥ ||",
  "S08n724:101": "atha vajrapāṇirmahābodhisatva idaṃ sarvavajrakulākarṣaṇasamayamudājahāra oṃ vajrāṅkuśākarṣaya huṃ ||",
  "S08n724:102": "tataḥ praveśanasamayamudājahāra huṃ vajrapāśākaḍḍha huṃ ||",
  "S08n724:103": "tataḥ samayabandhamudājahāra huṃ vajrasphoṭa vaṃ ||",
  "S08n724:104": "tataḥ karmahṛdayamudājahāra oṃ vajrakarma sādhaya kṛt ||",
  "S08n724:105": "Delineation of the mandala",
  "S08n724:106": "atha vajrapāṇiridaṃ sarvavajrakulamahāmaṇḍalamabhāṣat |",
  "S08n724:107": "athātaḥ saṃpravakṣyāmi mahāmaṇḍalamuttamaṃ |",
  "S08n724:108": "dharmacakrapratīkāśaṃ sūtraye sarvamaṇḍalaṃ ||",
  "S08n724:109": "tatredaṃ sūtraṇahṛdayaṃ bhavati oṃ vajrasūtrākarṣaya sarvamaṇḍalān huṃ ||",
  "S08n724:110": "maṇḍalasya tu madhye vai vidhvā khadirakīlakaṃ |",
  "S08n724:111": "tatastu sūtraṃ dviguṇaṃ kṛtvā tena prasūtrayet ||",
  "S08n724:112": "tatredaṃ kīlakahṛdayaṃ |",
  "S08n724:113": "oṃ vajrakīla kīlaya sarvavidhnān bandhaya hūṃ phaṭ ||",
  "S08n724:114": "catuḥsūtrasamāyuktaṃ sūtrayeccakramaṇḍalaṃ |",
  "S08n724:115": "bāhyatastasya niḥkramya dviguṇaṃ tu tathaiva ca ||1 ||",
  "S08n724:116": "tasyāpi triguṇaṅkuryāt bāhyamaṇḍalasūtraṇaṃ |",
  "S08n724:117": "vidiśāścārayogena koṇarekhāstu sūtrayed || iti ||2 ||",
  "S08n724:118": "sūtraṇavidhiḥ |",
  "S08n724:119": "tatastu sūtraṇaṃ tattu raṅgaiḥ śuddhaistu pūrayet |",
  "S08n724:120": "vāmavajramahāmuṣṭyā prāgrekhāṃ tu yathāsukhaṃ ||",
  "S08n724:121": "tatredaṃ raṅgahṛdayaṃ |",
  "S08n724:122": "oṃ vajraraṅga samaya hūṃ ||",
  "S08n724:123": "tato madhyasthito bhūtvā vajrācāryaḥ samāhitaḥ |",
  "S08n724:124": "manasodghāṭayeccaiva vajradvāracatuṣṭayaṃ ||",
  "S08n724:125": "tatredaṃ dvārodghāṭanahṛdayaṃ |",
  "S08n724:126": "oṃ vajrodghāṭanasamaya praviśa śīghraṃ smara vajrasamaya huṃ phaṭ ||",
  "S08n724:127": "saurvarṇarājate vāpi mṛṇmaye vā sucitrite |",
  "S08n724:128": "iṣṭake tu caturaśre tu buddhabimbaṃ niveśayet ||",
  "S08n724:129": "tatredaṃ sarvabuddhahṛdayaṃ[bha]vati |",
  "S08n724:130": "oṃ sarvavid ||",
  "S08n724:131": "buddhasya sarvataḥ kuryanmahāsatvacatuṣṭayaṃ |",
  "S08n724:132": "trilokavijayaṃ kurvan vajrāpāṇiṃ puraḥsthitaṃ ||",
  "S08n724:133": "tatraitāni mahāsatvacatuṣṭayahṛdayāni bhavanti |",
  "S08n724:134": "oṃ suṃbha nisuṃbha huṃ gṛṇha gṛṇha huṃ gṛṇha pya huṃ ānaya ho bhagavan vajra huṃ phaṭ ||1 ||",
  "S08n724:135": "oṃ vajrabhṛkuṭi krodhānaya sarvaratnān hīḥ phaṭ ||2 ||",
  "S08n724:136": "oṃ vajradṛṣṭi krodhadṛṣṭyā māraya huṃ phaṭ ||3 ||",
  "S08n724:137": "oṃ vajraviśva krodha kuru sarvaṃ viśvarūpatayā sādhaya hūṃ phaṭ ||4 ||",
  "S08n724:138": "praveśenniṣkramedvāpi sutrādhastānmanogataṃ |",
  "S08n724:139": "vajravega iti khyātastena rekhāṃ samākramed || iti ||",
  "S08n724:140": "tatredaṃ vajravegahṛdayaṃ | vajravega ||",
  "S08n724:141": "vajravegena niḥkramya prathamaṃ maṇḍalaṃ tathā |",
  "S08n724:142": "yathāvadanupūrveṇa vajramāyādayo likhet ||",
  "S08n724:143": "tatraiṣāṃ samayahṛdayāni bhavanti |",
  "S08n724:144": "oṃ vajracakra hūṃ ||1 ||",
  "S08n724:145": "oṃ vajraghaṇṭa hūṃ ||2 ||",
  "S08n724:146": "oṃ vajradaṇḍakāṣṭha hūṃ ||3 ||",
  "S08n724:147": "oṃ vajrāyudha hūṃ ||4 ||",
  "S08n724:148": "vajravegena cākramya dvitīyaṃ maṇḍalaṃ tathā |",
  "S08n724:149": "vajrakuṇḍalipūrvāṃstu vajrakodhānniveśayet ||",
  "S08n724:150": "tatraiṣāṃ hṛdayāni bhavanti |",
  "S08n724:151": "oṃ prajvalita pradīptavajra hūṃ ||1 ||",
  "S08n724:152": "oṃ vajrasaumya hūṃ ||2 ||",
  "S08n724:153": "oṃ vajradaṇḍa hūṃ ||3 ||",
  "S08n724:154": "oṃ vajravikṛta huṃ ||4 ||",
  "S08n724:155": "tatastu vajravegena likhed dvāracatuṣṭaye |",
  "S08n724:156": "vajraśauṇḍādayaḥ sarve yathāvadanupūrvaśaḥ ||",
  "S08n724:157": "tatraiṣāṃ samayahṛdayāni bhavanti |",
  "S08n724:158": "oṃ vajramada huṃ ||",
  "S08n724:159": "oṃ vajramāle hūṃ ||",
  "S08n724:160": "oṃ vajrārtha hūṃ ||",
  "S08n724:161": "oṃ vajrāśi hūṃ ||",
  "S08n724:162": "vajravegena cākramya tṛtīye maṇḍale likhet |",
  "S08n724:163": "yathāvadanupūrveṇa sa vajramusalādayaḥ ||",
  "S08n724:164": "tatraiṣāṃ hṛdayāni bhavanti |",
  "S08n724:165": "oṃ vajramusala hūṃ ||",
  "S08n724:166": "oṃ vajrapaṭa hūṃ ||",
  "S08n724:167": "oṃ vajrajvāla hūṃ ||",
  "S08n724:168": "oṃ vajragraha hūṃ ||",
  "S08n724:169": "vajravegena cākramya caturthe maṇḍale likhet |",
  "S08n724:170": "vajrāṅkuśādayaśceṭā yathāvadanupūrvaśaḥ ||",
  "S08n724:171": "tatraiṣāṃ hṛdayāni bhavanti ||",
  "S08n724:172": "oṃ vajradaṃṣṭra hūṃ ||",
  "S08n724:173": "oṃ vajrāmāraṇa hūṃ ||",
  "S08n724:174": "oṃ vajravidhna hūṃ ||",
  "S08n724:175": "oṃ vajraharaṇa huṃ ||",
  "S08n724:176": "vajravegena niḥkramya bāhyamaṇḍale saṃsthitā |",
  "S08n724:177": "yathāvadanupūrveṇa saṃlikhetsarvamātaraḥ ||1 ||",
  "S08n724:178": "vajradvāreṣu sarveṣu dvārapālāsta eva tu |",
  "S08n724:179": "ataḥ paraṃ pravakṣyāmi yathāvadvidhivistaram ||2 || iti ||",
  "S08n724:180": "athātra trilokacakramahāmaṇḍale ākarṣaṇādikarma kṛtvā,",
  "S08n724:181": "svayaṃ vajrācāryo vajrakrodhaterintirimudrāṃ badhvā,",
  "S08n724:182": "evaṃ brūyād,",
  "S08n724:183": "“ahante vajrasamayajñānamutpādayiṣyāmi |",
  "S08n724:184": "tattvayā na kasyacidvaktavyaṃ |",
  "S08n724:185": "mā te viṣamā parihāreṇa kālakriyayā narakapatanaṃ syād,",
  "S08n724:186": "” idamuktvedaṃ śapathahṛdayaṃ dadyāt |",
  "S08n724:187": "vajrakrodhaterintirimudrāṃ badhvā darśayet “ayaṃ vajrakrodhasamayaste sandahet kulan,",
  "S08n724:188": "murdhādārabhya kāyaṃ tu nāśayet,",
  "S08n724:189": "yadyatikramet samayaṃ bandhaya” ||",
  "S08n724:190": "tato vajradhāri karmamudrāṃ bandhayedanena hṛdayena oṃ sarvatathāgata vajradhara gṛhṇa bandha samaya hūṃ ||",
  "S08n724:191": "athāsyā mudrāyā bandho bhavati |",
  "S08n724:192": "kaniṣṭhāṅguṣṭhabandho tu hastau dvāvadharottarau |",
  "S08n724:193": "mudreyaṅkarmasamaya[vajrabandheti] kīrtitā ||",
  "S08n724:194": "tato vajraodakenābhiṣiñcedanena hṛdayena oṃ vajrābhiṣekābhiṣiñca vajradharatve samaya gra gra ||",
  "S08n724:195": "tato naktakena mukhaṃ badhvā [praveśayatya] nena hṛdayena oṃ praviśa vajra praveśaya vajra āviśa vajra ādhitiṣṭha vajra hūṃ ||",
  "S08n724:196": "tataḥ praveśya puṣpāṇi kṣipet anena hṛdayena oṃ pratīcchādhitiṣṭha vajra hoḥ ||",
  "S08n724:197": "tato yatra patati so'sya sidhyati |",
  "S08n724:198": "tato mukhabandhaṃ muktvā,",
  "S08n724:199": "maṇḍalaṃ yathānupūrvato darśayet |",
  "S08n724:200": "na cāsya vaktavyaṃ kiṃ deva iti |",
  "S08n724:201": "tatkasmāddhetoḥ ?",
  "S08n724:202": "santi satvā mithyādṛṣṭayo ye na śraddhāsyanti,",
  "S08n724:203": "kimetadamoghaṃ buddhānāṃ bhagavatāṃ jñānaṃ,",
  "S08n724:204": "yathā tathāgatā vajrakule vajrapāṇinābhiṣiktāstathāgatā eveti samayaḥ |",
  "S08n724:205": "anyatra ye deve bhaktāsteṣāṃ śapathahṛdayaṃ datvā vācyamiti |",
  "S08n724:206": "tato vajraratnacinhamālābhiṣekaṃ datvā,",
  "S08n724:207": "karmavajraṃ pāṇibhyāmabhiprayacchya,",
  "S08n724:208": "vajranāma kuryāt,",
  "S08n724:209": "yathā vajrasamayamahāmaṇḍala iti ||",
  "S08n724:210": "Mudra",
  "S08n724:211": "tato mahāmudrābandhaṃ śikṣayet |",
  "S08n724:212": "vajrabandhaṃ dṛḍhīkṛtya praviṣṭāṅgu ṣṭhasaṃcayaṃ |",
  "S08n724:213": "kuñcitāgryāṣu gacchannaṃ satvoṣṇīṣeti saṃjñitā ||1 ||",
  "S08n724:214": "vajrabandhaṃ samādhāya samāṅguṣṭhātmyamadhyamā |",
  "S08n724:215": "tejorāśīti vikhyātā tejorāśermahātmanaḥ ||2 ||",
  "S08n724:216": "vajramudrādvikaṃ badhvā kaniṣṭhāṅguṣṭhasandhitaṃ |",
  "S08n724:217": "gāḍhamaṅkuśabandhena mahāvidyottamasya tu ||3 ||",
  "S08n724:218": "mahāvidyottamamayīṃ mudrāṃ badhvā suyantritāṃ |",
  "S08n724:219": "hṛdyaṅgaṣṭhamukhānāṃ tu bandhanāddhṛdayā smṛtā ||4 ||",
  "S08n724:220": "tāmevānāmamadhyābhiraṅgulībhiḥ suyantritāṃ |",
  "S08n724:221": "vajraratnaprayogeṇa parivartya mukhasthitā ||5 ||",
  "S08n724:222": "tāmevottānasaṃsthāṃ svahṛdaye parivartya vai |",
  "S08n724:223": "catuḥpuṣpā tu nāmena padmavidyottamasya tu ||6 ||",
  "S08n724:224": "tāmeva mūrdhādārabhya bhramatkāyāgramaṇḍalā |",
  "S08n724:225": "vajraviśvasya mudreyaṃ vajrakarmaprasādhike ||ti ||7 ||",
  "S08n724:226": "satvavajrāṃ dṛḍhīkṛtya kaniṣṭhā vajrasandhitā |",
  "S08n724:227": "sarvaviddhṛdayasyāsya mudreyaṃ sarvasādhikā ||8 ||",
  "S08n724:228": "kaniṣṭhāṅguṣṭhabandhe tu vāmamadhyāṅgulitrike |",
  "S08n724:229": "triśūle madhyaśūlaṃ tu vajramudrāparigrahaṃ ||9 ||",
  "S08n724:230": "vajravidyottamasyeyaṃ vajraśūleti kīrtitā |",
  "S08n724:231": "ataḥ paraṃ pravakṣyāmi māyāvajrādisaṃjñitā ||10 ||",
  "S08n724:232": "vajrabandhaṃ dṛḍhīkṛtya vāmavajraṃ tu bandhayet |",
  "S08n724:233": "vajramuṣṭiriti khyātā sarvavajrakuleṣviyaṃ ||1 ||",
  "S08n724:234": "dvidhīkṛtya tu tadvajraṃ sarvacihnaniveśitaṃ |",
  "S08n724:235": "sarvavajrakulānāṃ tu mudrāsu ca niveśayet ||2 ||",
  "S08n724:236": "prasāritāgrā pṛṣṭhasthā jyeṣṭhāṅguṣṭhagrahādhagā |",
  "S08n724:237": "oṃkāra mūrdhni saṃsthā tu vajra caiva pratiṣṭhitā ||3 ||",
  "S08n724:238": "vidyārājamahāmudrāgaṇaḥ ||",
  "S08n724:239": "prasāritāśritā pāṇau hastapṛṣṭhe tathaiva vā |",
  "S08n724:240": "muṣṭisaṃsthā bhujā vā ca mukhataḥ parivartitā ||",
  "S08n724:241": "vajrakrodhamahāmudrāgaṇaḥ ||",
  "S08n724:242": "vāmāṅguṣṭhasusaṃsthā tu mālabandhaprayojitā |",
  "S08n724:243": "dakṣiṇenārthadāyī ca khaṅgamudrāgramuṣṭimā ||",
  "S08n724:244": "gaṇapatimahāmudrāgaṇaḥ ||",
  "S08n724:245": "dakṣiṇagrastamusalā prasāritabhujā tathā |",
  "S08n724:246": "dakṣiṇajvālasandarśā vajramuṣṭiprakampitā ||",
  "S08n724:247": "dūtamahāmudrāgaṇaḥ ||",
  "S08n724:248": "sagarvamukhadaṃṣṭrāgrā daṇḍāghātaprapātitā |",
  "S08n724:249": "bāhusaṃkocalambā ca vāmadakṣiṇahāriṇī ||ti ||",
  "S08n724:250": "ceṭamahāmudrāgaṇaḥ ||",
  "S08n724:251": "kalpanaṃ maṇḍale sarve [vāma]vajragraheṇa tu |",
  "S08n724:252": "ataḥ paraṃ pravakṣyāmi sādhanaṃ karma eva ca ||1 ||",
  "S08n724:253": "yasya satvasya yā mudrā bhavettasya svamātmanā |",
  "S08n724:254": "bhāvayantaṃ svamātmānaṃ mudrāsādhanamuttamaṃ ||2 ||",
  "S08n724:255": "manoṣṇīṣamahārakṣā tejorāśī susiddhadā |",
  "S08n724:256": "sarvakṛdvajrahuṃkārā sarvākarṣā tu hṛdgate ||ti ||3 ||",
  "S08n724:257": "buddhamudrāḥ ||",
  "S08n724:258": "sarvavitsarvasiddhistu vajravidyottamā |",
  "S08n724:259": "vajraśūlā mahāmudrā mahasiddhipradāyikā ||1 ||",
  "S08n724:260": "māyāvajrasusiddhistu samāveśā tu ghaṇṭikā |",
  "S08n724:261": "daṇḍakāṣṭhā tu nairvāṇī vajravajrā tu māraṇī ||2 ||",
  "S08n724:262": "vidyārājanikāḥ ||",
  "S08n724:263": "jvālāgrī duṣṭadamanī saumyāgrī sarvamāraṇī |",
  "S08n724:264": "daṇḍāgrā ghātanī caiva bhīmākṣī tu bhayaṅkarī ||",
  "S08n724:265": "vajrakrodhāḥ ||",
  "S08n724:266": "madanī madanī tīvraṃ mālā sarvakarī smṛtā |",
  "S08n724:267": "kāminī priyakārī tu māraṇī sarvamāraṇī ||",
  "S08n724:268": "gaṇamudrāḥ ||",
  "S08n724:269": "musalā duṣṭanirghātā paṭā sūtrapaṭā tathā |",
  "S08n724:270": "jvālāgrī duṣṭadamanī yakṣiṇī grahalāyikā ||",
  "S08n724:271": "dūtamudrāḥ |",
  "S08n724:272": "bhakṣaṇī vajradaṃṣṭrā tu māraṇī sarvamāraṇī |",
  "S08n724:273": "suvighnā vidhnakartrī tu hāriṇī sarvahāriṇī ||",
  "S08n724:274": "ceṭamudrāḥ ||",
  "S08n724:275": "sarvatathāgatavajrasamayān mahākalparājāt trilokacakramahāmaṇḍalavidhivistaraḥ parisamāptaḥ ||"
}