{
  "S08n674:0": "atha catvāriṃśaḥ paṭalavisaraḥ |",
  "S08n674:1": "athakhalu bhagavāṃ śākyamuniḥ śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n674:2": "asti mañjuśrīḥ ! tvadīye mahākalparāje paṭalavisare dhyānaje'nāśrave paramaśivaśāntībhūte atyantabhūtakoṭidharmadhātupraviṣṭe sarvatathāgatadharmanetrīmanugate paramanirvāṇamārgāṃ sānupraviṣṭe āryapathakṣemaśāntībhūte mahādharmanairātmyaśūnyatāsvabhāvamanupraviṣṭe sarvalaukikalokottaratattvāvatāradhyānānugatamanupraviṣṭe sarvamantracaryāsādhanavidhisamāsakrīḍānāṭakabālacaryāvisphūryānānugatasantoṣaṇasattvacaryānugataiḥ |",
  "S08n674:3": "katamaṃ ca tat ||",
  "S08n674:4": "śṛṇu tvaṃ mañjurava ! thrīmāṃ sarvasattvānuvartanam |",
  "S08n674:5": "dhyānaṃ sarvajñato jñeyaṃ sarvamantrārthasādhanam ||",
  "S08n674:6": "pūraṇaṃ sarvamantrāṇāṃ śodhanaṃ pāpakarmiṇām |",
  "S08n674:7": "yaṃ dhyātvā ca janāḥ sarve siddhiṃ prāpsyantyanāṃvilām ||",
  "S08n674:8": "sarvākāravaropetāṃ dhyānasaukhyamacintitām |",
  "S08n674:9": "bodhitvaṃ trividhaṃ prāpya uttamādhamamadhyamāḥ ||",
  "S08n674:10": "atulāṃ mantrasiddhiṃ ca astuvanti janā bhavet |",
  "S08n674:11": "sarvārthasādhanaṃ loke yaśaḥkīrttisukhodayam ||",
  "S08n674:12": "dīrghāyuṣkatāṃ loke'smiṃ devānāṃ ca mahadgatim |",
  "S08n674:13": "sarvāśāvāptitāṃ kṣipraṃ prāpnuvanti na saṃśayaḥ ||",
  "S08n674:14": "dviprapañcānuttarāṃ bodhiṃ lapsyate dhyānacintakāḥ |",
  "S08n674:15": "sarvasattvāhitahyagraṃ sarvamantreṣu kīrtyate ||",
  "S08n674:16": "smaraṇādeva mantreṣu sarvatantreṣu ca punaḥ |",
  "S08n674:17": "siddhayaḥ siddhihetūnāṃ kṣipramāśānibandhanam ||",
  "S08n674:18": "āśāsyaṃ bhuvi tāṃ martyā punargacchanti devatā |",
  "S08n674:19": "ājahāra puraṃ divyaṃ devatāmandireṣviha ||",
  "S08n674:20": "tiṣṭhante mantrarāṭ sarve tanmukhāpidhyāyine |",
  "S08n674:21": "āgatya ca punaḥ sarvaṃ devatāmantrarūpiṇām ||",
  "S08n674:22": "kathayanti yathātathyaṃ śubhāśubhaphalodbhavam |",
  "S08n674:23": "vācāṃ prabuddhaḥ svapne pratyakṣaṃ vātha jāpine ||",
  "S08n674:24": "śubhodayaṃ phalaṃ karma pratyakṣaṃ vāpi devatām |",
  "S08n674:25": "paśyante svapnagatāḥ sarve mantriṇā vāpi tadantare ||",
  "S08n674:26": "itarāṃ cāpi na paśyante jāpino mantralaukikā |",
  "S08n674:27": "dhyānena pāpaṃ kṣīyeta jape cāpi supuṣkale ||",
  "S08n674:28": "sidhyante mantrarāṭ sarve acirāt tasya mantriṇaḥ |",
  "S08n674:29": "prabhāvā dhyānayogasya acintyādbhutaceṣṭitā ||",
  "S08n674:30": "evamuktastu dhīreṇa śākyasiṃhena tāpinā |",
  "S08n674:31": "bhūnmañjuravastūṣṇīṃ śuddhāvāsapure tadā ||",
  "S08n674:32": "sarve devagaṇā mukhyā tridhā dhātusamāśritā |",
  "S08n674:33": "amucad vākyavaraṃ śuddhaṃ sarvamantreśvaraṃ gurum ||",
  "S08n674:34": "sādhu sādhu mahāvīra ! sādhu dharmeśvaro vibhoḥ |",
  "S08n674:35": "yastvaṃ hi sarvasattvānāṃ hitārthaṃ mantrajāpinām ||",
  "S08n674:36": "dhyānāṃ ca tattvanirdiṣṭaṃ pūrvanirdiṣṭatāmiti |",
  "S08n674:37": "idānīṃ tu mahāvīra + + + + + + + + + + + + ||",
  "S08n674:38": "evamuktāḥ surāḥ sa + agrā hyagratame hitāḥ |",
  "S08n674:39": "tūṣṇīmbhūtāstatastasmin śuddhāvāsapure pure ||",
  "S08n674:40": "ityuvāca mahādhīro munistejo + + + + + |",
  "S08n674:41": "śubhayā vācāyā divyāṃ lokatattvārthadarśanam ||",
  "S08n674:42": "kathayāmāsa sambuddhaḥ madhurākṣaraghoṣajam |",
  "S08n674:43": "śṛṇotha bhūtagaṇāḥ sarve sthitā trividhālayā ||",
  "S08n674:44": "dhyānaṃ ca bhavanirdeśaṃ kathyantaḥ samāhitāḥ |",
  "S08n674:45": "anekārthamanānātvaṃ nairātmyaṃ tattvadarśanam ||",
  "S08n674:46": "sarvamantrārtharidhiṃsārthaṃ vividhārthaṃ tu laukike |",
  "S08n674:47": "sarvadharmeśvarā loke yenāyānti sucintitā ||",
  "S08n674:48": "kṣipraṃ ca jāpināṃ sarve āśu mantrārthasiddhaye |",
  "S08n674:49": "ādau dhyāyīta mahāvīraṃ ratnaketuṃ tathāgatam ||",
  "S08n674:50": "ratnaśailaniṣaṇṇaṃ tu guhāyāṃ ratnajodyate |",
  "S08n674:51": "padmarāgamayaṃ divyaṃ mahāpadmaṃ mahonnatam ||",
  "S08n674:52": "bhagavāṃ tatra niṣaṇṇasthaṃ paryaṅke dharmadeśitam |",
  "S08n674:53": "dhyāyantaṃ mahāvīraṃ padmasambhavameva tu ||",
  "S08n674:54": "padmottaraṃ ca sambuddhaṃ padmābhaṃ caiva buddhimām |",
  "S08n674:55": "dhyāyīta munivarāṃ pañca ratnābhaṃ ca tathāgatam ||",
  "S08n674:56": "samataḥ supratiṣṭhitā jñeyā guheṣveva pañcasu |",
  "S08n674:57": "sarvāṃ śailamayāṃ sādri padmarāgamayaṃ kvacit ||",
  "S08n674:58": "bhinnendranīlamābhāsaṃ kvacit sphaṭikasannibham |",
  "S08n674:59": "ucchrayaṃ marakatābhāsaṃ pramāṇaṃ cāpi śatāṣṭakam ||",
  "S08n674:60": "yojanānāṃ sahasraṃ tu lakṣaṣoḍaśavistaram |",
  "S08n674:61": "upariṣṭāttu sambuddhā aparyantā narottamā ||",
  "S08n674:62": "ityūrdhvamadhaḥ sarvadigvidiśaścāpi sarvato |",
  "S08n674:63": "prāptaṃ munivaraiḥ sarvaṃ sambuddhairdvipadottamaiḥ ||",
  "S08n674:64": "candrābhāsaṃ ca nirbhāsaiḥ śvetapuṇḍarikāsanaiḥ |",
  "S08n674:65": "haṃsagokṣīranirbhāsaiḥ śaṅkhakundenduhimaprabhaiḥ ||",
  "S08n674:66": "sambuddhaiḥ sarvamidaṃ vyāptaṃ ityūrdhvamadhassaptatiryakam |",
  "S08n674:67": "sadvyomni puṣpavarṣādyaiḥ suramukhyaiḥ samantataḥ ||",
  "S08n674:68": "adṛśyakāyasārūpyaiḥ upariṣṭāt khasamāgataiḥ |",
  "S08n674:69": "adhaścātmānaṃ sadā cintet paryaṅkenopaviṣṭakam ||",
  "S08n674:70": "padmapatre sthitaṃ mukhyaṃ śarīraṃ cāpi nirmalam |",
  "S08n674:71": "abhiṣiñcantaṃ sadāpaśyantaṃ toyadhārābhiḥ sarvataḥ ||",
  "S08n674:72": "asaṅkhyeyairmunimunimukhyaiḥ sambuddhaiḥ dvipadottamaiḥ |",
  "S08n674:73": "prasṛtairdakṣiṇāgrakaraiḥ samantādaṅgulibhiḥ sadā ||",
  "S08n674:74": "śuklatoyā bahubhiḥ bahudhārābhirūrdhvataḥ |",
  "S08n674:75": "samantāt sarvataścaiva mūrtti cātmāna eva tu ||",
  "S08n674:76": "aṣṭāṅgasaliladhārābhiḥ sugandhairlayaśītalaiḥ |",
  "S08n674:77": "acchairanāvilaiścaiva sarvavyādhiharaistathā ||",
  "S08n674:78": "jarāmṛtyuvināśinyaiḥ bhinnasphaṭikasannibhaiḥ |",
  "S08n674:79": "tādṛśaistoyadhārābhiḥ ātmānaṃ cāpi cintayet ||",
  "S08n674:80": "abhiṣiñcyātmato cintyā taiścāpyāyitamānasaḥ |",
  "S08n674:81": "samantād vāridhārābhistato dhyāyī sukhī bhavet ||",
  "S08n674:82": "santuṣṭamānaso dhīmāṃ paśyed jñānaṃ tadāsanam |",
  "S08n674:83": "citte samādhitāṃ lipsye pañcābhijñāsu cintyadhīḥ ||",
  "S08n674:84": "evaṃ yuktaḥ sadā yogī paśyed dharmāṃ tadā svayam |",
  "S08n674:85": "divyaṃ śrotraṃ tathā jñānaṃ pūrvajātimanusmaram ||",
  "S08n674:86": "ṛddhivikrīḍitaṃ jyotirdivyaṃ cakṣuranāvṛtam |",
  "S08n674:87": "paracittagattiṃ cintāṃ sarvasattvāśrayaṃ tam ||",
  "S08n674:88": "sarvaṃ jñāsyati yogīśo tadā yukteḥ samāhitaḥ |",
  "S08n674:89": "anivarttyaḥ sadā bodho anuttarāyāṃ na saṃśayaḥ ||",
  "S08n674:90": "buddhabhūmigatāṃ dharmāṃ prathamāyāmavikalpataḥ |",
  "S08n674:91": "prāpsyate'sau sadā jāpī anivartyo'mṛte pade ||",
  "S08n674:92": "anābhogenaiva samyaṅmantrāḥ sidhyanti sarvataḥ |",
  "S08n674:93": "ye ca lokottarāḥ sarve abhimukhyaiḥ prabhāṣitāḥ ||",
  "S08n674:94": "bodhisattvaistu sarvatra abjā vajrodbhavāśca ye |",
  "S08n674:95": "laukikā ye ca mantrā vai brahmarudrendrabhāṣitā ||",
  "S08n674:96": "yakṣamukhyagaṇaiḥ sarvaiḥ |",
  "S08n674:97": "mātṛbhūtagrahagaṇaiḥ yakṣarākṣasakinnaraiḥ ||",
  "S08n674:98": "devairnāgagaruḍaiśca siddhavidyādharaistadā |",
  "S08n674:99": "kūśmāṇḍairvyantaraiścāpi kaśmalaiḥ piśitāśanaiḥ ||",
  "S08n674:100": "paraprāṇaharaiścāpi rākṣasaiḥ pretaduḥsvapaiḥ |",
  "S08n674:101": "piśācaiḥ bhṛtayakṣaiśca anekākārajātijaiḥ ||",
  "S08n674:102": "ye mantrā bhāṣitā loke + + + + + |",
  "S08n674:103": "te tasya yogino yānti īṣad bodhāya bodhitā ||",
  "S08n674:104": "kṣipraṃ siddhitāṃ yānti mantrā sarvārthasādhakāḥ |",
  "S08n674:105": "vacanaṃ tasya vai mantraḥ kṣipraṃ tattvārthadarśine ||",
  "S08n674:106": "ṛṣayo ye ca vai devāḥ mānuṣodbhavāḥ |",
  "S08n674:107": "prasahya vṛttā mukhyāśca strīpuṃsāścāpuṃsakāḥ ||",
  "S08n674:108": "sarve maharddhikāścāpi uttamādhamamadhyamāḥ |",
  "S08n674:109": "sarve laukikā cāpi ye mantrā lokapūjitā ||",
  "S08n674:110": "taiścāpyatha manaiśca mantraiścāpi mantrajāḥ |",
  "S08n674:111": "bhāṣitā munimukhyaiśca sarve siddhyanti yogine ||",
  "S08n674:112": "tantramantragatāścāpi oṣadhyo maṇibhūṣaṇāḥ |",
  "S08n674:113": "sarve mantravarā tasya uttamādhamamadhyamāḥ ||",
  "S08n674:114": "sarvāśāvāptaye vāpi akṣare kṣarate yadā |",
  "S08n674:115": "siddhyate tasya baiṃ yuktasya mantriṇe evaṃ yuktasya mantriṇe ||",
  "S08n674:116": "evamuktasya mantrasya dhīmantasya viśeṣataḥ |",
  "S08n674:117": "prathamaṃ cihnaliṅgastu mantrāṇāṃ siddhihetavaḥ ||",
  "S08n674:118": "śarīraṃ jāyate śreṣṭhaṃ padmābhāsaṃ sukhodayam |",
  "S08n674:119": "gātrasya śaityatā cāpi candanendīvaragandhitā ||",
  "S08n674:120": "karpūrāgarusaugandhyaṃ padmakiñjalkavarṇataḥ |",
  "S08n674:121": "vaktrād romakūpebhyaḥ gandho vānti sacāmpakam ||",
  "S08n674:122": "jātīyūthikapunnāgaṃ nāgakesaravakulam |",
  "S08n674:123": "dhānuṣkārī sasaugandhī jātimallikakolajam ||",
  "S08n674:124": "vividhāṃ dhūpamukhyā vā vividhā puṣpajātayaḥ |",
  "S08n674:125": "vividhā gandhamukhyāśca vividhā dravyajātayaḥ ||",
  "S08n674:126": "vividhā sarvagatā gandhāḥ śubhakarmasamocitāḥ |",
  "S08n674:127": "teṣāṃ gandhavaraṃ hṛdyaṃ abhibhūyobhipravartate ||",
  "S08n674:128": "divyaṃ māndāravaṃ gandhaṃ sakiñjalkaṃ sakokaṇam |",
  "S08n674:129": "sakastūryakaṃ loke abhibhūyaṃ tāṃ pravāyate ||",
  "S08n674:130": "tataścihnamimāṃ jñātvā gātre vai cāpi śaityatām |",
  "S08n674:131": "cittaikāgratāṃ caivaṃ mukhaṃ caiva vivekajam ||",
  "S08n674:132": "prathamaṃ dhyānajaṃ caivaṃ cittaṃ jñātvā tu tīritam |",
  "S08n674:133": "sukhaduḥkhamupekṣāya nirvṛte cāpi virāgatām ||",
  "S08n674:134": "upekṣaṃ smṛtipariśuddhiṃ dvitīye prerayate jāpī |",
  "S08n674:135": "tṛtīyaṃ cittato dhyānaṃ caturthaṃ aśrayato vratī ||",
  "S08n674:136": "yathā munivaroddiṣṭaṃ dhyānaṃ sarvato śubham |",
  "S08n674:137": "tathā mantragato jāpī dhyāyedekāgramanomayam ||",
  "S08n674:138": "ye nirdiṣṭādyābuddhaistu vartamānamanāgataiḥ |",
  "S08n674:139": "sambuddhaiḥ śrāvakaiścāpi sūtrāntāścāpi kīrtitāḥ ||",
  "S08n674:140": "teṣu yogeṣu mantrajñāḥ anupūrvyā dhyānamācaret |",
  "S08n674:141": "nirvarttyaṃ śrāvakī bodhi pratyekajinamudbhavām ||",
  "S08n674:142": "mahākaruṇānubhāvīta mahāmaitrīṃ cāpi yatnataḥ |",
  "S08n674:143": "yad yad gotrāgataṃ cittaṃ tathā cittaṃ tu bhāvayet ||",
  "S08n674:144": "parahitacittānmaitrī paraduḥkhakṛpālutā karuṇā |",
  "S08n674:145": "paratuṣṭimuditā paradoṣamupekṣaṇamupekṣā ||",
  "S08n674:146": "ityuvāca mahābhāgā sambuddhā dvipadottamā |",
  "S08n674:147": "anityaduḥkhamanātmāśūnya tattvaṃ śivaṃ padam ||",
  "S08n674:148": "kṣemaṃ śivaṃ paraṃ sthānaṃ nirdiṣṭaṃ lokanāyakaiḥ |",
  "S08n674:149": "kṣaṇikaḥ sarvasaṃskārāḥ trividhāstattveṣvaceṣṭitā ||",
  "S08n674:150": "ta evāsaṃskṛtā dharmāstrividhā bodhisaṃsthitā |",
  "S08n674:151": "ta eva śivatamā loke kathitā bodhiparāyaṇaiḥ ||",
  "S08n674:152": "pudgalābhāvanairātmyaṃ tīkṣṇapatanavarṇitam |",
  "S08n674:153": "taṃ nāsti śive mārge kṣeme buddhopadeśite ||",
  "S08n674:154": "atyantaniṣṭhe dharme'smiṃ bhūtakoṭisamāśrite |",
  "S08n674:155": "dharmadhātusamānaṃ te astināstivivarjite ||",
  "S08n674:156": "śubhe dharmodaye bodho triprakārasamodite |",
  "S08n674:157": "atyantaniṣṭhe mokṣe ca bahudhā bhedamāśrite ||",
  "S08n674:158": "suprayukte sunirdiṣṭe sarvabuddhaiḥ sudeśite |",
  "S08n674:159": "mārge sthite'tha mantrajñaḥ sarvapāpahare śive ||",
  "S08n674:160": "ye dharmā munivaraiḥ sarvaiḥ pratītyotpannā śubhāśubhāḥ |",
  "S08n674:161": "sarve te jātibhiryoge dhyātavyā munihetubhiḥ ||",
  "S08n674:162": "śrāvakānāṃ tu yā śikṣā adhiśīlānupravarttate |",
  "S08n674:163": "adhicittaṃ ca yad jñānaṃ śrāvaṇyaphalahetukam ||",
  "S08n674:164": "anāsvaraṃ sasvaraṃ jñeyaṃ jāpibhiḥ sarvadā svayam |",
  "S08n674:165": "jñātavyaṃ khaḍgiṇā śikṣā pratyekārhasambhavām ||",
  "S08n674:166": "sarvasattvākhyasattvaivaṃ susvaraṃ tridivoditam |",
  "S08n674:167": "yathājinaiśca nirdiṣṭaṃ mārgatattvānugāminam ||",
  "S08n674:168": "sāśravānāśravaṃ dhyānaṃ saṃvaraṃ ca śubhodayam |",
  "S08n674:169": "yathāvṛtti yathāliṅgaṃ tathā śikṣāsu vyavasthitam ||",
  "S08n674:170": "taddharmāsevato jāpī mantrasiddhi samaśnute |",
  "S08n674:171": "dhyeyaṃ ca dhyānajaṃ puṇyaṃ puṇyaṃ brahmaśubhodayam ||",
  "S08n674:172": "tasya siddhi sadā jñeyā dhyānaiḥ puṇyaiśca bṛṃhitaiḥ ||",
  "S08n674:173": "upohya sarvato mantrī japahomarato vratī ||",
  "S08n674:174": "dhyātavyaḥ sarvato mukhyaḥ jinaputro maharddhikaḥ |",
  "S08n674:175": "mañjughoṣo mahāvīraḥ kuṅkumākārasamattviṣaḥ ||",
  "S08n674:176": "īṣismitamukho devo savyāmābhogamaṇḍalaḥ |",
  "S08n674:177": "prasannamūrttiḥ padmasthaḥ samantaraśmyāvabhāsitaḥ ||",
  "S08n674:178": "pūrvanirdiṣṭaje sthāne svamūrttyābhiṣekasevite |",
  "S08n674:179": "upariṣṭāt toyatārāṇāṃ madhye jinavarālaye ||",
  "S08n674:180": "tatrasthaṃ tu sukhāsīnaṃ dhyāyītaṃ mañjuravaṃ śubham |",
  "S08n674:181": "sarvabuddhordhvakaṃ dṛṣṭiṃ sanamaskāraṃ śubhaṃ prabhum ||",
  "S08n674:182": "vāme karavinyastaṃ nīlotpalaṃ śubham |",
  "S08n674:183": "dakṣiṇena kare hyukta śucisthāne sadāśubhe ||",
  "S08n674:184": "sanamaskāraṃ sadā buddhaṃ īṣacchīlāsabāliśam |",
  "S08n674:185": "taṃ dhyātvā muniputre vai sadā mantrī punaḥ punaḥ ||",
  "S08n674:186": "tatrastho dhyānajo dhīmāṃ āturāyāṃ tu paśyati |",
  "S08n674:187": "sarve te vyādhinirmuktā dṛṣṭamātreṇa mantriṇā ||",
  "S08n674:188": "adhaśca paśyatpātālaṃ sarve bhūmigatā dhanā |",
  "S08n674:189": "vaśitā sarvamantrajñaḥ nityoccāṭanamantriṇām ||",
  "S08n674:190": "yadūrdhvaṃ samapaśyet siddhāṃ vyomnānugāminām |",
  "S08n674:191": "sarvaṃ vaśayitā loke siddhadravyāṇi sarvataḥ ||",
  "S08n674:192": "athottarāṃ diśāṃ paśyed yakṣādhyakṣāṃśca sarvadā |",
  "S08n674:193": "kūṣmāṇḍā vittadāścaiva vitteśaśca maharddhikā ||",
  "S08n674:194": "īśāno bhūtapatiścaiva + + + + + + + + |",
  "S08n674:195": "auṣadhyo hamejāḥ sarve rudraścaiva sahomayā ||",
  "S08n674:196": "kinnarā marugandharvā ṛṣayo garuḍastathā |",
  "S08n674:197": "sarvasattvāśrayā ye ca tathottarā vidiśe ||",
  "S08n674:198": "vidikṣu caiva sarvatra tathā sthāvarajaṅgamāḥ |",
  "S08n674:199": "sarve syurvaśamāyānti dṛṣṭamātreṇa jāpine ||",
  "S08n674:200": "evaṃ paścimato jñeyaṃ varuṇa maharddhikaḥ |",
  "S08n674:201": "mahānāgaiḥ sadā sarvaṃ dṛṣṭvā yānti sammūrcchitā ||",
  "S08n674:202": "evaṃ vaivasvatāṃ lokāṃ yamaścaiva maharddhikaḥ |",
  "S08n674:203": "sarve ye rākṣasā duṣṭā ghorarūpā maharddhikā ||",
  "S08n674:204": "sasutā bhṛtyavargaiśca paraprāṇaharāḥ khagāḥ |",
  "S08n674:205": "piśitāścanarūpāśca bhīmarūpānugāḥ sadā ||",
  "S08n674:206": "vyantarā kaśmalāścaiva pretāpretamaharddhikā |",
  "S08n674:207": "piśācā bhūtakravyādā vyālaścaiva maharddhikāḥ ||",
  "S08n674:208": "anekākārarūpāstu anekākārayonijāḥ |",
  "S08n674:209": "rūpā manojavāścaiva sattvā hiṇḍanti medinīm ||",
  "S08n674:210": "dāruṇā rudhiragandhena samantād yojanaṃ śatam |",
  "S08n674:211": "sahasraṃ punarāyānti saptasapte'nuge sadā |",
  "S08n674:212": "mānuṣāṇāṃ viheṭhantāṃ paryaṭanti mahītale ||",
  "S08n674:213": "āhārārtthinaḥ kecit kecit krīḍānugāminaḥ ||",
  "S08n674:214": "sarve syurvaśamāyānti dṛṣṭamātreṇa jāpine |",
  "S08n674:215": "evaṃ pūrvayāṃ tathā dikṣi pūrvādhyakṣādiśānugaḥ ||",
  "S08n674:216": "savituḥ sarvanakṣatrā sajyotigrahacandramā |",
  "S08n674:217": "mahotpādopagrahāṃ sattve virājāścaiva diśāṃ patiḥ ||",
  "S08n674:218": "sasuto saparivāro vai śastrī vā cāpi sarvataḥ |",
  "S08n674:219": "sarve te vaśamāyānti dhyānenāvarjite jitā ||",
  "S08n674:220": "vidikṣuścaiva sarvatra sarvaṃ sarvāsu dikṣuṣu |",
  "S08n674:221": "suraśreṣṭhā suraścaiva strīpuṃsādaye bhuvi ||",
  "S08n674:222": "sarvasattvā tathā loke mānuṣā amānuṣodbhavā |",
  "S08n674:223": "sarve te vaśamāyānti ye sattvā triṣu sthāvarā ||",
  "S08n674:224": "ye tu dhātujā mukhyā tathā madhyamakanyasāḥ |",
  "S08n674:225": "sarve te vaśamāyānti adṛśyo dṛśyāśca dhyāyine ||",
  "S08n674:226": "trividhaṃ dhyānajaṃ karma jyeṣṭhamadhyamakanyasam |",
  "S08n674:227": "jyeṣṭhe uttamāṃ bodhiṃ prāpya dhyāyī nivarttate ||",
  "S08n674:228": "anuttaraṃ ca padaṃ śāntaṃ pratyekaṃ mārgakhaḍgiṇām |",
  "S08n674:229": "kanyasā śrāvakī bodhiḥ prāpyate paraniśritā ||",
  "S08n674:230": "pratītyotpattikadharmāṇāṃ hetusambhūtalakṣaṇam |",
  "S08n674:231": "teṣāṃ nirodhadharmāṇāṃ evaṃ vādī narottamaḥ ||",
  "S08n674:232": "sākṣātkriyena marhattvaṃ caturo paṭalasambhavām |",
  "S08n674:233": "hetvābhāsavida jñānaṃ śūnyatā duḥkhasambhavam |",
  "S08n674:234": "nairātmyadharmato niṣṭhaṃ atyantaṃ bhūtakoṭijam |",
  "S08n674:235": "nirodhamārgavad jñeyanarhatvaṃ cāpi kanyasam ||",
  "S08n674:236": "ālayoddhātano varttmāparchedo vadanātmatām |",
  "S08n674:237": "pipāsā pratipacchoṣāvartmopachedo'tha dehinām ||",
  "S08n674:238": "kāmanadyāṃ sahatṛṣṇāṃ śokaśalyo'tha dehinām |",
  "S08n674:239": "rudhyante sarvato dhyāne mārge'smiṃ dhyānaje hite ||",
  "S08n674:240": "triprakāraṃ tathā karma anekākāracihnitam |",
  "S08n674:241": "tridhā caiva samukhyāṇāṃ trividhā bodhikīrtitā ||",
  "S08n674:242": "kanyasaṃ śrāvake bodhiḥ pratyekārhakhaḍgiṇām |",
  "S08n674:243": "madhyame ca sadā loke nirdiṣṭā jinavaraiḥ purā ||",
  "S08n674:244": "uttamaṃ tu sadā bodhiṃ samyak sambuddhatāṃ gatim |",
  "S08n674:245": "evamādyā prayogena tridhā karmakriyākramam ||",
  "S08n674:246": "śatadhā bhidyate tatra sahasro'tha masaṅkhyakam |",
  "S08n674:247": "vrīhyaṅkuravad jñeyaṃ punaḥ kṣetrāṅkuravat sadā ||",
  "S08n674:248": "tato'ṅkurāṅkuravannityaṃ santatyā samprakīrtitām |",
  "S08n674:249": "vījoṣadhavat karma śukladharmasamanvitaḥ ||",
  "S08n674:250": "sattvavijñānasantatyā punastoyatarad bhavat |",
  "S08n674:251": "pravartate dhyānajā dharmā punadhyīyīta buddhimām ||",
  "S08n674:252": "yathā dhyānagatā yogī śuddhiṃ paśyet sarvataḥ |",
  "S08n674:253": "tridhidhaṃ triprakāraṃ tu anekākārasambhavām ||",
  "S08n674:254": "siddhiṃ mantrayuktiṃ ca samādhiṃ caiva kīrtitam |",
  "S08n674:255": "dhāraṇyā bodhisattvānāṃ trividhaiva samoditā ||",
  "S08n674:256": "anekākāravaropetā mantrāścaiva supūjitā |",
  "S08n674:257": "laukikā lokamukhyāśca tathā lokottarā sadā ||",
  "S08n674:258": "saugatīvartmamāsthāya dhyānaṃ dhyānaparamparā |",
  "S08n674:259": "sidhyante sarvamantrā vai sarvasattvārtthadarśanām ||",
  "S08n674:260": "prāpnuvastaṃ janāḥ sarve dhyāyatāṃ sarvato hitām |",
  "S08n674:261": "yaśaḥ kīrtiyathāyuṣyaṃ sarvavyādhipraṇāśanam ||",
  "S08n674:262": "mārgatattvārthadaṃ jñānaṃ jīvitaṃ cāpi supuṣkalam |",
  "S08n674:263": "prāpnuvadhvaṃ narāḥ śreṣṭhāḥ nityaṃ dhyāne samāhitāḥ ||",
  "S08n674:264": "eṣa yogaḥ samāsena nirdiṣṭo munivaraiḥ purā |",
  "S08n674:265": "adhunā ca mayoktedaṃ vidhiyogaṃ samāhitam ||",
  "S08n674:266": "mayāpyanuttarāṃ bodhiṃ samprāpte me'mṛte padam |",
  "S08n674:267": "ebhireva samāyogaiḥ mantraiścāpi supūjitāḥ ||",
  "S08n674:268": "dhyānakarmagataiḥ divyaiḥ śubhaiścāpi samādhibhiḥ |",
  "S08n674:269": "prāpyamanuttaraṃ jñānaṃ buddhatvaṃ bhagavānāha ||",
  "S08n674:270": "aparaṃ tu pravakṣyāmi tanme nigadataḥ śṛṇu |",
  "S08n674:271": "krīḍārthaṃ sarvamantrāṇāṃ krīḍāśatakarmajam ||",
  "S08n674:272": "dhyānajenaiva prayogeṇa śṛṇu mañjuravo janāḥ |",
  "S08n674:273": "sadā hitāhitaṃ jñeyaṃ mantriṇāṃ ca vikurvaṇam ||",
  "S08n674:274": "dhyānajenaiva yogena kuryād bāliśabuddhinām |",
  "S08n674:275": "ādau tāvad sadā dhyāyenmahānāgocchrayaṃ jale ||",
  "S08n674:276": "mahodadhiḥ samantād vai śailarājavibhūṣitam |",
  "S08n674:277": "ratnaśṛṅgaṃ mahoccaṃ vai caturantamayaṃ śubham ||",
  "S08n674:278": "tatrāsīnaṃ mahātmānaṃ buddhaṃ trailokyaviśrutam |",
  "S08n674:279": "sunetraṃ dharmabhūyiṣṭhaṃ amitābhaṃ ca jinottamam ||",
  "S08n674:280": "jinaputraṃ sadā śvetaṃ lokeśaṃ ca yaśasvinam |",
  "S08n674:281": "padmaketuṃ mahāsattvaṃ mahākaruṇajodbhavam ||",
  "S08n674:282": "sunetre munivare sthāne kumāraṃ bālarūpiṇam |",
  "S08n674:283": "sadā mañjuravaṃ vindyād vicitro bhūtilakṣaṇam ||",
  "S08n674:284": "indīvarakaraṃ vāme dakṣiṇe sugatānabham |",
  "S08n674:285": "jale yo'tra mahānāgo ananto nāma nāmataḥ ||",
  "S08n674:286": "sarvaśvetastathā nityaṃ saptaśīrṣajaiḥ sphaṭaiḥ |",
  "S08n674:287": "taṃ dhyātvā cintayejjāpī vicitrālaṅkārabhūṣitam ||",
  "S08n674:288": "sugatāt sampratīcchantaṃ tanmukhaṃ cāpi cintayet |",
  "S08n674:289": "evaṃ nandopanandau ca nāgarājau maharddhikau ||",
  "S08n674:290": "tatpramāṇocchritau vṛddhyā dviguṇaṃ cāpi sarvataḥ |",
  "S08n674:291": "anantakarkoṭakastulyaiḥ padmaścāpi maharddhikaḥ ||",
  "S08n674:292": "kulikaḥ śaṅkhapālaśca kapilaścāpi varṇataḥ |",
  "S08n674:293": "mahāpadmo'tha nāgendraḥ padmābhaśca late sadā ||",
  "S08n674:294": "vāsukistakṣakaścaiva īṣitkiñjalkavarṇataḥ |",
  "S08n674:295": "padmābhau sarvato jñeyau vicitrākārabhūṣaṇau ||",
  "S08n674:296": "śaṅkhaścaiva mahānāgo śuklābho varṇataḥ śubhau |",
  "S08n674:297": "śaṅkhapālo maṇirnāgaḥ śvetābho īṣi varṇataḥ |",
  "S08n674:298": "sāgaraśca mahānāgaḥ mucilindaścaiva viśrutaḥ ||",
  "S08n674:299": "kṛṣṇanāgo'tha sarvatra kṛṣṇavarṇāḥ prakīrtitāḥ |",
  "S08n674:300": "sarve tulyapramāṇāstu nandopanando'tha surcchritau ||",
  "S08n674:301": "elapatro'tha nāgendro bhogavāṃ lokaviśrutaḥ |",
  "S08n674:302": "sāgaro hyuragādhyakṣaḥ acintyādbhutaceṣṭitaḥ ||",
  "S08n674:303": "karoti vividhāṃ karmāṃ śuklāṃścaiva nibodhatām |",
  "S08n674:304": "mṛtakaṃ viṣasuptāṃ vā sāgare naiva kārayet ||",
  "S08n674:305": "vastrenāvṛta kṛtvā vai dhyānayogena dhīmatā |",
  "S08n674:306": "ākṛtya sāgare sthāne śīghramuttiṣṭhate mṛtaḥ ||",
  "S08n674:307": "viṣasuptasya sadā nāgo pādenākramya cālayet |",
  "S08n674:308": "taṃ nyaset sāgare sthāne nirviṣo bhavati tatkṣaṇāt |",
  "S08n674:309": "evaṃ jvarapiśācāṃśca kravyādāṃ vyantarāṃ śubhām ||",
  "S08n674:310": "rakṣasāṃ pretakūṣmāṇḍāṃ piśācoragamātarām |",
  "S08n674:311": "grahaścaiva sadā loke paraprāṇaharāṃ narām ||",
  "S08n674:312": "+ + + + + + +vicitrā śramamāśritā |",
  "S08n674:313": "mānuṣiṃ tanumāśritya tiṣṭhante bhuvi mānuṣām ||",
  "S08n674:314": "gṛhṇante bālināṃ sattvāṃ teṣāṃ dhyānenānena cintayet |",
  "S08n674:315": "sāgarasya tu nāgendrā cintyādagratotthitam ||",
  "S08n674:316": "dhyāyīta mātaraṃ sattvaṃ kṣipraṃ muñcati bālisam |",
  "S08n674:317": "evaṃ daṣṭamadaṣṭānāṃ kīṭalūtotthitāṃ nṛṇām ||",
  "S08n674:318": "dadrukiṭimakuṣṭhānāṃ pāmākaṇḍūvicarcikām |",
  "S08n674:319": "anyāṃ cotthitāṃ caiva nityaṃ bhagandararohitām ||",
  "S08n674:320": "plīhamedodarāṃ caiva tathā padmaṃ supadmakam |",
  "S08n674:321": "yakṣāṇāṃ sapadmakaṃ caiva tathā padmottaraṃ kṛśam ||",
  "S08n674:322": "jvararogagatāṃ sarvāṃ bādhyantāṃ nṛjabālisām |",
  "S08n674:323": "sarvāṃ sāgare sthāne sanyaset pannagottame ||",
  "S08n674:324": "vividhāyāsaduḥkhānāṃ sarvavyādhigadarttinām |",
  "S08n674:325": "sanyaset sāgare sthāne dhyānacintyāhitena vai ||",
  "S08n674:326": "kṣipraṃ mocayate nāgaḥ sugatājñāṃ pratīcchakaḥ |",
  "S08n674:327": "evañcamuragaiḥ sarvaiḥ sarvakarmakaraiḥ śivaiḥ ||",
  "S08n674:328": "uragādhyakṣaistadā sarvaṃ vyāptamambhodatiryagam |",
  "S08n674:329": "samantāt sarvato śreṣṭhā uragādhyakṣā maharddhikāḥ ||",
  "S08n674:330": "samayajñā mañjughoṣasya ājñe dīkṣaṇatatparāḥ |",
  "S08n674:331": "daivayakṣāśritā nityaṃ mānuṣāṇāṃ śubhodayāḥ ||",
  "S08n674:332": "vyatimiśraistu karmajñairvyatimiśraphalodayā |",
  "S08n674:333": "kāle varṣadharā nityaṃ dhārmikāṃ vṛttimāśritām ||",
  "S08n674:334": "samantāt toyadhārābhiḥ + + + + + + + |",
  "S08n674:335": "sasyauṣadhye tathā brīhyāṃ niṣpanne phalati haitukam ||",
  "S08n674:336": "megharūpeṇa māśliṣṭā paryaṭanti mahītale |",
  "S08n674:337": "maharddhikā maheśākhyā kalpasthā mahodayā ||",
  "S08n674:338": "teṣāṃ bhogavatī nāma purī ambhodamāśritā |",
  "S08n674:339": "yadā dharmaparā marttyā jambūdvīpeṣu sarvataḥ ||",
  "S08n674:340": "tato tiṣṭhante mahānāgāḥ parivārāśca teṣu vai |",
  "S08n674:341": "tadā devāsure yuddhe anubhūya jayaiṣiṇaḥ ||",
  "S08n674:342": "jambūvṛkṣagatā tasthuḥ jambūdvīpaṃ ca madhyataḥ |",
  "S08n674:343": "punaḥ punarnarāṃ bheje sarvatrāpratigocarāḥ ||",
  "S08n674:344": "sarvaśuklagatāṃ karmāṃ teṣu nāgeṣu yojayet |",
  "S08n674:345": "kurvanti samaye bhraṣṭā ye nāgā jalamāśritā ||",
  "S08n674:346": "kīṭavopadrutāṃ sarvāṃ viṣāṃ sthāvarajaṅgamām |",
  "S08n674:347": "mumucuḥ sarvato nāgā āsuro pakṣamāśritāḥ ||",
  "S08n674:348": "pramāthī jhalujhaluścaiva kapardī cāpi mahodadhiḥ |",
  "S08n674:349": "bhīmo bhīṣaṇaścaiva durmukho bahumukhastathā ||",
  "S08n674:350": "ete cānye mahānāgā atidarpābhimāninaḥ |",
  "S08n674:351": "kṛṣṇakarme sthitā nityaṃ vyatimiśreṇa vā pare ||",
  "S08n674:352": "maheśākhyā bhīmarūpāśca viṣograthijanājane |",
  "S08n674:353": "adharmiṣṭhā yadā marttyā jambūdvīpanivāsinaḥ ||",
  "S08n674:354": "tadā mahābhayaṃ kuryurviṣamūrcchātidāruṇam |",
  "S08n674:355": "chardirbhramiśca jāyeta mahāmāryopadravāṃ bahūm ||",
  "S08n674:356": "duṣṭaśarīsṛpāṃ loke visṛjantyahitodayā |",
  "S08n674:357": "evaṃ te ca mahānāgā bahuprakāropadravāśubhā ||",
  "S08n674:358": "anāvṛṣṭi anāvṛṣṭiṃ visṛjantyahite ratā |",
  "S08n674:359": "teṣāṃ ca darpanāśāya idaṃ dhyānaṃ samārabhet ||",
  "S08n674:360": "mañjughoṣaṃ mahādhīraṃ bodhisattvaṃ maharddhikam |",
  "S08n674:361": "vāmotpalakaraṃ savyaṃ dakṣiṇena varapradam |",
  "S08n674:362": "bhinnagorocanābhāsaṃ hemakuṅkumavidviṣam ||",
  "S08n674:363": "garuḍaṃ pakṣirājānaṃ ārūḍhaṃ sugatātmajam |",
  "S08n674:364": "dhyāyīta mastake teṣāṃ daṃṣṭriṇāṃ sarvaviṣotkaṭām ||",
  "S08n674:365": "tataste bhinnahṛdayāḥ trastodvignamānasāḥ |",
  "S08n674:366": "punarnivarttya gacchante praviśante ca ruṣālayam ||",
  "S08n674:367": "utpātāṃ bahuvidhāṃ dṛṣṭvā aśubhāṃścaiva saśabdakām |",
  "S08n674:368": "evaṃ dhyāyīta mantrajña mañjughoṣaṃ samāhitaḥ ||",
  "S08n674:369": "bahuprakārā mantrajña nāgadaṃṣṭrāṃ prakalpayet |",
  "S08n674:370": "anekākārarūpāstu aṇḍajāṃśca pradaṃśinām ||",
  "S08n674:371": "vakṣye samyagbuddhyā śāstradṛṣṭena karmaṇā |",
  "S08n674:372": "tadgotrajaśca uragā vai daśante bhuvi mānuṣām ||",
  "S08n674:373": "teṣāṃ vidhidṛṣṭena śāstreṇaiva garutmanā |",
  "S08n674:374": "kuryāt sarvāṇi karmāṇi pakṣirājena dehinām ||",
  "S08n674:375": "kṛṣṇaśuklādayo nāgā ye nāgā bhuvi maṇḍale |",
  "S08n674:376": "vicaranti mahīṃ kṛtsnāṃ sūryarūpeṇa dehinām ||",
  "S08n674:377": "sādhyāsādhye tato jñātvā viṣaṃ ca caturo hitām |",
  "S08n674:378": "pittaśleṣmagataṃ caiva vāyuvyativimiśritām ||",
  "S08n674:379": "śleṣmaṇā vāruṇetyāhuḥ śuklavarṇo'tha maṇḍalaḥ |",
  "S08n674:380": "pittamajñeyajaṃ nāma tṛkoṇākārasambhavām ||",
  "S08n674:381": "agnivarṇa sadā raktamīṣad bāhubhapiṅgalam |",
  "S08n674:382": "kulasthamiva bandhāntaṃ caturasraṃ vyatimiśritam ||",
  "S08n674:383": "māhendramiti taṃ jñeyaṃ kṛṣṇavarṇaṃ mahonnatam |",
  "S08n674:384": "śleṣmāṇāṃ ca gajetyāhuḥ pittajaṃ dveṣasambhavam ||",
  "S08n674:385": "mohaṃ vāyujaṃ jñeyaṃ vyatimiśraṃ kṛṣṇavarṇitam |",
  "S08n674:386": "tadeva sāttvikaṃ vindyācchelaṣmaṇaṃ śuklavarṇitam ||",
  "S08n674:387": "rājataṃ paittikaṃ jñeyaṃ pītaraktāvabhāsitam |",
  "S08n674:388": "tāmasaṃ vātikaṃ jñeyaṃ vyatimiśrahitotvatām ||",
  "S08n674:389": "vyantareṣvapi sarveṣu kīṭavisphoṭakādiṣu |",
  "S08n674:390": "sarīsṛpeṣu ca sarvatra vyatimiśraṃ liṅgamīkṣayet ||",
  "S08n674:391": "kṛṣṇābhaṃ tatramudyantaṃ mañjughoṣaṃ sucintayet |",
  "S08n674:392": "garutmasthaṃ sukhāsīnaṃ bālarūpaṃ sukhodayam ||",
  "S08n674:393": "cintayed vyantarairduṣṭaṃ mānuṣeṣādasandhiṣu |",
  "S08n674:394": "tato'rddhaṃ cintayed divyaṃ kumāraṃ bālarūpiṇam ||",
  "S08n674:395": "viśvarūpaṃ mahātmānaṃ garutmattoparisthitam |",
  "S08n674:396": "tadāsīnaṃ mahābhāgaṃ śaratkāṇḍākāravidviṣam ||",
  "S08n674:397": "ūsabhyāṃ cintayed dhīmān nābhisyādadhyomagam |",
  "S08n674:398": "pītābhaṃ cintayed dhyāyī uraḥsthāne susuptigam ||",
  "S08n674:399": "mañjughoṣaṃ mahāvīryaṃ pakṣirājāgravāhanam |",
  "S08n674:400": "śiraḥsthāne tathācintyaḥ dhyāyīta garuḍadhvajam ||",
  "S08n674:401": "śuklābhaṃ vainateyasthaṃ bahisthaṃ cātha cintayet |",
  "S08n674:402": "sāttvike viṣamūrcchā tu śleṣmaṃ vamanti sarvataḥ ||",
  "S08n674:403": "lālā ca sruvate'jasraṃ nimajjate ca muhurmuhuḥ |",
  "S08n674:404": "taṃ vidyāt sāttvikaṃ daṣṭaṃ śuklapakṣāhito bhavet ||",
  "S08n674:405": "bhramate kampate caiva stabdhe kṣobhe sarveśvaraḥ |",
  "S08n674:406": "viṣe ca pittaje mūrcchā dāgho jāyati dāruṇām ||",
  "S08n674:407": "rājase daṃṣṭriṇe daṣṭro etad bhavati ceṣṭitam |",
  "S08n674:408": "tāmase tamasaṃ mohaḥ mūrcchā nidrā ca jāyate ||",
  "S08n674:409": "vyatimiśrairvyatimiśraṃ tu ceṣṭā bhavati dāruṇam |",
  "S08n674:410": "sattve bhavati śuklābhaḥ daṃṣṭre bhavati mānuṣe ||",
  "S08n674:411": "rājasī pītavajjñeyaḥ chavivarṇāśca kiñcana |",
  "S08n674:412": "kṛṣṇavarṇātha mohātmā chavivarṇātha jāyate ||",
  "S08n674:413": "vyatimiśre dhūmravarṇastu āpāṇḍuścāpi kvacittathā |",
  "S08n674:414": "sāttviko rājasaścaiva śuklapakṣāhijodbhavā ||",
  "S08n674:415": "tāmaso miśriṇaścaiva ahijā kṛṣṇavarṇinām |",
  "S08n674:416": "tatkulākulino hyete uragādhyakṣeśvaro su ve ||",
  "S08n674:417": "āsuraṃ pakṣamāśliṣṭā vicaranti mahītale |",
  "S08n674:418": "daṃśateṣāṃ mānuṣāṃ loke adharmiṣṭhā nāgajātayaḥ ||",
  "S08n674:419": "krūrāḥ krūratarā loke āhārārthaparā sadā |",
  "S08n674:420": "kecid viheṭhanārthāya daṃṣṭriṇo prāṇaharā pare ||",
  "S08n674:421": "viṣanirnāśanārthāya sarvadaṃṣṭropajīvinām |",
  "S08n674:422": "idaṃ dhyānavaraṃ mukhyaṃ yathāliṅgānuvarninam ||",
  "S08n674:423": "sannyaset prāṇināṃ cintyā kṣipraṃ muñcati tadviṣam |",
  "S08n674:424": "sarvadā sarvakālaṃ tu sarvavyādhiṣu yojayet ||",
  "S08n674:425": "sarvopadravāṃ hanti dhyāneṣveva pratiṣṭhitā |",
  "S08n674:426": "yathā nāgā tathā sattvā rākṣasā grahamātarā ||",
  "S08n674:427": "paraprāṇaharāścaiva duṣṭacittātha mānuṣāḥ |",
  "S08n674:428": "sarvavyādhimatā loke liṅgeṣveva tu yojayet ||",
  "S08n674:429": "dhyānaṃ dhyeyaṃ tathā muktiṃ karmaṃ cāpi sadā nyaset |",
  "S08n674:430": "kumārarūpaṃ māṅgalyaṃ pavitramaghanāśanam ||",
  "S08n674:431": "mañjughoṣaṃ mahāvīraṃ jinaputraṃ maharddhikam |",
  "S08n674:432": "sagarutmante sukhāsīnaṃ udayante ravimaṇḍale ||",
  "S08n674:433": "dhyāyīta sarvato mukhyaṃ mantranātheśvaraṃ vibhum |",
  "S08n674:434": "sarvatra cintito dhyānasarvavyādhipranāśanaḥ ||",
  "S08n674:435": "sarvakarmāṇi kurvīta sarvasattveṣu sarvadā |",
  "S08n674:436": "sarvaṃ stambhayate hyeṣa sarvaṃ śobhayate śubham ||",
  "S08n674:437": "sarvamantrāśca lokānāṃ asmin dhyāne nibodhitā |",
  "S08n674:438": "siddhiṃ gacchanti te kṣipraṃ parakalpe'pīhoditā ||",
  "S08n674:439": "ye ca tāthāgatā mantrā vajrābjakulayorapi |",
  "S08n674:440": "+ + + + + śakrendrabrahmarudrayoḥ ||",
  "S08n674:441": "ādityavasavendrāṇāṃ nakṣatragrahajyotiṣām |",
  "S08n674:442": "garuḍoragayakṣāṇāṃ ṛṣimukhyā sapūtanām ||",
  "S08n674:443": "sarvamantrāśca siddhyante asmiṃ kalpe tu dhyāyine |",
  "S08n674:444": "paratantravidhāne'pi svatantreṇābhyantareṇa vā ||",
  "S08n674:445": "kuryāt karmasiddhiṃ ca kṣipraṃ dhyānagatena vai |",
  "S08n674:446": "ādityamaṇḍale dhyātvā udayante viśvarūpiṇam ||",
  "S08n674:447": "kumāraṃ bāliśākāraṃ śiśubhūṣaṇabhūṣitam |",
  "S08n674:448": "ārūḍhamaṇḍale dīptaṃ garutmante'tha vainate ||",
  "S08n674:449": "mīdṛśākāramavyaktaṃ mūrje cāpi sucintite |",
  "S08n674:450": "dṛṣṭvā parabalastambhaṃ jāyate ca manīṣitam ||",
  "S08n674:451": "sarve ca daṣṭāḥ stabhyante nṛtyante ca parasparam |",
  "S08n674:452": "hasante āturāḥ sarve grahāviṣṭāśca dehinām ||",
  "S08n674:453": "jvarārtā mūrcchitā ye ca uttiṣṭhante drutaṃ tataḥ |",
  "S08n674:454": "krandante vividhā ārtā bhīmanādaṃ karoti vai ||",
  "S08n674:455": "grahamātarakūṣmāṇḍaiḥ gṛhītānāṃ bhuvi mānuṣām |",
  "S08n674:456": "ebhirliṅgaistadā mantrī lakṣayedetāṃ samāhitaḥ ||",
  "S08n674:457": "icchayā mocayet kṣipraṃ viṣasaṅkramaṇaṃ tu vai |",
  "S08n674:458": "krīḍāpayati bhūtānāṃ tadā yogī ririṃsayā ||",
  "S08n674:459": "ādityamaṇḍale nāḍī prayoktavyā viṣamūrcchite |",
  "S08n674:460": "ravināḍīprayogeṇa sarvaprāṇi sa cālayet ||",
  "S08n674:461": "nirviṣo bhavate suptaḥ viṣasthāvarajaṅgamaḥ |",
  "S08n674:462": "tatottiṣṭhate kṣipraṃ viṣasupto na saṃśayaḥ ||",
  "S08n674:463": "anyaśca varddhate kṣipraṃ viṣārtto bhuvi bhūtale |",
  "S08n674:464": "punaranyo punaścāpi anyādanyataro'pi vā |",
  "S08n674:465": "evamprakāraiḥ sarvatra śataśo'tha sahasraḥ |",
  "S08n674:466": "yāvannāḍīprayogeṇa tāvad bhūtāni pācayet ||",
  "S08n674:467": "vastrakudyastathā kumbhe asmatoyahutāśane |",
  "S08n674:468": "kṣaṇena cālayennāḍīṃ tatrasthaṃ viṣamāviṣe ||",
  "S08n674:469": "sarve hyāturāḥ svasthāstatkṣaṇādeva bhūtale |",
  "S08n674:470": "evamādyaprayogeṇa kuryāt karma śatāṣṭakam ||",
  "S08n674:471": "asaṅkhyaṃ ca vidhiṃ kuryāt paramantrāsṛtena vā |",
  "S08n674:472": "eṣa prayogaḥ samāsena dhyāno hyukto'tha jāpinām ||",
  "S08n674:473": "prayoktavyaḥ kalpanikhilaḥ paratantro garutmanaḥ |",
  "S08n674:474": "mataṃ saṅkalpajaṃ proktaṃ śaivaṃ cāpi viśeṣataḥ ||",
  "S08n674:475": "sarve ca laukikā mantrā prayoktavyā dhyānavistare |",
  "S08n674:476": "iha mañjurave kalpe dhyānenaiva viśeṣataḥ ||",
  "S08n674:477": "sarvatantraprayogaiśca mantraiścāpi supūjite |",
  "S08n674:478": "matayo ye'pi kalpārthāḥ prayoktavyā iha te sadā ||",
  "S08n674:479": "yoge'smin dhyānaye divye kalparājodite haha |",
  "S08n674:480": "dhyānena sarve niyoktavyā yuktihetunirañjane ||",
  "S08n674:481": "sūkṣmaścittaviṣaye mantrasiddhinibandhane |",
  "S08n674:482": "muniputrodite śuddhe sarvabuddhārthamodite ||",
  "S08n674:483": "jāpino dhyāyate nityaṃ sarvasiddhisupuṣkalā ||",
  "S08n674:484": "iti bodhisattvapiṭakāvataṃsakānmahāyānavaipulyasūtrād āryamañjuśriyamūla-",
  "S08n674:485": "kalpād aṣṭatriṃśatimaḥ mahākalparājapaṭalavisarād dvitīyasarva-",
  "S08n674:486": "lokatattvārthatārakrīḍāvidhisādhanopayikasarvakarmadhyānapaṭalanideśaḥ",
  "S08n674:487": "parivartaḥ samāptaḥ |"
}