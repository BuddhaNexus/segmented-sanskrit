{
  "SA01n789:0": "satyaviniścayo nāma dvitīyaḥ samuccayaḥ",
  "SA01n789:1": "tatsattvajanmato janmādhiṣṭhānataśceti yaśca jāyate sattvalokaḥ,",
  "SA01n789:2": "yatra ca jāyate bhājanaloke,",
  "SA01n789:3": "tadubhayaṃ duḥkha mityuktaṃ bhavati |",
  "SA01n789:4": "yaśca sattvaloko yaśca bhājanalokaḥ karmakleśajanitaḥ karmakleśādhipateya ityābhyāṃ tayoḥ sattvabhājanaloka yorduḥkhatvakāraṇaṃ jñāpayati ||",
  "SA01n789:5": "api khalu jātirduḥkhamityevamādi pūrva samasya duḥkhasatyalakṣaṇaṃ vyutpādyādhunā duḥkhasatyamārabhya sūtroktasya nirdeśasyārtha vibhaktumārabhate ||",
  "SA01n789:6": "jātirduḥkhaṃ saṃvādaduḥkhatāṃ tadanyadukhasvāśrayatāṃ copādāyeti mātuḥ kukṣāvāmapakvāśa yayo rantarā le āsīnasya niṣkrāmato vā kukṣervividhāśucidravyāsaṃpīḍāṅgasaṃmarda duḥkhānubhavanārthena,",
  "SA01n789:7": "jātau satyāṃ jarādiduḥkhābhyanuṣaṅgārthena ca yathākramama ||",
  "SA01n789:8": "ṣaṭ samānānya ṣṭau bhavanti vipariṇatidukhaṃ tridhā kṛtvā ||",
  "SA01n789:9": "jātyādibhirduḥkhaduḥkhatāparidīpanavacanaṃ duḥkhavedanīyadharmasvalakṣaṇārthena |",
  "SA01n789:10": "priyavināmāvādinā vipariṇāmaduḥkhatāparidīpanavacanaṃ prāptāprāptasukhavedanīyadharmavipariṇatisvalakṣaṇārthena |",
  "SA01n789:11": "pañcopādānaskandhā duḥkha mityane na saṃskāra duḥkhatāparidīpanavacanaṃ dvayāvinirmokṣānityetā nubandhayogakṣemārthena ||",
  "SA01n789:12": "jātirdukhamityevamādi saṃvṛtisatyena dukham,",
  "SA01n789:13": "laukikajñānaviṣayatvāt |",
  "SA01n789:14": "pañcopādānaskandhā duḥkhamiti paramārthasatyena dukham,",
  "SA01n789:15": "saṃniveśatathatāmukhena lokottarajñānaviṣayatvāt ||",
  "SA01n789:16": "duḥkhasāmānyalakṣaṇe yairākārairyogine duḥkhasatyaṃ vyavacārayanti,",
  "SA01n789:17": "tadyathā'nityato duḥkhataḥ śūnyato'nātmataśca ||",
  "SA01n789:18": "tatra dvādaśavidhena lakṣaṇenānityaṃ duḥkhasatyaṃ veditavyam |",
  "SA01n789:19": "tatpuna rasallakṣaṇaṃ yathā nāsti sarvadā duḥkhasatyamā[tmā]tmoyasvabhāvamiti yo'rthaḥ so'rtho'nityaṃ duḥkhasatyamiti |",
  "SA01n789:20": "akārasya pratiṣedhārthatvāt nityaśabdasya ca sarvakālārthatvāditi |",
  "SA01n789:21": "vināśalakṣaṇaṃ saṃskārāṇāṃ bhūtvā'bhāvaḥ |",
  "SA01n789:22": "vipariṇatilakṣaṇaṃ prabandhāsādṛśyena pravṛttiḥ |",
  "SA01n789:23": "viyogalakṣaṇaṃ tadavastheṣveva vastuṣu svabhāvavaśitvabhraṃśaḥ kvacitparaiḥ svīkaraṇamapi veditavyam |",
  "SA01n789:24": "saṃnihitalakṣaṇaṃ yattadānīmevānubhūyamānānityatā |",
  "SA01n789:25": "dharmatālakṣaṇaṃ yāmavaśyamanubhaviṣyati |",
  "SA01n789:26": "kṣaṇalakṣaṇa mātmalābhānantaramavaśyavināśitā |",
  "SA01n789:27": "prabandhalakṣaṇamanādimati saṃsāre ājavaṃjavī bhāvena vṛttiḥ |",
  "SA01n789:28": "vyādhi jarāmaraṇalakṣaṇaṃ dhātuvaiṣamyaṃ khalityādikaṃ sthitikālāvedho payogaśca |",
  "SA01n789:29": "cittacittākāravṛttilakṣaṇaṃ vipakṣapratipakṣāvasthānāvasthitatvam |",
  "SA01n789:30": "bhogasaṃpatti lakṣaṇaṃ sarvalaukikasamṛddho nāmanātyantikatayā durantatvam |",
  "SA01n789:31": "bhājana saṃvartavivartalakṣaṇaṃ mahāpṛthivyādināmagnyādibhiḥ punaḥ punavināśa[ta]utpādataśca,",
  "SA01n789:32": "agnyambuvāyusaṃvartanībhirdahanakleda naśoṣaṇātmikābhiryathākramam |",
  "SA01n789:33": "prathamadvitīyatṛtīyadhyānasthānāvasāne lokasaṃniveśe saṃvṛtte tadūrdhva yānyavaśiṣyante dvitīyatṛtīyacaturthadhyānasyānāntarāṇi tāni tāsāṃ śīrṣāṇi veditavyāni |",
  "SA01n789:34": "caturthadhyānabhūmikānāṃ tarhi vimānānāṃ kena saṃvartavivartaḥ |",
  "SA01n789:35": "na kena cidbāhyena,",
  "SA01n789:36": "taireva tu sarvairjāyamānaiḥ saha tāni vimānāni nirvartante cyavamānaiḥ saha",
  "SA01n789:37": "tāni nirudhyanta iti |",
  "SA01n789:38": "sa eva teṣāṃ saṃvartavivarto veditavyaḥ |",
  "SA01n789:39": "yaiḥ kalpasya niryāṇaṃ bhavatīti parisamāptirbhavatītyarthaḥ |",
  "SA01n789:40": "eko'ntarakalpo'pakarṣaḥ vivartakāle ekānnaviṃśati [ta]maḥ |",
  "SA01n789:41": "aṣṭādaśa utkarṣāpakarṣāḥ |",
  "SA01n789:42": "tata ūrdhvameka utkarṣaḥ paścimaḥ |",
  "SA01n789:43": "āyukṣayānmaraṇaṃ kālacyutimadhikṛtya yāvadākṣepamāyuṣaḥ parisamāptatvāt |",
  "SA01n789:44": "puṇyakṣayādakālacyuti [madhikṛtya] samāpattyāsvādanatayā tadāyurākṣepakakarmabhāvanopadhātāt |",
  "SA01n789:45": "karmakṣayātprabandhacyutimadhikṛtya,",
  "SA01n789:46": "tasminnāyatane upapadyāparaparyāyavedanīyakarmaṇa upayuktatvādabhāvādvā tatra rbhūyo'nutpattito veditavyam ||",
  "SA01n789:47": "aṣṭākāraṃ vā duḥkhamiti saṃbādhaduḥkhatādi |",
  "SA01n789:48": "utpādāṃśikī anityatā abhūtvā bhāvaḥ,",
  "SA01n789:49": "sa ca duḥkhapakṣyāṇāṃ saṃskārāṇāṃ bādhanātmakaḥ |",
  "SA01n789:50": "iti tāmanityatāṃ pratītya duḥkhaduḥkhatā prajñāyate |",
  "SA01n789:51": "vyayāṃśikī bhūtvā'bhāvaḥ,",
  "SA01n789:52": "sa ca sukhapakṣyāṇāṃ saṃskārāṇāmanabhipretaḥ |",
  "SA01n789:53": "iti tāṃ pratītya vipariṇāmaduḥkhatā prajñāyate |",
  "SA01n789:54": "sadauṣṭhulyānāṃ saṃskārāṇāṃ prabandhe nodayo'pyanabhipretaḥ,",
  "SA01n789:55": "vyayo'pīti tadubhayāṃśikīmanityatāṃ pratītya saṃskāraduḥkhatā prajñāyate |",
  "SA01n789:56": "saṃskārāni tyatāṃ saṃskāra vipariṇāmatāṃ ca saṃdhāyoktam - mayā yatkiṃcidveditamidamatra duḥkhasyetyayamaduḥkhāsukhasya sukhasya ca veditasya duḥkha vacane'bhisaṃdhirveditavyaḥ |",
  "SA01n789:57": "duḥkhasya tu veditasya duḥkhatvena prasiddhatvālloke na tatra punarabhisaṃdhirucyata iti |",
  "SA01n789:58": "yeṣu cānityeṣu saṃskāreṣu jātyādikaṃ prajñāyate[teṣām] anityatvāt duḥkhamityabhisaṃdhirveditavyaḥ |",
  "SA01n789:59": "anyathā mārgo'pyanityatvādduḥkhaṃ syāditi ||",
  "SA01n789:60": "śūnyatā lakṣaṇaṃ nityādilakṣaṇasyātmanaḥ saṃskārebhyo'rthāntarabhūtasya teṣvabhāvaḥ |",
  "SA01n789:61": "teṣāṃ ca saṃskārāṇāṃ nityakālaṃ tadrahitaprakṛtikalakṣaṇasya nairātmyasya bhāvastadubhayaṃ śūnyatetyucyate |",
  "SA01n789:62": "svabhāvaśūnyatā parikalpitaṃ svabhāva mu[pā]dāya,",
  "SA01n789:63": "tasya sva lakṣaṇenaivābhāvāt |",
  "SA01n789:64": "tathābhāvaśūnyatā paratantraṃ svabhāvamupādāya,",
  "SA01n789:65": "tasya yena yena prakāreṇa parikalpyate tena tena prakāreṇābhāvāt |",
  "SA01n789:66": "prakṛtiśūnyatā pariniṣpannaṃ sva bhāvamupādāya tasya śūnyatāprakṛtika tvāt ||",
  "SA01n789:67": "anātmalakṣaṇaṃ punasteṣāmeva saṃskārāṇāmātmavādibhiḥ parikalpitenātmalakṣaṇenānātmalakṣaṇatā ||",
  "SA01n789:68": "vināśādilakṣaṇā'nityatā prasiddhā,",
  "SA01n789:69": "kṣaṇikalakṣaṇā tu na prasiddhā sarvasaṃskārāṇāmataḥ sā prasādhayitavyā |",
  "SA01n789:70": "tatra cittacaitasikānāṃ kṣaṇikatvaṃ loke prasiddhamataḥ tenāprasiddhaṃ rūpasya kṣaṇikatvaṃ prasādhyate |",
  "SA01n789:71": "kathamiti |",
  "SA01n789:72": "cittopāttatāmupādāya,",
  "SA01n789:73": "kṣaṇikena hi cittena kāya upātta |",
  "SA01n789:74": "kenārthena |",
  "SA01n789:75": "cittaikayogakṣematāmupādāya,",
  "SA01n789:76": "tathāhi kāyaḥ savijñānaka eva samudāgacchati vijñānāpakrāntyā ca pūtībhavati |",
  "SA01n789:77": "tasmāccittenaikayogakṣematvāttadivāsya kṣaṇikatvaṃ veditavyam |",
  "SA01n789:78": "kiṃ ca cittāśrayatāmupādāya,",
  "SA01n789:79": "cittasya hi [vi]kāreṇa kāyasya vikāro dṛśyate sukhaduḥkharāgadveṣādyavasthāsu |",
  "SA01n789:80": "ataḥ pratikṣaṇaṃ vikāriṇaścetaso'nuvidhānāt kāyasya kṣaṇikatvaṃ siddham |",
  "SA01n789:81": "cittādhipatyasaṃbhūtatāmupādāya,",
  "SA01n789:82": "cittasya hi sendriyaḥ kāya āśrayaḥ prasiddhaḥ,",
  "SA01n789:83": "yasya ca ya utpatyāśrayo nāsau svavināśamantareṇa tasyāśrayī bhava ndṛṣṭaḥ |",
  "SA01n789:84": "tadyathāgnyaṃ kurādīnāmindhanabījādikaḥ |",
  "SA01n789:85": "tasmātpratikṣaṇaṃ cittasyāśrayabhāvātpratikṣaṇameva vinaśyatīti siddham |",
  "SA01n789:86": "cittasyādhipatyasaṃbhūtatāmupādāya,",
  "SA01n789:87": "sarva hyādhyātmikabāhyaṃ rūpaṃ cittasyādhipatyena saṃbhavati |",
  "SA01n789:88": "ataḥ kāraṇasya kṣaṇikatvātkāryasya kṣaṇi katvaṃ veditavyam,",
  "SA01n789:89": "ye hetavo ye pratyayāḥ rūpasyātpādāya te'pyanityāḥ,",
  "SA01n789:90": "anityān khalu hetupratyayān pratītyotpannaṃ rūpaṃ kuto nityaṃ bhaviṣyatīti sūtrapadānusāreṇa |",
  "SA01n789:91": "cittavaśa varttitāṃ copādāya,",
  "SA01n789:92": "prabhāvaviśiṣṭasya ca cittasya rūpaṃ vaśe vartate,",
  "SA01n789:93": "tena yatheṣṭaṃ pariṇāmāt |",
  "SA01n789:94": "ataḥ pratikṣaṇamanyathādhimokṣe satyanyathotpādātkṣaṇikatvasiddhiḥ |",
  "SA01n789:95": "api khalu ante vikāropalabdhitāmupādāya,",
  "SA01n789:96": "na hi pratikṣaṇaprakṛtivikāritāmantareṇākasmiko rūpasyānte vikāro yuktaḥ ,",
  "SA01n789:97": "sa copalabhyate |",
  "SA01n789:98": "tasmātsvāsāṃtānikapratikṣaṇavikārābhivṛddhihetukatvādantyasya rūpavikārasya kṣaṇikaṃ rūpamiti siddham |",
  "SA01n789:99": "utpannasya cānapekṣya pratyayaṃ svarasavināśitāmupādāya,",
  "SA01n789:100": "sarvasyotpannasya vināśaḥ pratyayamanapekṣya svarasenaiva bhavati |",
  "SA01n789:101": "ataḥ pratyayāntaranirapekṣo'vaśyaṃbhāvī vināśa utpannamātrasyaiva bhāvasya na bhavati paścādbhatīti [na] kiṃcidviśeṣaṇamasti |",
  "SA01n789:102": "tasmātsarveṇa vināśinotpannamātreṇa vinaṣṭamiti siddhaṃ kṣaṇikatvam ||",
  "SA01n789:103": "ekapradeśāśrayibhāvārtha upādāyārthaḥ,",
  "SA01n789:104": "bhūtadeśanirapekṣasya pṛthak svatantravṛttitāsāmārthyābhāvāt |",
  "SA01n789:105": "asti samudāya ekabhautikastadyathā śuṣko mṛtpiṇḍaḥ |",
  "SA01n789:106": "asti dvibhūtikaḥ sa evārdraḥ |",
  "SA01n789:107": "asti tribhūtikaḥ sa evoṣṇaḥ |",
  "SA01n789:108": "asti sarvabhūtikaḥ sa evārdra uṣṇaśca mṛtpiṇḍo gamanāvasthāyāmiti |",
  "SA01n789:109": "asti samudāya ekopādāyarūpikastadyathā prabhā |",
  "SA01n789:110": "dvyupādāyarūpikastadyathā śabda gandho vāyuḥ |",
  "SA01n789:111": "tryupādāyarūpikastadyathā dhūmaḥ,",
  "SA01n789:112": "tasya rūpagandhaspraṣṭavyaviśeṣaprabhāvitatvāt |",
  "SA01n789:113": "spraṣṭavyaviśeṣaḥ punaratra laghutvaṃ veditavyam |",
  "SA01n789:114": "caturupādāyarūpikastadyathā guḍapiṇḍaḥ |",
  "SA01n789:115": "pañcopādāyarūpikastadyathā sa eva saśabdaḥ |",
  "SA01n789:116": "itya[nya] trāpi yadyatropalabhyate bhūtaṃ bhautikaṃ vā tatra tadastīti veditavyaṃ nānyatra |",
  "SA01n789:117": "niḥ śarīraḥ paramāṇu riti niḥsvabhāvo vyavasthānamātramityarthaḥ,",
  "SA01n789:118": "apakarṣamaryādābhāvāt |",
  "SA01n789:119": "buddhyā paryantabhedatastu paramāṇu vyavasthānaṃ buddhyā yāvānavayapāpakarṣaparyantaḥ śakyate prabhettuṃ tāvatā paramāṇu vyavasthānaṃ kriyate |",
  "SA01n789:120": "kiṃ punaḥ kāraṇaṃ yadevaṃ niḥśarīro'pi paramāṇurvyavasthāpyate |",
  "SA01n789:121": "piṇḍasaṃjñāvibhā[va]natāmupādāya,",
  "SA01n789:122": "avayavaśo hi buddhyā bhidyamāne rūpe sarvametadekaṃ rūpamiti piṇḍasaṃjñā vigacchati,",
  "SA01n789:123": "yataḥ pudgalanairātmyapraveśasyānukūlyaṃ bhavatāīti |",
  "SA01n789:124": "rūpadravyāpariniṣpattipraveśatāṃ copādāya,",
  "SA01n789:125": "evaṃ hi buddhyā bhidyamānaṃ rūpaṃ na kiṃcidbhavatīti matvā rūpadravyasyāpariniṣpattiṃ praviśati,",
  "SA01n789:126": "yato vijñaptimātrāvatāreṇa dharmanairātmyapraveśasyānukūlyaṃ bhavatīti ||",
  "SA01n789:127": "vipuladuḥkhamasaṃlikhitaṃ kāmāvacaramanupacitakuśalamūlānām,",
  "SA01n789:128": "sarvaduḥkhatāgatiyoniprabhāvitatvāt kāmadhātoranupacittakuśalamūlatvenānāvṛtaṃ sarvagatigamanatvācca yathākramaṃ tadvipulamasaṃlikhitaṃ ca veditavyam saṃlikhitaṃ tadevotpannamokṣabhāgīyānām,",
  "SA01n789:129": "avaśyaṃ parinirvāṇa niyamāt |",
  "SA01n789:130": "saṃlikhitāsaṃlikhitaṃ tadeva kāmāvacaraṃ duḥkhaṃ laukikavairāgyāvaropitakuśalamūlānām,",
  "SA01n789:131": "duḥkhaduḥkhatādisamatikramaniyamitatvādanātyantikatvācca yathākramam |",
  "SA01n789:132": "evaṃ madhyāsaṃlikhitādīni yathāyogaṃ yojayitavyāni |",
  "SA01n789:133": "mahāsaṃlekhapratyupasthānamanekasattvasaṃtānikaduḥkhāpanayana pratyupasthānāt ||",
  "SA01n789:134": "kuśalādicittasya maraṇamityātmasnehasaṃprayuktāccyuticittāpavargāvasthāmadhikṛtya veditavyam |",
  "SA01n789:135": "manomaya upapādukatvena,",
  "SA01n789:136": "cittamātrahetukatvāt |",
  "SA01n789:137": "gandharvo gandhenārvaṇāt gandhānusāreṇo papattideśa [ga] manā dityarthaḥ |",
  "SA01n789:138": "paraṃ saptāhaṃ tiṣṭhatya ntareṇa ca cyavate yadyupapattipratyayāna labhate |",
  "SA01n789:139": "atha na labhate saptāhātpareṇa cyutvā punarantarābhava eva nivartate |",
  "SA01n789:140": "evaṃ yāva [t] saptakṛtvaḥ tataḥ pareṇa ekadā ca vyāvartate yadi tadavasthā syādyatropapattipratya[ya] balavanta āmukhībhūtā bhavanti caturthadhyānalābhino'rhattvābhimānino bhikṣostadbhūmikāntarābhavābhinirvṛttau mokṣāpavādi kamithyādṛṣṭipratilambhānnārakāntarābhavābhi nirvṛttivat |",
  "SA01n789:141": "tatrasthaśca karmopacinoti,",
  "SA01n789:142": "pūrvāvedhavaśena kuśalādicetanāsamudācārāt |",
  "SA01n789:143": "sabhāgāṃśca sattvānpaśyati yaiḥ saha pūrva tatkuśalamakuśalaṃ vā caritaṃ bhavati taiḥ saha vartamānamātmānaṃ svapna iva saṃjānīte |",
  "SA01n789:144": "yatra cāsāvupapanno tatpūrvakālabhavākṛtirnirvartate |",
  "SA01n789:145": "tata ūrdhvamindriyābhinirvṛttiryathā pratītyasamutpāda iti nāmarūpādyānupūrvyā | yathoktam -",
  "SA01n789:146": "kalalaṃ prathamaṃ bhavati kalalājjāyate'rvudam |",
  "SA01n789:147": "arbudājjāyate peśī peśī to jāyate dhanam ||",
  "SA01n789:148": "ghanātpraśākhā jāyante keśa lomanakhādayaḥ |",
  "SA01n789:149": "indriyāṇi ca rūpīṇi vyañjanādyanupūrvaśaḥ ||",
  "SA01n789:150": "samudayasatyaṃ yato duḥkha samudeti |",
  "SA01n789:151": "tatpunaḥ katamat |",
  "SA01n789:152": "kleśāḥ kleśādhipateyaṃ ca karma iti sāsravamityarthaḥ |",
  "SA01n789:153": "yadyevaṃ kimartha bhagavatā tṛṣṇaiva samudaya nirdeśe nirdiṣṭā |",
  "SA01n789:154": "sarvatragatvena prādhānyāt |",
  "SA01n789:155": "tṛṣṇā vastusarvatragā prāptāprāptasarvātmabhāvaviṣayavastuvyāpanāt |",
  "SA01n789:156": "prāpte ātmabhāve tṛṣṇā,",
  "SA01n789:157": "aprāpte paunarbhavikī |",
  "SA01n789:158": "prāpteṣu viṣayeṣu [nandīrāgasahagatā |",
  "SA01n789:159": "aprāpteṣu viṣayeṣu ] tatratatrābhinandinī veditavyā |",
  "SA01n789:160": "avasthāsarvatragā duḥkhaduḥkhatāditryavastheṣu saṃskāreṣvanuga[ ta]tvāt |",
  "SA01n789:161": "tatra duḥkhaduḥkhatāvastheṣu prāpteṣu viyogatṛṣṇā,",
  "SA01n789:162": "aprāpteṣvasaṃyogatṛṣṇā |",
  "SA01n789:163": "vipariṇāmaduḥkhatāvastheṣu aviyogatṛṣṇā saṃyogatṛṣṇā ca,",
  "SA01n789:164": "prāptāprāptabhedāt |",
  "SA01n789:165": "saṃskāraduḥkhatāvastheṣu saṃmohatṛṣṇā,",
  "SA01n789:166": "kleśadauṣṭhulyaprabhāvitatvādaduḥkhāsukhavedanāprabhāvitatvācca |",
  "SA01n789:167": "ālayavijñānaṃ viśeṣeṇa saṃskāraduḥkhatāvasthaṃ tatra cātmasaṃmohasukhena tṛṣṇā pravṛttā veditavyā |",
  "SA01n789:168": "adhvasarvatragā triṣvapyadhvasvanugatatvāt |",
  "SA01n789:169": "atīte tāvadadhvanyapekṣākāreṇānugatā,",
  "SA01n789:170": "anāgate abhinandanākāreṇa,",
  "SA01n789:171": "pratyutpanne adhyavasānākāreṇa |",
  "SA01n789:172": "dhātusarvatrikātraidhātukaspharaṇātkāmarūpārūpyatṛṣṇābhiḥ |",
  "SA01n789:173": "eṣaṇāsarvatrikā tayā kāmabhavamithyābrahmacaryaiṣaṇāt |",
  "SA01n789:174": "kāmaiṣaṇayā kāmadhātoraparimucyamānastatraiva duḥkhaṃ nirvartayati |",
  "SA01n789:175": "tathā bhavaiṣaṇayā rūpārūpyadhātvoḥ dukha nirvartayati |",
  "SA01n789:176": "mithyā brahmacaryaiṣaṇayā saṃsārādaparimucyamānastatra saṃsaratīti |",
  "SA01n789:177": "prakārasarvatrikā śāśvatocchedaprakārānugatatvādbhavavibhava tṛṣṇābhyām ||",
  "SA01n789:178": "dṛṣṭeḥ prañcākāro bhedaḥ - satkāyadṛṣṭirantagrāhadṛṣṭimithyādṛṣṭiḥ dṛṣṭiparāmarśaḥ śīlavrataparāmarśa iti ||",
  "SA01n789:179": "apraśāntalakṣaṇatā kleśānāṃ sāmānyalakṣaṇaṃ veditavyam |",
  "SA01n789:180": "sā punaḥ ṣaḍākārā tadyathā vikṣepāpraśāntatā viparyāsāpraśāntatā auddhatyāpraśāntatā styāna middhāpraśāntatā pramādāpraśāntatā'lajjāpraśāntatā ca ||",
  "SA01n789:181": "kleśānuśayaścāprahīṇo bhavatīti tatpakṣasya dauṣṭhulyasyāsamudghāti tatvāt |",
  "SA01n789:182": "kleśasthānīyaśca dharma ābhāsagato bhavati raṃjanīyādiḥ |",
  "SA01n789:183": "tatra cāyo niśomanaskāraḥ pratyavasthito bhavatīti tasminviṣaye śubhanimittādyudgrāhako rāgādyutpattyanukūlaḥ ||",
  "SA01n789:184": "avidyā dṛṣṭivicikitsā ūrdhvabhūmyālaṃvanā api santi na punarāsāṃ sā bhūmiḥ sākṣādālaṃvanaṃ veditavyaṃ yathā svabhūmiḥ,",
  "SA01n789:185": "tatparikalpamukhapravṛttatvāt tu tadālaṃvanavyavasthānaṃ veditavyam |",
  "SA01n789:186": "tatrāvidyā ūrdhvabhūmyālaṃvanā yā dṛṣṭisaṃprayuktā |",
  "SA01n789:187": "dṛṣṭiḥ satkāyadṛṣṭi sthāpayitvā,",
  "SA01n789:188": "na hi parabhūmikān saṃskārānahamityabhiniviśamāno dṛṣṭa iti |",
  "SA01n789:189": "ūrdhvabhūmikasya tu kleśasyādhobhūmirālaṃvanaṃ na bhavati,",
  "SA01n789:190": "tato vītarāgatvāt |",
  "SA01n789:191": "nirodhamārgālaṃvanasya tau nālaṃvanam,",
  "SA01n789:192": "lokottareṇa jñānena tatpṛṣṭhalabdhena vā pratyātmavedanīyatvāt |",
  "SA01n789:193": "tat parikalpitaṃ tvasyālaṃvanamiti vaktavye tatparikalpastvasyālaṃvanamiti vacanam,",
  "SA01n789:194": "tadavyatirekātparikalpitasya ||",
  "SA01n789:195": "rāgaḥ pratidhena na saṃ[pra]yujyate,",
  "SA01n789:196": "ekāntaviruddhayorekatra vṛttyayogāt |",
  "SA01n789:197": "vicikitsayāpi na saṃ [pra] yujyate,",
  "SA01n789:198": "na hi vicikitsāvyavasthitabuddhiradhyavasyatīti |",
  "SA01n789:199": "śiṣṭaistvasya mānādibhiraviruddhatvātsaṃprayogo veditavyaḥ |",
  "SA01n789:200": "pratigho mānena dṛṣṭyā ca na saṃprayujyate,",
  "SA01n789:201": "na hi yo yatra vastuni pratihatastena sa unnatiṃ gacchati tadvā saṃtīrayituṃ śaknotīti,",
  "SA01n789:202": "evamanyadapi yojayitavyam ||",
  "SA01n789:203": "krodhādaya anyonyaṃ na saṃprayujyanta iti viruddhā viruddhairna saṃ[pra]yujyante |",
  "SA01n789:204": "tadyathā rāgāṃśikāḥ pratighāṃsikaiḥ |",
  "SA01n789:205": "aviruddhāstu kleśavadeva saṃprayujyanta iti veditavyam |",
  "SA01n789:206": "āhrīkyānapatrāpyaṃ sarvatrākuśale saṃprayujyate,",
  "SA01n789:207": "svaparanirapekṣatāmantareṇākuśalasatsa mudācārā saṃbhavāt |",
  "SA01n789:208": "evaṃ styānādayaḥ sarvatra kliṣṭe yojayitavyāḥ,",
  "SA01n789:209": "aka rmaṇyādikamantareṇa kliṣṭatvā saṃbhavāditi ||",
  "SA01n789:210": "yadyena prakāreṇa yasmin vastuni saṃprayojayati tannirdeśena saṃyojananirdeśo veditavyaḥ |",
  "SA01n789:211": "kiṃ saṃyojayati |",
  "SA01n789:212": "anunayasaṃyojanaṃ tāvattraidhātukarāgasvabhāvaṃ saṃyojayati |",
  "SA01n789:213": "kena prakāreṇa saṃyojayati |",
  "SA01n789:214": "tadvataḥ traidhātukānudvege satyakuśalasamudācarataḥ kuśalāsamudācarataśca |",
  "SA01n789:215": "kasmin saṃyojayati |",
  "SA01n789:216": "āyatyāṃ duḥkhābhinirvṛttau |",
  "SA01n789:217": "evaṃ pratighasaṃyojanādiṣu yojayitavyaḥ |",
  "SA01n789:218": "avidyāsaṃyojanena saṃprayukto duḥkhadharmān samudayadharmānnā dhyavasyati,",
  "SA01n789:219": "phalahetubhūtānsāstravānsaṃskārāstadādīna vāparijñānāt |",
  "SA01n789:220": "dṛṣṭisaṃyojanena saṃprayukto mithyāni saraṇaṃ paryeṣata ityaha mokṣo mama mokṣo muktaśca nityo bhaviṣyāsyu cchetsyāmi veti,",
  "SA01n789:221": "na ca bauddhānāmasti mokṣa iti |",
  "SA01n789:222": "parāmarśasaṃyojanena saṃ[pra]yukto mithyāniḥsaraṇopāyaṃ kalpayatyabhiniviśate,",
  "SA01n789:223": "āryāṣṭāṅgaṃ mārga hitvā satkāyadṛṣṭayā tatpūrvakeṇa ca śīlavratena śuddhipratyayanāt ||",
  "SA01n789:224": "rāgādibandhanaivipariṇāmaduḥkhatādibandhanavacanaṃ sukhādivedanānuśayitatvāt |",
  "SA01n789:225": "bāhyena hi bandhanena vaddho dvayaṃ na labhate - gantuṃ ca na labhate,",
  "SA01n789:226": "āsīno'pi yatheṣṭamabhipretaceṣṭāyāṃ kāmakāraṃ na labhate |",
  "SA01n789:227": "tatsādharmye ṇādhyātmikaṃ rāgādibandhanaṃ veditavyam ||",
  "SA01n789:228": "kāmaiṣaṇāyā aviratasya kāmarāgapratighānuśayā vanuśayā te,",
  "SA01n789:229": "tanmukhena tayoḥ puṣṭigamanāt |",
  "SA01n789:230": "mithyā mokṣaṃ mokṣopāyaṃ ca santīrayantīti yathākramaṃ tisṛbhirdṛṣṭibhirdvābhyāṃ ca parāmarśābhyāṃ yathā saṃyojaneṣūktamiti ||",
  "SA01n789:231": "ṣaḍ rāgādīn kleśān sthāpayitvā tadanyaḥ kliṣṭa ścaitasikaḥ saṃskāraskandhaḥ krodhādiko veditavyaḥ |",
  "SA01n789:232": "kuśalapakṣāntarāyāya yogināṃ punaḥpunaruddhegena cittaṃ paryavanahyantīti paryavasthānāni |",
  "SA01n789:233": "kuśalapakṣaḥ punaryathākālaṃ śamathapragrahopekṣānimittabhāvanā tatsaṃniśrayaśca brahmacaryādiśuddhisaṃgṛhītaṃ śīlam |",
  "SA01n789:234": "tatra śamathakāle styānamiddhamantarāyaṃ karoti,",
  "SA01n789:235": "ādhyātmaṃ saṃkṣepāvāhanāt |",
  "SA01n789:236": "pragrahakāleṃ auddhatyakaukṛtyam,",
  "SA01n789:237": "bahirdhā vikṣepāvāhanāt |",
  "SA01n789:238": "upekṣākāle īrṣyā mātsaryam,",
  "SA01n789:239": "tadvataḥ parātmasaṃpattyamarśa grahamukhena muhurmuhuścittakaṃpanāt |",
  "SA01n789:240": "śīlaviśuddhikāle āhvīkyānapatrāpyam,",
  "SA01n789:241": "tadubhayavataḥ sarvathā''pattisthāneṣvalajjanāditi ||",
  "SA01n789:242": "saṃkleśavyavadānaguṇavaiguṇyārthena yathākramamoghayogavyavasthāna veditavyam |",
  "SA01n789:243": "āśritāśrayasaṃbandhayo geneti dṛṣṭayau gha āśritaḥ,",
  "SA01n789:244": "avidyaugha āśrayaḥ,",
  "SA01n789:245": "saṃmohe sati mokṣatadupāyaviparītaṃ saṃtīraṇāt ||",
  "SA01n789:246": "dṛṣṭiśīlavratopādānābhyāṃ tīrthyā anyonyaṃ vivadanti,",
  "SA01n789:247": "tatrānekamatyāt |",
  "SA01n789:248": "ātmavādopādāne [na] tvanyonyaṃ na vivadanti,",
  "SA01n789:249": "ātmano'stitvaṃ prati sarveṣāṃ matasāmyāt |",
  "SA01n789:250": "ātmavādopādānena tīrthyāihadhārmikaiḥ sāddhai vivadanti,",
  "SA01n789:251": "eṣāṃ nairātmyavāditvāt ||",
  "SA01n789:252": "abhidhyādayaḥ kāyagranthā iti na rūpakāyasyaitte granthā veditavyāḥ kiṃtarhi samāhitacittasvabhāvasya kāyasya parigranthārthena granthāḥ |",
  "SA01n789:253": "pṛthagdṛṣṭisaṃniśrayeṇedameva satyaṃ moghamanyadityabhiniviśya jñeyaṃ saṃtīrayatāmayoniśo jñeyasaṃtīraṇahetoḥ cittaṃ vikṣipyate |",
  "SA01n789:254": "kuto vikṣipyate |",
  "SA01n789:255": "samāhitacittasya yathābhūtajñānadarśanataḥ ||",
  "SA01n789:256": "kuśalapakṣasyāsaṃprakhyānāya cittaṃ nivṛṇvantīti nivaraṇāni kuśalapravṛtterantarāyaṃ kurvantītyarthaḥ |",
  "SA01n789:257": "kāmacchandaṃ pravrajyābhiraterantarāyaṃ karoti,",
  "SA01n789:258": "viṣayopabhogābhilāpa mukhena tatra tatrābhi ramaṇāt |",
  "SA01n789:259": "vyāpādaścodanāyāṃ samyakpratipatteḥ,",
  "SA01n789:260": "sabrahmacāribhiḥ śikṣāsthāneṣu codya mānasya vyāpannacittatayā'samyakśaikṣaṇāt |",
  "SA01n789:261": "styānamiddhamoddhatyakaukṛtyaṃ ca śamathapragrahayoḥ,",
  "SA01n789:262": "pūrvavatsaṃkṣepavikṣepāvāhanādibhiḥ |",
  "SA01n789:263": "vicikitsā upekṣāyām,",
  "SA01n789:264": "niścaya mantareṇābhyupekṣitumaśakyatvāt ||",
  "SA01n789:265": "pratipakṣalāṃgarlaidurbhe dārthena khilavyavasthānaṃ veditavyam,",
  "SA01n789:266": "janmāntarā bhyāsena khilībhūtatvāt ||",
  "SA01n789:267": "dauḥśīlyāśucisaṃbhāvanānimittatvānmalāḥ ||",
  "SA01n789:268": "punaḥ punaḥ saṃsāre jātijarāmaraṇayogena nidhnantīti nighāḥ ||",
  "SA01n789:269": "bhavabhogeṣu ratneṣu ca tṛṣṇāvicikatsāmukhenānupraviśya todanācchalyāḥ ||",
  "SA01n789:270": "bahūpakaraṇaparigraheṇa sakiṃcanaṃ kṛtvā bhayādibhiryojanāt kiṃcanāḥ ||",
  "SA01n789:271": "prāṇātipātādyakuśalacaryāvāhanādduścaritāni |",
  "SA01n789:272": "lobhadveṣamohānāmevākuśalamūlatvena vyavasthānam ,",
  "SA01n789:273": "ebhirmukhaiḥ sattvānāṃ duścaritacaraṇāt |",
  "SA01n789:274": "tatrāmiṣakiṃcitkahetoḥ bhogārthino lobhena duścaritaṃ caranti |",
  "SA01n789:275": "apakāranimittaparikalpahetoḥ parāparādhāmarṣiṇo dveṣeṇa,",
  "SA01n789:276": "mithyādharmābhiniveśahetoḥ viparītadarśino mohena duścaritaṃ caranti yājñikādaya iti ||",
  "SA01n789:277": "cittavisāraṃ stru taṃ kurvantītyāstravāḥ ||",
  "SA01n789:278": "kāyikacaitasikavighātakaratvādvighātāḥ ||",
  "SA01n789:279": "ayoniśonimittamanuvyañjanaṃ ca grāhayitvā kāyaṃ cittaṃ ca paridahantīti paridāhāḥ ||",
  "SA01n789:280": "rūpādike vastuni ratyadhyavasānaṃ kārayitvā tadvipariṇāme śokādibhiḥ sattvānāyāsantītyu pāyāsāḥ ||",
  "SA01n789:281": "raṇayanti śastrādānādibhiriti raṇāḥ ||",
  "SA01n789:282": "adharmarāgādimahāparidāhakaratvāt jvarā iva jvarā veditavyāḥ ||",
  "SA01n789:283": "tatrādharmarāgaḥ yo'kuśaleṣu karmapatheṇānurāgaḥ |",
  "SA01n789:284": "viṣamalobho'nyāyenādharmeṇa viṣaya paryaṣṭiḥ |",
  "SA01n789:285": "mithyādharmo durākhyāto dharmavinayo veditavyaḥ ||",
  "SA01n789:286": "jāti mūlaka saṃskārataruvanaṃ saṃjānayantīti vanasāḥ ||",
  "SA01n789:287": "kāyasāpekṣāditayā kuśalaprayogavibandhanādvibandhāḥ ||",
  "SA01n789:288": "kāyasāpekṣatādīni punaḥ pañca cetovinibandhānadhikṛtya ||",
  "SA01n789:289": "rāgo viṣaye dṛṣṭau ca vipratipanna iti bhāvanāprahātavyo darśanaprahātavyaśca yathākramam |",
  "SA01n789:290": "śubhatā mātrālaṃbanatvādrāgasya yo'pi sattveṣu rāgaḥ so'pi viṣayamukhenaṃva vipratipanno veditavyaḥ |",
  "SA01n789:291": "evaṃ pratikūlamātrālaṃbanatvāt pratighasya sattveṣvapi pravartamāno viṣayamukhenaiva vipratipanno veditavyaḥ ||",
  "SA01n789:292": "mānaḥ sattveṣu dṛṣṭau ca [vi] pratipannaḥ hīnādasmi śreyānityevamādyākārapravṛttatvātsatveṣu vipratipanno veditavyaḥ |",
  "SA01n789:293": "satkāyāntagrāhamithyādṛṣṭayo jñeye vipratipannāḥ samāropāpavādamukhena yathāyogam |",
  "SA01n789:294": "śīlavrataparāmarśādiḥ dṛṣṭau vipratipannaḥ dṛṣṭidoṣeṇaiva śīlavratasya śuddhitaḥ parāmarśanāt |",
  "SA01n789:295": "vicikitsā pratipakṣe vipratipannā satyeṣu buddhirdvaghāpādanāt |",
  "SA01n789:296": "te duḥkhasamudayayordaśāpi kleśā nidānaṃ bhavanti |",
  "SA01n789:297": "tau ca teṣāṃ padasthānam |",
  "SA01n789:298": "ataste tannidānapadasthānato vipratipannā ityucyante |",
  "SA01n789:299": "nirodhe mārge cottrāsasaṃjananato vipratipannāḥ kleśavaśātsaṃsāre'bhiratasya vyavadānataḥ prapātasaṃjñātrāsāt |",
  "SA01n789:300": "viparītakalpanataśca nirodhe mārge ca vipratipannā draṣṭavyāḥ,",
  "SA01n789:301": "tīrthyairanyathā parikalpya tatra [vi]pratipatteḥ ||",
  "SA01n789:302": "kāmāvacaro rāgaḥ pañcavijñānakāyikaḥ sukhena saṃprayujyate |",
  "SA01n789:303": "manovijñānakāyikaḥ saumanasyena |",
  "SA01n789:304": "sarva upekṣayāprabandhoparatikāle |",
  "SA01n789:305": "duḥkhadaurmanasyābhyāṃ tu na saṃprayujyate,",
  "SA01n789:306": "harṣākārapravṛttatvāt ||",
  "SA01n789:307": "pratigho duḥkhena saṃprayujyate pañcavijñānakāyikaḥ,",
  "SA01n789:308": "ṣaṣṭho daurmanasyena,",
  "SA01n789:309": "sarva upekṣayā pūrvavat sukhasaumanasyābhyāṃ na saṃprayujyate,",
  "SA01n789:310": "dainyākārapravṛttatvāt ||",
  "SA01n789:311": "mānaḥ kāmadhatau sukhena na saṃprayujyate,",
  "SA01n789:312": "pañcavijñānakāyikābhāvāt |",
  "SA01n789:313": "prathamadvitīyayostarhi dhyānayoḥ kathaṃ sukhena saṃprayujyate |",
  "SA01n789:314": "manobhūmikena sukhena |",
  "SA01n789:315": "kathaṃ tatra manobhūmikaṃ sukham |",
  "SA01n789:316": "yattaducyate prītisukhamiti,",
  "SA01n789:317": "yathoktam -“prītiḥ katamā |",
  "SA01n789:318": "yā parivṛttāśrayasya parivṛttivijñānāśritā cittatuṣṭiḥ cittaudvilyaṃ cittaharṣaḥ cittakalpatā sātaṃ veditaṃ vedanāgatam |",
  "SA01n789:319": "sukhaṃ katamat |",
  "SA01n789:320": "yatparivṛttāśrayasyālayavijñānāśrita āśrayānugrahata āśrayahlādaḥ sātaṃ veditaṃ vedanāgatamiti |",
  "SA01n789:321": "“ tadetaduktaṃ bhavati |",
  "SA01n789:322": "sukhā vedanā prathamadvitīyayordhyānayorutpadyamānā yena cittacaitakalāpena saṃprayujyate taṃ ca harṣākāreṇa prīṇayati,",
  "SA01n789:323": "āśrayaṃ cālayavijñānasvabhāvaṃ prastrabdhisukhena hlādayati |",
  "SA01n789:324": "atastadubhayakṛtyakaratvādubhayathaivāsyā vyavasthānaṃ veditavyaṃ prītiḥ sukhaṃ ceti |",
  "SA01n789:325": "tasmāttayā saṃprayujyamāno mānaḥ sukhena saumanasyena ca saṃprayujyata ityucyate |",
  "SA01n789:326": "mithyādṛṣṭiḥ kāmadhātau daurmanasyena saumanasyena ca saṃprayujyate,",
  "SA01n789:327": "sukṛtaduṣkṛtakāriṇāṃ tadvaiphalyadarśanenādhṛtiharṣotpādāt |",
  "SA01n789:328": "sukhaduḥkhābhyāṃ na saṃprayujyate,",
  "SA01n789:329": "manobhūmikatvāt sarvasyā dṛṣṭeḥ ||",
  "SA01n789:330": "vicikitsā kāmadhātau sauma nasyena na saṃprayujyate,",
  "SA01n789:331": "aniścitacittasya nairvṛttyamantareṇa saumanasyābhāvāt |",
  "SA01n789:332": "rūpadhātau vicikitsottaradhyāyināmapi prītisukhaṃ samādhivalādhānenānuvartata eveti tatra sukhasaumanasyābhyāmapi saṃprayujyate ||",
  "SA01n789:333": "āveṇikāyā apyavidyāyā eṣa eva nayo draṣṭavyaḥ sukha saumanasyābhyāṃ saṃprayogāsaṃprayogamārabhya ||",
  "SA01n789:334": "sarvakleśā upe kṣayā saṃprayujyante audāsīnyamāgamyāstagamanatāmupādāyeti kleśapravandhasya mandataratamatāgamanenoparatavegasyoparamaṇādante'vaśyamaudāsīnyamukhenopekṣāyāḥ saṃprayogo veditavyaḥ ||",
  "SA01n789:335": "rūpadhātau caturvijñānakāyikastatra ghrāṇajihvāvijñānābhāvāt |",
  "SA01n789:336": "mānādayo manovijñānakāyikā eva,",
  "SA01n789:337": "paritulanatāmukhapravṛttitvāt |",
  "SA01n789:338": "mānasyaikadeśa pravṛttitvaṃ kenacidevāṃśenonnatigamanāt ||",
  "SA01n789:339": "kāmadhatau daśa dukhadarśanaprahātavyā iti ye tatra tannidānapadasthānato vipratipannāḥ |",
  "SA01n789:340": "evaṃ samudayādiṣu yathāyogaṃ vipratipannāstaddarśanaprahātavyā iti veditavyāḥ |",
  "SA01n789:341": "kiṃ khalu ye yadālaṃbanāste tatra vipratipannā iti veditavyāḥ |",
  "SA01n789:342": "nāvaśyam, anāstravālaṃvanānāṃ sāstrave vastunyanuśayā diti |",
  "SA01n789:343": "rūpadhātau pratidhābhāvānnava eva duḥkhādidarśanaprahātavyā veditavyāḥ |",
  "SA01n789:344": "evamārūpyadhātau |",
  "SA01n789:345": "sahajā satkāyadṛṣṭiḥ kā bhāvanāprahātavyā |",
  "SA01n789:346": "yāmadhiṣṭhāyotpannadarśanamārgasyāpyārya śrāvakasyāsmimānaḥ samudācarati |",
  "SA01n789:347": "yathoktam -“ nāhamāyuṣmandāsakemān pañcopādānaskandhānātmata [ā]tmīyato vā samanupaśyāmyapi tvasti me eṣu pañcasūpādānaskandheṣvasmīti māno'smīti chando'smītyanuśayo'prahīṇo'parijñāto'nirodhito'vāntīkṛta iti |",
  "SA01n789:348": "yathā kliṣṭasya dhātrīcailasyoṣādibhiḥ sudhautasya nirmalasyāpi satastadadhivāsanākṛtaṃ gandhamātramanuvartate yattatsugandhadravyaparibhāvanayā bhūyo'pyapanetavyaṃ bhavatyevameva darśanamārgeṇa prahīṇaparikalpitasatkāyadṛṣṭimalasyāpyāryaśrāvakasya pūrvābhiniveśābhyāsakṛtamaparicchinnavastukamātmadarśanamanuvartate yattatpunarmārgabhāvanayā prahātavyaṃ bhavatīti |",
  "SA01n789:349": "antagrāhadṛṣṭiḥ sahajocchedadṛṣṭisaṃgṛhītā veditavyā,",
  "SA01n789:350": "yayā nirvāṇāt pratyudāvartate mānasaṃ paritrasanamupādāyātha kastarhi me ātmeti |",
  "SA01n789:351": "rāgādayo bhāvanāprahātavyā dṛṣṭipakṣān muktvā ||",
  "SA01n789:352": "tannidānavastuparijñānaṃ kleśānuśayaścā prahīṇo bhavatyevamādi pūrvavat |",
  "SA01n789:353": "svabhāvaparijñānaṃ kleśa eṣa utpannaḥ cittasaṃkleśātmaka iti |",
  "SA01n789:354": "ādīnavaparijñānabhātmā vyāvādhāya saṃvartate paravyābādhāyobhaya vyā[bā]dhāya,",
  "SA01n789:355": "dṛṣṭadhāmikamavadyaṃ prasavati sāṃparāyikaṃ dṛṣṭadharmasāṃparāyikamavadyaṃ prasavati tajjaṃ caitasikaṃ duḥkhadaurmanasyaṃ pratisaṃvedayata ityevaṃ tribhiḥ prakāraiḥ parijñāyotpannaḥ kleśo 'nadhivāsanayogena parivarjyate |",
  "SA01n789:356": "anutpannasya tvanutpādāya mārgo bhāvyate ||",
  "SA01n789:357": "asabhinnālaṃbanena manaskāreṇeti miśrālaṃbanena sarvadharmasāmānya lakṣaṇākāreṇetyarthaḥ |",
  "SA01n789:358": "yadi sarvadharmā anātmana iti nairātmyajñānenaiva kleśaprahāṇaṃ bhavatyanityādyākārāḥ kimarthamupadiśyante |",
  "SA01n789:359": "na te kleśaprahāṇārtha kiṃtarhyanātmākāraparikarmārtham |",
  "SA01n789:360": "anityākāraṃ hi niḥsṛtyānātmākāraḥ |",
  "SA01n789:361": "yathoktam -“ yadanityaṃ taddukhaṃ yaddukhaṃ tadanātmeti“ |",
  "SA01n789:362": "ata evānātmākārasyānuttayai vyavasthānam |",
  "SA01n789:363": "ānuttaryāṇyārabhya trīṇyānuttaryāṇi - jñānānuttarya pratipadānuttarya vimuktyānuttayai ca |",
  "SA01n789:364": "tatra jñānānuttarya nairātmyajñānam,",
  "SA01n789:365": "tataḥ pareṇa jñānāntarāparyeṣaṇā[t] |",
  "SA01n789:366": "pratipadānuttarya sukhā kṣiprābhijñā,",
  "SA01n789:367": "tasyāḥ sarvapratipadagratvāt |",
  "SA01n789:368": "vimuktyānuttarya maśaikṣākopyā ca vimuktiḥ,",
  "SA01n789:369": "sarva vimukti prativiśiṣṭatvāt |",
  "SA01n789:370": "etāni ca trīṇyānuttaryāṇi yathākramaṃ darśana bhāvanāniṣṭhā mārgānadhikṛtya veditavyāni ||",
  "SA01n789:371": "upalabdhikarma cakṣurādīnāṃ rūpadarśanādi |",
  "SA01n789:372": "kāritrakarma pṛthivyādīnāṃ dhāraṇādi yadvā yasya svalakṣaṇakṛtyam |",
  "SA01n789:373": "tadyathā rūpaṇā rūpasyetyevamādi |",
  "SA01n789:374": "vyavasāyakarmābhisaṃdhipūrvakaṃ kāyādikarma |",
  "SA01n789:375": "pariṇatikarma suvarṇakārādīnāmalaṃkārādi |",
  "SA01n789:376": "prāptikarmāryamārgādīnāṃ nirvāṇādhigamādi ||",
  "SA01n789:377": "asmiṃstvarthe yadbhūyasyā vyavasā karmābhipretamiti prāpti kāritrakarmaṇorapi saṃbhavāt ||",
  "SA01n789:378": "kāyādikarma karmapathā iti sūtrānusāreṇa yathāpradhānaṃ nirdeśo veditavyaḥ,",
  "SA01n789:379": "tatprayogādīnāpi kāyādikarmāntarbhāvāt |",
  "SA01n789:380": "trayaścatvārastrayaśca karmapathā yathākramaṃ kāyavāṅmanaḥkarmalakṣaṇā veditavyāḥ ||",
  "SA01n789:381": "prāṇātipātādīnāṃ vastu sattvasaṃkhyātamasattvasaṃkhyātaṃ vā yathāyogaṃ yadadhiṣṭhāya prāṇātipātādayaḥ pravartante |",
  "SA01n789:382": "āśayastatra vastuni tatsaṃjñāśayastatkarmapathakriyecchāśayaśca |",
  "SA01n789:383": "prayogastatkriyāyai svayaṃ parairvā kāyavāṅmanobhirārambhaḥ |",
  "SA01n789:384": "kleśaḥ lobhadveṣamohā yathāyogaṃ samastavyastāḥ |",
  "SA01n789:385": "niṣṭhāgamanaṃ tena tena prayogeṇa tasya tasya karmaṇaḥ paripūraṇaṃ tatkālamūrdhvakālaṃ vā ||",
  "SA01n789:386": "tatra prāṇātipātasya vastu sattvaḥ |",
  "SA01n789:387": "āśayastatra tatsaṃjñino vadhābhiprāyaḥ |",
  "SA01n789:388": "prayogo vadho yatpraharaṇādibhiḥ |",
  "SA01n789:389": "kleśo lobhādikaḥ |",
  "SA01n789:390": "niṣṭhāgamanaṃ tasya prāṇinastena prayogeṇānantaraṃ praścādvā maraṇam ||",
  "SA01n789:391": "adattādānādonāṃ vastu ca niṣṭhāgamanaṃ ca nirdhekṣyāmaḥ |",
  "SA01n789:392": "śeṣaṃ yathāyogaṃ yojayitavyam |",
  "SA01n789:393": "adattādānasya vastu paraparigṛhītaṃ sattvasaṃkhyātama sattvasaṃkhyātaṃ vā |",
  "SA01n789:394": "niṣṭhāgamanaṃ tatsvīkaraṇam |",
  "SA01n789:395": "kāmamithyācārasya vastvagamyā strī gamyā vānaṅgādeśākāle vamātrāyuktābhyāṃ ca sarvaśca pumātrapuṃsakaṃ ca |",
  "SA01n789:396": "niṣṭhāgamanaṃ dvayadvayasamāpattiḥ |",
  "SA01n789:397": "mṛṣāvādasya vastu dṛṣṭaṃ śrutaṃ mataṃ vijñātamadṛṣṭamaśrutamamatamavijñātaṃ ca |",
  "SA01n789:398": "āśayo'nyathāvatkukāmatā |",
  "SA01n789:399": "niṣṭhāgamanaṃ parṣatprativādivijñāpanam |",
  "SA01n789:400": "paiśunyasya vastu samagravyagrāḥ sattvāḥ |",
  "SA01n789:401": "āśayasteṣāmeva bhedāpratisaṃdhānābhiprāyaḥ |",
  "SA01n789:402": "niṣṭhāgamanaṃ bhedyavijñā panam |",
  "SA01n789:403": "pāruṣyasya vastvāghātanimittabhūtāḥ sattvāḥ |",
  "SA01n789:404": "niṣṭhāgamanaṃ pārūṣāṇām |",
  "SA01n789:405": "saṃbhinnapralāpasya vastvanarthopasaṃgṛhītārthaḥ |",
  "SA01n789:406": "niṣṭhāgamanaṃ tasya bhāṣaṇam |",
  "SA01n789:407": "abhidhyāyā vastu parakīyaṃ vittopakaraṇam |",
  "SA01n789:408": "āśayastatra tatsaṃjñinastathāruciḥ |",
  "SA01n789:409": "prayogastatsvīkaraṇa saṃpradhāraṇam |",
  "SA01n789:410": "niṣṭhāgamanaṃ tatsvīkaraṇaniścayaḥ |",
  "SA01n789:411": "vyāpādasya vastvāghātanimittabhūtāḥ sattvāḥ |",
  "SA01n789:412": "niṣṭhāgamanaṃ prahanananiścayaḥ |",
  "SA01n789:413": "mithyādṛṣṭervastu sannarthaḥ |",
  "SA01n789:414": "āśayaḥ satyatatsaṃjñina stathāruciḥ |",
  "SA01n789:415": "niṣṭhāgamanamapavādaniścayaḥ ||",
  "SA01n789:416": "parājñaptisaṃcetanīyatā yathā kaścidanicchannapi parairvalādājñāpya mano'bhisaṃghāyākuśalamācarati |",
  "SA01n789:417": "parasaṃjñaptisaṃcetanīyatā yathā kaścidanicchanniva paraiḥ saṃjñāpyamānaḥ samādāpyamāno hitametaditi grāhyamāṇo'bhisaṃghāyā kuśalamācarati |",
  "SA01n789:418": "avijñāya saṃcetanīyatā yathā kaścidguṇadoṣānabhijño'nabhiniviṣṭaḥ yadṛcchayābhisaṃdhāyākuśalamācarati |",
  "SA01n789:419": "mūlābhiniveśasaṃceta nīyatā yathā kaścidkuśalamūlaiḥ lobhādibhirabhibhūta āviṣṭacittastīvreṇābhini veśenābhisaṃghāyākuśalamā carati |",
  "SA01n789:420": "viparyāsasaṃcetanīyatā yathā kaściddharmakāmo viṣamahetudṛṣṭi rāyatyāmiṣṭaphalārthamabhisaṃdhāyā kuśalamā carati |",
  "SA01n789:421": "tatra pūrvikābhistisṛbhiḥ saṃcetanīyatābhiḥ kṛtamapi karma naivopacīyate yato'sya nāvaśyaṃ vipākaḥ pratisaṃvedanīyaḥ |",
  "SA01n789:422": "paścimābhyāṃ tu saṃcetanīyābhyāṃ yadi kṛtaṃ bhavatyupacitaṃ cāvaśyamevāsya vipākaḥ pratisaṃvedyate |",
  "SA01n789:423": "upacayo vāsanāvṛddhirityālayavijñāne vipākabīja paripoṣaṇaṃ veditavyam ||",
  "SA01n789:424": "karmakriyāniyamaḥ pūrvakarmabhireva niyamya vipākasaṃtatirāviddhā bhavati |",
  "SA01n789:425": "yadasmin janmanyanenedaṃ karma karaṇīyamiti sa tamavadhi malaṃghayitvā tatkarma karoti,",
  "SA01n789:426": "yasyākaraṇāya pratibandhaṃ buddhā api bhagavanto na samarthāḥ kartum yathāhetuniyamanaṃ phalasaṃtānapariṇāmāditi |",
  "SA01n789:427": "vipākapratisaṃvedanāniyamaḥ saṃcetanīyasya karmaṇaḥ pūrvavat |",
  "SA01n789:428": "avasthāniyame dṛṣṭadharmavedanīyādi bhiravasthāpi niyamitā bhavatīti |",
  "SA01n789:429": "yathānena vipākena dṛṣṭe dharme bhavitavyamanenopa padyānenāparasmin paryāya iti ||",
  "SA01n789:430": "aku śalānāṃ karmapathānāṃ mṛdumadhyādhi mātrāṇāṃ vipākaphalaṃ tiryakpretanarakeṣu veditavyam |",
  "SA01n789:431": "niṣyandaphalamapāyebhyaścyutvā manuṣyeṣūpapannānaṃ pratyekaṃ prāṇātipātādattādānādyānurūpyeṇātmabhāvaparigrahayorvipattiḥ |",
  "SA01n789:432": "tadyathā'lpāyuṣkatā dāridrayamityevamādi yathāyogam |",
  "SA01n789:433": "adhipatiphalaṃ pratyekaṃ tadānurūpyeṇaṃva bāhyānāṃ bhāvānāṃ [sa] syādīnāṃ vipattiḥ |",
  "SA01n789:434": "tadyathā prāṇātipātasyādhipatyenālpaujaso bhavantyeva mādi ||",
  "SA01n789:435": "yathāsūtram - “sarvairdaśabhirakuśalaiḥ karmapathairāsevitairbhāvitairbahulīkṛtairnarakeṣū papadyate |",
  "SA01n789:436": "tadeṣāṃ vipākaphalam |",
  "SA01n789:437": "sa cedicchatva māgacchati manuṣyāṇāṃ sabhāgatām,",
  "SA01n789:438": "prāṇātipātenālpāyurbhavati adattādānena bhogavyasanī bhavati |",
  "SA01n789:439": "kāmamithyācāreṇa sasapatna dāraḥ |",
  "SA01n789:440": "mṛṣāvādenā bhyākhyānabahulaḥ |",
  "SA01n789:441": "paiśūnyena mitrabhedo'sya bhavati |",
  "SA01n789:442": "pāruṣyeṇāmanojñaśabdaśravaṇaṃ bhavati |",
  "SA01n789:443": "saṃbhinnapralāpenānādeyavākyaḥ |",
  "SA01n789:444": "abhidhyayā tīvrarāgaḥ |",
  "SA01n789:445": "vyā pādena tīvradveṣaḥ |",
  "SA01n789:446": "mithyādṛṣṭayā tīvramohaḥ,",
  "SA01n789:447": "tasyā mohabhūyastvāt |",
  "SA01n789:448": "idameṣāṃ niṣyandaphalam |",
  "SA01n789:449": "prāṇātipātenātyāsevitena bāhyābhāvā alpaujaso bhavanti |",
  "SA01n789:450": "adattā dānenāśanirajobahulāḥ |",
  "SA01n789:451": "kāmamithyācāreṇa rajo'vakīrṇāḥ |",
  "SA01n789:452": "mṛṣāvādena dugandhāḥ |",
  "SA01n789:453": "paśūnyenotkūlani kūlāḥ |",
  "SA01n789:454": "pārūṣyeṇoṣarajaṅgalāḥ pratikrusṭāḥ pāpabhūmayaḥ |",
  "SA01n789:455": "saṃbhinnapralāpena viṣamartupariṇāmāḥ |",
  "SA01n789:456": "abhidhyayā sūkṣmaphalāḥ |",
  "SA01n789:457": "vyāpādena kaṭukaphalāḥ |",
  "SA01n789:458": "mithyādṛṣṭayā'lpaphalā aphalā vā |",
  "SA01n789:459": "idameṣāmadhipatiphalam ||",
  "SA01n789:460": "daśānāṃ kuśalānāṃ karmapathānāṃ vipākaphalaṃ devamanuṣyeṣu |",
  "SA01n789:461": "niṣyandaphalaṃ teṣveva pratyekamānurūpyeṇātmabhāvaparigrahasaṃpattiḥ |",
  "SA01n789:462": "yathā'kuśalānāṃ karmapathānāṃ vipākaphalādi triphalā vasthānaṃ kṛtam,",
  "SA01n789:463": "evaṃ kuśalādīnāṃ karmapathānāṃ sāstravāṇāṃ devamanuṣyeṣu trīṇi phalāni yathāyogaṃ yojayitavyāni ||",
  "SA01n789:464": "ekena karmaṇā ekamātmabhāvamākṣipati,",
  "SA01n789:465": "ekena karma[kṣa]ṇenaika janmikasyaiva vipākasya bījapoṣaṇāt |",
  "SA01n789:466": "ekenānekamākṣipati,",
  "SA01n789:467": "tenaivānekajanmikavipākabījapoṣaṇāt |",
  "SA01n789:468": "anekenaikamākṣipati,",
  "SA01n789:469": "bahubhiḥ karmakṣaṇaiḥ tasyaivaikasya punaḥ punaḥ bījapoṣaṇāt |",
  "SA01n789:470": "anekenānekamākṣipati,",
  "SA01n789:471": "bahubhiranyonyāpekṣayā janmaparaṃparābījapoṣaṇāditi ||",
  "SA01n789:472": "kena kāraṇena rūpārūpyapratisaṃyuktaṃ kuśalamānijyamityucyate |",
  "SA01n789:473": "yathā kāmāvacaramanyagatikamapi paripūrakaṃ kuśalamūlamanyatra vipākaṃ prayacchati,",
  "SA01n789:474": "naivaṃ rūpyārūpyā vacaram,",
  "SA01n789:475": "bhūminaiyamyena phaladānāt |",
  "SA01n789:476": "ato vipākadānaṃ pratyakampanārthenānijyamuktaṃ samāhitabhūmikatvāccākampanārthe [ne]ti ||",
  "SA01n789:477": "phalavipākasaṃmūḍhasyāpuṇyāḥ saṃskārāḥ saṃbhavanti,",
  "SA01n789:478": "teṣāmekāntakliṣṭatvenāvidyāsāṃnidhye sati phalavipākābhisaṃpratyayākārāyāḥ samyagdṛṣṭeranavakāśāt |",
  "SA01n789:479": "tattvārthasaṃmūḍhasya puṇyāniṃjyā stattvārtha ucyate catvāryāyaṃ satyāni |",
  "SA01n789:480": "tatra saṃmohaḥ kuśalacittānāmapyadṛṣṭasatyānāmanuśayato'nubuddho bhavati yadvaśena te duḥkhatastraidhātukasya yathābhūtamaparijñānāt punarbhavahetubhūtān puṇyānijyasaṃskārānutthāpayanti |",
  "SA01n789:481": "na tvevaṃ dṛṣṭasatyāstattvārthasaṃmohābhāvāt |",
  "SA01n789:482": "ataste taddhetukā ityucyante ||",
  "SA01n789:483": "prāṇātipātasya lobhena prayogo māṃsikādīnām |",
  "SA01n789:484": "dveṣeṇaiva vairaniryātanakāmānām |",
  "SA01n789:485": "mohena yājñikādīnām |",
  "SA01n789:486": "dveṣeṇaiva niṣṭhā nirghṛṇatāmantareṇa parasattvavipādanāsaṃbhavāt |",
  "SA01n789:487": "evaṃ pāruṣyādīnāṃ yathāyogaṃ yojayitavyam |",
  "SA01n789:488": "abhidhyādīnāṃ kathaṃ lobhādibhiḥ prayogaḥ |",
  "SA01n789:489": "tatrābhidhyākarmapathaḥ paravittopakaraṇasvīkaraṇaniścaya ityuktam |",
  "SA01n789:490": "tadyadi tenaiva vittopakaraṇenārthī bhava[ti]tatsvīkaraṇāyābhisaṃskarotyato'sya lobhena prayogo vyavasthāpyate |",
  "SA01n789:491": "atha maivāsya bhūdityevaṃ dveṣeṇa |",
  "SA01n789:492": "atha parasvīkaraṇe na kaściddoṣa iti mohena prayogo veditavyaḥ |",
  "SA01n789:493": "evamanyadapi yojayitavyam ||",
  "SA01n789:494": "anyonyādhipateyamapi karma sādhāraṇaṃ veditavyaṃ yadvaśātsattvā anyonyaṃ citacai ttapariṇāmanimittaṃ bhavantīti ||",
  "SA01n789:495": "vaipakṣikāt karmaṇaḥ prātipakṣikai karma bala[va]ddraṣṭavyam,",
  "SA01n789:496": "pratipakṣabalenākṣiptasyāpi vipakṣaphalasyānyathātvāpādanāt |",
  "SA01n789:497": "sarva ca kuśalaṃ karma saṃcetanīyaṃ pratipakṣabalikasyākuśalād balavaddraṣṭavyam |",
  "SA01n789:498": "pratipakṣavala durbalasya tvakuśalaṃ kuśalā dbalavat |",
  "SA01n789:499": "sarva cāviśeṣeṇa kuśalākuśalaṃ niyatavipākamārya mārgeṇāprahīṇaṃ balavadityucyate |",
  "SA01n789:500": "kāmapratisaṃyuktamakuśalaṃ prakṛtyā balavat,",
  "SA01n789:501": "kleśopakleśādibahuparivāratvāt |",
  "SA01n789:502": "yadyapi pūrvā bhyastaṃ tadapi balavat,",
  "SA01n789:503": "saṃtatestena bhāvitatvāt |",
  "SA01n789:504": "yadapi padasthaṃ paripūrṇa vayasām,",
  "SA01n789:505": "tībrābhi niveśaprasādakaraṇāt |",
  "SA01n789:506": "yadapyasādhyamaparinirvāṇadharmakāṇām,",
  "SA01n789:507": "pratipakṣeṇānuddhāryatvāt |",
  "SA01n789:508": "kṣetrato'pi mātṛbadhādikam |",
  "SA01n789:509": "cittābhisaṃskārato'pi mahābodhipraṇidhānādikaṃ balavatkarma veditavyam |",
  "SA01n789:510": "punarnava bhirākārairbalavatkarma veditavyam |",
  "SA01n789:511": "tadyathā kṣetrato yadi guṇavaddakṣiṇīyaṃ kṣetraṃ bhavati |",
  "SA01n789:512": "vastuno yadi praṇītaṃ prabhūtaṃ deyavastu bhavati |",
  "SA01n789:513": "svabhāvato dānācchīlaṃ śīlādbhāvanetyevamādiḥ |",
  "SA01n789:514": "āśrayataḥ puṇyānāṃ kartā yadi vītarāgo bhavati |",
  "SA01n789:515": "manaskārato yadi tīvraprasādasahagato manaskāro bhavati |",
  "SA01n789:516": "āśayato yadi nirvāṇāśayo bhavati |",
  "SA01n789:517": "sahāyato yadi tadanyapuṇyakriyāvastuparigṛhītaṃ bhavati |",
  "SA01n789:518": "bahulīkārataḥ yadi paunaḥ punye na kṛtaṃ bhavatyanuvitarkitaṃ vā |",
  "SA01n789:519": "bāhujanyato yadi svayaṃ ca kṛtaṃ bhavatyanyaiśca kāritamiti ||",
  "SA01n789:520": "ya evaṃ vadet - yathā yathāyaṃ puruṣapudgalaḥ karma karotyupacinoti tathā tathā vipākaṃ pratisaṃvedayata ityevaṃ sati brahmacarya vāso na bhavatyavakā śaśca na prajñāyate samyagduḥkhakṣayāya duḥkhasyāntakriyāyai |",
  "SA01n789:521": "kathaṃ kṛtvā brahmacaryavāso na bhavati |",
  "SA01n789:522": "tībrakleśasya pratisaṃkhyāya sahaduḥkhena sahadaurmanasyena śīlaparipālanāt |",
  "SA01n789:523": "yadi tadvipākastathaiva sahaduḥkhena sahadaurmanasyenānubhūyeta vṛthā tatparipālanaṃ syāt |",
  "SA01n789:524": "pāradārikaprabhṛtīnāṃ ca sahasukhena sahasaumanasyena dauḥ śīlyakaraṇādyadi tadvipākastathaivānubhūyeta vṛthā tadviratiḥ syādityevaṃ kṛtvā brahmacaryavāso na bhavati ||",
  "SA01n789:525": "kathamavakāśaśca na prajñāyate samyagduḥkhakṣayāya duḥkhasyāntakriyāyai |",
  "SA01n789:526": "ata eva tadupaniṣadbhatasya brahmacaryavāsasya duḥkhavipākatvāditi |",
  "SA01n789:527": "evaṃ ca kṛtvā sukhasahagatasya karmaṇaḥ sukhasahagata eva vipāko duḥkhasahagatasya duḥkhasahagato 'duḥkhāsukhasahagatasya tatsahagata eveti niyamaḥ pratiṣiddhaḥ ||",
  "SA01n789:528": "atra ya stvevaṃ yathāvedanīyaṃ yathāvedanīyamityevamādinā sukhasahagatasya kuśalākuśalasya yathāyogamāyatyāṃ sukhaduḥkhāduḥkhāsukhavedanīyasya sukhādiko vipāko'nujñātaḥ |",
  "SA01n789:529": "evaṃ duḥkhāduḥkhāsukhasahagatasya sukhādive danīyasya sukhādiko vipāko'nujñāyata iti ||",
  "SA01n789:530": "pravrajitasya saṃvaraḥ pañcavidho bhikṣusaṃvaro yāvacchāmaṇerīsaṃvara iti |",
  "SA01n789:531": "sa duścaritavivekacaritaṃ kāmavivekacaritaṃ ca pudgalamadhikṛtya vyavasthāpitaḥ |",
  "SA01n789:532": "tathāhi sa tādṛśaḥ śaknoti yāvajjīvaṃ prāṇātipātāda brahmacaryācca virantumiti |",
  "SA01n789:533": "upāsakopāsikāsaṃvaro duścaritaviveka caritamadhikṛtya no tu kāmavivekacaritam |",
  "SA01n789:534": "ataḥ evāsya yāvajjīvaṃ kāmamithyā cāraviratirvyavasthāpyate nābrahmacaryaviratiriti |",
  "SA01n789:535": "upavāsasaṃvaro naiva duścarita vivekacaritaṃ na kāmavivekacaritam |",
  "SA01n789:536": "ata evāsyāhorātrika upavāsasaṃvaraḥ prajñaptaḥ,",
  "SA01n789:537": "śanaistadubhayābhyasanārthamiti |",
  "SA01n789:538": "yathā paṇḍapaṇḍakānāṃ bhikṣubhikṣuṇī pakṣopāsanāyogyatvādupāsakatvapratiṣedhaḥ,",
  "SA01n789:539": "evamubhayavyañjanānāmapi strīpuruṣakleśasamudācāreṇobhayapakṣopāsanāyogyateti na te pṛthaguktāḥ |",
  "SA01n789:540": "dhyāna saṃvaro dauḥ śīlyasamutthāpakānāṃ lobhādīnāṃ kāmāvacarāṇāṃ kleśopakleśānā viṣkambhaṇapratipakṣeṇa bījopaghāte sati pradeśa vairāgyeṇāpi kāmebhyo bītarāgasya yā tasmādvauḥ śīlyādviratiḥ |",
  "SA01n789:541": "yāvattṛtīyadhyānavītarāgasya dūrībhāvapratipakṣeṇa teṣāmeva dauḥśīlyasamutthāpakānāṃ sularāṃ bījopaghāto veditavyaḥ |",
  "SA01n789:542": "caturthadhyānavītarāgasya tvārūpyeṣu rūpābhāvāccholasaṃvarāvyavasthānaṃ veditavyam ||",
  "SA01n789:543": "aurabhrikā ye paśūn hatvā tadvikrayeṇa jīvikāṃ kalpayanti |",
  "SA01n789:544": "evaṃ kaukkuṭikādayo yathāsaṃbhavaṃ yojayitavyāḥ |",
  "SA01n789:545": "nāgabandhakā araṇyāt hastino vaddhavāda[ma]yanti |",
  "SA01n789:546": "nāgamaṇḍalikā ye sarpānādāya tatkrīḍanairjīvanti |",
  "SA01n789:547": "mūtrakā ye parān paiśunyenopahatva jīvanti |",
  "SA01n789:548": "abhijanmato vā tatkarmasamādānato veti tatkulīnasyānyakulīnasya ca yathākramam |",
  "SA01n789:549": "kāyavākprayogapūrvakaḥ tatkarmādhyācāraniścayo'saṃvara ityucyate |",
  "SA01n789:550": "yathoktasaṃvarāsaṃvaravinirmuktasya dānapriyavacanādikaṃ khaṭacapeṭādikaṃ ca karma navasaṃvaronāsaṃvara ityucyate ||",
  "SA01n789:551": "dṛṣṭadharmavedanīyaṃ karma yatra janmani kṛtaṃ tatraiva yadvipacyate |",
  "SA01n789:552": "upapadyavedanīyaṃ yadanantare janmani,",
  "SA01n789:553": "tadyathā pañcānantaryāṇi karmāṇi |",
  "SA01n789:554": "yasya tāvadeka mevānantarya tasya tadvipāko'nantaraṃ yuktaḥ,",
  "SA01n789:555": "yasyedānīṃ saṃbahulāni tasya kathaṃ tadvipākapratisaṃvedanā |",
  "SA01n789:556": "sarveṣāṃ yugapadvipākaḥ pratisaṃvidyate,",
  "SA01n789:557": "tathāhyanekānantaryakāriṇa āśrayaḥ sukumārataro nirvartate,",
  "SA01n789:558": "kāraṇāśca bahutīvravicitrā yadvaśādbhūyasīṃ vedanāṃ pratyanubhavati ||",
  "SA01n789:559": "ārambhaṃ ca pratyetāni dṛṣṭadharmavedanīyādīni vyavasthāpyante,",
  "SA01n789:560": "na tanmātravedanīyatāmadhikṛtya |",
  "SA01n789:561": "yasya tatraiva janmani vipāko vipaktumārabhate taddṛṣṭadharmavedanīyam |",
  "SA01n789:562": "yasyānantare janmanyārabhate tadupapadyavedanīyam |",
  "SA01n789:563": "yasyānantaraṃ janma laghayitvārabhate tadaparaparyāyavedanīyami tyevaṃ ca kṛtvā hācittāvadāne - “ ānantaryasya karmaṇo narake punaḥpunaścyutyupapādena vipākapratisaṃvedanam“ - anulomitaṃ bhavatīti ||",
  "SA01n789:564": "kṛṣṇaṃ kṛṣṇavipākaṃ karmākuśalam,",
  "SA01n789:565": "kliṣṭatvādaniṣṭavipākatvācca ||",
  "SA01n789:566": "viparyayācchuklaṃ śuklavipākaṃ traidhātukaṃ kuśalam ||",
  "SA01n789:567": "kṛṣṇaśuklaṃ kṛṣṇaśuklavipākaṃ yatkāmapratisaṃyuktaṃ vipākaṃ vyāmiśraṃ kuśalākuśalamityarthaḥ |",
  "SA01n789:568": "kathamekaṃ kuśalaṃ bhavatyakuśalaṃ ca |",
  "SA01n789:569": "nātra pravṛttikṣaṇanaiyamyenocyate tadevobhayamityapi tu sahāśayaprayogeṇaikaṃ karmetyayamatrābhi saṃdhirvedivyaḥ |",
  "SA01n789:570": "tayośca kṛṣṇaśuklatāṃ pratyanyonyāsādṛśye satyekaṃ karma kṛṣṇaśuklaṃ vyavasthāpyate |",
  "SA01n789:571": "tatrāśayataḥ kṛṣṇaṃ prayogataḥ śuklaṃ yathāpi kaścitparān vañcayitukāmasteṣāṃ saṃpratyayananimittaṃ bhāvena dānāni dadāti yāvatpravrajatyapi |",
  "SA01n789:572": "prayogataḥ kṛṣṇamāśayataḥ śuklaṃ yathāpi kaścitputraṃ vā śiṣyaṃ vā'hitānnivārayitukāmo hite ca niyojayitukāmo'nukampācittaḥ kāyena vācāvā paruṣayā tasminkāle saṃkliśyate ||",
  "SA01n789:573": "akṛṣṇaśuklāvipākaṃ karma karmakṣayāya saṃvartate prayogānantarya mārgeṣvanāsravaṃ karma prayogamārgā nantaryamārgāṇāṃ prahāṇapratipakṣatvāt |",
  "SA01n789:574": "tatrākṛṣṇaṃ kleśamalābhāvāt |",
  "SA01n789:575": "śuklamekāntavyavadānatvāt |",
  "SA01n789:576": "avipākaṃ saṃsāravirodhitvāt |",
  "SA01n789:577": "karmakṣayāya saṃvartate'syaiva kṛṣṇādikasya trividhasya sāsravasya karmaṇastenānāstraveṇa karmaṇā vipākadānavāsanāsamudghātāt ||",
  "SA01n789:578": "aviśeṣeṇa ca sarvasyānāsravasya karmaṇaḥ paripanthamānukūlyaṃ svabhāva madhikṛtya vaṃkadoṣakaṣāyāṇāṃ śauceyānāṃ mauneyānāṃ ca yathākramaṃ vyavasthānaṃ veditavyam ||",
  "SA01n789:579": "tatra vaṃka mṛjukamārgasyāṣṭāṅgasyotpattyāvaraṇabhūtaṃ kāyavāṅmanaḥkarma |",
  "SA01n789:580": "doṣo yena kāyādikarmaṇā dūṣite saṃtāne tattādṛśamāvaraṇabhūtaṃ karmotpadyate |",
  "SA01n789:581": "kaṣāyāḥ tīrthikadṛṣṭisaṃniśritaṃ kāyādi karma,",
  "SA01n789:582": "buddhaśāsanaprasādavipakṣeṇāśraddhaya kāluṣyaparigṛhītatvāt |",
  "SA01n789:583": "aparaḥ paryāyaḥ - śāśvatocchedānupatitaṃ madhyamāpratipadvirodhārthena vaṃkam |",
  "SA01n789:584": "apavādadṛṣṭiparigṛhītaṃ vyavadānavyavasthānapradveṣārthena doṣaḥ |",
  "SA01n789:585": "satkāyadṛṣṭiparigṛhītaṃ nairātmyatattvadarśanaprativaddhā rthena kaṣāya iti ||",
  "SA01n789:586": "śauceyāni suviśuddhaśīlasaṃgṛhītamṛjudṛṣṭisaṃgṛhītaṃ ca yatkāyavāṅmanaḥkarma,",
  "SA01n789:587": "śīladṛṣṭivipattimalavarjitatvāt |",
  "SA01n789:588": "mauneyāni śaikṣāśaikṣāṇāṃ yadanāsravaṃ kāyavāṅmanaḥkarma munīnāṃ tatkarmeti kṛtvā |",
  "SA01n789:589": "dānasaṃpadamadhikṛtya dānaṃ dātā bhaviṣyatītya nenābhīkṣṇadānatāṃ darśayati,",
  "SA01n789:590": "tacchīlatayā punaḥ punardānāt |",
  "SA01n789:591": "śramaṇebhyo brāhmaṇebhya ityevamādinā'pakṣapāta dānatām,",
  "SA01n789:592": "aviśeṣe ṇa sarvārthibhyo dānāta |",
  "SA01n789:593": "annapānamityevamādinecchāparipūraṇadānatām,",
  "SA01n789:594": "yathābhiprāyaṃ sarvopakaraṇavastuparityāgāt |",
  "SA01n789:595": "muktyāgaḥ pratatapāṇirvyavasargarato yāyajūkastyāgasaṃpanno dāna saṃvibhāgarata ityebhiḥ padairyathākramamaniśritadānatādayo veditavyāḥ |",
  "SA01n789:596": "aniśritadānatā punarbhavabhogāpariṇāmitatvena veditavyā ||",
  "SA01n789:597": "deyasaṃpadamadhikṛtyothāna vīryādhigatairityanenānabhidrugdhadeyavastutāṃ darśayati |",
  "SA01n789:598": "abhidrugdhaṃ hyanutthānabīryādhigataṃ bhavati,",
  "SA01n789:599": "svasthāne sthitvā paranikṣepā[pa]lapanena pratilabdhatvāt |",
  "SA01n789:600": "bāhubalopārjitairityanenāparāpahṛtadeyavastutām |",
  "SA01n789:601": "parebhyo hyapahṛtaṃ na bāhuvalopārjitaṃ bhavati,",
  "SA01n789:602": "taiḥ kṛcchreṇa vividhairūpāyairajitasyāpaharaṇāt |",
  "SA01n789:603": "svedamalā pakṣiptairityane nākuthitavimaladeyavastutām,",
  "SA01n789:604": "svedamalābhyāmapakṣiptatvādujjhitatvādityarthaḥ |",
  "SA01n789:605": "dhārmikairityanena kalpika deyavastutām,",
  "SA01n789:606": "śastraviṣamadyādyakalpikavastuvivarjitatvāt |",
  "SA01n789:607": "dharma labdhairityaneta dharmārjitadeyavastutāṃ darśayati,",
  "SA01n789:608": "tulākūlādimithyājīva parivarjanenopārjitatvāt ||",
  "SA01n789:609": "śīlaṃ samādāyākhaṇḍanena tadyogācchīlavān bhavati |",
  "SA01n789:610": "mokṣaṃ prati yaḥ saṃvaraḥ sa prātimokṣasaṃvaraḥ |",
  "SA01n789:611": "sa hi saṃsārānniryāṇāya bhavati |",
  "SA01n789:612": "ācārasaṃpannaḥ sadbhiragarhiteryāpathāditvāt |",
  "SA01n789:613": "gocarasaṃpannaḥ pañcāgocaraparivarjanāt |",
  "SA01n789:614": "pañca bhikṣoragocarāḥ - ghoṣo veśaḥ pānāgāraṃ rājakulaṃ caṇḍālakaṭhinameva pañcamam |",
  "SA01n789:615": "prajñaptisāvadyeṣvapi prakṛtisāvadye ṣviva tīvreṇa gauraveṇa śikṣaṇādaṇumātreṣvavadyeṣu bhayadarśī bhavati |",
  "SA01n789:616": "samantāt paripūrṇa śikṣāmādāya śikṣate śikṣāpadeṣvityucyate ||",
  "SA01n789:617": "ataḥ paraṃ śīlamārabhya yadbhagavatā sūtrāntareṣu nirdiṣṭaṃ kāyena saṃvṛto bhavatītyevamādi tasyārtha ucyate |",
  "SA01n789:618": "tatra kāyena vācā saṃvṛto bhavati saṃprajanyaparigṛhītatayā yathanujñātamabhikramapratikramādiṣu buddhipūrva samyagvartanāt |",
  "SA01n789:619": "kāyavāksaṃpattyā saṃpannaḥ āpattyanadhyāpannatayā śīlāvipādanāt |",
  "SA01n789:620": "pariśuddhakāya vākasamudācāraḥ samādhisaṃniśrayatayā samādhibalena dauḥśīlyamaladūrīkaraṇāt |",
  "SA01n789:621": "kuśala[kāya] vāksamudā cāraḥ kliṣṭavitarkāvyavakīrṇatayaikāntaśubhatvāt |",
  "SA01n789:622": "anavadyakāyavāksamudācāro bhavabhogāpariṇāmitatvena sadbhiḥ praśasta tvāt |",
  "SA01n789:623": "avyābadhyakāyavāksamudācāra ātmotkarṣaṇādibhiḥ pareṣāmavajñāduḥkhasaṃvāsenāghaṭṭanāt |",
  "SA01n789:624": "ānulomikakāyavāksamudācāro nirvāṇānuprāptyanukūlatayāryamārgāvāhanāt |",
  "SA01n789:625": "anucchavikakāyavāksamudācāraḥ svadoṣaguṇāviṣkambhaṇachādanārtham |",
  "SA01n789:626": "opayikakāyavāksamudācāraḥ sabrahmacāryupagrahaṇaśīlatayopagamanārhatvāt |",
  "SA01n789:627": "pratirūpakāyavāksamudācāro guruṣu gurusthānīyeṣu ca nihitamānatayā yathārhamupacaraṇāt |",
  "SA01n789:628": "pradakṣiṇakāyavāksamudācāro'vavāde pradakṣiṇagrāhitayā'svayaṃdṛṣṭiparāmarśatvāt |",
  "SA01n789:629": "ataptakāyavāksamudācāraḥ kaṣṭatapolūhādhimuktivivarjitatayā'nātmatapatvāt |",
  "SA01n789:630": "ananutāpyakāyavāksamudācāraḥ samutsṛṣṭān bhogān karmāntāṃścārabhyāvipratisāritayā paścātāpābhāvāt |",
  "SA01n789:631": "avipratisārakāyavāksamudācāraḥ kuśalapakṣamā rabhyālpamātreṇāsaṃtuṣṭasyā vipratisāritayā yāvacchakyaṃ saṃpādanāt ||",
  "SA01n789:632": "karma svakameṣāṃ ta ime karmasvakāḥ |",
  "SA01n789:633": "kathaṃ punasteṣāṃ karma svakaṃ bhavati |",
  "SA01n789:634": "svayaṃkṛtakarmavipākapratisaṃvedanatāmupādāya,",
  "SA01n789:635": "taddhi nāma svakamityucyate yatparairasādhāraṇamiti |",
  "SA01n789:636": "karmāṇi dāyāya eṣāṃ ta ime karmadāyādāḥ |",
  "SA01n789:637": "kathaṃ karma ṇāṃ dāyādatvam |",
  "SA01n789:638": "tasyāṃ svayaṃkṛtavipākapratisaṃvedanāyāṃ kuśalākuśalānāṃ karmaṇāmanyonyadāyā datāmupādāya yathāsvami ṣṭāniṣṭaphalasaṃvibhajanāt |",
  "SA01n789:639": "te punaḥ svakṛtakarmeṣṭāniṣṭavipākapratisaṃvedinaḥ sattvāḥ kuta āditaḥ saṃbhūtāḥ kimahetukā āhosvit prakṛtīśvarādihetukā ityāha karmayonīyāḥ |",
  "SA01n789:640": "karmeveṣāmahetu viṣamahetuvarjito yoniḥ sattvānāṃ saṃbhavāyetyarthaḥ |",
  "SA01n789:641": "evaṃ tāvatpravṛttimārabhya nivṛttimapyārabhya karmapratisaraṇāḥ,",
  "SA01n789:642": "sāsravakarmaprahāṇāyānāsravakarmasaṃśrayaṇāt karmaivaiṣāṃ pratisaraṇaṃ bhavatīti ||",
  "SA01n789:643": "yaduktamacintyaḥ sattvānāṃ karmavipāka iti na sarvaiḥ prakāraiḥ [a] sāvacintyo veditavyaḥ |",
  "SA01n789:644": "kathaṃ tarhi cintyaḥ kathamacintyaḥ |",
  "SA01n789:645": "kuśalākuśalasyeṣṭāniṣṭo vipākaḥ sugatidurgatyoriti cintyaḥ,",
  "SA01n789:646": "śakyatvāt samyagdṛṣṭyādiguṇāvāhanācca |",
  "SA01n789:647": "anena karmaṇā sattvānāmātmabhāvasya varṇasaṃsthānā di prakārabhedavaicitryamityacintyaḥ,",
  "SA01n789:648": "aśakyatvāt sarvajñādanyasyonmādādidoṣābāhanācca |",
  "SA01n789:649": "tadeva karmasthānādibhiracintyam |",
  "SA01n789:650": "[tatra sthānaṃ] yatra pradeśe sthitvā yatkarma kṛtvā grāme vā nagare vetyādi |",
  "SA01n789:651": "vastu yadadhiṣṭhānaṃ sattva saṃkhyātamasattvasaṃkhyātaṃ vā |",
  "SA01n789:652": "hetuḥ kuśalākuśalādeḥ kuśalākuśalamūlāniyathāyogam |",
  "SA01n789:653": "vipākastadevātmabhāvavaicitryam |",
  "SA01n789:654": "bāhyabhāvavaicitryābhinirvartakaṃ karmācintyam,",
  "SA01n789:655": "kīdṛśena khalu karmaṇā kaṇṭakādīnāṃ taikṣṇādikaṃ kṛtamiti lokacintā nantarbhūtatvāt |",
  "SA01n789:656": "maṇimantrauṣadhimuṣṭiyogapratisaṃyuktaṃ karmācintyam |",
  "SA01n789:657": "tatra maṇi[prati]saṃyuktaṃ candrakāntādīnāmudakakṣaraṇādi |",
  "SA01n789:658": "mantrapratisaṃyuktaṃ tadabhimantritānāmadāhādi |",
  "SA01n789:659": "auṣadhipratisaṃyuktaṃ tayā gṛhītayā'nturdhātādi |",
  "SA01n789:660": "muṣṭiyogapratisaṃyuktaṃ tena tena muṣṭiyogena jvarāpagamādi |",
  "SA01n789:661": "sarva ca yogināṃ prabhāvakarmācintyam |",
  "SA01n789:662": "katham |",
  "SA01n789:663": "te cittaprabhāvena mahāpṛthivī kampayantyākāśena votpatantītyevamādi |",
  "SA01n789:664": "bodhisattvānāṃ vaśitābhiryat kriyate karma tadacintyam |",
  "SA01n789:665": "tadyathā āyurvaśitayā bodhisattvā āyuḥsaṃskārānadhiṣṭhā ya yāvadicchanti tiṣṭhanti |",
  "SA01n789:666": "cittavaśitayā yathecchaṃ samādhīn samāpadyante pariṣkāravaśitayā 'prameyamanardheyamupakaraṇavarṣa sattvānāṃ varṣanti |",
  "SA01n789:667": "karmavaśitayā 'nyadhātu bhūmigatiyonyavasthāvedanīyāni karmāṇyanyathā pariṇāmayanti |",
  "SA01n789:668": "upapatti vaśitayā dhyā nairapi vihṛtyāparihīṇā eva kāmadhātāvupapadyante |",
  "SA01n789:669": "adhimuktivaśitayā pṛthavyādīnavāditvenādhimucyante |",
  "SA01n789:670": "praṇidhānavaśitayā yatheṣṭaṃ svaparārthasaṃpattikarāṇyasaṃkhyeyāni mahāpraṇidhānānyabhinirha[ra]nti |",
  "SA01n789:671": "ṛddhivaśitayā sattvānāmāvaja nārthamaprameyamṛddhipratihārya saṃdarśa [ya]nti |",
  "SA01n789:672": "jñānavaśitayā dharmārthaniruktipratibhānānāṃ prakarṣaparyantaṃ gacchanti |",
  "SA01n789:673": "dharmavaśitayā yathārha yāvat sarvasatvānāmanyānyairnāmapadavyaṃjanakāryaḥ sūtrādīn dharmān vyavasthāpya yugapaccittaparitoṣaṇe samarthā bhavantīti ||",
  "SA01n789:674": "buddhānāṃ buddhakṛtyānuṣṭhānakarmācintyam |",
  "SA01n789:675": "katham |",
  "SA01n789:676": "anābhogapratigatā dharmadhātvekarasatāprāptā sarve buddhā bhagavantaḥ sattvānāṃ yathā yadā yāvatkṛtyamanuṣṭhātavyaṃ tatsarvamanutiṣṭhanti evaṃ buddhānāṃ buddhaviṣayo'cintyaḥ ||",
  "SA01n789:677": "punarbhavasya vāsanāyā āhārakaṃ kāraṇamiti hetuḥ |",
  "SA01n789:678": "upacitavāsanānāṃ sattvanāṃ devādisatvanikāye tadākṛtiprakṛtisādṛśyena samasyodayasya kāraṇamiti samudayam |",
  "SA01n789:679": "pratyātmaṃsaṃtānanaiyabhyena gatiyonyādisarvaprakāraiḥ prakarṣaṇa yāvadbhavāgragatasyodbhavasya kāraṇamiti prabhavaḥ |",
  "SA01n789:680": "apūrva syānyasyātmabhāvasya prāptau pūrvātmabhāvātyayena kāraṇamiti pratyayaḥ ||",
  "SA01n789:681": "saṃskārāṇāmuparamātsa nirodho'nyaḥ syāttadasaṃvadhyamāno'rthāntarabhūtaḥ syāt |",
  "SA01n789:682": "athānanyaḥ syātsaṃkleśalakṣaṇaḥ syāt |",
  "SA01n789:683": "ata eva nobhayo nānubhayaśca |",
  "SA01n789:684": "prapañcaḥ punarasminnarthe'yoniśaścintyetyamārgeṇānyāyenānayena cintyetyarthaḥ ,",
  "SA01n789:685": "anyathā cintayitavye'nyathācintanā[t] |",
  "SA01n789:686": "kathaṃ punaścintyaḥ |",
  "SA01n789:687": "śāntaḥ praṇīta ityevamādibhiḥ prakāraiḥ ||",
  "SA01n789:688": "niralaṃkāraḥ prajñāviktānāṃ vidyādivaiśeṣikaguṇālaṃkārābhāvāt ||",
  "SA01n789:689": "paryāyato'śe ṣaprahāṇamityuddeśaḥ,",
  "SA01n789:690": "śeṣo nirdeśaḥ |",
  "SA01n789:691": "ata eva tatpariśiṣṭāni padānyupādāyetyucyate,",
  "SA01n789:692": "taistasya nirdeśāt |",
  "SA01n789:693": "kathaṃ kṛtvā'śeṣa prahāṇam |",
  "SA01n789:694": "paryavasthānānuśayaprahāṇāt |",
  "SA01n789:695": "tatra pratiniḥsargaḥ paryavasthānaprahāṇamadhikṛtya,",
  "SA01n789:696": "utpannasya parivarjanāt |",
  "SA01n789:697": "vyantībhāvo'nuśayaprahāṇam,",
  "SA01n789:698": "mūlābhāve'tyantamanutpādāt |",
  "SA01n789:699": "tatpunardarśanabhāvanāmārgapratipakṣabhedāddvidhā vyavasthāpyate - kṣayo virāga iti |",
  "SA01n789:700": "tatra darśanamārgeṇa virāgatāmadhikṛtya kṣayaḥ,",
  "SA01n789:701": "alpamātrāvaśiṣṭatvāt kleśarāśeḥ |",
  "SA01n789:702": "bhāvanāmārgeṇa vi rāgaḥ,",
  "SA01n789:703": "tasya bhūmivairāgyagamanapravibhāvitatvāt |",
  "SA01n789:704": "tadubhayavisaṃyoge punaḥ satyāyatyāṃ ca duḥkhaṃ nirudhyate,",
  "SA01n789:705": "anutpattidharmatāpāda nāt |",
  "SA01n789:706": "dṛṣṭe ca dharme daurmanasyaṃ vyupaśāmyati,",
  "SA01n789:707": "asamudācārāt |",
  "SA01n789:708": "atastatphalabhūtasya duḥkhasya prahāṇamadhikṛtyāha - nirodho vyupaśama iti |",
  "SA01n789:709": "pūrvakarma kleśasamudāgatānāṃ tu sattvānāṃ svarasenaivoparama[ma]dhikṛtyāha - astaṃgama iti |",
  "SA01n789:710": "evaṃ kṛtvāśeṣaprahāṇaṃ nirdiṣṭaṃ veditavyam ||",
  "SA01n789:711": "asaṃskṛtamutpādavyayasthityanyathātvābhāvātsaṃskṛtaviparyayeṇa |",
  "SA01n789:712": "durdṛśamāryasyaivaikasya prajñā cakṣuṣo gocaratvāt |",
  "SA01n789:713": "acalaṃ narakādigatyasaṃcāreṇa sthiratvāt |",
  "SA01n789:714": "anataṃ kāmarūpārūpyatṛṣṇā'bhāvena bhaveṣvanamanāt |",
  "SA01n789:715": "amṛtaṃ maraṇāśrayaskandhābhāvāt |",
  "SA01n789:716": "anāsravamā stravābhāvāt |",
  "SA01n789:717": "layanaṃ vimukti prītisukhasaṃniśrayatvāt |",
  "SA01n789:718": "dvīpaṃ saṃsāramahārṇave sthalabhūtatvāt |",
  "SA01n789:719": "trāṇaṃ tatprāptau jātyādisarvopadravāpagamanāt |",
  "SA01n789:720": "śaraṇaṃ tatkṛtāśayaprayogayoravandhatvasya padasthāna tayā''śrayaṇo [ya]tvāt |",
  "SA01n789:721": "parāyaṇaṃ paramasyāryatvasyāgamanāya padasthānatvādārhatyatvaprāptyupāyālaṃvanatvādityarthaḥ |",
  "SA01n789:722": "acyutam[a] jātatvena bhraṃsāsaṃbhavāt |",
  "SA01n789:723": "nirjvaraṃ sarvecchāvighātasaṃtāpābhāvāt |",
  "SA01n789:724": "niṣparidāhaṃ śokādisarvaparidāhapratiprastrabdhyā śītalatvāt |",
  "SA01n789:725": "kṣemaṃ vyādhijarāmaraṇabhayarahitārya vihārāśrayatvāt |",
  "SA01n789:726": "śivaṃ sarvakuśaladharmāśrayatvāt |",
  "SA01n789:727": "sauvarṇakaṃ lokottarasukhavastutvā[t] |",
  "SA01n789:728": "svastyayanaṃ sukhena prayogeṇa tatpprāptaye ālaṃbanabhavāt |",
  "SA01n789:729": "ārogyaṃ kleśādyāvaraṇarogarahitatvāt |",
  "SA01n789:730": "āniñjyaṃ sarvaviṣayaprapañcavikṣeparahitatvāt |",
  "SA01n789:731": "nirvāṇaṃ rūpādisaṃjñāpaga[ma]sya śāntasukha vihārasyālaṃbanatvāt ||",
  "SA01n789:732": "punarnirodhasatyamārabhyājātādayaḥ paryāyāḥ duḥkhalakṣaṇaviparyayārthena veditavyāḥ |",
  "SA01n789:733": "dukhaṃ hi tatra tatra sattva nikāye pratisaṃdhibandhena jāyate |",
  "SA01n789:734": "tata uttarakālamātmabhāvaparipūryā vardhate |",
  "SA01n789:735": "tacca duḥkhaṃ pūrvakarmakleśāvedhena kṛtam |",
  "SA01n789:736": "tacca vartamānaṃ duḥkhaṃ karmakleśānāṃ cānyabhavasaṃskaraṇe padasthānaṃ bhavati |",
  "SA01n789:737": "tato'vyucchedayogena punarbhavasya saṃtatyutpādo bhavati |",
  "SA01n789:738": "atastadviparyayeṇa duḥkhanirodha āryasatyaṃ yathākramamajātamabhūtamakṛtamasamutpannaṃ veditavyam |",
  "SA01n789:739": "api khalu nirodhasatya madhikṛtya |",
  "SA01n789:740": "śāntalakṣaṇaṃ saṃskāraduḥkhatayā 'praśāntalakṣaṇānāmupādānaskandhānāṃ visaṃyogamadhikṛtya |",
  "SA01n789:741": "praṇītalakṣaṇaṃ kleśaduḥkhavisaṃyogāt svayaṃ śu cisukhasvabhāvatāmadhikṛtya |",
  "SA01n789:742": "niḥsaraṇalakṣaṇaṃ nityahitasvabhāvatāmadhikṛtya ,",
  "SA01n789:743": "apunarāvartanāt kṣematvācca yathākramaṃ hitaṃ kuśalamiti śakyatvāt ||",
  "SA01n789:744": "mārgasatyaṃ yena dukhaṃ parijānīta ityevamādi,",
  "SA01n789:745": "satyeṣvasya kṛtyādhikāreṇa lakṣaṇanirdeśo veditavyaḥ |",
  "SA01n789:746": "pañcavidho mārga iti prabhedādhikāreṇa |",
  "SA01n789:747": "pañcaprabhedaḥ saparivāramārgasatyādhikārādveditavyam ||",
  "SA01n789:748": "tatra saṃbhāramārgaḥ śīlādiko yasya paripūrṇatvādu ṣmagatādyānupūrvyā satyadarśanāya tadāvaraṇaprahāṇāya ca saṃtānasya yogyatāṃ pratilabhata iti |",
  "SA01n789:749": "yadvā punaranyadaupaniṣadaṃ kuśalamityavipratisārādikaṃ veditavyam ||",
  "SA01n789:750": "uṣmagataṃ pratyātmaṃ satyeṣvālokalabdhaḥ samādhiḥ prajñā sasaṃyoga iti samāhitena cittena satyādhipateyasya sūtrādikasya dharmasya manojalpasya mukhairarthasaṃprakhyāne sati śamathaśca vipaśyanā coṣmagatamiti veditavyam ||",
  "SA01n789:751": "tadvṛddhirmū rghānastadupari vyavasthāpanārthena |",
  "SA01n789:752": "kṣāntire kadeśapraviṣṭānusṛtaḥ samādhiriti |",
  "SA01n789:753": "kathamekadeśapraviṣṭo bhavati |",
  "SA01n789:754": "ekāntena grāhyabhāvalakṣaṇāt |",
  "SA01n789:755": "kathamekadeśānumṛtaḥ grāhakābhāvaprativedhānukūlyāvasthānāt |",
  "SA01n789:756": "laukiko'gradharmo yadantaramādito lokottaro mārgaḥ ||",
  "SA01n789:757": "darśanamārgo laukikāgradharmānantaraṃ nirvikalpaśa mathavipaśyanālakṣaṇo veditavyaḥ |",
  "SA01n789:758": "samasamālaṃbyālaṃvanajñānamapi taditi tena grāhya grāhakābhāvatathatāprativeghāt |",
  "SA01n789:759": "pratyātmamapanīta sattvasaṃketadharmasaṃketa sarvato'panītobhayasaṃketālaṃbanadharmajñānamapi taditi |",
  "SA01n789:760": "kathaṃ pratyātmamapanītasattvasaṃketālaṃbanadharmajñānam |",
  "SA01n789:761": "tena sva[sa]ntāne ātmanimittāvikalpanāt |",
  "SA01n789:762": "kathaṃ pratyātmamapanītadharmasaṃketālaṃbana dharmajñānam |",
  "SA01n789:763": "tena svasaṃtāna eva rūpādidharmanimittā vikalpanāt |",
  "SA01n789:764": "kathaṃ sarvato'panītobhayasaṃketālaṃbanadharmajñānam |",
  "SA01n789:765": "sarvatrāviśeṣeṇātma dharmanimittāvikalpa[na]diti ||",
  "SA01n789:766": "prabhedaśaḥ punardarśanamārgaḥ satyeṣu ṣoḍaśadharmānvayakṣāntijñānāni |",
  "SA01n789:767": "tatra duḥkhe dharmajñānakṣāntiḥ prayogamārge duḥkhasatyādhikārikasūtrādidharmavicāraṇājñānaṃ yoniśo manaskārasaṃgṛhītamadhipati kṛtvā svasaṃtānikaduḥkhasatye tattathatāpratyakṣānubhāvino lokottarā prajñā samyagdṛṣṭisvabhāvotpadyate yayā duḥkhadarśanaprahātavyāṃstraidhātukānaṣṭāviṃśatimanuśayān prajahāti |",
  "SA01n789:768": "tasmāducyate duḥkhe dharmajñānakṣāntiriti |",
  "SA01n789:769": "tayā kṣāntyā duḥkhadarśanaprahātavyakleśaprahāṇāt parivartita āśraye tadanantaraṃ yena jñānena tāmāśrayaparivṛtti pratyanubhavati tadduḥkhe dharmajñānamityucyate |",
  "SA01n789:770": "etaccobhayamādyaṃ kṣāntijñānamanvayaḥ sarveṣāṃ śaikṣāśaikṣāṇāmāryadharmāṇām,",
  "SA01n789:771": "tatasteṣāṃ samudāgamāt |",
  "SA01n789:772": "atastadālaṃbyānvaya eṣa āryadharmāṇāmiti pratyātmaṃ pratyakṣānubhāvinyanāstravā prajñā duḥkhe anvayajñānakṣānti |",
  "SA01n789:773": "tāmanvayajñānakṣāntiṃ yena jñānena pratyanubhavati tadanvayajñānamityucyate |",
  "SA01n789:774": "lokottarasya hi mārgasya dvayaṃ viṣayaḥ - tathatā samyagjñānaṃ ca |",
  "SA01n789:775": "tatra dharmajñānapakṣasya mārgasya tathatā viṣayaḥ |",
  "SA01n789:776": "anvayajñānapakṣasya samyagjñānam |",
  "SA01n789:777": "ata idamucyate -dharmajñānakṣāntijñānairgrāhyāvabodhaḥ,",
  "SA01n789:778": "anvayakṣāntijñānairgrāhakāvabodha iti |",
  "SA01n789:779": "yo bhagavatā ṣaṣṭho'[ni]mittavihārī pudgala ākhyātaḥ sa eteṣu kṣāntijñāneṣu vartamāno veditavyaḥ,",
  "SA01n789:780": "sarvanimittā nupalaṃbhāt |",
  "SA01n789:781": "ta ete kṣānti [jñāna] saṃgṛhītāḥ ṣoḍaśa cittakṣaṇā darśanamārgaḥ,",
  "SA01n789:782": "tairadṛṣṭapūrvāṇāmāryasa tyānāṃ pratyekaṃ caturbhirdarśanāt |",
  "SA01n789:783": "na cātra bhāvasyābhatvā prādurbhāvamātraṃ cittakṣaṇo veditavyaḥ |",
  "SA01n789:784": "kiṃ tarhi yāvatā jñeye jñānātpatteḥ parisamāptirbhavati |",
  "SA01n789:785": "tadyathā duḥkhaṃ parijñeyamityekaścittalakṣaṇaḥ |",
  "SA01n789:786": "evaṃ samudayaḥ prahātavya ityevamādiḥ |",
  "SA01n789:787": "yaccaitaddarśanamārgamārabhya vistareṇa vipaṃcittaṃ vyavasthānamātraṃ tatsarva veditavyam,",
  "SA01n789:788": "pratyātmameva vedanīyatvāt lokottarāyā avasthāyāḥ ||",
  "SA01n789:789": "sarvaṃ hi mārgasatyaṃ caturbhiḥ prakārairanugantavyam - vyavasthānato vikalpanato'nubhavataḥ paripūritaśca |",
  "SA01n789:790": "tatra vyavasthānata,",
  "SA01n789:791": "yathāsvamadhigamaniṣṭhāprāptā śrāvakādayastatpṛṣṭhalabdhena jñānena pareṣāṃ prāpaṇanimittaṃ nāmapadavyañjanakāyaiḥ mārgasatyaṃ vyavasthāpayanti,",
  "SA01n789:792": "ityapi satyeṣu kṣāntayo jñānānī tyevamādi |",
  "SA01n789:793": "vikalpanataḥ,",
  "SA01n789:794": "abhisamayaprayuktā laukikena yathāvyavasthānaṃ vikalpayato yadabhyasya nti |",
  "SA01n789:795": "anubhavataḥ,",
  "SA01n789:796": "tathābhyasyanto yāmādito darśanamārgākhyāṃ lokottarāṃ niṣprapañcāvasthāṃ pratyātmamanubhavanti paripūritaḥ tadūrdhva yāmāśrayaparivṛttiṃ paripūrya [yā] vadadhigamaniṣṭhāṃ prāpnuvanti |",
  "SA01n789:797": "te punaradhigamaniṣṭhāprāptāstatpṛṣṭhalabdhena jñānena mārgasatyaṃ vyavasthāpayanti |",
  "SA01n789:798": "ityevamādi tacca [tu]rākāraṃ mārgacakraṃ punaḥ punaranyonyāśrayeṇa pravartata iti veditavyam ||",
  "SA01n789:799": "yaduktaṃ virajo vigatamalaṃ dharmeṣu dharmacakṣurutpadyata iti taddarśanamārgamadhikṛtyoktam,",
  "SA01n789:800": "tatprathamataḥ satyeṣvāryaprajñācakṣuḥsvabhāvatvāt |",
  "SA01n789:801": "tatra dharmakṣāntibhirvirajaḥ,",
  "SA01n789:802": "tābhiḥ kleśarajaḥprahāṇāt |",
  "SA01n789:803": "dharmajñānairvigatamalam,",
  "SA01n789:804": "teṣāṃ prahāṇatadāvaraṇamalāśrayotpādāt |",
  "SA01n789:805": "punaranayoreva kṣāntijñānāvasthayoryathākramaṃ parijñayā prahāṇena ca mārgasya viśuddhatāmadhikṛtya virajo vigatamalaṃ veditavyam ||",
  "SA01n789:806": "dṛṣṭe tyevamādyāpi darśanamārgamevādhikṛtya veditavyam,",
  "SA01n789:807": "vineyānāṃ satyābhisamayānantaraṃ vacanāt |",
  "SA01n789:808": "tatra dharmakṣāntibhirdṛṣṭadharmāḥ,",
  "SA01n789:809": "tābhistattvaprativedhāt |",
  "SA01n789:810": "dharmajñānaiḥ prāptadharmāḥ,",
  "SA01n789:811": "tairāśrayaparivṛttisākṣātkaraṇāt |",
  "SA01n789:812": "anvayakṣāntibhirviditadharmāḥ,",
  "SA01n789:813": "tābhirāryadharmānvaya eṣa iti tadubhayasaṃvedanāt |",
  "SA01n789:814": "anvayajñānaiḥ paryavagāḍhadharmāḥ,",
  "SA01n789:815": "tairyāvajjñeyaṃ parisamāpanāt |",
  "SA01n789:816": "sarvai stīrṇakāṃkṣaḥ sarvaiḥ kṣāntijñānaiḥ,",
  "SA01n789:817": "lokottareṇa mārgeṇa phalādhigame sati dīrgharātramabhikāṃkṣite svādhigame'saṃdehāt |",
  "SA01n789:818": "tīrṇavicikitsaḥ paridhigame sarvairiti vartate,",
  "SA01n789:819": "parādhigame tadavasthasyā nyeṣāmapi viśeṣādhigamaṃ prati vimatyabhāvāt |",
  "SA01n789:820": "aparapratyayo mārgabhāvanāyāṃ paropadeśamantareṇāpi svayaṃkuśalatvāt |",
  "SA01n789:821": "ananyaneyo'vetya prasādapratilabhena śāstuḥ śāsane'nyatīrthyairjanmāntare'pyahāryatvāt |",
  "SA01n789:822": "dharmeṣu vaiśā radyaprāpto'dhigamamārabhya paripraśnadharmeṣu pāpecchābhimānikavadavalīnacittatābhāvāt ||",
  "SA01n789:823": "bhāvanāmārgo laukiko mārgaḥ |",
  "SA01n789:824": "tatra laukiko mārgo dhyānā [nyā] rūpyāśca |",
  "SA01n789:825": "te punardhyānārūpyāḥ saṃkleśato vyavadānato vyavasthānato viśuddhitaśca veditavyāḥ ||",
  "SA01n789:826": "kathaṃ saṃkleśataḥ |",
  "SA01n789:827": "catvāryavyākṛtamūlāni tṛṣṇā dṛṣṭirmāno'vidyā ca,",
  "SA01n789:828": "taiḥ saṃkliṣṭacittānāṃ kliṣṭadhyānamukhena rūpārūpyāvacarasarvanivṛtāvyākṛtakleśopakleśā vartanāt |",
  "SA01n789:829": "tatra tṛṣṇayā''svādasaṃkleśena saṃkliśyate,",
  "SA01n789:830": "prastrabdhisukhāsvādāt |",
  "SA01n789:831": "dṛṣṭyā dṛṣṭyu taradhyāyitayā saṃkliśyate,",
  "SA01n789:832": "dhyānaṃ niścitya pūrvāntakalpādidṛṣṭisamutthāpanāt |",
  "SA01n789:833": "mānena mānottara dhyāyitayā saṃkliśyate,",
  "SA01n789:834": "tena viśeṣādhigamenonnatigamanāt |",
  "SA01n789:835": "avidyayā vicikitsottaradhyāyitayā saṃkliśyate,",
  "SA01n789:836": "tattvā prativedhena mokṣakāmasya tasminvi śeṣādhigame mokṣo na mokṣa iti vicikitsotpādanāt ||",
  "SA01n789:837": "kathaṃ vyavadānataḥ |",
  "SA01n789:838": "śuddhakā dhyānārūpyā laukikā api kuśalatvātparya vasthānamalāpagatatvena vyavadātā ityucyante ||",
  "SA01n789:839": "kathaṃ vyavasthānataḥ |",
  "SA01n789:840": "dhyānānāṃ tāvaccaturdhā vyavasthānam,",
  "SA01n789:841": "aṅgasamāpattimātrāsaṃjñāka raṇabhedāt |",
  "SA01n789:842": "ārūpyāṇāṃ tridhā'ṅgavarjaiḥ ||",
  "SA01n789:843": "kiṃ punaradhikṛtya dhyāneṣu |",
  "SA01n789:844": "vitarkādaya evāṅgatvena vyavasthāpitāḥ satsvanyeṣu dharmeṣu |",
  "SA01n789:845": "tāvadbhiḥ pratipakṣānuśaṃsatadubhayāśrayāṅgaparisamāpteḥ |",
  "SA01n789:846": "prathame tāvaddhayāne vitarko vicāraśca pratipakṣāṅgam,",
  "SA01n789:847": "tābhyāṃ kāmavyāpādavihiṃsāvitarkādiprahāṇāt |",
  "SA01n789:848": "prītiḥ sukhaṃ cānuśaṃsāṅgam,",
  "SA01n789:849": "vitarkavicārābhyāṃ pratipakṣite vipakṣe tadvivekajaprītisukhalābhāt |",
  "SA01n789:850": "cittaikāgratā tadubhayaniśrayāṅgam,",
  "SA01n789:851": "samādhisaṃniśrayabalena vitarkādipravṛtteriti |",
  "SA01n789:852": "tathā dvitīye dhyāne'dhyātmasaṃprasādaḥ pratipakṣāṅgam,",
  "SA01n789:853": "tena vitarkavicārapratipakṣaṇāt |",
  "SA01n789:854": "prītisukhe cittaikāgratā ca śeṣe aṅge pūrvavat |",
  "SA01n789:855": "tṛtīye dhyāne upekṣā smṛtiḥ saṃprajanyaśca pratipakṣāṅgam ,",
  "SA01n789:856": "taiḥ prītipratipakṣaṇāt |",
  "SA01n789:857": "sukhaṃ cittaikāgratā ca śeṣe aṅge yathākramam |",
  "SA01n789:858": "caturthe dhyāne upekṣāpariśuddhiḥ smṛtipariśuddhiśca pratipakṣāṅgam,",
  "SA01n789:859": "tābhyāṃ sukhapratipakṣaṇāt |",
  "SA01n789:860": "aduḥkhāsukhā vedanā'nuśaṃsāṅgam |",
  "SA01n789:861": "cittaikāgratā tadubhayāṅgamiti ||",
  "SA01n789:862": "kathaṃ punaḥ prathamaṃ dhyānaṃ samāpadyamānasya sapta manaskārā bhavanti |",
  "SA01n789:863": "yena samāhitabhūmikena manaskāreṇa kameṣvādīnavādidarśanenaudārikalakṣaṇaṃ pratisavedayate |",
  "SA01n789:864": "tadabhāvācca prathamadhyāne śāntalakṣaṇam |",
  "SA01n789:865": "ayamucyate lakṣaṇapratisaṃvedanīya manaskāraḥ ,",
  "SA01n789:866": "sa ca śrutacintāvyavakīrṇo veditavyaḥ |",
  "SA01n789:867": "tadurdhva śrutaṃ cintāṃ cātikramyaikāntena bhāvanākāreṇa tadaudārikaśāntalakṣaṇanimittālaṃbanāṃ śamathavipaśyanāṃ bhāvayan punaḥ punaryathāparyeṣitā maudārikaśāntatāmadhimucyate ityayama dhimokṣikaḥ |",
  "SA01n789:868": "tadabhyāsāttatprathamataḥ prahāṇamārgasahagato manaskāraḥ prāvivekyaḥ,",
  "SA01n789:869": "tenādhimātrakleśaprakāraprahāṇāttatpakṣadauṣṭhulyāpagamācca |",
  "SA01n789:870": "sa yogī tadūrdhva prahāṇārāmo bhavati prahāṇe 'nuśaṃsadarśī parīttapravivekaprītisukhasaṃspṛṣṭaḥ kālena kālaṃ prasadanīyena manaskāreṇa saṃpraharṣayati yāvadeva styānamiddhauddhatyopaśamāya |",
  "SA01n789:871": "ayaṃ ratisaṃgrāhakaḥ |",
  "SA01n789:872": "tasyaivaṃ samyakprayuktasya kuśalapakṣaprayogopastabdhatvāt kāmāvacarakleśaparyavasthānāsamudācāre sati tatprahīṇāprahīṇatāvagamārtha tadutpattyanukūlaśubhanimittamanaskāreṇa pratyavekṣaṇaṃ mīmāṃsāmanaskāraḥ |",
  "SA01n789:873": "tasyaivaṃ mīmāṃsāpratipakṣaṃ bhāvayataḥ tāvatkālikayogena sarvakāmāvacarakleśavisaṃyogāya prathamadhyānaprayogaparyavasānagataḥ pratipakṣamanaskāraḥ prayoganiṣṭhaḥ |",
  "SA01n789:874": "tadanantaraṃ maulaprathamadhyānasahagataḥ prayoganiṣṭhāphala iti |",
  "SA01n789:875": "tatra lakṣaṇapratisavedinā prahātavyaṃ prāptavyaṃ ca samyakparijñāya prahāṇāya prāptaye ca cittaṃ praṇighatte |",
  "SA01n789:876": "ādhimokṣikena tadartha samyakprayogamārabhate |",
  "SA01n789:877": "prāvivekyenādhimātrān kleśān jahāti |",
  "SA01n789:878": "ratisaṃgrāhakeṇa madhyaṃ kleśa prakāraṃ jahāti |",
  "SA01n789:879": "mīmāṃsakena prāptinirabhimānatā yāṃ cittamavasthāpayati |",
  "SA01n789:880": "prayoganiṣṭhena mṛduṃ kleśaprakāraṃ jahāti |",
  "SA01n789:881": "prayoganiṣṭhāphalena eṣāṃ manaskārāṇāṃ subhāvitānāṃ bhāvanāphalaṃ pratyanubhavati |",
  "SA01n789:882": "yathā prathamadhyāna samāpattaye sapta manaskārā evaṃ yāvannaivasaṃjñānāsaṃjñāyatanasamāpattaye yathāyogaṃ yojayitavyāḥ |",
  "SA01n789:883": "audārikalakṣaṇaṃ punaḥ sarvāsvadhobhūmiṣu yāvadākiṃcanyāyatanāt samāsena dvividhaṃ veditavyam - duḥkhataravihāritā'praśāntavihāritayā,",
  "SA01n789:884": "alpāyuskataratā ca tadviparyayeṇordhvabhūmeḥ śāntalakṣaṇaṃ veditavyam ||",
  "SA01n789:885": "mātrāvyavasthānaṃ dhyānānāṃ tāvanmṛdumadhyādhimātraparibhāvitatvāt |",
  "SA01n789:886": "pratyekaṃ tridhā dhyānopapattiḥ phalaṃ bhavati |",
  "SA01n789:887": "tadyathā brahmakāyikā brahmapurohitā mahābrahmāṇaṃ ityevamādi yathāpūrvamuktam |",
  "SA01n789:888": "ārūpyeṣu tu vimānasthānāntarasaṃniveśāsaṃbhavādevamupapatti bhedo na vyavasthāpyate |",
  "SA01n789:889": "api tu teṣāmapyasti mṛdvādiparibhāvitānāmupapattāvuccanīcatā āyurādiviśeṣeṇa,",
  "SA01n789:890": "hīna praṇītatā ca kliṣṭākliṣṭatābāhulyaviśeṣeṇeti ||",
  "SA01n789:891": "saṃjñākaraṇavyavasthānaṃ caturthadhyānaprabhedā nāṃ samādhīnāmasaṃkhyeyānyacintyāni ca nāmāni |",
  "SA01n789:892": "tathāhi yāvataḥ prathamadhyānasaṃgṛhītān samādhīn buddhā bhagavanto bodhisattvāśca mahāprabhāvaprāptāḥ samāpadyante,",
  "SA01n789:893": "teṣāṃ samādhīnāṃ śrāvakāḥ pratyekabuddhāśca nāmānyapi na jānanti |",
  "SA01n789:894": "kutaścaiṣāṃ saṃkhyāṃ jñāsyanti samāpatsyante vā |",
  "SA01n789:895": "yathā nirdiṣṭaṃ prajñāpāramitāyām - “sādhitaṃ samādhiśatam“ |",
  "SA01n789:896": "evamanyeṣvapi teṣu teṣu mahāyānasūtreṣviti ||",
  "SA01n789:897": "kathaṃ viśuddhitaḥ |",
  "SA01n789:898": "prāntakoṭikā dhyānārūpyā viśuddhirityucyate,",
  "SA01n789:899": "vaiśeṣikaguṇābhinirhārāya nikāmalā [bhā]dibhiḥ karmaṇyatāprakarṣanayanāt ||",
  "SA01n789:900": "lokottaramārgo bhāvanāmārge'ṣṭau duḥkhā[didharmā] nvayajñānāni yathā darśanamārge nirdiṣṭāni |",
  "SA01n789:901": "tatsaṃprayuktaśca samādhiranāgamyasaṃgṛhītaḥ prathamaṃ dhyānaṃ yāvadākiṃcanyāyatanam |",
  "SA01n789:902": "naivasaṃjñānāsaṃjñāyatanama parisphuṭaṃ saṃjñāpracāratayā paramapaṭupracārasyāryamārgasyāsaṃniḥśrayatvādekāntena laukikaṃ veditavyam |",
  "SA01n789:903": "ata eva ca tatsaṃjñāmāndyādālambanā nimittīkaraṇārthenānimitta mityucyate |",
  "SA01n789:904": "kutaḥ punaretat jñāyate naivasaṃjñānāsaṃjñāyatane āryamārgo nāstīti |",
  "SA01n789:905": "yasmāduktaṃ bhagavatā “yāvadeva saṃjñāsamāpattistāvadājñāprativedha“ iti |",
  "SA01n789:906": "nirodhasamāpattirlokottarā,",
  "SA01n789:907": "āryamārgapṛṣṭhalabhyatvāt |",
  "SA01n789:908": "manuṣyeṣvabhi[ni]rhriyate utpādyataādita ityarthaḥ,",
  "SA01n789:909": "pūrvotpāditāyāḥ paścātsaṃmukhobhāvo manuṣyeṣu vā tasminneva janmani rūpadhātau vā upapadya |",
  "SA01n789:910": "kathamārūpyalābhino rūpadhātuvītarāgasyāryaśrāvakasya rūpadhātāvupapatiḥ |",
  "SA01n789:911": "nāvaśyaṃ rūpadhātuvītarāga evā''rūpyaṃ samāpadyate |",
  "SA01n789:912": "ata evātra catuṣkoṭikaṃ bhavati - yo rūpavītarāgaḥ sarvaḥ sa ārūpyaśāntavimokṣasamāpattā,",
  "SA01n789:913": "yo vā ārūpya śāntavimokṣasamāpattā sarvaḥ sa rūpavītarāga iti |",
  "SA01n789:914": "prathamā koṭiḥ - anāgamyaṃ niśritya rūpavītarāgaḥ |",
  "SA01n789:915": "dvitīyā koṭiḥ - caturthadhyānalābhī ārya āryo papattyā'narthī prahāṇamārga nirākṛtya viśeṣamārga niśrityārūpyaśāntavimokṣasamāpattā |",
  "SA01n789:916": "tṛtīyā koṭiḥ - sa eva vairāgyārthī prahāṇamārga niśrityārūpyaśāntavimokṣasamāpattā |",
  "SA01n789:917": "caturthī - etānākārān sthāpa yitvā |",
  "SA01n789:918": "ārūpye ṣūpapannānāṃ kasmānna saṃmukhībhavati |",
  "SA01n789:919": "śāntena vihāreṇa vihartukāmā āryā manuṣyeṣvenāmabhinirhṛtya saṃmukhīkurvanti |",
  "SA01n789:920": "ārūpyeṣu tūpapannāste'praya tnenaiva vaipākikaiḥ paramaśāntaiḥ vimokṣavihārairviharantītyatastatsaṃmukhīkaraṇārtha na punaḥ prayatnamārabhanta iti ||",
  "SA01n789:921": "mṛdumadhyādhimātro mārgaḥ pratyekaṃ punaḥ mṛdvādibhistribhiḥ prakārairbhittvā navaprakāro vyavasthāpyate,",
  "SA01n789:922": "bhāvanā heyānāṃ krameṇa prahāṇajñāpanārtham |",
  "SA01n789:923": "kiṃ punaḥ kāraṇaṃ mṛdumṛdunā mārgeṇādhimātraḥ kleśaḥ prahīyate |",
  "SA01n789:924": "sa hyatyarthaḥ vipannahrīvyapannāpyā lajjinaḥ saṃtāne samudācarati sūpalakṣaścāsau suparicchedastasmādasau sthūlamalavadalpenā pi pratipakṣeṇāpanīyate |",
  "SA01n789:925": "yastvayaṃ duṣparicchedasamudācāraḥ sūkṣmalīnaḥ saṃtāne mṛdumṛdukleśaḥ sūkṣmamalavanmahatā pratipakṣabale nāpanīyata ityado vipakṣaprakāraviparyayeṇa pratipakṣaprakāravyavasthānaṃ veditavyam ||",
  "SA01n789:926": "prayogamārgo yena mārgeṇa bhāvyamānena pratyekamadhimātrādhimātrādikleśaprakārādijātipakṣasya dauṣṭhulyāṅgasyāpagamātkrameṇāśrayaḥ parivartate sa bhāvanāmārge prayogamārge ityucyate ||",
  "SA01n789:927": "yasya tvanantaraṃ tatprakārakleśajātitatpakṣadauṣṭhulyā vaśeṣāpagamāttena dauṣṭhulyena nirdauṭhulya āśrayaḥ parivartate sa ānantaryamārgaḥ ||",
  "SA01n789:928": "vimuktimārgo yena nāmāśrayaparivṛtti pratyātma [ma]nubhavati |",
  "SA01n789:929": "viśeṣamārgastadūrdhvāvaśeṣakleśaprahāṇaṃ kurvato ye prayogānantaryavimuktimārgāḥ |",
  "SA01n789:930": "aparaḥ paryāya'viśeṣamārga stasya kleśaprahāṇaprayogamadhyupekṣya sūtrādīn dharmāścintayataḥ,",
  "SA01n789:931": "pūrvacintitādhigatadharmapratyavekṣaṇāvihāreṇa vā viharataḥ samāpattyantaraṃ vā samāpadyamānasya yo mārgaḥ |",
  "SA01n789:932": "punarabhijñādīn vaiśeṣikān guṇānabhinirharatastairvā viharato yo mārgaḥ ||",
  "SA01n789:933": "ityevaṃ bhāvanāmārga vistareṇa nirdiśya tadanuṣaṃgeṇa mārgabhāvanā varṇyate |",
  "SA01n789:934": "caturvidhā mārgabhāvanā samyak prahāṇānadhikṛtya yathāyogam |",
  "SA01n789:935": "tatra pratilambhāya bhāvanā pratilambhabhāvanā,",
  "SA01n789:936": "tayā'labdhakuśaladharmapratilambhāt |",
  "SA01n789:937": "niṣevaṇa meva bhāvanā niṣevaṇa bhāvanā,",
  "SA01n789:938": "labdhakuśaladharmābhyasanāt |",
  "SA01n789:939": "nirdhāvanāya bhāvanā nirdhāvanabhāvanā,",
  "SA01n789:940": "samudācārāvasthākuśaladharmanirvāsanāt |",
  "SA01n789:941": "pratipakṣasya bhāvanā pratipakṣabhāvanā,",
  "SA01n789:942": "anāgatākuśaladharmānutpattidharmatāpādanāt ||",
  "SA01n789:943": "aparaḥ paryāyaḥ - mārga utpadyamānaḥ svāṃ vāsanāṃ sthāpayati[sā]dhāsanā pratilambhabhāvanā,",
  "SA01n789:944": "tatastadanvayānāmuttaptatarāpatteḥ |",
  "SA01n789:945": "asyaiva mārgasya saṃmukhībhāvo'bhiniṣeva ṇabhāvanā |",
  "SA01n789:946": "tena svavipakṣadauṣṭhulyanirodhanānnirdhāvanabhāvanā |",
  "SA01n789:947": "āśrayasya parivṛttatvādāyatyāmanutpattidharmatāyāmavasthāpa naṃ pratipakṣabhāvanā |",
  "SA01n789:948": "punaḥ pratipakṣasya vidūṣaṇādikaḥ caturvidhaḥ prabhedo veditavyaḥ |",
  "SA01n789:949": "tatra vidūṣaṇāpratipakṣaḥ sāstraveṣu saṃskāreṣvādīnavadarśanam,",
  "SA01n789:950": "tena rogagaṇḍādibhirākārairupādānaskandhadūṣaṇāt |",
  "SA01n789:951": "prahāṇa pratipakṣaḥ prayogānantaryamārgāḥ,",
  "SA01n789:952": "taiḥ kleśaprahāṇāt |",
  "SA01n789:953": "ādhārapratipakṣo vimuktimārgāḥ,",
  "SA01n789:954": "taiḥ prahāṇaprāptisaṃdhāraṇāt |",
  "SA01n789:955": "dūrībhāvapratipakṣastaduparimo mārgaḥ,",
  "SA01n789:956": "tena pūrvaprahīṇakleśadūrīkaraṇāt ||",
  "SA01n789:957": "punarbodhipakṣyādibhedenaikādaśavidho mārgo vyavasthāpyate |",
  "SA01n789:958": "tadyathā vastuparīkṣāmārgaḥ smṛtyupasthānāni,",
  "SA01n789:959": "āditastenāśubhādibhirākāraiḥ kāyavedanā cittadharmavastuparīkṣaṇāt |",
  "SA01n789:960": "vyāvasāyiko mārgaḥ samyakprahāṇāni ,",
  "SA01n789:961": "tathā sarvāṇi vastūni parīkṣyānenāvaraṇaprahāṇāya vīryārambhāt |",
  "SA01n789:962": "samādhiparikarmamārga ṛddhipādāḥ,",
  "SA01n789:963": "tathāpariśodhitāvaraṇasyānena chandavīryacittamīmāṃsāmukhaiḥ samādheḥ karmaṇyatāpāda nāt |",
  "SA01n789:964": "abhisamayaprayogiko mārga indriyāṇi,",
  "SA01n789:965": "tathākṛtasamādhiparikarmaṇo'nenāryamārgasamudāgamāyādhipatibhūtoṣmagatordhva prayogāt |",
  "SA01n789:966": "abhisamayaśliṣṭo mārgo balāni,",
  "SA01n789:967": "tathādhipatyaprāptasyānenā [na]ntaraṃ satyaprativedhā yāśraddhā divipakṣānabhibhūtakṣāntyagradharmaprayogāt |",
  "SA01n789:968": "abhisamayamārgo bodhyaṅgāni ,",
  "SA01n789:969": "tenāditaḥ pratyātmaṃ tattvābhisaṃbodhāt |",
  "SA01n789:970": "viśuddhinairyāṇiko mārga āryāṣṭāṅgo mārgaḥ,",
  "SA01n789:971": "tadūrdhva tena bhāvanāprahātavyakleśaprahāṇāya viśuddhaye niryāṇāditi |",
  "SA01n789:972": "ata evaiṣāṃ bodhipakṣāṇāmevānupūrvī veditavyā |",
  "SA01n789:973": "niśrayendriyabhinno mārgaḥ catastraḥ pratipadaḥ |",
  "SA01n789:974": "tatra duḥkhā pratipadanā gamyārūpyaniśritā yathākramaṃ śamathavipaśyanāmāndyāt |",
  "SA01n789:975": "sukhā dhyānaniśritā yuganaddhavāhitvāt |",
  "SA01n789:976": "dhandhābhijñā dvayorapyanayorduḥkhasukhaniśrayayormṛdvindriyāṇām |",
  "SA01n789:977": "kṣiprābhijñā tayoreva tīkṣṇendriyāṇāmiti |",
  "SA01n789:978": "śikṣā trayapariśodhano mārgaḥ catvāri dharmapadāni |",
  "SA01n789:979": "tatrānabhidhyā'vyāpādamadhiśīlaṃ śikṣāyāḥ pariśodhanam,",
  "SA01n789:980": "ananunayāpratighamukhena śikṣāpadākhaṇḍanāt |",
  "SA01n789:981": "samyaksmṛtyādhicittaṃ śikṣāyāḥ pariśodhanam,",
  "SA01n789:982": "ālaṃvanāsaṃmoṣe sati cittasamādhānāt |",
  "SA01n789:983": "samyaksamādhinādhiprajñaṃ śikṣāyāḥ pariśodhanam,",
  "SA01n789:984": "samāhitacittasya yathābhūtajñā nāditi ||",
  "SA01n789:985": "sarvaguṇā bhinirhārako yo mārgaḥ śamathavipaśyanā,",
  "SA01n789:986": "tataḥ sarvalaukikalokottaraguṇābhiniṣpatteḥ |",
  "SA01n789:987": "mārgasaṃgrahamārgastrīṇīndriyāṇī,",
  "SA01n789:988": "tatrānājñātamājñāsyāmīndriyeṇa prayogadarśanamārgayoḥ saṃgrahaḥ,",
  "SA01n789:989": "ājñendriyeṇa bhāvanāmārgasya,",
  "SA01n789:990": "ājñātāvīndriyeṇa niṣṭhāmārgasyeti ||",
  "SA01n789:991": "punarbodhipakṣyāṇāṃ dharmāṇāṃ pañcabhiḥ prakāraiḥ vyavasthānaṃ veditavyam - ālambanataḥ svabhāvataḥ sahāyato bhāvanāto bhāvanāphalataśca ||",
  "SA01n789:992": "tatra smṛtyupasthānānāmālaṃbanaṃ yathākramaṃ kāyo vedanā cittaṃ dharmāḥ |",
  "SA01n789:993": "kimartha punaretadevamā laṃbanaṃ vyavasthāpyate |",
  "SA01n789:994": "yasmādviparyastabuddhayo bālāḥ prāyeṇa sendriyaṃ kāyamāśritya sukhādimupabhuñjānā upalabdha lakṣaṇā ātmarāgādibhiḥ śraddhādibhiśca saṃkliśyante vyavadāyante ceti vikalpayantyata āditaḥ samyaktadvastulakṣaṇaparīkṣārthamevaṃ caturdhālambanavyavasthānaṃ veditavyam ||",
  "SA01n789:995": "svabhāvataḥ prajñā smṛtiśca,",
  "SA01n789:996": "kāyādyanupaśyanāvacanāt smṛtyupasthānavacanācca yathākramam ||",
  "SA01n789:997": "sahāyatastābhyāṃ saṃprayuktāścitacaitasikāḥ ||",
  "SA01n789:998": "bhāvanā'dhyātmaṃ bahirdhā'dhyātmabahirdhā ca kāyādiṣu kāyādyanupaśyanā ||",
  "SA01n789:999": "tatrādhyātmaṃ kāyaścakṣuśrotraghrāṇajihvā kāyendriyāṇi,",
  "SA01n789:1000": "ādhyātmikāyatanasaṃgṛhītatvātsattvasaṃkhyātatvācca |",
  "SA01n789:1001": "bahirdhā kāyo bahirdhārūpaśabdagandharasaspraṣṭavyāni,",
  "SA01n789:1002": "bāhyāyatanasaṃgṛhītatvādasattvasaṃkhyātatvācca |",
  "SA01n789:1003": "adhyātmabahirdhā kāyaścakṣurādyāyatanasaṃbaddhāni rūpādīnyāyatanānīndriyādhiṣṭhānabhūtāni,",
  "SA01n789:1004": "sattvasaṃkhyātatvādvāhyāyatanasaṃgṛhītatvācca |",
  "SA01n789:1005": "pārasaṃtānikāni cā''dhyātmikāni rūpīṇyāyatanānyadhyātmabahirdhā kāyaḥ,",
  "SA01n789:1006": "āyatanavyavasthāṃ saṃtānavyavasthāṃ ca pramāṇayitvā ||",
  "SA01n789:1007": "kāye kāyasya sādṛśyena paśyanā kāye kāyānupaśyanā,",
  "SA01n789:1008": "vikalpapratibimbakāyadarśanānusāreṇa prakṛtibimbakāyāvadhāraṇāt ||",
  "SA01n789:1009": "adhyātmaṃ vedanādayo'dhyātmaṃ kāyamupādāyotpannāḥ cakṣurādyālaṃbanatayā svāśrayotpannanatayā vā |",
  "SA01n789:1010": "bahirdhā vedanādayo bahirdhā kāyamupā dāyotpannāḥ,",
  "SA01n789:1011": "rūpādyālambanatayā parāśrayotpannatayā vā |",
  "SA01n789:1012": "adhyātmabahirdhā vedanādayo dhyātmabahirdhākāyamupādāyotpannāḥ,",
  "SA01n789:1013": "svasantānikabāhyā[yatanā]lambanatayā pārasaṃtānikādhyātmikāyatanālaṃbanatayā vā ||",
  "SA01n789:1014": "cetaso līnatvaṃ viśeṣādhigamapratyātmaparibhavamukhaiḥ viṣādaḥ |",
  "SA01n789:1015": "paristravaparikhedo daṃśamaśakādyupadravotpīḍanāsahanam |",
  "SA01n789:1016": "alpamātrasaṃtuṣṭiḥ alaṃ me tāvatā kuśalapakṣeṇeti prativāraṇam |",
  "SA01n789:1017": "āpattivipratisāro'bhikramapratikramādiṣvasaṃprajñānacāriṇaḥ śikṣāvyatikramapūrvaḥ paścāttāpaḥ |",
  "SA01n789:1018": "nikṣiptadhuratā pramādadoṣeṇa yathārambhaṃ kuśalapakṣaprayogāntā nirvāha iti ||",
  "SA01n789:1019": "phalaṃ yathākramaṃ smṛtyupasthānānāṃ śucisukhanityātmaviparyāsapraharaṇam,",
  "SA01n789:1020": "aśu[bha]bhāvanā[taḥ],",
  "SA01n789:1021": "yatkiṃcit veditamidamatra duḥkhasyeti jñānāt,",
  "SA01n789:1022": "āśrayālaṃbanādibhedaiḥ pratikṣaṇaṃ vijñānasyānyathāvagamāt,",
  "SA01n789:1023": "nirvyāpārasaṃkleśabyavadānadharmamātraparīkṣaṇācceti ||",
  "SA01n789:1024": "punareṣāṃ yathākramaṃ catuḥsatyāvatāraḥ phalam |",
  "SA01n789:1025": "kā yasmṛtyupasthānena duḥkhasatyamavatarati,",
  "SA01n789:1026": "saṃskāraduḥkhatālakṣaṇena dauṣṭhulyena prabhāvitatvāt kāyasya |",
  "SA01n789:1027": "tathāhi tatpratipakṣabhūtā prastrabdhiḥ kāya eva viśeṣeṇotpadyata iti |",
  "SA01n789:1028": "vedanāsmṛtyupasthānena samudayasatyamavatarati,",
  "SA01n789:1029": "sukhādivedanādhiṣṭhānatvāt saṃyogāditṛṣṇāyāḥ |",
  "SA01n789:1030": "cittasmṛtyupasthānena nirodhasatyamavatarati,",
  "SA01n789:1031": "nirātmakaṃ vijñānamātraṃ na bhaviṣyatīti paśyata ātmocchedāśaṅkāmukhena nirvāṇottrāsābhāvāt |",
  "SA01n789:1032": "dharmasmṛtyupasthānena mārgasatyamavatarati,",
  "SA01n789:1033": "vipakṣadharmaprahāṇāya pratipakṣadharmabhāvanāditi |",
  "SA01n789:1034": "punareṣāṃ kāyavedanācittadharmavisaṃyogaḥ phalaṃ yathākramaṃ veditavyam,",
  "SA01n789:1035": "tadbhāvanayā kāyādipakṣadauṣṭhulyāpagamāditi ||",
  "SA01n789:1036": "samyakprahāṇānāṃ prathamasyānutpanno vipakṣaālaṃbanam,",
  "SA01n789:1037": "tenānutpanna pāpakākuśaladharmānutpādāya chandajananāt |",
  "SA01n789:1038": "dvitīyasyotpanno vipakṣaḥ |",
  "SA01n789:1039": "tṛtīyasyānutpannaḥ pratipakṣaḥ |",
  "SA01n789:1040": "caturthasyotpanna ālaṃbanamiti yathāsūtraṃ yojayitavyam |",
  "SA01n789:1041": "chandaṃ janayatītyevamādibhiḥ sāśrayā vīryabhāvanā paridīpitā |",
  "SA01n789:1042": "atrāśra yaśchandaḥ,",
  "SA01n789:1043": "tatpūrvakatvādudyogasya |",
  "SA01n789:1044": "yadā śamathādinimittamanaskāreṇa nirapekṣālaṃbanaṃ kevalaṃ pratipakṣaṃ bhāvayati tadā vyāyaccjhata ityucyate |",
  "SA01n789:1045": "yadā tulayopakleśe utpanne tadapakarṣaṇārtha prasadanīyādimanaskāraiḥ cittamunnāmayati,",
  "SA01n789:1046": "auddhatyopakleśe cotpanne pratyāsaṃkṣepamukhena cittaṃ dhārayati tadā vīryamārabhata ityucyate |",
  "SA01n789:1047": "ata eva layauddhatyāpakarṣaṇopāyasaṃdarśanārthamanantaramāha cittaṃ pragṛhṇāti pradadhātīti |",
  "SA01n789:1048": "phalaṃ prathamadvitīyayoḥ samyakprahāṇayoraśeṣavipakṣahāniḥ,",
  "SA01n789:1049": "tābhyāṃ yathāyogamutpannānutpannapāpakākuśaladharmaprahāṇāt |",
  "SA01n789:1050": "tṛtīyasya pratipakṣapratilambhaḥ,",
  "SA01n789:1051": "tenānutpannakuśaladharmotpādanāt |",
  "SA01n789:1052": "caturthasya pratipakṣavṛddhiḥ,",
  "SA01n789:1053": "tenotpanna kuśaladharmavipulatāpādanāditi ||",
  "SA01n789:1054": "ṛddhipādālaṃbanaṃ niṣpannena samādhinā yatkaraṇīyamṛddhayādikaṃ kṛtyam ||",
  "SA01n789:1055": "chandasamādhiryat satkṛtyaprayogamāgamya spṛśati cittasyaikāgratāṃ tīvreṇa chandena tīvre ṇādareṇa prayogaḥ satkṛtyaprayoga iti kṛtvā |",
  "SA01n789:1056": "vīryasamādhiryatsātatyaprayogamāgamya spṛśati cittasyaikāgratām |",
  "SA01n789:1057": "tadvīryamityucyate yannityaṃ prayujyata eva na kadācinna prayujyate |",
  "SA01n789:1058": "cittasamādhiryatpūrvajanmāntare samādhibhāvanāmāgamyatatparipuṣṭabījatvāccittasya svarasena samādhyanukūla pariṇāme sati spṛśati cittasyaikāgratām |",
  "SA01n789:1059": "api khalu ṛddhipādābhinirhārayornidarśanārthameva samyakprahāṇabhāvanāyāṃ chandaṃ janayatītyevamādinirdeśo veditavyaḥ |",
  "SA01n789:1060": "cittaṃ pradadhāti pragṛhṇātītyeṣā cātra pāṭhānupūrvī veditavyā |",
  "SA01n789:1061": "tatra cittasamādhiryaccitaṃ pradadhat spṛśatīti pratyātmaṃ cittameva cittaṃ dhārayan śamayannabhisaṃkṣipa nnadhigacchatītyarthaḥ |",
  "SA01n789:1062": "mīmāṃsāsamādhiryaccitaṃ pragṛhṇanniti dharmavipaśyanāmukhena cittamuttāpayatītyarthaḥ ||",
  "SA01n789:1063": "bhāvanā chandādīnāmaṣṭānāṃ prahāṇasaṃskārāṇāmabhyāsaḥ |",
  "SA01n789:1064": "te punaraṣṭau prahāṇasaṃskārāścaturdhā kriyante |",
  "SA01n789:1065": "tadyathā vyāvasāyikaśchandavyāyāmaśraddhāḥ ||",
  "SA01n789:1066": "tatra chando vyāyāmasyāśrayaḥ |",
  "SA01n789:1067": "chandasya punaḥ śraddhā nimittam |",
  "SA01n789:1068": "tathāhi yo yenārthī bhavati tatprāptyartha vyāyacchate |",
  "SA01n789:1069": "arthitvaṃ ca nāntareṇa tadasti tvādyabhisaṃpratyamiti |",
  "SA01n789:1070": "anugrāhikaḥ prastrabdhiḥ,",
  "SA01n789:1071": "tayā kāyacittānugrahakaraṇāt |",
  "SA01n789:1072": "aupanibandhikaḥ smṛtisaṃprajanye,",
  "SA01n789:1073": "ālaṃbanāsaṃpramoṣeṇa citta syaikāgrāvasthānāt,",
  "SA01n789:1074": "tatpramāde ca sati paricchedāt yathākramam |",
  "SA01n789:1075": "prātipakṣikaścetanopekṣe,",
  "SA01n789:1076": "cittapragrahapradhānābhisaṃskārābhyāmutpannalayauddhatyaparivarjanānnirupakleśaśamathādinimittānukaraṇā cceti ||",
  "SA01n789:1077": "saṃkṣepanidānaṃ vipaśyanārahitasya kausīdyamukhena layaḥ |",
  "SA01n789:1078": "vikṣepanidānamaśubhasaṃjñārahitasyauddhatyamukhena saṃpragrahaḥ |",
  "SA01n789:1079": "saṃkṣepaḥ styānanimitta mukhe nāntaḥsaṃkocaḥ |",
  "SA01n789:1080": "vikṣepaḥ śubhanimittānusāramukhena viṣayeṣu visāraḥ |",
  "SA01n789:1081": "ālīnatvānukūlā bhāvanā pratyavekṣaṇānimittaṃ niśritya dharmavipaśyanā |",
  "SA01n789:1082": "avikṣepānukūlā'śubhataḥ keśādidravyapratyavekṣā |",
  "SA01n789:1083": "tadubhayānukūlā ''lokasaṃjñā |",
  "SA01n789:1084": "etacca yathā kramamadhikṛtyoktaṃ bhagavatā - naca me chando'tilīno bhaviṣyati,",
  "SA01n789:1085": "nātipragṛhītaḥ,",
  "SA01n789:1086": "nādhyātmaṃ saṃkṣiptaḥ na bahirdhā vikṣiptaḥ ,",
  "SA01n789:1087": "paścātpūrva saṃjñī bhaviṣyati ūrdhvamadhaḥsaṃjñī ca,",
  "SA01n789:1088": "vivṛtena cetasā'paryavanaddhena saprabhāsasahagataṃ cittaṃ bhāvayiṣyāmi na ca me'ndhakārāyattatvaṃ bhaviṣyati cetasa iti |",
  "SA01n789:1089": "phalaṃ yatheṣṭamṛddhayādiguṇaniṣpādanāt ||",
  "SA01n789:1090": "indriyāṇāṃ catvāryāryasatyānyālaṃbanam,",
  "SA01n789:1091": "satyābhisamayaprayogasaṃgṛhītatvena tadākāratvāt ||",
  "SA01n789:1092": "phalaṃ tadādhipatyādacireṇa kālena darśanamārgasyotpādaḥ tasminneva ca kāle nirvedhabhāgīyabhajanaṃ ca saṃtānasya ||",
  "SA01n789:1093": "balānāmālaṃbanādikamindriyaiḥ samānam ||",
  "SA01n789:1094": "phale tu viśeṣaḥ |",
  "SA01n789:1095": "tathāhyeṣāṃ tacca yathoktam - āśradvyādivipakṣanirlekhaścādhika ityata evaiṣāṃ tulyānāmālaṃvanasvabhāvādikānāmapyanavamṛdyatārthaviśeṣeṇa bodhipakṣāntaratvam ||",
  "SA01n789:1096": "bodhyaṅgānāmālaṃbanaṃ caturṇāmāryasatyānāṃ yathābhūtateti paramārtho viśuddhayālaṃvanamityarthaḥ |",
  "SA01n789:1097": "svabhāvaḥ smṛtyādayaḥ sapta dharmāḥ |",
  "SA01n789:1098": "tatra smṛtiḥ saṃniśrayāṅgam,",
  "SA01n789:1099": "upasthitasmṛteḥ sarvakuśaladharmābhilapanāt |",
  "SA01n789:1100": "dharmavicayaḥ svabhāvāṅgam,",
  "SA01n789:1101": "saṃbodhilakṣaṇatvāt |",
  "SA01n789:1102": "vīrya niryāṇāṅgam,",
  "SA01n789:1103": "tena yāvadgamyaṃ gamanāt |",
  "SA01n789:1104": "prītiranuśaṃsāṅgam,",
  "SA01n789:1105": "tayā saṃtānaprīṇanāt |",
  "SA01n789:1106": "prastrabdhiḥ samādhirupekṣā cāsaṃkleśāṅgam |",
  "SA01n789:1107": "tatra prastrabdhyā na saṃkliśyate,",
  "SA01n789:1108": "tayā dauṣṭhulyastrāvaṇāt |",
  "SA01n789:1109": "samādhau na saṃkliśyate,",
  "SA01n789:1110": "tatra sthitasyāśrayaparivartanāt |",
  "SA01n789:1111": "upekṣā'saṃkleśaḥ,",
  "SA01n789:1112": "abhidhyādaurmanasyāpagatākliṣṭāvasthāsvabhāvatvāt |",
  "SA01n789:1113": "bhāvanā smṛtisaṃbodhyaṅgaṃ bhāvayati vivekaniśritamityevamādirebhiḥ caturbhiḥ padairyathākramaṃ catuḥsatyā laṃbanā bodhyaṅgabhāvanā paridīpitā |",
  "SA01n789:1114": "tathāhi duḥkhaṃ duḥkhata ālaṃbamānasya tadvivekānveṣaṇādduḥkhālaṃbanaṃ vivekaniśritamityucyate |",
  "SA01n789:1115": "tṛṣṇālakṣaṇaṃ duḥkhasamudayaṃ duḥkhasamudayata ālaṃba mānasya tadvirāgānveṣaṇāttadālaṃbanaṃ virāganiśritam |",
  "SA01n789:1116": "duḥkhanirodhaṃ duḥkhanirodhata ālaṃba mānasya tatsākṣātkaraṇānveṣaṇāttadālaṃbanaṃ nirodhaniśritam |",
  "SA01n789:1117": "duḥkhanirodhagāminī pratipad vyavasarga ityucyate,",
  "SA01n789:1118": "tayā duḥkhavisarjanāt |",
  "SA01n789:1119": "tāṃ tathā laṃvamānasya tadbhāvanānveṣaṇāttadālaṃbanaṃ vyavasargapariṇatamityucyate |",
  "SA01n789:1120": "phalaṃ darśanaheyānāṃ kleśānāṃ prahāṇam,",
  "SA01n789:1121": "bodhyaṅgānāṃ darśanamārgasvabhāvatvāt ||",
  "SA01n789:1122": "mārgāṅgānāmālaṃbanaṃ darśanamārgāduttarakālaṃ saiva yathādṛṣṭānāṃ satyānāṃ yathābhūtatā |",
  "SA01n789:1123": "svabhāvaḥ samyagdṛṣṭayādayo'ṣṭau dharmāḥ |",
  "SA01n789:1124": "tatra samyagdṛṣṭiḥ paricchedāṅgam,",
  "SA01n789:1125": "tayā yathānubhavaṃ tattvāvadhāraṇāt |",
  "SA01n789:1126": "samyaksaṃkalpaḥ parasaṃprāpaṇāṅgam,",
  "SA01n789:1127": "tena yathādhigamaṃ vyavasthāpya vāksamutthāpanāt |",
  "SA01n789:1128": "samyagvākkarmāntājīvāḥ parasaṃpratyayāṅgam,",
  "SA01n789:1129": "tairyathākramamadhigantuḥ paraidṛṣṭayādiviśuddhiniścayanāt |",
  "SA01n789:1130": "tatra samyagvācā'dhigamānurūpapraśnavyākaraṇasāṃkathyaviniścayenāsya darśanaviśuddhirvijñāyate |",
  "SA01n789:1131": "samyakkarmāntenābhikramapratikramādiṣu saṃpannacāritratayā śīlaviśuddhiḥ samyagā jīvena yathānujñaṃ dharmeṇa cīvarādiparyeṣaṇādājīvaviśuddhi riti |",
  "SA01n789:1132": "samyagvyāyāmaḥ kleśāvaraṇaviśodhanāṅgam,",
  "SA01n789:1133": "tenāśeṣa saṃyojanaprahāṇāt |",
  "SA01n789:1134": "samyaksmṛtirūpakleśāvaraṇaviśodhanāṅgam,",
  "SA01n789:1135": "tayā samyakśamathādinimittāsaṃpramoṣeṇa layādyupakleśānavakā śāt |",
  "SA01n789:1136": "samyaksamādhirvaiśeṣikaguṇāvaraṇaviśodhanāṅgam,",
  "SA01n789:1137": "tenābhijñādiguṇābhinirharaṇāt |",
  "SA01n789:1138": "bhāvanā bodhyaṅgavat,",
  "SA01n789:1139": "tadyathā samyagdṛṣṭi bhāvayati vivekaniśritāmiti vistaraḥ |",
  "SA01n789:1140": "teṣāṃ ca padānāmarthaḥ yathānirdiṣṭaṃ purastāttathānugantavyaḥ ||",
  "SA01n789:1141": "pratipadāṃ dharmapadānāṃ ca pūrvavadarthanirdeśo veditavyaḥ dukhā pratipadanāgamyārūpyaniśritā yathākramaṃ śamathavipaśyanāmāndhāt |",
  "SA01n789:1142": "sukhā dhyānaniśritā yuganaddhavāhitvāt dhandhābhijñā dvayorapyanayorduḥkhasukhaniśrayayormṛdvindriyāṇām |",
  "SA01n789:1143": "kṣiprābhijñā tayoreva tīkṣṇendriyāṇāmiti ||",
  "SA01n789:1144": "śamathaḥ navakāracittasthitiḥ |",
  "SA01n789:1145": "tatra bāhyālaṃbanebhyaḥ pratisaṃhṛtyā dhyātmamavikṣepāpāditaścittasyopanibandhaḥ sthāpanā |",
  "SA01n789:1146": "tasya cittasyaivamādita upanibaddhasya calasyaudārikasya tasminnevālaṃvane saṃtatiyogena sūkṣmokaraṇena cābhisaṃkṣepaḥ saṃsthāpanā |",
  "SA01n789:1147": "tasya smṛtisaṃpramoṣādvahirdhā vikṣiptasya punaḥ pratisaṃharaṇamavasthāpanā |",
  "SA01n789:1148": "ādita eva tasya cittasya vahiravisārāyopa sthitasmṛtitopasthāpanā |",
  "SA01n789:1149": "pūrvameva vikṣepanimitteṣu rūpādiṣvādīnavasaṃjñāmadhipati kṛtvā cittasya prasarādānaṃ damanam |",
  "SA01n789:1150": "cetaḥsaṃkṣobhakareṣu vitarkopakleśe ṣvādīnavadarśanena prasarādānaṃ śamanam |",
  "SA01n789:1151": "smṛtisaṃpramoṣādvitarkādisamudācāre sati tadanadhivāsanā vyupaśamanam |",
  "SA01n789:1152": "abhisaṃskāreṇa niśchidranirantarasamādhipravāhāvasthāpanā ekotīkaraṇam |",
  "SA01n789:1153": "svabhyastatvādanabhisaṃskāreṇānābhogena cittasamādhipravāhasyāvikṣepeṇa pravṛttiḥ samādhānamiti ||",
  "SA01n789:1154": "vipaśyanā yathāpi taddharmānvicinotītyevamādiḥ |",
  "SA01n789:1155": "tatra carita viśodhanamālaṃvanaṃ kauśalyālaṃbanaṃ vā kleśaviśodhanaṃ vā yāvadbhāvikatayā vicinoti,",
  "SA01n789:1156": "yathāvadbhāvikatayā pravicinoti,",
  "SA01n789:1157": "savikalpenamanaskāreṇa prajñāsahagatena nimittīkurvan parivitarkayati,",
  "SA01n789:1158": "saṃntīrayan parimīmāṃsāmāpadyata iti ||",
  "SA01n789:1159": "api khalu [śamatha]vipaśyanāmāgamya catvāro mārgā iti catvāro mārgopadeśanāmadhikṛtya |",
  "SA01n789:1160": "tatra prathamaḥ śamathasya lābhitvādabhiniṣīdanneva cittaṃ sthāpayati yāvatsamādhatte,",
  "SA01n789:1161": "vipaśyānāyā alābhitvāttu samādhi niśritya paścātta thāniṣaṇṇastān dharmānvicinoti yāvatparimīmāṃsā māpadyate |",
  "SA01n789:1162": "dvitīyo viparyayeṇa veditavyaḥ |",
  "SA01n789:1163": "tṛtīyā ubhayasyālābhyubhayatra yogaṃ karoti |",
  "SA01n789:1164": "kathaṃ kṛtvā,",
  "SA01n789:1165": "śrutodgrahaṇa mukhena vivaśyanāyāṃ yogaṃ karoti tatpūrvakaṃ ca śamathe |",
  "SA01n789:1166": "caturtha ubhayasya lābhāt ||",
  "SA01n789:1167": "ajñātamājñā syāmīndriyaṃ prayogamārge nirvedhabhāgīyasaṃgṛhīte pañcadaśasu ca darśanamārgacittakṣaṇeṣu yadindriyam,",
  "SA01n789:1168": "tadyathā manaindriyam,",
  "SA01n789:1169": "pañca śraddhādīni,",
  "SA01n789:1170": "anāgamyādiniśrayabhedena yathāsaṃbhavaṃ sukhasaumanasya daurmanasyopekṣendriyāṇāṃ cānyatamam |",
  "SA01n789:1171": "daurmanasyendriyaṃ punaḥ prayogakāle nirvedhabhāgīyapṛṣṭhenottaravimokṣaspṛhāsaṃgṛhītaṃ veditavyam |",
  "SA01n789:1172": "tadetatsaṃbhavato daśavidhamindriyamanājñātapūrvasya tattvasyājñā yai pravṛttatvādanājñātamājñāsyāmīndriyamityucyate |",
  "SA01n789:1173": "etadeva daśavidhamindriyaṃ ṣoḍaśāddarśanamārgacittakṣaṇādyāvadvajropamaḥ samādhirityetasminśaikṣamārge ājñendriyamityucyate,",
  "SA01n789:1174": "apūrvajñeyābhāvāt |",
  "SA01n789:1175": "etadeva punarnavavidhamindriyaṃ daurmanasyendriyavarjamaśaikṣamārge ājñātāvī ndriyamityucyate,",
  "SA01n789:1176": "ā jñātāvino'rhat indriyamiti kṛtvā ||",
  "SA01n789:1177": "bhāvanā mārgādhikāreṇedamapi vakṣyate |",
  "SA01n789:1178": "ūrdhvabhūmike mārge saṃmukhībhāvena bhāvyamāne'saṃmukhībhūtānyapyadhobhūmi kāni kuśalamūlakāni bhāvanāṃ gacchanti,",
  "SA01n789:1179": "teṣu vibhutvalābhāt |",
  "SA01n789:1180": "vibhutvaṃ punaruttaptasaṃmukhī bhāvena taśitā veditavyā ||",
  "SA01n789:1181": "niṣṭhāmārgaḥ sarvadauṣṭhulyānāṃ pratiprastrabdheriti vistaraḥ ||",
  "SA01n789:1182": "tatra sarvadauṣṭhulyāni caturvitirbhavanti |",
  "SA01n789:1183": "tadyathā sarvatragamabhilāpadauṣṭhulyaṃ yā cakṣurādisarvadharmanāmā bhiniveśavāsanā''layavijñāne saṃniviṣṭā'nādikālānusṛtā,",
  "SA01n789:1184": "yā'sāvucyate prapañcavāsaneti,",
  "SA01n789:1185": "yataścakṣurādayo dharmāḥ sanāmā bhiniveśāḥ punaḥ punaḥ pravartanta iti |",
  "SA01n789:1186": "veditadauṣṭhulyaṃ sāstra vāṇāṃ vedanānāṃ vāsanā |",
  "SA01n789:1187": "kleśadauṣṭhulyaṃ kleśānāmanuśayaḥ |",
  "SA01n789:1188": "karmadauṣṭhulyaṃ sāstravāṇāṃ karmaṇāṃ vāsanā |",
  "SA01n789:1189": "vipākadauṣṭhulyaṃ vipākasyā karmaṇyatā |",
  "SA01n789:1190": "kleśāvaraṇadauṣṭhulyaṃ tībrāyatakleśatā |",
  "SA01n789:1191": "karmāvaraṇadauṣṭhalyaṃ mārgāntarāyikānantaryādikakarmāvṛtatā |",
  "SA01n789:1192": "vipākāvaraṇadauṣṭhulyaṃ satyābhisamayavidhuranārakādyātma bhāvapratilambhaḥ |",
  "SA01n789:1193": "nivaraṇadauṣṭhulyaṃ kuśalapakṣaprayogāntarāyikakāmachandādyabhibhūtatā |",
  "SA01n789:1194": "vitarkadauṣṭhulyaṃ pravrajyābhirati vivandhakāmavitarkādyabhibhūtatā |",
  "SA01n789:1195": "āhāradauṣṭhulyamatyalpabahubhojananena prayogāyogyatā |",
  "SA01n789:1196": "maithunadauṣṭhulyaṃ dvayadvayasamāpattikṛtā kāyacittavyathā |",
  "SA01n789:1197": "svapnadauṣṭhulyaṃ middhakṛtamāśrayajāḍyam |",
  "SA01n789:1198": "vyādhidauṣṭhulyaṃ dhātuvaiṣa myakṛtā'sva sthatā |",
  "SA01n789:1199": "jarādauṣṭhulyaṃ bhūtavipariṇāmakṛtā'vidheyatā |",
  "SA01n789:1200": "maraṇadauṣṭhulyaṃ mriyamāṇasya sarvendriyākulatā |",
  "SA01n789:1201": "pariśramadauṣṭhulyamatigamanādikṛto'ṅgamardaḥ |",
  "SA01n789:1202": "dṛḍhadauṣṭhulyaṃ yathāsaṃbhavameta devābhilāpadauṣṭhulyādikamaparinirvāṇa vatām |",
  "SA01n789:1203": "audārikamadhyasūkṣma dauṣṭhulyāni yathākramaṃ kāmarūpārūpyāvacarāṇi veditavyāni |",
  "SA01n789:1204": "kleśāvaraṇadauṣṭhulyaṃ śrāvakapratyekabuddhabodhi[vi]pakṣaḥ |",
  "SA01n789:1205": "samāpattyāvaraṇadauṣṭhulyaṃ navā[nu]pūrvasamāpattyabhinirhāra[vi]pakṣaḥ |",
  "SA01n789:1206": "jñe yāvaraṇadauṣṭhulyaṃ sarvajñatāvipakṣaḥ |",
  "SA01n789:1207": "ityevameṣāṃ yathāyogaṃ sarvadauṣṭhulyānāṃ pratiprastravdheniṣṭhāmārgaḥ |",
  "SA01n789:1208": "yathoktaṃ - “ tasya cetovimukteḥ pāripūryā prajñāvimukteḥ pāripūryā kāyadauṣṭhulyānāṃ pratiprastrabdheḥ |",
  "SA01n789:1209": "smṛtyā samanvāgamahetorevamasya prathamaṃ dvāraṃ sudāntaṃ bhavati suguptaṃ surakṣitaṃ susaṃvṛtaṃ subhāṣitam,",
  "SA01n789:1210": "yaduta cakṣurvijñeyeṣu rūpeṣvevaṃ yāvanmano vijñeyeṣu dharmeṣvi“ ti ||",
  "SA01n789:1211": "vajropamaḥ samādhirbhāvanāmārgasyāntyā prahāṇamārgāvasthā veditavyā |",
  "SA01n789:1212": "sa ca samādhirnirantarastatpravāharaya laukikena mārge ṇāntarākhaṇḍanāt |",
  "SA01n789:1213": "dṛḍhaḥ sarvāvaraṇairacchidraṇāt sarvāvaraṇabheditayā ca sāratvāt |",
  "SA01n789:1214": "ekarasa iti nirvikalpaikarasatvāt |",
  "SA01n789:1215": "vyāpī sarvajñeyasāmānyatathatālaṃvanatvāt |",
  "SA01n789:1216": "etadarthapratibimbanārtha bhagavatoktam - tadyathā mahāśailaḥ parvato'khaṇḍo'cchidro'śuṣira ekadhanaḥ susaṃvṛta iti ||",
  "SA01n789:1217": "nirantarāśrayaparivṛttividhā'rśakṣamārgalābhinaḥ |",
  "SA01n789:1218": "cittāśrayaparivṛttirdharmatā,",
  "SA01n789:1219": "cittasya prakṛtiprabhāsvarasyāśeṣāgantukopakleśā pagamādyā parivṛttiḥ,",
  "SA01n789:1220": "tathatāparivṛttirityarthaḥ |",
  "SA01n789:1221": "mārgāśrayaparivṛtiḥ pūrva laukiko mārgo'bhisamayakāle lokottaratvena parivṛtaḥ śaikṣaścocyate sā vaśeṣakaraṇīyatvāt |",
  "SA01n789:1222": "yadā tu nirhatāśeṣavipakṣo bhavati traidhātukavairāgyāttadāsya mārgasvabhāvasyāśrayasya paripūrṇā parivṛttirvyavasthāpyate |",
  "SA01n789:1223": "dauṣṭhulyāśrayaparivṛttirālayavijñānasya sarvakleśānuśayāpagamena parivṛttirveditavyā ||",
  "SA01n789:1224": "kṣaye sati, viṣaye vā tasmin yajjñānaṃ kṣaya jñānametaduktaṃ bhavati |",
  "SA01n789:1225": "niravaśeṣaṃ prakṣīṇe samudaye yajjñānaṃ tadavasthasya hetunirodhālaṃbanaṃ vā kṣayajñānamiti ||",
  "SA01n789:1226": "tathānutpāde sati viṣaye vā tasmin yajjñānamanutpādajñānam āyatyāṃ sarvasya duḥkhasyātyantamanutpattidharmatāyāṃ satyāṃ yajjñānamanyasatyālaṃbanamiti |",
  "SA01n789:1227": "yadvā duḥkhasatyānutpādālaṃbanaṃ tadanutpādajñānamityarthaḥ ||",
  "SA01n789:1228": "daśāśaikṣā dharmā aśaikṣāñchīlādīn pañca skandhānadhikṛtya |",
  "SA01n789:1229": "tatra aśaikṣā samyagvākka rmāntājīvā aśaikṣaśīlaskandhaḥ |",
  "SA01n789:1230": "samyaksmṛtisamādhiḥ samādhiskandhaḥ |",
  "SA01n789:1231": "samyagdṛṣṭi saṃkalpavyāyāmāḥ prajñāskandhaḥ |",
  "SA01n789:1232": "samyagvimuktirvimuktiskandhaḥ |",
  "SA01n789:1233": "samyagjñānaṃ vimuktirjñānadarśanaskandha iti ||",
  "SA01n789:1234": "punarmārgasatyasya catvāra ākārāścatvāri lakṣaṇāni |",
  "SA01n789:1235": "tatra tattvārtha mārgayatyaneti mārgaḥ |",
  "SA01n789:1236": "aya[thā]bhūtānāṃ kleśānāṃ pratipakṣatvāt nyāyaḥ |",
  "SA01n789:1237": "tattvānavavodhadoṣeṇānityādiviparyāsairviparyastasya cittasyāviparyāse tattvāvavodhe pratipādanātpratipat |",
  "SA01n789:1238": "nitya ātyantike niḥsaraṇapade yānānnairyāṇika iti ||",
  "SA01n789:1239": "duḥkhādisatyeṣvanityādayaḥ ṣoḍaśākārā laukikā lokottarāśca santi |",
  "SA01n789:1240": "tatra laukikā jñeye'praviṣṭāḥ sāvaraṇāḥ savikalpāśca,",
  "SA01n789:1241": "tathatāyā aprativedhāt kleśānuśayitvādabhilāpamukhena prapañcanācca yathākramam |",
  "SA01n789:1242": "viparyayeṇa lokottarāḥ supraviṣṭā nirāvaraṇāśca santo nirvikalpatayā laukikebhyo viśiṣyante |",
  "SA01n789:1243": "kathaṃ punarete'vikalpayanto jñeyeṣu praviṣṭā bhavanti |",
  "SA01n789:1244": "yasmādeteṣu vartamāno'nityārtha paśyati sākṣādanubhavati,",
  "SA01n789:1245": "na tvanityamiti paśyatyabhilāpaprapañcamukheneti |",
  "SA01n789:1246": "evaṃ duḥkhādiṣvākāreṣu yojayitavyam ||"
}