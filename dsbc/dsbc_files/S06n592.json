{
  "S06n592:0": "ratnaguṇasaṃcayagāthā |",
  "S06n592:1": "om namo bhagavatyai āryaprajñāpāramitāratnaguṇasaṃcayagāthāyai |",
  "S06n592:2": "namo āryamañjuśriye | 1",
  "S06n592:4": "atha khalu bhagavāṃstāsāṃ catasṛṇāṃ parṣadāṃ saṃpraharṣaṇārthaṃ punarapīmāṃ prajñāpāramitāṃ paridīpayamānastasyāṃ velāyāmimā gāthā abhāṣata-",
  "S06n592:5": "1. para prema gaurava prasāda upasthapitvā",
  "S06n592:6": "prajahitva āvaraṇa kleśamalātikrāntāḥ |",
  "S06n592:7": "śṛṇutā jagārthamabhiprasthita sura(vra ?)tānāṃ",
  "S06n592:8": "prajñāya pāramita yatra caranti śūrāḥ ||1 ||",
  "S06n592:9": "2. yāvanti nadya pravahantiha jambudvīpe",
  "S06n592:10": "phala puṣpa auṣadhā(dhi)",
  "S06n592:11": "vanaspati rohayanti |",
  "S06n592:12": "bhūja(ta) gajendranāgapatiniśrayanovata(na)sya(?)",
  "S06n592:13": "tasyānubhāvaśriya sābhu jagādhipasya ||2 ||",
  "S06n592:14": "3. yāvanti dharma jinaśrāvaka deśayanti",
  "S06n592:15": "bhāṣanti yuktisahitāṃśca udīrayanti |",
  "S06n592:16": "paramārthasaukhyakriya tatphalaprāptitā ca",
  "S06n592:17": "sarvo ayaṃ puruṣakāru tathāgatasya ||3 ||",
  "S06n592:18": "4. kiṃ kāraṇaṃ ya jina bhāṣati dharmanetrīṃ",
  "S06n592:19": "tatrābhiśikṣita nararṣabhaśiṣyabhūtāḥ |",
  "S06n592:20": "sākṣātkaritva yatha śikṣita deśayanti",
  "S06n592:21": "buddhānubhāva puna ātmabalānubhāvā ||4 ||",
  "S06n592:22": "5. yasminna prajñavarapāramitopalabdhiḥ",
  "S06n592:23": "na ca bodhisattvaupalabdhi na cittabodheḥ |",
  "S06n592:24": "evaṃ śruṇitva na ca muhyati nāsti trāso",
  "S06n592:25": "so bodhi(sa)ttva carate sugatāna prajñām ||5 ||",
  "S06n592:26": "6. na ca rupa vedana na saṃjña na cetanā ca",
  "S06n592:27": "vijñāna sthānu aṇumātra na bhonti tasya |",
  "S06n592:28": "so sarvadharmaasthito aniketacārī",
  "S06n592:29": "aparī(ri)gṛhīta labhate sugatāna bodhim ||6 ||",
  "S06n592:30": "7. atha śreṇikasya abhutī parivrājakasya",
  "S06n592:31": "jñānopalambhu na hi skandhavibhāvanā ca |",
  "S06n592:32": "yo bodhisattva parijānati eva dharmāṃ",
  "S06n592:33": "na ca nirvṛtiṃ spṛśati so viharāti prajñām ||7 ||",
  "S06n592:34": "8. vyuparīkṣate punarayaṃ katareṣu prajñā",
  "S06n592:35": "kasmātkuto va imi śūnyaka sarva dharmāḥ |",
  "S06n592:36": "vyuparīkṣamāṇu na ca līyati nāsti trāso",
  "S06n592:37": "āsannu so bhavati bodhayi bodhisattvo ||8 ||",
  "S06n592:38": "9. saci rupa saṃjña api vedana cetanā ca",
  "S06n592:39": "vijñāna skandha caratī aprajānamāno |",
  "S06n592:40": "imi skandha śūnya parikalpayi bodhisattvo",
  "S06n592:41": "caratī nimittaanupādapade asakto ||9 ||",
  "S06n592:42": "10. na ca rupa vedana na saṃjña na cetanāyā",
  "S06n592:43": "vijñāni yo na caratī aniketacārī |",
  "S06n592:44": "caratīti so na upagacchati prajñadhārī",
  "S06n592:45": "anupādadhī spṛśati śānti samādhi śreṣṭhām ||10 ||",
  "S06n592:46": "11. evātmaśānti viharanniha bodhisattvo",
  "S06n592:47": "so vyākṛto puramakehi tathāgatehi |",
  "S06n592:48": "na ca manyate ahu samādhitu vyutthito vā",
  "S06n592:49": "kasmārtha dharmaprakṛtiṃ parijānayitvā ||11 ||",
  "S06n592:50": "12. evaṃ carantu caratī sugatāna prajñāṃ",
  "S06n592:51": "no cāpi so labhati yatra carāti dharmam |",
  "S06n592:52": "caraṇaṃ ca so acaraṇaṃ ca prajānayitvā",
  "S06n592:53": "eṣā sa prajñavarapāramitāya caryā ||12 ||",
  "S06n592:54": "13. yo'sau na vidyati sa eṣa avidyamāno",
  "S06n592:55": "tāṃ bālu kalpayi avidya karoti vidyām |",
  "S06n592:56": "vidyā avidya ubhi eti asanta dharmā",
  "S06n592:57": "niryāti yo iti prajānati bodhisattvo ||13 ||",
  "S06n592:58": "14. māyopamāṃ ya iha jānati pañca skandhāṃ",
  "S06n592:59": "na ca māya anya na ca skandha karoti anyān |",
  "S06n592:60": "nānātvasaṃjñavigato upaśāntacārī",
  "S06n592:61": "eṣā sa prajñavarapāramitāya caryā ||14 ||",
  "S06n592:62": "15. kalyāṇamitrasahitasya vipaśyakasya",
  "S06n592:63": "trāso na bheṣyati śruṇitva jināna mātrām |",
  "S06n592:64": "yo pāpamitrasahito ca parapraṇeyo",
  "S06n592:65": "so āmabhājana yathodakaspṛṣṭa bhinno ||15 ||",
  "S06n592:66": "16. kiṃ kāraṇaṃ ayu pravucyati bodhisattvo",
  "S06n592:67": "sarvatra saṅgakriya icchati saṅgachedī |",
  "S06n592:68": "bodhiṃ spṛśiṣyati jināna asaṅgabhūtāṃ",
  "S06n592:69": "tasmāddhi nāma labhate ayu bodhisattvo ||16 ||",
  "S06n592:70": "17. mahasattva so'tha kenocyati kāraṇena",
  "S06n592:71": "mahatāya atra ayu bheṣyati sattvarāśeḥ |",
  "S06n592:72": "dṛṣṭīgatāṃ mahati chindati sattvadhātoḥ",
  "S06n592:73": "mahasattva tena hi pravucyati kāraṇena ||17 ||",
  "S06n592:74": "18. mahanāyako mahatabuddhi mahānubhāvo",
  "S06n592:75": "mahayāna uttamajināna samādhirūḍho |",
  "S06n592:76": "mahatā sanaddhu namuciṃ śaṭha dharṣayiṣye",
  "S06n592:77": "mahasattva tena hi pravucyati kāraṇena ||18 ||",
  "S06n592:78": "19. māyākaro yatha catuṣpathi nirmiṇitvā",
  "S06n592:79": "mahato janasya bahu chindati śīrṣakoṭī |",
  "S06n592:80": "yatha te ca māya tatha jānati sarvasattvāṃ",
  "S06n592:81": "nirmāṇu sarva jagato na ca tasya trāso ||19 ||",
  "S06n592:82": "20. rupaṃ ca saṃjña api vedana cetanā ca",
  "S06n592:83": "vijñāna bandhu na ca mukta asaṅgabhūto |",
  "S06n592:84": "evaṃ ca bodhi kramate na ca līnacitto",
  "S06n592:85": "saṃnā ha eṣa varapudgalauttamānām ||20 ||",
  "S06n592:86": "21. kiṃ kāraṇaṃ ayu pravucyati bodhiyāno",
  "S06n592:87": "yatrāruhitva sa nirvāpayi sarvasattvān |",
  "S06n592:88": "ākāśatulya ayu yāna mahāvimāno",
  "S06n592:89": "sukhasaukhyakṣemabhiprāpaṇu yānaśreṣṭho ||21 ||",
  "S06n592:90": "22. na ca labhyate ya vrajate diśa āruhitvā",
  "S06n592:91": "nirvāṇaokagamanaṃ gati nopalabdhiḥ |",
  "S06n592:92": "yatha agni nirvṛtu na tasya gatipracāro",
  "S06n592:93": "so tena nirvṛti pravucyati kāraṇena ||22 ||",
  "S06n592:94": "23. pūrvāntato na upalabhyati bodhisattvo",
  "S06n592:95": "aparāntato'pi pratiupanna triyadhvaśuddho |",
  "S06n592:96": "yo śuddha so anabhisaṃskṛtu niṣprapañco",
  "S06n592:97": "eṣā sa prajñavarapāramitāya caryā ||23 ||",
  "S06n592:98": "24. yasmiṃśca kāli samaye vidu bodhisattvo",
  "S06n592:99": "evaṃ carantu anupādu vicintayitvā |",
  "S06n592:100": "mahatīṃ janeti karuṇāṃ na ca sattvasaṃjñā",
  "S06n592:101": "eṣā sa prajñavarapāramitāya caryā ||24 ||",
  "S06n592:102": "25. saci sattvasaṃjña dukhasaṃjña upādayātī",
  "S06n592:103": "hariṣyāmi duḥkha jagatīṃ kariṣyāmi artham |",
  "S06n592:104": "so ātmasa(ttva)",
  "S06n592:105": "parikalpaku bodhisattvo",
  "S06n592:106": "na ca eṣa prajñavarapāramitāya caryā ||25 ||",
  "S06n592:107": "26. yatha ātmanaṃ tatha prajānati sarvasattvāṃ",
  "S06n592:108": "yatha sarvasattva tatha prajānati sarvadharmān |",
  "S06n592:109": "anupādupādu ubhaye avikalpamāno",
  "S06n592:110": "eṣā sa prajñavarapāramitāya caryā ||26 ||",
  "S06n592:111": "27. yāvanti loki parikīrtita dharmanāma",
  "S06n592:112": "sarveṣupādasamatikramu nirgamitvā |",
  "S06n592:113": "amṛtaṃ ti jñānu paramaṃ na tu yo pareṇa",
  "S06n592:114": "ekārtha prajña ayu pāramiteti nāmā ||27 ||",
  "S06n592:115": "28. evaṃ carantu na ca kāṅkṣati bodhisattvo",
  "S06n592:116": "jñātavya yo vihara te sa upāyaprajño |",
  "S06n592:117": "prakṛtīasanta parijānayamāna dharmāṃ",
  "S06n592:118": "eṣā sa prajñavarapāramitāya caryā ||28 ||",
  "S06n592:119": "bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ ||"
}