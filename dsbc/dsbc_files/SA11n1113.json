{
  "SA11n1113:0": "garbha-saṅgrahaḥ |",
  "SA11n1113:1": "namo mahākāruṇikāya |",
  "SA11n1113:2": "trailokyaduḥkhasindhūnāṃ karmabhyaḥ kṣubdhavīcayaḥ |",
  "SA11n1113:3": "kuśalākuśalādibhyaḥ sāsravebhyo viniḥsṛtāḥ ||1 ||",
  "SA11n1113:4": "rāgadveṣāditastāni jātāni kleśahetutaḥ |",
  "SA11n1113:5": "teṣāmudbhavahetuścāpīṣṭāniṣṭādikastathā ||2 ||",
  "SA11n1113:6": "dvaidhagrahaṇato jātaḥ padārthagrāhakagrahāḥ |",
  "SA11n1113:7": "nityavibhvaikatādyāśca samastotpādahetavaḥ ||3 ||",
  "SA11n1113:8": "bhāgyavān puruṣastasmāt muktikāṃkṣī parātmanoḥ |",
  "SA11n1113:9": "pratītyādisuyuktīnām abhyāsairvinivārayet ||4 ||",
  "SA11n1113:10": "bhāvānāṃ grahaṇaṃ tāvat dharmān bāhyāntarākhilān |",
  "SA11n1113:11": "sarvalakṣaṇahīnena cākāśena samaṃ bhajet ||5 ||",
  "SA11n1113:12": "vastugrahābhibhūtaṃ tu lakṣyīkṛtyākhilaṃ jagat |",
  "SA11n1113:13": "duḥkhasāgarasaṃśoṣimahākāruṇyapūrvakam ||6 ||",
  "SA11n1113:14": "svaparārthabhavaṃ ratnaṃ bodhicittaṃ prabhāvayet |",
  "SA11n1113:15": "bodhicaryāmahāvīciṣaṭpāramitādikam ||7 ||",
  "SA11n1113:16": "dhyānavyutthānayogena pañcamārgaiḥ kramād vrajet |",
  "SA11n1113:17": "dvividhāvaraṇaṃ chittvā dvau saṃbhārau prapūrya ca ||8 ||",
  "SA11n1113:18": "trikāyaphalamāptavyaṃ trikāyāpteśca lakṣaṇam |",
  "SA11n1113:19": "nabhovacchūnyatāyāścānābhogakaruṇāmbudāt ||9 ||",
  "SA11n1113:20": "dvikāyāmṛtadhārābhirātridhātu sadā''rdrayan |",
  "SA11n1113:21": "bodhimaṇḍasubījebhyaḥ puṇyaśasyāni pācayet ||10 ||",
  "SA11n1113:22": "hṛdayaṃ sarvabuddhānāṃ garbhasaṅgraha ityayam |",
  "SA11n1113:23": "kālāntyādalpamāyuṣyaṃ bahurogāścālpabhogitā ||11 ||",
  "SA11n1113:24": "durhetubahuvighnaiśca ciraṃ sthātumaśaktitaḥ |",
  "SA11n1113:25": "padānucchedaśakyatvāt sanmitraṃ hi samāśrayet ||12 ||",
  "SA11n1113:26": "atyantavīryacittena prapātaṃ smaratā bhṛśam |",
  "SA11n1113:27": "saṅgṛhīto'ñjasā garbho moktuṃ svaṃ ca paraṃ tathā ||13 ||",
  "SA11n1113:28": "snehainaitatkṛtātpuṇyāt sattvāḥ sarve'pi durbhagāḥ |",
  "SA11n1113:29": "bodhicittamayā bhūtvā garbhaṃ gṛhṇantu cāñjasā ||14 ||",
  "SA11n1113:30": "garbhasaṅgraho nāma mahācārya-dīpaṅkaraśrījñānaviracitaḥ samāptaḥ ||"
}