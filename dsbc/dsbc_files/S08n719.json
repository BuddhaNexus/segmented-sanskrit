{
  "S08n719:0": "CHAPTER 6",
  "S08n719:1": "TRILOKAVIJAYA-MAHA-MANDALA-VIDHI-VISTARA",
  "S08n719:2": "Hymn of 108 names of Mahacakravartin",
  "S08n719:3": "atha bhagavantaḥ sarvatathāgatāḥ punaḥ samājamāgamya,",
  "S08n719:4": "bhagavantaṃ sarvatathāgatamahācakravartinamanena nāmāṣṭaśatenādhyeṣitavantaḥ |",
  "S08n719:5": "vajrasatva mahāvajra vajranātha susādhaka |",
  "S08n719:6": "vajrābhiṣeka vajrābha vajraketu namo ['stute] ||1 ||",
  "S08n719:7": "hāsavajra mahādharma vajrakośa mahāvara |",
  "S08n719:8": "sarvamaṇḍalarājāgrya niḥprapañca namo'stu te ||2 ||",
  "S08n719:9": "vajrakarma mahārakṣa caṇḍayakṣa mahāgraha |",
  "S08n719:10": "vajramuṣṭi mahāmudra sarvamudra namo'stu te ||3 ||",
  "S08n719:11": "bodhicitta mahābodhe buddha sarvatathāgat |",
  "S08n719:12": "vajrayān mahājñāna mahāyāna namo'stu te ||5 ||",
  "S08n719:13": "sarvārtha sarvatatvārtha mahāsatvārtha sarvavit |",
  "S08n719:14": "sarvajña sarvakṛtsarva sarvadarśi namo'stu te ||5 ||",
  "S08n719:15": "vajrātmaka suvajrāgrya vajravīrya suvajradhṛk |",
  "S08n719:16": "mahāsamaya tatvārtha mahāsatya namo'stu te ||6 ||",
  "S08n719:17": "vajrāṅkuśa mahākāma surate sumahāprabha |",
  "S08n719:18": "vajraprabha prabhodyota buddhaprabha namo'stu te ||7 ||",
  "S08n719:19": "vajrarājāgrya vajrāgrya vidyāgryāgrya narottama |",
  "S08n719:20": "vajrottama mahāgryāgrya vidyottama namo'stu te ||8 ||",
  "S08n719:21": "vajradhāto mahāguhya vajraguhya suguhyadhṛk |",
  "S08n719:22": "vajrasūkṣma mahādhyāna vajrakārya namo'stu te ||9 ||",
  "S08n719:23": "buddhāgrya buddhavajrāgrya buddhabodhe mahābudha |",
  "S08n719:24": "buddhajñāna mahābuddha buddhabuddha namo'stu te ||10 ||",
  "S08n719:25": "buddhapūjā mahāpūjā satvapūjā supūjaka |",
  "S08n719:26": "mahopāya mahāsiddhe vajrasiddhi namo'stu te ||11 ||",
  "S08n719:27": "tathāgatamahākāya tathāgatasarasvate |",
  "S08n719:28": "tathāgatamahācitta vajracitta namo'stu te ||12 ||",
  "S08n719:29": "buddhādhipa jinājñākṛdbuddhamitre jināgraja |",
  "S08n719:30": "mahāvairocana vibho[śāstā]śāntaraudra namo'stu te ||13 ||",
  "S08n719:31": "tathāgatamahātatva bhūtakoṭe mahānaya |",
  "S08n719:32": "sarvapāramitājñāna paramārtha namo'stu te ||14 ||",
  "S08n719:33": "samantabhadra caryāgrya māra mārapramardaka |",
  "S08n719:34": "sarvāgrya samātājñāna sarvatraga namo'stu te ||15 ||",
  "S08n719:35": "buddhahuṃkara huṃkara vajrahuṃkara dāmaka |",
  "S08n719:36": "viśvavajrāṅga vajrogra vajrapāṇe namo'stu te ||16 ||",
  "S08n719:37": "vandyaḥ pūjyaśca mānyaśca satkartavyastathāgataiḥ |",
  "S08n719:38": "yasmādvajradṛḍhaṃ cittaṃ vajrasatvastvamucyase ||17 ||",
  "S08n719:39": "tvadadhīnā hi saṃbodhi pitā tvaṃ sarvadarśināṃ |",
  "S08n719:40": "saṃbhūtāḥ saṃbhaviṣyanti tvāmāsādya tathāgatāḥ ||18 ||",
  "S08n719:41": "anena stotrarājena stuyādvai subhaktitaḥ |",
  "S08n719:42": "yo gāyaṃstu stuyātso'pi bhavedvajradharopamaḥ ||19 ||",
  "S08n719:43": "adhyeṣayāmastvānnātha sarvabuddhavaśaṅkaraṃ |",
  "S08n719:44": "sarvasatvārthakāryārthamutpādaya kulaṃ svakam ||20 || iti ||",
  "S08n719:45": "Subjugation of Mahesvara and his retinue",
  "S08n719:46": "atha vajrapāṇiḥ sarvatathāgatādhipatiḥ sarvatathāgatādhyeṣaṇavacanamupaśrutya,",
  "S08n719:47": "tadvajraṃ svahṛdi pratiṣṭhāpya,",
  "S08n719:48": "tān sarvatathāgatān āhūyaivamāha |",
  "S08n719:49": "“bhāgavantaḥ sarvatathāgatā na pratipadyāmi” ||",
  "S08n719:50": "sarvatathāgatā prāhuḥ |",
  "S08n719:51": "“ko hetuḥ ?” ||",
  "S08n719:52": "vajradharaḥ prāha |",
  "S08n719:53": "“santi bhagavantaḥ satvāḥ maheśvarā diduṣṭasa] tvā,",
  "S08n719:54": "ye yuṣmābhirapi sarvatathāgatairavineyāḥ,",
  "S08n719:55": "teṣāṃ mayā kathaṃ pratipattavyam !” ||",
  "S08n719:56": "atha bhagavān vairocanastathāgataḥ [sarvatathāga]tādhiṣṭhānena sarvatathāgatamahopāyajñānavajrannāma samādhiṃ samāpannaḥ |",
  "S08n719:57": "samanantarasamāpanne cātha tāvadeva sa[rvatathāga]tāḥ sakalākāśadhātuparamāṇurajaḥ samavasaraṇa[spharaṇa] tāya sumerugirimūrdhni vajramaṇiratnakūṭāgāre[punaḥ] samājamāgamya,",
  "S08n719:58": "sarvatathāgatasamatāmadhyālambhya,",
  "S08n719:59": "bhagavato vairocanasya śrīvatsahṛdaye praviṣṭāḥ |",
  "S08n719:60": "atha bhagavān vairocanastathāgataḥ sarvatathāgatahṛdayamātmānamadhiṣṭhāya sarvavajrasamatayā aśeṣānavaśeṣasatvadhātuparitrāṇasarvahitasukhottamasiddhihetoḥ sarvaduṣṭavinayāya ca,",
  "S08n719:61": "sarvatathāgatamahākaruṇopāyasamādhijñānamadhyālambhya,",
  "S08n719:62": "sarvatathāgatamahākarūṇopāyakrodhasamaya vajraṃ nāma samādhiṃ samāpannaḥ |",
  "S08n719:63": "samanantarasamāpanne cātraitasminneva kṣaṇe sarvatathāgatahṛdayebhyaḥ sarvatathāgatasamayannāma sarvatathāgatahṛdayaṃ niścacāra huṃ ||",
  "S08n719:64": "athāsmin viniḥsṛtamātre vajrapāṇihṛdayavajrātsa eva bhagavān vajradharaḥ samantajvālāgarbhāḥ sabhrukuṭibhrūbhaṅgotkuñcitalalāṭavikaṭadaṃṣṭrākarālamukhāḥ vajrāṅkuśakoṣapāśādivajrajvālānnipradīptapraharaṇavyagrakarāḥ anekavidhavarṇālaṅkāravicitraveṣadharāḥ vajrapāṇivigrahā viniścaritvā,",
  "S08n719:65": "sarvalokadhātuṣu sarvaduṣṭavinayaṅkṛtvā,",
  "S08n719:66": "bhagavato vairocanasya sarvato vajradhātumahāmaṇḍalayogena candramaṇḍalāśritā bhutvedamudānamudānayiṃsuḥ ||",
  "S08n719:67": "aho hyupāyavinayaṃ mahopāyavatāmahaṃ |",
  "S08n719:68": "yatsatvopāyavinayātkrodhatvaṃ yānti nirmalā || iti ||",
  "S08n719:69": "atha bhagavān vairocanastathāgataḥ sarvatathāgatāprapañcadharmatāmadhyālambhya,",
  "S08n719:70": "sarvatathāgatamahākrodhavajrasamayavajrādhiṣṭhānannāma samādhiṃ samāpadyemaṃ sarvatathāgatavajra-huṅ-karannāma sarvatathāgatahṛdayaṃ vidyottamamabhāṣat |",
  "S08n719:71": "oṃ suṃbha nisuṃbha huṃ |",
  "S08n719:72": "gṛhṇa gṛhṇa huṃ |",
  "S08n719:73": "gṛh ṇāpaya huṃ |",
  "S08n719:74": "ānaya hoṃ bhagavan |",
  "S08n719:75": "vajra huṃ phaṭ ||",
  "S08n719:76": "athāsmin viniḥsṛtamātre sarvatathāgatahṛdayebhyo bhagavānvajrapāṇirviniḥsṛtya,",
  "S08n719:77": "sarvalokadhātuprasarameghasamudrebhyo yāvantaḥ sarvatathāgatāḥ sabodhisatvaparṣadmaṇḍalāḥ samādhiṣṭhāyākṛṣya,",
  "S08n719:78": "vajrasamayamahāmaṇḍale praveśya,",
  "S08n719:79": "samayairbadhvā,",
  "S08n719:80": "punarapyekaghano mahāvajrakrodhakāyo bhūtvā,",
  "S08n719:81": "bhagavato [vairo]canasya hṛdaye sthitvemamudānamudānayāmāsa |",
  "S08n719:82": "aho hi bodhicaittasya sarvato bhadratānaghā |",
  "S08n719:83": "yatsatvavinayādyāti krodho'pi ramaṇīya [tām || iti] ||",
  "S08n719:84": "atha sa mahāvajrakrodhakāyo bhagavato hṛdayādavatīrya,",
  "S08n719:85": "sarvatathāgatānāṃ purataścandramaṇḍalāśrito bhūtvā,",
  "S08n719:86": "punarapyājñāṃ mārgayā[māsa] ||",
  "S08n719:87": "atha bhagavān sarvatathāgatasamayākarṣaṇavajrannāma samādhiṃ samāpadyedaṃ sarvatathāgatasamayāṅkuśannāma sarvatathāgatahṛdayaṃ svahṛ[daya]n niścacāra huṃ ṭakki jjaḥ ||",
  "S08n719:88": "athāsmin viniḥsṛtamātre sarvalokadhātuprasarameghasamudreṣu yāvantastrailokyādhipatayo maheśvarādayaste sa[rve sa]rvalokasanniveśagaṇaparivṛtāḥ aśeṣānavaśeṣāḥ sarvatathāgatasamayavajrāṅku śenākṛṣṭāḥ samānā yena sumerugirimūrdhā [yena] ca vajramaṇiratnaśikharakūṭāgārastenopasaṃkramya,",
  "S08n719:89": "bhagavato vajramaṇiratnaśikharakūṭāgārasya sarvataḥ parivāryāvasthitā abhūvan ||",
  "S08n719:90": "atha vajrapāṇistadvajraṃ svahṛdayādgṛhyollālayan sarvāvantaṃ sakalatraidhātukatrilokacakramavalokyaivamāha |",
  "S08n719:91": "“pratipadyata [mārṣā] ssarvatathāgataśāsane,",
  "S08n719:92": "mama cājñāṃ pālayata !” |",
  "S08n719:93": "atha ta evamāhuḥ |",
  "S08n719:94": "” katham pratipadyāmaḥ ?” |",
  "S08n719:95": "bhagavān vajrapāṇirāha |",
  "S08n719:96": "” buddha dharmaṃ ca saṅghaṃ ca śaraṇagamanaṃ pratipattitaḥ,",
  "S08n719:97": "sarvajñajñānalābhāya pratipadyadhvaṃ mārṣā !” iti ||",
  "S08n719:98": "atha yo'smin lokadhātau sakalatrailokyādhipatirmahādevaḥ sarvatrailokyādhipatyagarvito mahākrodhatāndarśayannevamāha |",
  "S08n719:99": "“ahaṃ bho yakṣa trailokyādhipatirīśvaraḥ kartā vikartā sarvabhūteśvaro devātidevo mahādevaḥ;",
  "S08n719:100": "tatkathamahaṃ te yakṣajñāṅkariṣyāmī- ?” ti ||",
  "S08n719:101": "atha vajrapāṇiḥ punarapi vajramullālayannājñāpyati |",
  "S08n719:102": "“bho duṣṭasattva śīghraṃ praviśa maṇḍalaṃ,",
  "S08n719:103": "mama ca samaye tiṣṭha !” |",
  "S08n719:104": "atha mahādevo devo bhagavantamidamavocat |",
  "S08n719:105": "” ko'yaṃ bhagavannīdṛśaḥ satvo yo'yamīśvarasyaivamājñāndadāti ?” |",
  "S08n719:106": "atha bhagavān sarvāvantaṃ maheśvarāditrailokyagaṇamāhūyaivamāha |",
  "S08n719:107": "” pratipadyata mārṣāstriśaraṇagamanasamayasaṃvare;",
  "S08n719:108": "māyaṃ vajrapāṇiryakṣaḥ krūraḥ krodhanaścaṇḍo mahābodhisatvaśca vo dīptena vajreṇa sakalameva traidhātukaṃ nāśayed” iti |",
  "S08n719:109": "atha maheśvaraḥ sakalatrailokyādhipatyatayā svajñānavaśitayā ca bhagavato vajrapāṇerbhayasandarśanārthaṃ mahācaṇḍakrodhatāṃ mahābhairavarūpatāṃ mahājvālotsṛjanatāṃ mahā[rau] drāhāsatāṃ sahagaṇaiḥ sandarśayannevamāha |",
  "S08n719:110": "“ahaṃ bhoḥ sakalatrailokyādhipastvaṃ mamājñāndadāsī-” ti ||",
  "S08n719:111": "atha vajrapāṇistadvajraṃ [sagarvam] ullālayan vihasannevamāha |",
  "S08n719:112": "” pratipadya bho kaṭapūtanamānuṣamānsāhāra citibhasmabhakṣyabhojya śayyāsanaprāvaraṇa mamājñā [mpālaya] !” |",
  "S08n719:113": "atha maheśvaro mahādevaḥ sakalaṃ trailokyaṃ mahākrodhāviṣṭamadhiṣṭhāya, evamāha |",
  "S08n719:114": "“tvamapi mamājñāṃ pālaya,",
  "S08n719:115": "samaye ca prati [padya !” i] ti ||",
  "S08n719:116": "atha vajrāpāṇirmahākrodharājo bhagavantametadavocad |",
  "S08n719:117": "“ayambhagavanmahādevo devaḥ svajñānabalagarvāt maheśvaryā [dhipa] tyāt ca sarvatathāgataśāsane na praṇamati |",
  "S08n719:118": "tatkathamasya kriyata ?” iti ||",
  "S08n719:119": "atha bhagavān sarvatathāgatahṛdayasaṃbhūtaṃ mahāvajrasa [mayaṃ] smārayati oṃ nisumbha vajra huṃ phaṭ ||",
  "S08n719:120": "atha vajrapāṇirmahābodhisatvaḥ svavajrahṛdayamudājahāra huṃ ||",
  "S08n719:121": "athāsmin bhāṣitamātra sakalatraidhātukasannipatitā mahādevādayaḥ sarvatrailokyādhipatayaḥ adhomukhāḥ prapatitāḥ ārtasvaraṃ manvanto bhagavato vajrapāṇeśca śaraṇaṃ gatāḥ |",
  "S08n719:122": "sa ca mahādevo devo bhūmyāṃ prapatito niśceṣṭībhūto mṛtaḥ ||",
  "S08n719:123": "atha bhagavān jānanneva vajrapāṇimevamāha |",
  "S08n719:124": "“pratipadyasva vajrapāṇe asya sakalatrilokacakrasyābhayāya,",
  "S08n719:125": "mā pañcatvamāpādaya” |",
  "S08n719:126": "atha vajrapāṇirmahākrodharājo bhagavato vacanamupaśrutya tāṃ sarvadevādīnāhūyaivamāha |",
  "S08n719:127": "” buddhaṃ dharma saṅghaṃ ca śaraṇaṃ pratipadyata,",
  "S08n719:128": "mamājñākāritāyāṃ ca,",
  "S08n719:129": "yadīṣṭaṃ vaḥ svajīvitam” iti |",
  "S08n719:130": "atha ta evamāhuḥ |",
  "S08n719:131": "“sabuddhadharmasaṅghasamudrāṃccharaṇaṃ gacchāmaḥ,",
  "S08n719:132": "tvacchāsanājñāṃ na jānīma” iti ||",
  "S08n719:133": "atha bhagavān vairocanastathāgatastānāhūyaivamāha |",
  "S08n719:134": "“ayaṃ bho devo'smākaṃ sarvatathāgatādhipatiḥ sarvatathāgatapitā sarvatathāgatājñākaraḥ sarvatathāgatajyeṣṭhaputro bhagavāṃ samantabhadro bodhisatvo mahāsatvaḥ sarvasatvavinayena kāryakaraṇatayā mahākrodharājyatāyāmabhiṣiktaḥ |",
  "S08n719:135": "tatkasmāddhetoḥ ? |",
  "S08n719:136": "santi yuṣmadmadhye mahādevādayo duṣṭagaṇās te sarvatathāgatairapi na śakyāḥ śāntayā pāpebhyo nivārayituṃ |",
  "S08n719:137": "teṣāṃ pāpasatvānāṃ nigrahāya adhitiṣṭhitastadyusmābhirasya samaye sthātavyamityājñā” iti |",
  "S08n719:138": "ta evamāhur |",
  "S08n719:139": "“asmākaṃ bhagavannasmājjīvitavipralāyātparitrāyasva |",
  "S08n719:140": "yāmājñāndāsyati tatkariṣyamaha” iti |",
  "S08n719:141": "bhagavānāha |",
  "S08n719:142": "“haṃ bho mārṣā etameva śaraṇaṃ gacchatāyameva vaḥ paritrāsyati, nānya” iti ||",
  "S08n719:143": "atha te trilokasakalatraidhātukasannipatitāḥ tribhuva [napata] yo yena bhagavān vajradharastenābhimukhā ekakaṇṭhena mahārtān svarānpramuñcata evamāhuḥ |",
  "S08n719:144": "“paritrāyasva bho bhagavan paritrāyasva ato maraṇaduḥkhād” iti ||",
  "S08n719:145": "atha vajrapāṇirmahābodhisatvastāṃ devādīnāhūyaivamāha |",
  "S08n719:146": "“haṃ bho duṣṭāḥ pratipadyata mama śāsane |",
  "S08n719:147": "mā vo [dīptenā] nena vajreṇa ekajvālīkṛtya,",
  "S08n719:148": "sarvāneva bhasmīkuryām” iti |",
  "S08n719:149": "ta evamāhuḥ |",
  "S08n719:150": "“samantabhadrastvaṃ bhagavansarvatathāgatacittotpāda [ḥśāntavinītaḥ] sarvasatvahitaiṣī sarvasatvābhayapradaḥ |",
  "S08n719:151": "tatkathaṃ bhagavannasmākannirdahiṣyatī-?” ti |",
  "S08n719:152": "atha vajrapāṇirmahākrodharajastānevamāha |",
  "S08n719:153": "“[ahaṃ bho] mārṣāḥ samantabhadro yena sarvatathāgatājñākāritvādyuṣmadvidhānāṃ duṣṭasatvajātīyānāṃ pāpacittānāṃ saṃśodhanārthāya,",
  "S08n719:154": "vināśayāmi yadi matsamaye na tiṣṭhata” iti |",
  "S08n719:155": "te prāhur “evamastvi” ti ||",
  "S08n719:156": "atha vajrapāṇirmahākrodharājo maheśvaraṃ muktvānyāndevānāśvāsyotthāpanārthamidam vajrottiṣṭhannāma sarvatathāgatahṛdayamabhāṣat vajrottiṣṭha ||",
  "S08n719:157": "athāsmin bhāṣitamātre maheśvaraṃ muktvā sarve te tridhātukasannipatitāstribhuvanapatayaḥ saparivārāḥ saṃmūrcchitāḥ samānāḥ samāśvastahṛdayā abhūvan divyāni sukhānyanubhavanto vigatabhayacchabhitaromaharṣā bhagavantaṃ vajrapāṇinamavalokayantaḥ samutthitā iti ||",
  "S08n719:158": "atha bhagavān vajrapāṇiṃ bodhisatvamāmantrayāmāsa |",
  "S08n719:159": "“ayaṃ mahāsatvo mahādevo devādhipatirnotthāpitaḥ,",
  "S08n719:160": "tatkimasya jīvitavipraṇāśena kṛtena ?",
  "S08n719:161": "; jīvāpayainaṃ,",
  "S08n719:162": "satpuruṣo'yaṃ bhaviṣyatī-” ti |",
  "S08n719:163": "atha vajrapāṇir “evamastv” iti kṛtvedaṃ mṛta saṃjīvanahṛdayamudājahāra vajrāyuḥ ||",
  "S08n719:164": "athāsmin bhāṣitamātre mahādevo devo mṛtaḥ saṃjīvyotthātumicchati,",
  "S08n719:165": "na śakto vyutthātuṃ |",
  "S08n719:166": "tato bhagavantametadavocat |",
  "S08n719:167": "“kimahaṃ bhagavatā evaṃ śāsyāmi ?” |",
  "S08n719:168": "bhagavānāha |",
  "S08n719:169": "“na tvaṃ pratipadyasvāsya mahāsatpuruṣasyājñāṅkartu |",
  "S08n719:170": "ayameva tena śāsti, nāhaṃ” |",
  "S08n719:171": "maheśvaraḥ prāha |",
  "S08n719:172": "“kinna tvaṃ bhagavaṃcchakto'smāddṛṣṭasatvānparitrātum ?” iti |",
  "S08n719:173": "bhagavānāha |",
  "S08n719:174": "“nāhamasmātsamarthaḥ paritrātuṃ” |",
  "S08n719:175": "āha |",
  "S08n719:176": "“tatkasmāddhetor” |",
  "S08n719:177": "āha |",
  "S08n719:178": "“sarvatathāgatādhipatitvāt” |",
  "S08n719:179": "āha |",
  "S08n719:180": "“nāhaṃ bhagavaṃ bhagavato bhāṣitasyārthamājāne |",
  "S08n719:181": "kintu yatra hi nāma tathāgatānāmapi sarvatraidhātukādhipatīnāmanyo'dhipatistanna jāne ko'yam” iti ||",
  "S08n719:182": "atha bhagavān vajrapāṇirmahābodhisatvaḥ punarapi mahādevamāhūyaivamāha |",
  "S08n719:183": "“na pratipa[dyasi kiṃ] duṣṭasatva mamājñāṅkartum ?” iti |",
  "S08n719:184": "atha mahādevo vajrasatvavacanamupaśrutya kupitaścaṇḍībhūtastathā patita eva punarapi mahāraudrarūpatāṃ darśaya[nne]vamāha |",
  "S08n719:185": "“maraṇamapyutsahāmi;",
  "S08n719:186": "na ca tavājñāṅkariṣyāmi” ||",
  "S08n719:187": "atha vajrapāṇirmahābodhisatvo mahākopatāṃ sandarśayansvakramatālādida [manuca] ran niścacāra oṃ pādākarṣaṇa vajra hūṃ ||",
  "S08n719:188": "atha bhagavataścaraṇatālātsamantajvālā garbhākṛtabhrukuṭīdaṃṣṭrākarālamahāvaktro vajrā nucaro bhagavato vajrapā] ṇeḥ purataḥ sthitvājñāṃ mārgayāmāsa ||",
  "S08n719:189": "atha vajrāpāṇirmaheśvarasaṃśodhananimittamevamāha oṃ pādākarṣākarṣasya sarvavajradharānucara [kaṇḍa kaṇḍa va] jra hūṃ jaḥ ||",
  "S08n719:190": "athaivamukte mahādeva umādevīsahitaḥ ūrdhvapādo nagnaḥ sarvajagadbhirupahasyamānaḥ pādākarṣaṇavajrānucareṇa bhagava [to vajrapā]ṇeḥ purataḥ pādatāle sthāpita iti |",
  "S08n719:191": "atha vajrapāṇirbodhisatvo bhagavantametadavocat |",
  "S08n719:192": "“ayaṃ bhagavan duṣṭasatvaḥ sapatnīkaḥ kiṃ karomi ?” [iti] |",
  "S08n719:193": "bhagavānāha oṃ vajrākrama hoḥ ||",
  "S08n719:194": "athaivamukte vajrapāṇirmahābodhisatvo mahādevaṃ vāmapādākrāntaṃ kṛtvā,",
  "S08n719:195": "dakṣiṇena comā [yāḥ stanau pīḍa]yannidaṃ svahṛdayamudājahāra oṃ vajrāviśa hanaya traṃ traṭ ||",
  "S08n719:196": "athāsmin bhāṣitamātre mahādevaḥ samāviṣṭvā,",
  "S08n719:197": "svakarasahasreṇa mukha[saha]stramahanat |",
  "S08n719:198": "atha vajramaṇiratnaśikharakūṭāgārasya bāhyataḥ sarvatribhuvanairmahānādo muktaḥ |",
  "S08n719:199": "“ayaṃ so'smākamadhipatiranena mahātmanā [śāsyata” iti] ||",
  "S08n719:200": "atha bhagavān mahādevasyopari mahākaruṇāmutpādya,",
  "S08n719:201": "idaṃ sarvabuddhamaitrīhṛdayamabhāṣat oṃ buddha maitrī vajra rakṣa haṃ ||",
  "S08n719:202": "athāsmin bhāṣitamātre mahādevasya tadāveśaduḥkhamupaśāntaṃ |",
  "S08n719:203": "tacca vajrapāṇipādatalasparśamanuttarasiddhyabhiṣekasamādhivimokṣadhāraṇī jñānābhijñāvāptaye yāvat tathāgatatvāya saṃvṛtta iti |",
  "S08n719:204": "atha mahādevo bhagavatpādatalasparśātsarvatathāgatasamādhidhāraṇīvimokṣasukhānyanubhavanta mahādevakāyaṃ vajrapāṇipādamūle nipātayitvā,",
  "S08n719:205": "adhastād dvātriṃśadgaṅgānadīvālukopamalokadhātuparamāṇurajaḥ samā lokadhātavo'tikramya,",
  "S08n719:206": "bhasmacchatrā nāma lokadhātustatra bhasmeśvaranirghoṣo nāma tathāgata utpannaḥ |",
  "S08n719:207": "atha tasmānmahādevakāyādidamudānaṃ niḥ sṛtavān |",
  "S08n719:208": "aho hi sarvabuddhānāṃ buddhajñānamanuttaraṃ |",
  "S08n719:209": "pātayitvākṣarapade nirvṛttau sthāpayanti hi || iti ||",
  "S08n719:210": "atha vajrapāṇirmahābodhisatvastānanyān nārāyaṇādān sarvatrilokādhipatīnevamāha |",
  "S08n719:211": "“praviśadhvaṃ mārṣā asminsarvatathāgatavajrasamayamahāmaṇḍale;",
  "S08n719:212": "praviṣṭvā sarvatathāgatasamayamanupālayata !” |",
  "S08n719:213": "ta evamāhuḥ |",
  "S08n719:214": "Ïyathā jñāpayasi tathā kurma” iti ||",
  "S08n719:215": "atha vajrapāṇirmahābodhisatvastāṃstribhuvanasanniveśānāhūyaivamāha |",
  "S08n719:216": "“pratigṛṇhata mārṣāḥ punastriśaraṇagamanaśikṣāsamayasaṃvaraṃ,",
  "S08n719:217": "mama ca samaye tiṣṭhata !” |",
  "S08n719:218": "ta evamāhuḥ “evamastviti |",
  "S08n719:219": "kintu vayaṃ tava samayam [akovidāḥ]” |",
  "S08n719:220": "atha vajrapāṇiḥ svasamayamanuprādāt |",
  "S08n719:221": "bodhicittaṃ samutpadya yathā ca kramataḥ para [m |",
  "S08n719:222": "bodhyarthāya yathābalaṃ yata]dhvaṃ susamāhitāḥ ||",
  "S08n719:223": "atha vajrapāṇirmahābodhisatvaḥ teṣāṃ devādīnāṃ,",
  "S08n719:224": "“praveśamahāsamayamudrāṃ bandhāna” iti kṛtvā,",
  "S08n719:225": "bandhayanti sma,",
  "S08n719:226": "anena [mahāsamaya-] mudrāhṛdayeneti |",
  "S08n719:227": "oṃ vajra samaya gṛhṇa bandha samayaṃ,",
  "S08n719:228": "vajrasatva samayamanusmara sarvatathāgatasamayastvaṃ |",
  "S08n719:229": "dṛḍhī me bhava,",
  "S08n719:230": "sthiro me bhava,",
  "S08n719:231": "[āhāryo me bhava,",
  "S08n719:232": "apratihā]ryo me bhava,",
  "S08n719:233": "sarvakarmasu ca me cittaśreyaḥ kuru |",
  "S08n719:234": "ha ha ha ha hūṃ ||",
  "S08n719:235": "athāsminnuccāritamātre sakalatraidhātukatribhuvanajanasaniveśasya [vajrakrodha-terintiri-mudrāpāṇibhyāmāviśya bandhato dṛḍhībhūteti ||",
  "S08n719:236": "New names of Sarva deities",
  "S08n719:237": "atha vajrapāṇiryathāvatpraveśayitvā,",
  "S08n719:238": "sarvamahāmaṇḍalaṃ yathānupūrveṇa deśayitvā,",
  "S08n719:239": "vajraratnābhiṣekairabhiṣicya,",
  "S08n719:240": "vajracinhāni ca karebhyo datvā,",
  "S08n719:241": "vajranāmābhiṣekairabhiṣicya,",
  "S08n719:242": "sarvatathāgatasatvārthatāyāṃ sthāpayāmāsa |",
  "S08n719:243": "atha sarvatrailokyādhipatīnāṃ karma bhavati |",
  "S08n719:244": "tadyathā, maheśvarāya krodhavajraḥ,",
  "S08n719:245": "nārāyaṇāya māyāvajraḥ,",
  "S08n719:246": "sanatkumārāya vajraghaṇṭaḥ,",
  "S08n719:247": "brahmaṇe maunavajraḥ,",
  "S08n719:248": "indrāya vajrāyudhaḥ,",
  "S08n719:249": "iti vidyārājyakā ityabhiṣiktāḥ |",
  "S08n719:250": "tato'ntarīkṣacarāṇāṃ sarvadevādhipa[tīnāmanuprādāt | ]",
  "S08n719:251": " tadyathā, amṛtakuṇḍale vajrakuṇḍaliḥ,",
  "S08n719:252": "indave vajraprabhaḥ,",
  "S08n719:253": "mahādaṇḍāgrāya vajradaṇḍaḥ,",
  "S08n719:254": "piṅgalāya vajrapiṅgalaḥ,",
  "S08n719:255": "ityevamādāya vajrakrodhā ityabhiṣiktāḥ |",
  "S08n719:256": "tata ākāśacarāṇāṃ sarvadevādhipatīnāmanuprādāt |",
  "S08n719:257": "tadyathā, madhumattāya vajraśauṇḍaḥ,",
  "S08n719:258": "madhukarāya vajramālā,",
  "S08n719:259": "jayāya vajravaśī,",
  "S08n719:260": "jayāvahāya vijayavajra,",
  "S08n719:261": "ityevamādyā gaṇapataya ityabhiṣiktāḥ |",
  "S08n719:262": "tato bhaumānāṃ sarvadevādhipatīnāmanuprādāt |",
  "S08n719:263": "tadyathā, kośapālāya vajramusalaḥ,",
  "S08n719:264": "vāyave vajrānilaḥ,",
  "S08n719:265": "agnaye vajrānalaḥ,",
  "S08n719:266": "kuberāya vajrabhairavaḥ,",
  "S08n719:267": "ityevamādayo dūtā ityabhiṣiktāḥ |",
  "S08n719:268": "tataḥ pātālādhipatīnāṃ sarvadevānāmanuprādāt |",
  "S08n719:269": "tadyathā, varāhāya vajrāṅkuśaḥ,",
  "S08n719:270": "yamāya vajrakālaḥ,",
  "S08n719:271": "pṛthvīcūlikāya vajra-vināyakaḥ,",
  "S08n719:272": "varuṇāya nāgavajraḥ,",
  "S08n719:273": "ityevamādyāśceṭakā ityabhiṣiktāḥ ||",
  "S08n719:274": "New names of Saiva goddesses",
  "S08n719:275": "tatastrailokyādhipatiḥ sarvadevīnāṃ vajraratnābhiṣekeṇābhiṣicya,",
  "S08n719:276": "svacinhebhyo vajrādhiṣṭhāpya,",
  "S08n719:277": "[vajra] nāmābhiṣekeṇābhiṣicya,",
  "S08n719:278": "sarvatathāgatasatvārthatāyāṃ pratiṣṭhāpayāmāsa |",
  "S08n719:279": "tadyathā, umāyai krodhavajrāgniḥ,",
  "S08n719:280": "rukmiṇyai [vajrasauvarṇī],",
  "S08n719:281": "ṣaṣṭhyai vajrakaumārī,",
  "S08n719:282": "brahmāṇyai vajraśāntiḥ,",
  "S08n719:283": "indrāṇyai vajramuṣṭiri,",
  "S08n719:284": "tyevamādyā vajrarājanikā ityabhiṣiktāḥ |",
  "S08n719:285": "tato'ntarīkṣacarīṇāṃ [sarvamā] tṛṇāmanuprādāt |",
  "S08n719:286": "tadyathā, amṛtāyai vajrāmṛtā,",
  "S08n719:287": "rohiṇyai vajrakāntiḥ,",
  "S08n719:288": "daṇḍahāriṇyai daṇḍavajrāgrā,",
  "S08n719:289": "jātāhāriṇyai vajra[mekhalā],",
  "S08n719:290": "ityevamādyā vajrakrodhinya ityabhiṣiktāḥ |",
  "S08n719:291": "tataḥ khecarīṇāṃ sarvamātṝṇāmanuprādāt |",
  "S08n719:292": "tadyathā, māraṇyai vajravilayā,",
  "S08n719:293": "[aśanā]yai vajrāśanā,",
  "S08n719:294": "vasanāyai vajravasanā,",
  "S08n719:295": "ratyai vajravaśā,",
  "S08n719:296": "ityevamādyā gaṇikā ityabhiṣiktāḥ |",
  "S08n719:297": "tato bhūcarīṇāṃ sarvamātṝṇāmanuprādāt |",
  "S08n719:298": "tadyathā, śivāyai vajradūtī,",
  "S08n719:299": "vāyavyai vegavajriṇī,",
  "S08n719:300": "āgnedhryāyai vajrajvālā,",
  "S08n719:301": "kuberyai vajravikaṭā,",
  "S08n719:302": "ityevamādyā vajradūtya ityabhiṣiktāḥ |",
  "S08n719:303": "tataḥ pātālavāsinīnāṃ sarvamātṝṇāmanuprādāt |",
  "S08n719:304": "vārāhyai vajramukhī,",
  "S08n719:305": "cāmuṇḍāyai vajrakālī,",
  "S08n719:306": "cchinnanāsāyai vajrapūtanā,",
  "S08n719:307": "vāruṇyai vajramakarī,",
  "S08n719:308": "ityevamādyā vajraceṭya ityabhiṣiktāḥ ||",
  "S08n719:309": "atha vajrapāṇirmahābodhisatvaḥ teṣāṃ sarvapraviṣṭānāmbuddhajñānāni niṣpādya,",
  "S08n719:310": "sarvamudrābandhāni śikṣayitvā,",
  "S08n719:311": "vajrasamayānyanuprādāt anena śapathahṛdayena |",
  "S08n719:312": "ayaṃ vajro mahāvajrassarvabuddhairadhiṣṭhitaḥ |",
  "S08n719:313": "samayavyatikramātkṣipraṃ bhasmīkuryatkulāni tu ||",
  "S08n719:314": "oṃ hana samaya huṃ phaṭ",
  "S08n719:315": "Mudra",
  "S08n719:316": "tato hṛdayagrahaṇamudramanuprādāt |",
  "S08n719:317": "vajramudrādvikaṃ badhvā tarjanyaṅkuśabandhitaṃ |",
  "S08n719:318": "valitodvalitaṃ kuryādyastu kāryārthacintakaḥ ||1 ||",
  "S08n719:319": "tasya yuṣmābhiḥ purataḥ sthātavyaṃ kāryasiddhaye |",
  "S08n719:320": "mā vo jīvitanāśāya bhavetsamayo hyayam ||2 ||",
  "S08n719:321": "vajrabandhaṃ dṛḍhīkṛtya kuñcitāgryā suyantritaṃ |",
  "S08n719:322": "sandhāyāṅguṣṭhayugalaṃ pīḍayenmadhyamādvayaṃ ||3 ||",
  "S08n719:323": "ayaṃ vaḥ samayo hanyād yadiṃ kaścidatikramet |",
  "S08n719:324": "bandhaṃ samayamudrāyā vajravidyādharasya tu ||4 ||",
  "S08n719:325": "kaniṣṭhāṅga libandhantu vajramudrādvikasya tu |",
  "S08n719:326": "pṛṣṭhato'grāṅgu ligrastaṃ parivartya śire sthitaṃ ||5 ||",
  "S08n719:327": "vajravidyādharābandhaḥ samayā'yaṃ mahātmanaḥ |",
  "S08n719:328": "yastu krodho nirīkṣeta stheyantasya purastathā ||6 ||",
  "S08n719:329": "vajrarakṣāṃ dṛḍhāṃ badhvā vajrabandhaṃ tu pīḍayet |",
  "S08n719:330": "bhaumānāṃ samayo hyeṣa sarvasatvābhirakṣakaḥ ||7 ||",
  "S08n719:331": "yastu kaścitparitrārthe bandhetkrodhasamanvitaḥ |",
  "S08n719:332": "rakṣāyai[ya]sya satvasya sthātavyaṃ tasya pṛṣṭhataḥ ||8 ||",
  "S08n719:333": "vajramudradvikaṃ badhvā vamavajrāgrapīḍitā |",
  "S08n719:334": "valitodvalitaṃ kṛtvā sphoṭayetkanyasāṅgali ||9 ||",
  "S08n719:335": "ya[di krodhaṃ samāviśet] prayuñcet samayohya |",
  "S08n719:336": "tasya yuṣmābhiḥ purataḥ stheyaṃ sarvāgrasiddhaya || iti ||10 ||",
  "S08n719:337": "granthitaṃ vajrabandhena dṛḍhantarjanī [yogena] |",
  "S08n719:338": "madhyamāṅguṣṭhamukhayorvajramudrāṃ parikṣipet ||11 ||",
  "S08n719:339": "parivartya lalāṭe tu sthāpya yastu samāvhayet |",
  "S08n719:340": "tasya stheyaṃ puraḥ śaśvad yadi jīvi[taṃ sthāpayed ||12 i]ti ||",
  "S08n719:341": "athāsāṃ sakalatrilokahṛdayagrahaṇasamayamudrāṇāṃ samayagrahaṇahṛdayāni bhavanti |",
  "S08n719:342": "oṃ valitodvalita vajrākarṣaya[huṃ jjaḥ || ]",
  "S08n719:343": " vajravalitamudrāyā devākarṣaṇahṛdayaṃ |",
  "S08n719:344": "huṃ vajrāgra pīḍaya samaya huṃ ||",
  "S08n719:345": "antarīkṣacarāṇaṃ ||",
  "S08n719:346": "oṃ vajramālāgra vaṃ ||",
  "S08n719:347": "māladhāriṇī [nāṃ |]",
  "S08n719:348": "oṃ vajrabandha haṃ ||",
  "S08n719:349": "bhūcarāṇāṃ |",
  "S08n719:350": "oṃ vajra pātāla bhaṃja bhaṃja huṃ phaṭ ||",
  "S08n719:351": "pātālanivāsināṃ |",
  "S08n719:352": "oṃ herūka vajra samaya sarva-duṣṭa samaya mudrā prabhaṃjaka huṃ phaṭ ||",
  "S08n719:353": "sarvamātṝṇāmiti ||",
  "S08n719:354": "atha bhagavān vajrapāṇirbhagavantametadavocat |",
  "S08n719:355": "“ahaṃ bhagavaṃ sarvatathāgatairduṣṭadamaka ityabhiṣiktaḥ,",
  "S08n719:356": "tatsādhvājñāpayaiṣāṃ sarvaduṣṭamaṇḍalabandhānāṃ kathaṃ pratipadyāmi” |",
  "S08n719:357": "atha bhagavānidamupaśrutya evamāha |",
  "S08n719:358": "oṃ vajra suṃbha nisuṃbha huṃ phaṭ ||",
  "S08n719:359": "atha vajrapāṇirmahābodhisatvaḥ sarvasatvaparitrāṇārthamidaṃ sarvamaṇḍalākarṣaṇahṛdayamabhāṣat |",
  "S08n719:360": "oṃ vajra samayākarṣaya sarva-maṇḍalān vajra-dhara satyaṃ mātikrama huṃ phaṭ ||",
  "S08n719:361": "vajrāṅkuśadvayaṃ hṛdaye parivartitaṃ |",
  "S08n719:362": "argāṅkuśīdvayā bāhyamaṇḍalākarṣaṇaṃ paraṃ ||",
  "S08n719:363": "athāsmin bhāṣitamātre sarvamaṇḍalāni sarvataḥ sumerugirimūrdhni bādhyataḥ parivāryāvasthitāni |",
  "S08n719:364": "atha bhagavān vajrapāṇistāṃ sarvamaṇḍalasanniveśānāhūyaivamāha |",
  "S08n719:365": "“pratipadyata mārṣāḥ prāṇātipātavairamaṇyasamayasaṃgrahaṇam !” iti |",
  "S08n719:366": "atha tairbāhyamaṇḍalasamayasatvairbhagavāṃ vijñapto,",
  "S08n719:367": "“vayaṃ bhagavan mānsāhārā dṛṣṭasatvatayā ojohāreṇa jīvikāṃ kalpayāmaḥ;",
  "S08n719:368": "tadājñāpayatu bhagavān kathamasmābhirjīvitavyam” iti |",
  "S08n719:369": "atha vajrapāṇirmahābodhisatva imaṃ duṣṭavajrakrodhamabhāṣat |",
  "S08n719:370": "oṃ duṣṭavajrakrodha hana daha paca vidhvaṃsaya vikira sarvaduṣṭasamayamudrāmaṇḍalān bhaṃja bhaṃja marda marda khāda khāda paramantrān vajra samaya huṃ phaṭ ||",
  "S08n719:371": "vajra krodhāṅgulī samyagnakhasandhānaveṣṭite |",
  "S08n719:372": "sandhayenmukhato gāḍhāṃ mudreyaṃ duṣṭanāśanī ||ti ||",
  "S08n719:373": "athāsmin bhāṣitamātre sarvaduṣṭamaṇḍalāni ekadhyībhūtvānekāni vidhvansitāni vikīrṇāni,",
  "S08n719:374": "samayamudrābandhāḥ sphoṭitāḥ |",
  "S08n719:375": "te ca duṣṭasamayasatvā dahyamānāḥ pacyamānā mahānto mahārauravāntāntān khān muñcanto,",
  "S08n719:376": "yena bhagavān mahāvajradharastenāñjalayo badhvaivamāhuḥ |",
  "S08n719:377": "“paritrāyasva bhagavan,",
  "S08n719:378": "yena vayaṃ prāṇān na parityajāmaḥ !” |",
  "S08n719:379": "atha vajrapāṇiḥ punarapi bhagavantametadavocat |",
  "S08n719:380": "“ājñāpayasva bhagavan kathameṣāṃ duṣṭamaṇḍalānāṃ pratipadyāmi” |",
  "S08n719:381": "atha bhagavānidamuvāca oṃ nisuṃbha hana daha paca gṛhṇa bandha huṃ phaṭ ||",
  "S08n719:382": "atha vajrapāṇirmahābodhisatva i[maṃ] vajrakrūrakrodhamabhāṣat oṃ mahāvajrakrūrakrodha pātaya sarvaduṣṭamaṇḍalān,",
  "S08n719:383": "vināśaya sarvaduṣṭasamayān,",
  "S08n719:384": "vikira vidhvaṃ[saya spho]ṭaya bhaṃjaya sarvaduṣṭasamayamudrābandhān,",
  "S08n719:385": "gṛh ṇa hana daha paca sarvaduṣṭasamayasatvān,",
  "S08n719:386": "vajra samaya huṃ phaṭ ||",
  "S08n719:387": "athāsmin bhāṣitamātre sarvaduṣṭasamayamudrāmaṇḍalāni punarapyekadhyībhūtvā mahāsāgare prapatitānīti ||",
  "S08n719:388": "atha vajrapāṇirmahābodhisatvaḥ punarapi bhagavantametadavocat |",
  "S08n719:389": "“ahaṃ bhagavatā sarvaduṣṭadamanāyādhyeṣitaḥ |",
  "S08n719:390": "tadeṣāṃ ḍākinīgrahādīnāṃ sarvagrahāṇāṃ kathaṃ pratipadyāmi ? |”",
  "S08n719:391": "atha bhagavānidamavocat oṃ hana hana vajra huṃ phaṭ ||",
  "S08n719:392": "atha vajrapāṇirmahābodhisatvaḥ punarapi sarvaḍākinyādiduṣṭagrahākarṣaṇahṛdayamabhāṣat oṃ vajrākarṣaya śīghraṃ sarvaduṣṭagrahān vajradharasatyena huṃ jaḥ ||",
  "S08n719:393": "athāsmin bhāṣitamātre ḍākinyādayaḥ sarvaduṣṭagrahāḥ sumerugirimūrdhni bāhyato maṇḍalībhūtvāvasthitā iti ||",
  "S08n719:394": "atha vajrapāṇirmahābodhisatvaḥ tāṃ ḍākinyādīn sarvaduṣṭagrahānāhūyaivamāha |",
  "S08n719:395": "“pratipadyata mārṣāḥ prāṇātipātavairamaṇyaśikṣāsamayasaṃvare;",
  "S08n719:396": "mā vo vajreṇādīptena pradīptenaikajvālībhūtena kulāni nirdaheyam” |",
  "S08n719:397": "atha te ḍākinyādayaḥ sarvaduṣṭagrahā yena bhagavān tenāñjalim badhvā bhagavantaṃ vijñāpayāmāsuḥ |",
  "S08n719:398": "” vayaṃ bhagavan mānsāśinas,",
  "S08n719:399": "tadājñāpayasva kathaṃ pratipattavyam” iti |",
  "S08n719:400": "atha bhagavān vajrapāṇimevamāha “pratipadyasva vajrapāṇe eṣāṃ sarvānāṃ mahākaruṇāmutpādyopāyandātum” iti |",
  "S08n719:401": "atha vajrapāṇirmahākāruṇika idaṃ sarvasatvamaraṇanimittajñānamudrāhṛdayamabhāṣat oṃ vajra pratigṛhaṇa hṛdayamākarṣaya,",
  "S08n719:402": "yadyayaṃ satvo māṃsādatvena mriyate,",
  "S08n719:403": "tadasya hṛdayanniṣkramatu,",
  "S08n719:404": "samaya huṃ jjaḥ ||",
  "S08n719:405": "athāsya mudrābandho bhavati |",
  "S08n719:406": "vajrabandhaṃ samādhāya bāhubhyāṃ suhṛdaṃ hṛdi |",
  "S08n719:407": "vajrāṅgulimukhābhyāntu svakakṣau tu samutkarṣed || iti ||",
  "S08n719:408": "anayā mudrayā bhavadbhiḥ sarvasatvahṛdayānyapakṛṣya bhoktavyānī-”ti |",
  "S08n719:409": "atha te ḍākinyādayaḥ sarvaduṣṭagrahā huluhuluprakṣveḍitāni kṛtvā svabhavanaṃ gatā iti ||",
  "S08n719:410": "atha bhagavān vajrapāṇiḥ punarapi bhagavantametadavocat |",
  "S08n719:411": "“ahaṃ bhagavadbhiḥ sarvatathāgataiḥ sarvaduṣṭadamaka iti kṛtvādhyiṣṭaḥ |",
  "S08n719:412": "tadājñāpayatu me bhagavān jvarādīnāṃ vyādhīnāṃ kiṅkaromi |” |",
  "S08n719:413": "atha bhagavānāha oṃ huṃ phaṭ ||",
  "S08n719:414": "atha vajrapāṇirmahābodhisatvaḥ sarvajvarādyākarṣaṇahṛdayamudājahāra oṃ vajra samayānaya sarva-[duṣṭa]-jvarādīnnāśayaṃ huṃ phaṭ ||",
  "S08n719:415": "athāsmin bhāṣitamātre jvarādayaḥ sarve sumerugirimūrdhni bāhyataḥ parivāryavasthitā abhūvan |",
  "S08n719:416": "atha vajrapāṇistān jvarādīnāhūyaivamāha |",
  "S08n719:417": "“pratipadyata mārṣāḥ satvopaghātavairamaṇyaśikṣāgrahaṇasaṃvare !” |",
  "S08n719:418": "atha ta evamāhu |",
  "S08n719:419": "“vayaṃ bhagavan satvau [jo'pa]hṛtya jīvikāṃ kalpayāmaḥ |",
  "S08n719:420": "tatsādhu bhagavānājñāpayatu kathaṃ pratipadyāmaha” iti |",
  "S08n719:421": "atha vajrapāṇirmahābodhisatva idaṃ svakarmaviśuddhijñānamudrāhṛdayamudājahāra oṃ vajrakarma viśodhaya sarvāvaraṇāni buddhasatyena samaya hūṃ ||",
  "S08n719:422": "athāsya mudrābandho bhavati |",
  "S08n719:423": "vajrāñjaliṃ dṛḍhīkṛtya tarjanīdvayakuñcitāṃ |",
  "S08n719:424": "subandhitasamāṅguṣṭhyayantritā pāpahāriṇī || iti ||",
  "S08n719:425": "iyaṃ mudrā yasya jvarādisarvavyādhispṛṣṭasya karmato darśayet,",
  "S08n719:426": "tadyuṣmābhirapasartavyaṃ;",
  "S08n719:427": "mā vo jīvitanāśo bhaved” iti |",
  "S08n719:428": "atha ta “evamastv” iti kṛtvā prakrāntā iti ||",
  "S08n719:429": "atha vajrapāṇirmahābodhisatvaḥ sarvatathāgatānevamāha |",
  "S08n719:430": "“ahaṃ bhagavadbhiḥ sarvāvaraṇanīvaraṇakarmāvaraṇaviśuddhihetoḥ svahṛdayebhyo viniḥsṛṣṭaḥ |",
  "S08n719:431": "tadājñāpayatu me bhagavantaḥ eṣānnarakādīnāṃ sarvāpāyānāṃ kathaṃ pratipattavyam” iti |",
  "S08n719:432": "bhagavānāha oṃ kṣapaya vajra svāhā ||",
  "S08n719:433": "atha vajrapāṇirmahābodhisatvaḥ rauravādisarvāpāyagaticakrākarṣaṇahṛdamabhāṣat oṃ sarvāpāyakarṣaṇa viśodhana vajrasamaya huṃ phaṭ ||",
  "S08n719:434": "athāsmin bhāṣitamātre rauravamahārauravādayaḥ sarvāpāyasanniveśāḥ sumerugirimurdhni bāhyataḥ parivāryāvasthitāḥ |",
  "S08n719:435": "atha vajrapāṇirmahābodhisatvaḥ tānapāyabhūmipatitān sarvasatvānāhūyaivamāha |",
  "S08n719:436": "” gṛhṇata mārṣāstriśaraṇagamanasaṅkaṭāt ! |",
  "S08n719:437": "eṣa vayaṃ buddhaṃ dharma saṃghaṃ tvaṃ ca śaraṇaṃ gacchāma” iti |",
  "S08n719:438": "atha vajrapāṇiḥ sarvāpāyasphoṭanahṛdayamudājahāra oṃ vajrapāṇi visphoṭaya sarvāpāyabandhanāni pramokṣaya sarvāpāyagatibhya sarvasatvān sarvatathāgatavajra samaya traṭ ||",
  "S08n719:439": "athāsya mudrābandho bhavati |",
  "S08n719:440": "vajrabandhaṃ dṛḍhīkṛtya madhyamādvayasandhitā |",
  "S08n719:441": "caturantyamukhāsaktā pāpasphoṭeti kīrtitā ||",
  "S08n719:442": "atha te tryapāyagaticakrāntarasthitāḥ sarvasatvā vajrapāṇisakāśādimāṃ mudrāṃ dṛṣṭvā,",
  "S08n719:443": "sarvadurgatibhyaścyutvā,",
  "S08n719:444": "bhagavato vairocanasya pādamūle upapannāḥ |",
  "S08n719:445": "te cāpāyā mahāsamudre patitā iti |",
  "S08n719:446": "atha vajrapāṇirmahābodhisattvaḥ punarapi bhagavantametadavocat |",
  "S08n719:447": "“ahaṃ bhagavannaśeṣānavaśeṣatvadhātuparitrāṇasarvahitasukhānubhavanārtha yāvatsarvatathāgatatvottamasiddhiphalāvāptihetoḥ sarvatathāgatasiddhivajraṃ datvā,",
  "S08n719:448": "sarvatathāgatairadhyiṣṭaḥ |",
  "S08n719:449": "tatsādhu ājñāpayantu me bhaga[vantaḥ] sarvatathāgatā athaiṣāṃ manuṣyāṇāṃ kiṅkaromī-” ti |",
  "S08n719:450": "atha sarvatathāgatāḥ punaḥ samājamāgamyedamavocan oṃ vajrapāṇi mahā[maṇḍale] praveśaya,",
  "S08n719:451": "sarvān duṣṭaraudrān nivāraya,",
  "S08n719:452": "pāpebhyaḥ pramokṣaya,",
  "S08n719:453": "durdṛṣṭiparyāpannān viśodhaya nāśaya vināśaya ha ha ha ha hūṃ ||",
  "S08n719:454": "atha vajrapāṇiḥ sarvatathāgatājñāvacanamupaśrutya,",
  "S08n719:455": "aśeṣānavaśeṣasatvadhātuparitrāṇasarvahitasukhottamasiddhinimittaṃ yāvat sarvatathāgatajñānābhijñāvāptiphalahetoridaṃ sarvatathāgatamahāvajrasamayabhūtaṃ trilokavijayannāma mahāmaṇḍalamabhāṣat |",
  "S08n719:456": "athātaḥ saṃpravakṣyāmi mahāmaṇḍalamuttamaṃ |",
  "S08n719:457": "vajradhātupratīkāśaṃ sarvasiddhikaraṃ paraṃ ||1 ||",
  "S08n719:458": "trilokavijayannāma samayaṃ vajrasaṃbhavaṃ |",
  "S08n719:459": "buddhabodhipravartāraṃ sarvaduṣṭavināśanaṃ ||2 ||",
  "S08n719:460": "tatrānena mantraṇa sūtrayet oṃ vajrasamaya sūtraṃ mātikrama ||",
  "S08n719:461": "caturastraṃ caturdvāraṃ catustoraṇaśobhitaṃ |",
  "S08n719:462": "catuḥsūtrasamāyuktaṃ paṭṭamālāsuśobhitaṃ ||1 ||",
  "S08n719:463": "sarvamaṇḍalakoṇeṣu dvāraniryūhasandhiṣu |",
  "S08n719:464": "svacittaṃ vajraratnaistu sūtrayedbāhyamaṇḍalaṃ ||2 ||",
  "S08n719:465": "tasyābhyantarataḥ prājño vajraratnavibhūṣitaṃ |",
  "S08n719:466": "caturastraṃ caturdvāramaṣṭastambhasatoraṇaṃ ||3 ||",
  "S08n719:467": "vajrastambhāgrasaṃstheṣu pañcamaṇḍalamaṇḍitaṃ |",
  "S08n719:468": "sūtrayenmaṇḍalastatra sūtraṃ raṅgaiḥ prapūrayet ||4 ||",
  "S08n719:469": "tatrāyaṃ raṅgajāpaḥ oṃ vajracitra samaya hūṃ ||",
  "S08n719:470": "tato madhyasthito bhūtvā vajrācāryaḥ samāhitaḥ |",
  "S08n719:471": "manasodghāṭayeccaiva vajradvāracatuṣṭayaṃ ||",
  "S08n719:472": "tatrāyaṃ dvārodghāṭanamantraḥ oṃ vajrodghāṭaya samaya praveśaya hūṃ ||",
  "S08n719:473": "sauvarṇe rājate vāpi mṛṇmaye vā sucitrite |",
  "S08n719:474": "iṣṭake caturastre tu buddhabimbanniveśayet ||",
  "S08n719:475": "tatredaṃ sarvatathāgatākarṣaṇahṛdayaṃ bhavati |",
  "S08n719:476": "oṃ vajra jvālāgnipradīptākarṣaya sarvatathāgatān mahāvajra samaya hūṃ jaḥ ||",
  "S08n719:477": "buddhasya purato vajraṃ jvālāmadhye niveśayet |",
  "S08n719:478": "jvālāmadhye likhed ratnaṃ padmaṃ viśvāyudhantathā ||",
  "S08n719:479": "athāsāṃ vajrasamayamudrāṇāṃ niveśahṛdayāni bhavanti |",
  "S08n719:480": "hūṃ satvavajra jvālāmāla hūṃ phaṭ ||",
  "S08n719:481": "oṃ ratnavajra jvālāmāla hūṃ traḥ ||",
  "S08n719:482": "oṃ dharmavajra jvālāmāla hūṃ hrīḥ ||",
  "S08n719:483": "hūṃ karmavajra jvālāmāla hūṃ haḥ ||",
  "S08n719:484": "vajravegena niḥkramya buddhasya puratastathā |",
  "S08n719:485": "saṃlikhedvidhivatprājño vajrahuṃkāramaṇḍalam ||",
  "S08n719:486": "tatredaṃ vajravegahṛdayaṃ bhavati oṃ vajravegākrama hūṃ ||",
  "S08n719:487": "evaṃ vajradhātvādiṣu sarvamaṇḍaleṣu sūtramākramya,",
  "S08n719:488": "sarvato gacchediti ||",
  "S08n719:489": "athāsya mudrā bhavati |",
  "S08n719:490": "manotkṣipya rekhāttu vajrasūtramathāpi vā |",
  "S08n719:491": "praviśanti kramatvāpi bhramyate samayānna saḥ ||1 ||",
  "S08n719:492": "tatra madhye mahāsatvaṃ va [jrapā]ṇiṃ samālikhet |",
  "S08n719:493": "mahānīlotpalarucaṃ vajra-hūṃ-kārasaṃgrahaṃ ||2 ||",
  "S08n719:494": "īṣad daṃṣṭrākarālāsyaṃ saroṣahasitānanaṃ |",
  "S08n719:495": "pratyālīḍhasa[mākrāntaṃ jvā]lāmālākulaprabhaṃ ||3 ||",
  "S08n719:496": "vāmapādasamākrāntastena kārya maheśvaraḥ |",
  "S08n719:497": "dakṣiṇaṃ tu likhetpādamumāstanabharasthitaṃ ||4 ||",
  "S08n719:498": "tatrāsya hṛda[yaṃ bhavati hūṃ ||]",
  "S08n719:499": "tasya pārśveṣu sarveṣu vajrakrodhānniveśayet |",
  "S08n719:500": "kruddhadaṃṣṭrākarālāṃstu jvālāmālākulaprabhān ||",
  "S08n719:501": "athaiṣāṃ hṛdayāni bhavanti |",
  "S08n719:502": "[hūṃ ||",
  "S08n719:503": "oṃ vajrasatva-] krodha hūṃ phaṭ ||",
  "S08n719:504": "oṃ vajrakrodhākarṣaya hūṃ phaṭ ||",
  "S08n719:505": "oṃ vajrakāma krodha rāgāya hūṃ phaṭ ||",
  "S08n719:506": "oṃ vajratuṣṭikrodha sādhu sādhu hūṃ phaṭ ||",
  "S08n719:507": "vajravege[na cā] kramya dvitīyaṃ maṇḍalottamaṃ |",
  "S08n719:508": "tatrā vajrābhiṣekaṃ tu likhetkrodhaiḥ parivṛtaṃ ||",
  "S08n719:509": "athaiṣāṃ hṛdayāni bhavanti | traḥ ||",
  "S08n719:510": "oṃ vajrabhṛkuṭi krodha hara hara huṃ phaṭ ||",
  "S08n719:511": "oṃ vajrasūrya mahājvālāmāla krodha jvālaya sarva huṃ phaṭ ||",
  "S08n719:512": "oṃ vajra krodha ketu dehi huṃ phaṭ ||",
  "S08n719:513": "oṃ vajrāṭṭahāsa krodha haḥ haḥ haḥ haḥ huṃ phaṭ ||",
  "S08n719:514": "vajravegena cākramya tṛtīyaṃ maṇḍalāttamaṃ |",
  "S08n719:515": "vajrasenaṃ samālekhyaṃ vṛtaṃ krodhairmahātmabhiḥ ||",
  "S08n719:516": "athaiṣāṃ hṛdayāni bhavanti |",
  "S08n719:517": "hrīḥ ||",
  "S08n719:518": "oṃ vajradharma krodha vināśaya viśodhaya huṃ phaṭ ||",
  "S08n719:519": "oṃ vajratīkṣṇa krodha cchinda cchinda huṃ phaṭ ||",
  "S08n719:520": "oṃ vajrahetu krodha praviśa praveśaya maṇḍalaṃ sarvā huṃ phaṭ ||",
  "S08n719:521": "oṃ vajrakrodha bhāṣa vada vada huṃ phaṭ ||",
  "S08n719:522": "vajravegena cākramya caturathaṃ maṇḍalottamaṃ |",
  "S08n719:523": "vajrāveśaṃ samālekhyaṃ vajrakrodhagaṇairvṛtaṃ ||",
  "S08n719:524": "tatraiṣāṃ hṛdayāni bhavanti |",
  "S08n719:525": "aḥ ||",
  "S08n719:526": "oṃ vajrakarma ||",
  "S08n719:527": "oṃ vajrakavaca krodha rakṣa rakṣa huṃ phaṭ ||",
  "S08n719:528": "oṃ vajrayakṣa krodha khāda khāda huṃ phaṭ ||",
  "S08n719:529": "huṃ vajrakrodha muṣṭi sādhaya samaya huṃ phaṭ ||",
  "S08n719:530": "maṇḍalasya tu koṇeṣu yathāvadanupūrvatā |",
  "S08n719:531": "vajradhātuprayogeṇa guhyapūjāṃ samālikhet ||",
  "S08n719:532": "athāsāṃ hṛdayamudrā bhavanti |",
  "S08n719:533": "oṃ vajralāsye rāgaya hūṃ phaṭ ||",
  "S08n719:534": "oṃ vajramāle'bhiṣiñca huṃ phaṭ ||",
  "S08n719:535": "oṃ vajragīte gāda gāda hūṃ phaṭ ||",
  "S08n719:536": "oṃ vajranṛtye vaśīkuru huṃ phaṭ ||",
  "S08n719:537": "vajravegena niḥkramya bāhyamaṇḍalamuttamaṃ |",
  "S08n719:538": "tatra koṇeṣu kartavyaṃ pūjādevīcatuṣṭayaṃ ||",
  "S08n719:539": "athāsāṃ hṛdayamudrā bhavanti |",
  "S08n719:540": "oṃ vajradhūpapūjāspharaṇasamaye huṃ phaṭ ||",
  "S08n719:541": "oṃ vajrapuṣpapūjāspharaṇasamaye huṃ phaṭ ||",
  "S08n719:542": "oṃ vajrālokapūjāspharaṇasamaye huṃ phaṭ ||",
  "S08n719:543": "oṃ vajragandhapūjāspharaṇasamaye huṃ phaṭ ||",
  "S08n719:544": "aṅkuśādyāstu kartavyā dvāramadhyacatuṣṭaye |",
  "S08n719:545": "bāhyamaṇḍalasaṃstheṣu bāhyavajrakulāni tu ||",
  "S08n719:546": "athāsāṃ hṛdayamudrā bhavanti |",
  "S08n719:547": "oṃ vajrāṅkuśa mahākrodhākarṣaya sarvasamayān hūṃ jjaḥ ||",
  "S08n719:548": "oṃ vajrapāśa mahākrodha praveśaya sarvasamayān huṃ hūṃ ||",
  "S08n719:549": "oṃ vajrasphoṭa mahākrodha bandha bandha sarvasamayān huṃ vaṃ ||",
  "S08n719:550": "oṃ vajrāveśa mahākrodhāveśaya sarvasamayān huṃ aḥ ||",
  "S08n719:551": "Initiation into the mandala",
  "S08n719:552": "athātra trilokavijayamahāmaṇḍale praveśavidhivistaro bhavati |",
  "S08n719:553": "tatrādita eva tāvatsvayaṃ vajrā [cāryo va]jrakodhaterintirimudrāṃ badhvā praviśet |",
  "S08n719:554": "praviṣṭvā sarvatathāgatāṃ vijñāpayet |",
  "S08n719:555": "“ahaṃ bhagavantastathāgatāḥ krodhavaśaṃ yāsyāmi [nigrahītavyāṃ] nigrahīṣyāmi saṃgrahītavyāṃ saṃgrahīṣyāmi |",
  "S08n719:556": "tanme bhagavanta ājñāpayantu,",
  "S08n719:557": "kathaṃ pratipadyāmī” ti kṛtvā,",
  "S08n719:558": "vajrakrodhaterintirimudrāṃ sva [hṛdaye ya]thāvatsthāpya,",
  "S08n719:559": "vajrāṅkuśādibhiḥ karmāṇi kṛtvā,",
  "S08n719:560": "punaḥ sarvasamayamudrāṃ bandhayet;",
  "S08n719:561": "tataḥ sarve sānnidhyaṅkalpayanti |",
  "S08n719:562": "tato guhyapūjācatuṣṭayaṃ kṛtvā tathā dhūpādibhiśca ||",
  "S08n719:563": "tato vajraśiṣyāṃ praveśayedanena vidhinā svayaṃ vajrācāryo vajrakodhatirintirimudrāṃ badhvā,",
  "S08n719:564": "śiṣyāya bandhayedanena hṛdayena oṃ gṛṇha vajra samaya huṃ vaṃ ||",
  "S08n719:565": "tato nīlavastrāntarīyanīloṣṇīṣāvabandhaśirāḥ,",
  "S08n719:566": "nīlaraktakena mukhaṃ badhvā,",
  "S08n719:567": "praveśayedanena mantreṇa oṃ vajra samayaṃ praviśāmi ||",
  "S08n719:568": "tataḥ praveśya vajrāveśasamayamudrayāsyāveśamutpādayedanena hṛdayena vajrāveśa aḥ ||",
  "S08n719:569": "tataḥ samāviśati |",
  "S08n719:570": "tenāveśena sarvatathāgatairadhiṣṭhyate |",
  "S08n719:571": "sarvaṃ cātītānāgatapratyutpannannimiṣādeva jānāti |",
  "S08n719:572": "avadhyaśca bhavati sarvasatvebhyaḥ, adhṛṣyaḥ |",
  "S08n719:573": "huṃkāreṇa ca sarvasatvanigrahānugrahasamarthībhavati |",
  "S08n719:574": "vajrapāṇiścāsya nityaṃ sarvakāryāṇi sādhayatīti ||",
  "S08n719:575": "tataḥ śapathahṛdayaṃ dadyāt |",
  "S08n719:576": "tato yathāvat mukhabandhaṃ muktvā,",
  "S08n719:577": "mahāmaṇḍalaṃ darśayet |",
  "S08n719:578": "maṇḍale dṛṣṭamātre tu sarvapāpairvimucyate,",
  "S08n719:579": "sakalatrilokavijayasamartho bhavati |",
  "S08n719:580": "huṃkāreṇa ca mahādevādisarvadevākarṣaṇapraveśanabandhanavaśīkaraṇapātanakṣamo bhavati |",
  "S08n719:581": "sarvatathāgatādhiṣṭhānācca vajrapāṇirmahābodhisatvaḥ satatānuddhaḥ svakīyāḥ siddhīrdadāti ||",
  "S08n719:582": "tato'sya vajrābhiṣekeṇābhiṣicya,",
  "S08n719:583": "tīkṣṇasvavajracinhaṃ yathāvat pāṇibhyāṃ dātavyamanena mantreṇa oṃ vajrapāṇi vajrakarmakaro bhava ||",
  "S08n719:584": "tato vajranāmābhiṣekandadyādanena mantreṇa |",
  "S08n719:585": "oṃ vajrakrodha tvāmabhiṣiṃcāmi vajranāmābhiṣekataḥ hevajra nāma ||",
  "S08n719:586": "tato yasya yannāma kuryāt tasya heśabdaḥ prayoktavya iti ||",
  "S08n719:587": "tato jñānānyutpādayet |",
  "S08n719:588": "vajrabimbaṃ samālikhya hṛdi vālākulaprabhaṃ |",
  "S08n719:589": "vajrakrodhasamāpattyā sarva āveśayejjagat ||1 ||",
  "S08n719:590": "vajraratnaṃ lalāṭe tu samālikhya tathaiva ca |",
  "S08n719:591": "vajrakrodhasamāpattyā sarvasatvān vaśannayet ||2 ||",
  "S08n719:592": "vajrapadmaṃ gale kṛtvā jvālāmālākulaprabhaṃ |",
  "S08n719:593": "vajrakrodhasamāpattyā sarvasatvāṃ sa nāśayet ||3 ||",
  "S08n719:594": "satvavajraṃ pratiṣṭhāpya mūrdhni jvālākula[prabhaṃ] |",
  "S08n719:595": "vajrakrodhasamāpattyā rakṣet sarvamidaṃ jagat ||4 ||",
  "S08n719:596": "athāsāṃ jñānamudrāṇāṃ hṛdayāni bhavanti |",
  "S08n719:597": "huṃ satva vajra krodhāviśa aḥ ||",
  "S08n719:598": "ho ratna [vajrakrodha] traḥ ||",
  "S08n719:599": "huṃ dharma vajrakrodha phaṭ ||",
  "S08n719:600": "haṃ karma vajrakrodha rakṣa ||",
  "S08n719:601": "Mudra",
  "S08n719:602": "tato devādyākarṣaṇamudrājñānaṃ śikṣayet |",
  "S08n719:603": "vajrāṅkuśaṃ samā[likhya tāle hūṃka]rasaṃjñitaṃ |",
  "S08n719:604": "aṅgulīṃ cālayetkruddho devākarṣaṇamuttamaṃ ||1 ||",
  "S08n719:605": "vajrāṅkuśaṃ samālikhya svapādatalamadhyataḥ |",
  "S08n719:606": "liṅgamākramya tenaiva de[vā samākarṣe]d dhruvaṃ ||2 ||",
  "S08n719:607": "vajrāṅkuśaṃ samālikhya svameḍhre tu samutthite |",
  "S08n719:608": "cālayaṃstu samākarṣedumādyāḥ sarvayoṣitaḥ ||3 ||",
  "S08n719:609": "vajrāṅkuśaṃ samālikhye gude [ ]kude tathā |",
  "S08n719:610": "tenākramīta yaṃ devaṃ tasyākarṣaṇamuttamaṃ ||4 ||",
  "S08n719:611": "tatraiṣāṃ hṛdayāni bhavanti |",
  "S08n719:612": "oṃ vajra krodhāgrākarṣaya huṃ phaṭ ||",
  "S08n719:613": "oṃ vajra kramāṅkuśakrodhākarṣaya huṃ phaṭ ||",
  "S08n719:614": "oṃ vajra krodhadaṇḍāgrākarṣaya huṃ phaṭ ||",
  "S08n719:615": "oṃ vajrakrodhāsanāgacchākarṣayāmi te vajra samayamanusmara huṃ phaṭ ||",
  "S08n719:616": "tataścaturvidhamudrājñānaṃ śikṣayet |",
  "S08n719:617": "pratyālīḍhaṃ samāsthāya vajrāveśaprayogataḥ |",
  "S08n719:618": "kṣaṇāddhuṃkāramātreṇa sarvamāveśayejjagat ||1 ||",
  "S08n719:619": "vajravācā vadetsamyag caturhuṃkārasaṃyutaṃ |",
  "S08n719:620": "hṛdayaṃ sarvabuddhānāṃ sarvamapyānayeddhruvaṃ ||2 ||",
  "S08n719:621": "vajrakrodhasamāpattyā vajrakrodhāgradṛṣṭitaḥ |",
  "S08n719:622": "mārayeta jagatsarva vajrahuṃkārayogataḥ ||3 ||",
  "S08n719:623": "manasā varmayetkāyamātmanastu parasya vā |",
  "S08n719:624": "mahākavacayogena rakṣetsarvamidaṃ jagad || iti ||4 ||",
  "S08n719:625": "athaiṣāṃ hṛdayāni bhavanti |",
  "S08n719:626": "oṃ vajra krodha kāyāveśaya huṃ aḥ ||",
  "S08n719:627": "oṃ vajra vidyottama mahākrodhānaya ho bhagavan vajra huṃ phaṭ ||",
  "S08n719:628": "oṃ vajra krodha dṛṣṭi hana daha paca vināśaya huṅkāreṇa pātaya vajra samaya huṃ phaṭ ||",
  "S08n719:629": "oṃ manodṛḍha vajra kavaca krodha rakṣa huṃ phaṭ ||",
  "S08n719:630": "tataḥ sarvasatvamudraṇamudrājñānaṃ śikṣayet |",
  "S08n719:631": "vajrakrodhasamāpattyā yasya yasya pariṣvajet |",
  "S08n719:632": "vajrahuṃkārajāpena mudrito bhavate sa tu ||1 ||",
  "S08n719:633": "saṃlapanmahatā vācā ṭṭakki hūṃ phaṭ sakṛdvadet |",
  "S08n719:634": "yasya kruddhaḥ sa dīptena vajreṇābhihato bhavet ||2 ||",
  "S08n719:635": "vajradṛṣṭayā nirīkṣedvai vajrakrodhasamādhinā |",
  "S08n719:636": "yasya yasya tu satvasya so so maraṇamāpnuyāt ||3 ||",
  "S08n719:637": "manasā mārayāmīti vajraṃ hṛdi tu bhāvayet |",
  "S08n719:638": "huṃkāreṇaiva sarveṣāṃ mudrayatyabhitaḥ svayam || iti ||4 ||",
  "S08n719:639": "yasya satvasya yenaiva manasā mudrayatyasau |",
  "S08n719:640": "ābhirmudrābhirabhyartha sarvakarmāṇi sādhayed || iti ||5 ||",
  "S08n719:641": "athaiṣāṃ hṛdayāni bhavanti |",
  "S08n719:642": "ṭakki aḥ ||",
  "S08n719:643": "ṭakki jjaḥ ||",
  "S08n719:644": "ṭakki huṃ ||",
  "S08n719:645": "ṭakki haṃ ||",
  "S08n719:646": "ekaikayā tu mudrayā caturṣu karmasu catvāri mudrāhṛdayāni prayuñcediti ||",
  "S08n719:647": "tato rahasyakrodhamudrājñānaṃ śikṣayet |",
  "S08n719:648": "sarvāṅgataḥ pariṣvajya huṃkāramasya yojayet |",
  "S08n719:649": "dvayendriyasamāpattyā tasya naśyeta jīvitaṃ ||1 ||",
  "S08n719:650": "cumbaṃstu daśanairoṣṭhaṃ gṛhya huṅkārayogataḥ |",
  "S08n719:651": "dvayendriyasamāpattyā yasya tasya mukhaṃ patet ||2 ||",
  "S08n719:652": "huṃ-kāraṃ yaḥ prayuñjīta sukhaṃ hyanubhavannasau |",
  "S08n719:653": "dvayendriyasamāpattyā yasya so duḥkhamāpnuyāt ||3 ||",
  "S08n719:654": "huṃkāraṃ yaḥ prayuñjīta sarvāṅgena tu pīḍayan |",
  "S08n719:655": "dvaye[ndriyasa]māpattyā tasya sarvatanuḥ pated || iti ||4 ||",
  "S08n719:656": "athātra hṛdayāni bhavanti |",
  "S08n719:657": "huṃ aḥ ||",
  "S08n719:658": "huṃ jjaḥ ||",
  "S08n719:659": "huṃ hoḥ ||",
  "S08n719:660": "huṃ haṃ ||",
  "S08n719:661": "tatastrilokavijayamahāmaṇḍalasamayatatvamudrājñānaṃ śikṣayet |",
  "S08n719:662": "vajradhātuprayogeṇa buddhānusmṛtimān bhavet |",
  "S08n719:663": "yastu satvahitārthāya sa tu buddhatvamāpnuyāt ||1 ||",
  "S08n719:664": "maheśvaramumāṃścaiva bhūmau likhya tathākramet |",
  "S08n719:665": "yathālekhyānusāreṇa satvamudrāṃ samādhayet ||2 ||",
  "S08n719:666": "anayā baddhamātrayā trilokavijayī sa tu |",
  "S08n719:667": "siddhavidyo bhavetkṣipraṃ bajrahuṃkārasannibhaḥ ||3 ||",
  "S08n719:668": "jvālāmaṇḍalamadhyasthā yathā lekhyānusārataḥ |",
  "S08n719:669": "kāyavākcittavajraistu satvamudrāstu bandhayet ||4 ||",
  "S08n719:670": "athāsāṃ karma vakṣyāmi vajrakarmamanuttaraṃ |",
  "S08n719:671": "buddhānusmṛtisaṃsiddhaḥ śīghraṃ buddhatvamāpnuyād || iti ||5 ||",
  "S08n719:672": "trilokavijayāṃ badhvā trilokavijayī bhavet |",
  "S08n719:673": "vajrāyuḥ sarvagāmī tu vajrahuṃkārasannibhaḥ ||6 ||",
  "S08n719:674": "vajrābhiṣekā rājyatvaṃ lokaiśvaryaṃ sudharmiṇī |",
  "S08n719:675": "karmavajramahākrodhā vajrakarmakarī bhavet ||7 ||",
  "S08n719:676": "satvakrodhā mahādāḍhryaṃ krodhāṅkuśyā samāvhāna |",
  "S08n719:677": "rāgayetkrodharāgā tu sādhukrodhā tu tuṣṭidā ||8 ||",
  "S08n719:678": "bhṛkuṭyā nāśayetsarvaṃ krodhasūryā sutejatāṃ |",
  "S08n719:679": "ketukrodhā haredarthān aṭṭahāsā tu mārayet ||9 ||",
  "S08n719:680": "dharmakrodhā hared dharmān cchindedvai krodhavajrayā |",
  "S08n719:681": "hetukrodhā hared duḥkhān vāggharet krodhabhāṣayā ||10 ||",
  "S08n719:682": "karmakrodhā sukarmāṇi kuryād rakṣāṃ tu rakṣayā |",
  "S08n719:683": "krodhayakṣā ripuṃ khādet krodhamuṣṭistu siddhidā || iti ||11 ||",
  "S08n719:684": "atha vajrasamayamudrābandhī bhavati |",
  "S08n719:685": "vajra[dvikasa]mudbhūtāḥ samayāgryāstu kīrtitāḥ |",
  "S08n719:686": "tāsāṃ bandhaṃ pravakṣyāmi krodhabandhamanuttaraṃ ||1 ||",
  "S08n719:687": "bāhuvajraṃ samādhāya kaniṣṭhāṅkuśaṃ bandhitā |",
  "S08n719:688": "trilokavijayā nāma tarjanīdvayatarjanī ||2 ||",
  "S08n719:689": "tathaivāgryā mukhāsaṃgānmaṇistu pravikuñcitā |",
  "S08n719:690": "samotthamadhyapadmā tu madhyāgryadvayavarjite ||ti ||3 ||",
  "S08n719:691": "tarjanīdvayavajrā tu dakṣiṇāṅkuñcitāṅkuśī |",
  "S08n719:692": "tayaiva grastahuṃkārā sādhukārā tathava hi ||4 ||",
  "S08n719:693": "dvyagrā saṃsthā bhṛkuṭyāntu hṛdi sūryāgramaṇḍalā |",
  "S08n719:694": "prasāritabhujā mūrdhni tarjanīmukhahāsinī ||5 ||",
  "S08n719:695": "tarjanīnakhasaṃsaktā kośamuṣṭistu dakṣiṇā |",
  "S08n719:696": "samamadhyāgryotthacakrā tu mukhataḥ praviniḥ sṛtāḥ ||6 ||",
  "S08n719:697": "tarjanīmadhyavajrā ca grīvā veṣṭitatarjanī |",
  "S08n719:698": "agryādhikamahādaṃṣṭrā grastāgrā vajrā muṣṭine- ||ti ||7 ||",
  "S08n719:699": "vajralāsyādisandhīnāṃ mudrāstā eva huṃkṛtāḥ |",
  "S08n719:700": "dharmamudrāstu tā eva huṃkāraiḥ sahitāḥ punaḥ ||8 ||",
  "S08n719:701": "atha vajrasamayadharmamudrā bhavanti |",
  "S08n719:702": "huṃkāro buddhavajribhyāṃ traḥkāro vajragarbhataḥ |",
  "S08n719:703": "hrīḥkāro vajrasenasya aḥkāro vajraviśvana || iti ||",
  "S08n719:704": "[ataḥ paraṃ dharmamudrāḥ samāsata evaṃ bhavanti |]",
  "S08n719:705": "huṃ heḥ trāṃ taṃ,",
  "S08n719:706": "hi hīḥ deḥ haḥ,",
  "S08n719:707": "dhik khīḥ hūṃ graṃ, kṛ vaṃ dṛ aḥ |",
  "S08n719:708": "dharmamudrā susiddhāstu vajrakrodhagaṇasya hi || iti ||",
  "S08n719:709": "tato vajrasamayakarmamudrā bhavanti |",
  "S08n719:710": "krodhamuṣṭiṃ dvidhīkṛtya vajragarvādiyogataḥ |",
  "S08n719:711": "karmamudrāḥ samāsena mahavajrakule smṛtāḥ ||1 ||",
  "S08n719:712": "yasyā [ya]syāstu mudrāyā yadyatpārśvaṃ ca karmaṇaḥ |",
  "S08n719:713": "tatra tatra tu vai veṣṭya tāṃ tāṃ mudrāṃ prayojayet ||2 ||",
  "S08n719:714": "sarvamudrāvidhiḥ ||",
  "S08n719:715": "athātra trilokavijayama[hāmaṇḍala]sādhāraṇamudrābandho bhavati |",
  "S08n719:716": "trilokavijayā mudrā vajrāgrasamayasya tu |",
  "S08n719:717": "vajrahuṃkāramantrasya sarvasiddhipradā kṣaṇāt ||1 ||",
  "S08n719:718": "kaniṣṭhāgryāṅkuśairbandhedvajrau dvāvadharottarau |",
  "S08n719:719": "samayāṅkuśamudreyaṃ sarvamākarṣayetkṣaṇāt ||2 ||",
  "S08n719:720": "sarvavidyottamānāṃ tu trilokavijayā smṛtā |",
  "S08n719:721": "[ghātanī caiva] sarvasya sarvakarmakarī tathā ||3 ||",
  "S08n719:722": "dvivajrāgryāṅgulī samyaksandhāya susamāhitaḥ |",
  "S08n719:723": "utthāpayenmṛtaṃ sarva vajrottiṣṭheti saṃjñitā ||4 ||",
  "S08n719:724": "dvivajrāgryāṅgulī samyak vajrabandhena bandhayet |",
  "S08n719:725": "parivartya sthāpenmūrdhni āyurārogyavardhanī ||5 ||",
  "S08n719:726": "vajrabandhaṃ dṛḍhīkṛtya samāṅguṣṭhapraveśitā |",
  "S08n719:727": "tarjanī dṛḍhaṃ saṃkocā valitā pādakarṣaṇī ||6 ||",
  "S08n719:728": "trilokavijayāṃ badhvā yasya bimbaṃ samākramet |",
  "S08n719:729": "vāmapādena taṃ satvaṃ māsādardhena siddhyati ||7 ||",
  "S08n719:730": "vajramudrādvikaṃ badhvā tāḍayeta parasparaṃ |",
  "S08n719:731": "yasya vai rātvakāyaṃ tu samāviṣṭastu tāḍayet ||8 ||",
  "S08n719:732": "vajramudrādvikaṃ badhvā kavacaṃ svaṃ parasya vā |",
  "S08n719:733": "granthanan tarjanībhyāṃ tu rakṣā bhavatī śāśvatī ||9 ||",
  "S08n719:734": "vajrabandhaṃ tale kṛtvācchādayetkruddhamānasaḥ |",
  "S08n719:735": "gāḍhamaṅguṣṭha [vajreṇa] siddhyedvajrakulaṃ mahat ||10 ||",
  "S08n719:736": "satvavajraṃ dṛḍhīkṛtya dvyaṅguṣṭhagrastamadhyame |",
  "S08n719:737": "kaniṣṭhā vajramukhato tīkṣṇa[āntu samaya]grahāṃ ||11 ||",
  "S08n719:738": "vajramudrādvikaṃ badhvā kuñcitāgryā nibandhitaṃ |",
  "S08n719:739": "valitodvalitaṃ kurvan devākarṣaṇamuttamaṃ ||12 ||",
  "S08n719:740": "vajrabandhaṃ dṛḍhīkṛtya kuñcitāgryā suyantritaṃ |",
  "S08n719:741": "sandhāyāṅguṣṭhayugalaṃ pīḍya madhye'ntarīkṣiṇāṃ ||13 ||",
  "S08n719:742": "kaniṣṭhāṅgulimadhyantu vajramudrādvikasya tu |",
  "S08n719:743": "pṛṣṭhato'gryāṅguligrastaṃ parivartya khacāriṇāṃ ||14 ||",
  "S08n719:744": "vajrarakṣāṃ dṛḍhīkṛtya vajrabandhaṃ tu pīḍayet |",
  "S08n719:745": "bhaumānāṃ samayo hyeṣa sarvakṛd duratikramaḥ ||15 ||",
  "S08n719:746": "vajramudrādvikaṃ badhvā vāmavajrāgryapīḍitā |",
  "S08n719:747": "antyāṅgulisamāsphoṭā pātātākarṣaṇī tviyaṃ ||16 ||",
  "S08n719:748": "granthitaṃ vajrabandhena dṛḍhantarjanikādvayaṃ |",
  "S08n719:749": "madhyamāṅguṣṭhavajraṃ tu duṣṭamudrāprabhañjakaṃ ||17 ||",
  "S08n719:750": "vajramudrādvayaṃ badhvā hṛdi sthāpya samāhitaḥ |",
  "S08n719:751": "pīḍayetkrodhamuṣṭiṃ tu bāhyamaṇḍalanāśanī ||18 ||",
  "S08n719:752": "vāmavajrāṅguliṃ gṛhya dakṣiṇākuñcitāgryayā |",
  "S08n719:753": "āsphoṭayaṃ susaṃkruddhaḥ sumerumapi pātayet ||19 ||",
  "S08n719:754": "vāmavajrāṅguliṃ gṛhya dakṣiṇāgryāṅku śena tu |",
  "S08n719:755": "ākarṣayatsusaṃkruddho grahāṃ sarvān vaśannayet ||20 ||",
  "S08n719:756": "vajrabandhaṃ samādhāya bāhubhyāṃ sudṛḍhaṃ hṛdi |",
  "S08n719:757": "vajrāgryābhyāṃ svakukṣau tu kuśaṃstu hṛdayaṃ hṛdi ||21 ||",
  "S08n719:758": "a[gryāṅgu]limukhābhyāṃ tu pīḍayetkruddhamānasaḥ |",
  "S08n719:759": "aṅguṣṭhadvayamūlantu jvarākarṣaṇamuttamaṃ ||22 ||",
  "S08n719:760": "vajrāñjaliṃ dṛḍhīkṛtya tarjanīdvaya [kuñcitā] |",
  "S08n719:761": "susandhitasamāṅguṣṭhayantritā pāpahāriṇī ||23 ||",
  "S08n719:762": "agryāṅgu lidvayaṃ badhvā vajramudrādvikāntarāt |",
  "S08n719:763": "samutkṣipet kṣaṇādūrdhvaṃ patitotkṣe[pakottamaṃ] ||24 ||",
  "S08n719:764": "vajrabandhaṃ dṛḍhīkṛtya madhyamāmukhasandhitā |",
  "S08n719:765": "caturantyamukhāsaṅgāt pāpaṃ sphoṭayati kṣaṇāt ||25 ||",
  "S08n719:766": "atha sarvatathāgatamaṇḍala[sādhana]mudrābandho bhavati |",
  "S08n719:767": "sūtrayanmaṇḍalaṃ pūrva vajramudrāgraheṇa tu |",
  "S08n719:768": "sūtraṃ tu dhārayetpaścāt yathāvat sūtraṇaṃ smṛtaṃ ||1 ||",
  "S08n719:769": "susandhitasamāgryantu vajramudrādvikasya tu |",
  "S08n719:770": "kṛtvā tu sarvaraṅgāṇi dīptadṛṣṭyā samāvhayet ||2 ||",
  "S08n719:771": "dvivajrāgryāṅgulī samyak sandhāyottānato dṛḍhaṃ |",
  "S08n719:772": "vivārayeta saṃkruddho dvāroddhāṭanamuttamam || iti ||3 ||",
  "S08n719:773": "atha sarvavajrakulasarvamudrāsādhanaṃ bhavati |",
  "S08n719:774": "pratyālīḍhakṛtiṅkṛtvā krodhavācā pravartayan |",
  "S08n719:775": "krodhadṛṣṭyā tu saṃkruddhaḥ sarvakarmāṇi sādhayed || iti ||",
  "S08n719:776": "sarvatathāgatavajrasamayānmahākalparājāt trilokavijayamahāmaṇḍalavidhivistaraḥ samāptaḥ ||"
}