{
  "S04n293:0": "8 acalā nāma aṣṭamī bhūmiḥ |",
  "S04n293:1": "vajragarbho bodhisattva āha - yo'yaṃ bhavanto jinaputrā bodhisattvaḥ saptasu bodhisattvabhūmiṣu sukṛtavicayaḥ prajñopāyābhyāṃ supariśodhitamārgaḥ susaṃbhṛtasaṃbhāraḥ suparibaddhamahāpraṇidhānaḥ adhiṣṭhitatathāgatādhiṣṭhānaḥ svakuśalamūlabalādhānaprāptaḥ tathāgatabalavaiśāradyāveṇikabuddhadharmānugatasaṃjñāmanasikāraḥ supariśodhitādhyāśayasaṃkalpa puṇyajñānabalābhyudgataḥ mahākaruṇākṛpābhyāṃ sarvasattvānutsṛṣṭaprayogaḥ apramāṇajñānapathānugataḥ,",
  "S04n293:2": "sa sarvadharmāṇāmādyanutpannatāṃ ca yathābhūtamavatarati |",
  "S04n293:3": "ajātatāṃ ca alakṣaṇatāṃ ca asaṃbhūtatāṃ ca avināśitāṃ ca aniṣṭhitatāṃ ca apravṛttitāṃ ca anabhinivṛttitāṃ ca abhāvasvabhāvatāṃ ca ādimadhyaparyavasānasamatāṃ ca tathatāvikalpasarvajñajñānapraveśatāṃ ca sarvadharmāṇāṃ yathābhūtamavatarati |",
  "S04n293:4": "sa sarvaśaścittamanovijñānavikalpasaṃjñāpagato'navagṛhītākāśasamo'bhyavakāśaprakṛtito'vatīrṇo'nutpattikadharmakṣāntiprāpta ityucyate ||",
  "S04n293:5": "tatra bhavanto jinaputrā evaṃ kṣāntisamanvāgato bodhisattvaḥ sahapratilambhādacalāyā bodhisattvabhūmergambhīraṃ bodhisattvavihāramanuprāpto bhavati durājñātamasaṃbhinnaṃ sarvanimittāpagataṃ sarvasaṃjñāgrahavyāvṛttamapramāṇamasaṃhāryaṃ sarvaśrāvakapratyekabuddhaiḥ sarvavivekābhimukhībhūtam |",
  "S04n293:6": "tadyathāpi nāma bhavanto jinaputrā bhikṣurṛddhimāṃścetovaśipāramitāprāpto'nupūrveṇa navamaṃ nirodhaṃ samāpannaḥ sarveñjitamanyanāspanditavikalpāpagato bhavati,",
  "S04n293:7": "evameva bhavanto jinaputrā bodhisattvo'syā aṣṭamyā acalāyā bodhisattvabhūmeḥ sahapratilambhātsarvābhogavigato'nābhogadharmatāprāptaḥ kāyavākcittautsukyāpagataḥ sarveñjitamanyanāspanditavikalpāpagato vipākadharmatāvasthito bhavati |",
  "S04n293:8": "tadyathāpi nāma bho jinaputrāḥ puruṣaḥ suptaḥ svapnāntaragato mahaughaprāptamātmānaṃ saṃjānīte |",
  "S04n293:9": "sa tatra mahadvyāyāmautsukyamārabhetottaraṇāya |",
  "S04n293:10": "sa tenaiva mahatā vyāyāmautsukyena vibudhyeta |",
  "S04n293:11": "samanantaravibuddhaśca vyāyāmautsukyabhayāpagato bhavet |",
  "S04n293:12": "evameva bho jinaputrā bodhisattvaścaturmahaughaprāptaṃ sattvakāyaṃ saṃjānāna uttaraṇābhiprāyaḥ sarvajñajñānābhisaṃbodhāya mahadvyāyāmautsukyamārabhate |",
  "S04n293:13": "sa mahāvīryārambhaprāptaḥ samanantaramanuprāpta imāmacalāṃ bodhisattvabhūmiṃ sarvābhogavigato bhavati |",
  "S04n293:14": "tasya sarveṇa sarvaṃ dvayasamudācāro vā nimittasamudācāro vā nābhāsībhavati |",
  "S04n293:15": "tadyathāpi nāma bho jinaputrā brahmalokopapattisthitaḥ kāmāvacarān kleśān na samudācarati,",
  "S04n293:16": "evameva bho jinaputrā bodhisattvo'calāyāṃ bodhisattvabhūmau sthitaḥ sarvacittamanovijñānasamudācārānna samudācarati |",
  "S04n293:17": "sarvabuddhasamudācāramapi...bodhisamudācāramapi...bodhisattvasamudācāramapi...pratyekabuddhasamudācāramapi...-śrāvakasamudācāramapi...nirvāṇasamudācāramapi...arhatsamudācāramapi...anāgāmisamudācāramapi...-nirvāṇasamudācāramapi...arhatsamudācāramapi...anāgāmisamudācāramapi...sakṛdāgāmisamudācāramapi...-srotaāpannasamudācāramapi na samudācarati |",
  "S04n293:18": "kaḥ punarvādo laukikān samudācārān samudācariṣyatīti ||",
  "S04n293:19": "tasya khalu bho jinaputra bodhisattvasya evamimāmacalāṃ bodhisattvabhūmimanugatasya pūrvapraṇidhānabalādhānasthitasya buddhā bhagavantastasmin dharmamukhasrotasi tathāgatajñānopasaṃhāraṃ kurvanti |",
  "S04n293:20": "evaṃ cainaṃ bruvanti - sādhu sādhu kulaputra |",
  "S04n293:21": "eṣā paramārthakṣāntirbuddhadharmānugamāya |",
  "S04n293:22": "api tu khalu punaḥ kulaputra yā asmākaṃ daśabalacaturvaiśāradyabuddhadharmasamṛddhiḥ,",
  "S04n293:23": "sā tava nāsti |",
  "S04n293:24": "tasyā buddhadharmasamṛddheḥ paryeṣaṇāya abhiyogaṃ kuru,",
  "S04n293:25": "vīryamārabhasva |",
  "S04n293:26": "etadeva kṣāntimukhaṃ monmokṣīḥ |",
  "S04n293:27": "api tu khalu punaḥ kulaputra kiṃcāpi tvayaivaṃ śāntavimokṣavihāro'nuprāptaḥ,",
  "S04n293:28": "imān punaraśāntānapraśāntān bālapṛthagjanān nānākleśasamudācāraprāptān vividhavitarkopahatamānasān samanvāhara, apekṣasva |",
  "S04n293:29": "api tu khalu punaḥ kulaputra pūrvapraṇidhānamanusmara sattvārthasaṃprāpaṇaṃ jñānamukhācintyatāṃ ca |",
  "S04n293:30": "api tu khalu punaḥ kulaputra eṣā sarvadharmāṇāṃ dharmatā |",
  "S04n293:31": "utpādādvā tathāgatānāmanutpādādvā sthitaivaiṣā dharmatā dharmadhātusthitiḥ yadidaṃ sarvadharmaśūnyatā sarvadharmānupalabdhiḥ |",
  "S04n293:32": "naitayā tathāgatā eva kevalaṃ prabhāvyante,",
  "S04n293:33": "sarvaśrāvakapratyekabuddhā api hyetāmavikalpadharmatāmanuprāpnuvanti |",
  "S04n293:34": "api tu khalu punaḥ kulaputra prekṣasva tāvat tvamasmākaṃ kāyāpramāṇatāṃ ca jñānāpramāṇatāṃ ca buddhakṣetrāpramāṇatāṃ ca jñānābhinirhārāpramāṇatāṃ ca prabhāmaṇḍalāpramāṇatāṃ ca svarāṅgaviśuddhyapramāṇatāṃ ca |",
  "S04n293:35": "tathaiva tvamapyabhinirhāramutpādaya |",
  "S04n293:36": "api tu khalu punaḥ kulaputra ekastveṣa āloko yo'yaṃ sarvadharmanirvikalpālokaḥ |",
  "S04n293:37": "īdṛśāstu kulaputra dharmālokāstathāgatānāmaparyantagatā aparyantakṛtā aparyantabaddhāḥ,",
  "S04n293:38": "yeṣāṃ saṃkhyā nāsti,",
  "S04n293:39": "gaṇanā pramāṇamupaniṣadaupamyaṃ nāsti,",
  "S04n293:40": "teṣāmadhigamāya abhinirhāramutpādaya |",
  "S04n293:41": "api tu khalu punaḥ kulaputra prekṣasva tāvaddaśasu dikṣu apramāṇakṣetratāṃ ca apramāṇasattvatāṃ ca apramāṇadharmavibhaktitāṃ ca |",
  "S04n293:42": "tatsarvamanugaṇaya |",
  "S04n293:43": "yathāvattayā abhinirhāramutpādaya |",
  "S04n293:44": "iti hi bho jinaputra te buddhā bhagavanta evaṃbhūmyanugatasya bodhisattvasya evaṃ pramukhānyaprameyāṇyasaṃkhyeyāni jñānābhinirhāramukhānyupasaṃharanti,",
  "S04n293:45": "yairjñānābhinirhāramukhairbodhisattvo'pramāṇajñānavibhaktito'bhinirhārakarmābhiniṣpādayati ||",
  "S04n293:46": "ārocayāmi te bho jinaputra,",
  "S04n293:47": "prativedayāmi |",
  "S04n293:48": "te cedbuddhā bhagavantastaṃ bodhisattvamevaṃ sarvajñajñānābhinirhāramukheṣu nāvatārayeyuḥ,",
  "S04n293:49": "tadevāsya parinirvāṇaṃ bhavetsarvasattvakāryapratiprasrabdhiśca |",
  "S04n293:50": "tena khalu punarbuddhā bhagavantastasya bodhisattvasya tāvadapramāṇaṃ jñānābhinirhārakarmopasaṃharanti,",
  "S04n293:51": "yasyaikakṣaṇābhinirhṛtasya jñānābhinirhārakarmaṇaḥ sa pūrvakaḥ prathamacittotpādamupādāya yāvatsaptamīṃ bhūmipratiṣṭhāmupāgata ārambhaḥ śatatamīmapi kalāṃ nopeti,",
  "S04n293:52": "sahasratamīmapi,",
  "S04n293:53": "śatasahasratamīmapi...peyālaṃ...koṭīniyutaśatasahasratamīmapi kalāṃ nopeti,",
  "S04n293:54": "saṃkhyāmapi,",
  "S04n293:55": "gaṇanāmapi,",
  "S04n293:56": "upamāmapi,",
  "S04n293:57": "upanisāmapi,",
  "S04n293:58": "yāvadaupamyamapi na kṣamate |",
  "S04n293:59": "tatkasya hetoḥ?",
  "S04n293:60": "tathā hi bho jinaputra pūrvamekakāyābhinirhāratayā caryābhinirhāro'bhūt |",
  "S04n293:61": "imāṃ punarbhūmiṃ samārūḍhasya bodhisattvasya apramāṇakāyavibhaktito bodhisattvacaryābalaṃ samudāgacchati |",
  "S04n293:62": "apramāṇaghoṣābhinirhārataḥ apramāṇajñānābhinirhārataḥ apramāṇopapattyabhinirhārataḥ apramāṇakṣetrapariśodhanataḥ apramāṇasattvaparipācanataḥ apramāṇabuddhapūjopasthānataḥ apramāṇadharmakāyānubodhataḥ apramāṇābhijñābalādhānābhinirhārataḥ apramāṇaparṣanmaṇḍalavibhaktyabhinirhārataśca apramāṇānugatena kāyavāṅmanaskarmābhinirhāreṇa sarvabodhisattvacaryābalaṃ samudāgacchatyavicālyayogena |",
  "S04n293:63": "tadyathāpi nāma bho jinaputra mahāsamudragāmī poto'prāpto mahāsamudraṃ sābhogavāhano bhavati |",
  "S04n293:64": "sa eva samanantaramanuprāpto mahāsamudramanābhogavāhano vātamaṇḍalīpraṇīto yadekadivasena mahāsamudre kramate,",
  "S04n293:65": "tatsarvasābhogavāhanatayā na śakyaṃ varṣaśatenāpi tāvadaprameyamanuprāptum |",
  "S04n293:66": "evameva bho jinaputra bodhisattvaḥ susaṃbhṛtamahākuśalamūlasaṃbhāro mahāyānasamudāgamābhirūḍho mahābodhisattvacaryāsāgaramanuprāpto yadekamuhūrtena jñānānābhogatayā sarvajñajñānenākramati,",
  "S04n293:67": "tanna śakyaṃ pūrvakeṇa sābhogakarmaṇā kalpaśatasahasreṇāpi tāvadaprameyamanuprāptum ||",
  "S04n293:68": "tatra bho jinaputra bodhisattvo'ṣṭamīṃ bodhisattvabhūmimanuprāpto mahatyā upāyakauśalyajñānābhinirhārānābhogaprasṛtayā bodhisattvabuddhyā sarvajñajñānaṃ vicārayan lokadhātusaṃbhavaṃ ca vicārayati,",
  "S04n293:69": "lokadhātuvibhavaṃ ca vicārayati |",
  "S04n293:70": "sa yathā ca lokaḥ saṃvartate,",
  "S04n293:71": "taṃ ca prajānāti |",
  "S04n293:72": "yathā ca loko vivartate,... |",
  "S04n293:73": "yena ca karmopacayena lokaḥ saṃvartate,... |",
  "S04n293:74": "yena ca karmakṣayeṇa loko vivartate,... |",
  "S04n293:75": "yāvatkālaṃ ca lokaḥ saṃvartate, ... |",
  "S04n293:76": "yāvatkālaṃ ca loko vivartate, ... |",
  "S04n293:77": "yāvatkālaṃ ca lokaṃ saṃvṛttastiṣṭhati,... |",
  "S04n293:78": "yāvatkālaṃ ca loko vivṛttastiṣṭhati,",
  "S04n293:79": "taṃ ca prajānāti sarvatra cānavaśeṣataḥ |",
  "S04n293:80": "sa pṛthivīdhātuparīttatāṃ ca prajānāti mahadgatatāṃ ca...apramāṇatāṃ ca...vibhaktitāṃ ca prajānāti |",
  "S04n293:81": "abdhātu... |",
  "S04n293:82": "tejodhātu... |",
  "S04n293:83": "vāyudhātu... |",
  "S04n293:84": "sa paramāṇurajaḥsūkṣmatāṃ ca prajānāti,",
  "S04n293:85": "mahadgatatāṃ ca apramāṇatāṃ ca vibhaktitāṃ ca prajānāti |",
  "S04n293:86": "apramāṇaparamāṇurajovibhaktikauśalyaṃ ca prajānāti |",
  "S04n293:87": "asyāṃ ca lokadhātau yāvanti pṛthivīdhātoḥ paramāṇurajāṃsi tāni prajānāti |",
  "S04n293:88": "yāvanti abdhātoḥ... |",
  "S04n293:89": "tejodhātoḥ... |",
  "S04n293:90": "vāyudhātoḥ... |",
  "S04n293:91": "yāvantyo ratnavibhaktayo yāvanti ca ratnaparamāṇurajāṃsi tāni prajānāti |",
  "S04n293:92": "sattvakāya... |",
  "S04n293:93": "kṣetrakāya... |",
  "S04n293:94": "sa sattvānāṃ kāyaudārikatāṃ ca kāyasūkṣmatāṃ ca kāyavibhaktitāṃ ca prajānāti |",
  "S04n293:95": "yāvanti paramāṇurajāṃsi saṃbhūtāni nairayikakāyāśrayatastāni prajānāti |",
  "S04n293:96": "tiryagyonikāyāśrayataḥ... |",
  "S04n293:97": "...yamalokakāyāśrayataḥ... |",
  "S04n293:98": "...asuralokakāyāśrayataḥ.... |",
  "S04n293:99": "devalokakāyāśrayataḥ .... |",
  "S04n293:100": "manuṣyalokakāyāśrayataḥ.... |",
  "S04n293:101": "sa evaṃ paramāṇurajaḥprabhedajñānāvatīrṇaḥ kāmadhātusaṃvartaṃ ca prajānāti |",
  "S04n293:102": "rūpadhātuvivartaṃ... |",
  "S04n293:103": "ārūpyadhātuvivartaṃ ca prajānāti |",
  "S04n293:104": "rūpadhātuparīttatāṃ.... ārūpyadhātuparīttatāṃ... |",
  "S04n293:105": "āmadhātuparīttatāṃ ca mahadgatatāṃ ca apramāṇatāṃ ca vibhaktitāṃ ca prajānāti |",
  "S04n293:106": "rūpadhātuparīttatāṃ... ārūpyadhātuparīttataṃ... |",
  "S04n293:107": "kāmadhātuparīttatāṃ ca mahadgatatāṃ ca apramāṇatāṃ ca vibhaktitāṃ ca prajānāti |",
  "S04n293:108": "rūpadhātvārūpyadhātuparīttatāṃ... |",
  "S04n293:109": "traidhātukavicārajñānānugame svabhinirhṛtajñānālokaḥ sattvakāyaprabhedajñānakuśalaḥ kṣetrakāyavibhāgajñānakuśalaśca sattvopapattyāyatanābhinirhāre buddhiṃ cārayati |",
  "S04n293:110": "sa yādṛśī sattvānāmupapattiśca kāyasamudāgamaśca,",
  "S04n293:111": "tādṛśameva svakāyamadhitiṣṭhati sattvaparipācanāya |",
  "S04n293:112": "sa ekāmapi trisāhasramahāsāhasrāṃ lokadhātuṃ spharitvā sattvānāṃ svakāyaṃ vibhaktyadhimuktiṣu tathatvāyopapattaye'bhinirharati pratibhāsajñānānugamanatayā (yathā sattvāḥ paripākaṃ gacchantyanuttarasamyaksaṃbodhivimuktaye) |",
  "S04n293:113": "evaṃ dve vā tisro vā catasro vā pañca vā daśa vā viṃśatirvā triṃśadvā catvāriṃśadvā pañcāśadvā śataṃ vā yāvadanabhilāpyā api trisāhasramahāsāhasrā lokadhātūḥ spharitvā sattvānāṃ svakāyaṃ...peyālaṃ...pratibhāsajñānānugamanatayā |",
  "S04n293:114": "sa evaṃjñānasamanvāgato'syāṃ bhūmau supratiṣṭhita ekabuddhakṣetrācca na calati,",
  "S04n293:115": "anabhilāpyeṣu buddhakṣetreṣu tathāgataparṣanmaṇḍaleṣu ca pratibhāsaprāpto bhavati ||",
  "S04n293:116": "yādṛśī sattvānāṃ kāyavibhaktiśca varṇaliṅgasaṃsthānārohapariṇāhādhimuktyadhyāśayaśca teṣu buddhakṣetreṣu teṣu ca parṣanmaṇḍaleṣu tatra tatra tathā tathā svakāyamādarśayati |",
  "S04n293:117": "sa śramaṇaparṣanmaṇḍaleṣu śramaṇavarṇarūpamādarśayati |",
  "S04n293:118": "brāhmaṇaparṣanmaṇḍaleṣu brāhmaṇavarṇarūpamādarśayati |",
  "S04n293:119": "kṣatriya... |",
  "S04n293:120": "vaiśya... |",
  "S04n293:121": "śūdra... |",
  "S04n293:122": "gṛhapati... |",
  "S04n293:123": "cāturmahārājika... |",
  "S04n293:124": "trāyastriṃśa... |",
  "S04n293:125": "evaṃ yāma... |",
  "S04n293:126": "tuṣita... |",
  "S04n293:127": "nirmāṇarati... |",
  "S04n293:128": "paranirmitavaśavarti... |",
  "S04n293:129": "māra... |",
  "S04n293:130": "brahma... |",
  "S04n293:131": "yāvadakaniṣṭha... |",
  "S04n293:132": "śrāvakavaineyikānāṃ sattvānāṃ śrāvakakāyavarṇarūpamādarśayati |",
  "S04n293:133": "pratyekabuddhavaineyikānāṃ sattvānāṃ pratyekabuddhakāyavarṇarūpamādarśayati |",
  "S04n293:134": "bodhisattva... |",
  "S04n293:135": "tathāgata... |",
  "S04n293:136": "iti hi bho jinaputra yāvanto'nabhilāpyeṣu buddhakṣetreṣu sattvānāmupapattyāyatanādhimuktiprasarāsteṣu tathatvāya svakāyavibhaktimādarśayati ||",
  "S04n293:137": "sa sarvakāyavikalpāpagataḥ kāyasamatāprāptaḥ (taccāsya kāyasaṃdarśanamakṣūṇamavandhyaṃ ca sattvaparipākavinayāya)",
  "S04n293:138": "sa sattvakāyaṃ ca prajānāti |",
  "S04n293:139": "kṣetrakāyaṃ ca... |",
  "S04n293:140": "karmavipākakāyaṃ ca... |",
  "S04n293:141": "śrāvakakāyaṃ ca... |",
  "S04n293:142": "pratyekabuddhakāyaṃ ca ... |",
  "S04n293:143": "bodhisattvakāyaṃ ca... |",
  "S04n293:144": "tathāgatakāyaṃ ca... |",
  "S04n293:145": "jñānakāyaṃ ca... |",
  "S04n293:146": "dharmakāyaṃ ca... |",
  "S04n293:147": "ākāśakāyaṃ ca prajānāti |",
  "S04n293:148": "sa sattvānāṃ cittāśayābhinirhāramājñāya yathākālaparipākavinayānatikramādākāṅkṣan sattvakāyaṃ svakāyamadhitiṣṭhati |",
  "S04n293:149": "evaṃ kṣetrakāyaṃ karmavipākakāyaṃ...ātmakāyamadhitiṣṭhati |",
  "S04n293:150": "sa sattvānāṃ cittāśayābhinirhāramājñāya yaṃ yameva kāyaṃ yasmin yasmin kāye ākāṅkṣati,",
  "S04n293:151": "taṃ tameva kāyaṃ tasmin tasmin kāye (svakāyaṃ)",
  "S04n293:152": "adhitiṣṭhati |",
  "S04n293:153": "sa sattvakāyānāṃ karmakāyatāṃ ca prajānāti |",
  "S04n293:154": "vipākakāyatāṃ ca... |",
  "S04n293:155": "kleśakāyatāṃ ca... |",
  "S04n293:156": "rūpakāyatāṃ ca... |",
  "S04n293:157": "ārūpyakāyatāṃ ca prajānāti |",
  "S04n293:158": "kṣetrakāyānāṃ parīttatāṃ ca prajānāti,",
  "S04n293:159": "mahadgatatāṃ ca apramāṇatāṃ ca saṃkliṣṭatāṃ ca viśuddhatāṃ ca vyatyastatāṃ ca adhomūrdhatāṃ ca samatalatāṃ ca samavasaraṇatāṃ ca digjālavibhāgatāṃ ca prajānāti |",
  "S04n293:160": "karmavipākakāyānāṃ vibhaktisaṃketaṃ prajānāti |",
  "S04n293:161": "evaṃ śrāvakākāyānāṃ pratyekabuddhakāyānāṃ bodhisattvakāyānāṃ vibhaktisaṃketaṃ prajānāti |",
  "S04n293:162": "tathāgatakāyānāmabhisaṃbodhikāyatāṃ ca prajānāti |",
  "S04n293:163": "praṇidhānakāyatāṃ ca... |",
  "S04n293:164": "nirmāṇakāyatāṃ ca |",
  "S04n293:165": "adhiṣṭhānakāyatāṃ ca |",
  "S04n293:166": "rūpalakṣaṇānuvyañjanavicitrālaṃkārakāyatāṃ ca |",
  "S04n293:167": "prabhākāyatāṃ ca |",
  "S04n293:168": "manomayakāyatāṃ ca |",
  "S04n293:169": "puṇyakāyatāṃ ca |",
  "S04n293:170": "jñānakāyatāṃ ca |",
  "S04n293:171": "dharmakāyatāṃ ca prajānāti |",
  "S04n293:172": "jñānakāyānāṃ suvicāritatāṃ ca prajānāti |",
  "S04n293:173": "yathāvannistīraṇatāṃ ca phalaprayogasaṃgṛhītatāṃ ca laukikalokottaravibhāgatāṃ ca triyāṇavyavasthānatāṃ ca sādhāraṇāsādhāraṇatāṃ ca nairyāṇikānairyāṇikatāṃ ca śaikṣāśaikṣatāṃ ca prajānāti |",
  "S04n293:174": "dharmakāyānāṃ samatāṃ ca prajānāti |",
  "S04n293:175": "avikopanatāṃ ca avasthānasaṃketasaṃvṛttivyavasthānatāṃ ca sattvāsattvadharmavyavasthānatāṃ ca buddhadharmāryasaṃghavyavasthānatāṃ ca prajānāti |",
  "S04n293:176": "ākāśakāyānāmapramāṇatāṃ ca sarvatrānugatatāṃ ca aśarīratāṃ ca avitathānantatāṃ ca rūpakāyābhivyaktitāṃ ca prajānāti ||",
  "S04n293:177": "sa evaṃ kāyajñānābhinirhāraprāpto vaśavartī bhavati sarvasattveṣu |",
  "S04n293:178": "āyurvaśitāṃ ca pratilabhate'nabhilāpyānabhilāpyakalpāyuḥpramāṇādhiṣṭhānatayā |",
  "S04n293:179": "cetovaśitāṃ ca pratilabhate'pramāṇāsaṃkhyeyasamādhinidhyaptijñānapraveśatayā |",
  "S04n293:180": "pariṣkāravaśitāṃ ca sarvalokadhātvanekavyūhālaṃkārapratimaṇḍitādhiṣṭhānasaṃdarśanatayā |",
  "S04n293:181": "karmavaśitāṃ ca yathākālaṃ karmavipākādhiṣṭhānasaṃdarśanatayā |",
  "S04n293:182": "upapattivaśitāṃ ca sarvalokadhātūpapattisaṃdarśanatayā adhimuktisaṃdarśanatayā sarvalokadhātubuddhapratipūrṇasaṃdarśanatayā praṇidhānasaṃdarśanatayā yatheṣṭabuddhakṣetrakālābhisaṃbodhisaṃdarśanatayā ṛddhisaṃdarśanatayā sarvabuddhakṣetraṛddhivikurvaṇasaṃdarśanatayā dharmasaṃdarśanatayā anantamadhyadharmamukhālokasaṃdarśanatayā jñānasaṃdarśanatayā tathāgatabalavaiśāradyāveṇikabuddhadharmalakṣaṇānuvyañjanābhisaṃbodhisaṃdarśanatayā ||",
  "S04n293:183": "sa āsāṃ daśānāṃ bodhisattvavaśitānāṃ sahapratilambhena acintyajñānī ca bhavati atulyajñānī ca aprameyajñānī ca vipulajñānī ca asaṃhāryajñānī ca bhavati |",
  "S04n293:184": "tasyaivaṃbhūmyanugatasya evaṃ jñānasamanvāgatasya atyantāgavadyaḥ kāyakarmasamudācāraḥ pravartate,",
  "S04n293:185": "atyantānavadyaśca vāk... |",
  "S04n293:186": "atyantānavadyaśca manaḥsamudācāraḥ pravartate |",
  "S04n293:187": "jñānapūrvaṃgamo jñānānuparivartī prajñāpāramitādhipateyo mahākaruṇāpūrvaka upāyakauśalyasuvibhaktaḥ praṇidhānasvabhinirhṛtastathāgatādhiṣṭhānasvadhiṣṭhito'pratiprasrabdhasattvārthaprayogo'paryantalokadhātuvibhaktigataḥ |",
  "S04n293:188": "samāsato bho jinaputra bodhisattvasya imāmacalāṃ bodhisattvabhūmimanuprāptasya sarvabuddhadharmasamudānayanāya kāyavāṅmanaskarmasamudācāraḥ pravartate |",
  "S04n293:189": "sa evamimāmacalāṃ bodhisattvabhūmimanuprāptaḥ supratiṣṭhitāśayabalaśca bhavati sarvakleśasamudācārāpagatatvāt |",
  "S04n293:190": "supratiṣṭhitādhyāśayabalaśca bhavati mārgāvipravāsitatvāt |",
  "S04n293:191": "mahākaruṇābalasupratiṣṭhitaśca bhavati sattvārthānutsargatvāt |",
  "S04n293:192": "mahāmaitrībala...sarvajagatparitrāṇatvāt |",
  "S04n293:193": "dhāraṇībala...asaṃpramoṣadharmatvāt |",
  "S04n293:194": "pratibhānabala...sarvabuddhadharmapravicayavibhāgakuśalatvāt |",
  "S04n293:195": "abhijñābala...aparyantalokadhātucaryāvibhāgakuśalatvāt |",
  "S04n293:196": "praṇidhānabala...sarvabodhisattvakriyānutsargatvāt |",
  "S04n293:197": "pāramitābala...sarvabuddhadharmasamudānayanatvāt |",
  "S04n293:198": "tathāgatādhiṣṭhānabala...sarvākārasarvajñānābhimukhatvāt |",
  "S04n293:199": "sa evaṃbalādhānaprāptaḥ sarvakriyāśca saṃdarśayati,",
  "S04n293:200": "sarvakriyāsu ca anavadyo bhavatyanupaliptaśca ||",
  "S04n293:201": "iyaṃ bho jinaputra bodhisattvasya aṣṭamī jñānabhūmiracaletyucyate'saṃhāryatvāt |",
  "S04n293:202": "avivartyabhūmirityucyate jñānāvivartyatvāt |",
  "S04n293:203": "durāsadabhūmirityucyate sarvajagaddurjñānatvāt |",
  "S04n293:204": "kumārabhūmirityucyate anavadyatvāt |",
  "S04n293:205": "janmabhūmirityucyate yathābhiprāyavaśavartitvāt |",
  "S04n293:206": "pariniṣpannabhūmirityucyate apunaḥkāryatvāt |",
  "S04n293:207": "pariniṣṭhitabhūmirityucyate |",
  "S04n293:208": "sukṛtajñānavicayatvāt |",
  "S04n293:209": "nirmāṇabhūmirityucyate svabhinirhṛtapraṇidhānatvāt |",
  "S04n293:210": "adhiṣṭhānabhūmirityucyate |",
  "S04n293:211": "parāvikopanatvāt |",
  "S04n293:212": "anābhogabhūmirityucyate pūrvāntābhinirhṛtatvāt ||",
  "S04n293:213": "evaṃ jñānasvabhinirhṛtaḥ khalu punarbho jinaputra bodhisattvo buddhagotrānugato buddhaguṇaprabhāvabhāsitastathāgateryāpathacaryācāritrānugato buddhaviṣayābhimukhaḥ satatasamitaṃ svadhiṣṭhitatathāgatādhiṣṭhānaśca bhavati śakrabrahmalokapālapratyudgataśca vajrapāṇisatatānubaddhaśca samādhibalānutsṛṣṭaśca ca apramāṇakāyavibhaktyabhinirhṛtaśca sarvakāyacaryābalopagataśca mahābhijñāvipākapariniṣpannaśca anantasamādhivaśavartī ca apramāṇavyākaraṇapratyeṣakaśca yathāparipavakkajagadabhisaṃbodhinidarśakaśca bhavati |",
  "S04n293:214": "sa evaṃ jñānabhūmyanugato mahāyānamaṇḍalānupraviṣṭaḥ suvicāritamahājñānābhijñaḥ satatasamitaṃ pramuktaprajñālokaraśmirasaṅgadharmadhātupathāvatīrṇo lokadhātupathavibhaktikovidaḥ sarvākāraguṇasaṃdarśakaḥ svacittotpādavaśavartī pūrvāntāparāntasuvicitajñānaḥ sarvamārapathāvartanavivartanajñānānugataḥ sarvatathāgataviṣayagocarānupraviṣṭo'paryantalokadhātuprasareṣu bodhisattvacaryāṃ caratyapratyudāvartyayogena |",
  "S04n293:215": "tata ucyate bodhisattvo'calāṃ bodhisattvabhūmimanuprāpta iti ||",
  "S04n293:216": "tatra bho jinaputra acalāṃ bodhisattvabhūmimanuprāpto bodhisattvaḥ satatasamitamaparyantatathāgatadarśanāvirahito bhavati samādhibalasvabhinirhṛtatvāt |",
  "S04n293:217": "audārikaṃ buddhadarśanapūjopasthānaṃ notsṛjati |",
  "S04n293:218": "sa ekaikasmin kalpe ekaikasmin lokadhātuprasare anekān buddhān,",
  "S04n293:219": "anekāni buddhaśatāni...peyālaṃ...anekāni buddhakoṭīnayutaśatasahasrāṇi satkaroti gurukaroti mānayati pūjayati sarvākārapūjābhinirhāraṃ copasaṃharati |",
  "S04n293:220": "tāṃśca tathāgatān paryupāste,",
  "S04n293:221": "lokadhātuvibhaktipūrvakaṃ ca dharmālokopasaṃhāraṃ pratīcchati |",
  "S04n293:222": "sa bhūyasyā mātrayā tathāgatadharmakośaprāpto'saṃhāryo bhavati lokadhātuparipṛcchānirdeśeṣu |",
  "S04n293:223": "tāni cāsya kuśalamūlānyanekān kalpānuttapyante... |",
  "S04n293:224": "tadyathāpi nāma bho jinaputra tadeva jātarūpaṃ supariniṣṭhitaṃ kuśalena karmāreṇa suparikarmakṛtaṃ jambūdvīpasvāminaḥ kaṇṭhe śirasi vā ābaddhamasaṃhāryaṃ bhavati sarvajambūdvīpakānāṃ sattvānāmābharaṇavikṛtaiḥ,",
  "S04n293:225": "evameva bho jinaputra asyāmacalāyāṃ bodhisattvabhūmau sthitasya bodhisattvasya tāni kuśalamūlānyasaṃhāryāṇi bhavanti sarvaśrāvakapratyekabuddhairyāvatsaptamībhūmisthitaiśca bodhisattvaiḥ |",
  "S04n293:226": "imāṃ ca bhūmimanugatasya bodhisattvasya mahatī prajñājñānaprabhā sattvānāṃ kleśatamāṃsi praśamayati suvibhaktajñānamukhābhinirhāratayā |",
  "S04n293:227": "tadyathāpi nāma bho jinaputra sāhasriko mahābrahmā sāhasra lokadhātuṃ maitryā spharitvā prabhayāvabhāsayati,",
  "S04n293:228": "evameva bho jinaputra bodhisattvo'syāmacalāyāṃ bodhisattvabhūmau sthito yāvaddaśabuddhakṣetraśatasahasraparamāṇurajaḥsamān lokadhātūn mahatā maitryavabhāsena spharitvā sattvānāṃ kleśaparidāhānanupūrveṇa praśamayati,",
  "S04n293:229": "āśrayāṃśca prahlādayati |",
  "S04n293:230": "tasya daśabhyaḥ pāramitābhyaḥ praṇidhānapāramitā atiriktatamā bhavati,",
  "S04n293:231": "na ca pariśeṣāsu na samudāgacchati yathābalaṃ yathābhajamānam |",
  "S04n293:232": "iyaṃ bhavanto jinaputrā bodhisattvasya acalā nāma aṣṭamī bodhisattvabhūmiḥ samāsanirdeśataḥ |",
  "S04n293:233": "vistaraśaḥ punaraparyantakalpanirdeśaniṣṭhāto'nugantavyā |",
  "S04n293:234": "yasyāṃ pratiṣṭhito bodhisattvo bhūyastvena mahābrahmā bhavati sāhasrādhipatiḥ |",
  "S04n293:235": "abhibhūranabhibhūto'nvarthadarśī vaśiprāptaḥ kṛtī prabhuḥ sattvānāṃ sarvaśrāvakapratyekabuddhabodhisattvapāramitopadeśopasaṃhāreṣu asaṃhāryo lokadhātuvibhaktiparipṛcchānirdeśeṣu |",
  "S04n293:236": "yacca kiṃcit... ||",
  "S04n293:237": "acalā nāma aṣṭamī bhūmiḥ ||"
}