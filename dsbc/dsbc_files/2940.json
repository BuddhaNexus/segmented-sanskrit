{
    "2940:0": "triratnasaundaryagāthā śrīgurugaṇeśāya namaḥ|",
    "2940:1": "yasya prasādakiraṇaiḥ sphuritātmatattva- ratnaprabhāparikaraprahatāndhakārāḥ|",
    "2940:2": "paśyantyanāviladṛśaḥ savikāśa muccai- stasmai namaskṛtiriyaṁ gurubhāskarāya||",
    "2940:3": "1||",
    "2940:4": "śrīmadratnatrayākhyaṁ maha-atisukhadaṁ sarvabhūtāśrayaṁ tad yad dāridryāndhakāraṁ kṣapayati viduṣāṁ sundarānandarūpam|",
    "2940:5": "jīyāttatkṣoṇipṛṣṭhe śatamiha śaradāṁ sarvadikṣu prasarpa- jjyotiḥ śrīpṛthvinārāyaṇakulajaladhau jātamacchidvṛttam||",
    "2940:6": "2||",
    "2940:7": "(1) indrātprabhutvaṁ jvalanātpratāpaṁ kopaṁ yamād vaiśravaṇācca vittam|",
    "2940:8": "sṛṣṭisthitī rāmajanārdanābhyāmādāya rājñāṁ kurute śarīram||",
    "2940:9": "3||",
    "2940:10": "nepāleśāḥ padmapāṇiśākyasiṁhasvayambhuvaḥ|",
    "2940:11": "pāntu gorakṣācaleśa pṛthvīnārāyaṇānvayam||",
    "2940:12": "4||",
    "2940:13": "nepāleśvaragoraṣeśvarakṛpālabdhaprasādodayaḥ śrīgorṣādhipasāhadevanarabhūpālābhidhaḥ smābhavat|",
    "2940:14": "tasyaikā mahiṣī nṛpasya śayane suṣvāpa saukhyaṁ yathā sā svapne ravimaṇḍalaṁ grasitavatyasmīti bhartre'bravīt||",
    "2940:15": "5||",
    "2940:16": "(2) svāpodbodhitadoṣaroṣakupitavyājena saṁśāsitā sāpatnyādasahiṣṇuneva rajanīṁ vyākrośatī vyatyagāt|",
    "2940:17": "garbhajyeṣṭhamudasya sāśu suṣuve śrīpṛthvinārāyaṇaṁ māsaiḥ saptabhirākhyayā samaguṇaṁ pratyakṣanārāyaṇam||",
    "2940:18": "6||",
    "2940:19": "(3) nepālaṁ vijigīṣurekagabalaṁ mudrābhirāpūritaṁ tūṇīkṛtya mṛgaṁ yathaiva mṛgayurnirbhīḥ pratasthe mudā|",
    "2940:20": "ityevaṁ śrutamanyatastadiha me sakṣipya saṁvarṇitaṁ kiṁ nārāyaṇavarṇane trapayate yāthātmyasapādakaḥ||",
    "2940:21": "7||",
    "2940:22": "(4) traiśūlagaṅgāmadhikṛtya bhairavīṁ śrīmanmahāmaṇḍapamāśrayāṇaḥ|",
    "2940:23": "śrīpṛthvinārāyaṇavāsudevo babhau nuvākoṭavitiṣṭhamānaḥ||",
    "2940:24": "8||",
    "2940:25": "(5) jātaḥ stanyaṁ na jagrāha kaṇṭhīravakiśorakaḥ|",
    "2940:26": "cakṣurvyāpārayāmāsa kuñje kuñjaraśālini||",
    "2940:27": "9||",
    "2940:28": "paryantabhūkharvaṭa kāṁśca jitvā tāneva kṛtvā ṛjumārgadeśinaḥ|",
    "2940:29": "senāniveśānupakalpya viṣṇu- matyāḥ pratīre saritāṁ varāyāḥ||",
    "2940:30": "10||",
    "2940:31": "(6) rurodha kīrtīpuramāhavena adhomukhairūrdhvamukhaiśca bāṇaiḥ|",
    "2940:32": "atyuccavaproparidhāryamāṇaiḥ pāṣāṇakoṣaiḥ paripūryamāṇam||",
    "2940:33": "11||",
    "2940:34": "babhūva yuddhaṁ tumulaṁ tadānīmadhomukhairūrdhvamukhaiśca taistaiḥ|",
    "2940:35": "saprastarodhairupari sthitānāṁ bālābalābṛddhapurogamānām||",
    "2940:36": "12||",
    "2940:37": "nārācanikṣepaṇikāśmavarṣānirghaṣaṇo dūbhūtakṛpīṭayoniḥ|",
    "2940:38": "tadagnipluṣṭāḥ śataśo'pi vṛkṣāḥ sthūṇāvaśeṣā bhayadāyamānāḥ||",
    "2940:39": "13||",
    "2940:40": "pāṣāṇaniṣpiṣṭatanutrabhājo vīrāḥ kabandhā rudhirāktadehāḥ|",
    "2940:41": "adyāpi rātrau karuṇāyamānā rudanti bandhūnanuśocayantaḥ||",
    "2940:42": "14||",
    "2940:43": "śyenā ulūkā atha kākagṛdhradhvāṁkṣāḥ śṛgālā atha pheravaśca|",
    "2940:44": "hṛṣṭāśca tuṣṭāśca bhavanti sadyo māṁsoṣṇaraktaiśca vasāvimiśraiḥ||",
    "2940:45": "15||",
    "2940:46": "(7) śūrā gopurasannikarṣamagamannāyodhanāgresarā ye te tūrṇamamūmucannupalavarṣāghātaniṣpeṣitāḥ|",
    "2940:47": "prāṇān, prastārasādbhavantyanudinaṁ saṁpīḍitāḥ prastarai- rgāṅgeyasya śareṇa pīḍitatanuḥ seneva yaudhiṣṭhirī||",
    "2940:48": "16||",
    "2940:49": "dṛṣṭvaibaṁ pratiyoginīṁ raṇabhavāṁ nīcaiḥ sthitāṁ svāṁ camūṁ saṁsīdanniva vaprabhedanavidhāvastrāṇi śastrāṇyatho|",
    "2940:50": "nirmātuṁ cakame dhanāni bahuśaḥ śrīpṛthvīnārāyaṇaḥ kebhyaścid dhanavadbhya utsukatayā tadyuddhasaṁsiddhaye||",
    "2940:51": "17||",
    "2940:52": "(8) saṁbhūyāmātyavṛndairanujadalajitā kīrtimodena sākaṁ śūraiḥ pārthādisaṁjñairatha ca surapratāpena kīrtipurīṣṭeḥ|",
    "2940:53": "śrīdevīghāṭamāplāvya ca sapadi mahāmaṇḍapaṁ saṁviveśa kliṣṭātmā pañcaṣābdāvadhi yudhi balavadyodhṛlopātsudīnaḥ||",
    "2940:54": "18||",
    "2940:55": "(9) śastrāṇi cāstrāṇi ca kañcukāni vīropayogyāni paraśvadhāṁśca|",
    "2940:56": "śastrīḥ śitāḥ kartarikāstathā sphyāṁ- striśaṅku śūlānyatha bhallabāṇān||",
    "2940:57": "19||",
    "2940:58": "tatrāpaśyadamedhyapuñjajanitaṁ so'ṅguṣṭhamātraṁ kṛmiṁ bhūyobhiśca pipīlikākulaśatairāvāhyamānaṁ haṭhāt|",
    "2940:59": "dantādanti pipīlikābhirasakṛddaṣṭaṁ ca ṣaṣṭhāccyutaṁ saṁninyuśca pipīlikāḥ svavivaraṁ yatrāsti tannāyakaḥ||",
    "2940:60": "20||",
    "2940:61": "(10) tatsādṛśyabalābalaṁ ripukuladhvastyai viciṁtyātmanaḥ śrīmatpṛthvinarāyaṇo nijabalaṁ sabodhayāmāsa ha|",
    "2940:62": "kiṭādeva guṇaṁ pragṛhṇatha bhavanto-no kṛmiṁ paśyatha gacchadhvaṁ punareva kīrtipurikāṁ matkīrtisaṁrakṣaṇe||",
    "2940:63": "21||",
    "2940:64": "(11) arirmitramudāsīnamabhavad bhuvanatrayam|",
    "2940:65": "kīrtipurrīvanaṁ sthūṇāvaśiṣṭaṁ vīkṣya bhīruvat||",
    "2940:66": "22||",
    "2940:67": "pṛthvīnārāyaṇārkaḥ prathamamiha samākramya nepālabhūmā- vāsaptābdāhavena pratikhanitasuruṁgeṇa kīrtiṁ praviṣṭaḥ|",
    "2940:68": "śrīmadvyāghre śamuddiśya ca balimadadāttatpurīvāsiloka- cchinnaghrāṇooṣṇamāṁsaiḥ sma jayati narabhūpālajaḥ pūvajiṣṇuḥ||",
    "2940:69": "23||",
    "2940:70": "(12) āsaptamābdapradhanena vitiṣṭhamānaṁ gorṣādhipaṁ sphaṭikavaddhyupadhāvaśena|",
    "2940:71": "śrīvyāghrabhairavamiti praṇidhāya sarve ninyuḥ purrīṁ praṇatipūrvamahotsavena||",
    "2940:72": "24||",
    "2940:73": "uktaṁ ca udyamaḥ sāhasaṁ dhairyaṁ balaṁ buddhiḥ parākramaḥ|",
    "2940:74": "ṣaḍete yasya tiṣṭhanti tasya devo'pi śaṅkate||",
    "2940:75": "25||",
    "2940:76": "(13) āyodhanāgrasaravīrasurapratāpa- sāhasya caikanayanaṁ sahasā babādhe|",
    "2940:77": "jālmena kenacidiva kṣitijākucāgra- syābādhakasya raghujena sakṛtprajasya||",
    "2940:78": "26||",
    "2940:79": "jyeṣṭhaśukladaśamyāṁ śrīpṛthvīnārāyaṇa..... yaḥ|",
    "2940:80": "senānīḥ kīrtipurajaiḥ kālopāḍeḥ nipātitaḥ||",
    "2940:81": "27||",
    "2940:82": "tatsāhasena nṛpapṛthvinarāyaṇosā- vāpañcamābdikanaraṁ sahasā vabādhe|",
    "2940:83": "viśvāsa ghātakamiveti ca nāsikābhi- śchinnābhirāluṭhitavittadhanena sākam||",
    "2940:84": "28||",
    "2940:85": "(14) saṁser-rāṇākālurāṇādalamardansahāyakaiḥ|",
    "2940:86": "dalajitsāhatulārāmathāpāpārtha bhaṁḍāribhi||",
    "2940:87": "29||",
    "2940:88": "śrīviśvanātho miśreśo raṇayajñamapūpujat|",
    "2940:89": "saptāhabhāgavatavaddattasarvasvadakṣiṇam||",
    "2940:90": "30||",
    "2940:91": "(15) sa viśvajitamārebhe yajñaṁ sarvasvadakṣiṇam|",
    "2940:92": "ādānaṁ hi visargāya satāṁ vārimucāmiva||",
    "2940:93": "31||",
    "2940:94": "sarvasvadakṣiṇavareṇa makhena tuṣṭo vyāghreśvaro nṛpatipṛthvinarāyaṇānām|",
    "2940:95": "svedāmbunāṅgalitena kṛtābhiṣeka- sāmrājyasiddhimadiśat paśupāśamoktrīm||",
    "2940:96": "32||",
    "2940:97": "svapnalabdhaprasādena pṛthvīnārāyaṇena ha|",
    "2940:98": "vipināni prakāśāni kriyante raghuṇā yathā||",
    "2940:99": "33||",
    "2940:100": "lubdhenopaśayasthena dakṣiṇārurmṛgo yathā|",
    "2940:101": "nirudhyate hi sahasā nepālabhuvanatrayam||",
    "2940:102": "34||",
    "2940:103": "(16) kabandha udajāgarīttadadhunāpi kīrtipurād gaṇeśamupadhāvati pratibhaṭeṣu garjanniva|",
    "2940:104": "gṛhītakaravālako niśi niśātahikkāravaiḥ parasparaparāahataṁ pratininādamujjhanniva||",
    "2940:105": "35||",
    "2940:106": "lokeśvaraṁ hayagrīvaṁ bhairavaṁ pīṭhayoginīḥ|",
    "2940:107": "ānandādiṁ lokanāthaṁ karkoṭamuragādhipam||",
    "2940:108": "36||",
    "2940:109": "yathāvidhi pūjayitvā gaṇeśānamapūpujat|",
    "2940:110": "pṛthvīnārāyaṇanṛpaḥ sasnau prabhāvatījale||",
    "2940:111": "37||",
    "2940:112": "(17) bhuvanatritayākrāntaprakāśīkṛtavikramaḥ|",
    "2940:113": "pṛthvīnārāyaṇanṛpo dhiraje vāmano yathā||",
    "2940:114": "38||",
    "2940:115": "bhūrbhuvaḥsvarmahīpālo mallo balirivābhavat|",
    "2940:116": "pādākrāntyānataśirāḥ ṣaṭpradhānaprapañcitaḥ||",
    "2940:117": "39||",
    "2940:118": "uktaṁ ca rāmaḥ somaṁ papiryajñe dadirgāścakriradbhutam|",
    "2940:119": "yājakān vavrirājahriḥ puṇḍarīke mahādvijān||",
    "2940:120": "40||",
    "2940:121": "kālidāsapradhāno'tha śukrācāryavadunmanāḥ|",
    "2940:122": "ka...japaḥ sūcakastu piśuno durjano'bhavat||",
    "2940:123": "41||",
    "2940:124": "(18) brahmaviṣṇuśivaprāyān sāktvikāṁstrīn mahīkṣitaḥ|",
    "2940:125": "mallāṁstamomayān kṛtvā rajasā rañjayan prajāḥ||",
    "2940:126": "42||",
    "2940:127": "prāsādaśikharasthānāni cūḍāratnānyapāharat|",
    "2940:128": "sauvarṇāni vicitrāṇi gorṣābhūpayuyutsayā||",
    "2940:129": "43||",
    "2940:130": "ṭaudhīdhanaprabhṛtayo bhoṭyācaurānayūyujan|",
    "2940:131": "ṣaṭpradhānānumatyā hi deśopadravakārakān||",
    "2940:132": "44||",
    "2940:133": "uktaṁ ca yatra rājā svayaṁ cauraḥ sasainyaparivārakaḥ|",
    "2940:134": "tatrāhaṁ kiṁ kariṣyāmi yatorakṣā tato bhayam||",
    "2940:135": "45||",
    "2940:136": "pauropi cāśapattasya tvamasmān bādhase vṛthā|",
    "2940:137": "pipīlikaudhavat kṣudrāṁstvamasya phalamāpnuyāḥ||",
    "2940:138": "46||",
    "2940:139": "(19) svadeśapathamullaṅghya yo'nyadeśamupākramet|",
    "2940:140": "sa eva daṇḍanīyaḥ syāditi ghoṣamakārayat||",
    "2940:141": "47||",
    "2940:142": "tadā rallo'bhavanmallaḥ parasparavirodhanāt|",
    "2940:143": "agnido garadaścaiva śastrapāṇirdhanāpahaḥ||",
    "2940:144": "kṣetradārāpahārī cātatāyī cābhavatsvayam||",
    "2940:145": "48||",
    "2940:146": "(20) kustrī hanti kuṭumbāni kuputreṇa hataṁ kulam|",
    "2940:147": "kumantrī hanti rājānaṁ rāṣṭraṁ caureṇa hanyate||",
    "2940:148": "49||",
    "2940:149": "(21) mallaṁ viśvajitaṁ pramāthya nibhṛtaṁ ṣaṭkānumatyaikalo dārānānayati svakīyabhavanaṁ nāsākṣatiṁ nākarot|",
    "2940:150": "ityevaṁ jagatītalaṁ ṣaḍadhīnaṁ tatsṛṣṭisaṁhārasaṁ- sthityā śrīdalamarddanaṁ bubudhire dvairūpyasaṁśāntaye||",
    "2940:151": "50||",
    "2940:152": "(22) dalamarddananāmānaṁ narabhūpālasāhajam|",
    "2940:153": "chadmanā rājyadānena lalitādhipatiṁ vyadhuḥ||",
    "2940:154": "51||",
    "2940:155": "sa hyekaikaṁ nijagrāha praṇidhyarthaṁ sutaṁ nṛpaḥ|",
    "2940:156": "mā gorṣādhipabhūpālapratyavāyodayo bhavet||",
    "2940:157": "52||",
    "2940:158": "dalamardanasāt kṣitirbhavitrī- tyanumatyā nṛpatirjayaprakāśaḥ|",
    "2940:159": "nijabhṛtyamavāsayatsvarāṣṭrā- ccharaṇārthī sa ca kālidāsamāgāt||",
    "2940:160": "53||",
    "2940:161": "caukoṭvātāyanastho vilasati dalamarddannṛpo lokadṛṣṭa- statkāle kālidāsaṁ parivṛtamanugai rājamārgeṣvapaśyat|",
    "2940:162": "herambaṁ dakṣahaste paraśumitarake modakaṁ svāṁ ca śuṇḍāṁ bibhrāṇaṁ taṁ nimeṣāvadhi tadanu ca sadanābhyantare soyameva||",
    "2940:163": "54||",
    "2940:164": "(23) sevitvā katiciddināni nijabhṛtyaḥ pādasaṁvāhakaḥ saṁsuptaṁ nibhṛtaṁ vitarkya sahasā taṁ kālidāsaṁ kudhīḥ tīkṣṇenāsya paraśvadhena śira āsphoṭ yāśu rājājñaye- tyuktvā kāntipurīmagācca nṛpatistuṣṭo dadāvīpsitam||",
    "2940:165": "55||",
    "2940:166": "(24) śrīrājānamabhidravanti militāste ṣaṭpradhānāstvarā kiṁ tvaṁ rajasi pratyavāyajanakaḥ kārpāsadurbhikṣakṛt|",
    "2940:167": "evaṁ cedavatārayāma bhaktāmaiśvaryametat kṣama- svotkairvāśvabhiṣecire narapatiṁ śrītejamallābhidham||",
    "2940:168": "56||",
    "2940:169": "(25) tatsāhasaṁ likhati pṛthvinarāyaṇeṣu saukaryarājyakaraṇaṁ dalamardanaḥ sma|",
    "2940:170": "buddhyā tadāśu praṇidhāya hṛdā suraudhān nepālajān svaviṣayānnṛpatiḥ pratasthe||",
    "2940:171": "57||",
    "2940:172": "(26) mallo'bhūd vyājahālāhala avanipatiryo jayādiprakāśaḥ prāstīryāśeṣaprāsādataladigutale vairidāhauṣadhāni|",
    "2940:173": "gorṣābhūpālasenāparivṛḍhagaṇanākātaraḥ kāṁdiśīkaḥ saṁbhūyāmātyavṛndairadhirajani vililye drutaṁ bhaktapuryām||",
    "2940:174": "58||",
    "2940:175": "(27) prāsāde tulajālaye digutale rājādhirājeśvarīṁ draṣṭuṁ yāvadupāruhaṁśca muditāḥ pāṁḍetulārāmakāḥ|",
    "2940:176": "dagdhāṅgāḥ sahasā tadauṣadhibaladvaiśvānarajvālayā śūrāste yayuravyayaṁ vata sakhe daivī vicitrā gatiḥ||",
    "2940:177": "59||",
    "2940:178": "kumārīpūjāvidhirmahākālasaṁhitāyām- bhūṣaṇāni dukūlāni sindūrālaktakānapi|",
    "2940:179": "kardalādarśavikhyātā tālavṛntāni potikā||",
    "2940:180": "pasi(?)karmādhāracolamaṁcikā pīṭhadolikāḥ|",
    "2940:181": "pañcālikā ca sacchaṅkhā pāduke kulapaṭṭike||",
    "2940:182": "caṇḍātakaṁ ca saṁvyānaṁ tathodvartanabhājanam|",
    "2940:183": "śayyopadhānaparyaṅkasamudgāśca prasādhanī||",
    "2940:184": "pratigrāhiśvahigvelā tathā sīmantacartikā|",
    "2940:185": "gorocanāmṛgamadau kapūrrakuṅkumaṁ tathā||",
    "2940:186": "evamādini cānyāni yāvacchaktāni sundari|",
    "2940:187": "pradātavyāni vastūni kumārī tuṣyate yathā||",
    "2940:188": "yāmale'pi- yaḥ kumārīṁ yajenmantrī sarvaparvasu sarvadā|",
    "2940:189": "tenārcitā mahādevī satyaṁ satyaṁ na saṁśayaḥ||",
    "2940:190": "(28) śrīkaumārīyayātrādivasa atimahotsāhadhūpopavāsaiḥ svasti śrīpṛthvinārāyaṇa atulalasatkīrtipuṇyoditaśrīḥ||",
    "2940:191": "60||",
    "2940:192": "āryaiḥ prājñairdhanāḍhyairbalibhiratha mahāyantramantrauṣadhīnāṁ paryāyajñaiśca ṣaḍbhiḥ parivṛtamaniśaṁ kālidāsapradhānaiḥ|",
    "2940:193": "tejomallaṁ hi cāṇūramasuramiva saṁmardayitvā kṣaṇena sākṣānnārāyaṇaśrīrmadhuvipinamiva praviśunmaṇ.....ram||",
    "2940:194": "61||",
    "2940:195": "(29) bhaktagrāmaṁ jighṛkṣustata avanipatistrīṁstrilokaikanāthān kṛtvā kārodarīyāṁstadanu raṇajitaṁ kāśigaṁ kārayitvā|",
    "2940:196": "āryātīrthākṛtāsuṁ nṛpamaparamatho tejamallaṁ vipannaṁ kṣveḍagrastaṁ nirasyan sma jayati nṛpatiḥ pṛthvinārāyaṇākhyaḥ||",
    "2940:197": "62||",
    "2940:198": "(30) pṛthvīnārāyaṇārke samudayati haṭhātpaścimāśācalendrā- daṣṭāṣṭāṣṭābhirabde gatavati vilayaṁ yānti pūrvācalendrāt|",
    "2940:199": "mallakṣoṇīpakhadyotarucaya avanī sā ca nepālasaṁjñā susthā cāste prajānāṁ manasi kutukatālhādatā mallapātāt||",
    "2940:200": "63||",
    "2940:201": "(31) anāḍhake'ṣṭāḍhakamannamāsīdadohane droṇaduthāvirāsīt|",
    "2940:202": "śubhāmbarāṇyāśuranambare'sminnepāladeśe sati goraṣeśe||",
    "2940:203": "64||",
    "2940:204": "śrīmacchākyamunīṁstrilokavijayānmaitreyanāthānatho caityānstūpaviśeṣakānapi vihārasthān hanumanmukhān|",
    "2940:205": "hārītīratha śītalāmatha mahākālaṁ gaṇeśaṁ kramā- cchrīkṛṣṇaṁ harabhīmasenapramukhān bhūpo mudāpūpujat||",
    "2940:206": "65||",
    "2940:207": "itthaṁ śrīpṛthvinārāyaṇa avanitalam ātmasātkṛtya diṣṭyā copurgrāmasya pāṇicchidimanukurute smāparādhānurūpām|",
    "2940:208": "jitvaivānāhavena kṣitimamumupayāsyannuvākoṭayātrāṁ kaṁsaṁ jitvā ca nārāyaṇa iva mathurāṁ dṛṣṭanepālacaryaḥ||",
    "2940:209": "66||",
    "2940:210": "(32) anidamidamasāmprataṁ babhāṣe nahi sitapakṣanabhomaho mahīpaḥ|",
    "2940:211": "lalitapurabhavaṁ hi caityasevo- paratajanaṁ varameva manyate sma||",
    "2940:212": "67||",
    "2940:213": "vasantapuranāmakāvasathamājñapad bhūpatiḥ svayaṁ sthapatināyako vividhacitraśilpodyamī|",
    "2940:214": "(33) na tastadṛgabhūddharātala aśeṣaśilpādivid dvijaṁ sa harivaṁśakaṁ vimalaśilpabuddhyanvitam||",
    "2940:215": "68||",
    "2940:216": "śilpaṁ śikṣayati sma śilpavidasau nepālajān puṁgavān pāṣāṇasphaṭikāsthidantiradanāyaskāntamṛtsnādikam|",
    "2940:217": "vāstūkṛtya bhuvastalaṁ śubhadine śrīpṛthvinārāyaṇo devīghāṭamupākramatpramuditaḥ śrībhairavītuṣṭaye||",
    "2940:218": "69||",
    "2940:219": "(34) ramye nepāladeśe vijitasuranare pañcapīyūṣamādye yoginyo vajrapūrvā iva varuṇasutā mādakā durvinītāḥ|",
    "2940:220": "śrīguhyeśīprabhāvāadaviditavidhavā pūrvanepālapālai- rdattāpātityadīkṣāḥ pumadhikasubalāścābalāḥ saṁramante||",
    "2940:221": "70||",
    "2940:222": "ramye nepāladeśe nijanijabhavanadvāradeśe niṣaṇṇā jūṭīṁ badhvā kacānāṁ sulalitavadanā bhālasindūraramyāḥ|",
    "2940:223": "sīmantinyo navīnāḥ parivṛtakusumāḥ kuñcitāpāṅgabhāg.. bhāṣante baddhahastā sulalitavacasā bhāy masīyā masīyā||",
    "2940:224": "71||",
    "2940:225": "(35) taddeśe harasiddhinṛtyanirate nepālapīṭhottame nānādaivatamandirotsavatare tīrthopatīrthāvṛte|",
    "2940:226": "matsyendrābhidhamīnanātharathayātrā'raktalokotsave dhanyeyaṁ lalitāpurītyakathayacchrīpṛthvinārāyaṇaḥ||",
    "2940:227": "72||",
    "2940:228": "yaṁ viṣṇuṁ pravadanti vaiṣṇavajanāḥ śaivāḥ śivaṁ śāktikāḥ śaktiṁ,",
    "2940:229": "bhāskaravandakā dinakaraṁ brahmasvarūpaṁ dvijāḥ|",
    "2940:230": "matsyendraṁ munayo vadanti satataṁ lokeśvaraṁ bodhikā anye taṁ karuṇāmayaṁ pratidinaṁ taṁ naumi lokeśvaram||",
    "2940:231": "73||",
    "2940:232": "(36) ṣaḍarṇairjaptaṁ yaḥ pibiti manujo dīpiniyutaṁ subījaṁ pālāśaṁ bhavati viralaṁ tasya yaralam|",
    "2940:233": "aho dhanyaṁ yāmyarkṣa śikhitithiyātrādidi.... sa lokeśo devaḥ pratidinamapāyād... naḥ||",
    "2940:234": "74||",
    "2940:235": "śīghraṁ cākarṣateti prativadati bhṛśaṁ sārathau tadvidhijñe haihaihaihāhahāhādhvanibhiratha diśaḥ pūritā yatprayāṇe|",
    "2940:236": "rajvākarṣodyatānāṁ vadanasamuditairmeghaghoṣairivoccaiḥ so'yaṁ śrilokanātho diśatu suraśiromaṇḍanaṁ maṁgalaṁ vaḥ||",
    "2940:237": "75||",
    "2940:238": "(37) bhagne yugye'pi nīcaiḥ pratisarati rathāṅge rathe vaktrite vā susthībhūte vimānasthitapuruṣavare sārathau lagnayaṣṭau|",
    "2940:239": "gajajjīmūtaghoṣadhvanibhiratha mahāḍiṁḍimairvādyamānaḥ soyaṁ matsyendranātho diśatu suraśiromaṇḍanaṁ maṅgalaṁ vaḥ||",
    "2940:240": "76||",
    "2940:241": "ityevaṁ lalitodbhavaṁ sukhakaraṁ yatrotsavaṁ saṁsmara- nnakṣāṁkāṣṭaśaronmite makarasaṁkrāntau ca pauṣe kuje|",
    "2940:242": "gaṅgālābhamacīkarannṛpavaraḥ śrīpṛthvinārāyaṇo devīghāṭamahāsthale śucitale śrībhairavīpālite||",
    "2940:243": "77||",
    "2940:244": "(38) ityaṁ śrīpṛthvinārāyaṇanṛpacaritaṁ yaḥ śṛṇotīha bhaktyā dāridryaṁ tasya dūraṁ nivasati duritaṁ pūrvajaṁ vai kṣiṇoti|",
    "2940:245": "(39) sa syādratnatrayāṇāmapi paramasakhaḥ kṣudrarogairvimukto dīrghāyurbhāgyayukto nijakulasukhadaḥ sarvavargairupetaḥ||",
    "2940:246": "78||",
    "2940:247": "||",
    "2940:248": "iti śrīpṛthvīnārāyaṇacaritraṁ samāptam||",
    "2940:249": "tajjaḥ śrīmānmahīpaḥ kṣitipatitilakaḥ siṁhapūrvapratāpaḥ pitrājñāpālako yo'khiladharaṇitalaṁ dyotayāmāsa nītyā|",
    "2940:250": "maryādāṁ sthāpayitvā karajitavasudho rañjakaḥ paurarītyā reje keherasiṁhābhidhahitasacivo vṛddhapaurānumantā||",
    "2940:251": "79||",
    "2940:252": "(40) kedārāṇāṁ turīyāṁśakamanujagṛhe śasyarājeḥ prajābhya- statpaścāddosicā auliti caturabhidhāṁ lekhayāmāsa potām|",
    "2940:253": "śrīmān siṁhapratāpaḥ sma jayati nṛpatiryadyaśo'dyāpi mūrtaṁ varvatyevaṁ jagatsu triṣu duritaharaṁ svānnapākānudāyi||",
    "2940:254": "80||",
    "2940:255": "(41) kāmbojaiḥ sonumatyā nṛpatiratha mahotsāhapūrvaṁ prakṛtyā saumyo lālāgurūṇāmanugatacarito raupyamudrānupātāt śrīmān siṁhapratāpaḥ saha bahubhiralaṁ mallarājānuvṛttaṁ mudrāṇāṁ raupyajānāmanucaraṇavidhiṁ kārayāmāsa dhanyaḥ||",
    "2940:256": "81||",
    "2940:257": "tajjaḥ samrāṭ paśūnāṁ patiriva vijayī śītalāpūtanānāṁ sārddhaikābdāya gīrvāṇayudhanṛpataye sūnave rājyabhāram|",
    "2940:258": "datvā svāmītyabhikhyāṁ nṛpatiraṇabahādurasāhaḥ prapede kṣoṇīpeśo na bhūto na bhavati na bhavettatsadṛgghorarūpaḥ||",
    "2940:259": "82||",
    "2940:260": "(42) bālye bāhādurasyārpitadharaṇībharo nirmamo yo vireje kaumāre vīrayoddhāraka jitavasudhaḥ sārvabhaumo vireje|",
    "2940:261": "śrīmadgīrvāṇayuddhārpitadharaṇitalo yauvane yobhireme sārddha putreṇa bhīmārpitadharaṇibharo vārddhake yo vireme||",
    "2940:262": "83||",
    "2940:263": "śrīmat-siṁhapratāpātmajaraṇabahādūrasāhājñayā śrī- pṛthvīnārāyaṇasyātmajavarayuvarājena bāhādureṇa|",
    "2940:264": "mūrttīkṛtyārddhanārīśvaramupari gavākṣe vicitreṣṭikābhiḥ kāṣṭhaiḥ śrīkhaṇḍajātairgrahagaṇasahitaṁ dairgapīṭhaṁ nyadhāyi||",
    "2940:265": "84||",
    "2940:266": "(43) ghaṇṭāṁ divyadhunītaraṁgadhavalāṁ kailāśakūṭopamāṁ bhūtapretapiśācaḍākabhayadadhvānaikadivyadhvanim|",
    "2940:267": "sūtādyaṣṭakadhātubhirvighaṭitāmiṣṭeśvarīprītaye śrīmatsiṁhapratāpajo raṇabahādūro'rpayad bhūpatiḥ||",
    "2940:268": "85||",
    "2940:269": "majjāmedovasāntrīsarudhiratarasāhāriṇīnāṁ vimokṣa- prāptyai yogādhirūḍhaṁ śarabhamukhamahābhairavaṁ nātighoram|",
    "2940:270": "śrīmatsiṁhapratāpātmaja raṇabahādūrasāhakṣitīśaḥ svārāṭtuṣṭyai sma mīmāṁsati kanakabharaṁ sīdhumāṁsādigṛdhnum||",
    "2940:271": "86||",
    "2940:272": "(44) mālyābājyābhidhānān vṛṣabhaparivṛḍhān pālayan śrīmahīśo naṁdīsaṁjñān yathaiva pramathaparivṛḍhān śrīmaheśo vireje|",
    "2940:273": "(45) vaidyaiḥ sāḍhyopanāmairupakalitacikitsāvivekaḥ paśūnāṁ karpūrailālavaṅgatvagagurusaguḍatryūṣaṇājyānnapiṇḍaiḥ||",
    "2940:274": "87||",
    "2940:275": "vyāghrānṛkṣāṁśca kīśān gajaturagamṛgānnyaṅku gokarṇakhaḍgān sāraṅgāṁścakravākān vakaśikhisaraṭān vartakādīn kapotān|",
    "2940:276": "yatnātsaṁpālakaḥ śrīnṛpatiraṇabahādūrasāho'bhavatsmā'- hāraistajjātiyogyairvṛkabhaṣakaśaśānākhumārjārababhrūn||",
    "2940:277": "88||",
    "2940:278": "(46) almoḍhāṁ rājadhānīṁ chalabalakalanād bammasāhātsagotrā- nmaryādīkṛtya kāntīpurata anumitiṁ krośayaṣṭiṁ cakhāna|",
    "2940:279": "so'yaṁ śrīmān śubhaṁyun patiraṇabahādūrasāhaḥ pratāpī cāturdiśyoktakīrtī raghuriva ca dilīpānvavāyapradīpaḥ||",
    "2940:280": "89||",
    "2940:281": "vīrāmarsiṁhathāpādvayahitasacivo dhīradhīro mahātmā pṛthvīnārāyaṇānāmiva sakalajagadvyāptakīrgyugraśīlaḥ|",
    "2940:282": "yādoratnairivāmbho nidhirabhavadadhṛṣyastathā cādhigamyo- 'tyugraiḥ kāntairdharitrīpatiguṇanikareḥ sevakānāṁ sa rājā||",
    "2940:283": "90||",
    "2940:284": "(47) ardalīkṛtapado haripāḍeḥ kīśavatkharaṇaso vikalāsyaḥ|",
    "2940:285": "svāmimānasavanāntaracārī sāḍhyavaidya iti goṣvadhipo'bhūt||",
    "2940:286": "91||",
    "2940:287": "(48) hayagrīvākāro nṛpagururabhūcchrīraṇabahā- duro nirvāṇāṁśaḥ kvathitaviṣatailaḥ khalajane|",
    "2940:288": "viśiṣṭānāṁ nṛṇāṁ pratidalitadāridryadurita- stadanyūnāṁśenā'jani jagati gīrvāṇanṛpatiḥ||",
    "2940:289": "92||",
    "2940:290": "yathā dīpāddīpo ghṛtaplutasuvarttīranusaran didīpe tulyārciḥ kṣapayati tamopyaṁdhatamasam|",
    "2940:291": "mahādīpākārānnṛparaṇabahādūrata atho mahādīpajvālojjvalitasuyaśāḥ śrīyuvanṛpaḥ ||",
    "2940:292": "93||",
    "2940:293": "(49) sa vātsalyāllebhe gatavati tṛtīyebdanicaye- 'bhiṣiktaḥ sāmrājyaṁ pitṛraṇabahādūrakaragam|",
    "2940:294": "sa yogīndrairlabhyaṁ paramaśivanirvāṇapadayuṅ mahānandasvāmītyabhidhamabhajada bhūmivalaye||",
    "2940:295": "94||",
    "2940:296": "(50) nuvākoṭe nītvainamapi nṛpamārabdhamṛgayā- vihāre gīrvāṇāgrimayudhanṛpaṁ kūṭasacivāḥ|",
    "2940:297": "kṛpāgāraṁ nirvāṇasukhanirataṁ svāminamaho munīṣvaṣṭābje'bde lalitapuravāstavyamadadhuḥ||",
    "2940:298": "95||",
    "2940:299": "(51) vidhātṛkṣmāpālairvilikhitamasatsacca niyataṁ marau vā merau tatphalati nahi citraṁ svasamaye|",
    "2940:300": "(52) cikitsāniṣṇātaiścarakamunidhanvantarisamai- rjagatkhyātairvaidyairna bhavati cikitsyā nṛpaprasūḥ||",
    "2940:301": "96||",
    "2940:302": "samāṁsamīnagokulaṁ sahastraśaḥ sadakṣiṇaṁ sabhūmikaṁ samatyajatsadharmisvīrujāṁ kṣaye|",
    "2940:303": "avāhayacca kuñjarāśanacchadeṣu varṇaśaḥ sacatvare sapīṭhake nyapāṭhayacca śāṁtikam||",
    "2940:304": "97||",
    "2940:305": "(53) śivālaye śavālaye digūtale talejuke nadīṣu saṁgameṣvatho praṇālikāsu kūpake|",
    "2940:306": "machindranāthamīnanāthaśākyasiṁhadhāmasu sabhīmasenake mudā narāyaṇe sakṛṣṇake||",
    "2940:307": "98||",
    "2940:308": "gaṇeśabhairaveṣvatho sa gopureṣu varṇaśo vyacīkaratsvaśākhayā pratikriyāṁ sarudrikām|",
    "2940:309": "sa yogiyoginīgaṇaṁ hyabhojayacca pratyahaṁ nṛpaprasūrujāṁ kṣaye dharādhipeśayogirāṭ||",
    "2940:310": "99||",
    "2940:311": "dākṣāyyāṇāmapurvaṁ samabhavaduditaṁ dardina khecarānāṁ pāśairyantrālinaddhairbahuvidhibhirupāyairthathā māraṇaṁ syāt|",
    "2940:312": "jīvantaṁ cānayiṣyatyatha mama yadi yastasya dāsye yatheṣṭa- mityājñā gṛdhrabandhe samajani nṛpatisvāmināmavyalīkā||",
    "2940:313": "100||",
    "2940:314": "(54) gṛdhrān dagdhvābhavadatha sukhī svāmirājo mahātmā naitādṛggṛdhrayuddhaṁ śrutiviṣayagataṁ naiva dṛṣṭaṁ kadācit|",
    "2940:315": "adyāpyāste jyabhālasthalamiti kathitaṁ sthāpitā tatra vāṇī bhūtāveśācchiśūnāṁ hitakṛtikuśalai rjñānavṛddhairvayasthaiḥ||",
    "2940:316": "101||",
    "2940:317": "bhairaveśavadatho naravāho devarāja iva divyadṛgāsa|",
    "2940:318": "pañcadhā'yudhatharānatha lokānājñapacca muditaḥ svasamīpam||",
    "2940:319": "102||",
    "2940:320": "(55) yatra yatra gamitā narayānā- ttatra tatra ha dadhāra sukīrtim|",
    "2940:321": "kṛtrimāṇyupavanāni paśūnā- mīśvarāya mudito'rpayati sma||",
    "2940:322": "103||",
    "2940:323": "gocarāṇyapi gavāmupacāra utsasarja raṇabāhadureśaḥ|",
    "2940:324": "yojanāvadhi rujāmapanutyai śrotriyebhya adadācca dharitrīm||",
    "2940:325": "104||",
    "2940:326": "karṇavīrapitṛkānanamārāttakṣati sma raṇabāhadureśaḥ|",
    "2940:327": "tatra ye'pakṛtino'pasarantvityādiśad rugupavarddhitamanyuḥ||",
    "2940:328": "105||",
    "2940:329": "(56) svāmimanyuviniveditukāmā trīkṣaṇasya sadasīva jagāma|",
    "2940:330": "martyalokamapahāya samanyuṁ svāminī kanakavatyabhidhā sā||",
    "2940:331": "106||",
    "2940:332": "vaidyadehasadanāni didhakṣurniḥkṛpo dava ivāsa mahīpaḥ|",
    "2940:333": "aupacārikavidherapacāraṁ vyādiśacchugupavarddhitamanyuḥ||",
    "2940:334": "107||",
    "2940:335": "atyaghoravapuṣe bahu matvā kumbhasaṁjñakaśivāya nareśaḥ|",
    "2940:336": "dhūpanārthakamaskarajātaṁ vyādiśacchugupavarddhitamanyuḥ||",
    "2940:337": "108||",
    "2940:338": "paṭīranaladolvaṇairagurunābhisammiśritai- rvicitrajalaśītalairvyajanacāmarotthānilaiḥ|",
    "2940:339": "sasabhyabudhabāndhavaprakṛtisāntvasallāpanai- rnyavāri na ca bhūpate raṇabahādurasyoṣṇatā||",
    "2940:340": "109||",
    "2940:341": "(57) priyāvirahajendhanā kṣitipatīndragīrvāṇyu- ddhavikramavacomṛtairahaha siñcitasyāpi hi|",
    "2940:342": "kalaṅkamiva śītagoḥ priyanicolamudbibhrataḥ śaśāma na garīyasī raṇabahādurasyoṣṇatā||",
    "2940:343": "110||",
    "2940:344": "kimaṅga mayi bandukaprahananāni no dīyase sphuṭatyahaha bandukaḥ śuganalaprataptībhavan|",
    "2940:345": "kimarthamidamardalīharipate viḍambena ho priyā mama gatā kutastadanu tatra māṁ prāpaya||",
    "2940:346": "111||",
    "2940:347": "(58) itītthamanuśocayannahaha jātasacciccirā- nnicolamudapāsya nirmamatayā bṛhadbhānava|",
    "2940:348": "yathāgatamajāgarīdaja ivendumatyāḥ kṣaṇā- ttadūrdhvagatimātanoduditadhīracetā vibhuḥ||",
    "2940:349": "112||",
    "2940:350": "pratyahaṁ raṇabahādurasāhaḥ pūlacokamadhigacchati vatsāḥ|",
    "2940:351": "marttyayānamadhiruhaya ca tattat kiṁ vadantyanuvicāraṇadakṣaḥ||",
    "2940:352": "113||",
    "2940:353": "ekadā śucidine sa samutthaḥ prātareva śakunāni viditvā|",
    "2940:354": "ḍhuṇḍirājanagarīmupagantuṁ dakṣiṇāṁ diśamagādupagūḍhaḥ||",
    "2940:355": "114||",
    "2940:356": "(59) kalau lokā duṣṭāḥ prakṛtipratikūlāḥ prakṛtayo hyataḥ śrīviśveśaṁ śaraṇamupayāsye sukṛtaye|",
    "2940:357": "purā pṛthvīnārāyaṇa iti pitustātacaraṇaḥ sa gaṅgāmbhaḥsnāyī vidhivadatha viśveśamabhajat||",
    "2940:358": "115||",
    "2940:359": "(60) sa naipālīṁ bhūmiṁ yadanukṛpayā drāgadhikayā vijityāsmatpitraṁghribhiruditametanmama matam|",
    "2940:360": "iti smāran smāran nṛparaṇabahādūra agama- nnṛpāgamyāṁ kāśīṁ kanakavatidevīvyuparamāt||",
    "2940:361": "116||",
    "2940:362": "gate dūraṁ svāminyanu raṇabahādūranṛpatā- vamarsiṁhāmātyātmajamaṇirasau sānujagaṇaḥ|",
    "2940:363": "sa bhīmādyaḥ seno daśarathasutaṁ rāmamiva yaḥ samudvignaḥ saumitrirabhavadatha bharttuḥ sahagatiḥ||",
    "2940:364": "117||",
    "2940:365": "tato'neke lokāḥ samasukharatāstatparivṛḍhā- stadāsaktā bhaktāḥ parijanaviraktā anuyayuḥ|",
    "2940:366": "(61) nuvākoṭādapyāgamayati nṛpaṁ kāntinagarīṁ mahotsāhāraktaḥ sapadi militaḥ kūṭasacivaḥ||",
    "2940:367": "118||",
    "2940:368": "śrīmadgīrvāṇayuddhaḥ kṣitipatitilakaḥ svāmirāje svatāte kāśīsthe'pyaṁgavarye mahasi viruruce svāmivadrāṣṭradhūrdhṛk|",
    "2940:369": "samrāṭ sāmrājyalakṣmyā ghṛtapitṛcaraṇajñopi saddharmiṇībhi- rdevībhiḥ pālyamāno daśaśatabhujavān kārtavīryārjunarddhiḥ||",
    "2940:370": "119||",
    "2940:371": "bālo'bālaparākramo haririva kṣoṇībhṛduddhārako nyāyenā'hitacetasāṁ śamanavadgīrvāṇayuddhādhipaḥ|",
    "2940:372": "yaḥ ṣāṇmāturavacca śaktidhṛgatho yaḥ sarvavargādhipo yo dvaimāturavacchatakratuvadāsāhasradṛggocaraḥ||",
    "2940:373": "120||",
    "2940:374": "(62) ajayrekhāmātūbhramarakalikākhyātha turakī- mukhāśceṭyo ḍākinya iva madirāmodamukharāḥ|",
    "2940:375": "mahārājñīṁ kṛtvā kaṭaharavanāt kāṁtipuragāṁ yathecchaṁ tā dauvārikavidhimakurvannṛpagṛhe||",
    "2940:376": "121||",
    "2940:377": "(63) śrīrājñyā rājalakṣmyā kaṭaharavipinātprākkramitvāpi yatnād vātsalyātpālyamāno dhavaladalaśaśīvātireje vapuṣmān|",
    "2940:378": "śrīmatsvāmikṣitīśābhyupagamanasamutkaṇṭhitasvāntavṛttiḥ śrīmān gīrvāṇayuddhakṣitipatitilakaścetasā nānvamodat||",
    "2940:379": "122||",
    "2940:380": "svasti śrītātapādāmbujasamadhigame śrīmahārājagīrvā- ṇeśaḥ kṣetrāṇyameyānyadadatha dharādaivatebhyo'tha vidbhyaḥ|",
    "2940:381": "ceṭīprāyaṁ ca rāṣṭraṁ janakaraṇabahādūrasāhaṁ vineti smāranasmāran sma vismāpayatica sabalaṁ rājabhāraṁ babhāra||",
    "2940:382": "123||",
    "2940:383": "(64) uktaṁ ca bhāṣayā- bhārādārle ta bhardā sahi pharadamahā dūniyā sab bhayāmā paścāttāple sabaile aghi garanu pachī eka gol bol bhayāmā|",
    "2940:384": "kāśīvāsī ta svāmī phiraṅisaṁga milī kyāpa garchan ghaḍarmā bhārāle dāra rāṣī yaka mata nabhayā kyā gatī holi deś-mā||",
    "2940:385": "124||",
    "2940:386": "khelchan rāt dīna jūvā kati kati vijayā phuktachan kohi runchan niḥśaṁkai bāta hākchan kati ati khuśi chan kohi rāt din dhvariṁchan|",
    "2940:387": "kāmkā parphāka parchana di-i pani namilī kohi sandūka bharchan ek-le ekai thiyā sab yakabinu duniyā ḍher-prakārakā rahechan||",
    "2940:388": "125||",
    "2940:389": "estai sūrtā lidāmā nṛpati raṇabahādūra sāheba kāśī bastā gīrvāṇa rājā pratidivasa baṭoldā bhayā vijña josi|",
    "2940:390": "(65) logobhāgo aphāldai bahuvidha upacārle garip dūradeśī brāhmaṇa-lo māna gardai bahuta viṣusa bhai rāja garchan ta kausī||",
    "2940:391": "126||",
    "2940:392": "snātvā gāṅgembhasi raṇabahādūrasāho nvahaṁyuḥ svarṇāmbhodaḥ pratidinamabhūddinakalpadrurevam|",
    "2940:393": "śrīviśveśaṁ prati bahutithaṁ manyamānaḥ svadiṣṭyā śrīmadrājarddhyu pakaraṇado'pūrvanamro nanāma||",
    "2940:394": "127||",
    "2940:395": "gaṁgāputrairatha ca vibuddhaiḥ stūyamānaḥ samakṣaṁ śrīviśveśo'para iva hayagrīvalabdhāvatāraḥ|",
    "2940:396": "śrīmān svāmī prakṛtisubhago duṇḍirājaṁ ca lolā- rkaṁ saṁprakramya japati muhurviśvanāthaṁ śaraṇyam||",
    "2940:397": "128||",
    "2940:398": "(66) kāśīsthaiścāpi phairaṅgibhirapi ca tadā svāmirājaṁ svapālyaṁ matvā dāsāyamānairbahubhirupapadaiḥ sāntvayadbhiḥ samantāt|",
    "2940:399": "naipālīyopasarpadvividharasasudhāsvādavismāpanārthaṁ cakre sāmrājyaśobhādhikatarasubhagaṁ svāmisanmānakṛtyam||",
    "2940:400": "129||",
    "2940:401": "vīro'marsihathāpākulamaṇirakhilaṁ taddhi tarkaṇa buddhvā channaprāyaṁ kuśāgrāyitaśubhadhiṣaṇo bhīmasenaḥ kṣaṇena|",
    "2940:402": "śrīviśveśaṁ kṣamāpyāsakṛdatikaruṇaṁ yatprasādāgrajāgrat- pratyūhadhvastimārgo nagaramupanināya sma ha svāmirājam||",
    "2940:403": "130||",
    "2940:404": "sāmadānavidhibhedavidhānairbhīmasena abhitaḥ spaśaśālī kāśikāta abhiniṣkramaṇārthaṁ yogamārgamabhitaḥ sa viveda||",
    "2940:405": "131||",
    "2940:406": "sarpharājipadavīkṛtanāmā harṣarājiviṣayīkṛtavarmā|",
    "2940:407": "rakṣitākhilapariṣkṛtavartmā yogamārgamabhitaḥ sma viveda||",
    "2940:408": "132||",
    "2940:409": "(67) ambhodhiṁ sthalayan dharaṁ tvadharayan gartaṁ samakṣetrayan kṣudraṁ kaṇṭakitaṁ sthalaṁ kusumayan vegaṁ śarakṣepayan|",
    "2940:410": "voḍhaṁ ścāpi vivasvadaśvayadasau śrībhīmasenastvarā ṣaḍ ghastrairvasumuṅa nināya lumaḍīdevīmupa svāminam||",
    "2940:411": "133||",
    "2940:412": "śrīsvāmī candraṣaṣṭhāṣṭaśaśini niragātkāśikāyāḥ purīṁ svāṁ hṛṣṭo viśveśatuṣṭyā prakṛtibhayavapuḥ kāśijān vādirājān|",
    "2940:413": "jitvā haiyaṁgavīnaṁ madhuripuriva taddeśatejaśca hṛtvā gopībhīteriva smāpasarati lumaḍīṁ bhīmasenānumantā||",
    "2940:414": "134||",
    "2940:415": "(68) sārddhaṁ śrīvajranāthapaṇḍitasutaiḥ śrīraṅganāthābhidhai- rbāhādūra-yuvarājasāhanikṛtaiḥ kāśīpraviṣṭaiściram|",
    "2940:416": "śrīḍillīśvavāgvilāsarasikairdāmodarai rjyotiṣai rāśīrbhiḥ sa purodhasāṁ raṇabahādūro'viśatsvāṁ purīm||",
    "2940:417": "135||",
    "2940:418": "(69) svasti śrībhadrakālī lumaḍibhagavatī svāmirājaṁ svapālyaṁ matvaivaṁ svāgatābhyudgamanasurasikevotthitā tūrṇamāsīt|",
    "2940:419": "prāṁśūdañcadvicitradhvajavasanakṛtollocamullocayantī saddhvānaiḥ kīcakānāṁ mukharitavadanā kṣemakautūhalena||",
    "2940:420": "136||",
    "2940:421": "kādambaiḥ patrapuṣpairvikirati pavanoddhūtaśākhāvimuktai- rlajjāpīṭhe kadambadru masurabhivane vajratuṇḍīyakṣetre|",
    "2940:422": "diṣṭyā bhadraṁ mameti drumagatavayasāṁ rāvatūryapraṇādai- rdevī śrībhadrakālī lumaḍibhagavatī vajratuṇḍīsametā||",
    "2940:423": "137||",
    "2940:424": "(70) capprāsīsainyamadhye vilasati nibhṛtaṁ bhīmasenānuyāyī vīraśrīḥ svāmirājo bhujayugaladhṛtoccaṇḍaratnatsarūṇām|",
    "2940:425": "niṣkośānāmasīnāṁ rucibhirupaniṣadrūṣitānekarūpāṁ mūrti bibhratpradadhyāvajananikṛtapūrvāṁ natiṁ bhadrakālyāḥ||",
    "2940:426": "138||",
    "2940:427": "ekāgrīkṛtya cittaṁ jalaśayanagataṁ viṣṇumudbodhya vedhā astāvīd yoganidrāṁ madhumukhamasuraṁ caṇḍamuṇdau ca hantum|",
    "2940:428": "hantuṁ pratyagramanyuṁ mahiṣamatha sasainyaṁ yatha manyuveśā- cchrīsvāmī yogirājo lumuḍibhagavatīstotrakṛt stauti hā smā||",
    "2940:429": "139||",
    "2940:430": "(71) śrīgaṇeśāya namaḥ|",
    "2940:431": "śrīmadaṣṭamātṛbhyo namaḥ|",
    "2940:432": "svastiśrībhadrakālī lumuḍibhagavatī vajratuṇḍī viśālā brāhmyādyā mātaroṣṭau bhavaduritaharā āstha yūyaṁ kṛtajñāḥ|",
    "2940:433": "nepāle puṇyabhūmau nivasatha bhagavatparṣadāṁ sevakohaṁ maryādīkṛtya tanme prakṛtibhavabhayaṁ mocayantu prasannāḥ||",
    "2940:434": "140||",
    "2940:435": "saṅkaṣṭotpātahantrī bhagavati bhavatī tāriṇī saṅkaṭākhyā āmnāyeṣvapyagamyā prakṛtiṣu vidhurā nāmabhedaikagamyā|",
    "2940:436": "padmasthā padmahastā'ntakaturagakaśā durgahā'riṣṭahantrī nepāleśī pumān strī tvamasi kṛtakalidvāparatretayā yuk||",
    "2940:437": "141||",
    "2940:438": "tvaṁ devī vajratuṇḍī tvadadhikṛtiriyaṁ bhūmiretarhi tuṇḍī- kṣetraṁ lajjopapīṭhaṁ janayati viduṣāṁ dhīṣu lajjāṁ kukṛtye|",
    "2940:439": "(72) siddhairānītakūṭaṁ himaśikharibhavaṁ tvatkṛte hyoṣadhīnāṁ tasmāttvāṁ vaidyarājñīṁ prakṛtibhavarujāṁ naumi mūrdhnā natena||",
    "2940:440": "142||",
    "2940:441": "śrītuṇḍībhairavastvaṁ karakalitakapālaḥ kirīṭī ca daṇḍī tvatpādābjaprasādādatisukhamanubhūtaṁ purā rallamallaiḥ|",
    "2940:442": "adyāpi tvaṁ mahākāla saphalayati nididhyāsanāṁ putrarājye yasmādakṣobhyamūrtiḥ kṣapayatu duritaṁ tvaṁ gatistvaṁ matirme||",
    "2940:443": "143||",
    "2940:444": "brahmāṇīṁ kanakāvadātavadanāṁ cakrāṅgapṛṣṭhasthitāṁ seve pustakamakṣasūtrakarakā'bhītīrdadhānāṁ karaiḥ|",
    "2940:445": "cañcatkuṇḍalamaṇḍitāṁ pravilasatsarvāṅgabhūṣojjvalāṁ brahmajñānasamādhigamyaviṣayāṁ brahmāṇi no rakṣatu||",
    "2940:446": "144||",
    "2940:447": "(73) māheśīṁ himakundaśaṅkhadhavalāmudyacchaśāṅkacchaviṁ bheje gopativāhanāṁ trinayanāṁ traiguṇyasantānikām|",
    "2940:448": "sṛṣṭyantasthitihetubhūtaniśitaṁ dhatte triśūlaṁ karai- strailokyotkaṭanādanādiḍamaruṁ parśu tathā pāśakam||",
    "2940:449": "145||",
    "2940:450": "śrīkaumāri japāprasūnarudhirābhāse paritrāhi māṁ bhūyobhirviṣayograpannagaviṣairāghūrṇitaṁ durbhagam|",
    "2940:451": "yā reje śṛṇipāśamaṇḍitakarā śaktidhvajau bibhratī vairivrātavidāraṇaikakuśalā māyūrayānasthitā||",
    "2940:452": "146||",
    "2940:453": "śrīviṣṇormahilāṁ dadhāmi manasā tārkṣyaṅgamāṁ trīkṣaṇāṁ yā dhatte'rigade ca śaṅkhacaṣakau dūrvādalaśyāmalā|",
    "2940:454": "bhaktyudrekajanānuvatsala asanmārgapratidhvaṁsike bhaktānandakari bhavāni taralaṁ saṁsārapāraṁ naya||",
    "2940:455": "147||",
    "2940:456": "(74) śrīndrāṇī kuliśadhvajāṅkitakarā stamberamādhyāsinī dhatte yā'tapava raṇaṁ śṛṇivaraṁ kausumbharāgacchaviḥ|",
    "2940:457": "seyaṁ puṣkalabhaktimuktiphaladā śambho bhavatvambikā kṣantavyo'sakṛdeva manturapi me dehi tvadaṅghyrālayam||",
    "2940:458": "148||",
    "2940:459": "vārāhīṁ ghanaghorakālavadanāṁ daṁṣṭroddhṛtakṣmātallā seve sairibhavāhanāṁ paṭuravāṁ khaḍgāṅkuśau bibhratīm|",
    "2940:460": "dhatte yogramulūkhalaṁ ca muśalaṁ dorbhiścaturbhiryutā pāyānmāṁ vikasāruṇā śikhiśikhāpiṅgorddhvakeśāmbikā||",
    "2940:461": "149||",
    "2940:462": "śrīkālī kālarātrī kavalitacaṣakā kālavṛndābhakāyā kaṁkālī kālakarṇī sthapuṭagataśirā muṇḍamālākulāṅgī|",
    "2940:463": "yā dhatte'siṁ triśūlaṁ kuṇapahṛdi gatā pretabhūmau raṭantī pāyātkālaughakālī phalakayutakarā kāṁdiśīkaṁ śaraṇyam||",
    "2940:464": "150||",
    "2940:465": "(75) siṁjannupurapādapadmayugalā karṇojjvalatkuṇḍalā ratnālaṅkṛtibhūṣaṇā'tisubhagā trailokyasaṁrakṣiṇī|",
    "2940:466": "khaḍgāmbhoruhacarmakharparadharā pañcānanādhyāsinī dāridryānalatāpamutkṣipa jaganmātarmahālakṣmi he||",
    "2940:467": "151||",
    "2940:468": "pīyūṣottarapātranirgatasudhādhārābhiṣekocchala- jīvaddantyajinokṣabṛṁhitaparābhūtatrikolīravam|",
    "2940:469": "vetālorasi saṁraṭantamasicarmāṅka sudhāṁśucchaṭā- cūḍaṁ trīkṣaṇamūrddhvabarbarakacaṁ seve mahābhairavam||",
    "2940:470": "152|",
    "2940:471": "tuṣṭāsvaṣṭasu mātṛkāsu bhavatīṣvaṣṭau mahāsiddhayo ruṣṭāsvaṣṭasu mātṛkābhagavatīṣvaṣṭau mahābhītayaḥ|",
    "2940:472": "ye śṛṇvanti paṭhanti caivamurarīkurvanti gṛhṇanti vā teṣāṁ gītamidaṁ bhaveccirataraṁ śrīsiddhibuddhipradam||",
    "2940:473": "153||",
    "2940:474": "(76) ityaṣṭau mātṛkāḥ śrīlumuḍi bhagavati śrīmahākālavīra devi śrīvajratuṇḍi prakṛtibhayahare saṁkaṭe kaṣṭahantri|",
    "2940:475": "devi pratyaṅgire he bhagavati parakṛtyāvināśaikadakṣe mā me vijñaptimetarhi kuruta ghuṇavarṇaikalakṣāṁ namo vaḥ||",
    "2940:476": "154||",
    "2940:477": "sasacivabalavarge svasti gīrvāṇayuddhe diśata sakalasiddhiṁ śrīmahārājarāje|",
    "2940:478": "manasi ca parituṣṭe ko'rthavān ko daridra iti bhagavati mātaḥ prārthaye bhaktimekām||",
    "2940:479": "155||",
    "2940:480": "jaya viśvaikavandyeśa jaya nāgendrabhūṣaṇa|",
    "2940:481": "jaya gaurīpate śambho jaya candrārddhaśekhara||",
    "2940:482": "156||",
    "2940:483": "jaya koṭyarkasaṁkāśa jayānantaguṇāśraya|",
    "2940:484": "jaya rudra virūpākṣa jaya nityanirañjana||",
    "2940:485": "157||",
    "2940:486": "(77) jaya nātha kṛpāsindho jaya bhaktārtibhañjana|",
    "2940:487": "jaya dustarasaṁsārasāgarottāraṇa prabho||",
    "2940:488": "158||",
    "2940:489": "prasīda me mahākāla saṁsārātparikheditam|",
    "2940:490": "sarvapāpakṣayaṁ kṛtvā rakṣa māṁ parameśvara||",
    "2940:491": "159||",
    "2940:492": "tuṣṭā śrībhadrakālī lumuḍibhagavatī vajratuṇḍī viśālā śāntā pratyaṅgirā'kṣobhyamunikṛtaśirasko mahākālavīraḥ|",
    "2940:493": "hāhāhuhuninādairviyati ghanaghaṭāgarjitairdurdinotthaiḥ svaṁ svaṁ naisargarūpaṁ danujakulavadhe svāmine yattadā'dāt||",
    "2940:494": "160||",
    "2940:495": "dattaṁ saṁbhūya devībhirarikulavadhūbṛndavaidhavyadakṣaṁ rūpaṁ cāstraṁ ca labdhvā nṛpatiraṇabahādūrasāhaḥ pratāpī|",
    "2940:496": "doṣṇāṁ cākṣṇāṁ sahasraṁ dadhadiva kṛtavīryātmajanmeva śakra- śchettā bhettā ripūṇāmapi balisadanādhyāśritānāṁ babhūva||",
    "2940:497": "161||",
    "2940:498": "saudheṣu pramadāpramodhabhaṇite ṣvārabdhagītotsave- ṣvāvikṣyan raṇabāhadūranṛpatiryadgopuraṁ prākramat|",
    "2940:499": "(78) bhūyobhiḥ puravāsinetrajanitaiharṣāśrubhiḥ sākṣatai- rgandhaiḥ kṣemakutūhalaplutamukhairbhadrāśiṣā saṁgataḥ||",
    "2940:500": "162||",
    "2940:501": "saudhaṁ prāpya jitaśramo raṇabahāduropi sāmarṣaṇaḥ puṁratnānanapaṁkajaṁ sulalitaṁ jighran samāśvāsakaḥ|",
    "2940:502": "devīṁ ca tripureśvarīṁ bhagavatīṁ pādābjasaṁvāhinīṁ dṛṣṭvā manyumamūmucacca kanakāvatyutkramotthaṁ tvarā||",
    "2940:503": "163||",
    "2940:504": "devi priye bhāmini cāruśīle diṣṭyā'bhivarddhasva dharātalesmin|",
    "2940:505": "iti priyālāpanimīlitākṣaḥ premṇānubhūtaṁ nijamājagāda||",
    "2940:506": "164||",
    "2940:507": "(79) kauśalyeva dharāvaterdaśarathasyārundhatīvad vasi- ṣṭhasyarṣeriva jānakī raghupatermeneva śaileśituḥ|",
    "2940:508": "svāheva jvalanasya śūlina iva śrīviṣṇubhaktiḥ priyā devī sā tripureśvarī raṇabahādūraṁ vyajijñāpayat||",
    "2940:509": "165||",
    "2940:510": "prātīcyatattvamitabhūpagaṇān vijitya prācyairanirjitabhuvo'pi hi sāhadeva|",
    "2940:511": "kāśyāṁ vihṛtya saphalīkṛtamadya janma kṣātraṁ namo bhagavate'mitavikramāya||",
    "2940:512": "166||",
    "2940:513": "kroḍīkṛtya sutaṁ tato viruruce gīrvāṇayuddhaṁ nṛpaṁ śrīsvāmī giriśo yathā gaṇapatiṁ pratyarthidāvānalaḥ|",
    "2940:514": "(80) mūlaṁ nirdahadeva kāṇḍamavitā puṣpaṁ phalaṁ bṛṁhaya- nnāhosvinnikaṭe phalāyitatarurdūreṇa santāpadaḥ||",
    "2940:515": "167||",
    "2940:516": "arjyālnāmakapanthaviṣṭaṣaḍakābasnyātathāpāhvayān pāṁḍe-ityupanāmakānavitathavyaktārthaṁsaṁbhāṣiṇaḥ|",
    "2940:517": "gorakṣācalanāyakasya nṛpateḥ sannītinirṇāyakān rāṇākhyānatha boharānapi samānāyyākaronnirṇayam||",
    "2940:518": "168||",
    "2940:519": "ye kecid vyabhicāriṇaḥ prakṛtiṣu svāmipravāsaṁ bahū- kṛtvā mārganirodhinaḥ pratidiśaṁ ye kūṭasaṁcāriṇaḥ|",
    "2940:520": "enobhirbahujanmajaiḥ pariṇatā viṇmūtrapūyākule te cāsaṁskṛtatantubaddhakaṭayo'majjan durantāgasi||",
    "2940:521": "169||",
    "2940:522": "(81) cakraṁ nirmāya kāṣṭhodbhavamatha balavad yugyayantrālinaddhaṁ grīvāsajjaṁ babandha prakṛtiṣu vidhurasyātyaho'runtudaṁ yat|",
    "2940:523": "yasyaikasyāpi vāhadviṣata iva śirodhau hi nistriṁśadhārā- pātaprāyaṁ yathā syādahaha raṇabahādūrasāhapratīpāt||",
    "2940:524": "170||",
    "2940:525": "yā kācit pūtanābhā prakṛtiṣu vidhurā pānakaumārikākhyā kāśīsthaṁ svāmirājaṁ vijanamuparaṭantaṁ bahu manyamānā sārddhaṁ putreṇa vandīkṛtanijapariṣa dgardabhaṁ vāhayānā prāleyādreḥ sutevolvaṇatapa acarattadgireḥ prasthadeśe||",
    "2940:526": "171||",
    "2940:527": "(82) yāstāḥ śūrpaṇakhīkṛtā raṇabahādūreṇa dauvārikāḥ śrīrāmeṇa niśācarīva sahasā cotkṛtta nāsākacāḥ|",
    "2940:528": "mūrdhnā sarjarasapradīpamadaghātsvāgonurūpaṁ tvarā drohī śaṅkhadharo nayotpathagataśce ṭīprapañcānugaḥ||",
    "2940:529": "172||",
    "2940:530": "evaṁ ye ya upadrutā raṇabahādūraṁ prati drohiṇa- ste sarve'pyabhavan drutaṁ hyatithayo vaivasvatasyālaye|",
    "2940:531": "ityaṁ śrīraṇabāhadūranṛpatiḥ saṁmardayitvā dviṣo bhīmāyādiśati sma śāśvatapadaṁ prasthāpayan kāśikān||",
    "2940:532": "173||",
    "2940:533": "adyārabhya madaṁśamarddhamapi te dattaṁ mayā satpadaṁ maddharmārddhatanurmadīyacaraṇadhyānaikatāno yataḥ|",
    "2940:534": "śrīgīrvāṇamahīpatermama sutasyākhaṇḍarāṣṭreṣu bho mantrivyūhaśiromaṇirnṛpahitastvaṁ bhīmasenaḥ kṛtī||",
    "2940:535": "174||",
    "2940:536": "(83) śrīgīrvāṇamahīpatīndratilakāllabdhaprasādādhikaḥ śrīsvāmī raṇabāhadūra raghupo laṅkāṁ yathā rakṣase|",
    "2940:537": "kampūnāmasainyasaṁhatimatho saṁvyūhayitvā haṭhā- dakṣauhiṇyupamāṁ samarpayati yattadbhīmasenāya ha||",
    "2940:538": "175||",
    "2940:539": "mudrāṇāṁ pātanenā'sakṛdasakṛdabhūddhiṁgulānāṁ mahargha- stattallekhyānukūlākṣaratatilikhane kāgadānāṁ maṣīṇām|",
    "2940:540": "tattatpatreṣu mārphatsamabhidhalikhane khedatā nāsya jātā jīyānmantrīśathāpākulamaṇiraniśaṁ bhīmaseno yaśasvī||",
    "2940:541": "176||",
    "2940:542": "(84) na śāstradṛṣṭyā viduṣā nṛpeṇa vollaṅghanīyāḥ kuladeśadharmāḥ|",
    "2940:543": "ityeva vijñāpakabhīmaseno jīyācciraṁ svāmihito yaśasvī||",
    "2940:544": "177||",
    "2940:545": "pūrvaṁ śrīsvāminā ye viluṭhitamahaso lopitārcā maheśā hārītīśītalādyā digutalitulajābhairavakṣetrapālāḥ|",
    "2940:546": "te sarve bhīmasenasya hi sacivamaṇeryuktinītiprayogāt svāṁ svāmarcāmavāpurnṛpatiraṇabahādūravākyāhitārcāḥ||",
    "2940:547": "178||",
    "2940:548": "(85) ye bhūpāḥ śakrakalpāḥ pramathitapratipakṣā mahotsāhabhājo yeṣāṁ jñānottamānāmapi sacivakulaṁ supratispaddhijīvam|",
    "2940:549": "tepyājñālekhyabhūmiṁ druhiṇanarapateḥ śrīhariścandrarājā yadvatsaṁsaktakarmāvalimiha na jahatyatra no citrametat||",
    "2940:550": "179||",
    "2940:551": "(86) abdhinullaṁdhayanti pratidiśamanuyāntyāruhantyadrikūṭān kāntārāṇyāviśanti kṣititalamanugacchanti karmāṇi nūnam|",
    "2940:552": "pātālaṁ cāviśantyūrmaya iva payasāṁ prāktanānāṁ ca yeṣāṁ yāvadbhuktarna lokābhyanugamanavidhau mārgaroddhā na kaścit||",
    "2940:553": "180||",
    "2940:554": "sā dīrghā karmavallī satatamabhinavā yā purāṇaiḥ phalaughai- rvyāptā sāścaryarūpā satatamanugatā dehināṁ niścalā ca|",
    "2940:555": "yā cākṛṣṭopaviṣṭā tadanu vighaṭitotpāṭitā moṭitā vā naikaiḥ puṇyaiḥ susūkṣmaṁ kaṇaśa api kṛtā naiva yāti kṣayaṁ yā||",
    "2940:556": "181||",
    "2940:557": "kānte kāye yadindurvahati ca malinaṁ doṣavimbaṁ garīyaḥ krurākāro bhujaṅgaḥ kiraṇasujaṭilaṁ yanmaṇiṁ kṛṣṇasarpaḥ|",
    "2940:558": "nānārūpaiśca kirmīracaritamaniśaṁ bhūbhṛtāṁ darśayantī seyaṁ citrakramālīpariṇatibahulā karmanirmāṇarekhā||",
    "2940:559": "182||",
    "2940:560": "(87) citraguptaviṣayīkṛtasāro dharmarāja abhitaḥ smararāja|",
    "2940:561": "bhīmasenaviṣayīkṛtabhāraḥ svāmirāja abhito'pararāja||",
    "2940:562": "183||",
    "2940:563": "tribhuvanabhuvanodareṣu bhāvī phalati hi jantuṣu karmaṇāṁ vipākaḥ|",
    "2940:564": "kva ca nṛparaṇabāhadūrasāhaḥ kva ca sahajāhitaserabāhadūraḥ||",
    "2940:565": "184||",
    "2940:566": "snāyī gāṅgeṣu vārṣu kṣitiparaṇabahādurasāhaḥ sahāṅgaṁ śrīmadgīrvāṇayuddhaṁ prakṛtiṣu sarale bhīmasene'rpayitvā|",
    "2940:567": "dvandvatītaṁ prapede padamamalamalaṁ svāśrayasyopariṣṭāt svāmyājñāṁ pālayitvā jayati nṛpahito bhīmaseno yaśasvī||",
    "2940:568": "185||",
    "2940:569": "(88) rājā pālpīyo vidursāhasera- bāhādūrsāhopyamātyo nṛsiṁhaḥ|",
    "2940:570": "dāmnaikenānītavanto niṣādai- rullūnāste karmaṇe vai namo'stu||",
    "2940:571": "186||",
    "2940:572": "śrīsvāmidrohiṇo ye dharaṇipaparicaryāpratīpāḥ parokṣā ullūnāste viluṇṭhadvibhavaparijanāḥ pulkaśānītatīrthāḥ|",
    "2940:573": "āsurdātyūhadākṣāyyavṛkabhaṣakagomāyusaṁvāhitāṅgāḥ śryabde'gnyaṅgāṣṭarūpe hyahaha sukṛtino ye'vaśiṣṭāḥ kṛtajñāḥ||",
    "2940:574": "187||",
    "2940:575": "(89) rājñī śrīrājyalakṣmīḥ kaṭaharavipinātprākkramitvaiva pūrvaṁ diṣṭyā lāmāgurūṇāṁ paricaraṇavaśādakṣamālāṁ japantī|",
    "2940:576": "prāleyādreḥ sutevoparigaganatalātprākkramitvā hiraṁbu- sthānādanvagyayau śrīpaśupa raṇabahādūramāsaptamāhāt||",
    "2940:577": "188||",
    "2940:578": "gulmī janmasthalaṁ tatpatirapi janakaḥ kṣātradharmeṣu gaṇyo yasyā bhartā ca gorṣāpatiṣu parivṛḍho mallajetuśca naptā|",
    "2940:579": "nāmnā śrīrājyalakṣmīḥ kaṭaharavipinaṁ prāpya kāśīmagatvā anvārohaccitāṁ śrīkṣitiparaṇabahādūramāsaptamāhāt||",
    "2940:580": "189||",
    "2940:581": "(90) itthaṁ śrīraṇabāhadūraciritaṁ saṁkṣipya saṁvarṇitaṁ ye śṛṇvantyavadhārayanti mahasā gorakṣabhūpādbhutam|",
    "2940:582": "teṣāṁ vigrahapratyavāyajanitaṁ lokeṣu saṁśāmyate|",
    "2940:583": "śrīratnatrayasaṁbhavaṁ sukhakaraṁ jñānaṁ dhanaṁ jāyate||",
    "2940:584": "190||",
    "2940:585": "iti prathamaṁ prakṛtiratnam śrīgaṇeśāya namaḥ||",
    "2940:586": "nūvākoṭavihāriṇātha mṛgayālubdhena tuṣṭena vai sarvaṁ bhīmamayaṁ jagatkṛtavatā gīrvāṇayuddhena yā|",
    "2940:587": "vīrāṇāmapi bhītidā janaraletyākhyā kṛtvā tasya yā sa pratyagramajāgarītkṣititale pratyekatajaḥpradā||",
    "2940:588": "191||",
    "2940:589": "(91) śrīpṛthvinārāyaṇasāhadevanaptrātmajo dāśarathiḥ sma yena|",
    "2940:590": "abhūtapūrvo niramāyi seturbhīmānumatyā'rpitasiṁhaketuḥ||",
    "2940:591": "192||",
    "2940:592": "yatsiṁhaketorvivṛtāsyakūṭaṁ vilokya pārasthahanūmatāpi|",
    "2940:593": "tṛptyai dadhikṣīraghṛtekṣuśākānyupājihīte krayikacchalena||",
    "2940:594": "193||",
    "2940:595": "hanūmato'pīpsitamākalayya yūpasthasiṁhaḥ karamunnamayya|",
    "2940:596": "kṛtārthatāṁ vedayatīva tasya siṁho hanūmānapi pānthamavyāt||",
    "2940:597": "194||",
    "2940:598": "(92) yatsiṁhaketormukhagopurādvai kapotapārāvatasārikādīn|",
    "2940:599": "meruḥ svakūṭādiva khecaraudhānamūmucadbhūpanibaddhayūpaḥ||",
    "2940:600": "195||",
    "2940:601": "gīrvāṇayuddhādhipadattapūjaṁ śrīsvāmigañjaṁ ramaṇīyakuñjam|",
    "2940:602": "tīrapratīre saritāṁ varāyāḥ prakṣiptagulmadru mabhūribījam||",
    "2940:603": "196||",
    "2940:604": "janāśrayaiścārutaraiḥ suramyaṁ bālābalāvṛddhajanaikagamyam|",
    "2940:605": "viśālavātāyanaśālaharmyaṁ vitardiniryūhavisṛṣṭanīḍam||",
    "2940:606": "197||",
    "2940:607": "kapotapālīpariṇaddhagopānasīvicitrīkṛtaputtalīkam|",
    "2940:608": "pravāsibhirlabdhasadāvṛtīkaṁ stheyāttadābhūmikamavyalīkam||",
    "2940:609": "198||",
    "2940:610": "(93) ityevamāsādayadāsa bhūpo gīrvāṇayuddho nṛpamaṇḍalīśaḥ|",
    "2940:611": "sa śītalācāranidarśanena śuddhāntacorī bibharāmbabhūva||",
    "2940:612": "199||",
    "2940:613": "pataṅgamullocayadāsa bhūpo gīrvāṇayuddhaḥ sa ca bhīmasenaḥ|",
    "2940:614": "svatantunā kalkavilepitena pauraṁ pataṅgaṁ gaganād babādhe||",
    "2940:615": "200||",
    "2940:616": "sa bhīmasenena kṛtādareṇa pauraṁ pataṅgāhṛtiluptadhairyam|",
    "2940:617": "vinodayan dattadhanaḥ svagehaṁ prasthāpayāmāsa nṛpaḥ sa dhanyaḥ||",
    "2940:618": "201||",
    "2940:619": "śrīmadgīrvāṇayuddhāccyutakarakamalollocayan satpataṅgo viṣṇornābhīsarojodbhava iva parameṣṭyantarīkṣe vireje|",
    "2940:620": "(94) sthitvā tuljālaye śrītalijusamabhidhe bhīmasenena sārddhaṁ thāpāratnena tantugrahaṇapaṭudhiyā lakṣadṛṣṭyā nipītaḥ||",
    "2940:621": "202||",
    "2940:622": "śrīmadgīrvāṇayuddhāgrimanṛpatiyaśaḥkṣīradhau koṭanāmā ḍiṇḍīraḥ prādurāsīddhanumata anubhāvād yathā bhīmayatnāt|",
    "2940:623": "mainākaḥ pakṣarakṣāpara iva dharaṇīpālamallapratīpād dhvaṁsībhūtaḥ purā śrīnṛpatiraṇabahādūrajaḥ sa sma dhanyaḥ||",
    "2940:624": "203||",
    "2940:625": "śrīgīrvāṇamahīpatirjanaralaḥ śrībhīmasenaśca tau jāgratsvapnasuṣuptiṣu pratipadaṁ prītau jaratkāruvat|",
    "2940:626": "śrīrājendramahīpatiṁ svatanujaṁ vinyasya tasyādare śakraṁ jetumiyādabhartyabhavanaṁ yacchītalānoditaḥ||",
    "2940:627": "204||",
    "2940:628": "(95) śrīmadgīrvāṇayuddhakṣitipaparivṛḍhādantarā labdharājyaḥ samrāḍāvirbabhūva kṣitipatitilako rājarājendrasāhaḥ|",
    "2940:629": "śāke'gnyadryaṣṭarūpe paśupaticaraṇoddhū tadhūlīvitānai rallairmallaiḥ pratiṣṭhīkṛtanṛpasadane vaijayantīṁ cakāra||",
    "2940:630": "205||",
    "2940:631": "kṛṣṇaṁ yaśodeva rarakṣa yeyaṁ rājendrasāhaṁ kṣitipālaratnam|",
    "2940:632": "seyaṁ trivargaprakṛtiḥ sudhanyā lalit-tripur-sundarikā sma reje||",
    "2940:633": "206||",
    "2940:634": "dhanyā śrīśubhavarṇapuṣkalatayā svargāvatīrṇā śacī devīva tripureśvarī vasumatī devī varīvarti sā|",
    "2940:635": "(96) seyaṁ śrītripureśvaraṁ raṇabahādūraprakṛtyā'rabhat tīrthe puṇyatame saniṣkuṭamahāprāsādasatrālayam||",
    "2940:636": "207||",
    "2940:637": "hāhāhūhupurogamāśca vasavaḥ kāṣṭhādhipāśceṣṭadā viśvedevapurogamāśca tuṣitā ābhāsvarāḥ sānilāḥ|",
    "2940:638": "sarve dasrapurogamāśca saha taiḥ śrīviśvakarmā'cirā- cchrīmatsvāmyupaveśanārthamagamat prāsādasaṁsiddhaye||",
    "2940:639": "208||",
    "2940:640": "evaṁ śrītripureśvarī bhagavatī nirmāpayitvādarād devāgāramupaskareṇa sahitaṁ ghaṇṭātriśūlādibhiḥ|",
    "2940:641": "tīrthaṁ kālavimocanābhidhamadhi prapyārpayacchūline khyāto'stu tripureśvaro'yamavanau durbhikṣakaṣṭādihā||",
    "2940:642": "209||",
    "2940:643": "(97) śrīdevyuvāca|",
    "2940:644": "purāṇāntare dhyāyennityaṁ maheśaṁ rajatagirinibhaṁ cārucandrāvataṁsaṁ ratnākalpojjvalāṅgaṁ paraśumṛgavarābhītihastaṁ prasannam|",
    "2940:645": "padmāsīnaṁ samantātstutamamaragaṇairvyāghrakṛttiṁ vasānaṁ viśvādyaṁ viśvadandyaṁ nikhilabhayaharaṁ pañcavaktraṁ trinetram||",
    "2940:646": "210||",
    "2940:647": "kīṭairjuṣṭamamedhyabhūpariṇataṁ vastrāñcalasparśi yat paryuṣṭaṁ gaṇarātramāgamaniṣiddhaṁ puṣpamapyarpitam|",
    "2940:648": "no jāne bhavadīyasevanavidhiṁ prāmādikaṁ kevalaṁ bhūyastvena kṛpālunā bhagavatā kṣantavyamāgo mama||",
    "2940:649": "211||",
    "2940:650": "yaddattaṁ bhaktipūrvaṁ kusumaphalajalaṁ gandhavastropavītaṁ dīpaṁ naivedyamannaṁ punarapi madhuparkaṁ punaḥ pādyamardhyam|",
    "2940:651": "mantreṇonādhikārṇena ca japitamaho cetasā tāmasena tannyūnādhikyadoṣaṁ mama hara sakalaṁ tubhyamevārpayāmi||",
    "2940:652": "212||",
    "2940:653": "(98) dhyāyan dhyāyan dharaṇipamahaṁ cetasā nirmameṇa pāyan pāyan caraṇajasudhāṁ karmaṇā sādareṇa|",
    "2940:654": "smāran smāran sunṛtamanasā bhūtapaṁ sāhadevaṁ bhūyo bhūyo hṛdayakamale bhāvaye'haṁ bhavantam||",
    "2940:655": "213||",
    "2940:656": "tvamasi bhavapāvako mama kaluṣadāhakaḥ pramathagaṇanāyako bhavajaladhitārakaḥ|",
    "2940:657": "diviṣadanuṣaṅgakastvamasi harisevaka- stvamasi haripālako vihitavidhikautukaḥ||",
    "2940:658": "214||",
    "2940:659": "(99) akulajanibālako nikhilayugavārddhakaḥ sasuranararañcako vividhanidhidarśakaḥ|",
    "2940:660": "avatu bhavadarbhakaṁ dharaṇipatibālakaṁ suciratarajīvakaṁ haratu tadariṣṭakam||",
    "2940:661": "215||",
    "2940:662": "etādṛṅmukhavādyavādanaparā hṛṣṭā pragalbhā satī āyuḥprārthanayā cirāya nṛpate rājendrarājeśituḥ|",
    "2940:663": "śiñjadbhūṣaṇakaṅkaṇādivalayottālāvarodhāvṛtā devī śrīlalitatripur-samabhidhā śrīsundarī rājate||",
    "2940:664": "216||",
    "2940:665": "evaṁ śrītripureśvaraṁ smarati yaḥ stoṣyatyanuṣṭhīyate rājāmātyapurodhasāṁ hitataraḥ saṁjāyate niścitam|",
    "2940:666": "stotuḥ śrotururīkṛtasya paṭhataḥ pratyūhadāvānalaṁ rājño'gneḥ paripanthino'pyapamṛteścorācca na syādbhayam||",
    "2940:667": "217||",
    "2940:668": "iti śrītriratnasaundaryabhāṣāyāṁ tripureśvarastutiḥ|",
    "2940:669": "(100) tarṣaṁ vinīyā rthijano'bhyupāttasatrālayo yatra sulabdhavṛttaḥ|",
    "2940:670": "dadau sadāśīrvacanaṁ ca rājñe tattraipuraṁ satramiyācca sthairyam||",
    "2940:671": "218||",
    "2940:672": "vṛddhāstapobhirvayasā ca vṛddhā jñānena vṛddhā nyavasaṁśca hṛṣṭāḥ|",
    "2940:673": "yatropavāsavratinaśca dhanyāstattraipuraṁ sthairyamiyācca satram||",
    "2940:674": "219||",
    "2940:675": "tilottamorvaśī sukeśinī ca mañjughoṣayā ghṛtācikā ca menikā sarambhayā sahāpsarāḥ|",
    "2940:676": "divāniśaṁ ca gīyate yaśastadīyamadbhutaṁ naṭī bhaṭī surūpiṇī svahastadattatālikā||",
    "2940:677": "220||",
    "2940:678": "(101) rammāstambhadidhakṣuragniriva yaḥ kṣiptaḥ pradīpo'mbhisi prāleyāṁśurivābhrajālapihitaḥ sūryaḥ śucau durdine|",
    "2940:679": "gāṅgeyasya śareṇa pīḍitatanuḥ seneva yaudhiṣṭhirī buddhiḥ sundaranandajā kṣatimagād dāridryatāpolvaṇāt||",
    "2940:680": "221||",
    "2940:681": "iti śrītriratnasaundaryagāthāyā bhāṣāyāṁ dvitīyaṁ prakṛtiratnam|",
    "2940:682": "śrīgaṇeśāya namaḥ|",
    "2940:683": "āpāravāragotrāpatiṣu parivṛḍhaiḥ śrīmahārājarāja- rājendreśapratāpairupakalitasamastarddhipauravrajeṣu|",
    "2940:684": "deśeṣvārabdhapuṇyopavanavividhasaccitradevādidhāma- svāste kāntīpurīyaṁ surapatinagarīlajjayaivāvatīrṇā||",
    "2940:685": "222||",
    "2940:686": "(102) yasyāścitrāṇi dhāmānyabhijanapaṭhitastotraramyāṇi hṛdyā- nyārāmāṇi praphullairviṭapibhirabhito vāpikāpalvalaiśca|",
    "2940:687": "godhāmatsyodrakūrmakṣubhitajalataraṅgaiśca padmotpalāḍhyai reje kāntīpurīyaṁ kimu suranagarī svardhunī nandanaṁ vā||",
    "2940:688": "223||",
    "2940:689": "yasyāṁ rambhāsadṛkṣaiḥ sarasapaṭutarai rāgiṇīnāṁ samakṣai- rgītajñānāṁ mṛdaṅgadhvanininadasamāhūtadivyāṅganānām|",
    "2940:690": "hāhāhūhūsutālaiḥ sataralacakitaṁ śrīyaśo gīyamānaṁ śrutvā dvāḥstho hanūmān naṭati vijayate dvāḥsthitaḥ śrīhanūmān||",
    "2940:691": "224||",
    "2940:692": "(103) yatrāste rājarājapratinidhidhanināṁ paṇyavīthibhirārā- jjātasparddheva kāśyā'viralajanasamutkīrṇalīlāviśālā|",
    "2940:693": "devyāḥ kāśīva kālyā vilasati nitarāṁ śvetakālyāḥ pretolī ṅetākhyā kāśivāsiddhvijamithunabhiṣagbhaṭṭavāstavyamiśrāḥ||",
    "2940:694": "225||",
    "2940:695": "(104) devī kāśyannapūrṇeva vilasati asantolikā yā'lakaiva paulastyasyannāpatrauṣadhivividharasaiścoṣyalehyaiśca peyaiḥ|",
    "2940:696": "bhakṣyairbhojyaiśca|",
    "2940:697": "khādyairvividharasarasāgrairvaṇikśālikāsu nyastaistārāmaṭhādyairdhavalataragṛhairgopuraiḥ saudharamyaiḥ||",
    "2940:698": "226||",
    "2940:699": "(105) śrīkāntīnagarī sudurjayapurī saubhāgyaratnākarī trāyastriṁśasadṛkṣadhanyanagarī saujanyaśobhākarī|",
    "2940:700": "nānādaivatamandirottamavatī śrībuddhisiddhīśvarī nānāratnasuvarṇakoṣanicayairvarvartti naipālikī||",
    "2940:701": "227||",
    "2940:702": "nityaṁ devasabhā tathāridalane vīrā sudharmopamā kāmye kānyasabhā suśāntasamaye śrīdharmarājī sabhā|",
    "2940:703": "vīraiḥ paṇḍitatarkaśāstrakavibhirvyāpūritā sā sabhā śrīrājendramahīpatervijayate śrībhīmasenānvitā||",
    "2940:704": "228||",
    "2940:705": "mahācīnasīmasthitī śāntimaitrī- supātraṁ janānandakārī guṇajñaḥ|",
    "2940:706": "vaśībhūtadākṣiṇya phairaṅgināthaḥ sa jīyācciraṁ rājarājendrasāhaḥ||",
    "2940:707": "229||",
    "2940:708": "(106) mānī jñānī dhanī yaḥ parapuraharaṇe skandavaddarpadarpaḥ śrīmān rāmān sa mānnyaḥ sa hi mahimahilaścaṇḍakāṇḍaḥ paḍaṅgaḥ|",
    "2940:709": "jīyātpāyāddayāvānavanivaravadhūpālane labdhalakṣmā mūkaṁ lokaṁ sakampaṁ guṇagaṇagaṇanāpārago raṅgaraktaḥ||",
    "2940:710": "230||",
    "2940:711": "bhītirnaśyati rājarājavijite gīrvāṇabhūmau yathā martyāḥ santi nirākulā na jananī tato'tyajatsatkṛpām|",
    "2940:712": "(107) sevārthaṁ munayo'pi dūrayamunātīrāttapasyotsukāḥ nandanti tripureśvarairlasadaho kṣetraṁ sadharmadhvaji||",
    "2940:713": "231||",
    "2940:714": "yadgopurāntakagatā vanitā babhāṣe saṁmīlya yūthaśa apatyamukhāravindam|",
    "2940:715": "unnāmya paśyasi gajopari rājarājaṁ dāridryatāpaśabhane jaladāyamānam||",
    "2940:716": "232||",
    "2940:717": "prāsādamandirajanāśrayachau-unādi yadyatsudhādhavalitaṁ racitaṁ sacitram|",
    "2940:718": "rājendrasāhanṛpateḥ sthiratāmiyāttan- mallapratāpanṛpaterlikhitā śileva||",
    "2940:719": "233||",
    "2940:720": "(108) rājā'yaṁ janatāsu meghasadṛśo vaktuṁ na śakyo mayā megho varṣati cātakasya samaye'sau sarvadā varṣati|",
    "2940:721": "megho varṣati cāmbha eva vipulaṁ yo hemaratnāmbaraṁ meghaḥ syāmamukhaḥ pradānasamaye yo hemagaurānanaḥ ||",
    "2940:722": "234||",
    "2940:723": "(109) rājā dhojā bajār-yā sahaja hariharaṁ devatāvargavarlāk mānī jñānī dhanī hāy parapuraharaṇe chākagū kaṇṭakaṁ khaḥ|",
    "2940:724": "śrīrājā rājarājendra juju juga jugaṁ āyu lāyu thva yuktī kājī sājī sajīlā madu madu madu ek he dhanī dhanya dhanye||",
    "2940:725": "235||",
    "2940:726": "diṣṭyā'bhivarddhatuśataṁ śarado nṛpendro yadvacca sundaraprasāda ibhendraratnam|",
    "2940:727": "pṛthvīnarāyaṇamahīpavinodaśālī gīrvāṇayuddhaparidhīkṛtajīvaratnam||",
    "2940:728": "236||",
    "2940:729": "(110) jyotirvidāṁ nigamakalpita eṣa panthāḥ ṣaṣṭirdvinidhnaśaradāyuribhasya nuśca|",
    "2940:730": "āyustadasya nṛpaterapi rājarāje- ndrasyāstu bho mitha abhāṣata dṛṣṭabhūpaḥ||",
    "2940:731": "237||",
    "2940:732": "nirvartyodvāhayātrāmatha sadṛśakulajyotsnike śrīmahiṣyau gurvādityādiṣūccasthitaśubhadivase lagnayadvanmuhūrte|",
    "2940:733": "śrīmān rājendrasāho nṛpakulatikalo'śītivasvindutulye śrīpañcamyāṁ ca jīve nigamanigaditairudvavāhe vidhānaiḥ||",
    "2940:734": "238||",
    "2940:735": "(111) ḍhakkādyāṇakavādyavādanaparāstauryatrikā gāyakā veṇudhmāḥ karatālikāḥ suvacaso gāndharvikā nāṭakāḥ|",
    "2940:736": "tāṭaṅkāṁgadahārakaṅkaṇalasaccīnāṁśukottaṁsakai- rlabdhairdikṣu vitenire nṛpapatermūrttaṁ yaśastatkṣaṇe||",
    "2940:737": "239||",
    "2940:738": "diṣṭyā tvayā sa bhagavān nṛpatirmayāpi dṛṣṭaḥ pureva nṛpapṛthvinarāyaṇo'yam|",
    "2940:739": "itthaṁ mithaḥ prabhaṇitaṁ muditairaśīti- varṣottaraiḥ sapalitaiḥ skhaladakṣaraughaiḥ||",
    "2940:740": "240||",
    "2940:741": "siṁhapratāpanṛpatirbhagavān mayāpi dṛṣṭo'valambitakarāṅgulinā janetuḥ|",
    "2940:742": "(112) varṇena puṣkaratayā vapuṣā ca tulyo diṣṭyādya tatsutasutātmaja eṣa rājā||",
    "2940:743": "241||",
    "2940:744": "naivā'paśyaṁ hi gīrvāṇayudhanṛpamahaṁ śītalāyāḥ pratīpā- dābālaṁ tāmrakośīgahanamupagato bhrātṛvargeṇa sākam|",
    "2940:745": "śrutvā yatkīrtimārādahaha dhṛtiharo nindamāno'smi bhāgyaṁ diṣṭyā paśyāmi tatsūnumamumavanipaṁ rājarājendrasāham||",
    "2940:746": "242||",
    "2940:747": "dhanyā'raṇyānyagamyā ṭhigaṇasamabhidhā vekravallīvitānā yatrāsan śītalātīḥ śataśa atitarāṁ śītalālhāditāyām|",
    "2940:748": "pratyāvṛtyāhamasyāḥ sa ca sa ca sasakhaḥ svasti gīrvāṇayuddhaṁ diṣṭyā paśyāmi dīnānanu janitakṛpaṁ dravyavṛṣṭyāramantam||",
    "2940:749": "243||",
    "2940:750": "(113) svastiśrīmaṇicūḍaparvataguhāmāśritya kṛcchrādahaṁ jīvan bhagnajanitṛmātṛsahajairunmuktajīvātukaḥ|",
    "2940:751": "yoginyā aniśaṁ ca sevanavaśāt tatpūjakenaiva ya- nnaivedyaṁ mama dīyate pratidinaṁ tenaiva jīvāmyaham||",
    "2940:752": "244||",
    "2940:753": "śrīsaṁvadyugahastihastividhuge āṣāḍhaśukle budhe śrīgaurīsutithau nṛpaḥ paśupateḥ sandarśanāthaṁ gataḥ|",
    "2940:754": "dṛṣṭo me vasuvṛṣṭibhirbudhajanaiḥ prastūyamānaḥ śanai- rnāgaṁ hāṭakasaṁbhavaṁ maṇigaṇaiścitraṁ śivāyārpayat||",
    "2940:755": "245||",
    "2940:756": "(114) sākṣānnārāyaṇāṁśaḥ paśupaticaraṇoddhūtadhūlīvitānaḥ śrīmān rājendrasāhaḥ sapadi viruruce labdhabhargaikyabhāvaḥ|",
    "2940:757": "nāste nārāyaṇacca parama atita.. prītipātraṁ paśūnāṁ patyuḥ saṁbhūya tau dvau paśupatinṛpatī rakṣato bhūrbhuvaḥsvaḥ||",
    "2940:758": "246||",
    "2940:759": "jyeṣṭhe māsyasite dale haritithau saṁvat ṣaḍaṣṭāṣṭabhū- yāte kāvyadine mudā vijayate bhaktāabhidhaṁ pattanam|",
    "2940:760": "śrīrājendramahīpatiḥ purabhavaiḥ svastyāśiṣā nanditaḥ saubhikṣaṁ janatā jagāda nṛpateḥ prodyatpratāpārciṣā||",
    "2940:761": "247||",
    "2940:762": "(115) sthānādgaṇeśiturupākramato nṛpasyā- ṣāḍhe kuhūyuji kuje'nhi babhūva śobhā|",
    "2940:763": "no vṛṣṭamātapitamidradivākarābhyāṁ pratyagramarddhaśaśiśekharalokadṛṣṭyā||",
    "2940:764": "248||",
    "2940:765": "lokairitastata iti dravitaṁ nu panthāḥ ko vā bhaviṣyati mahīpasamāgamāya|",
    "2940:766": "nirgacchate punaramātyavareṇa sāka- mutkaṇṭhayeti pratigopuramīkṣate sma||",
    "2940:767": "249||",
    "2940:768": "prācyāmairāvatākhyaṁ diśi vidiśi babandhurdigīśāḥ karīndrā- nāgneyyāṁ puṇḍarīkaṁ kramaśa iti gajaṁ vāmanaṁ kaumudaṁ ca|",
    "2940:769": "svastiśrīrājarājendradharaṇipatibhi svastyamarsihathāpā- patyaśribhīmadikpaiḥsahayatamatayo(?)",
    "2940:770": "hyekato yogapadyāt||",
    "2940:771": "250||",
    "2940:772": "(116) duḥśālāṁ hastiśālāṁ śithilagajaghaṭāṁ jīryamāṇāṁ viditvā nūtnāṁ prācyāmavācyāmatha vidiśi manohāriṇīṁ stambhanaddhām|",
    "2940:773": "kṛtvā lakṣmīprasādaṁ gajahavaḍaprasādaṁ ca devīprasādaṁ krudhyanmotiprasādaṁ tadupari ca jaharveṣasajñaṁ babandha||",
    "2940:774": "251||",
    "2940:775": "(117) nāgā'sāvamaraprasāda iti yaḥ saundaryavīryodayai- rdevendrebhasamaḥ suśikṣitaguṇaḥ saubhāgyaratnākaraḥ|",
    "2940:776": "yaddantopari viṣṭarāsanavare sthitvā japādikriyā- kartuḥ satpuruṣārthado vijayate bhūpālacūḍāmaṇeḥ||",
    "2940:777": "252||",
    "2940:778": "mattebhendraikadantaḥ sa jayati nṛpatervīralakṣmīprasādo hṛṣṭāṅgo lakṣaṇaudhairnigamanigaditairhastiratnaṁ garīyān|",
    "2940:779": "dānādhyakṣastiraścāṁ svakaravigalitaiḥ svānnapiṇḍekṣadaṇḍaiḥ poṣṭā kreṅkāravaktā suraṇitanigaḍo varṣmaṇā vindhyaśailaḥ||",
    "2940:780": "253||",
    "2940:781": "(118) martyānāṁ durgrahebhyo vitarati hi vimuktiṁ haṭhādvakratuṇḍo yadbhaktyā siddhimāpustridaśamunivarā vāmadevādayaśca|",
    "2940:782": "pārvatyā gaṅgayā vā gaṇayata aniśaṁ ṣaḍguṇaṁ cāgryagaṇyaṁ taṁ vande caikadantaṁ gaṇapatimabhayaṁ kāryasiddhernidānam||",
    "2940:783": "254||",
    "2940:784": "vīro lakṣmīprasādo madayati ca muhuḥ stambhamālambate'ho vakti kreṁ kreṁ kimārājjanaralasacivaṁ vīkṣya rājendrarājam|",
    "2940:785": "stambhaṁ prakramya śabdāyitanijanigaḍaḥ karṇatālaṁ dadāno rājanmāṁ jetumāyātviti gaganatalādabhrahastīti buddhyā||",
    "2940:786": "255||",
    "2940:787": "(119) bhūyo bhūyaśca sasnau ghaṭagalitajale śīkaraṁ gaṇḍuṣotthaṁ projjhan prānteṣu bhuktaṁ dharaṇipatikarāt kattṛṇaṁ kuñcarāśam|",
    "2940:788": "bhuṅkte cāyācitānnaṁ tryuṣaṇamadhughṛtaṁ śālinīvāraśaṣpaṁ rājendraṁ vāhayāno hatimiva munirāḍ vīralakṣmīprasādaḥ||",
    "2940:789": "256||",
    "2940:790": "mallendro yo durghaṭānāṁ karīṇāṁ svasti śrīmān maṅkuṇaḥ śrīprasādaḥ|",
    "2940:791": "rāhuryadvannigrahe.. candrasūryau tadvaddhastīn durvinītān pinaṣṭi||",
    "2940:792": "257||",
    "2940:793": "(120) svastiśrīmadrājarājendrarājño hastī jīyānmaṅkuṇaḥ śrīprasādaḥ|",
    "2940:794": "yenaikenā'nekaśo vanyanāgāḥ sāhāyyenānīyate rājaveśma||",
    "2940:795": "258||",
    "2940:796": "śrīrājendramahīpatirvijayate śrīmaṅkuṇāṅgasthitaḥ sākṣāt pṛthvinarāyaṇaḥ prathamataḥ śrīsundarebhasthitaḥ|",
    "2940:797": "thāpā ambarasiṁhasūnumaṇinā śrībhīmasenena ya- śchatragrāhisukhena kāntinagare dinānukampo vibhuḥ||",
    "2940:798": "259||",
    "2940:799": "------------------------------------------------------------------------------ niraṅkuśavisarpiṇā paramahaṁsavacchyāmala- gajena pariśikṣitaśamadamanidhidhyāsanaṁ|",
    "2940:800": "samīraṇanirodhanaṁ narepatīndrasevā kṛtā mṛdāharaṇaśīlitaḥ paramahaṁsanāgo'tyagāt||",
    "2940:801": "(121) pṛthvīnārāyaṇena prathamamatiruṣā proṣitā kīrtinārī sāpatnyātsātiruṣṭā'dhidiśamanugatā pāṁśulevotpathasthā|",
    "2940:802": "sāraṇyānīṁ praviṣṭā davadahanamadhāvacchucā sā ca vātai- rnītā dhūmairdvipānāṁ kulamabhavadaraṇyānijaṁ dhūmravarṇam||",
    "2940:803": "adyaitaddhastivṛnde dhavalimagajarāḍeka uccairvapuṣmān śrīmadrājendrarājaṁ sacivakulamaṇiṁ bhīmasenaṁ niṣevya|",
    "2940:804": "varṇaṁ svaṁ dhūmaliptaṁ kṣapayitumiva sa tryūṣaṇājātikoṣā- jyājājībhṛṣṭamattuṁ śaraṇadamagamanmātharav-siṁhasārthaḥ||",
    "2940:805": "(122) no manye dṛḍhabandhanakṣatamidaṁ naivāṅkuśodghāṭanaṁ skandhārohaṇatāḍanātparibhavaṁ naivānyadeśāgamam|",
    "2940:806": "cintā me janayanti cetasi yathā smṛtvā svayūthaṁ vane siṁhatrāsitabhīrubhīrukarabhā yāsyanti kasyāśrayam||",
    "2940:807": "yadetadativistṛtaṁ bhavatu rājarājendra bho jalasthalavanāntare viharataḥ sabhīmasya te|",
    "2940:808": "vinaiva karaṇaṁ kareṇuriha rūpamāsādhyate manīṣigaṇasammataṁ varadarājasūtre hitam||",
    "2940:809": "karṇau naiṣa dadhāti naiṣa viṣayo vāhasya dohasya vā tṛptirnāsya mahodarasya bahubhirvaśaiḥ palālairapi|",
    "2940:810": "(123) ataḥ paramaśvaratnaṁ likhyate|",
    "2940:811": "sauvaśve dharaṇīpatau kimu śacībhartā spṛhāṁ nācare- dājāneyaśatākule pavanavegoccaiḥśravāḥ kevalaḥ|",
    "2940:812": "vānāyūdbhavapārasīkajahayaiḥ kāmbojibhirvāhlikai- hreṣāskanditavalgitairanudinaṁ merurbanībhramyate||",
    "2940:813": "260||",
    "2940:814": "utplutyotplutya vegād dharaṇipatipratāpānalajvālayeva pluṣṭāṁ nepāladhātrīmiti manasi bhavadvāhanā manyamānāḥ|",
    "2940:815": "smṛtvā kṣīrābdhiśainyaṁ tripuraśivamahāsnānatoyaughamiśraṁ vāgmatyambhaḥ pavitraṁ plavitumiva haṭhāttuṇḍikhelād dravanti||",
    "2940:816": "261||",
    "2940:817": "hā kaṣṭaṁ kathamasya pṛṣṭhaśikhare golī samāropyate ko gṛhṇāti kaparddakairalamiti grāmyairgajo hāsyate||",
    "2940:818": "(124) ūrddhvaṁ cādhaśca nītaṁ turagaparivṛḍhenā'munā vaktravimbaṁ kiṁsvijjetuṁ maghono'śvamiva gaganagaṁ tarkitaṁ vimbadṛṣṭyā|",
    "2940:819": "prothaṁ visphārya coccaiḥ sutaralacakitaṁ hreṣitaṁ hrāsabuddhyā rājannoḍḍīya yātyeṣa ha ha yadi niyantā sudhīrbhīmasenaḥ||",
    "2940:820": "262||",
    "2940:821": "rallairmallanṛpaiḥ puraikasamaye gandharvayātrā kṛtā saivādya prativāsaraṁ ca lumuḍīśrībhadrakālīmude|",
    "2940:822": "tattanmallanṛpaśriyāṁ hi śataśo drāg jitvarairbhūṣṇubhiḥ śrīrājendradharādhipairjanaralaśrībhīmasenāñcitaiḥ||",
    "2940:823": "263||",
    "2940:824": "mañjūṣāyāṁ prasūtidvayamatha suṣuve'raṇyavadvyāghrapatnī puṁsaḥ patnīva hṛṣyatparijananicitā ruddhavātāyanā ca|",
    "2940:825": "māṁsairbhakṣyaiśca peyairbalavadapaghanā santatī rakṣyamāṇā dhanyā sā kāṣṭhamaṇḍe vipaṇipariṇatā bhūmipaprītipātram||",
    "2940:826": "264||",
    "2940:827": "(125) dhanyo rājendrasāho yadatulamahasaḥ sāttvikād vairabhāvaṁ muktvānyonyaṁ tiraśco hayakapikariṇo gaṇḍakāḥ sairibhāśca|",
    "2940:828": "sārddhaṁ vyāghreṇa yuddhāya haha visṛjatā sāmyatāmeva jagmuḥ sāṁmukhyībhūya bhīme sthitavati janatā vairabhāvaṁ kva kuryāt||",
    "2940:829": "265||",
    "2940:830": "śrāvaṇyāṁ pūrṇimāyāṁ śravaṇabhṛgudine siṁhage saptasaptau śrīmatkumbheśatīrthe lalitapuri mahārājarājendrasāhaḥ|",
    "2940:831": "sasnau dāriṁdryatāpāya sa raṇakuśalo dravyavarṣeṇa harṣā- dāśīrbhirnandyamāno muditapurajanairdīrghakālaṁ sa jīyāt||",
    "2940:832": "266||",
    "2940:833": "(126) śrāvaṇyāṁ hastaṣaṣṭhyāṁ sitadalagabudhe ṣaḍgajāṣṭādaśābde snāti śrīmatyagādhe maṇisarasi samaṁ mātṛbhī rājarājaḥ|",
    "2940:834": "rājarddhyā pūjito'smin vitarati maṇiliṅgeśvarastatsadṛkṣā- patyaddhirājarājāya nṛpaparibṛḍhāya kṣaradvīcihastaiḥ||",
    "2940:835": "267||",
    "2940:836": "pratāpādhikyenodadhiśamanamāśaṅkya vasati- sthalākāṅkṣī rājendranṛpamaviśat pītavasanaḥ|",
    "2940:837": "ramā koṣaṁ vāṇīmamṛtamahirājo'simanalaḥ pratāpaṁ vāhatvaṁ turagapatirindustu mukuṭam||",
    "2940:838": "268||",
    "2940:839": "rājendrasya surendravikramasujanmāhaḥ sulagnaṁ yadā saṁvat ṣaḍvasuhastibhūmirabhavaddurgotsavī saptamī|",
    "2940:840": "dāridryārṇavaśoṣakaṁ trijagatāṁ śrīpṛthvinārāyaṇaḥ sāṅgaiḥ ṣaḍbhirivānvayairavatatārāsmin mahīmaṇḍale||",
    "2940:841": "269||",
    "2940:842": "(127) yadvattatsamaye suśāliyavagodhūmādisasyarddhayaḥ kaṁgūmāṣasatīnasarṣapatilekṣūṇāṁ mahāsampadaḥ|",
    "2940:843": "meghāḥ kālasuvarṣiṇaśca taravo gucchaiḥ prasūnaiḥ phalai- rāḍhyā bhūrirasapradāśca paśavaḥ santyatra janmotsave||",
    "2940:844": "270||",
    "2940:845": "gobhūhāṭakaratnadhāturajataṁ bhūyo'pi bhūyo'nvabhū- cchrīmatsiṁhapratāpasāhanṛpatau bhūmaṇḍalaṁ śāsati|",
    "2940:846": "kārpāsairbahulībhavajjagadidaṁ maryādayā modate tadvacchrīyuvarājajanmasudinaṁ sarvarddhibhavyārthadam||",
    "2940:847": "271||",
    "2940:848": "yadā chaunī vṛttā kṛtaruciracitrā hariharai- rnivāstavyā bhavyā prakṛtiparisevyā ca vibudhaiḥ|",
    "2940:849": "hayānāṁ hreṣābhirvijitaghananirhrādapaṭubhi- stadā kailāśādreḥ paribhavati tejāṁsi mahasā||",
    "2940:850": "272||",
    "2940:851": "(128) dhanādhīśo yakṣāpatirapi ca rājendranṛpate- rviditvā sadbhāvaṁ mumuca iti mānaṁ svamahasām|",
    "2940:852": "jitaḥ kailāso me dhavalalayanairarddhaśaśibhiḥ sakhā me caitrādyaṁ vanamupavanaiścālakapurī||",
    "2940:853": "273||",
    "2940:854": "(129) pumarthaiḥ prakhyātaiścaturupanataiḥ śrīraṇabahā- duraḥ smābhūd gorṣāpatiṣu paripūrṇaḥ kṣitipatiḥ|",
    "2940:855": "tadanyūnāṁśena trijagati sa gīrvāṇanṛpati- stadṛddhyā pūrṇaśrīriha jagati rājendranṛpatiḥ||",
    "2940:856": "274||",
    "2940:857": "(130) sattvarddhyā bhrājamāno jayati narapatiḥ śrīmahārājarāje- ndro'yaṁ saṁpālyamāno lalitatripurasundaryadhiṣṭhātṛlakṣmyā|",
    "2940:858": "thāpāhīreṇa bhīmena sa jaṭharakulenātigopāyiṁto'sau diṣṭyā jīvyānnarendraḥ śatamiha śaradāṁ śrīsurendreṇa sākam||",
    "2940:859": "275||",
    "2940:860": "āpārāvāragotrāpatiṣu parivṛḍhaśrīmahārājasāha- pṛthvīnārāyaṇānāṁ jitasakalajaganmallabhūmīpatīnām|",
    "2940:861": "naptāraḥ pañcamāstepyaviratamavanīpālanāyāsakheda- dvandvairnirmuktacitāḥ samasukhanicitāḥ śrīsamṛddhā jayantu||",
    "2940:862": "276||",
    "2940:863": "saundarye madanaḥ prasannavadano nītyā prajārañjanaḥ śatrūṇāṁ śamanaḥ khalaudhadamano gīrvāṇahṛnnandanaḥ|",
    "2940:864": "śrīḍillīśvaravīrasenakalano dāridryavidhvaṁsano thāpābhīmabahādurārpitadhanaḥ śrīrājarājārjunaḥ||",
    "2940:865": "277||",
    "2940:866": "(131) pratāpajitabhāskaro vadanacandraśobhākaro mahīpatiguṇākaraḥ svajanasaṅghadattādaraḥ|",
    "2940:867": "kavivyasanatāhara kṛtasapatnacittajvaraḥ aho raṇabahādurakṣitipatīndranapteśvaraḥ||",
    "2940:868": "278||",
    "2940:869": "pañcānāṁ jagatībhṛtāṁ puruṣaratnānāṁ samuccāraṇā- jjijñāsā bahuśo'nvakāri jinajenāryeṣu bhūbhṛtsu yā|",
    "2940:870": "taddāridryamahārṇavaprataraṇe naukeva me jāyatāṁ svastiśrīyuvarāḍayaṁ hi śatavarṣāyurvarīvartatām||",
    "2940:871": "279||",
    "2940:872": "(132) thāpāvaṁśāliratnāvaliṣu suruciraṁ hīrakaṁ bhīmasenaṁ yaṁ ca jyotsnottamāṅgaṁ tribhuvanavipaṇau sārthavāhairanardhyaṁ|",
    "2940:873": "uddāmasthānavāmakramaviṣamamilatkūṭamānairabhedyaṁ puṇyaślokāvatāraṁ janaralasacivaṁ pāntu matsyendrakeśāḥ||",
    "2940:874": "(133) kadācana purāpi no kṛtayugādijād bhūpateḥ svakīyapathamutsṛjannaṭati yātrayā'nyatra yaḥ|",
    "2940:875": "pracaṇḍaśivabhairavaḥ śikharisaṁjñapūrakṣakaḥ sa kāntipuramabhyayājjanasahasravismāpakaḥ ||",
    "2940:876": "280||",
    "2940:877": "(134) yathāgatamajīgamaddhanumadādyakaṁ dvārakaṁ sa tatra pratihārakaiḥ sapadi kāñcu kīyādibhiḥ|",
    "2940:878": "dharāpativacomṛtaiḥ kṛtavicitrapūjāvidhi- rnabhasyasitadharmarāṭ-tithiśanau janairvāhitaḥ||",
    "2940:879": "281||",
    "2940:880": "dvitīyayuvarājakaṁ pratilabhasva rājanniti pracaṇḍaśivabhairavo nivavṛte khagendro yathā|",
    "2940:881": "sarākakujapauṣamāsyaditime ca śuddhakṣaṇe dvitīyayuvarājako hyavatatāra sallakṣaṇaḥ||",
    "2940:882": "282||",
    "2940:883": "svāmiśrīraṇabāhadūravacasā rājyāṅgadhūrdhāraṇād gīrvāṇāgrimayuddhavikramavibhorlabdhaprasādodayaḥ|",
    "2940:884": "yatrāste diśi rājarājasacivaḥ śrībhīmasenābhidho rājanvatyābhidhā'bhavaddigadhunā boṁkoṭaśailasthalī||",
    "2940:885": "283||",
    "2940:886": "śivā rutamamūmucaṁstriṣu pureṣu śṛṅgāṭake pradīptadiśi saṁmukhāḥ sukaruṇāyamānā niśi|",
    "2940:887": "vasantasitapañcamībudhadine tvahirbudhnabhe tridhāṣṭavidhuje'bdake'niśamariṣṭasaṁsūcakam||",
    "2940:888": "284||",
    "2940:889": "(135) mṛṣaughamiha nālikhaṁ hyananubhūtapūrvaṁ tathā bhaviṣyamapi yatkalau vividhapratyavāyaśruteḥ|",
    "2940:890": "tadeva hi kulaṁ kulaṁ nṛpatipṛthvinārāyaṇa- kṣamājalanidhau plutaṁ śuci sadā'talasparśi yat||",
    "2940:891": "285||",
    "2940:892": "tapovanamavīviśad raṇavahādurasvāminā- maputraracitāvṛṣī tribhavaduḥkhasaṁhāriṇī|",
    "2940:893": "maghau śravaṇame'site'ntakatithau vidhorvāsare lalit-tripurasundarī vasuvasudvipaike'bdake||",
    "2940:894": "286||",
    "2940:895": "iti śrītriratnasaundaryagāthāyāṁ prakṛtiratnaṁ samāptam| (136)"
}