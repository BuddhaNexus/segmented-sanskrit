{
  "SA05n872:0": "śākyasiṃhastotram",
  "SA05n872:1": "brahmaṇā kṛtam",
  "SA05n872:2": "namaḥ śākyendrāya |",
  "SA05n872:3": "namo'stu lokādhipa śākyarāja saddharmapaṅkeruhabhāskarāya |",
  "SA05n872:4": "kleśārivargābhihatāya tubhyaṃ saṃbodhidīpairhatamohajāla || 1 ||",
  "SA05n872:5": "brahmarṣirājarṣisurarṣisaṅghaiḥ prāptuṃ na yacchakyamanekaratnaiḥ |",
  "SA05n872:6": "prāptaṃ tvayā jñānamanantadharmaṃ yenākariṣyaḥ sakalasya haityam || 2 ||",
  "SA05n872:7": "pravartitaṃ yena sudharmacakraṃ yasmin mahī sodadhiśailarājā |",
  "SA05n872:8": "ānanditeva calitā hyajasraṃ namo'stu tubhyaṃ tribhavādhipāya || 3 ||",
  "SA05n872:9": "yasmiṃśca vātāstriguṇena yuktā vavurnabhasto nipatanti vastrāḥ(rṣāḥ) |",
  "SA05n872:10": "vicitrapuṣpāṇi sugandhi vāri namo'stu tubhyaṃ jagadekanātha || 4 ||",
  "SA05n872:11": "ananyajeyo namucirvariṣṭhaiḥ sainyairvṛtaḥ koṭiśatapramāṇaiḥ |",
  "SA05n872:12": "jitaṃ tvayaikena nirāyudhena namo'stu tubhyaṃ balavartanāya || 5 ||",
  "SA05n872:13": "yena trilokīṃ pratipālituṃ tanmāyāsukajjājvalayan(?) prajātam |",
  "SA05n872:14": "svabhāvato janmajarāntakāriṇe namo'stu tubhyaṃ jagadekanātha || 6 ||",
  "SA05n872:15": "traidhātulokeṣu vikāsituṃ tāṃ saṃbodhicaryāmapavargasetum |",
  "SA05n872:16": "tuṣitāyuto janma cakāra martye namo'stu tubhyaṃ varabodhirāja || 7 ||",
  "SA05n872:17": "samyak pratijñāṃ pratikṛtya yena saṃpreṣyate mokṣapure janaughaḥ |",
  "SA05n872:18": "tadarthamāyāsi ca martyaloke namo'stu tubhyaṃ sumahatpratijña || 8 ||",
  "SA05n872:19": "yaścāṣṭakaṃ brahmakṛtaṃ supuṇyaṃ paṭhiṣyati śākyavarāgrataḥ sthaḥ |",
  "SA05n872:20": "duḥkhaṃ mahāpāpabhayaṃ ca hitvā śrīśrīghane yāsyati pattane mudā || 9 ||",
  "SA05n872:21": "brahmaṇā kṛtaṃ śrīśākyasiṃhastotraṃ samāptam |"
}