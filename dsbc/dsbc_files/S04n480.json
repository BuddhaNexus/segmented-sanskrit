{
  "S04n480:0": "23 gadgadasvaraparivartaḥ |",
  "S04n480:1": "atha khalu bhagavān śākyamunistathāgato&#39;",
  "S04n480:2": "rhan samyaksaṃbuddhastasyāṃ velāyāṃ mahāpuruṣalakṣaṇād bhrūvivarāntarādūrṇākośāt prabhāṃ pramumoca,",
  "S04n480:3": "yayā prabhayā pūrvasyāṃ diśi aṣṭādaśagaṅgānadīvālikāsamāni buddhakṣetrakoṭīnayutaśatasahasrāṇi ābhayā sphuṭānyabhūvan |",
  "S04n480:4": "tāni ca aṣṭādaśagaṅgānadīvālikāsamāni buddhakṣetrakoṭīnayutaśatasahasrāṇyatikramya vairocanaraśmipratimaṇḍitā nāma lokadhātuḥ,",
  "S04n480:5": "tatra kamaladalavimalanakṣatrarājasaṃkusumitābhijño nāma tathāgato&#39;",
  "S04n480:6": "rhan samyaksaṃbuddhastiṣṭhati dhriyate yāpayati vipulenāyuṣpramāṇena |",
  "S04n480:7": "vipulena bodhisattvasaṃghena sārdhaṃ parivṛtaḥ puraskṛto dharmaṃ deśayati sma |",
  "S04n480:8": "atha khalu yā bhagavatā śākyamuninā tathāgatenārhatā samyaksaṃbuddhenorṇākośāt prabhā pramuktāḥ,",
  "S04n480:9": "sā tasyāṃ velāyāṃ vairocanaraśmipratimaṇḍitāṃ lokadhātuṃ mahatyā ābhayā spharati sma |",
  "S04n480:10": "tasyāṃ khalu punarvairocanaraśmipratimaṇḍitāyāṃ lokadhātau gadgadasvaro nāma bodhisattvo mahāsattvaḥ prativasati sma avaropitakuśalamūlaḥ |",
  "S04n480:11": "dṛṣṭapūrvāśca tena bahūnāṃ tathāgatānāmarhatāṃ samyaksaṃbuddhānāmevaṃrūpā raśmyavabhāsāḥ |",
  "S04n480:12": "bahusamādhipratilabdhaśca sa gadgadasvaro bodhisattvo mahāsattvaḥ |",
  "S04n480:13": "tadyathā dhvajāgrakeyūrasamādhipratilabdhaḥ saddharmapuṇḍarīkasamādhipratilabdho vimaladattasamādhipratilabdho nakṣatrarājavikrīḍitasamādhipratilabdhaḥ anilambhasamādhipratilabdho jñānamudrāsamādhipratilabdhaḥ candrapradīpasamādhipratilabdhaḥ sarvarutakauśalyasamādhipratilabdhaḥ sarvapuṇyasamuccayasamādhipratilabdhaḥ prasādavatīsamādhipratilabdhaḥ ṛddhivikrīḍitasamādhipratilabdho jñānolkāsamādhipratilabdho vyūharājasamādhipratilabdho vimalaprabhāsasamādhipratilabdho vimalagarbhasamādhipratilabdho&#39;",
  "S04n480:14": "pkṛtsnasamādhipratilabdhaḥ sūryāvartasamādhipratilabdhaḥ |",
  "S04n480:15": "peyālaṃ yāvad gaṅgānadīvālikopamasamādhikoṭīnayutaśatasahasrapratilabdho gadgadasvaro bodhisattvo mahāsattvaḥ |",
  "S04n480:16": "tasya khalu punargadgadasvarasya bodhisattvasya mahāsattvasya sā prabhā kāye nipatitābhūt |",
  "S04n480:17": "atha khalu gadgadasvaro bodhisattvo mahāsattva utthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇāmya taṃ bhagavantaṃ kamaladalavimalanakṣatrarājasaṃkusumitābhijñaṃ tathāgatamarhantaṃ samyaksaṃbuddhametadavocat-gamiṣyāmyahaṃ bhagavaṃstāṃ sahāṃ lokadhātuṃ taṃ bhagavantaṃ śākyamuniṃ tathāgatamarhantaṃ samyaksaṃbuddhaṃ darśanāya vandanāya paryupāsanāya,",
  "S04n480:18": "taṃ ca mañjuśriyaṃ kumārabhūtaṃ darśanāya,",
  "S04n480:19": "taṃ ca bhaiṣajyarājaṃ bodhisattvaṃ darśanāya,",
  "S04n480:20": "taṃ ca pradānaśūraṃ bodhisattvaṃ darśanāya,",
  "S04n480:21": "taṃ ca nakṣatrarājasaṃkusumitābhijñaṃ bodhisattvaṃ darśanāya,",
  "S04n480:22": "taṃ ca viśiṣṭacāritraṃ bodhisattvaṃ darśanāya,",
  "S04n480:23": "taṃ ca vyūharājaṃ bodhisattvaṃ darśanāya,",
  "S04n480:24": "taṃ ca bhaiṣajyarājasamudgataṃ bodhisattvaṃ darśanāya ||",
  "S04n480:25": "atha khalu bhagavān kamaladalavimalanakṣatrarājasaṃkusumitābhijñastathāgato&#39;",
  "S04n480:26": "rhan samyaksaṃbuddhastaṃ gadgadasvaraṃ bodhisattvaṃ mahāsattvametadavocat-na tvayā kulaputra tasyāṃ sahāyāṃ lokadhātau gatvā hīnasaṃjñotpādayitavyā |",
  "S04n480:27": "sā khalu punaḥ kulaputra lokadhāturutkūlanikūlāmṛnmayī kālaparvatākīrṇā gūthoḍillaparipūrṇā |",
  "S04n480:28": "sa ca bhagavān śākyamunistathāgato&#39;",
  "S04n480:29": "rhan samyaksaṃbuddho hrasvakāyaḥ,",
  "S04n480:30": "te ca bodhisattvā hrasvakāyāḥ |",
  "S04n480:31": "tava ca kulaputra dvācatvāriṃśadyojanaśatasahasrāṇyātmabhāvapratilābhaḥ |",
  "S04n480:32": "mama ca kulaputra aṣṭaṣaṣṭiyojanaśatasahasrāṇyātmabhāvapratilābhaḥ |",
  "S04n480:33": "tvaṃ ca kulaputra prāsādiko darśanīyo&#39;bhirūpaḥ,",
  "S04n480:34": "paramaśubhavarṇapuṣkaratayā samanvāgataḥ,",
  "S04n480:35": "puṇyaśatasahasrātirekalakṣmīkaḥ |",
  "S04n480:36": "tasmāttarhi kulaputra tāṃ sahāṃ lokadhātuṃ gatvā mā hīnasaṃjñāmutpādayiṣyasi tathāgate ca bodhisattveṣu ca tasmiṃśca buddhakṣetre ||",
  "S04n480:37": "evamukte gadgadasvaro bodhisattvo mahāsattvastaṃ bhagavantaṃ kamaladalavimalanakṣatrarājasaṃkusumitābhijñaṃ tathāgatamarhantaṃ samyaksaṃbuddhametadavocat-tathāhaṃ bhagavan kariṣye,",
  "S04n480:38": "yathā tathāgata ājñāpayati |",
  "S04n480:39": "gamiṣyāmyahaṃ bhagavaṃstāṃ sahāṃ lokadhātuṃ tathāgatādhiṣṭhānena tathāgatabalādhānena tathāgatavikrīḍitena tathāgatavyūhena tathāgatābhyudgatajñānena |",
  "S04n480:40": "atha khalu gadgadasvaro bodhisattvo mahāsattvastasyāṃ velāyāmanuccalita eva tasmād buddhakṣetrādanutthitaścaiva tasmādāsanāt tathārūpaṃ samādhiṃ samāpadyate sma,",
  "S04n480:41": "yasya samādheḥ samanantarasamāpannasya gadgadasvarasya bodhisattvasya atha tāvadeveha sahāyāṃ lokadhātau gṛdhrakūṭe parvate tasya tathāgatadharmāsanasya purastāccaturaśītipadmakoṭīnayutaśatasahasrāṇi prādurbhūtānyabhūvan suvarṇadaṇḍāni rupyapatrāṇi padmakiṃśukarvaṇāni saṃdṛśyante sma ||",
  "S04n480:42": "atha khalu mañjuśrīḥ kumārabhūtastaṃ padmavyūhaprādurbhāvaṃ dṛṣṭvā bhagavantaṃ śākyamuniṃ tathāgatamarhantaṃ samyaksaṃbuddhametadavocat-kasyedaṃ bhagavan pūrvanimittaṃ yenemāni caturaśītipadmakoṭīnayutaśatasahasrāṇi saṃdṛśyante sma suvarṇadaṇḍāni rūpyapatrāṇi padmakiṃśukavarṇāni?",
  "S04n480:43": "evamukte bhagavān mañjuśriyaṃ kumārabhūtametadavocat-eṣa mañjuśrīḥ pūrvasmāddigbhāgādvairocanaraśmipratimaṇḍitāyā lokadhātostasya bhagavataḥ kamaladalavimalanakṣatrarājasaṃkusumitābhijñasya tathāgatasyārhataḥ samyaksaṃbuddhasya buddhakṣetrād gadgadasvaro bodhisatvo mahāsattvaścaturaśītibodhisattvakoṭīnayutaśatasahasraiḥ parivṛtaḥ puraskṛta imāṃ sahāṃ lokadhātumāgacchati mama darśanāya vandanāya paryupāsanāya,",
  "S04n480:44": "asya ca saddharmapuṇḍarīkasya dharmaparyāyasya śravaṇāya |",
  "S04n480:45": "atha khalu mañjuśrīḥ kumārabhūto bhagavantametadavocat-kastena bhagavan kulaputreṇa kuśalasaṃbhāraḥ kṛtaḥ,",
  "S04n480:46": "yena sa kuśalasaṃbhāreṇa kṛtenopacitena ayaṃ viśeṣaḥ pratilabdhaḥ?",
  "S04n480:47": "katamasmiṃśca bhagavan samādhau sa bodhisattvaścarati?",
  "S04n480:48": "taṃ vayaṃ bhagavan samādhiṃ śṛṇuyāma,",
  "S04n480:49": "tatra ya vayaṃ bhagavan samādhau carema |",
  "S04n480:50": "taṃ ca vayaṃ bhagavan bodhisattvaṃ mahāsattvaṃ paśyema,",
  "S04n480:51": "kīdṛśastasya bodhisattvasya varṇaḥ,",
  "S04n480:52": "kīdṛg rūpam,",
  "S04n480:53": "kīdṛg liṅgam,",
  "S04n480:54": "kīdṛkū saṃsthānam,",
  "S04n480:55": "ko&#39;syācāra iti |",
  "S04n480:56": "tatsādhu bhagavan karotu tathāgatastathārūpaṃ nimittaṃ yena nimittena saṃcoditaḥ samānaḥ sa bodhisattvo mahāsattva imāṃ sahāṃ lokadhātumāgacchet ||",
  "S04n480:57": "atha khalu bhagavān śākyamunistathāgato&#39;",
  "S04n480:58": "rhan samyaksaṃbuddhastaṃ bhagavantaṃ prabhūtaratnaṃ tathāgatamarhantaṃ samyaksaṃbuddhaṃ parinirvṛtametadavocat-karotu bhagavāṃstathārūpaṃ nimittaṃ yena gadgadasvaro bodhisattvo mahāsattva imāṃ sahāṃ lokadhātumāgacchet |",
  "S04n480:59": "atha khalu bhagavān prabhūtaratnastathāgato&#39;",
  "S04n480:60": "rhan samyaksaṃbuddhaḥ parinirvṛtastasyāṃ velāyāṃ tathārūpaṃ nimittaṃ prāduścakāragadgadasvarasya bodhisattvasya mahāsattvasya saṃcodanārtham-āgaccha kulaputra imāṃ sahāṃ lokadhātum |",
  "S04n480:61": "ayaṃ tu mañjuśrīḥ kumārabhūto darśanamabhinandati |",
  "S04n480:62": "atha khalu gadgadasvaro bodhisattvo mahāsattvastasya bhagavataḥ kamaladalavimalanakṣatrarājasaṃkusumitābhijñasya tathāgatasyārhataḥ samyaksaṃbuddhasya pādau śirasābhivandya triḥ pradakṣiṇīkṛtya sārdhaṃ taiścaturaśītibodhisattvakoṭīnayutaśatasahasraiḥ parivṛtaḥ puraskṛtastasyā vairocanaraśmipratimaṇḍitāyā lokadhātorantarhitaḥ imāṃ sahāṃ lokadhātumāgacchati sma,",
  "S04n480:63": "prakampadbhiḥ kṣetraiḥ,",
  "S04n480:64": "pravarṣadbhiḥ padmaiḥ,",
  "S04n480:65": "pravādyamānaistūryakoṭīnayutaśatasahasraiḥ,",
  "S04n480:66": "nīlotpalapadmanetreṇa vadanena,",
  "S04n480:67": "suvarṇavarṇena kāyena,",
  "S04n480:68": "puṇyaśatasahasrālaṃkṛtenātmabhāvena,",
  "S04n480:69": "śriyā jājvalyamānaḥ,",
  "S04n480:70": "tejasā dedīpyamānaḥ,",
  "S04n480:71": "lakṣaṇairvicitritagātro nārāyaṇasaṃhananakāyaḥ |",
  "S04n480:72": "saptaratnamayaṃ kūṭāgāramabhiruhya vaihāyase saptatālamātreṇa bodhisattvagaṇaparivṛtaḥ puraskṛta āgacchati sma |",
  "S04n480:73": "sa yeneyaṃ sahā lokadhātuḥ,",
  "S04n480:74": "yena ca gṛdhrakūṭaḥ parvatarājastenopasaṃkrāmat |",
  "S04n480:75": "upasaṃkramya tasmāt kūṭāgārādavatīrya śatasahasramūlyaṃ muktāhāraṃ gṛhītvā yena bhagavāṃstenopasaṃkrāmat |",
  "S04n480:76": "upasaṃkramya bhagavataḥ pādau śirasābhivandya saptakṛtvaḥ pradakṣiṇīkṛtya taṃ muktāhāraṃ bhagavataḥ pūjākarmaṇe niryātayāmāsa |",
  "S04n480:77": "niryātya ca bhagavantametadavocat-kamaladalavimalanakṣatrarājasaṃkusumitābhijño bhagavāṃstathāgato&#39;",
  "S04n480:78": "rhan samyaksaṃbuddho bhagavataḥ paripṛcchati alpābādhatām ālpataṅkatāṃ laghūtthānatāṃ yātrāṃ balaṃ sukhasaṃsparśavihāratām |",
  "S04n480:79": "evaṃ ca sa bhagavānavocat-kaccitte bhagavan kṣamaṇīyam,",
  "S04n480:80": "kaccid yāpanīyam,",
  "S04n480:81": "kacciddhātavaḥ pratikurvanti,",
  "S04n480:82": "kaccitte sattvāḥ svākārāḥ suvaineyāḥ sucikitsāḥ,",
  "S04n480:83": "kaccicchucikāyā mā atīva rāgacaritāḥ,",
  "S04n480:84": "mā atīva dveṣacaritā mā atīva mohacaritā mā atīva bhagavan sattvā īrṣyālukā mā matsariṇo mā amātṛjñā mā apitṛjñā mā aśrāmaṇya mā abrāhmaṇyā mā mithyādṛṣṭyo mā adāntacittā mā aguptendriyāḥ |",
  "S04n480:85": "kaccitte bhagavan nihatamārapratyarthikā ete sattvāḥ |",
  "S04n480:86": "kaccid bhagavan prabhūtaratnastathāgato&#39;",
  "S04n480:87": "rhan samyaksaṃbuddhaḥ parinirvṛtaḥ imāṃ sahāṃ lokadhātumāgato dharmaśravaṇāya saptaratnamaye stūpe madhyagataḥ |",
  "S04n480:88": "taṃ ca bhagavantaṃ tathāgatarmahantaṃ samyaksaṃbuddhaṃ sa bhagavān paripṛcchati-kaccidbhagavaṃstasya bhagavataḥ prabhūtaratnasya tathāgatasyārhataḥ samyaksaṃbuddhasya kṣamaṇīyam,",
  "S04n480:89": "kaccid yāpanīyam,",
  "S04n480:90": "kaccid bhagavan prabhūtaratnastathāgato&#39;",
  "S04n480:91": "rhan samyaksaṃbuddhaściraṃ sthāsyati |",
  "S04n480:92": "vayamapi bhagavaṃstasya prabhūtaratnasya tathāgatasyārhataḥ samyaksaṃbuddhasya dhātuvigrahaṃ paśyema |",
  "S04n480:93": "tatsādhu bhagavān darśayatu tathāgatastasya bhagavataḥ prabhūtaratnasya tathāgatasyārhataḥ samyaksaṃbuddhasya dhātuvigrahamiti ||",
  "S04n480:94": "atha khalu bhagavān śākyamunistathāgato&#39;",
  "S04n480:95": "rhan samyaksaṃbuddhastaṃ bhagavantaṃ prabhūtaratnaṃ tathāgatamarhantaṃ samyaksaṃbuddhaṃ parinirvṛtametadavocat-ayaṃ bhagavan gadgadasvaro bodhisattvo mahāsattvo bhagavantaṃ prabhūtaratnaṃ tathāgatamarhantaṃ samyaksaṃbuddhaṃ parinirvṛtaṃ draṣṭukāmaḥ |",
  "S04n480:96": "atha khalu bhagavān prabhūtaratnastathāgato&#39;",
  "S04n480:97": "rhan samyaksaṃbuddhastaṃ gadgadasvaraṃ bodhisattvaṃ mahāsattvametadavocat-sādhu sādhu kulaputra,",
  "S04n480:98": "yatra hi nāma tvaṃ bhagavantaṃ śākyamuniṃ tathāgatamarhantaṃ samyaksaṃbuddhaṃ draṣṭukāmo&#39;bhyāgataḥ,",
  "S04n480:99": "imaṃ ca saddharmapuṇḍarīkaṃ dharmaparyāya śrāvaṇāya mañjuśriyaṃ ca kumārabhūtaṃ darśanāyeti ||",
  "S04n480:100": "atha khalu padmaśrīrbodhisattvo mahāsattvo bhagavantametadavocat-kīdṛśaṃ bhagavan gadgadasvareṇa bodhisattvena mahāsattvena pūrvaṃ kuśalamūlamavaropitam,",
  "S04n480:101": "kasya vā tathāgatasyāntike?",
  "S04n480:102": "atha khalu bhagavān śākyamunistathāgato&#39;",
  "S04n480:103": "rhan samyaksaṃbuddhaḥ padmaśriyaṃ bodhisattvaṃ mahāsattvametadavocat-bhūtapūrvaṃ kulaputra atīte&#39;",
  "S04n480:104": "dhvani asaṃkhyeye kalpe asaṃkhyeyatare vipule aprameye apramāṇe yadāsīt |",
  "S04n480:105": "tena kālena tena samayena meghadundubhisvararājo nāma tathāgato&#39;",
  "S04n480:106": "rhan samyaksaṃbuddho loka udapādi vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān sarvarūpasaṃdarśanāyāṃ lokadhātau priyadarśane kalpe |",
  "S04n480:107": "tasya khalu punaḥ kulaputra bhagavato meghadundubhisvararājasya tathāgatasyārhataḥ samyaksaṃbuddhasya gadgadasvareṇa bodhisattvena mahāsattvena tūryaśatasahasrapravāditena dvādaśavarṣaśatasahasrāṇi pūjā kṛtābhūt |",
  "S04n480:108": "saptaratnamayānāṃ ca bhājanānāṃ caturaśītisahasrāṇi dattānyabhūvan |",
  "S04n480:109": "tatra kulaputra meghadundubhisvararājasya tathāgatasya pravacane gadgadasvareṇa bodhisattvena mahāsattvena iyamīdṛśī śrīḥ prāptā |",
  "S04n480:110": "syāt khalu punaste kulaputra kāṅkṣā vā vimatirvā vicikitsā vā-anyaḥ sa tena kālena tena samayena gadgadasvaro nāma bodhisattvo mahāsattvo&#39;bhūt,",
  "S04n480:111": "yena sā tasya bhagavato meghadundubhisvararājasya tathāgatasyārhataḥ samyaksaṃbuddhasya pūjā kṛtā,",
  "S04n480:112": "tāni caturaśītibhājanasahasrāṇi dattāni?",
  "S04n480:113": "na khalu punaste kulaputra evaṃ draṣṭavyam |",
  "S04n480:114": "tatkasya hetoḥ?",
  "S04n480:115": "ayameva sa kulaputra gadgadasvaro bodhisattvo mahāsattvo&#39;bhūt,",
  "S04n480:116": "yena sā tasya bhagavato meghadundubhisvararājasya tathāgatasyārhataḥ samyaksaṃbuddhasya pūjā kṛtā,",
  "S04n480:117": "tāni caturaśitibhājanasahasrāṇi dattāni |",
  "S04n480:118": "evaṃ bahubuddhaparyupāsitaḥ kulaputra gadgadasvaro bodhisattvo mahāsattvaḥ bahubuddhaśatasahasrāvaropitakuśalamūlaḥ kṛtabuddhaparikarmā |",
  "S04n480:119": "dṛṣṭapūrvāścānena gadgadasvareṇa bodhisattvena mahāsattvena gaṅgānadīvālikāsamā buddhā bhagavantaḥ |",
  "S04n480:120": "paśyasi tvaṃ padmaśrīretaṃ gadgadasvaraṃ bodhisattvaṃ mahāsattvam?",
  "S04n480:121": "padmaśrīrāha-paśyāmi bhagavan,",
  "S04n480:122": "paśyāmi sugata |",
  "S04n480:123": "bhagavānāha-eṣa khalu punaḥ padmaśrīrgadgadasvaro bodhisattvo mahāsattvo bahubhī rūpairimaṃ saddharmapuṇḍarīkaṃ dharmaparyāyaṃ deśayati sma |",
  "S04n480:124": "tadyathā-kvacid brahmarūpeṇa,",
  "S04n480:125": "kvacid rūdrarūpeṇa,",
  "S04n480:126": "kvacicchakrarūpeṇa,",
  "S04n480:127": "kvacidīśvararūpeṇa,",
  "S04n480:128": "kvacit senāpatirūpeṇa,",
  "S04n480:129": "kvacid vaiśravaṇarūpeṇa,",
  "S04n480:130": "kvaciccakravartirūpeṇa,",
  "S04n480:131": "kvacit koṭṭarājarūpeṇa,",
  "S04n480:132": "kvacicchreṣṭhirūpeṇa,",
  "S04n480:133": "kvacid gṛhapatirūpeṇa,",
  "S04n480:134": "kvacinnaigamarūpeṇa,",
  "S04n480:135": "kvacid brāhmaṇarūpeṇa imaṃ saddharmapuṇḍarīkaṃ dharmaparyāyaṃ deśayati sma |",
  "S04n480:136": "kvacid bhikṣurūpeṇa,",
  "S04n480:137": "kvacid bhikṣuṇīrūpeṇa,",
  "S04n480:138": "kvacidupāsakarūpeṇa,",
  "S04n480:139": "kvacidupāsikārūpeṇa kvacicchreṣṭhibhāryārūpeṇa,",
  "S04n480:140": "kvacid gṛhapatibhāryārūpeṇa,",
  "S04n480:141": "kvacinnaigamabhāryārūpeṇa,",
  "S04n480:142": "kvaciddārakarūpeṇa,",
  "S04n480:143": "kvaciddārikārūpeṇa,",
  "S04n480:144": "gadgadasvaro bodhisattvo mahāsattvaḥ imaṃ saddharmapuṇḍarīkaṃ dharmaparyāyaṃ sattvānāṃ deśayati sma |",
  "S04n480:145": "iyadbhiḥ kulaputra rūpasaṃdarśanairgadgadasvaro bodhisatvo mahāsattva imaṃ saddharmapuṇḍarīkaṃ dharmaparyāyaṃ sattvānāṃ deśayati sma |",
  "S04n480:146": "yāvat keṣāṃcid yakṣarūpeṇa gadgadasvaro bodhisattvo mahāsattva imaṃ saddharmapuṇḍarīkaṃ dharmaparyāyaṃ sattvānāṃ deśayati sma |",
  "S04n480:147": "keṣāṃcit surarūpeṇa,",
  "S04n480:148": "keṣāṃcid garūḍarūpeṇa,",
  "S04n480:149": "keṣāṃcit kinnararūpeṇa,",
  "S04n480:150": "keṣāṃcinmahoragarūpeṇa gadgadasvaro bodhisattvo mahāsattva imaṃ saddharmapuṇḍarīkaṃ dharmaparyāyaṃ sattvānāṃ deśayati sma |",
  "S04n480:151": "yāvannirayatiryagyoniyamalokākṣaṇopapannānāmapi sattvānāṃ gadgadasvaro bodhisattvo mahāsattva imaṃ saddharmapuṇḍarīkaṃ dharmaparyāyaṃ deśayaṃstrātā bhavati |",
  "S04n480:152": "yāvadantaḥpuramadhyagatānāmapi sattvānāṃ gadgadasvaro bodhisattvo mahāsattvaḥ strīrūpamabhinirmāya ima saddharmapuṇḍarīkaṃ dharmaparyāyaṃ sattvānāṃ deśayati sma |",
  "S04n480:153": "asyāṃ sahāyāṃ lokadhātau sattvānāṃ dharmaṃ deśayati sma |",
  "S04n480:154": "trātā khalvapi padmaśrīrgadgadasvaro bodhisattvo mahāsattvaḥ sahāyāṃ lokadhātāvupapannānāṃ sattvānām |",
  "S04n480:155": "tasyāṃ ca sahāyāṃ lokadhātāveva sa gadgadasvaro bodhisattvo mahāsattva iyadbhī rūpanimittairimaṃ saddharmapuṇḍarīkaṃ dharmaparyāyaṃ sattvānāṃ deśayati |",
  "S04n480:156": "na cāsya satpuruṣasya ṛddhihānirnāpi prajñāhāniḥ |",
  "S04n480:157": "iyadbhiḥ kulaputra jñānāvabhāsairgadgadasvaro bodhisattvo mahāsattvo&#39;",
  "S04n480:158": "syāṃ sahāyāṃ lokadhātau prajñāyate |",
  "S04n480:159": "anyeṣu ca gaṅgānadīvālikāsameṣu lokadhātuṣu bodhisattvavaineyānāṃ sattvānāṃ bodhisattvarūpeṇa dharmaṃ deśayati |",
  "S04n480:160": "śrāvakavaineyānāṃ sattvānāṃ śrāvakarūpeṇa dharmaṃ deśayati |",
  "S04n480:161": "pratyekabuddhavaineyānāṃ sattvānāṃ pratyekabuddharūpeṇa dharmaṃ deśayati |",
  "S04n480:162": "tathāgatavaineyānāṃ sattvānāṃ tathāgatarūpeṇa dharmaṃ deśayati |",
  "S04n480:163": "yāvattathāgatadhātuvaineyānāṃ sattvānāṃ tathāgatadhātuṃ darśayati |",
  "S04n480:164": "yāvat parinirvāṇavaineyānāṃ sattvānāṃ parinirvṛtamātmānaṃ darśayati |",
  "S04n480:165": "evaṃ jñānabalādhānaprāptaḥ khalu punaḥ padmaśrīrgadgadasvaro bodhisattvo mahāsattvaḥ ||",
  "S04n480:166": "atha khalu padmaśrīrbodhisattvo mahāsattvo bhagavantametadavocat-avaropitakuśalamūlo&#39;",
  "S04n480:167": "yaṃ bhagavan gadgadasvaro bodhisattvo mahāsattvaḥ |",
  "S04n480:168": "katama eṣa bhagavan samādhiryasmin samādhāvavasthitena gadgadasvareṇa bodhisattvena mahāsattvena iyantaḥ sattvā vinītā iti?",
  "S04n480:169": "evamukte bhagavān śākyamunistathāgato&#39;",
  "S04n480:170": "rhan samyaksaṃbuddhaḥ padmaśriyaṃ bodhisattvaṃ mahāsattvametadavocat- eṣa hi kulaputra sarvarūpasaṃdarśano nāma samādhiḥ |",
  "S04n480:171": "asmin samādhāvavasthitena gadgadasvareṇa bodhisattvena mahāsattvena evamaprameyaḥ sattvārthaḥ kṛtaḥ ||",
  "S04n480:172": "asmin khalu punargadgadasvaraparivarte nirdiśyamāne yāni gadgadasvareṇa bodhisattvena mahāsattvena sārdhaṃ caturaśītibodhisattvakoṭīnayutaśatasahasrāṇi imāṃ sahāṃ lokadhātumāgatāni,",
  "S04n480:173": "sarveṣāṃ teṣāṃ sarvarūpasaṃdarśanasya samādheḥ pratilambho&#39;bhūt |",
  "S04n480:174": "asyāṃ ca sahāyāṃ lokadhātau gaṇanāsamatikrāntānāṃ bodhisattvānāṃ mahāsattvānāṃ yeṣāṃ sarvarūpasaṃdarśanasya samādheḥ pratilambho&#39;bhūt ||",
  "S04n480:175": "atha khalu gadgadasvaro bodhisattvo mahāsattvo bhagavataḥ śākyamunestathāgatasyārhataḥ samyaksaṃbuddhasya tasya ca bhagavataḥ prabhūtaratnasya tathāgatasyārhataḥ samyaksaṃbuddhasya dhātustūpe vipulāṃ vistīrṇāṃ pūjāṃ kṛtvā punarapi saptaratnamaye kūṭāgāre&#39;",
  "S04n480:176": "bhiruhya prakampadbhiḥ kṣetraiḥ pravarṣadbhiḥ padmaiḥ pravādyamānaistūryakoṭīnayutaśatasahasraiḥ sārdhaṃ taiścaturaśītibodhisattvakoṭīnayutaśatasahasraiḥ parivṛtaḥ puraskṛtaḥ punarapi svaṃ buddhakṣetramabhigataḥ |",
  "S04n480:177": "samabhigamya ca taṃ bhagavantaṃ kamaladalavimalanakṣatrarājasaṃkusumitābhijñaṃ tathāgatamarhantaṃ samyaksaṃbuddhametadavocat-kṛto me bhagavan sahāyāṃ lokadhātau sattvārthaḥ |",
  "S04n480:178": "tasya ca bhagavataḥ prabhūtaratnasya tathāgatasyārhataḥ samyaksaṃbuddhasya dhātustūpo dṛṣṭaḥ vanditaśca |",
  "S04n480:179": "sa ca bhagavān śākyamunistathāgato dṛṣṭo vanditaśca |",
  "S04n480:180": "sa ca mañjuśrīḥ kumārabhūto dṛṣṭaḥ |",
  "S04n480:181": "sa ca bhaiṣajyarājo bodhisattvo mahāsattvo vīryabalabegaprāptaḥ,",
  "S04n480:182": "sa ca pradānaśūro bodhisattvo mahāsattvo dṛṣṭaḥ |",
  "S04n480:183": "sarveṣāṃ ca teṣāṃ caturaśītibodhisattvakoṭīnayutaśatasahasrāṇāṃ sarvarūpasaṃdarśanasya samādheḥ pratilambho&#39;bhūt ||",
  "S04n480:184": "asmin khalu punargadgadasvarasya bodhisattvasya mahāsattvasya gamanāgamanaparivarte bhāṣyamāṇe dvācatvāriṃśatāṃ bodhisattvasahasrāṇāmanutpattikadharmakṣāntipratilambho&#39;bhūt |",
  "S04n480:185": "padmaśriyaśca bodhisattvasya mahāsattvasya saddharmapuṇḍarīkasya samādheḥ pratilambho&#39;bhūt ||",
  "S04n480:186": "iti śrīsaddharmapuṇḍarīke dharmaparyāye gadgadasvaraparivarto nāma trayoviṃśatimaḥ ||"
}