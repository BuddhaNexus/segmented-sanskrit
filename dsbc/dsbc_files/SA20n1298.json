{
  "SA20n1298:0": "ṣaṣṭho vargaḥ",
  "SA20n1298:1": "kṣāntipāramitā",
  "SA20n1298:2": "1 | bodhisattvaḥ kathamācarati kṣāntim |",
  "SA20n1298:3": "kṣāntirātmaparobhayalābhāya cedevaṃvidhā kṣāntirniṣpādayati bodhimārgam |",
  "SA20n1298:4": "bodhisattvaḥ kāmayate vinetuṃ sattvānaparhartuṃ duḥkhānyācarati tasmātkṣāntim |",
  "SA20n1298:5": "kṣāntimācarataścitaṃ vinītaṃ bhavati |",
  "SA20n1298:6": "sattvānāmupekṣate balavanmadamānaṃ ( svayaṃ )",
  "SA20n1298:7": "na cācarati |",
  "SA20n1298:8": "paśyantudvṛttānutpādayati karuṇām |",
  "SA20n1298:9": "mṛdulamudīrayandeśayati kuśalacaryām |",
  "SA20n1298:10": "vibhajya darśayati yo dvepo yā ca kṣāntiryaśca tayorvipāka itīdaṃ bodhisattvasyādikṣānticittam ||",
  "SA20n1298:11": "2 | kṣāntyācaraṇahetoḥ pāpakaṃ vidurī bhavati |",
  "SA20n1298:12": "kāyacittaṃ praśāntaṃ bhavatītyasyātmalābhaḥ |",
  "SA20n1298:13": "vinayati sattvānanuvartate sarvāniti paralābhaḥ |",
  "SA20n1298:14": "caritvā mahatīmanuttarāṃ kṣānti sattveṣu pariṇāmyātmanā salābhinaḥ karotītyubhayalābhaḥ |",
  "SA20n1298:15": "kṣānticaryāhetorlabhate janamataṃ yāvallabhate buddhasya śobhanottamāni lakṣaṇānuvyañjanānīti niṣpādayati bodhimārgam ||",
  "SA20n1298:16": "3 | kṣāntistrividhā |",
  "SA20n1298:17": "tadyathā kāyakṣāntirvākkṣānti rmanaḥkṣāntiśceti |",
  "SA20n1298:18": "kā nāma kāyakṣāntiḥ |",
  "SA20n1298:19": "yadi kaścanākrośati nindati tāḍayati yāvatāharati tatsarvaṃ kṣamate |",
  "SA20n1298:20": "paśyansattvānatrāṇe bhaye ca vyatiharati tairātmānaṃ na ca śrāmyatīti kāyakṣāntiḥ ||",
  "SA20n1298:21": "4 | kā nāma vākkṣāntiḥ |",
  "SA20n1298:22": "ākrośakaṃ paśyanna pratyākrośati niḥśabdaṃ kṣamate |",
  "SA20n1298:23": "ākośakamakāraṇamapyupagataṃ vilokayanmadhurayā girā sampratīcchati |",
  "SA20n1298:24": "mṛpaiva dūṣyamāṇo nirnimittamabhyākhyātaḥ sarvaṃ kṣamata iti vākkṣāntiḥ ||",
  "SA20n1298:25": "5 | kā nāma manaḥkṣānti |",
  "SA20n1298:26": "dveṣiṇamavalokayannodgṛhṇāti dvepacitaṃ kopito na vikarotyātmacittam |",
  "SA20n1298:27": "nindāpakīrtiṣvati citte bhavati nivaira iti manaḥkṣānti ||",
  "SA20n1298:28": "6 | tāḍitaṃ jagati dvividham |",
  "SA20n1298:29": "ucitamanucittaṃ ca |",
  "SA20n1298:30": "satyaparādhe saṃdihānena kena cijjanena tāḍitaḥ kṣametāmṛtamivodgṛhṇīyādādaramutpādayettāḍayitari |",
  "SA20n1298:31": "kasmāt |",
  "SA20n1298:32": "sādhu śīlaṃ śikṣayanmāṃ cikitsati pāpādapanayati |",
  "SA20n1298:33": "yadyanucitameva māmapakaroti māmapahanti tadā cintayenna kṛto mayāparādho'tītakarmaṇāmevaitatkāritaṃ tena soḍhavyameca |",
  "SA20n1298:34": "punarevaṃ vibhāvayedyatvāri bhūtānīmāni pañcaskaṃghapratyayairabhisaṃhatāni yāni tāḍayante tāḍayanti ca |",
  "SA20n1298:35": "punarevaṃ paśyedyatsa puruṣo'jña ivonmatta iveti mayā karuṇāyitavyaṃ kimuta na kṣantavyam ||",
  "SA20n1298:36": "7 | ākrośo dvividhaḥ |",
  "SA20n1298:37": "ucito'nucitaśca |",
  "SA20n1298:38": "ucitamuktaṃ cenmayāpatraptavyam |",
  "SA20n1298:39": "anucitamuktaṃ cenmavā na kiṃcidapi kartavyam |",
  "SA20n1298:40": "dhavaniriva vāyuriva cātigacchannāpakaroti māmiti soḍhavyam |",
  "SA20n1298:41": "dviṣṭo'pyevameva soḍhavyaḥ |",
  "SA20n1298:42": "kupito mayi mayā soḍhavyaḥ |",
  "SA20n1298:43": "ahaṃ cettaṃ pratikupyeyaṃ durgatimadhigaccheyamanāgate'dhvani vedayeyaṃ mahāduḥkham |",
  "SA20n1298:44": "pratyayairebhirmama kāyaścedbhidyeta viśīryeta mayā notpādanīyo dvepaḥ |",
  "SA20n1298:45": "pratyayānāmatītakarmaṇāmetaditi gambhīraṃ pratyavekṣaṇīyam karūṇācaraṇīyā maitrī ca |",
  "SA20n1298:46": "karuṇāyitavyaṃ sarveṣu |",
  "SA20n1298:47": "yadyehaṃ na prabhavāmyevamalpamapi duḥkhaṃ soḍhuṃ na ca śaknomi damayituṃ svacittaṃ tatkathamahaṃ prabhaviṣyāmi vinetuṃ sattvānvimocayituṃ sarvānakuśaladharmānpūrayitumanuttaraṃ falam ||",
  "SA20n1298:48": "8 | yo hi dhīmānsukhena kṣāntimācarati labhate sa ākāravaiśiṣṭyam |",
  "SA20n1298:49": "bahudhanau bhavati janāstamavalokya muditā bhavanti sukhitāśca bhavanti sukhitāśca bhavanti mānayantyanu vartante ca |",
  "SA20n1298:50": "puruṣaṃ cedvikalāṅgaṃ paśyedvībhatsadarśanaṃ vikalendriyamakiñcanaṃ jāniyāttadidaṃ dvepapratyayaiḥ kāritam |",
  "SA20n1298:51": "ebhiḥ pratyayai dhīṃmānācaredgambhīrāṃ kṣāntim ||",
  "SA20n1298:52": "9 | kṣāntyutpādapratyayasya santīmāni daśa vastūni |",
  "SA20n1298:53": "ātmani nātmalakṣaṇaṃ paśyatīti prathamam |",
  "SA20n1298:54": "na jātimedaṃ manasi karotīti dvitīyam |",
  "SA20n1298:55": "pratinivartate madamānāditi tṛtīyam |",
  "SA20n1298:56": "apakurvantaṃ na pratyayakarotīti caturtham |",
  "SA20n1298:57": "anityalakṣaṇaṃ paśyatīti paṃcamam |",
  "SA20n1298:58": "maitrī karuṇā cācaratīti ṣaṣṭham |",
  "SA20n1298:59": "na cittena pramādyatīti sanamam |",
  "SA20n1298:60": "upekṣate kṣutpipāsāduḥkhaduḥkhādīnītyaṣṭamam |",
  "SA20n1298:61": "dvepaṃ prajahātīti navamam |",
  "SA20n1298:62": "prajñā bhāvayatīti daśamam |",
  "SA20n1298:63": "puruṣaścedimāni pūrayati daśa vastṛmi jñātavyaṃ śaknoti sa puruṣaḥ kṣāntimācaritum ||",
  "SA20n1298:64": "10 | bodhisattvo mahāsattvaḥ pariśuddhāyāṃ yadācarati caramāyāṃ kṣāntau praviśate śūnyatāmalakṣaṇamapraṇihitamasaṃskṛtam |",
  "SA20n1298:65": "na ca dṭaṣṭijñānapraṇihitasaṃskṛtaiḥ saṃpariṣvakto bhavati nāpi ca śūnyatā'lakṣaṇāpraṇihitāsaṃskṛteṣu rajyati |",
  "SA20n1298:66": "dṛṣṭijñānapraṇihitasaṃskṛtaṃ sarvamevaśūnyamityevaṃvidhā kṣāntiradvayalakṣaṇā pariśuddhā caramā kṣāntirityucyate |",
  "SA20n1298:67": "yadi viśati saṃyojanaparikṣayaṃ yadi viśati śāntaṃ nirvāṇamasaṃpṛktajātimaraṇaṃ na cāsya rāgo bhavati saṃyojanakṣaye na ca śānte na nirvāṇe |",
  "SA20n1298:68": "saṃyojanajātijarāmaraṇaṃ sarvaṃ śūnyamityevaṃvidhā kṣāntiradvayalakṣaṇā pariśuddhā caramā kṣāntirityucyate |",
  "SA20n1298:69": "bhāvo na svato jāyate na parato jāyate na dvābhyāṃ jāyate |",
  "SA20n1298:70": "api ca nāstyupādo na cocchedo na ca vināśo na cāvināśo na kṣaya ityevaṃvidhā kṣāntiradvayalakṣaṇā pariśuddhā caramā kṣāntirityucyate |",
  "SA20n1298:71": "na kṛtākṛtaṃ nāsaṃgo na bhedo na niṣpattirna caryā notpādavīryaṃ na karaṇotpāda ityevaṃvidhā kṣāntiranutpādakṣāntiḥ |",
  "SA20n1298:72": "bodhisattvo yadācaratyevaṃvidhāṃ kṣānti labhate vyākaraṇakṣāntim |",
  "SA20n1298:73": "bodhisattva ācarati kṣāntiṃ bhāvalakṣaṇaśūnyatāṃ sattvābhāvahetaustataḥ pūrayāte kṣāntipāramitām ||",
  "SA20n1298:74": "( iti bodhicittotpādasūtraśāstre kṣāntipāramitā māna ṣaṣṭho vargaḥ || )"
}