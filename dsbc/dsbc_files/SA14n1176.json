{
  "SA14n1176:0": "ekatriṃśattamaparivartaḥ",
  "SA14n1176:1": "tathāgatānāmāgamanagamananiṣedhena darśanamārgotpādanārthaṃ sarvadharmanairātmyamāvedayannāha |",
  "SA14n1176:2": "evamukte dharmodgata ityādi |",
  "SA14n1176:3": "tathatā&#39;nutpādabhūtakoṭiśūnyatāyathāvattāvirāganirodhākāśadhātusvabhāvatvapratipādanena yathākramaṃ buddhānāṃ bhagavatāṃ māyopamasarvākārajñatādyaṣṭābhisamayaprabhāvitatvamāveditamityeke |",
  "SA14n1176:4": "ata evāha |",
  "SA14n1176:5": "na hi kulaputretyādi |",
  "SA14n1176:6": "ebhyo dharmebhya iti |",
  "SA14n1176:7": "sarvākārajñatādidharmebhyo nānyatra tathāgataḥ |",
  "SA14n1176:8": "kintveṣāmeva yā tathatā sā tathāgata ityarthaḥ |",
  "SA14n1176:9": "anye tu hetūdāharaṇādhikyādādhikyaṃ nigrahasthānaṃ kṣudranaiyāyikairapyucyate |",
  "SA14n1176:10": "tatkathaṃ nyāyaparameśvaro bhagavānudāharaṇādhikyamuktavāniti codyaṃ kṛtvā |",
  "SA14n1176:11": "yatra nāmaikaḥ pratipādyastatra tatprasiddhasyaikasyaivābhidhānaṃ yuktam |",
  "SA14n1176:12": "tatra tu parṣanmaṇḍale bahavo bhinnamatayaḥ sanniṣaṇā iti |",
  "SA14n1176:13": "tadadhikāreṇa yuktamanekodāharaṇavacanam |",
  "SA14n1176:14": "vikalpena vā&#39;",
  "SA14n1176:15": "mī dṛṣṭāntā na samuccayenetyevaṃ sarvatrādhikavacane parihāraṃ varṇayanti |",
  "SA14n1176:16": "tathā dṛṣṭāntasyaiva kathanātpratītyasamutpannatvādiko hetuḥ prājñairabhyūhanānnokta iti |",
  "SA14n1176:17": "tathāgatānāṃ svarūpamevaṃ nirdiśya kalpitābhiniveśaniṣedhārthamāha |",
  "SA14n1176:18": "tadyathāpi nāma kulaputra puruṣa ityādi |",
  "SA14n1176:19": "marīcikāmiti |",
  "SA14n1176:20": "viśiṣṭādityaraśmim |",
  "SA14n1176:21": "padārthasvarūpāparijñānādbālajātīyaḥ |",
  "SA14n1176:22": "viparītapratipattyā duṣprajñajātīyaḥ |",
  "SA14n1176:23": "na punastatrodakaṃ svabhāvataḥ saṃvidyata iti |",
  "SA14n1176:24": "mṛgatoyasya vijñāne raśmitaptoṣaramālambanaṃ na bhavatyanyākārajñānasyānyālambane&#39;",
  "SA14n1176:25": "tiprasaṅgāt,",
  "SA14n1176:26": "parasparavyāvṛttarūpatvātsarvabhāvānāmudakaṃ marīcikāyāṃ tattvato na saṃvidyate |",
  "SA14n1176:27": "tasmāttadālambanaṃ jñānaṃ bhrāntaṃ nirviṣayatvādityarthaḥ |",
  "SA14n1176:28": "pūrvavat tatkasya hetorityāśaṃkyāha |",
  "SA14n1176:29": "na hi tathāgato rūpakāyato draṣṭavya iti kalpitasyaikāntaśūnyatvānna rūpaskandhātmakastathāgataḥ |",
  "SA14n1176:30": "paratantrābhiniveśaniṣedhārthamāha |",
  "SA14n1176:31": "tadyathāpi nāma kulaputra māyetyādi |",
  "SA14n1176:32": "grāhyagrāhakākārasyālīkatvena nirmitasya nāstyāgamanādikamityarthaḥ |",
  "SA14n1176:33": "evameva kulaputra nāsti tathāgatānāmiti |",
  "SA14n1176:34": "paratantrātmakānam |",
  "SA14n1176:35": "pariniṣpannābhiniveśanirākaraṇārthamāha |",
  "SA14n1176:36": "tadyathāpi nāma kulaputra puruṣaḥ supta ityādi |",
  "SA14n1176:37": "mṛṣāvādo hi svapna iti |",
  "SA14n1176:38": "sarvatrālambanaṃ bāhyaṃ deśakālānyathātmakam |",
  "SA14n1176:39": "janmanyanyatra tasmin vā tadā kālāntare&#39;pi vā ||",
  "SA14n1176:40": "taddeśo&#39;nyadeśo vā svapnajñānasya gocaro na bhavatyanyākārajñānasyānyālambane&#39;",
  "SA14n1176:41": "tiprasaṅgāt |",
  "SA14n1176:42": "na cānyadvāhyaṃ rūpamupapadyate |",
  "SA14n1176:43": "alpīyasyapi veśmani bahuyojanaparimāṇānāṃ giritarusāragādīnāṃ sapratighānāmupalambhāt,",
  "SA14n1176:44": "tasmādbhrāntameva tathāvidhaṃ jñānamupajāyata ityalīkaḥ svapnaḥ |",
  "SA14n1176:45": "evameva kulaputra sarvadharmā iti |",
  "SA14n1176:46": "pramāṇopapanotpattirahitatvena pariniṣpannasvabhāvāḥ sarvadharmāḥ svapnopamāḥ |",
  "SA14n1176:47": "dharmatāmaprajānanta ityanutpādarūpatāmanavagacchantaḥ |",
  "SA14n1176:48": "ṣaṅgatikamiti |",
  "SA14n1176:49": "devādipañcagatibhyo&#39;",
  "SA14n1176:50": "suragateḥ pṛthagvyavasthāpanāt |",
  "SA14n1176:51": "te ca bhagavataḥ śrāvakā iti |",
  "SA14n1176:52": "śīlādapi varaṃ bhraṃśo na tu dṛṣṭeḥ kadācana |",
  "SA14n1176:53": "śīlena gamyate svargo dṛṣṭyā yāti paraṃ padam ||",
  "SA14n1176:54": "iti nyāyena ta eva māyopamadharmatādhimuktā bhagavataḥ śiṣyāḥ |",
  "SA14n1176:55": "kalpitādipadārthatrayatattvarūpaniṣedhe sati nāstyeva tathāgata iti mandadhījanāśaṅkāmapākurvan pratītyasamutpannastathāgato&#39;stītyāha |",
  "SA14n1176:56": "tadyathāpi nāma kulaputra mahāsamudra ityādi |",
  "SA14n1176:57": "sattvānāṃ kuśalamūlānyupādāyeti |",
  "SA14n1176:58": "&quot;karmajaṃ lokavaicitryami&quot;",
  "SA14n1176:59": "ti vacanāt sādhāraṇaṃ sattvānāṃ śubhaṃ karma pratītya saṃvṛtyā kuśalamūlahetukatvānna ca tānyahetukāni,",
  "SA14n1176:60": "yeṣāṃ pratyayānāṃ satāmiti sāmarthyeneti śeṣaḥ |",
  "SA14n1176:61": "na cāhetuko buddhānāṃ bhagavatāṃ kāya iti buddhavineyānāmeva sattvānāṃ kuśalamūlavaśena niṣpattigamanānnāhetukaḥ kāyaḥ |",
  "SA14n1176:62": "sādhāraṇakarmanirjātatvaṃ nirdiśyedānīṃ bhagavatāmasādhāraṇakarmanirjātatvapratipādanārthamāha |",
  "SA14n1176:63": "pūrvacaryāpariniṣpanna ityādi |",
  "SA14n1176:64": "tatrādhimukticaryābhūmiprabhāvitatvāt pūrvacaryāpariniṣpannaḥ pramuditādisaptaprayogabhūmyupādānahetunirjātatvāddhetvadhīnaḥ |",
  "SA14n1176:65": "acalāditrividhaphalabhūmisahakārikāraṇodgatatvātpratyayādhīnaḥ |",
  "SA14n1176:66": "samantaprabhābhūmisaṅgṛhītatvāt pūrvakarmavipākādutpanna ityevameṣāmarthabheda iti kecit |",
  "SA14n1176:67": "tasmānna svābhāvikastathāgata ityāha |",
  "SA14n1176:68": "na kvaciddaśadiśītyādi |",
  "SA14n1176:69": "yadarthakriyāsamarthaṃ tadatra paramārthasat |",
  "SA14n1176:70": "iti vacanāt,",
  "SA14n1176:71": "pramāṇopapannakāryakāraṇasambandhabalātpratītyasamutpanna eva tāttvikastathāgata ityaupalambhikajanābhiniveśaniṣedhārthamāha |",
  "SA14n1176:72": "tadyathāpi nāma kulaputra vīṇāyā ityādi |",
  "SA14n1176:73": "tatropadhānī tantrīveṣṭanikā daṇḍāgravinyastā kāṣṭhādivakralikā,",
  "SA14n1176:74": "upavāṇī pārśvasthitāstrantrīviśeṣāḥ |",
  "SA14n1176:75": "sa ca śabdo na droṇyā niścaratītyādinā |",
  "SA14n1176:76": "na hyekaṃ janakamiti kathayati |",
  "SA14n1176:77": "sarveṣāṃ samāyogācchabdaḥ prajñapyata ityanenāpi prājñaptikaśabdanirdeśena sāmagyāstāttvikaṃ janakasvabhāvaṃ nirasyati |",
  "SA14n1176:78": "etaduktaṃ |",
  "SA14n1176:79": "anekaṃ kāraṇamekaṃ kāryaṃ karotyanekaṃ vā tathaikamapi kāraṇamanekamekaṃ vā kāryaṃ kuryāditi catvāro vikalpāḥ |",
  "SA14n1176:80": "tatra yadyanekaṃ kāraṇamekakāryakṛditi pakṣastadā cakṣūrūpālokamanaskārādibhyaścakṣurvijñānasyaikasyotpattāvabhyupagamyamānāyāṃ kāraṇabhede&#39;",
  "SA14n1176:81": "pi kāryasya bhedābhāvānna kāraṇabhedo bhedakaḥ kāryasya syāt |",
  "SA14n1176:82": "tathā ca kāraṇābhedābhāve&#39;",
  "SA14n1176:83": "pi kāryasyābhedānna kāraṇābhedaḥ kāryasyābhedako bhavet |",
  "SA14n1176:84": "tataśca kāraṇabhedābhedāvanvayavyatirekābhyāmanapekṣamāṇau kāryabhedābhedāvahetukau syātām |",
  "SA14n1176:85": "evañca sati bhedābhedāvyatirekādviśvasya nityaṃ sattvamasattvaṃ vā syādahetoranyānapekṣaṇāt |",
  "SA14n1176:86": "nanu sāmagrī janayitrī kāryasya tasyāśca bhedābhedānuvidhānacaturāvimāvanvayavyatirekānuvidhāyitayā kāryasya bhedābhedāvataḥ kathaṃ tāvahetukau bhaviṣyata iti cet |",
  "SA14n1176:87": "naitatsāram |",
  "SA14n1176:88": "tathā hi na sāmagrī nāmānyā kācana samagrebhyaḥ kintarhi samagrā eva bhāvāḥ sāmagrīśabdavācyāḥ te ca parasparavyāvṛttasvabhāvāścakṣurādayo bhinnāḥ santo yadyekamevābhinnaṃ cakṣurvijñānaṃ kāryamupajanayituṃ śaktāstadā sāmagryantarāntaḥpātino&#39;",
  "SA14n1176:89": "pi bhāvāḥ samagrāḥ kimiti cakṣurvijñānasyopajananaṃ na kuryuḥ |",
  "SA14n1176:90": "bhinnatvena cakṣurādibhyaḥ kṣityādayo nopajanayantīti cet |",
  "SA14n1176:91": "cakṣurādayo&#39;",
  "SA14n1176:92": "pi parasparaṃ bhinnasvabhāvāḥ kathaṃ janayantīti vaktavyam |",
  "SA14n1176:93": "janakasvābhāvyāditi cet,",
  "SA14n1176:94": "naivaṃ yasmājjanakānyatvamevājanakatvaṃ vyavasthāpitam |",
  "SA14n1176:95": "tasmādekasya yo janakaḥ svabhāvastato&#39;",
  "SA14n1176:96": "pare vyāvartamānā janakāḥ na prāpnuvanti |",
  "SA14n1176:97": "janakādanyatvādbhāvāntaravat |",
  "SA14n1176:98": "syādetat |",
  "SA14n1176:99": "na hi brūmo&#39;nyasya tajjanakarūpaṃnāstīti |",
  "SA14n1176:100": "kintu yadekasya tajjanakaṃ rūpaṃ tadanyasya nāstyanyo&#39;",
  "SA14n1176:101": "pi svarūpeṇaiva janako na pararūpeṇātadrūpatvāt |",
  "SA14n1176:102": "ataḥ svarūpājjanakādvyāvṛttyasiddheryathāsvaṃ bhinnāśca janakāśca svabhāveneti ko&#39;",
  "SA14n1176:103": "tra virodhaḥ |",
  "SA14n1176:104": "tathā hyekasmājjanakādvyāvartamānastadrūpo na syānna tvatatkāryastenaiva ca tatkāryaṃ kartavyaṃ nānyeneti ko&#39;",
  "SA14n1176:105": "tra nyāya iti yadyevamekenaiva tatkāryaṃ kṛtamiti kimapareṣāṃ tatkāryakaraṇe prayojanam |",
  "SA14n1176:106": "syādetat |",
  "SA14n1176:107": "na vai bhāvānāṃ kācit prekṣāpūrvakāritā yato&#39;",
  "SA14n1176:108": "yameko&#39;",
  "SA14n1176:109": "pi samarthaḥ kimatrāsmābhirityapare nivarteran |",
  "SA14n1176:110": "te hi nirabhiprāyavyāpārāḥ svahetupariṇāmopadhidharmāṇastatprakṛtestathā bhavanto nopālambhamarhantīti |",
  "SA14n1176:111": "evaṃ tarhyekena hetunā yaḥ kāryasya svabhāvo janyate sa evāpareṇeti prāptam |",
  "SA14n1176:112": "tathā ca sati kāraṇavailakṣaṇye kāryavailakṣyaṇyādarśanāt,",
  "SA14n1176:113": "kāraṇabhedo visadṛśasyābhinnasa kāryasyotpādakatvena bhedako na syāt |",
  "SA14n1176:114": "atha manyase parasparavibhinnamūrtayo&#39;",
  "SA14n1176:115": "pi cakṣurādaya eva kenacitsvabhāvātiśayena cakṣurvijñānajanane niyatā nāpare kṣityādayaḥ |",
  "SA14n1176:116": "tathā hi teṣāmeva cakṣurādīnāṃ sa svabhāvātiśayo nāpareṣām |",
  "SA14n1176:117": "etāvattu syāt |",
  "SA14n1176:118": "kuto&#39;yaṃ svabhāvātiśayasteṣāmiti |",
  "SA14n1176:119": "nirhetukatve&#39;",
  "SA14n1176:120": "napekṣiṇo niyamābhāvenātiprasaṅgabhayāt sa svabhāvātiśayasteṣāṃ svahetorityucyate |",
  "SA14n1176:121": "tasyāpi tajjananātmatā tadanyasmātsvahetorityanādirhetuparamparā |",
  "SA14n1176:122": "tasmādevaṃvidhahetuparamparāyāśceṣṭatvenānavasthāpi na kṣatimāvahati |",
  "SA14n1176:123": "evaṃ vilakṣaṇakāraṇakalāpādvilakṣaṇamavilakṣaṇāccāvilakṣaṇaṃ kāryaṃ jāyata ityetāvataivāṃśena hetubhedābhedābhyāṃ phalasya bhedābhedāvuktāviti |",
  "SA14n1176:124": "naitatsāraṃ |",
  "SA14n1176:125": "yasmādya evobhayaniścitavācī hetuḥ sa eva sādhanaṃ dūṣaṇañceti nyāyādabhedāviśeṣe&#39;",
  "SA14n1176:126": "pi hetudharmasāmarthyādyathā na sarvaṃ sarvasādhakaṃ tadvadbhedāviśeṣe&#39;",
  "SA14n1176:127": "pi na sarvaṃ sarvasādhakamityevasabhyupagatahetuphalasambandhaṃ sāṃkhyādikaṃ pratyucyamānaṃ śobhāmādhatte |",
  "SA14n1176:128": "vastutattvato hetuphalabhāvāpavādī mādhyamikastaṃ pratisvabhāvātiśayasteṣāṃ svahetoriti hetudharmasāmarthyalakṣaṇo heturasiddhaḥ svapakṣasiddhaye siddhavat kathamupādīyate |",
  "SA14n1176:129": "atha matam |",
  "SA14n1176:130": "hetudharmasāmarthyānabhyupagame pratyakṣādivirodho durnivāra iti |",
  "SA14n1176:131": "tadasat |",
  "SA14n1176:132": "tattvata iti viśeṣaṇena yathādarśanamaniṣedhāt |",
  "SA14n1176:133": "ayathādarśanaṃ tarhi niṣedha iti vyaktamidaṃ kūrmaromotpāṭanam |",
  "SA14n1176:134": "ayathādarśanaṃ kāryakāraṇabhāvānabhyupagamāditi cet |",
  "SA14n1176:135": "na tattvataḥ pramāṇasahāyatvenāpramāṇasahāyasya kāryakāraṇabhāvasyābhyu pagamātkathaṃ nāyathādarśanamabhyupagamaḥ |",
  "SA14n1176:136": "tathā hyetāvanmātramekameva pratyakṣe pratibhāsate,",
  "SA14n1176:137": "yadutāsmin satīdaṃ bhavatīti |",
  "SA14n1176:138": "taccāsmābhiraniṣiddhameva |",
  "SA14n1176:139": "yastu pramāṇopapannasvarūpaḥ kāryakāraṇabhāvo varṇyate sa pratyakṣasamādhigamyo na bhavati nirvikalpakatvena pratyakṣasya pramāṇopapannasvarūpāvadhāraṇāsāmarthyavaikalyāt |",
  "SA14n1176:140": "na ca vastupratibhāsanādeva tadavyatiriktatathāvidhasvarūpasya pratibhāsanamiti yuktaṃ vaktumatathāvidhasvarūpasyāpi keśoṇḍūkādeḥ pratibhāsanāt |",
  "SA14n1176:141": "bhrānto&#39;yaṃ pratibhāsa ityapi mithyā,",
  "SA14n1176:142": "satyatvābhimatapratibhāsasyāpi satyatvanibandhanābhāvāt |",
  "SA14n1176:143": "arthakriyākāritvaṃ satyatvanibandhanamiti cet |",
  "SA14n1176:144": "naivaṃ,yasmāt kāryakriyākāritvamevārthakriyākāritvaṃ yathoditavidhinā paramārthato&#39;",
  "SA14n1176:145": "nupapadyamānasvarūpaṃ saṃvṛtyābhyupagatamityajñāpakametat |",
  "SA14n1176:146": "sarvasyaivālīkatve deśakālādipratiniyamo na syāditi cet |",
  "SA14n1176:147": "syādepa doṣo yadi nirhetukatvamabhyupagamyate |",
  "SA14n1176:148": "yāvatā vicāravimardāsahiṣṇutvenāvicāraikaramyaṃ pūrvapūrvasvakāraṇaṃ samāśrityottarottaramīdṛśaṃ pratiniyata deśakālādisatkāryaṃ pravartate |",
  "SA14n1176:149": "ata eva ca saṃvṛtyāpi kāraṇa vaikalyācchaśaviṣāṇādīnāmanutpattiḥ |",
  "SA14n1176:150": "nyāyasya tulyatve yathādarśanamapi kiṃ niṣedhaścet,",
  "SA14n1176:151": "pratyakṣādivirodhopanipātāt |",
  "SA14n1176:152": "na tarhyayaṃ nyāyo bādhāsambhavāditi cet |",
  "SA14n1176:153": "naitadevaṃyathā nyāyastattvatastathā bādhā&#39;",
  "SA14n1176:154": "nabhyupagamāt |",
  "SA14n1176:155": "yathā ca bādhā yathādarśanaṃ tathā nyāyābhāvāt |",
  "SA14n1176:156": "atha matamanekameva kāraṇamanekaṃ kāryaṃ kuryāditi dvitīyaḥ pakṣo&#39;",
  "SA14n1176:157": "bhyupagamyate |",
  "SA14n1176:158": "kāraṇasvabhāvaviśeṣasya kāryasvabhāvaviśeṣe vyāpriyamāṇatvena kārye kāraṇavyāpāraviracitānāṃ svabhāvaviśeṣāṇāmasaṃkīrṇatvāt |",
  "SA14n1176:159": "tathā hi samanantarapratyayādvijñānāccakṣurvijñānasyopalambhātmatā |",
  "SA14n1176:160": "tasyaiva copalambhātmanaścakṣurindriyādrūpagrahaṇayogyatāpratiniyamaḥ",
  "SA14n1176:161": "viṣayāttattulyarūpatetyabhinnatve&#39;",
  "SA14n1176:162": "pi vastutaḥ kāryasya nirvibhaktarūpasya kāraṇānāṃ bhinnebhyaḥ svabhāvebhyo bhinnā eva viśeṣā bhavantīti na kāraṇabhede&#39;",
  "SA14n1176:163": "pyabhedastatkāryasyeti |",
  "SA14n1176:164": "tadayuktaṃ,",
  "SA14n1176:165": "yasmādupalambhātmatādīnāṃ parasparato bhede&#39;",
  "SA14n1176:166": "bhyupagamyamāne tadvijñānamekamanekaṃ syādupalambhātmatādibhyo&#39;",
  "SA14n1176:167": "bhedādupalambhātmādisvātmavat |",
  "SA14n1176:168": "athā bhedastebhyo na siddhastathā ca nānekatvaṃ vijñānasya bhaviṣyatīti cet |",
  "SA14n1176:169": "bhede tebhyo&#39;",
  "SA14n1176:170": "bhyupagamyamāne tadvijñānaṃ nirhetukameva syātkāraṇavyāpārasya vijñānādanyatropalambhātmatādiṣūpayogādevaṃ ca nityaṃ sattvamasattvaṃ vā bhavediti doṣaḥ |",
  "SA14n1176:171": "atha yathoktadoṣabhayādbhedo nābhyupagamyate |",
  "SA14n1176:172": "tathā ca satyupalambhātmatādīnāṃ parasparato bhedo na syādekavijñānasvarūpatvādvijñānasvātmavat |",
  "SA14n1176:173": "ataḥ kāraṇavyāpāraviṣayabhedakalpanāvaiyarthyādbhinnasvabhāvebhyaścakṣurādibhya ityādinā prāgukto doṣaḥ samāpatati |",
  "SA14n1176:174": "atha matam |",
  "SA14n1176:175": "kāryasvabhāvasyānekasmādanupalambhātmatādervyāvṛttimataḥ samutpattidarśanāddharmabhedakalpanāmāsthāya bodhātmakānmanaskārādbodharūpatetyādinā kāraṇānurūpyeṇopalambhātmatādirdharmabhedaḥ kāraṇavyāpāraviṣayabhedena kalpanāsamāropitaḥ ,",
  "SA14n1176:176": "tasya cāsattvāttebhyo&#39;",
  "SA14n1176:177": "bhedājjñānasyānekatvamekasmājjñānādananyatvātteṣāmabheda iti prayogadvaye&#39;",
  "SA14n1176:178": "siddho heturiti |",
  "SA14n1176:179": "yadyevaṃ te viśeṣāḥ kalpanoparacitatvena vyomotpalādaya iva na hetuvyāpāramapekṣanta iti kāraṇānāṃ bhinnebhyaḥ svabhāvebhyo bhinnā eva viśeṣā bhavantīti na yuktamabhidhātum |",
  "SA14n1176:180": "athāpekṣanta iti nirbandhastathā sati kalpanāśilpighaṭiteṣṭhevopalambhātmatādiṣu kāraṇavyāpāro vyavasthāpyamānaḥ kālpanika eva bhūtārtho na syādevañca kāryamahetukaṃ kāraṇavyāpārasya kalpitasvabhāveṣūpayogāt |",
  "SA14n1176:181": "athoktadoṣabhayādabhinnamekaṃ kāryaṃ viśeṣāśca bhinnā na ca kāryātmavyatiriktā iti matiḥ |",
  "SA14n1176:182": "evantarhi bhinnābhinnasvabhāvādhyāsitatvāddharmadharmiṇorvastutaḥ candratārakādivadbhedānna kevalaṃ vyatiriktameva sāmānyaṃ balādāpatati,",
  "SA14n1176:183": "nānekatvayoḥ parasparāhatilakṣaṇo&#39;",
  "SA14n1176:184": "pi doṣaḥ kintarhi bodharūpādananyatve&#39;",
  "SA14n1176:185": "bhyupagamyamāne rūpādvijñānakāryasya na sambhavo bodharūpādanyatvādbodharūpasvātmavat |",
  "SA14n1176:186": "viṣayākārādananyatvādrūpato&#39;",
  "SA14n1176:187": "pi tasya sambhavo viṣayākārasvātmavadityeka eva kārye sambhavāsambhavau kāraṇe caikatra janakājanakau yugapattattvato virudhyate |",
  "SA14n1176:188": "syādetat |",
  "SA14n1176:189": "tathā hi kāryamutpadyamānaṃ dṛṣṭamiti |",
  "SA14n1176:190": "tadayuktam |",
  "SA14n1176:191": "nahi sarvaṃ darśanaṃ bādhyamānamapi pramāṇena pramāṇaṃ,",
  "SA14n1176:192": "mābhūdvicandrādidarśanasyāpi prāmāṇyamiti |",
  "SA14n1176:193": "athaikameva kāraṇamanekaṃ kāryaṃ kuryāditi tṛtīyaḥ pakṣo&#39;",
  "SA14n1176:194": "bhyupagamyate |",
  "SA14n1176:195": "tadayuktam |",
  "SA14n1176:196": "ekasmādanekakāryotpattau na kāraṇābhedaḥ kāryasyābhedaka iti bhedo&#39;",
  "SA14n1176:197": "pi bhedasya na heturiti bhedābhedau viśvasyāhetukau syātām |",
  "SA14n1176:198": "abhinnasyāpi sa tādṛśa ātmātiśayo yenaiko&#39;",
  "SA14n1176:199": "pi heturanekaṃ kāryaṃ karotīti cet |",
  "SA14n1176:200": "sa heturyenātmātiśayenaikaṃ kāryañjanayati kintenaivāparam |",
  "SA14n1176:201": "tenaiva cet,",
  "SA14n1176:202": "kathaṃ bhedaḥ phalasya |",
  "SA14n1176:203": "athānyenaivaṃ tarhi kāraṇābhedo na yuktimān na hyātmātiśayādanyo bhāvaḥ |",
  "SA14n1176:204": "syādetat,yadi kāryasvabhāvāpattyā kāraṇaṃ kāryaṃ janayati,",
  "SA14n1176:205": "yathā sāṃkhyasya tadā bhavedekasyānekarūpāpattivirodhādanekajananamayuktimat |",
  "SA14n1176:206": "yāvatā bhedābhedajanananiyatasvabhāvakāraṇasannidhimātreṇa bhedābhedakāryotpattau nedañcodyamāskandati |",
  "SA14n1176:207": "ayameva hi kāraṇabhedābhedābhyāṃ kāryasya bhedo&#39;",
  "SA14n1176:208": "bhedo vā yadbhedābhedajanananiyatasvabhāvātkāraṇādbhinnābhinnakāryotpattiriti |",
  "SA14n1176:209": "etadapi mithyā |",
  "SA14n1176:210": "yato&#39;traiveyaṃ vicāraṇā kriyate |",
  "SA14n1176:211": "cakṣuryena svabhāvena cakṣuḥkṣaṇaṃ janayati kintenaiva cakṣurvijñānamapi |",
  "SA14n1176:212": "tenaiva cettadapi vijñānaṃ cakṣureva syāccakṣurjananasvabhāvakāraṇajanyatvāccakṣurvat |",
  "SA14n1176:213": "evaṃ yena vā svabhāvena cakṣurvijñānaṃ janayati tenaiva cakṣurapi |",
  "SA14n1176:214": "evaṃ cakṣurvijñānajananasvabhāvakāraṇajanyatvāccakṣurapi cakṣurvijñānaṃ syāccakṣurvijñānavat |",
  "SA14n1176:215": "yadi vā pratyekaṃ cakṣuracakṣurjananasvabhāvakāraṇajanyatvāccakṣuracakṣuḥsvabhāvaṃ cakṣuḥ syāt,",
  "SA14n1176:216": "evaṃ vijñānāvijñānajananasvabhāvakāraṇajanyatvādvijñānaṃ vijñānāvijñānasvabhāvaṃ syāt |",
  "SA14n1176:217": "evametadityabhyupagame ca sutarāṃ pratyakṣādyupahatirgāḍha bhavantamāśliṣyati |",
  "SA14n1176:218": "athānyena svābhāvena cakṣuścakṣuḥkṣaṇaṃ janayatyanyena cakṣurvijñānamitimatam |",
  "SA14n1176:219": "tau svabhāvau kiñcakṣuṣo vyatiriktāvathāvyatiriktau |",
  "SA14n1176:220": "yadi vyatiriktau tadā tāvevārthakriyālakṣaṇatvādvastuno janakau vastunī syātāṃ cakṣustvavastu syādakiñcitkaratvāt |",
  "SA14n1176:221": "athāvyatiriktau tadā cakṣuṣo&#39;",
  "SA14n1176:222": "pyekābhimatasya bhedaḥ syātparasparabhinnasvabhāvāvyatirekāt,",
  "SA14n1176:223": "svabhāvadvayavat |",
  "SA14n1176:224": "tathā caikatvaṃ hīyate |",
  "SA14n1176:225": "svabhāvayorvā punaraikyaṃ syādekasmāccakṣuṣo&#39;",
  "SA14n1176:226": "bhinnatvāccakṣurvattatra cakṣuryena svabhāvenetyādinokto doṣaḥ |",
  "SA14n1176:227": "atha mataṃ svahetorekajananasvabhāvamutpannaṃ kāraṇaṃ yathā kāryamekaṃ janayati tathā svahetorevotpannamanekaṃ janayatīti |",
  "SA14n1176:228": "evaṃ tu brūvāṇaiḥ prakaraṇameva vismṛtam |",
  "SA14n1176:229": "tathā hi yathaikasyānekajanakatvaṃ nirācikīrṣitaṃ tathaikajanakatvamapīti kiṃ mādhyamikaṃ pratyevamucyate |",
  "SA14n1176:230": "amādhyamikaṃ pratyapi niṣphalamiṣṭatvādekānekajanakatvasya tena |",
  "SA14n1176:231": "syādetat,yadi bhedajanananiyatasvabhāvādabhedotpattiḥ na tarhi kāraṇasvabhāvānuvidhāyi kāryaṃ syādityahetukatvaprasaṅgaḥ yāvatā cakṣuṣaḥ sakāśādbhedajanananiyatasvabhāvāccakṣuṣo vijñānasya vā cakṣuḥsvabhāvasyodayātkathaṃ na bhedotpatiḥ |",
  "SA14n1176:232": "tathāhi na kāraṇaṃ prati kāryaṃ parasparavilakṣaṇābhiḥ śaktibhiranugatamiti bhinnaṃ kāryaṃ karotītyapitu svabhāvāditi |",
  "SA14n1176:233": "tameva tatsvabhāvaṃ paryanuyujjmahe ko&#39;",
  "SA14n1176:234": "yaṃ svabhāvo nāma viśvarūpo yena prāguktānekaprakāravirodhe&#39;",
  "SA14n1176:235": "pi tattiraskriyayā svapakṣarakṣāmācarannapāstānyapratisamādhānacintābhāro bhavān sukhamāsīt |",
  "SA14n1176:236": "hetudharmasāmarthyamiti cet,",
  "SA14n1176:237": "naivaṃ prāgeva nirākṛtatvāt |",
  "SA14n1176:238": "paridṛśyamānarūpatetyapi na vaktavyaṃ,",
  "SA14n1176:239": "yasmādrūpādinirbhāsavati pratyaye&#39;",
  "SA14n1176:240": "pratibhāsamānasya śāstrādyāśrayeṇa parikalpitarūpasya tattvotpattyādyākārasya niṣedhādyayā buddhyā tattvaṃ sandhriyate,",
  "SA14n1176:241": "yasyāṃ vā buddhau sā tādṛśī lokapratītiḥ saṃvṛtiriṣṭā tayā sarvamidaṃ pratīyamānasvarūpaṃ viśvaṃ satyaṃ,",
  "SA14n1176:242": "anyathā&#39;līkam |",
  "SA14n1176:243": "ato yathādarśanaṃ kāryakāraṇabhāvo durnivārastathā ca sati yat kaiścidevaṃ dūṣaṇamucyate&#39;",
  "SA14n1176:244": "bhāvaḥ saṃvṛtirutpādo bhāva iti yugapadarthakriyāyāṃ yogyamayogyaṃ vastvabhyupagatam |",
  "SA14n1176:245": "athotpādaḥ saṃvṛtistadā saṃvṛtyotpāda ityasya vākyasyotpattyotpāda ityabhyupagamānna kiñcidniṣṭamāpatitam |",
  "SA14n1176:246": "tathānutpādaḥ paramārtha ityevaṃ paramārthena notpāda ityasyānutpādena notpāda ityarthaḥ |",
  "SA14n1176:247": "tathā ca siddhasādhyatetyādi |",
  "SA14n1176:248": "tatsaṃvṛtilakṣaṇānabhijñatayā prakṛtānupayogikevalamabhimānādasaṅgatamuktam |",
  "SA14n1176:249": "athaikameva kāraṇa mekaṃ kāryaṃ kuryāditi caturthaḥ pakṣo&#39;",
  "SA14n1176:250": "bhyupagamyate so&#39;",
  "SA14n1176:251": "yaṃ nitarāmeva na rājate |",
  "SA14n1176:252": "tathā hi cakṣurādīnāṃ sajātīyakṣaṇajanakatvena svavijñānajanakatvābhāve&#39;",
  "SA14n1176:253": "ndhabadhirāditvaprasaṅgaḥ spaṣṭaḥ prasajyate |",
  "SA14n1176:254": "svavijñānajanakatve cā&#39;",
  "SA14n1176:255": "bhyupagamyamāne cakṣurādijātyucchedenaikasmājjñānakṣaṇādūrdhvaṃ na cakṣurādayo nāpi jñānamiti tadevāndhatvādikamanāyāsena jagataḥ prāptam |",
  "SA14n1176:256": "ato ye pratītyasamutpannāste paramārthato&#39;",
  "SA14n1176:257": "vicāraikaramaṇīyāstadyathā māyākāranirmitāḥ karabhādayaḥ |",
  "SA14n1176:258": "tathā cāmī sarve rūpādayo bhāvā iti svabhāvahetuḥ |",
  "SA14n1176:259": "yathādarśanaṃ pratītyotpādadarśanānnāsiddho hetuḥ sapakṣe bhāvānna viruddhaḥ pūrvaprabandhena vipakṣe bādhakapramāṇopadarśanādanaikāntikaśca na bhavatītyamunā nyāyena pratyayādhīnavṛttitvādyathāśabdaḥ prājñaptikastathā bhagavatāṃ kāyo vyavasthāpita iti |",
  "SA14n1176:260": "tatropādānakāraṇādhīnatvena hetvadhīnā sahakārikāraṇajanyatvātpratyayādhīnā vineyānāṃ kuśalamūlabalena pratibhāsagamanādanekakuśalamūlaprayoganiṣpannā |",
  "SA14n1176:261": "yathoktadharmapratyavekṣāyāḥ prayojanārthamāha |",
  "SA14n1176:262": "yataḥ kulaputretyādi |",
  "SA14n1176:263": "yasmādevamanantaroktakrameṇa yadā sarvadharmānanutpannānaniruddhāndarśanamārgādhigamena tvaṃ samyak prajñāsyasi,",
  "SA14n1176:264": "tasmādbhāvādyabhiniveśalakṣaṇaṃ viparyāsaṃ tadvirodhinaiḥsvābhāvyajñānātprahāya tanmūlaṃ sakalaṃ kleśajñeyāvaraṇaṃ krameṇāpākurvāṇaḥ prathamādibhūmau niyato bhaviṣyasyanuttarabodhāvityartha |",
  "SA14n1176:265": "vineyānāmaviparītadharmadeśanābalādadhigamo jāta iti pratipādayannāha |",
  "SA14n1176:266": "asmin khalu punarityādi |",
  "SA14n1176:267": "na ca me bhūyo vicikitsā pravartata iti |",
  "SA14n1176:268": "ekayogakṣemānāṃ madhye&#39;",
  "SA14n1176:269": "nyatarasyaikasya prahāṇābhāvādvicikitsāprahāṇe darśanaprahātavyakleśagaṇaprahāṇaṃ dharmanairātmyadeśanābalādadhigatadarśanamārgasāmarthyena paridīpayatyato&#39;",
  "SA14n1176:270": "nuttarabodhiṃ prati na punarvicikitsā pravartate |",
  "SA14n1176:271": "kuśalamūlaparipūrimupādāyeti prathamabhūmyadhikāreṇa dānapāramitā&#39;",
  "SA14n1176:272": "tiriktatāmupādāyetyarthaḥ |",
  "SA14n1176:273": "saptavarṣāṇīti ||",
  "SA14n1176:274": "na kṛpā mandatedānīṃ na ca me dharmamatsaraḥ |",
  "SA14n1176:275": "nācāryamuṣṭirnāśaktirna ca me duḥkhaśīlatā ||",
  "SA14n1176:276": "na ca me niṣṭhitaṃ śāstraṃ tarkayāmi na cāntikāt |",
  "SA14n1176:277": "ājñātuṃ na ca me śaktāḥ vineyā na ca sādarāḥ ||",
  "SA14n1176:278": "na deśayāmi yeneti jñāpayan paritarṣayan |",
  "SA14n1176:279": "dvau māsau pratisaṃlīno bhagavānardhameva ca ||",
  "SA14n1176:280": "iti nyāyādāryasadāpraruditasya pariśuddhāśayatājijñāsārthaṃ saptavarṣāṇi samāpanna eva sthita ityeke |",
  "SA14n1176:281": "darśanamārgādhigamabalenādhigatasaptasambodhyaṅgānāṃ sarvākārapariśodhanārthamityapare |",
  "SA14n1176:282": "āśayapariśuddhyā bhāvanābalādaviparītanimittapratibhāso jāyata ityāha |",
  "SA14n1176:283": "atha khalu sadāprarudita ityādi |",
  "SA14n1176:284": "pratisaṃkhyāyeti |",
  "SA14n1176:285": "evaṃ vicintya,",
  "SA14n1176:286": "ṛddhyābhijñāsambhave&#39;",
  "SA14n1176:287": "pi na tayā pūjā kṛteti |",
  "SA14n1176:288": "śarīravikrayamūlyagrahaṇadvyākhyeyam |",
  "SA14n1176:289": "kīdṛśīṃ prajñāpāramitāṃ deśayāmāsetyādi |",
  "SA14n1176:290": "tatreyaṃ dharmodgatasyetyādi |",
  "SA14n1176:291": "yadyapi sarva eva sarvadharmasamatādayo deśanāprakārā dharmanairātmyadyotakatvena tulyāstathāpi pauruṣeyatvādvakturabhiprāyaṃ kāryatayā sūtrayeyuramī śabdāḥ,",
  "SA14n1176:292": "tasmādavicchinnapāramparyasampradāyatvenābhiprāyadyotanādeṣāmarthabhedo&#39;",
  "SA14n1176:293": "vagantavya ityeke |",
  "SA14n1176:294": "atha tanmatadeva likhyate |",
  "SA14n1176:295": "tatrādau sarvākārajñatādyanupūrvābhisamayaparyantasya ṣaṭprakārābhisamayakramasya pratyekaṃ prayogadarśanabhāvanāmārgasvabhāvapratipādanāya sarvadharmasamatayetyādyaṣṭādaśapadāni |",
  "SA14n1176:296": "tadanu caturvidhaikakṣaṇābhisamayārthakathanāya pṛthivīdhātvaparyantatayetyādi padacatuṣṭayaṃ,",
  "SA14n1176:297": "tadanantaraṃ tu kāyatrayasya śūnyataikarasatvajñāpanārthamākāśadhātvaparyantatayetyekaṃ padam |",
  "SA14n1176:298": "ato&#39;nantarantu dharmasambhoganirmāṇakāyatrayasvarūpanivedanārthaṃ vijñānadhātvaparyantatayetyādi padatrayam |",
  "SA14n1176:299": "tadanantaraṃ ca sambhārāṣṭādhimuktibodhisattvatathāgatabhūmiṣu dharmakāyasya yathābhavyaṃ vineyajanapratiṣṭhāpanakarmaparidīpanārthaṃ sarvadharmānupalabdhitayetyādi padacatuṣṭayaṃ veditavyamityayaṃ samudāyārthaḥ |",
  "SA14n1176:300": "padārthastu vibhaktaprāya eveti na punarvibhajyate |",
  "SA14n1176:301": "āryadharmodgatādhiṣṭhānena svapraṇidhipuṇyajñānabalācca śrutacintāmayajñānotpādakrameṇa yathoktāṣṭābhisamayasvabhāvaprajñāpāramitādeśanākārāḥ samādhayaḥ |",
  "SA14n1176:302": "svapnāvasthāyāmiva tāvatkālapratibhāsāḥ sadāpraruditabodhisattvasyotpannā ityāha |",
  "SA14n1176:303": "atha khalu sadāpraruditasyetyādi |",
  "SA14n1176:304": "yasmin samādhau vyavasthitaḥ sarvadharmasamatāṃ pratipadyate sa sarvadharmasamatā nāmaḥ samādhirevaṃ sarvadharmaviviktaśca nāma samādhirityādi vācyam |",
  "SA14n1176:305": "sarvathā tu yathānirdiṣṭaprajñāpāramitālambanasamādhīnāmadhigamarūpeṇa dṛḍhapratibhāsitvesūtravirodhaḥ |",
  "SA14n1176:306": "tathā hi prathamena kalpāsaṃkhyeyena sambhārabhūmimārabhya yāvatprathamā bhūmirniṣpadyate dvitīyena tu vimalābhūmimupādāya yāvatsaptamī bhūmiḥ,",
  "SA14n1176:307": "tṛtīyena punaḥ kalpāsaṃkhyeyenācalābhūmimārabhya yāvadbuddhabhūmirityevaṃ tribhiḥ kalpāsaṃkhyeyairbuddhatvamadhigamyata iti yathārutameva sūtraṃ virudhyate |",
  "SA14n1176:308": "trikasāmānyāt tribhiḥ kalpāsaṃkhyeyairityuktaṃ na punaḥ paramārthata ityevaṃ neyārthasūtravyākhyāne nitarāmeva virodhaḥ |",
  "SA14n1176:309": "tathā hi sambhārabhūmimāpūrayannekaṃ kalpāsaṃkhyeyamatikrāmati,",
  "SA14n1176:310": "tadanantaramadhimukticaryābhūmiṃ niṣpādayan kalpāsaṃkhyeyadvayamatināmayati |",
  "SA14n1176:311": "tadanu pramuditābhūmimupādāya yāvaddharmameghāṃ bodhisattvabhūmiṃ pratyekaṃ tribhistribhiḥ kalpāsaṃkhyeyairbodhisattvo niṣpādya samantaprabhāṃ buddhabhūmimāsādayatītyevaṃ trayastriṃśatā kalpāsaṃkhyeyairbuddhatvaṃ prāpyata ityācāryavasubandhupādāḥ |",
  "SA14n1176:312": "yathoktāṣṭābhisamayātmakaprajñāpāramitādeśanālambanasamādhibalādbahūni samādhimukhāni prathamāyāmeva bhūmāvadhigatānītyādi |",
  "SA14n1176:313": "evaṃ pramukhānītyādi |",
  "SA14n1176:314": "atra samādhyabhinirhāropāyā eva samādhimukhāni na tu samādhayaḥ &quot;",
  "SA14n1176:315": "pramuditāyāṃ bhūmau samādhiśataṃ labhata&quot;",
  "SA14n1176:316": "iti daśabhūmake&#39;",
  "SA14n1176:317": "bhihitatvāt |",
  "SA14n1176:318": "samādhisvabhāvānyeva vā samādhimukhāni |",
  "SA14n1176:319": "tatra śatagrahaṇasyopalakṣaṇatvāditi pratipattavyam ||",
  "SA14n1176:320": "abhisamayālaṅkārālokāyāṃ prajñāpāramitāvyākhyāyāṃ dharmodgataparivarto nāmaikastriṃśattamaḥ ||"
}