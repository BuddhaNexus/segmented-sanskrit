{
  "SA01n762:0": "saptamo'dhyāyaḥ",
  "SA01n762:1": "prathamaḥ pādaḥ |",
  "SA01n762:2": "atrāha | bhagavatoktastriskandho'yaṃ mārgaḥ |",
  "SA01n762:3": "tatra śīlaskandhaḥ karmādhyāye vistareṇa vyākhyātaḥ |",
  "SA01n762:4": "samādhiskandho'ṣṭame'vyāye vyākhyāyiṣyate |",
  "SA01n762:5": "prajñāskandha idānīṃ vyākhyātavyaḥ |",
  "SA01n762:6": "so'yamārabhya-",
  "SA01n762:7": "[476] loko'yaṃ tattvasaṃmugdho jñeyatattve pramuhyati |",
  "SA01n762:8": "tāni jñānāni vakṣyāmi svarūpādiprapañcataḥ ||",
  "SA01n762:9": "kāni punastāni kiyanti veti ? taducyate-",
  "SA01n762:10": "[477] jātidravye nirākṛtya pratipakṣādyapekṣayā |",
  "SA01n762:11": "tadbhedo daśadhā prokto dharmajñānādināmabhiḥ ||",
  "SA01n762:12": "jātyāśrayaṇe khalvekatraprasaṅgo dravyāśrayaṇe hyānantyaṃ taccāśakyaṃ vaktum |",
  "SA01n762:13": "tasmādubhayametadupekṣya yayāpekṣyayā daśa bhavanti yacca teṣāṃ svalakṣaṇaṃ sāmānyalakṣaṇaṃ ca tatsarvaṃ vistareṇa vakṣyāmaḥ ||",
  "SA01n762:14": "tatra tāvat-",
  "SA01n762:15": "[478] dharmānvayaviśeṣye dve duḥkhādyaiśca catuṣṭayam |",
  "SA01n762:16": "dve saṃvṛtyanyacittābhyāṃ kṣayeṇājanmanā dvayam ||",
  "SA01n762:17": "dharmānvayajñāne khalu dharmānvayābhyāmeva viśeṣya(ṣye)te |",
  "SA01n762:18": "duḥkhādīni tu catvāri svaviṣayaireva caturbhirāryasatyaiḥ viśeṣyante |",
  "SA01n762:19": "saṃvṛtyā paracittena ca saṃvṛtiparacittajñāne viśeṣyete |",
  "SA01n762:20": "kṣayeṇāpunarutpattyā ca kṣayānutpādajñānadvayaṃ viśiṣyate |",
  "SA01n762:21": "athavā",
  "SA01n762:22": "[479] pratipakṣa[pra]yogābhyāṃ svabhāvākāragocaraiḥ |",
  "SA01n762:23": "tadvyavasthā niboddhavyā kṛtyenopacayeṇa(na) vā ||",
  "SA01n762:24": "tatra kāmadhātuvipakṣapratipakṣo dharmajñānam |",
  "SA01n762:25": "rūpārūpyāvacaravipakṣapratipakṣo'nvayajñānam |",
  "SA01n762:26": "prayogataḥ paracittajñānaṃ cittaṃ jñāsyāmīti tatprayogāt |",
  "SA01n762:27": "svabhāvataḥ saṃvṛtijñāna(naṃ)",
  "SA01n762:28": "pipīlikādiṣvapi tadbhāvāt |",
  "SA01n762:29": "satyākārairgocaraiścatvāri jñānāni |",
  "SA01n762:30": "kṛtyataḥ kṣayajñānaṃ kṛtyaparisamāpteḥ |",
  "SA01n762:31": "hetūpacayato'nutpādajñānaṃ sarvairaṇā(nā)",
  "SA01n762:32": "sravairjñānaistatsabhāgahetūpacayāt ||",
  "SA01n762:33": "[480] dhātusatyārthacitteṣu jātidhvaṃsāprajanmanoḥ |",
  "SA01n762:34": "saṃmohasya nivṛttyarthaṃ tadbhedo daśadhaiva vā ||",
  "SA01n762:35": "tatra dhātusaṃmoho dvābhyāṃ dharmānvayajñānābhyāṃ nivartyate |",
  "SA01n762:36": "satyasaṃmohaścaturbhiḥ duḥkhajñānādibhiḥ |",
  "SA01n762:37": "arthasaṃmohaḥ saṃvṛtijñānena |",
  "SA01n762:38": "cittasaṃmohaḥ paracittajñānena |",
  "SA01n762:39": "jātisaṃmohaḥ kṣayajñānena |",
  "SA01n762:40": "punarutpattisaṃmoho'nutpādajñāneneti daśaiva jñānāni bhagavānavocat |",
  "SA01n762:41": "nātibhūyāṃsi nālpīyāṃsīti ||",
  "SA01n762:42": "atra punaḥ",
  "SA01n762:43": "[481 ab.] parijñātādyavagamaḥ duḥkhādau kṣayadhī phalam |",
  "SA01n762:44": "“dukhaṃ parijñātaṃ samudayo me prahīṇaḥ,................",
  "SA01n762:45": "..............miti vādavipakṣeṇa vā anārambhiṇāṃ saṃsāreṇaiva śuddhiriti vādavipakṣeṇa pratipadākāraḥ |",
  "SA01n762:46": "laukikavairāgyamārgamārasaṃjñāvipakṣeṇa vā anātyantikavairāgyagamanavipralambhāt sarvatrābahumānavipakṣeṇa nairyāṇikākāraḥ ||",
  "SA01n762:47": "athākāro [nā]ma ka eṣa dharmaḥ |",
  "SA01n762:48": "kiṃ vā tenākāryata iti ?",
  "SA01n762:49": "tadubhayaṃ nirdiśyate-",
  "SA01n762:50": "[482 cd.] dhīrākāraḥ sadākāryaṃ sākārāstvavalambinaḥ ||",
  "SA01n762:51": "prajñā khalvākāra ityucyate |",
  "SA01n762:52": "na tarhi prajñā sākārā bhavati dvayoḥ prajñayoḥ yaugapadyābhāvāt |",
  "SA01n762:53": "tataśca na sarve caitasikāḥ sākārāḥ prāpnuvanti |",
  "SA01n762:54": "na khalu brū maḥ prajñāsaṃprayogātsākārā vaikākārā vā |",
  "SA01n762:55": "kiṃ tarhi ? svavṛttibhirākaraṇādālambanagrahaṇādityarthaḥ |",
  "SA01n762:56": "kiṃ punastadātkā(kā)",
  "SA01n762:57": "ryam ? sadākāryam |",
  "SA01n762:58": "yatkiñcid dravyataḥ prajñaptito vā vidyate ya(ta)dākāryate |",
  "SA01n762:59": "cittacaittāstu sākārāḥ viṣayagrāhiṇa ityarthaḥ ||",
  "SA01n762:60": "kiṃ punarjñānaṃ kati smṛtyupasthānāni ?",
  "SA01n762:61": "[483] paricittamatistrīṇi dharmasaṃjñaṃ nirodhadhīḥ |",
  "SA01n762:62": "catvāri smṛtyupasthānānyato'nyajjñānamiṣyate ||",
  "SA01n762:63": "paracittajñānaṃ khalu trīṇi vedanācittadharmākhyāni |",
  "SA01n762:64": "nirodhajñānaṃ dharmasmṛtyupasthānam |",
  "SA01n762:65": "paracittanirodhajñānābhyāmanyāni jñānāni catvāri smṛtyupasthānāni ||",
  "SA01n762:66": "atha katamasya jñānasya kati jñānānyālambanam ?",
  "SA01n762:67": "[484] mārgadharmānvayajñānagocaro navaśo dhiyaḥ |",
  "SA01n762:68": "mārgadharmānvayajñānānāṃ pratyekaṃ navajñānānyālambanam |",
  "SA01n762:69": "mārgajñānasya tāvatsaṃvṛtijñānaṃ hitvā |",
  "SA01n762:70": "dharmajñānasyānvayajñānam |",
  "SA01n762:71": "anvayajñānasya dharmajñānam |",
  "SA01n762:72": "duḥkhahetudhiyordve dve",
  "SA01n762:73": "duḥkhasamudayajñānayoḥ saṃvṛtijñānaṃ sāsravaṃ ca pari(ra)",
  "SA01n762:74": "cittajñānamālambanam |",
  "SA01n762:75": "caturṇāṃ daśa",
  "SA01n762:76": "saṃvṛtiparacittakṣayānutpādajñānānāṃ sarvānye(ṇye)",
  "SA01n762:77": "va daśajñānānyālambanam |",
  "SA01n762:78": "nāparam ||",
  "SA01n762:79": "nirodhajñānaṃ khalu naiva jñānālambanam ||",
  "SA01n762:80": "punarapi daśadharmān sthāpayitvā kasya jñānasya kati dharmā viṣaya iti vācyam |",
  "SA01n762:81": "katham ? taducyate-",
  "SA01n762:82": "[485] pañcadharmāstridhātvāptān mārgarūpān sanātanān |",
  "SA01n762:83": "vyutpattyarthaṃ dvidhā kṛtvā darśayejjñānagocaram ||",
  "SA01n762:84": "traidhātukān dharmāt(n)",
  "SA01n762:85": "pratyekaṃ dvidhā kṛtvā saṃprayuktā viprayuktāśca,",
  "SA01n762:86": "apratisaṃyuktāṃśca dvidhā kṛtvā saṃyuktaviprayuktabhedenaiva,",
  "SA01n762:87": "asaṃskṛtamapi dvidhākṛtvā kuśalāvyākṛtabhedenaivaṃ kṛtvā daśa bhavanti |",
  "SA01n762:88": "tatra tāvatsaṃvṛtijñānasya sarva eva daśadharmā viṣayaḥ |",
  "SA01n762:89": "dharmajñānasya pañca kāmapratisaṃyuktānāsravāḥ saṃprayuktaviprayuktākuśalaṃ cāsaṃskṛtam |",
  "SA01n762:90": "anvayajñānasya sapta rūpārūpyapratisaṃyuktānāsravā[: ]",
  "SA01n762:91": " saṃprayuktaviprayuktakuśalaṃ cāsaṃskṛtam |",
  "SA01n762:92": "pari(ra)cittajñānasya trayaḥ kāmarūpapratisaṃyuktānāsravāsaṃprayuktā eva |",
  "SA01n762:93": "duḥkhasamudayajñānayoḥ ṣaṭkāmarūpārūpyapratisaṃyuktāsaṃprayuktaviprayuktāḥ |",
  "SA01n762:94": "nirodhajñānasyaiko[']saṃskṛtameva kuśalam |",
  "SA01n762:95": "mārgajñānasya dvāvanāsravaḥ saṃprayukto viprayuktaśca |",
  "SA01n762:96": "kṣayānutpādajñānayornava dharmā viṣayo'saṃskṛtamavyākṛtaṃ muktvā ||",
  "SA01n762:97": "idamidānīṃ vaktavyam |",
  "SA01n762:98": "kaḥ katibhirjñānaiḥ samanvāgataḥ ?",
  "SA01n762:99": "sarvastāvatpṛthagjanaḥ saṃvṛtijñānenaiva |",
  "SA01n762:100": "ayaṃ tu niyamaḥ-",
  "SA01n762:101": "[486] dṛṅmārge prathame jñāne tribhirjñānaiḥ samanvitaḥ |",
  "SA01n762:102": "dvitīyakṣaṇe tribhiḥ saṃvṛtijñānaduḥkhajñānadharmajñānaiḥ |",
  "SA01n762:103": "caturṣvekaikavṛddhyordhvaṃ virakto'nyamano dhiyā ||",
  "SA01n762:104": "ataḥ paraṃ caturṣu cittakṣaṇeṣvekaikaṃ jñānaṃ vardhate |",
  "SA01n762:105": "ta[dyathā] duḥkhe'nvayajñāne'nvayajñānaṃ vardhate |",
  "SA01n762:106": "samudayadharmajñāne samudayajñānam |",
  "SA01n762:107": "nirodhadharmajñāne nirodhadharmajñānam |",
  "SA01n762:108": "mārgadharmajñāne mārgadharmajñānaṃ vardhate |",
  "SA01n762:109": "samudayanirodhamārgānva[yajñā]neṣu kṣāntiṣu ca nāstyapūrvajñānavṛddhiḥ |",
  "SA01n762:110": "sarvatra tu vītarāgasya paracittajñānaṃ vardhata iti vācyam ||",
  "SA01n762:111": "abhidharmadīpe vibhāṣāprabhāyāṃ vṛttau saptamasyādhyāyasya prathamaḥ pādaḥ ||",
  "SA01n762:112": "saptamādhyāye",
  "SA01n762:113": "dvitīyapādaḥ |",
  "SA01n762:114": "idamidānīṃ vaktavyam |",
  "SA01n762:115": "kasyāṃ bhūmau kasyāṃ vāvasthāyāṃ kasya vā pudgalasya kati jñānāni bhāvyante ?",
  "SA01n762:116": "tadārabhyate-",
  "SA01n762:117": "[487] tridhyānakāmavairāgye paścime muktivartmani |",
  "SA01n762:118": "maulaghyānaprayoge ca jñeyānāgatabhāvanā ||",
  "SA01n762:119": "[488] bālasya smṛtyupasthānadhyānādyutpādane tathā |",
  "SA01n762:120": "prayogamuktimārgeṣu saṃvṛtyānyamanodhiyaḥ ||",
  "SA01n762:121": "bālasya khalvādyadhyānatrayavairāgye paścime vimuktimārge mauladhyānaprayogamārge ca smṛtyupasthānādikuśalamūlotpādane ca prayogavimuktimārge ca saṃvṛtijñānasya paracittajñānasya cānāgatabhāvanā veditavyā ||",
  "SA01n762:122": "āryasya tu",
  "SA01n762:123": "[489] kṣāntijñānāni bhāvyante svajātīyāni dṛkpathe |",
  "SA01n762:124": "darśa(na)mārge khalu yadyeva saṃmukhībhūtaṃ bhavati kṣāntirvā jñānaṃ vā tajjātīyamevānāgataṃ bhāvyate |",
  "SA01n762:125": "nānyajātīyamanyaviṣayaṃ vā pṛthakkāryatvāt |",
  "SA01n762:126": "sāṃvṛtaṃ cānvayajñāne duḥkhahetusamāhvaye ||",
  "SA01n762:127": "saṃvṛtijñānaṃ khalu darśaṇa(na)",
  "SA01n762:128": "mārge triṣu citteṣu duḥkhasamudayanirodhānvayajñānākhyeṣu bhāvyate |",
  "SA01n762:129": "na dharmajñāneṣu,",
  "SA01n762:130": "akṛtārthatvādālambanākāraparijayo hi nādyāpi parisamāptaḥ ||",
  "SA01n762:131": "kasmātpunaḥ saṃvṛtijñāna tatra bhāvanāṃ gacchati ? taducyate-",
  "SA01n762:132": "[490] samānapratipakṣatvātteṣu mārgāyitatvataḥ |",
  "SA01n762:133": "yathaivānvayakṣāntijñānāni trīṇi tatprahātavyakleśapratipakṣaḥ,",
  "SA01n762:134": "tathā tānyapi saṃvṛtijñānāni pratipakṣaḥ |",
  "SA01n762:135": "tairapi tatra mārgāyitaṃ nirvedhabhāgīyāvasthāyām |",
  "SA01n762:136": "ato'bhisamayātyākhyaṃ tattrisatyāntalābhataḥ ||",
  "SA01n762:137": "ata eva tadābhisamayāntikaṃ saṃvṛtijñānamityākhyāyate |",
  "SA01n762:138": "dharmajñāneṣu khalu tadbhāvanāyāmabhisamayamadhyāni syuriti |",
  "SA01n762:139": "taccaitadanutpattidharmakamapi saddharmatayā cintyate |",
  "SA01n762:140": "kasmātpunastadanutpattidharmakameva ?",
  "SA01n762:141": "śraddhādharmānusāryāśrayeṇa tadutpattipratibaddhatvāt |",
  "SA01n762:142": "darśanamārge ca saṃmukhībhūte tannotpannam |",
  "SA01n762:143": "tasmādanutpattikadharmameva bhāvanāṃ gacchati |",
  "SA01n762:144": "tatpunaretatsaptabhūmikaṃ kāmāvacaraṃ darśanamārgasamānabhūmikaṃ ca |",
  "SA01n762:145": "uktā darśanamārgabhāvanā ||",
  "SA01n762:146": "bhāvanāmārge vaktavyā |",
  "SA01n762:147": "[491] mārgākhye tvanvayajñāne ṣa[ḍ bhāvya]nte'tha sapta vā |",
  "SA01n762:148": "ṣoḍaśe[tu varta]mānānvayajñānacitte bhāvanāvartmanyavītarāgasya ṣaḍ bhāvyante |",
  "SA01n762:149": "saṃvṛtiparacittakṣayānutpādajñānāni hitvā |",
  "SA01n762:150": "vītarāgasya tu saptānāgatāni bhāvyante paracittajñānaṃ vardhayitvā |",
  "SA01n762:151": "ānantaryapathe corddhvaṃ bhāvyate nānyacittadhīḥ ||",
  "SA01n762:152": "sarāgasyāpi bhāvanāmārge tasmāt ṣoḍaśātkṣaṇādūrdhvaṃ yāvatkāme vīta rāgo bhavati tāvatsarveṣu prayogānantaryavimuktiviśeṣamārgeṣu sapta jñānāni bhāvyante |",
  "SA01n762:153": "anyatra paracitakṣayānutpādajñānebhyaḥ ||",
  "SA01n762:154": "[492] prahāṇamuktimārgeṣu vināntyāyā vimuktitaḥ |",
  "SA01n762:155": "bhavāgrapratipakṣatvātsaṃvṛtasya na bhāvanā ||",
  "SA01n762:156": "dhyānacatuṣṭvārūpyatrayavairāgye pañcasvabhijñāsu,",
  "SA01n762:157": "akopyāprativedhe ca vyavakīrṇa[bhāvite ca] dhyāne |",
  "SA01n762:158": "śaikṣasya sarveṣvānantaryavimuktimārgeṣu saptaiva jñānāni ............. |",
  "SA01n762:159": "[........abhidharmadīpe vibhāṣāprabhāyāṃ vṛttau saptamasyādhyāyasya dvitīyapādaḥ samāptaḥ ||]",
  "SA01n762:160": "saptamādhyāye",
  "SA01n762:161": "tṛtīyapādaḥ |.....",
  "SA01n762:162": ".........sthānavastuhetuvipākaprativistarairboddhavyam |",
  "SA01n762:163": "tatrātītānāgate pratyutpanne ca [ta]dākṣeptākṣepavaicitryaṃ pratikarmasamādānaṃ bhavati |",
  "SA01n762:164": "kiciddhi sahasā pratyayavṛ(va)",
  "SA01n762:165": "śātkriyate |",
  "SA01n762:166": "kiñcid dṛṣṭacetasā |",
  "SA01n762:167": "kiñcitpunaḥ samādāya kriyate tena karmaṇā mayā jīvi[tavya]miti |",
  "SA01n762:168": "tathā dharmo'yamadharmo veti samādāyāsamādāya karoti |",
  "SA01n762:169": "sthānādipravibhāgataśca gāmbhīryaṃ boddhavyam |",
  "SA01n762:170": "tatra sthānamāyatyutpattyāyattānāmavakāśakāraṇāt |",
  "SA01n762:171": "heturapi yena hetunā kriyate |",
  "SA01n762:172": "yathoktam-“vastu sthānādhikaraṇamucyate |",
  "SA01n762:173": "sādhikaraṇaṃ vastu sthānam |",
  "SA01n762:174": "tadyathā prāṇivadhakarmaṇaḥ svabhāvaḥ |",
  "SA01n762:175": "sa ca prāṇī yasya cārthe vadhyate yayā pratyayasāmagryā sarvametadvastu sambhavati |",
  "SA01n762:176": "kutaḥ ? sthānahetuvipākānāṃ pṛthagukteḥ |",
  "SA01n762:177": "yasya khalveta[t] sthānaṃ yaccāsya sthānaṃ kriyate yasya tatkarma hetuḥ,",
  "SA01n762:178": "yaddhetukaṃ ca tat,",
  "SA01n762:179": "ayaṃ cāsya karmaṇo vipāko'yamanyasya” iti |",
  "SA01n762:180": "tadetadaṣṭajñānasvabhāvaṃ nirodhamārgajñāne hitvā ||",
  "SA01n762:181": "[493] dhyānādīnāṃ svabhāvādāvavyāghātavisāri yat |",
  "SA01n762:182": "ghyānādijñānasaṃjñaṃ tannavajñānamayaṃ balam ||",
  "SA01n762:183": "dhyānavimokṣasamādhisamāpatti jñānabalaṃ khalu yatsaṃkleśavyavadānavyavasthānaviśuddhiṣu nivṛttipakṣe dhyānānāṃ vimokṣāṇāṃ samādhīnāṃ samāpattīnāṃ ca saṃkleśavyavadānavyavasthānaviśuddhiṣu yadbalamavyāhatam |",
  "SA01n762:184": "tatra saṃkleśādicatuṣṭayaṃ hāni(na)",
  "SA01n762:185": "viśeṣasthitinirvedhabhāgīyaṃ sāsvādaśuddhakānāsravādibhedāt |",
  "SA01n762:186": "tadetaddhyānavimokṣasamādhisamāpattijñānabalaṃ navajñānātmakaṃ boddhavyam ||",
  "SA01n762:187": "[494] yatsattvākṣamṛdutvādau paricchede pravartate |",
  "SA01n762:188": "akṣottamāvarajñānabalaṃ tannavadhīmayam ||",
  "SA01n762:189": "indriyaparāparajñānabalam yatsarvasattvānāṃ śreyaḥprāptiśaktitraividhye jñānamavyāhataṃ tadindriyaparāparajñānabalaṃ navajñānātmakaṃ nirodhajñānaṃ hitvā ||",
  "SA01n762:190": "[495] yatsattvādhirucitraidhe hīnādau sampravartate |",
  "SA01n762:191": "nānādhimuktidhīsaṃjñe balaṃ tacca navātmakam ||",
  "SA01n762:192": "yatkhalu sarvasattvānāṃ hīṇa(na)",
  "SA01n762:193": "madhyamottamādhimuktiṣvavyāhataṃ jñānaṃ tacca nānādhimuktijñānabalaṃ navajñānātmakameva nirodhajñānaṃ hitvā ||",
  "SA01n762:194": "[496] yannānādhātvapekṣākhyaṃ sattvārthāya pravartate |",
  "SA01n762:195": "navajñānamayaṃ tadvattannānādhātudhībalam ||",
  "SA01n762:196": "te punaḥ pūrvābhyāsavāsanādhātavaḥ pūrvajanmasu guṇadoṣavidyāśilpakarmābhyāsebhyo yā vāsanāstāḥ khalviha dhātavo viśeṣeṇa boddhavyāḥ |",
  "SA01n762:197": "gotrārtheṇā(nā)",
  "SA01n762:198": "vasthānāṃ ta evāśayā ityavagantavyāḥ,",
  "SA01n762:199": "tadvaśāccari(ratī)tyucyate |",
  "SA01n762:200": "uktaṃ ca bhagavatā-“dhātuśaḥ sattvāḥ saṃsyandante” iti ||",
  "SA01n762:201": "[497] gatidharmāryabhedaṃ yadvetti pratyayabhedataḥ |",
  "SA01n762:202": "taddhiyo daśa sarvatragāminīpratipadbalam ||",
  "SA01n762:203": "yatkhalu sattvopapattinirvartakeṣu tatkṣayakareṣu ca dharmeṣu jñānamavyāhataṃ tatsarvatragāminīpratipajjñānabalam |",
  "SA01n762:204": "bhavyaviśeṣauṣadhavad draṣṭavyam |",
  "SA01n762:205": "mokṣabhavyānāṃ nānādhātūnāṃ sattvānāmanekadhātūnāṃ sarvakleśaprahāṇāyauṣadhaviśeṣavatsāmānyapratipakṣaviśeṣapratipakṣaṃ ca sarvatra jānīte gatihetuṃ cānena dhāturekasantāne yo yadgatacittastadvaśena tadavataraṇabhavyo'bhavyaśca bhavati tatsarvaṃ yathāvatpratijānātīti sarvākārajñatāpyuktā bhavati |",
  "SA01n762:206": "tadetat saphalamārgaprahāṇāddaśajñānātmakaṃ bhavati |",
  "SA01n762:207": "kecittu kevalamārgagrahaṇānnavajñānātmakam ||",
  "SA01n762:208": "[498] yat svānyātītajanmekṣisaṃvṛtijñānasaṃjñakam |",
  "SA01n762:209": "prāgjātyānusmṛtijñānabalaṃ tatsaphalaṃ matam ||",
  "SA01n762:210": "svaparasantā nikānāmatītajanmaparamparāṇāṃ vicitrasukhaduḥkheṣu prāṇiṣvayamamuṣyakarmaṇo vipāko'yamamuṣyasvapnanimittaghyāyimanasikāracihnārthāvadhāraṇavadanekavidhasambandhāvabodhavaśitvamasya sūcitaṃ bhavati |",
  "SA01n762:211": "yathā khalu bhavyārthasūcakāni(n)",
  "SA01n762:212": "svapnānanekaśo dṛṣṭvā tāṃścārthānabhiniṣpannāt(n)",
  "SA01n762:213": "prāyaśaḥ sadṛśānapekṣa(kṣya)",
  "SA01n762:214": "niścayo bhavati tadvaditi |",
  "SA01n762:215": "yathā ca dhyāyināṃ manasikāreṣu dharmacihnānyutpadyante taiśca suvyakto dharmaparicchedo bhavati |",
  "SA01n762:216": "tadvatsarvadharmeṣu mudrā bhagavato viditā |",
  "SA01n762:217": "kiṃ punastatkarma vipākasambandhamudrāsviti ?",
  "SA01n762:218": "tadetadbalaṃ saṃvṛtijñānātmakameva ||",
  "SA01n762:219": "[499] sattvānāṃ cyutisambhūtyorjñānamanyādhvavṛtti yat |",
  "SA01n762:220": "taccyutyutpattibuddhyākhyaṃ balaṃ pūrvavaducyate ||",
  "SA01n762:221": "divyacakṣurāśrayācca jñānātkarmaphalavaicitryacaritāvataraṇajñānaparapratyayo bhavati |",
  "SA01n762:222": "pratyutpannaviṣayamapyevam |",
  "SA01n762:223": "taddivyacakṣurāśrayajñānaṃ saha praṇidhijñānenāparānte prabhāvyate |",
  "SA01n762:224": "tadetatsaṃvṛtijñānātmakameva ||",
  "SA01n762:225": "[500] āsravakṣayadhīsaṃjñaṃ ṣaḍjñānānyathavā daśa |",
  "SA01n762:226": "ata idānīṃ bhagavato vineyakāryaṃ kimavaśiṣṭam ?",
  "SA01n762:227": "āsravakṣayaḥ |",
  "SA01n762:228": "tasminyajjñānaṃ yasya yadā yairavataraṇadeśanāvidhibhirakṛcchreṇa saṃpadyate tadbhagavān sarvākāramanena jñānena vetti nānyaḥ kaścit |",
  "SA01n762:229": "ato'syaiva tadbalaṃ nānyasya |",
  "SA01n762:230": "tatpunaretat ṣaḍjñānasvabhāvaṃ daśātmakaṃ vā |",
  "SA01n762:231": "yadyāsravakṣaye jñānam,",
  "SA01n762:232": "ṣaḍbhavanti |",
  "SA01n762:233": "paracittaduḥkhasamudayamārgajñānāni hitvā |",
  "SA01n762:234": "atha sopāye kṣaye jñānaṃ darśaṇaṃ(naṃ)",
  "SA01n762:235": "bhavati, [daśajñānāni bhavanti] |",
  "SA01n762:236": "ukto daśabalasvabhāvaḥ |",
  "SA01n762:237": "ākāraṇi(ni)yamo vaktavyaḥ |",
  "SA01n762:238": "so'yamucyate-",
  "SA01n762:239": "ṣoḍaśākāramantrā(trā)",
  "SA01n762:240": "dyamanyaiścāpyuttaraṃ bhuvā ||",
  "SA01n762:241": "[501] saptamaṃ ṣoḍaśākāramavibhaktākṛtidvayam |",
  "SA01n762:242": "aṣṭākāraṃ dvitīyaṃ tu navajñānamayaṃ tu yat ||",
  "SA01n762:243": "[502] tathāgatabalaṃ proktaṃ tajjñeyaṃ dvādaśākṛti |",
  "SA01n762:244": "sthānāsthānajñānabalaṃ ṣoḍaśabhirākāraiḥ pravartate |",
  "SA01n762:245": "anyaiśca tannirmuktairāsravakṣayajñānabalamapi yadi sopāyaṃ kṣayaṃ vivakṣati tadapi ṣoḍaśākāram |",
  "SA01n762:246": "atha kṣayamātraṃ tat,",
  "SA01n762:247": "ṣaḍjñānamayairākāraiḥ sarvatragāminīṃ pratipajñā(jjñā)",
  "SA01n762:248": "nabalaṃ saptamaṃ tadapi tathaiva ṣoḍaśākāram |",
  "SA01n762:249": "dvayaṃ tu pūrvenivāsānusmṛticyutyupapattijñānabalamavibhaktākārabalam |",
  "SA01n762:250": "dvitīyaṃ tu karmavipākajñānabalamaṣṭākāram |",
  "SA01n762:251": "yattu samādhisamāpattijñānabalaṃ tasya navajñānasvabhāvaṃ taireva dvādaśabhirākāraiḥ pravartate |",
  "SA01n762:252": "anyadyannoktaṃ tadabhyūhyam |",
  "SA01n762:253": "kiṃ punaḥ kiṃ gocaram ?",
  "SA01n762:254": "sarvagocaramatrādyamantyaṃ śāntyavalambi dhā(vā) ||",
  "SA01n762:255": "sarvaviṣayaṃ sthānāsthānabalam |",
  "SA01n762:256": "āsravakṣayajñānabalaṃ nirvāṇaviṣayaṃ vā catuḥsatyaviṣayaṃ vā ||",
  "SA01n762:257": "[503] dvidhā [hetubhavālambaṃ] saptamaṃ satyagocaram |",
  "SA01n762:258": "karmavipākajñānabalaṃ bhavaviṣayam |",
  "SA01n762:259": "sarvatragāminī pratipa[t]jñānabalaṃ catuḥsatyālambanam |",
  "SA01n762:260": "atītādyaddhi dhātvarthamaṣṭamaṃ samudāhṛtam ||",
  "SA01n762:261": "pūrveṇi(ni)vāsānusmṛtijñānabalaṃ ‘atītādyaddhi’ dhātugocaram ||",
  "SA01n762:262": "[504] navamaṃ khalu rūpārthaṃ saṃskṛtālambyate param |",
  "SA01n762:263": "cyutyupapattijñānabalaṃ rūpāyatanaviṣayam anyadyadavaśiṣṭaṃ tatsaṃskṛtadharmagocaraṃ draṣṭavyam |",
  "SA01n762:264": "atra punaḥ",
  "SA01n762:265": "dvyapekṣo balaśabdo'yaṃ balaṃ tvapratighātataḥ ||",
  "SA01n762:266": "parābhibhavāpekṣaśca sarvāpratighātitvena ca |",
  "SA01n762:267": "yatkhalu [a]pratihatasāmathya tadbalamityucyate |",
  "SA01n762:268": "mānasaṃ balaṃ daśavidhaṃ bhagavato vyākhyātam ||",
  "SA01n762:269": "kāyikamapyabhidhīyate-",
  "SA01n762:270": "[505] [sandhau] sandhau ca buddhasya kāye ṇa(nā)",
  "SA01n762:271": "rāyaṇaṃ balam |",
  "SA01n762:272": "spraṣṭavyamadhikaṃ tattu daśa hastyādisaptakāt ||",
  "SA01n762:273": "nārāyaṇaṃ nāma balamucyate |",
  "SA01n762:274": "tacca bhagavato marmaṇi marmaṇi vidyate |",
  "SA01n762:275": "nāgagranthiśaṅkalāśaṅkusandhayaśca yathākramaṃ buddhapratyekabuddhacakravartiṇaḥ(naḥ) |",
  "SA01n762:276": "kiṃ pramānaṃ(ṇaṃ)",
  "SA01n762:277": "punastannārāyaṇaṃ balam ?",
  "SA01n762:278": "yatkhalu daśānāmitarahastīnāṃ balaṃ [ta]dekasya gandhahastinaḥ |",
  "SA01n762:279": "evaṃ daśottaravṛttyā mahānagni(gna)",
  "SA01n762:280": "praskandivarāṅgacānūraṇā(nā)",
  "SA01n762:281": "rāyaṇānāṃ vācyam |",
  "SA01n762:282": "airāvana(ṇa)",
  "SA01n762:283": "sahasrasyetyanye |",
  "SA01n762:284": "sa hi devodyānayātrāsamaye trayastriṃśacchirasamātmānamabhinirmāyātyadbhutavicitrodyānāyāyamānāni tāvantyeva devakulānyanekasahasraparivārāṇi bhūrjapatravadādāya gacchaḥyeṣa balasamudayastasya |",
  "SA01n762:285": "evaṃ tu [varṇayanti] mānasabalavadanantaṃ kāyikamapi balaṃ buddhānāṃ bhagavatāmiti |",
  "SA01n762:286": "tatpunaḥ kāyikaṃ balaṃ spṛṣṭavyāyatanasaṃgṛhītam |",
  "SA01n762:287": "gurutvena balasaṃgraho laghutvena daurbalyasyeti varṇayanti |",
  "SA01n762:288": "[506] svaparārthāntasamprāpte(rvai)",
  "SA01n762:289": "śāradyacatuṣṭayam |",
  "SA01n762:290": "ādyantabalarūpe dve dve karma pratipaddhiyoḥ ||",
  "SA01n762:291": "sūtra uktam-“samyaksambuddhasya vata me sata ime dharmāstvayā'nabhisambuddhāḥ” iti vistaraḥ |",
  "SA01n762:292": "[atra hi prathama]dvitīyābhyāṃ svārthasampadbhagavatodbhāvitā |",
  "SA01n762:293": "pūrveṇa jñānasampat |",
  "SA01n762:294": "dvitīyeṇa(na)",
  "SA01n762:295": "prahāṇasampat |",
  "SA01n762:296": "dvābhyāmanyābhyāṃ parārthasampadā darśitā vyavadānasaṃklelodbhāvanāt |",
  "SA01n762:297": "kataratpunarvaiśāradyaṃ kati jñānātmakam ? taducyate |",
  "SA01n762:298": "sthānāsthānabalarūpamādyam |",
  "SA01n762:299": "āsravakṣayajñānarūpaṃ dvitīyam |",
  "SA01n762:300": "karmasvakajñānabalaṃ tṛtīyam |",
  "SA01n762:301": "sarvatragāminīpratipa[t]jñānabalaṃ caturthaṃ vaiśāradyam |",
  "SA01n762:302": "tadyāvajjñānasvabhāvānyetāni valāni tāvatsvabhāvāni yathākramaṃ catvāri vaiśāradyāni boddhavyāni |",
  "SA01n762:303": "sūtra uktam-“trīṇīmāni smṛtyupasthānāni yānyāryaḥ sevate” iti vistaraḥ |",
  "SA01n762:304": "teṣāṃ puṇa(na)",
  "SA01n762:305": "ridaṃ lakṣaṇam-",
  "SA01n762:306": "[507] śrotṛsampattrayāpekṣā trividhā smṛtyupasthitiḥ |",
  "SA01n762:307": "saṃsmārāhitasāmarthyasaṃprajanyasvalakṣaṇā ||",
  "SA01n762:308": "śuśrūṣakāśuśrūṣakādibhedādvineyāṇāṃ(nāṃ)",
  "SA01n762:309": "traividhyena vyavasthānam |",
  "SA01n762:310": "śuśrūṣakādivargatrayābhisandheḥ |",
  "SA01n762:311": "svabhāvaḥ punaḥ smṛtiviśiṣṭasaṃprajanyatrayasvabhāvāni trīṇi smṛtyupasthānāni |",
  "SA01n762:312": "smṛtiviśiṣṭasaṃprajanyato hi bhagavataḥ śuśrūṣamānā(ṇā)",
  "SA01n762:313": "śuśraṣamāna(ṇa)",
  "SA01n762:314": "tadubhayayukteṣu vineyasamūheṣu nānando bhavatyāghāto vā ||",
  "SA01n762:315": "mahākaruṇā punaḥ",
  "SA01n762:316": "[508] saṃvṛtijñānarūpatvāddīrghakālānusārataḥ |",
  "SA01n762:317": "sarvatra samavṛttyāderbaddhasyaiva mahākṛpā ||",
  "SA01n762:318": "yadā śrāvakasyāpi karūṇā vidyate pratyekabuddhasyāpi kasmād buddhasyaiva mahākṛpetyucyate ?",
  "SA01n762:319": "yasmādiyaṃ saṃvṛtijñānasvabhāvā śrāvakādīnāmadveṣasvabhāvā buddhasya ca dīrghakālānugatā sūkṣmānugatā sarvasattvasamagrahapravṛttā sarvatrānugatā ca dvātriṃśanmahāpuruṣa[lakṣaṇa]vidyotitaśarīrādhyāsinī daśabalaparigṛhītā ca |",
  "SA01n762:320": "tasmād buddhasyaiva bhagavato mahākṛpetyucyate |",
  "SA01n762:321": "uktā asādhāraṇaguṇāḥ ||",
  "SA01n762:322": "śrāvakasādhāraṇā ucyante-",
  "SA01n762:323": "[509] araṇā praṇidhijñānaṃ catasraḥ pratisaṃvidaḥ |",
  "SA01n762:324": "arhatsāntānikā hyete pañca tu prāntakoṭikāḥ ||",
  "SA01n762:325": "[510] itarairapi sāmānyā apramādādayo guṇāḥ |",
  "SA01n762:326": "eṣāṃ yathopadiṣṭāṇāṃ(nāṃ)",
  "SA01n762:327": "śṛṇu vakṣyāmi lakṣaṇam ||",
  "SA01n762:328": "tatra tāvat |",
  "SA01n762:329": "[511] araṇā saṃvṛtijñānaṃ nṛjā'ntyadhyānaniśrayāt |",
  "SA01n762:330": "āryasantānikā jātā savastukamalekṣiṇī ||",
  "SA01n762:331": "iha kaścidarhannakopyadharmā sarvakleśaprahāṇātparamāmṛtasukhamanubhavatyevaṃ cittamutpādayati-kathaṃ nāma pare'pi [i]me santānālambanād kleśān notpādayeyuḥ kathañca tamaniṣṭaphalaṃ nānubhaveyuḥ |",
  "SA01n762:332": "caturthaṃ dhyānaṃ vivṛddhikāṣṭhāgataṃ samāpadya tathā karoti yathā'sya cāravihāragatasya santāne na kaścitkleśamutpādayati |",
  "SA01n762:333": "[512] praṇidhijñānamapyevaṃ sarvadharmāvalambi tu |",
  "SA01n762:334": "akopyadharmano(ṇo)",
  "SA01n762:335": "khyāte tathaiva pratisaṃvidaḥ ||",
  "SA01n762:336": "praṇidhijñānamapi saṃvṛtijñānasvabhāvaṃ prāntakoṭika caturthadhyānalābhāt,",
  "SA01n762:337": "arhadyadyatpraṇidhatte tattajjānīte praṇidhijñānasya sarvadharmālambanatvāt ||",
  "SA01n762:338": "pratisaṃvidaḥ khalvapi",
  "SA01n762:339": "[513] vivakṣitārthasambandhināmasaṃmohabhedinī |",
  "SA01n762:340": "ādyā'nyā tadabhivyaṅgyā jñeyā jñānavicāriṇī ||",
  "SA01n762:341": "[514] tṛtīyā śabdasaṃskārā jñānasaṃmohaghātinī |",
  "SA01n762:342": "turīyā tu prabandhoktirdhyānādyutpādanonmukhī ||",
  "SA01n762:343": "tatra dvādaśāṅgapravacanasaṃgṛhīteṣu vakṣyamānā(ṇā)",
  "SA01n762:344": "rthasambandhiṣu vivakṣiteṣu nāmakāyādiṣu yadavivartyaṃ jñānaṃ sā dharmapratisaṃvit |",
  "SA01n762:345": "tadavadyotyeṣu paurūṣeyāpauruṣeyasambandheṣu parārthasaṃvṛtyartharāśiṣu yadavivarttyaṃ jñānaṃ sā'rthapratisaṃvit |",
  "SA01n762:346": "nāmakāyādivācaka eva vākchabdeṣvarūpadravyaliṅgasaṃkhyāsādhanakriyākālapuruṣo pagrahasambandhini yadavivarttyaṃ jñānaṃ sā niruktipratisaṃvit |",
  "SA01n762:347": "dharmārthaniruktiṣu ghyānavimokṣasamādhisamāpattivaśitvasaṃprakhyāne yadavivartyaṃ jñānaṃ sā pratibhāna[prati]saṃvit |",
  "SA01n762:348": "ta ete ṣaḍguṇāḥ prāntakoṭikamityucyante ||",
  "SA01n762:349": "kā kati bhūmikāḥ punarāsāṃ pratisaṃvidāṃ kā vā kati jñānamayī ?",
  "SA01n762:350": "tadavadyotyate-",
  "SA01n762:351": "[515] arthākhyā khalu sarvatra ṣaḍjñānānyathavā nava |",
  "SA01n762:352": "arthapratisaṃvit sarvāsu bhūmiṣu kāmadhātau yāvadbhavāgre ṇa(na)",
  "SA01n762:353": "vajñānasvabhāvā ṇi(ni)",
  "SA01n762:354": "rodhajñānaṃ varjayitvā ṣaḍjñānā[ni] nirvāṇasye(syai)",
  "SA01n762:355": "va paramārthatvāt,",
  "SA01n762:356": "paracittaduḥkhasamudayamārgajñānāni varjayitvā |",
  "SA01n762:357": "pratibhānāhvayāpyevaṃ daśajñānamayī tvasau ||",
  "SA01n762:358": "pratibhānapratisaṃvidapi sarvāsu bhūmiṣu daśajñānamayī |",
  "SA01n762:359": "[tatra]",
  "SA01n762:360": "[516] [kāme ghyāneṣu dharmākhyā] tadanyā tvādyakāmayoḥ |",
  "SA01n762:361": "dharmapratisaṃvit kāmadhātau caturṣu dhyāneṣu niruktipratisaṃvit kāmadhātau prathame ca ghyāne |",
  "SA01n762:362": "saṃvṛtijñānamayyau tu dve ete pratisaṃvidau ||",
  "SA01n762:363": "ubhe apyete saṃvṛtijñānasvabhāve dharmaniruktipratisaṃvidāviti ||",
  "SA01n762:364": "abhidharmadīpe vibhāṣāprabhāyāṃ vṛttau saptamasyādhyāyasya tṛtīyaḥ pādaḥ samāptaḥ ||",
  "SA01n762:365": "saptamādhyāye",
  "SA01n762:366": "caturthapādaḥ |",
  "SA01n762:367": "pṛthagjanasādhāraṇāḥ idānīmabhijñādayo guṇā vaktavyāḥ |",
  "SA01n762:368": "ta ima ucyante-",
  "SA01n762:369": "[517] ri(ṛ)ddhau śrotre'nyacitte prāgbhāve cyutyudaye kṣaye |",
  "SA01n762:370": "jñānasākṣātkriyā'bhijñā ṣaḍvā dhī[: ]",
  "SA01n762:371": " muktivartmani ||",
  "SA01n762:372": "jñānasākṣātkriyā khalu vimuktimārgasaṃgṛhītā'bhijñetyucyate |",
  "SA01n762:373": "keṣāṃ punarguṇānāṃ jñānasākṣātkriyā ?",
  "SA01n762:374": "tadapadiśyate |",
  "SA01n762:375": "ri(ṛ)ddhipādadivyaśrotracetaḥ- paryāyapūrvenivāsānusmṛticyutyupapādāsravakṣayajñānānāṃ yā jñānasākṣātkriyā sā'bhijñā |",
  "SA01n762:376": "abhijānātītyabhijñāyate vā tayeti abhijñā |",
  "SA01n762:377": "kasmātpunarvimuktimārga ye(e)",
  "SA01n762:378": "vābhijñā śrāmanya(ṇya)",
  "SA01n762:379": "phalavat [[na] ānantarya]mārgasvabhāvāḥ ?",
  "SA01n762:380": "paracittajñānasyānantaryamārgapratiṣedhādarhataścāsravakṣayānantaryamārgatyāge kasyacinnirabhijñatvaprasaṃgāt ||",
  "SA01n762:381": "āsāṃ punaḥ",
  "SA01n762:382": "[518] catasraḥ saṃvṛtijñānaṃ pañca jñānāni cittadhīḥ |",
  "SA01n762:383": "sarvāsravakṣayābhijñā ṣaḍjñānānyathavā daśa ||",
  "SA01n762:384": "cetaḥparyāyāsravakṣayābhijñe hitvā |",
  "SA01n762:385": "cetaḥparyāyābhijñā pañcajñānāni dharmānvayamārga[saṃvṛtipara]cittajñānāni |",
  "SA01n762:386": "āsravakṣayajñānasākṣātkriyā'bhijñā ṣaḍjñānāni daśa vā paracittaduḥkhasamudayamārgajñānāni hitvā ‘athavā daśe’ti ||",
  "SA01n762:387": "[519] ṣaṣṭhī sarvatra pañcānyā maulīṣu dhyānabhūmiṣu |",
  "SA01n762:388": "āsravakṣayajñānasākṣātkriyā sarvāsu bhūmiṣu |",
  "SA01n762:389": "śeṣā maulīṣu catasṛṣu dhyānabhūṣviti |",
  "SA01n762:390": "yatnavairāgyato labhyāḥ svabhūmyadharagocarāḥ ||",
  "SA01n762:391": "sarvāḥ [abhijñāḥ] yatnato labhyante vairāgyataśca |",
  "SA01n762:392": "tatrānucitā yatnataḥ |",
  "SA01n762:393": "ucitā vairāgyataḥ |",
  "SA01n762:394": "janmāntarābhyastāḥ khalvabhijñā vairāgyato labhyante |",
  "SA01n762:395": "vaiśeṣikyo yatnataḥ |",
  "SA01n762:396": "‘svabhūmyadharagocarā’ścaitāḥ |",
  "SA01n762:397": "ri(ṛ)ddhyā svabhūmiṃ gacchatyapa(dha)",
  "SA01n762:398": "rāṃ ca bhūmim |",
  "SA01n762:399": "nirmitanirmāṇamapyevam |",
  "SA01n762:400": "divyaśrotrābhijñayāpi svabhūmikamadho[bhūmikaṃ] ca śabdaṃ śṛṇoti |",
  "SA01n762:401": "evaṃ paracittajñānaṃ pūrvenivāsānusmṛtijñānaṃ ca |",
  "SA01n762:402": "cyutyupapādābhijñayā ca svādhobhūmiviṣayaṃ rūpaṃ jānāti ||",
  "SA01n762:403": "katamā punarāsāṃ kati smṛtyupasthānāni ?",
  "SA01n762:404": "[520] smṛtyupasthitayastistraścetaḥparyāyadhīrmatā |",
  "SA01n762:405": "ṛddhiśrotrākṣyabhijñāsnu prathamā smṛtyupasthitiḥ ||",
  "SA01n762:406": "paracittābhijñā trīṇi smṛtyupasthānāni kāyasmṛtyupasthānaṃ hitvā |",
  "SA01n762:407": "cittacaittālambanā khalveṣā |",
  "SA01n762:408": "ṛddhiśrotracakṣurabhijñāḥ kāyasmṛtyupasthānaṃ rūpālambanatvāt |",
  "SA01n762:409": "ṛddhiḥ khalu caturbāhyāyatanālambanā |",
  "SA01n762:410": "divyaśrotracakṣuṣī yathākramaṃ śabdarūpāyatanālambane |",
  "SA01n762:411": "kuśalādibhedena tu",
  "SA01n762:412": "[521] divyamavyākṛtaṃ śrotraṃ netraṃ cānyā śubhā matāḥ |",
  "SA01n762:413": "divyaśrotracakṣuṣī kilāvyākṛte |",
  "SA01n762:414": "tacca na |",
  "SA01n762:415": "abhijñānāṃ vimuktimārgasvabhā[vyāccakṣuḥśrotravijñānayoścā]vikalpatvādvimuktijñānānutpattiḥ |",
  "SA01n762:416": "caturṣu dhyāneṣu tu asti prajñāviśeṣaḥ svabhūmikabhūtaphalo yatsaṃmukhībhāvātsvabhūmikaphalameva cakṣuḥśrotraṃ saṃmukhībhāvaṃ gacchati |",
  "SA01n762:417": "yattaccakṣuḥśrotravijñānayorāśrayī bhavati tasmānna tadvijñāne saṃprayuktā prajñā'bhijñeti |",
  "SA01n762:418": "kathaṃ punaretayorabhijñāśabdaḥ ? taducyate-",
  "SA01n762:419": "abhijñāphalatā'bhijñā [manovijñānaprajñayā] ||",
  "SA01n762:420": "abhijñāphalamā(ma)",
  "SA01n762:421": "trābhijñāśabdenoktam |",
  "SA01n762:422": "manovijñānasaṃprayuktayā tu prajñayā'bhijānātīti |",
  "SA01n762:423": "saivābhijñā nirūpakatvāt |",
  "SA01n762:424": "kati punarāsāṃ vidyā ?",
  "SA01n762:425": "[522] tisro vidyā matāstryadhvasa(saṃ)",
  "SA01n762:426": "mohādivyudastaye |",
  "SA01n762:427": "ekā svabhāvato'śaikṣī dve tvaśaikṣāśrayodayāt ||",
  "SA01n762:428": "pūrvaṇi(ni)vāsacyutyupapādāsravakṣayajñānatatsākṣā[t]tkriyāstisraḥ khalvaśaikṣyo [vidyā ucyante |",
  "SA01n762:429": "kasmādetā eva ?",
  "SA01n762:430": "eta] eva tisro vidyāḥ yasmādābhiravidyātrayaṃ vinivartate |",
  "SA01n762:431": "pūrvenivāsābhijñā[jñayā]pūrvāntasaṃmohaḥ nivartate |",
  "SA01n762:432": "cyutyupapādābhijñayā tvaparāntasaṃmoho nivartate |",
  "SA01n762:433": "āsravakṣayābhijñayā madhyādhvasaṃmohaḥ |",
  "SA01n762:434": "yadyapi ca tisro'pyaśaikṣāstathāpi ‘ekā svabhāvato'śaikṣī dve tvaśaikṣāśrayodayāt’ |",
  "SA01n762:435": "antyā vā'śaikṣī svabhāvataḥ santānataśca |",
  "SA01n762:436": "ādye dve tvaśaikṣasantānādaśaikṣāvityucyante |",
  "SA01n762:437": "kati punarāsāṃ prātihāryāṇi ?",
  "SA01n762:438": "[523] ri(ṛ)ddhicittakṣayābhijñā pratihāryatrayaṃ smṛtam |",
  "SA01n762:439": "harato dve kuśāstṛbhyo mārebhyo harate param ||",
  "SA01n762:440": "ṛddhyādeśanāprātihārye khalu kuśāstṛbhyaḥ kapilolūkākṣapādādibhyo vineyajanacittamapahṛtya buddhe bhagavati paramārthaśāstari saṃniyojayataḥ |",
  "SA01n762:441": "anuśāsanāpratihāryaṃ mārebhyo'pahṛtya sarvajñaṃ mārgadeśike pravare pratiṣṭhāpayati ||",
  "SA01n762:442": "kā punariyamṛddhiḥ ?",
  "SA01n762:443": "[524] samādhirṛ(dhī)",
  "SA01n762:444": "ddhirityuktā phalamaiśvaryaṣṭadhā |",
  "SA01n762:445": "dvidhaitadgatinirmāṇe trividhā gatiriṣyate ||",
  "SA01n762:446": "ṛddhiḥ khalu samādhirūpā tatphalatvāttu prātihāryamṛddhiratyuktaṃ sūtre |",
  "SA01n762:447": "aṅgaparigṛhīte samādhau sati sarvametatprātihārya mṛddhyati |",
  "SA01n762:448": "tasmātsamādhireva ri(ṛ)ddhiḥ |",
  "SA01n762:449": "tasyāḥ phalamaṣṭaguṇamaiśvaryamani(ṇi)mādi |",
  "SA01n762:450": "yacca sūtre'padiṣṭamekānekayathecchitarūpāvasthānādistatpunaretamṛddhiphalaṃ dvividhaṃ gatiśca nirmāṇaṃ ca |",
  "SA01n762:451": "gatirapi trividhā | tatra",
  "SA01n762:452": "[525] manomayī gati[: ]",
  "SA01n762:453": " śāsturicchāmātrapravṛttitaḥ |",
  "SA01n762:454": "adhimokṣakṛtā'nyeṣāṃ tato dehābhivāhinī ||",
  "SA01n762:455": "manojavāḥkhalu ṛddhirbuddhasyaiva |",
  "SA01n762:456": "manasa iva javastasyāḥ |",
  "SA01n762:457": "yāvatā kālena cakṣurvijñānaṃ nīlaṃ pratipadyate yāvatā kālena bhagavāñccharīreṇa sarvalokāntarāṇi vyāpnotyanantarddhiśarīrā hi buddhā bhagabanto[']nābhogena yathecchitābhiprāyasiddheḥ bhagavato buddhasya |",
  "SA01n762:458": "śrāvakādīnāṃ punaḥ śarīravāhinī gatirbhavati yathā devānāṃ pakṣiṇāṃ vā |",
  "SA01n762:459": "ādhimokṣikī ca dūramapyāsannamadhimucyāstagamanaṃ saṃpadyate |",
  "SA01n762:460": "bāhuprasāraṇamātreṇa sumerumūrddhani prādurbhavati |",
  "SA01n762:461": "vyākhyātaṃ samādhiphalam ||",
  "SA01n762:462": "gamanaṃ nirmāṇamidānīṃ vaktavm |",
  "SA01n762:463": "ta[d]dvividhaṃ kāmāvacaraṃ rūpāvacaraṃ ca |",
  "SA01n762:464": "tatra tāvat-",
  "SA01n762:465": "[526] rūpagandharasasparśāḥ kāme nirmāṇamiṣyate |",
  "SA01n762:466": "rūpasparśau matau rūpe sveśarīre'tha vā bahiḥ ||",
  "SA01n762:467": "kāmāvacaraṃ khalu bāhyamāyatanacatuṣṭayaṃ nirmīyate |",
  "SA01n762:468": "nānyadīśvarakarttṛtvavādābhyupagamaprasaṃgāt |",
  "SA01n762:469": "rūpāvacaraṃ tvāyatanadvayaṃ tatra gandharasābhāvāt |",
  "SA01n762:470": "tatpunaretat svaśarīre paraśarīre ca draṣṭavyam |",
  "SA01n762:471": "etaccaturvidhaṃ nirmāṇaṃ kāmadhātāvevaṃ rūpadhātau draṣṭavyam |",
  "SA01n762:472": "ityaṣṭa[vidhaṃ nirmāṇam] |",
  "SA01n762:473": "[kiṃ khalu nirmāṇama]bhijñayā nirmīyate ? kiṃ tarhi ?",
  "SA01n762:474": "[527] abhijñāphalacittena tattāni tu caturdaśa |",
  "SA01n762:475": "ādyadhyānaphalaṃ dve te(tai)",
  "SA01n762:476": "rūrdhvabhūmyekavṛddhitaḥ ||",
  "SA01n762:477": "prathamadhyānaphale khalu nirmāṇacitte kāmāvacaraṃ prathamadhyānabhūmikaṃ ca,",
  "SA01n762:478": "dvitīyadhyānaphalāni trīṇi,",
  "SA01n762:479": "tṛtīyadhyānaphalāni catvāri,",
  "SA01n762:480": "caturthadhyānaphalāni pañca ||",
  "SA01n762:481": "kathaṃ punarnirmāṇacittāni labhyante ?",
  "SA01n762:482": "[528] tallābho dhyānava[t] jñeyaḥ",
  "SA01n762:483": "yathā khalu dhyānāni vairāgyata upapattitaḥ prayogataśca labhyante tathā nirmāṇacittāni |",
  "SA01n762:484": "kathaṃ punastadutpadyate ?",
  "SA01n762:485": "śuddhakācca svataśca tat |",
  "SA01n762:486": "śuddhakād dhyānādanantaraṃ ṇi(ni)",
  "SA01n762:487": "rmāna(ṇa)",
  "SA01n762:488": "cittamutpādyate nirmāṇacittādeva vā nānyataḥ |",
  "SA01n762:489": "tataḥ khalvapi nirmāṇacittādanantaraṃ śuddhakadhyānaṃ nirmāṇacittaṃ cotpadyate nānyat |",
  "SA01n762:490": "sarvasya ca nirmitasya",
  "SA01n762:491": "svabhūmenaiva nirmāṇamapa(dha)",
  "SA01n762:492": "reṇāpi bhāṣaṇam ||",
  "SA01n762:493": "na khalvanyabhūmikaṃ nirmāṇamanyabhūmikena nirmāṇacittena nirmīyate |",
  "SA01n762:494": "bhāṣaṇaṃ tu svabhaumenāpa(dha)",
  "SA01n762:495": "rabhaumena ca |",
  "SA01n762:496": "kāmadhātuprathamadhyānabhūmiko hi nirmitaḥ svabhūmikenaiva cittena bhāṣya(ṣa)te |",
  "SA01n762:497": "ūrdhvabhūmikāstu prathamadhyānabhūmikena,",
  "SA01n762:498": "tatraiva vijñaptisamutthāpakacittasadbhāvāt ||",
  "SA01n762:499": "kiṃ punarnirmitanirmātroḥ kramena(ṇa)",
  "SA01n762:500": "vāgbhāṣaṇaṃ bhavatyatha yugapat ? taducyate-",
  "SA01n762:501": "[529] nirmātraiva sahaiteṣāṃ bhāṣaṇaṃ sugatādṛte |",
  "SA01n762:502": "uktaṃ hi",
  "SA01n762:503": "“ekasya bhāṣamāṇasya sarve bhāṣanti nirmitāḥ |",
  "SA01n762:504": "ekasya tūṣṇīṃ bhūtasya sarve tūṣṇīṃ bhavanti te ||”",
  "SA01n762:505": "bhagavatastu icchātaḥ pūrvaṃ paścādyugapadvā nirmitā bhāṣante |",
  "SA01n762:506": "teṣāṃ punaḥ",
  "SA01n762:507": "ekasya bruvataḥ sarve nirmitā bruvate samam ||",
  "SA01n762:508": "[530] adhiṣṭhāya tu nirmāṇaṃ bhāṣante'nyena cetasā |",
  "SA01n762:509": "‘adhiṣṭhāya tu nirmāṇaṃ’ saṃsthāpyetyarthaḥ |",
  "SA01n762:510": "anyena cetasā vijñaptisamutpādakākhyena vācaṃ pravartayatītyato'pi nāsti nirmāṇāntardhāṇo(no) doṣaḥ |",
  "SA01n762:511": "tatpunaretadadhiṣṭhānaṃ na kevalaṃ jīvata eva | kiṃ tarhi ?",
  "SA01n762:512": "adhiṣṭhānaṃ mṛtasyāpi sthirasyaiva tu vastunaḥ ||",
  "SA01n762:513": "āryamahākāśyapādhiṣṭhānena tadasthiśaṃkalāpasthānaśravaṇāt sthirasyāsthilakṣaṇasya na māṃsarudhirādīnāmasti ||",
  "SA01n762:514": "kiṃ punarekacittenaikaṃ nirmitaṃ nirmiṇotyatha bahūn ?",
  "SA01n762:515": "[531] ajayyekamanekena jayiṇastadviparyayaḥ |",
  "SA01n762:516": "ādyābhinirhārairbahubhirnirmāṇacittairekaṃ sopādānaṃ ca nirmitaṃ nirmiṇoti |",
  "SA01n762:517": "rjitāyāṃ tvabhijñāyāṃ nirmāturicchayā bahūnapyekacittena nirūpādānamapi ca nirmino(ṇo)ti |",
  "SA01n762:518": "tatputaretannirmāṇacittaṃ dvividhaṃ bhāvanāmayamupapattiprātilambhikañca | tatra",
  "SA01n762:519": "avyākṛtamabhijñotthaṃ upapattya tvayaṃ tridhā ||",
  "SA01n762:520": "yatkhalu bhāvanāphalaṃ nirmāṇacittaṃ tadavyākṛtaṃ bhavati |",
  "SA01n762:521": "upapattiprātilambhikaṃ tu kuśalādi[nā] triprakāram |",
  "SA01n762:522": "[tadupapattiphalaṃ] daśātiśayayuktam |",
  "SA01n762:523": "[532] arhatāṃ daśadhā tvetadaiśvaryamupapadyate |",
  "SA01n762:524": "sarvāsravakṣayajñānavimuktidvayayogataḥ ||",
  "SA01n762:525": "yadetatadaṇimādiśaikṣāntaṃ daśavidhamaiśvaryasukhaṃ tadatiśayayuktamarhatāmevopapadyate ||",
  "SA01n762:526": "yadi tarhi trayāṇāmarhatāmetadaiśvaryaṃ samānamasti kastarhi viśeṣaḥ śāstṛśiṣyayoḥ ?",
  "SA01n762:527": "tatredamupadiśyate-",
  "SA01n762:528": "[533] aiśvarya[pi sa]mānesminyathokte śāstṛśiṣyayoḥ |",
  "SA01n762:529": "antaraṃ sumahacchāsturyattatpūrvamudāhṛtam ||",
  "SA01n762:530": "daśabalādyāveṇikabuddhaguṇacintāyāṃ catuṣpratyayatā nadyuttaraṇe gandhahastya śvaśaśakadṛṣṭāntaiśca viśeṣāntaraṃ boddhavyamiti ||",
  "SA01n762:531": "abhidharmapradīpe vibhāṣāprabhāyāṃ vṛttau saptamasyādhyāyasya caturthaḥ pādaḥ ||",
  "SA01n762:532": "samāptaśca jñānavibhāgo nāma saptamo'dhyāyaḥ ||"
}