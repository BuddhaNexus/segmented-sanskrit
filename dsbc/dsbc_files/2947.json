{
    "2947:0": "vajrasattvaniṣpādana sūtra ( vajrasattvasādhana)",
    "2947:1": "namo vajrasattvāya||",
    "2947:2": "buddhayānābhisamayagotrāḥ prāvacanikāḥ kalyāṇamitraprasaṅgādvajrayān- māruhya kalpitadevatāyogasamādhisamāpannāḥ ṣaṭkoṭivyākhyābahirmukhā vajrācāryamārādhya yathārutaśabdārthadvāreṇa śrīguhyasamājamahāyogatantraṁ śrutvā bālaprabodhanārthaṁ tantrāduddhṛtya yathāprāptopadeśānusāreṇa kalpitade- vatāyogasya nānāśabdaracanāviśeṣeṇa sādhanāṅgānyapi kurvanti||",
    "2947:3": "tatra kecidvajrācāryāścandravajrakrameṇa vajrasattvaniṣpattiṁ kalpayanti|",
    "2947:4": "kecidbhavotpattikrameṇa|",
    "2947:5": "kecitpañcākārābhisambodhikrameṇa|",
    "2947:6": "kecijjhaṭitikrameṇa vajrasattvaniṣpattiṁ kalpayanti||",
    "2947:7": "māṇḍaleyadevatāstu kecittrayodaśecchanti|",
    "2947:8": "kecidūnaviṁśati|",
    "2947:9": "kecitpañcaviṁśatidevatānyāsamicchanti||",
    "2947:10": "evamasmintantre nānākāraṇamāśritya vajrasattvādidevatāmūrtiṁ niṣpādayanti|",
    "2947:11": "tadanusāreṇāpi ṭikāṁ pañjikāṁ ca kṛtvā vineyajanebhyo deśayanti||",
    "2947:12": "(3) tatra vajrayānābhiprasannāḥ śraddhānusāreṇa tattatsampradāyaṁ prāpya śrutacintā- bhāvanākrameṇa kalpitadevatāyogamabhyasyanti||",
    "2947:13": "imamarthavaśaṁ jñātvā mayā śrīnāgārjunapādaparamparayā samājavyākhyā- tantrānusāreṇa ṣaṭkotivyākhyādvāreṇa tantraṁ śrutvā kramadvayamadhigamya nānāprakārotpattikramābhiniviṣṭānāmutpattikramasādhananiḥ sandehārtham ā saptadaśapaṭalādastavyastavajrasattvaniṣpattisūtraṁ krameṇoddhṛtya melāpakaḥ kriyate||",
    "2947:14": "tatra tāvatsādhanaśravaṇānupūrvīkramaḥ pradarśayate- mantrāvadhāraṇaṁ pūrvaṁ dvitīyaṁ nyāsadeśanā|",
    "2947:15": "vyavastholistṛtīyā tu caturthaṁ tattvadarśanam||",
    "2947:16": "ityanenānukrameṇa sādhanopayikāṁ śrutvā vajragurorājñāṁ prāpya sveṣṭadevatāyāḥ purato'rdhaṁ dadyāt|",
    "2947:17": "tataḥ sādhako mahāṭavyādimano'nukūlapradeśe pūrvobhimukhaḥ sattvaparyaṅkeṇopaviśya sarvasattveṣu ma- (4)",
    "2947:18": "hākaruṇācittamutpādya svaparahitahetorvakṣyamāṇakrameṇa vajrasattvapadaṁ sādhayet|",
    "2947:19": "asya sūtraṁ dvādaśapaṭale- mahāṭavīpradeśeṣu phalapuṣpādyalaṅkṛte|",
    "2947:20": "parvate vijane sādhyaṁ sarvasiddhisamuccayam||",
    "2947:21": "iti||",
    "2947:22": "tadanantaraṁ sādhakaḥ śūnyatādhimokṣeṇa prākṛtāhaṅkāramapanīya jhaṭityātmānaṁ mahāvajradhararūpaṁ śuklavarṇamadhimuñcet|",
    "2947:23": "asya sūtraṁ tṛtīyapaṭale- ākāśadhātumadhyasthaṁ bhāvayedbuddhamaṇḍalam|",
    "2947:24": "raśmimeghamahāvyūhaṁ buddhajvālāsamaprabham||",
    "2947:25": "iti||",
    "2947:26": "tataḥ prathamapaṭaloktajñānapradīpavajrasamādhinyāyena vajradhṛgiti mantramuccārya tenokṣobhyarūpaṁ kṛṣṇavarṇaṁ trimukhaṁ ṣaḍbhujamātmapuraḥsthaṁ dṛṣṭvā punastaṁ svakāye kṣīrodakanyāyenānupraveśyendranīlavarṇamātmānaṁ dve- (5)",
    "2947:27": "ṣavajrarūpaṁ dhyāyāt|",
    "2947:28": "asya sūtraṁ prathamapaṭale- sarvatathāgata- kāyavākcittavidyāpuruṣo'kṣobhyamahāmudrāsaṁyogaparamapadena kṛṣṇasita- raktākāreṇa sarvatathāgatakāyavākcittavajrasya sarvatathāgatakāyavākcitta- vajre niṣīdayāmāseti||",
    "2947:29": "evaṁ dveṣavajrasamādhistho mantrī dīrghahūṁkāramuccārtha tajjanita- yamāntakādidaśakrodhān trimukhaṣaḍbhujān nānāpraharaṇavyagrahastān daśadigvyavasthitān duṣṭatarjanatatparān vicintayet|",
    "2947:30": "asya sūtraṁ trayodaśapaṭale- krodhā dveṣālaye jātā nityaṁ māraṇatatparāḥ|",
    "2947:31": "sidhyanti māraṇārthena sādhakasyāgradharmiṇaḥ||",
    "2947:32": "iti||",
    "2947:33": "tato nisumbharājamadhaḥsthāne dvitīyaṁ nisumbharājaṁ nirmāyāgatya svapuraḥ sthaṁ kiṅkararūpeṇājñāṁ mārgayantaṁ vicintya caturdaśapaṭa- (6)",
    "2947:34": "loktacaturhūṁkāramantreṇājñāṁ dadyāt|",
    "2947:35": "tatrāyaṁ mantraḥ - oṁ sumbha nisumbha hūṁ gṛhṇa gṛhṇa hūṁ gṛhṇāpaya gṛhṇāpaya hūṁ ānaya ho bhagavanvidyārāja hūṁ phaṭ||",
    "2947:36": "tato nisumbharājaṁ daśadiśo gatvā devādivighnādhipatī- naṅkuśonākṛṣya pāśena galake baddhānīya daśakrodhānāṁ patipādayantaṁ vicintayet|",
    "2947:37": "tato'mṛtakuṇḍalimuttaradvāre dvitīyanirmāṇaṁ saṁsthāpyātmānaṁ daśakīlarūpākāramabhinirmāya daśavighnādhipatīnāṁ śirasi nipatitaṁ vicintayet|",
    "2947:38": "tato nisumbharājaṁ vyutthāya vajramudgareṇa mantramāvartyākoṭayantaṁ dhyāyāt|",
    "2947:39": "tatrāyaṁ mantraḥ- oṁ gha gha gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ hūṁ hūṁ hūṁ vajrakīla vajradharo ājñāpayati|",
    "2947:40": "sarvavighnānāṁ kāya- (7)",
    "2947:41": "vākcittavajraṁ kīlaya hūṁ hūṁ phaṭ phaṭ|",
    "2947:42": "asya sūtraṁ trayodaśapaṭale- vajrāmṛtamahākrodhaṁ vajrakīlaṁ vibhāvayet|",
    "2947:43": "nikhaneddaśadiśāgre tu sphuliṅgajvālasuprabham||",
    "2947:44": "iti||",
    "2947:45": "tataṣṭakkirājamantreṇa lohajalāgnivāyuprākāracatuṣṭayaṁ yathākramaṁ bāhyato vicintayet|",
    "2947:46": "tatrāyaṁ mantraḥ- ṭakki hūṁ jaḥ|",
    "2947:47": "tato bhrūṁkāreṇopari vajrapañjaraṁ caityamiva lohaprākāropari vyavasthitam tryakṣareṇa ca kavacam hūṁkāreṇa viśvavajramayaṁ bhūbhāgaṁ vicintayet||",
    "2947:48": "evaṁ diksīmābandhavajraprākārapañjarādividhipūrvakaṁ rakṣācakraṁ dhyāyāt|",
    "2947:49": "asyānuśaṁsāsūtraṁ trayodaśapaṭale- (8)",
    "2947:50": "dhyānajena samādānaṁ yatra sthāne samācaret|",
    "2947:51": "anena dhyānayogena tiṣṭhanbuddhairadhiṣṭhyate||",
    "2947:52": "iti||",
    "2947:53": "tato dvitīyapaṭaloktayā bodhicittagāthayā rakṣācakraṁ traidhātukaṁ ca tathatāyāṁ praveśayet|",
    "2947:54": "tatreyaṁ gāthā- abhāve bhāvanā'bhāvo bhāvanā naiva bhāvanā|",
    "2947:55": "iti bhāvo na bhāvaḥ syādbhāvanā nopalabhyate||",
    "2947:56": "iti|",
    "2947:57": "iyamapi paramā rakṣā||",
    "2947:58": "tata ākāśadhātumadhye yaṁkāreṇa dhanvākṛti vāyumaṇḍalaṁ hūṁkāradvayena pārśvayorvajradvayāṅkitaṁ vicintya tadupari raṁkāreṇa trikoṇāgnimaṇḍalaṁ vajradvayāṅkitam punastadupari vaṁkāreṇa vartulaṁ vāruṇamaṇḍalaṁ vajradvayāṅkitaṁ vibhāvya tadupari laṁkāreṇa caturasraṁ māhe- (9)",
    "2947:59": "ndramaṇḍalaṁ vajradvayāṅkitaṁ vibhāvya maṇḍalacatuṣṭayaṁ saṁhṛtya pṛthivīmaṇḍalamātraṁ dhyāyāt|",
    "2947:60": "asya sūtramekādaśapaṭale- khavajramadhyagataṁ cintenmaṇḍalaṁ sarvavajrajam|",
    "2947:61": "bhrūṁkāraṁ bhāvayettatra vajrameghasamāvaham||",
    "2947:62": "iti||",
    "2947:63": "evamādhāramaṇḍalaṁ niṣpādya bhrūṁkāreṇa kūṭāgāram caturasraṁ caturdvāraṁ catustoraṇaśobhitam|",
    "2947:64": "catuḥsūtrasamāyuktamaṣṭastambhopaśobhitam||",
    "2947:65": "hārārdhahāraracitaṁ maṇivajrārdhacandrakam|",
    "2947:66": "khacitaṁ vajraratnaistu dvāraniryūhasandhiṣu||",
    "2947:67": "kumbhastambhamahāvajraṁ kramaśīrṣastu pakṣiṇī|",
    "2947:68": "ghaṇṭāpatākasaṁśobhaṁ cāmarādivibhūṣitam||",
    "2947:69": "iti|",
    "2947:70": "asya sūtramaṣṭamapaṭale- (10)",
    "2947:71": "yojanaśatavistāraṁ caturasraṁ suśobhanam|",
    "2947:72": "catūratnamayaṁ caityaṁ svacchaṁ prakṛtinirmalam||",
    "2947:73": "iti||",
    "2947:74": "evaṅguṇaviśiṣṭaṁ devamanuṣyātikrāntaṁ prāsādavaraṁ pṛthivīmaṇḍalo- pari vicintya candrasūryādyāsanaṁ saṁsthāpya svayaṁ prākṛtāhaṅkāramapanīya jhaṭiti mahāvajradhararūpamātmānamindranīlavarṇaṁ trimukhaṁ ṣaḍbhujaṁ dakṣiṇe vajraṁ cakraṁ padmaṁ vāme ghaṇṭāṁ cintāmaṇiṁ khadgaṁ sampuṭayogena madhyamaṇḍale padmacandrāsane sattvaparyaṅkeṇopaviṣṭaṁ vicintayet||",
    "2947:75": "tataḥ pūrve vairocanam dakṣiṇe ratnasambhavam paścime'mitābham uttare'moghasiddhim agnikoṇe locanām nairṛtyāṁ māmakīm vāyavyāṁ pāṇḍaravāsinīm aiśānyāṁ tārāṁ garbhamaṇḍale pravicintya dvitīyapuṭe'gnikoṇe rūpavajrām nairṛtyāṁ śabdavajrām vāyavyāṁ gandhavajrām aiśānyāṁ rasavajrām madhye sparśavajrāṁ va- (11)",
    "2947:76": "jrasattvaṁ samāliṅgya sthitāṁ cintayet|",
    "2947:77": "tathā tṛtīye puṭe pūrvapa- ṭṭikāyāṁ maitreyaṁ kṣitigarbham dakṣiṇapaṭṭikāyāṁ vajrapāṇiṁ khagarbham paścimapaṭṭikāyāṁ lokeśvaraṁ mañjughoṣam uttarapaṭṭikāyāṁ sarvanivara- ṇaviṣkambhiṇaṁ samantabhadram pūrvadvāre yamāntakam dakṣiṇadvāre'parājitam paścimadvāre hayagrīvam uttaradvāre'mṛtakuṇḍalim agnikoṇe'calam nairṛtyāṁ ṭakkirājam vāyavyāṁ nīladaṇḍam aiśānyāṁ mahābalam ūrdhvamuṣṇīṣacakravartinam adho nisumbharājaṁ dhyāyāt|",
    "2947:78": "asya sūtram prathamapaṭale- svacchaṁ ca tatsvabhāvaṁ ca nānārūpaṁ samantataḥ|",
    "2947:79": "buddhameghasamākīrṇaṁ sphuliṅgagahanākulam|",
    "2947:80": "svacchādimaṇḍalairyuktaṁ sarvatāthāgataṁ puram||",
    "2947:81": "iti||",
    "2947:82": "evaṁ bāhyamaṇḍale dvātriṁśaddevatānirmāṇamadhimucya punareṣāṁ sva- (12)",
    "2947:83": "kāyamaṇḍale skandhasvabhāvena pañcabuddhāndhātusvabhāvena vidyādevatā rūpādiviṣayasvabhāvena rūpavajrādikā āyatanasvabhāvena bodhisattvāna- vayavasvabhāvena krodharājānvinyaset|",
    "2947:84": "asya sūtraṁ saptadaśapaṭale- pañca skandhāḥ samāsena pañca buddhāḥ prakīrtitāḥ|",
    "2947:85": "vajrāyatanānyeva bodhisattvāgramaṇḍalam||",
    "2947:86": "pṛthivī locanākhyātā abdhāturmāmakī smṛtā|",
    "2947:87": "tejaśca pāṇḍarākhyātā vāyustārā prakīrtitā||",
    "2947:88": "rūpaśabdādibhirmantrī devatā bhāvayetsadā||",
    "2947:89": "iti|",
    "2947:90": "imamarthavaśaṁ jñātvāha bhagavān sarvabuddhasamāyogaḍākinījāla- saṁvaramahāyogatantre- (13)",
    "2947:91": "atattvāśayayogānāṁ devatālambanaṁ prati|",
    "2947:92": "pratibimbamayo yogo niṣiktādiṣu jāyate||",
    "2947:93": "sutattvāśayayogānāṁ devatālambanena kim|",
    "2947:94": "ātmayogasvasamayātsidhyate paramākṣaram||",
    "2947:95": "ātmā vai sarvabuddhatvaṁ sarvasauritvameva ca|",
    "2947:96": "tasmātsarvaprayatnena hyātmānaṁ pūjayetsadā||",
    "2947:97": "iti||",
    "2947:98": "evaṁ bāhyamaṇḍalaṁ kāyamaṇḍale'nupraveśya sarvatathāgataparamāṇu- parighaṭitaṁ svakāyamaṇḍalamadhimucya punaḥ kāyamaṇḍaladevatānskandha- dhātvāyatanasvabhāvān yathānukrameṇa linānparamārthamaṇḍale praveśya tṛtīyapaṭalokta-oṁ śunyatājñānavajrasvabhāvātmako'hamitimantreṇa dharmakāyaṁ dṛḍhīkuryāt|",
    "2947:99": "asya sūtraṁ saptamapaṭale- (14)",
    "2947:100": "samayātkṣaredretaṁ vidhinā pibetphalakāṅkṣayā|",
    "2947:101": "mārayettāthāgataṁ vyūhaṁ sutarāṁ siddhimāpnuyāt||",
    "2947:102": "evaṁ śūnyatālambanena sakalakleśamalaṁ prakṣālya tasmādātmānaṁ vajrasattvamahāmudrārūpaṁ niṣpādayedanena krameṇa|",
    "2947:103": "tatrāyaṁ kramaḥ - paramārthasatyātsūryamaṇḍalam tadupari candramaṇḍalaṁ punastadupari raktāṣṭadalapadmaṁ padmopari oṁ āḥ hūṁ ityakṣaratrayamuparyupari vinyasya sarvaṁ saṁhṛtya paripūrṇacadramaṇḍalākārapariṇataṁ cittamātraṁ dhyātvā tasmiñjagatsthāvarajaṅgamamantarbhāvya tṛtīyapaṭalokta-oṁ dharma- dhātusvabhāvātmako'hamitimantreṇa svacittaratnaṁ dṛḍhīkuryāt|",
    "2947:104": "ityayaṁ prathamo yogaḥ||",
    "2947:105": "imamarthaṁ dyotayannāha saṁvare- jñānamātrasamāpattiryoga ityabhidhīyate||",
    "2947:106": "iti||",
    "2947:107": "tataścandramaṇḍalopari tryakṣaram tasmādvajram vajrānmahāvajradhara- (15)",
    "2947:108": "rūpamātmānaṁ śuklavarṇaṁ dhyāyāt|",
    "2947:109": "vajrasattvo mahārājā vairocanasamaprabhaḥ||",
    "2947:110": "iti pañcadaśapaṭale vacanāt|",
    "2947:111": "dvitīyo'nuyogaḥ||",
    "2947:112": "asya sūtramekādaśapaṭale- trivajrākṣaramantrāgrairmahāmudrāvibhāvanam|",
    "2947:113": "kartavyaṁ jñānavajreṇa sarvabodhisamāvaham||",
    "2947:114": "iti||",
    "2947:115": "evaṁ yogānuyogakrameṇātmānaṁ sambhogakāyaṁ sampādya carama- bhavikavatsattvārthaṁ prati skandhadhātvāyatanānupraveśena nirmāṇakāyamātmānaṁ niṣpādayedenena krameṇa|",
    "2947:116": "tatrāyaṁ kramaḥ - oṁkāraṁ śuklavarṇaṁ vairocanātmakaṁ mastake vinyasya rūpaskandhaṁ praveśayet|",
    "2947:117": "evamāḥkāraṁ raktavarṇamamitābhātmakaṁ mukhe vinyasya sañjñāskandhaṁ praveśayet|",
    "2947:118": "hūṁkāraṁ kṛṣṇavarṇamakṣobhyātmakaṁ hṛdaye vinyasya vijñānaskandhaṁ prave- (16) śayet|",
    "2947:119": "svākāraṁ pītavarṇaṁ ratnasambhavātmakaṁ nābhau vinyasya vedanā- skandhaṁ praveśayet|",
    "2947:120": "hākāraṁ haritavarṇamamoghasiddhyātmakaṁ pādayorvinyasya saṁskāraskandhaṁ praveśayet||",
    "2947:121": "moharatīti locanāṁ pṛthivīdhātusvabhāvena dveṣaratīti māmakī- mabdhātusvabhāvena rāgaratīti pāṇḍarāṁ tejodhātusvabhāvena vajraratīti tārāṁ vāyudhātusvabhāvena vinyasya kharatvaṁ dravatāmauṣṇyaṁ preraṇatvaṁ prakalpayet||",
    "2947:122": "thlīṁ kṣitigarbhaṁ cakṣurāyatanasvabhāvena oṁ vajrapāṇiṁ śrotrā- yatanasvarūpeṇa oṁ ākāśagarbhaṁ ghrāṇāyatanarūpeṇa oṁ lokeśvaraṁ jihvāyatanasvarūpeṇa hūṁ mañjuśriyaṁ mana āyatanasvarūpeṇa oṁ sarva- nivaraṇaviṣkambhiṇaṁ kāyāyatanasvarūpeṇa vinyasya divyalocanādīnpra- kalpayet|",
    "2947:123": "maiṁbījaṁ maitreyaṁ snāyusvabhāvena nyaset|",
    "2947:124": "saṁbījaṁ samantabhadraṁ sarvaśarīrasandhisvabhāvena nyasediti||",
    "2947:125": "evaṁ mantrādhiṣṭhāne skandhadhātvāyatanamāpūrya dīrghahūṁkārāndaśa- (17)",
    "2947:126": "krodhānbhujādyavayave vinyasedanena krameṇa- tatra dakṣiṇabhuje yamā- ntakam vāmabhuje'parājitam mukhe hayagrīvam guhye'mṛ- takuṇḍalim dakṣiṇabāhāvacalam vāmabāhau ṭakkirājam dakṣiṇajānau nīladaṇḍam vāmajānau mahābalam mūrdhnyuṣṇīṣacakra- vartinam pādayorni sumbharājaṁ vinyasya daśadiśo'nupraveśayediti|",
    "2947:127": "asya sūtraṁ prathamapaṭale - mahāvidyāpuruṣamūrtiṁ sarvatathāgata- mantrādhiṣṭhānamadhiṣṭhāpayāmāsa|",
    "2947:128": "samanantarādhiṣṭhitamātre sa eva bhagavānbo- dhicittavajrastathāgatastrimukhākāreṇa sarvatathāgataiḥ sandṛśyate smeti|",
    "2947:129": "tṛtīyo'tiyogaḥ||",
    "2947:130": "evaṁ sādhako yogatrayeṇātmanaḥ prākṛtāhaṅkāramapanīya śrīvajra- sattvarūpaṁ niṣpādya punarghaṭamānaniṣpannadevatāvikalpāpanayanārthaṁ caturthaṁ mahāyogaṁ kuryāt|",
    "2947:131": "tatra oṁkāraṁ śuklavarṇaṁ mastake dhyātvā ta- jjanitalocanāvyūhamādhipatyaprayogeṇa gaganakuhare vicintayet|",
    "2947:132": "tato jhaṭiti vairocanavyūhamādhipatyaprayogeṇāntarīkṣe dṛṣṭvā dvādaśapaṭa- (18)",
    "2947:133": "loktagāthādvayenādhyeṣayet|",
    "2947:134": "tatreyaṁ gāthā- buddhakāyadharaḥ śrīmāṁstrivajrābhedyabhāvitaḥ|",
    "2947:135": "adhiṣṭhānapadaṁ me'dya karotu kāyavajriṇaḥ||",
    "2947:136": "daśadiksaṁsthitā buddhāstrivajrābhedyabhāvitāḥ|",
    "2947:137": "adhiṣṭhānapadaṁ me'dya kurvantu kāyavajriṇaḥ||",
    "2947:138": "adhyeṣaṇānantaraṁ devatāvyūhamanyonyānurāgaṇapūrvakaṁ paramānandasukhama- nubhūya śvetaśmisvabhāvena jñānasattvavadvairocanadvāreṇa praviśya jñānabhūmiṁ prāpya samastakāyamāpūrya prīṇayantaṁ vicintya saptamapaṭaloktagāthayā dṛ- ḍhīkuryāt|",
    "2947:139": "tatreyaṁ gāthā- yatkāyaṁ sarvabuddhānāṁ pañcaskandhaprapūrītam|",
    "2947:140": "buddhakāyasvabhāvena mamāpi tādṛśaṁ bhavet||",
    "2947:141": "iti|",
    "2947:142": "tataḥ ṣaṣṭhapaṭaloktamantreṇādvayāhaṅkāraṁ kuryāt- oṁ sarvatathā- gatakāyavajrasvabhāvātmako'hamiti||",
    "2947:143": "(19) vākcittayorapyanenaiva krameṇādhiṣṭhānaṁ kuryāt|",
    "2947:144": "tatrāyaṁ kramaḥ- āḥkāraṁ raktavarṇaṁ mukhapadmopari vinyasya tajjanitapāṇḍaravāsinī- vyūhairgaganamāpūrya pūrvavadamitābhavyūhaṁ dṛṣṭvādhyeṣayedanayā gāthayā- dharmo vai vākpathaḥ śrīmāṁstrivajrābhedyabhāvitaḥ|",
    "2947:145": "adhiṣṭhānapadaṁ me'dya karotu vāgvajriṇaḥ||",
    "2947:146": "daśadiksaṁsthitā buddhāstrivajrābhedyabhāvitāḥ|",
    "2947:147": "adhiṣṭhānapadaṁ me'dya kurvantu vāgvajriṇaḥ||",
    "2947:148": "evamadhyeṣite pūrvavaddvayendriyasamāpattyā mahārāgānalena vyūhadvayaṁ dravībhūya raktaraśmirūpeṇa mukhe praviśyāśeṣavāgaiśvaryamāpādayantaṁ vicintya dṛḍhīkuryādanayā gāthayā- yadeva vajradharmasya vācā niruktisampadaḥ|",
    "2947:149": "mamāpi tādṛśī vācā bhaveddharmadharopamā||",
    "2947:150": "(20) iti|",
    "2947:151": "tato'nena mantreṇādvaidhīkārāhaṅkāraṁ kuryāt|",
    "2947:152": "tatrāyaṁ mantraḥ- oṁ sarvatathāgatavāgvajrasvabhāvātmako'hamiti||",
    "2947:153": "tataḥ svahṛdi vajravaraṭake kṛṣṇavarṇaṁ hūṁkāraṁ vicintya tajjanita- māmakīvyūhaṁ gaganakuhare vicintya pūrvavajjhaṭityakṣobhyavyūhaṁ cāntarīkṣe dṛṣṭvā prārthayedanayā gāthayā- vajracittadharaḥ śrīmāṁstrivajrābhedyabhāvitaḥ|",
    "2947:154": "adhiṣṭhānapadaṁ me'dya karotu cittavajriṇaḥ||",
    "2947:155": "daśadiksaṁsthitā buddhāstrivajrābhedyabhāvitāḥ|",
    "2947:156": "adhiṣṭhānapadaṁ me'dya kurvantu cittavajriṇaḥ||",
    "2947:157": "prārthanānantaraṁ pūrvavadvyūhadvayaṁ mahārāgānalena dravībhūya kṛṣṇaraśmirūpeṇa hṛdaye praviśya cittaiśvaryaṁ sampādayantaṁ vicintya dṛḍhīkuryādanayā gāthayā yaccittaṁ samantabhadrasya guhyakendrasya dhīmataḥ|",
    "2947:158": "mamāpi tādṛśaṁ cittaṁ bhavedvajradharopamam||",
    "2947:159": "(21) iti|",
    "2947:160": "tato'nenādvaidhīkārāhaṅkāraṁ kuryāt- oṁ sarvatathāgatacittava- jrasvabhāvātmako'hamiti||",
    "2947:161": "evaṁ kulatrayapraveśena kāyavākcittaṁ pṛthagadhiṣṭhāya punastrivajrā- bhedyasvabhāvena mahāvajradharādhiṣṭhānaṁ kuryādanena krameṇa- oṁ sarva- tathāgatakāyavākcittavajrasvabhāvātmako'hamiti|",
    "2947:162": "asya sūtraṁ dvitīya- paṭale- utpādayantu bhavantaścittaṁ kāyākāreṇa kāyaṁ cittākāreṇa cittaṁ vākpravyāhāreṇeti|",
    "2947:163": "prathamapaṭaloktasamayodbhavavajrasamādhinyāyena niṣpannatvātsamayasattva ityucyate||",
    "2947:164": "evaṁ trimukhaṁ ṣaḍbhujaṁ samayasattvaṁ niṣpādya tasya hṛdaye jñānasattvaṁ dvibhujaṁ raktavarṇaṁ sampuṭayogena sarvaśarīraṁ prīṇayantaṁ vicintya svamukuṭe'dhipati dhyāyāt|",
    "2947:165": "asya sūtraṁ dvādaśapaṭale- sarvākāravaropetaṁ svakāyavākcittavajriṇam|",
    "2947:166": "hṛdaye jñānasamayaṁ mukuṭe vajrāgradhāriṇam||",
    "2947:167": "(22) prīṇanaṁ sarvabuddhānāmidaṁ samayamuttamam|",
    "2947:168": "kartavyaṁ samayāgreṇa sarvasiddhikaraṁ param||",
    "2947:169": "evaṁ samayasattvahṛdaye jñānasattvaṁ vicintya jñānasattvasyāpi hṛdaye hūṁkāraṁ samādhisattvākhyaṁ satatodayaṁ bṛhatpradīpasadṛśamajñānāndhakāra- vidhamanārthamālokapuñjākāraṁ dhyāyāditi|",
    "2947:170": "asya sūtramekādaśapaṭale- buddhamaṇḍalamadhyasthaṁ vajrākṣobhyaṁ prabhāvayet|",
    "2947:171": "hūṁkāraṁ hṛdaye dhyātvā cittaṁ bindugataṁ nyaset||",
    "2947:172": "iti|",
    "2947:173": "mahāyogaḥ||",
    "2947:174": "evaṁ yogacatuṣṭayenātmānaṁ trisattvātmakaṁ svārthasampatsvabhāvaṁ samādhirājāgrīṁ niṣpādyedānīṁ parārthasampattaye maṇḍalarājāgrīsamādhipra- darśanāya pīṭhikāvatāryate|",
    "2947:175": "bhagavāñchākyamuniḥ sarvaṁ kṛtvā tuṣitava- rabhuvanādavatīrya vītarāgarūpamabhinirmāya śrāvakagotrāñchāvakamārge pratiṣṭhāpya punarmahāyānikabodhisattvānāṁ pāramitāmārgaṁ prakāśya (23)",
    "2947:176": "gambhīrādhimuktikānāṁ rāgajabodhipradarśanārthametat|",
    "2947:177": "tatra prathamapaṭalo- ktamahārāganayaṁ nāma samādhiṁ samāpannastathā ghaṭamānayogināpyā- diyogaṁ kṛtvā rāgacaritasattvānāṁ kāmamokṣapradarśanāya saptadaśapaṭaloktasarvakāmopabhogasamādhinā vihartavyamanena krameṇa|",
    "2947:178": "tatrāyaṁ kramaḥ -- sarvalakṣaṇopetāṁ bāhyāṅganāṁ mantratantrasuśikṣitāmādāya purato'va- sthāpya pañcakulakalāpinīṁ kuryāt|",
    "2947:179": "tato vajrapadmasaṁskārapūrvakaṁ dvaye- ndriyasamāpattiṁ kṛtvā bodhicittādakṣobhyādimaṇḍalacakramabhinirmāya ta- ttatsamādhinā sattvānāṁ dveṣādikleśānviśodhya punarānīya svakāyama- ṇḍale praveśayet|",
    "2947:180": "atha vā svahṛdayājjñānamudrāmabhinirmāya tayā saha samāpattiṁ kṛtvā mantraikanirmāṇātsattvārthaṁ kuryāt|",
    "2947:181": "hṛdayasthā mahādevī yogināṁ yogavāhinī|",
    "2947:182": "(24) jananī sarvabuddhānāṁ vajradhātvīśvarī smṛtā||",
    "2947:183": "iti sarvarahasyatantre vacanāt|",
    "2947:184": "asya sūtraṁ saptamapaṭale- tāṁ ṣoḍaśābdikāṁ prāpya yoṣitaṁ kāntisuprabhām|",
    "2947:185": "pracchanne prārabhetpūjāmadhiṣṭhānapadaistribhiḥ||",
    "2947:186": "tāthāgatīṁ mahābhāryā locanāṁ vā vibhāvayet|",
    "2947:187": "dvayendriyasamāpattyā buddhasiddhimavāpnuyāt||",
    "2947:188": "iti||",
    "2947:189": "evaṁ bāhyādhyātmikamudrāṁ niścityedānīṁ pañcakulakalāpinīkramaḥ pradarśyate|",
    "2947:190": "oṁkāraṁ śirasyāḥkāraṁ mukhe hūṁ hṛdaye svā nābhau hā pāda- yornyaset|",
    "2947:191": "caturdhātusvabhāvena locanādīrnyaset|",
    "2947:192": "rūpādiviṣaya- svabhāvena rūpavajrādīrnyaset|",
    "2947:193": "punastasyā bhujādyavayaveṣu krodharājñī- rnyaset|",
    "2947:194": "tatra dakṣiṇabhuje vajravetālīṁ vāmabhuje'parājitāṁ mukhe bhṛ- (25)",
    "2947:195": "kuṭiṁ guhya ekajaṭāṁ punardakṣiṇabāhau viśvavajrīṁ vāmabāhau viśvaratnīṁ dakṣiṇajānau viśvapadmīṁ vāmajānau viśvakarmīṁ mūrghni gaganavajriṇīṁ pādayo- rdharaṇīndharīṁ nyasediti|",
    "2947:196": "asya sūtramaṣṭamapaṭale- stanāntaraṁ yāvacchikhāntamadhye caraṇāntare cāpi nyasedvidhijñaḥ|",
    "2947:197": "nābhikaṭīguhya jinātmajānāṁ nyāsaṁ prakuryātkulapañcakānām||",
    "2947:198": "iti||",
    "2947:199": "evamabhisaṁskṛtya prākṛtastrībhāvamapanīya vajrapadmasaṁskāraṁ kuryādanena krameṇa|",
    "2947:200": "hūṁkāreṇa svaliṅgaṁ pañcasūcikaṁ vajraṁ vicintya madhyasūcau praṇavaṁ nyasediti vajrasaṁskāraḥ|",
    "2947:201": "āḥkāraṁ tasyā dharmodaye vinyasya tajjanita- raktāṣṭadalapadmaṁ dhyāyāditi padmasaṁskāraḥ|",
    "2947:202": "asya sūtraṁ saptamapaṭale- hūṁkāraṁ ca oṁkāraṁ ca phaṭkāraṁ ca vikalpayet|",
    "2947:203": "pañcaraśmisamākīrṇaṁ vajraṁ padmaṁ ca bhāvayet||",
    "2947:204": "(26) iti||",
    "2947:205": "tato ratnasambhavāhaṅkāravānanyonyānurāgaṇapūrvakamāliṅganacumbanā- dikaṁ kṛtvā ṣaṣṭhapaṭaloktamantreṇādvayāhaṅkāraṁ kuryāt|",
    "2947:206": "tatrāyaṁ mantraḥ - oṁ sarvatathāgatānurāgaṇavajrasvabhāvātmako'hamiti ratnasambha- vādhiṣṭhānam|",
    "2947:207": "tato hūṁkāragītamudāharan yoṣitkarmastho bhavet|",
    "2947:208": "kṣaraṇāvasthāyāṁ phaṭkāramantramuccārayet|",
    "2947:209": "tataḥ kāyamāṇḍaleyadevatāḥ para- mānandasukhamanubhūya nāḍīvivarādbindurūpeṇa padmamadhye nipatanti|",
    "2947:210": "asya sūtraṁ prathamapaṭale - sarvatathāgatakāyavākcittahṛdayavajrayoṣidbhageṣu vijahāreti|",
    "2947:211": "evaṁ bodhicittāvasthāyāmamoghasiddhyadhiṣṭhānamadhimucya ṣaṣṭhapa- ṭaloktapūjāmantreṇādvayāhaṅkāraṁ kuryāt|",
    "2947:212": "tatrāyaṁ mantraḥ- oṁ sarvata- thāgatapūjāvajrasvabhāvātmako'hamiti||",
    "2947:213": "evaṁ pañcatathāgatānupraveśenātmānamadhiṣṭhāya samādhyabhiṣekapūjā- paryantaṁ sarvakulātmakāhaṅkāraṁ kṛtvā parārthasampattaye bhavotpattikrameṇa (27)",
    "2947:214": "maṇḍalacakramutsṛjet|",
    "2947:215": "tatrākṣobhyasamādhinā sattvānāṁ dveṣakleśa- viśuddhiṁ karoti|",
    "2947:216": "evaṁ vairocanasamādhinā mohaviśuddhim|",
    "2947:217": "ratna- sambhavasamādhinā mānaviśuddhim|",
    "2947:218": "amitābhasamādhinā rāgaviśu- ddhim|",
    "2947:219": "amoghasiddhisamādhinerṣyāviśuddhim|",
    "2947:220": "sa eva bhagavānlo- canāsamādhinā sattvānāṁ śāntiṁ karoti|",
    "2947:221": "māmakīsamādhinā puṣṭim|",
    "2947:222": "pāṇḍaravāsinīsamādhinā rakṣām|",
    "2947:223": "tārāsamādhinā vaśyaṁ karoti|",
    "2947:224": "sa eva bhagavāntrūpavajrādikā bhūtvā sattvānāṁ sukhasaumanasya- māpādayati|",
    "2947:225": "sa eva bhagavānkṣitigarbhādibodhisattvasamādhibhiḥ sattvānāmāyatanaviśuddhiṁ karoti|",
    "2947:226": "sa eva bhagavān yamāntakādikrodha- samādhibhirdaśadigvighnagaṇāṁstarjayati|",
    "2947:227": "sarvayogo hi bhagavānvajrasattvastathāgataḥ|",
    "2947:228": "tasyopabhogaṁ sarvaṁ vai traidhātukamaśeṣataḥ||",
    "2947:229": "iti vacanāt|",
    "2947:230": "maṇḍalarājāgrī nāma dvitīyaḥ samādhiḥ||",
    "2947:231": "evaṁ dvātriṁśaddevatācakramabhinirmāya sūkṣmayogaṁ bāhyādhyātmikajāpaṁ (28)",
    "2947:232": "ca kṛtvā punarātmānameva tathatāyāṁ praveśayet|",
    "2947:233": "tato locanādica- turdevyo maṇḍalamadhye mahāsukhamapaśyantyo virahakhedavaśāt tvaṁ vajra- cittetyādigītikābhirmahāsukhaṁ prabodhayanti|",
    "2947:234": "tatreyaṁ gītikā- tvaṁ vajracitta bhuvaneśvara sattvadhāto trāyāhi māṁ ratimanojña mahārthakāmaiḥ|",
    "2947:235": "kāmāhi māṁ janaka sattvamahāgrabandho yadīcchase jīvitu mhya nātha||",
    "2947:236": "tvaṁ vajrakāya bahusattvapriyāṅkacakra buddhārtha bodhiparamārtha hitānudarśī|",
    "2947:237": "rāgeṇa rāgasamayāṁ mama kāmayasva yadīcchase jīvitu mahya nātha||",
    "2947:238": "tvaṁ vajravāca sakalasya hitānukampī lokārthakāryakaraṇe sada sampravṛtta|",
    "2947:239": "(29) kāmāhi māṁ suratacarya samantabhadra yadīcchase jīvitu mahya nātha||",
    "2947:240": "tvaṁ vajrakāma samayāgra mahāhitārtha sambuddhavaṁśatilakaḥ samatānukampī|",
    "2947:241": "kāmāhi māṁ guṇanidhiṁ bahuratnabhūtāṁ yadīcchase jīvitu mahya nātha||",
    "2947:242": "evaṁ sadbhūtaguṇena sañcodite sati pūrvapraṇidhānasāmarthyādvyutthitasya tathāgatāścākṣobhyetyādistotrarājaiḥ stuvanti|",
    "2947:243": "tatreyaṁ stutiḥ- akṣobhyavajra mahājñāna vajradhātu mahābudha|",
    "2947:244": "trimaṇḍala trivajrāgra bhāṣa guhyaṁ namo'stu te||",
    "2947:245": "vairocana mahāśuddha vajraśānta mahārate|",
    "2947:246": "(30) prakṛtiprabhāsvarāndharmān deśa vajra namo'stu te||",
    "2947:247": "ratnarāja sugāmbhīrya khavajrākāśanirmala|",
    "2947:248": "svabhāvaśuddha nirlopa bhāṣa guhyaṁ namo'stu te||",
    "2947:249": "vajrāmitamahārāja nirvikalpa khavajradhṛk|",
    "2947:250": "rāgapāramitāprāpta bhāṣa vajra namo'stu te||",
    "2947:251": "amoghavajra sambuddha sarvāśāparipūraka|",
    "2947:252": "śuddhasvabhāvasambhūta vajrasattva namo'stu te||",
    "2947:253": "tadanantaraṁ buddhajñānaṁ prakāśya maṇḍalacakramanurāgya pūrvavatsvakā- yamaṇḍale praveśyopasaṁhāraṁ kuryādanena krameṇa|",
    "2947:254": "svahṛdayasthaṁ hūṁkāramu- ccārya tena sakalasattvadhātūnmahāvajradhararūpapariṇatānvicintya tanmana- sikāreṇa viharediti|",
    "2947:255": "asya sūtraṁ daśamapaṭale- ākāśadhātumadhyasthaṁ bhāvayedvyūhamaṇḍalam|",
    "2947:256": "(31) hūṁkāraṁ tatra madhyasthaṁ svabimbena prakalpayet||",
    "2947:257": "iti||",
    "2947:258": "evamādikarmikeṇa pratiṣṭhāpitasamayasaṁvareṇābhiṣekaprāptena prākṛtā- haṅkārāpagatena catuḥsandhyādevatāyogābhyāsena svaparārthasampādano- tsukena śāntikarmādiviśiṣṭataramapi kartavyam|",
    "2947:259": "sādhanoktakrameṇā- hāraśodhanaṁ kaṇṭhaśodhanaṁ hṛdayaśodhanaṁ ca kṛtvāhārakṛtyaṁ kuryāt sukhena pariṇamati|",
    "2947:260": "bāhyādhyātmikahomena tryakṣareṇa mālāmantreṇa vā mantrauṣadhiyogenenāpi padmavajrasamāyogena ca sarvakarma prasādhayet|",
    "2947:261": "iti karmarājāgrī nāma tṛtīyaḥ samādhiḥ||",
    "2947:262": "śrīguhyasamājamahāyogatantre bhavotpattikrameṇa vajrasattvaniṣpādanasūtraṁ samāptam||",
    "2947:263": "||",
    "2947:264": "kṛtiriyamācāryacandrakīrtipādānām|| || (32)"
}