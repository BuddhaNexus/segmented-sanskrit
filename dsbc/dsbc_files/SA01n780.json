{
  "SA01n780:0": "navamo binduḥ",
  "SA01n780:1": "anuśayāḥ",
  "SA01n780:2": "1 | aṣṭānavatiranuśayāḥ dvidhā prahīyante |",
  "SA01n780:3": "satyadarśanena prahīyante bhāvanayā ca prahīyante |",
  "SA01n780:4": "aṣṭāviṃśatirduḥkhadarśanena prahīyante |",
  "SA01n780:5": "ekonaviṃśatiḥ samudayadarśanena prahīyante |",
  "SA01n780:6": "ekonaviṃśatirnirodhadarśanena prahīyante |",
  "SA01n780:7": "dvāviṃśatirmārgadarśanena prahīyante |",
  "SA01n780:8": "daśa bhāvanayā prahīyante ||",
  "SA01n780:9": "2 | kāmadhātupratisaṃyuktāḥ duḥkhadarśanena prahīyante daśa anuśayāḥ |",
  "SA01n780:10": "samudayadarśanena prahīyante sapta anuśayāḥ |",
  "SA01n780:11": "nirodhadarśanena prahīyante sapta anuśayāḥ |",
  "SA01n780:12": "mārgadaśanena prahīyante aṣṭau anuśayāḥ |",
  "SA01n780:13": "bhāvanayā prahīyante catvāraḥ anuśayāḥ |",
  "SA01n780:14": "iti ṣaṭtriṃśatkāmadhātupratisaṃyuktāḥ ||",
  "SA01n780:15": "3 | pratighavarjitā anye'",
  "SA01n780:16": "nuśayāḥ rūpārūpyadhātvoḥ pṛthakpṛthag heyāḥ ekatriṃśat ||",
  "SA01n780:17": "4 | saṃkṣepād vastuto daśānuśayāḥ |",
  "SA01n780:18": "satkāyadṛṣṭiḥ antagrāhadṛṣṭiḥ mithyādṛṣṭiḥ dṛṣṭiparāmarśaḥ śīlavrataparāmarśaḥ vicikitsā pratighaḥ mānaḥ avidyā ||",
  "SA01n780:19": "5 | satkāyadṛṣṭiḥ katamā |",
  "SA01n780:20": "paṃcaskandheṣu vikalpayatyātmānamityevaṃ dṛṣṭirucyate satkāyadṛṣṭiḥ |",
  "SA01n780:21": "lokasyāsti antaḥ nāsti antaḥ - ityevaṃ dṛṣṭirucyate antagrāhadṛṣṭiḥ |",
  "SA01n780:22": "nāsti catuḥsatyāni hetupratyayāḥ phalavipāka ityevaṃ dṛṣṭirucyate mithyādṛṣṭiḥ |",
  "SA01n780:23": "sāsravadharmeṣu vikalpayati satatamagratām ityevaṃ dṛṣṭirucyate dṛṣṭiparāmarśaḥ |",
  "SA01n780:24": "aśucihetupratyayeṣu gaveṣayati pariśuddhamārgamityevaṃ dṛṣṭirucyate śīlavrataparāmarśaḥ ||",
  "SA01n780:25": "6 | aprāptamārgasya mūḍhacittasya yadanavabodhaḥ '",
  "SA01n780:26": "asti-nāsti' '",
  "SA01n780:28": "bhavati-nabhavati'",
  "SA01n780:29": "- iti vicikitsā |",
  "SA01n780:30": "mūḍhacittasya sarvadharmeṣu kāmāsaṃgo rāgaḥ |",
  "SA01n780:31": "mūḍhacitte'",
  "SA01n780:32": "niṣṭamāgataṃ prati cittakrodhena saṃkṣobhaḥ pratighaḥ |",
  "SA01n780:33": "ahaṃ mahāniti cittasyonnatirmānaḥ |",
  "SA01n780:34": "sarvadharmāḥ satyalakṣaṇā ityajñānam avidyā ||",
  "SA01n780:35": "7 | etāni saṃyojanāni kāmadhātau duḥkhasatyena (heyāni)sarvāṇi |",
  "SA01n780:36": "samudayasatyena sapta |",
  "SA01n780:37": "nirodhasatyenāpi tathā |",
  "SA01n780:38": "mārgasatyenāṣṭau |",
  "SA01n780:39": "(iti)sarvāṇi saṃyojanāni satyadarśaheyāni ||",
  "SA01n780:40": "8 | kāmadhātau catvāri bhāvanāheyāni |",
  "SA01n780:41": "rūpārūpyadhātoḥ ṣaḍ bhāvanāheyāni |",
  "SA01n780:42": "rāgo dveṣaḥ māno'",
  "SA01n780:43": "vidyā ca paṃcākāraheyāḥ |",
  "SA01n780:44": "vicikitsā mithyādṛṣṭiḥ dṛṣṭiparāmarśaśca catuḥsatyaheyāḥ |",
  "SA01n780:45": "satkāyadṛṣṭyantagrāhadṛṣṭī duḥkhasatyaheye |",
  "SA01n780:46": "śīlavrataparāmarśaḥ duḥkhasatyamārgasatyaheyaḥ ||",
  "SA01n780:47": "9 | kāmadhātau duḥkhasatyaheyāni ṣaḍ paṃca vā saṃyojanāni |",
  "SA01n780:48": "samudayasatyaheyāni trīṇi dve vā saṃyojane ||",
  "SA01n780:49": "10 | avidyā dvividyā duḥkhasatyaheyā ||",
  "SA01n780:50": "11 | avidyā sarvatragā vā bhavati asarvatragā vā |",
  "SA01n780:51": "savatragā katamā |",
  "SA01n780:52": "ṣaṭsaṃyojanasaṃprayuktā āveṇikī cāvidyocyate sarvatragā |",
  "SA01n780:53": "asarvatragā katamā |",
  "SA01n780:54": "trisaṃyojanasaṃprayuktā avidyā ucyate asarvatragā ||",
  "SA01n780:55": "evaṃ samudaye trisaṃyojanasaṃprayuktā āveṇikī cāvidyā ucyate sarvatragā ||",
  "SA01n780:56": "12 | śiṣṭānyanyāni saṃyojanāni na sarvatragāṇi (eva) |",
  "SA01n780:57": "sarvasaṃyojaneṣu rāgadveṣamānetarāṇi sarvatragāṇi |",
  "SA01n780:58": "tatkasya hetoḥ |",
  "SA01n780:59": "teṣāṃ paṃcālaṃbana(heya)tvāt |",
  "SA01n780:60": "sarvatrageṣu saṃyojaneṣu dve dṛṣṭī tatsaṃprayuktā cāvidyā svadhātau sarvatragāḥ nānyadhātau |",
  "SA01n780:61": "rūpadhātāvapyevaṃ |",
  "SA01n780:62": "ārūpyadhātau sarvatragāṇi saṃyojanāni svadhātau sarvatragāṇi |",
  "SA01n780:63": "śiṣṭasarvatragasaṃyojanāni svadhātau sarvatragāṇyapi paradhātugocarāṇi bhavanti |",
  "SA01n780:64": "avidyā sarvasaṃyojanasaṃprayuktā hetuḥ āveṇikī cāvidyā ||",
  "SA01n780:65": "13 | triṣu dhātuṣu nirodhasatyamārgasatyābhyāṃ praheyāḥ (anuśayāḥ)",
  "SA01n780:66": "mithyā dṛṣṭiḥ vicikitsā avidyā ceti aṣṭādaśasaṃyojanāni anāsravagocarāṇi |",
  "SA01n780:67": "anyāni sāsravagocarāṇi |",
  "SA01n780:68": "sarvasāsravagocarāṇi saṃyojanāni tatsaṃprayuktā cāvidyā sāsravagocarāṇi |",
  "SA01n780:69": "śiṣṭāni (saṃyojanāni tatsaṃprayuktā ca)",
  "SA01n780:70": "avidyā anāsravagocarāṇi ||",
  "SA01n780:71": "14 | sarvāṇi tridhātusaṃyojanāni upekṣendriyasaṃprayuktāni |",
  "SA01n780:72": "brahmalokābhāsvaralokeṣu sarvasaṃyojanāni upekṣendriyeṇa saṃprayuktāni saumanasyendriyeṇa ca |",
  "SA01n780:73": "śubhakṛtsnaloke sarvasaṃyojanāni upekṣendriyeṇa sukhendriyeṇa ca saṃprayuktāni |",
  "SA01n780:74": "kāmadhātupratisaṃyukte mithyādṛṣṭiravidyā ca tribhirindriyaiḥ saṃprayukte saumanasyendriyeṇa daurmanasyendriyeṇa upekṣendriyeṇa ca |",
  "SA01n780:75": "vicikitsā dvābhyāmindriyābhyāṃ saṃprayuktā daurmanasyendriyeṇa upekṣendriyeṇa ca |",
  "SA01n780:76": "pratighaḥ tribhirindriyaiḥ saṃprayuktaḥ daurmanasyendriyeṇa duḥkhendriyeṇa upekṣendriyeṇa ca |",
  "SA01n780:77": "śiṣṭāni kāmadhātau satyadarśanaheyāni (saṃyojanāni)",
  "SA01n780:78": "dvābhyāmindriyābhyāṃ saṃprayuktāni saumanasyendriyeṇa upekṣendriyeṇa ca ||",
  "SA01n780:79": "15 | kāmadhātau bhāvanāheyāni ṣaḍvijñānasaṃprayuktāni bhavanti sthāpayitvā mānaṃ manovijñānasaṃprayuktaṃ |",
  "SA01n780:80": "sarvāṇi satyadarśanaheyāni manovijñānasaṃprayuktāni ||",
  "SA01n780:81": "16 | daśopakleśā ucyante bandhanāni |",
  "SA01n780:82": "krodhaḥ |",
  "SA01n780:83": "mrakṣaḥ |",
  "SA01n780:84": "styānaṃ |",
  "SA01n780:85": "middhaṃ |",
  "SA01n780:86": "auddhatyaṃ |",
  "SA01n780:87": "kaukṛtyaṃ |",
  "SA01n780:88": "mātsaryaṃ |",
  "SA01n780:89": "īrṣyā |",
  "SA01n780:90": "āhrīkyaṃ |",
  "SA01n780:91": "anapatrāpyaṃ ||",
  "SA01n780:92": "17 | krodhaḥ katamaḥ |",
  "SA01n780:93": "cittadoṣo bhṛśaṃ kṣobhaḥ |",
  "SA01n780:94": "mrakṣaḥ katamaḥ |",
  "SA01n780:95": "bhayaṃ lokaḥ paśyet śrṛṇuyād (veti) ||",
  "SA01n780:96": "styānaṃ katamat |",
  "SA01n780:97": "cittalīnatā cittagurutā kāyagurutā |",
  "SA01n780:98": "(idaṃ bhavati)",
  "SA01n780:99": "sarvasaṃyojanasaṃprayuktaṃ ||",
  "SA01n780:100": "middhaṃ katamat |",
  "SA01n780:101": "manaso nidrāyoge bahirdhā (vṛttiḥ)",
  "SA01n780:102": "tandrayānīśvaratā |",
  "SA01n780:103": "(idaṃ bhavati)",
  "SA01n780:104": "kāmadhātupratisaṃyuktaṃ manovijñānasaṃprayuktaṃ ||",
  "SA01n780:105": "auddhatyaṃ katamat |",
  "SA01n780:106": "cittamakuśalamaviśrāntaṃ |",
  "SA01n780:107": "(idaṃ bhavati)",
  "SA01n780:108": "sarvasaṃyojanasaṃprayuktaṃ ||",
  "SA01n780:109": "kaukṛtyaṃ katamat |",
  "SA01n780:110": "kṛtakuśalākuśalayoranuśocanaṃ |",
  "SA01n780:111": "(idaṃ bhavati)",
  "SA01n780:112": "daumanasyendriyeṇa saṃprayuktaṃ ||",
  "SA01n780:113": "mātsaryaṃ katamat |",
  "SA01n780:114": "premṇātiśayena cittakārpaṇyaṃ ||",
  "SA01n780:115": "īrṣyā katamā |",
  "SA01n780:116": "paraṃ sadvastulābhinaṃ dṛṣṭvā aprasādaḥ duḥkhasya prāpayitukāmatā ||",
  "SA01n780:117": "ete dve (īrṣyāmātsarya-)",
  "SA01n780:118": "bandhane kāmadhātupratisaṃyukte bhāvanāheye ||",
  "SA01n780:119": "āhrīkyaṃ katamat |",
  "SA01n780:120": "duṣkṛte nātmani lajjā ||",
  "SA01n780:121": "anapatrāpyaṃ katamat |",
  "SA01n780:122": "duṣkṛte na parato lajjā ||",
  "SA01n780:123": "ete sarvākuśaladharmasaṃprayukte ||",
  "SA01n780:124": "18 | trīṇi bandhanāni |",
  "SA01n780:125": "rāgo dveṣomohaśca |",
  "SA01n780:126": "(kāmadhātau)",
  "SA01n780:127": "ṣaḍvijñānasaṃprayuktāni |",
  "SA01n780:128": "rūpadhātau dve |",
  "SA01n780:129": "rāgo mohaśca |",
  "SA01n780:130": "caturvijñānasaṃprayukte |",
  "SA01n780:131": "avaśiṣṭaṃ bandhanaṃ manovijñānasaṃprayuktaṃ ||",
  "SA01n780:132": "19 | yugapadānantaryamārgeṇa saṃyojanaprahāṇakṛtābhisamayakāle gurukṛtābhisamayena prahāṇāt kāmadhātusaṃyojanānāṃ trividhakṣayaparijñālābhaḥ ||",
  "SA01n780:133": "20 | kāmadhātau duḥkhasatyasamudayasatyapraheyānāṃ (kleśānāṃ prahāṇaṃ)",
  "SA01n780:134": "prathamā kṣayaparijñā |",
  "SA01n780:135": "nirodhasatyapraheyānāṃ dvitīyā kṣayaparijñā |",
  "SA01n780:136": "mārgasatyapraheyānāṃ tṛtīyā kṣayaparijñā |",
  "SA01n780:137": "(evaṃ)rūpārūpyadhātvoḥ catuḥsatyapraheyānāṃ saṃyojanānāṃ prahāṇe tisraḥ kṣayaparijñāḥ |",
  "SA01n780:138": "kāmadhātau paṃcāvarabhāgīyānāṃ saṃyojanānāṃ prahāṇaṃ saptamī kṣayaparijñā |",
  "SA01n780:139": "rūpadhātau bhāvanāheyānāṃ (kleśānāṃ prahāṇaṃ)",
  "SA01n780:140": "aṣṭamī kṣayaparijñā |",
  "SA01n780:141": "sarvakleśasaṃyojanānāṃ prahāṇaṃ navamī parijñā |",
  "SA01n780:142": "saṃyojanānāmaśeṣataḥ parikṣayaḥ parijñā ||",
  "SA01n780:143": "21 | astyevaṃ saṃyojanāni cittaviprayuktāni paryavatiṣṭhante cittasaṃprayuktāni (ca) |",
  "SA01n780:144": "nāstyevaṃ |",
  "SA01n780:145": "sarvāṇi cittasaṃprayuktānyeva (paryavatiṣṭhante) |",
  "SA01n780:146": "tatkasya hetoḥ |",
  "SA01n780:147": "samutthiteṣu saṃyojanakleśeṣu kuśaladharmāṇāṃ bhavati nāśaḥ |",
  "SA01n780:148": "darśanena (niruddheṣu)",
  "SA01n780:149": "saṃyojaneṣu kuśaladharmāṇāṃ bhavatyutpāda stasmād jñātavyaṃ sarvāṇi saṃyojanāni cittasaṃprayuktāni (paryavatiṣṭhante iti) ||",
  "SA01n780:150": "22 | sarvāṇyetāni saṃyojanāni dvivastuheyāni dhyānasaṃprayuktacitta na prajñāsaṃprayuktacittena ca |",
  "SA01n780:151": "dhyānaprahāṇaṃ katamat |",
  "SA01n780:152": "ādyaścittopaśamaḥ |",
  "SA01n780:153": "prajñāprahāṇaṃ katamat |",
  "SA01n780:154": "dharmavicayaḥ |",
  "SA01n780:155": "samādhyavatāra ekāgracittatā |",
  "SA01n780:156": "sarvadharmā anityāḥ samā iti vipaśyanayā bhāvanā prajñā |",
  "SA01n780:157": "dhyānaprajñāsahacarabhāvanayā vimokṣaprāptiḥ ||",
  "SA01n780:158": "23 | trikālaṃ kuśalavīryeṇa dhyānakālānurakṣiṇā yadā cittaṃ mṛdurbhavati vilīnaṃ tadā bhāvanīyaṃ vīryaṃ |",
  "SA01n780:159": "yadā cittaṃ samaṃ tadā ekāgracittena bhāvanīyaṃ kuśalaṃ |",
  "SA01n780:160": "yadā na vilīnaṃ nāpi samaṃ tadobhayavastuni viśramayitavyā cittagatiḥ ||",
  "SA01n780:161": "24 | tathāhi | suvarṇakāraḥ suvarṇamādāyāgnau mūpayā kadāciddhamati |",
  "SA01n780:162": "kadācidādāya jalaṃ siṃcati |",
  "SA01n780:163": "kadācidviśramayati |",
  "SA01n780:164": "tatkasya hetoḥ |",
  "SA01n780:165": "yadi sarvadā dhamet suvarṇaṃ dravet |",
  "SA01n780:166": "yadi sarvadā siṃcet śītalaṃ sanna tapet |",
  "SA01n780:167": "yadi sarvadā viśramayet na paripākaṃ gacchet |",
  "SA01n780:168": "dhyānaniṣṭho'pyevam |",
  "SA01n780:169": "mūpayā dhamanaṃ yathā vāryaṃ |",
  "SA01n780:170": "jalaseko yathā dhyānaṃ |",
  "SA01n780:171": "viśrama yathā upekṣā |",
  "SA01n780:172": "tatkasya hetoḥ |",
  "SA01n780:173": "sarvadā vīryeṇa cittaṃ samaṃ bhavati |",
  "SA01n780:174": "sarvadā samādhinā cittanupaśāntaṃ bhavati |",
  "SA01n780:175": "sarvadopekṣayā sarvacittānupādānaṃ bhavati |",
  "SA01n780:176": "tena kadācidātāpena vīryavān kadācidekāgraṃ samāhitaḥ kadāciccopekṣamāṇo (viharati)",
  "SA01n780:177": "evaṃ (viharataḥ)",
  "SA01n780:178": "cittaṃ śāntaṃ samaṃ sarvasaṃyojaneṣu labhate vimokṣam ||",
  "SA01n780:179": "[ityabhidharmāmṛtaśāstre'",
  "SA01n780:180": "nuśayanirdeśo nāma navamo vinduḥ ||]"
}