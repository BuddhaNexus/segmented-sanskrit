{
    "443:0": "mahāmegha sūtram",
    "443:1": "oṃ namo 'cintya-sāgarebhyaḥ sarva-buddha-bodhisattvebhyaḥ|",
    "443:2": "evaṃ mayā śrutam ekasmin samaye bhagavan nandopananda-nāgarājā bhavane viharati sma|",
    "443:3": "śrī-maṇi-ratna-garbha-mahā-megha-maṇḍala-kūṭāgāre mahatā bhikṣu-saṃghena sārdhaṃ mahatā ca bodhisattva-saṃghena sārdhaṃ mahatā ca nāga-rāja-gaṇena sārdham,",
    "443:4": "tadyathā,",
    "443:5": "nandena ca nāga-rājena upanandena ca sāgareṇa ca anavataptena ca manasvinā ca varuṇena ca takṣakena ca dhṛtarāṣṭreṇa ca vāsukinā ca mucilindena ca erāvaṇena ca pauṇḍrena ca śrītejasā ca śrī-bhadreṇa ca vidyu-mālinā ca mahā-maṇi-cūḍena ca cūḍā-maṇi-dhareṇa ca avabhāsana-śikhinā ca indrāyudha-śikhareṇa ca indra-dhvajena ca indra-yaṣṭinā ca jambu-dhvajena ca svastikena ca mahā-maṇḍalikena ca mahā bhujaṅgena ca jyoti-rasena ca śaśitejasā ca śrimatā ca soma-darśanena ca su-darśanena ca supratiṣṭhitena ca maṇi-kaṇṭhena ca megha-saṃbhavena ca varṣadhāreṇa ca prasphoṭakena ca visphoṭakena ca visphūrjitena ca mahāphanakena ca gambhīra-nirghoṣena ca mahā-nirnāda-nādinā ca nāga-rājena ca vinarditena ca utpalakena ca mahā-vikrameṇa ca īṣādhāreṇa ca citra-senena ca mahā-pāśena ca elapatreṇa ca ābhāsena ca khara-karṇena ca śaṅkhena ca dardareṇa ca upa-dardareṇa ca nāga-rājena kṣemaṃ-kareṇa ca mahā-kṣemaṃ-kareṇa ca bhujaṃgamena ca mahā-bhūjaṃgamena ca mahā-balena ca phaluḍena ca apalālena ca lambureṇa ca kṛmiśena ca kṛṣṇena ca indra-senena ca nāga-rājena naḍena ca upanaḍena ca kambu-dhāreṇa ca dramidena ca sundareṇa ca hasti-karṇena ca tīkṣṇakena ca piṅgalena ca vidyujjvālena ca mahā-vidyut-prabhena ca bala-devena ca kambalena ca bharu-kacchena ca nāga-rājena amṛtena ca tīrthakena ca vaiḍūrya-prabhena ca suvarṇa-keśena ca kanaka-prabhena ca śaśiketu-prabhena ca sūrya-prabhena ca udayanena ca gave-śīrṣeṇa ca śvetakena ca nāga-rājena kālakena ca yamena ca śrāmaṇena ca masakena ca saṃhatanena ca nimin-dhareṇa ca dharaṇiṃ-dhareṇa ca sahasra-śīrṣeṇa ca maṇi-cūḍena ca amogha-darśanena ca nāga-rājena balāhakena ca su-ṣeṇena ca go-pālena ca nara-dattena ca vinītena ca jarāyanena ca kumbhīrena ca kumbhīra-mukhena ca viṣaṃ-dhareṇa ca āśiviṣeṇa ca nāga-rājena padmakena ca lāṅgulena ca pralambena ca bhīṣaṇena ca sutejasā ca pañca-śīrṣeṇa ca ballireṇa ca jarad-rathena ca uttarakena ca nāga-rājena dīrgha-pucchena ca sphāra-śīrṣeṇa ca bimbikena ca vidhureṇa ca aśvakena ca triśīrṣeṇa ca nāga-ṣeṇena ca mahā-tejasā ca nala-dattena ca bhīmakena ca dīpta-prabhena ca sapta-śīrṣeṇa ca bṛhad-drumena ca priyadarśanena ca mahā-pracaṇḍena ca vimala-tejasā ca su-netreṇa ca mahā-ghoreṇa ca arciḥ-skandhena ca mahā-caṇḍena ca nāga-rājena ugra-krodhena ca ratnāmbudena ca mahā-meghāmbudena ca indra-prabhena ca pāda-pena ca megha-candreṇa ca sāgara-megha ca mahā-gandha-kusumena ca kumudākareṇa ca ratna-netreṇa ca nāge-rājena mahā-ketu-dhvajena ca mahā-megha-garbheṇa ca himavatā ca śrī-garbheṇa ca megha-śaktikena ca rajanin-dhareṇa ca ambudena ca mahā-meghāmbudena ca mahāmbudena ca vaiśvānara-tejasā ca megheśvara-rājena ca vigata-krodhena ca kakubena ca nāgaśūreṇa ca jalan-dhareṇa ca megha-cchatreṇa ca iṅgīra-mukhena ca tejasvinā ca megha-sphūditena ca ananta-kramena ca nāga-rājena suṣeṇena ca mahā-śarīreṇa ca vṛkodareṇa ca śāntinā ca vīreṇa ca kāka-nādena ca uddhureṇa ca viṣogreṇa ca sughoṣena ca amṛtasāreṇa ca mahā-pravarṣakena ca vidyun-nadena ca saṃghaṭṭa-śabdena ca duṃdubhi-svareṇa ca amṛta-dhāreṇa ca nandikena ca garjasphoṭakena ca sūra-ṣeṇena ca nārāyaṇena ca vadavā-mukhena ca vikaṭena ca nāga-rājena,",
    "443:6": "evaṃ pramukhaiḥ sarva-mahā-nāga-rāja-pūrvaṃgamaiścatur-aśityā nāgā-koṭi-niyuta-śata-sahasraiḥ sannipatitaiḥ sanniṣannaiḥ|",
    "443:7": "tena khalu punaḥ samayena sarve te nāga-rājāḥ saparivārā uttāyāsanebhya ekāṃsam-uttarā-saṅgāni kṛtvā dakṣiṇāni jānu maṇḍalāni pṛthivyāṃ pratiṣṭhāpya yena bhagavāṃs tenāñjaliṃ praṇamyāprameyāsamkhyeyaiḥ parama-vividha-ruciraiḥ puṣpa-dhūpa-gandha-mālya-vilepana-cūrṇa-civara-cchatra-dhvaja-patāka-paṭṭa-dāma-vādya-tūrya-tāḍāvacāra-saṃgīti-ratnakusuma- ratnadāma-muktāhāra-nāgapuṣpa-muktajālaig garjanto guḍuguḍāyamāna mahā-vātāṃ pravāyanto mahā-nādaṃ nadanto ramaṇīyāṃś ca dharma-nādaṃ nadantaḥ,",
    "443:8": "mahatā-guru-gaurava-citrī-kāreṇa bhagavantam abhicchādayantaḥ pradakṣiṇī kurvanti sma|",
    "443:9": "pradakṣiṇi kṛtyaikānte tasthuḥ,",
    "443:10": "ekanta-sthitāḥ praṇidhānāni kurvanti sma|",
    "443:11": "sarva-loka-dhātu-samudra-paramāṇurajaḥ-samaiḥ kāya-samudraiḥ,",
    "443:12": "sarva-buddha-bodhisattva-parṣan-maṇḍala-samudreṣu,",
    "443:13": "sarva-loka-dhātu-prasara-samudreṣu,",
    "443:14": "sarva-pṛthivy-aptejo-vāyu-paramāṇurajaḥ sarva-rūpāvabhāsa-sama-paramāṇurajaḥsu,",
    "443:15": "ekaikasmiṃ,",
    "443:16": "paramāṇurajasi,",
    "443:17": "sarva-gaṇanā-samudra-samatikrantair asaṃkhyeyāprameyācintyātulyāmāpyānabhilāpya-samatikrantaiḥ kāya-megha-samudraiḥ,",
    "443:18": "ekaikasmin kāye 'prameyāsaṃkhyeyān pāṇi-samudra-meghān adhiṣṭhāya,",
    "443:19": "samanta-dik-śroto 'bhimukād ekaikasmāt paramāṇurājo-bhagāt samanta-dik-kula-sphalaṇair asaṃbhinnaiḥ sarva-pūjā-megha-samudraiḥ,",
    "443:20": "sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ,",
    "443:21": "yadutāprameyāsaṃkhyeyācintyātulyāmāpyāparimāṇān abhilāpyair asaṃbhinnaiḥ samantabhadra-caryā|",
    "443:22": "prabhāva-samudra-meghaiḥ saṃcchannaṃ gagaṇatalam adhiṣṭhāya,",
    "443:23": "yathā bodhisattvātma-bhāva-samudra-meghaiḥ,",
    "443:24": "evaṃ sarva-ratna-varṇa-rasmi-dhane-sarva-sūrya-candrātma-bhāva-maṇḍala-samudra-meghaiḥ,",
    "443:25": "sarva-ratna-hāra-kusuma-samudra-meghaiḥ,",
    "443:26": "sarva-ratnāvabhāsa-garbha-kuṭāgāra-samudra-meghaiḥ,",
    "443:27": "sarva-cūrṇa-vṛkṣa-kośasamudra-meghaiḥ sarva-gandha-dhūpa-sarva-rūpa-saṃdarśana-samudra-meghaiḥ,",
    "443:28": "sarva-ruta-nigarjita-vādya-samudra-meghaiḥ,",
    "443:29": "sarva-gandha-vṛkṣa-kośa-samudra-meghaiḥ,",
    "443:30": "saṃcchannaṃ gagaṇatalam adhiṣṭhāya,",
    "443:31": "evaṃ pramukhair aprameyāsaṃkhyeyācintyātulyāmāpyāparimāṇānabhilāpyaiḥ asaṃbhinnaiḥ sarva-pūjā-megha-samudraiḥ,",
    "443:32": "sarva-buddha-bodhisattva-samudrān satkuryāmo gurukuryāmo mānayemaḥ pujayemaḥ|",
    "443:33": "sarva-vyūha-viṣaya-vidyotita-garbha-maṇi-rāja-samudra-meghaiḥ saṃcchannaṃ gagaṇatalam adhiṣṭhāya,",
    "443:34": "sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:35": "sarva-samantāvabhāsa-ratna-varṣa-vyūha-maṇi-rāja-samudra-meghaiḥ sarva-ratnārcir-jvālana-buddha-niyāma-nirghoṣa-maṇi-rāja-samudra-meghaiḥ,",
    "443:36": "samanta-sphāraṇa-sarva-buddha-dharma-nirghoṣa-maṇi-rāja-samudra-meghaiḥ,",
    "443:37": "samanta-mukha-ratna-raśmi-buddha-nirmāṇāvabhāsa-samudra-meghaiḥ,",
    "443:38": "sarva-vyūhāsambhinna-parṣan-maṇḍala-pratibhāsa-saṃdarśana-maṇi-rāja-samudra-meghaiḥ,",
    "443:39": "arciḥ-pradīpa-sarva-buddha-viṣayānusaraṇa-maṇi-rāja-samudra-meghaiḥ,",
    "443:40": "acintya-buddha-kṣetra-tathāgata-vimāna-pratibhāsa-saṃdarśana-maṇi-rāja-samudra-meghaiḥ,",
    "443:41": "sarva-vicitra-ratna-reṇuṃ try-adhava-buddha-kāya-pratibāsa-vairocana-maṇi-rāja-samudra-meghaiḥ,",
    "443:42": "saṃcchannaṃ gaganatalam adhiṣṭhāya,",
    "443:43": "sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:44": "asaṃbhinnaiḥ sarva-ratna-gandha-vicitra-puṣpa-kūṭāgāra-samudra-meghaiḥ,",
    "443:45": "ananta-varṇa-sarva-maṇi-rāja-pratimaṇḍita-kūṭāgāra-samudra-meghaiḥ,",
    "443:46": "sarva-ratna-pradīpa-gandhārciḥ-kūṭāgāra-samudra-meghaiḥ,",
    "443:47": "sarva-mukā-hāra-vicitra-kūṭāgāra-samudra-meghaiḥ,",
    "443:48": "sarva-puṣpa-keśara-samudra-meghaiḥ,",
    "443:49": "ananta-ratna-hāra-samalaṃkṛta-kūṭāgāra-samudra-meghaiḥ,",
    "443:50": "saṃcchannaṃ gaganatalam adhiṣṭhāya,",
    "443:51": "daśa-dik-spharaṇa-samanta-raśmi-jyotir-garbha-sarva-vyūha-pratimaṇḍita-samanta-spharaṇa-kūṭāgāra-samudra-meghaiḥ,",
    "443:52": "sarva-ratna-reṇu-pratimaṇḍitāneka-vyūha-saṃdarśana-kūṭāgāra-samudra-meghaiḥ,",
    "443:53": "sarva-vyūha-pratimaṇḍita-samanta-spharaṇa-kūṭāgāra-samudra-meghaiḥ,",
    "443:54": "samanta-mukha-puṣpa-toraṇa-ghaṇṭā-jālāvalambita-samudra-meghaiḥ,",
    "443:55": "saṃcchannaṃ gaganatalam adhiṣṭhāya,",
    "443:56": "sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:57": "kañcana-ratna-vicitra-sūtra-hāra-ratna-harṣa-garbha-siṃhāsana-samudra-meghaiḥ,",
    "443:58": "kusumāvabhāsa-vicitra-garbha-siṃhāsana-samudra-meghaiḥ,",
    "443:59": "indra-nīla-jambūnada-padma-vicira-garbha-siṃhāsana-samudra-meghaiḥ,",
    "443:60": "pradīpa-maṇi-padma-garbha-siṃhāsana-samudra-meghaiḥ,",
    "443:61": "jyotir-dhvaja-maṇi-ratna-padma-vicitra-garbha-siṃhāsana-samudra-meghaiḥ,",
    "443:62": "ratna-pratimaṇḍita-padma-vicitra-garbha-siṃhāsana-samudra-meghaiḥ,",
    "443:63": "indra-nīla-rucira-jvalana-raśmi-padma-garbha-siṃhāsana-samudra-meghaiḥ,",
    "443:64": "akṣaya-raśmi-jvalana-tejaḥ padma-garbha-siṃhāsana-samudra-meghaiḥ,",
    "443:65": "sarva-ratna-jvāla-niḥsṛta-padma-garbha-siṃhāsana-samudra-meghaiḥ,",
    "443:66": "buddha-ruta-nirghoṣa-raśmi-padma-garbha-siṃhāsana-samudra-meghaiḥ,",
    "443:67": "asaṃbhinnaiḥ saṃcchannaṃ gaganatalam adhiṣṭhāya,",
    "443:68": "sarvabuddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:69": "sarva-gandha-maṇi-vicitra-vṛkṣa-samudra-meghaiḥ,",
    "443:70": "samanta-mukha-patrāñjali-megha-niḥsaraṇa-gandha-vṛkṣa-samudra-meghaiḥ,",
    "443:71": "sarva-vṛkṣa-rūpānanta-vyūha-saṃdarśana-vṛkṣa-samudra-meghaiḥ,",
    "443:72": "sarva-kusuma-megha-pralamba-vṛkṣa-samudra-meghaiḥ,",
    "443:73": "sarva-vṛkṣa-vyūha-niḥsṛtānata-kośa-vṛkṣa-samudra-meghaiḥ,",
    "443:74": "sarvaratnārcir-maṇḍala-vidyotita-vṛkṣa-samudra-meghaiḥ,",
    "443:75": "sarva-candana-cūrṇa-bodhisattvārdha-kāya-saṃdarśana-samudra-meghaiḥ,",
    "443:76": "sarvabodhi-maṇḍalācintya-vyūha-prabhā-vṛkṣa-devatānanta-sarva-ratna-vastra-kośa-sūrya-vidyotita-vṛkṣa-samudra-meghaiḥ,",
    "443:77": "sarva-ruta-nirghoṣa-nigarjana-manojñā-nirghoṣa-samanta-pramuñcana-vṛkṣa-samudra-meghaiḥ,",
    "443:78": "ananta-varṇa-ratna-padma-garbha-siṃhāsana-samudra-meghaiḥ,",
    "443:79": "samanta-abhimukha-maṇi-rāja-vidyotita-garbha-siṃhāsana-samudra-meghaiḥ,",
    "443:80": "sarvālaṃkāra-vyūha-pratimaṇḍita-garbha-siṃhāsana-samudra-meghaiḥ,",
    "443:81": "vicitra-ratnārciḥ-pradipa-mālāgarbha-siṃhāsana-samudra-meghaiḥ,",
    "443:82": "samanta-nirghoṣa-ratna-varṣa-niḥsaraṇa-garbha-siṃhāsana-samudra-meghaiḥ,",
    "443:83": "sarva-gandha-kusuma-padma-hāra-ratna-garbha-siṃhāsana-samudra-meghaiḥ,",
    "443:84": "sarva-buddhāsana-vyūha-saṃdarśana-maṇi-rāja-garbha-siṃhāsana-samudra-meghaiḥ,",
    "443:85": "sarva-vyūha-hāra-pralaṃba-toraṇa-vedikā-pratimaṇḍita-ratna-garbha-megha-siṃhāsana-samudra-meghaiḥ,",
    "443:86": "sarva-druma-maṇi-ratna-śākha-cūrṇa-kośa-garbha-siṃhāsana-samudra-meghaiḥ,",
    "443:87": "vicitra-gandha-ratna-kiṃkinī-jāla-samantālaṃkāra-sūrya-vidyotita-garbha-siṃhāsana-samudra-meghaiḥ,",
    "443:88": "saṃcchannaṃ gaganatalam adhiṣṭhāya,",
    "443:89": "sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:90": "sarva-cintā-rāja-maṇi-vitāna-samudra-meghaiḥ,",
    "443:91": "indra-nīla-ratna-keśara-sarva-puṣpa-vyūha-vitāna-samudra-meghaiḥ,",
    "443:92": "sarva-gandha-maṇi-vitāna-samudra-meghaiḥ,",
    "443:93": "ratnārciḥ-pradīpa-vigraha-vitāna-samudra-meghaiḥ,",
    "443:94": "buddha-ṛddhi-vinidarśana-prabhāsa-nirghoṣa-maṇi-rāja-vitāna-samudra-meghaiḥ,",
    "443:95": "vicitra-maṇi-vastra-sarva-vyūha-prabhāsa-saṃdarśana-vitāna-samudra-meghaiḥ,",
    "443:96": "sarva-puṣpa-augha-jvālāvabhāsa-ratna-vitāna-samudra-meghaiḥ,",
    "443:97": "vicitra-ghaṇṭa-samanta-nirghoṣa-spharaṇa-jvāla-vitāna-samudra-meghaiḥ,",
    "443:98": "ananta-varṇa-padma-jvāla-vicitra-maṇi-karkaṭika-padma-jāla-vitāna-samudra-meghaiḥ,",
    "443:99": "suvarṇa-keśara-raśmi-jyotir-dhvaja-vitāna-samudra-meghaiḥ,",
    "443:100": "acintya-vyūha-pratibhāsa-prabhā-sarva-vyūhālaṃkāra-vitāna-samudra-meghaiḥ,",
    "443:101": "saṃcchannaṃ gaganatalam adhiṣṭhāya,",
    "443:102": "sarva-buddha-bodhisattva-sāgara-megha-samudrān satkuryāmo gurukuryāmo mānayemaḥ pūjayemaḥ|",
    "443:103": "vicitra-sarva-maṇi-ratna-cchatra-samudra-meghaiḥ,",
    "443:104": "saṃcchannaṃ gaganatalam adhiṣṭhāya,",
    "443:105": "daśabhir-ratna-raśmi-jyotir-vyūha-puṣpa-cchatra-samudra-meghaiḥ,",
    "443:106": "ananta-varṇa-mukti-kośa-cchatra-samudra-meghaiḥ,",
    "443:107": "sarva-buddha-bodhisattva-karuṇā-mukha-nirghoṣa-maṇi-rāja-cchatra-samudra-meghaiḥ,",
    "443:108": "vicitra-ratnārcir-mālā-cchatra-samudra-meghaiḥ,",
    "443:109": "samanta-ratna-reṇu-prabhāsa-pratimaṇḍita-ghaṇṭā-jālāvalaṃbita-cchatra-samudra-meghaiḥ,",
    "443:110": "sarva-maṇi-druma-śākālaṃkāra-cchatra-samudra-meghaiḥ,",
    "443:111": "sūrya-virocanārcir-maṇi-rāja-sarva-gandha-dhūpa-cchatra-samudra-meghaiḥ,",
    "443:112": "candana-cūrṇa-kośa-samanta-spharaṇa-cchatra-samudra-meghaiḥ,",
    "443:113": "vipula-buddha-viṣaya-vidyotita-samanta-vyūha-spharaṇa-cchatra-samudra-meghaiḥ,",
    "443:114": "asaṃbhinnaiḥ sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:115": "sarvaratnāvabhāsa-maṇḍala-samudra-meghaiḥ,",
    "443:116": "asaṃbhinnaiḥ sarva-ratnārcir-vigraha-prabhā-maṇḍala-samudra-meghaiḥ,",
    "443:117": "kusuma-megha-vidyotita-prabhā-maṇḍala-samudra-meghaiḥ,",
    "443:118": "sarva-ratna-raśmi-buddha-nirmāṇa-prabhā-maṇḍala-samudra-meghaiḥ,",
    "443:119": "sarva-buddha-kṣetra-pratibhāsāntargata-prabhā-maṇḍala-samudra-meghaiḥ,",
    "443:120": "samanta-mukha-buddha-viṣaya-nigarjana-ratna-śākha-prabhā-maṇḍala-samudra-meghaiḥ,",
    "443:121": "sarva-vaidūrya-ratna-gotra-maṇi-rāja-raśmi-prabhā-maṇḍala-samudra-meghaiḥ,",
    "443:122": "ananta-sattva-rūpa-citta-kṣaṇa-saṃdarśana-prabhā-maṇḍala-samudra-meghaiḥ,",
    "443:123": "sarva-buddha-praṇidhānaṃ-saṃbhava-manojñā-nāda-pramuñcana-prabhā-maṇḍala-samudra-meghaiḥ,",
    "443:124": "sarva-parṣan-maṇḍala-sattva-vinaya-nirghoṣa-maṇi-rāja-prabhā-maṇḍala-samudra-meghaiḥ,",
    "443:125": "sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:126": "sarva-maṇi-kośa-raśmi-samudra-meghaiḥ,",
    "443:127": "sarva-buddha-rūpa-śabda-gandha-rasa-spraṣṭavya-raśmi-samudra-meghaiḥ,",
    "443:128": "sarva-ratnārciḥ-samudra-meghaiḥ,",
    "443:129": "sarva-buddha-dharma-nigarjana-spharaṇa-raśmi-samudra-meghaiḥ,",
    "443:130": "sarva-buddha-kṣetra-vyūha-vidyotita-raśmi-samudra-meghaiḥ,",
    "443:131": "sarva-puṣpa-kūṭāgāra-raśmi-samudra-meghaiḥ,",
    "443:132": "sarva-ratna-reṇu-raśmi-samudra-meghaiḥ,",
    "443:133": "sarva-kalpa-paraṃparā-buddha-saṃbhava-sattva-paripācana-nigarjana-raśmi-samudra-meghaiḥ,",
    "443:134": "akṣayasattva-ratna-nidarśana-sarva-puṣpa-keśara-raśmi-samudra-meghaiḥ,",
    "443:135": "sarvāsana-vyūha-saṃdarśana-raśmi-samudra-meghaiḥ asaṃbhinnaiḥ sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ|",
    "443:136": "asaṃbhinnair ananta-varṇa-ratnārciḥ-samudrameghaiḥ,",
    "443:137": "samanta-prabhā-maṇi-rājārciḥ-samudra-meghaiḥ,",
    "443:138": "vipula-sarva-buddha-kṣetra-vyūha-vidyotitārciḥ-samudra-meghaiḥ,",
    "443:139": "sarva-gandhārciḥ-samudra-meghaiḥ,",
    "443:140": "sarva-vyūhārciḥ-samudra-meghaiḥ,",
    "443:141": "sarva-buddha-nirmāṇārciḥ-samudra-meghaiḥ,",
    "443:142": "vicitra-ratna-druma-keśarārciḥ-samudra-meghaiḥ,",
    "443:143": "sarva-vastrārciḥ-samudra-meghaiḥ,",
    "443:144": "ananta-bodhisattva-caryā-nirghoṣa-maṇi-rājārciḥ-samudra-meghaiḥ,",
    "443:145": "sarva-muktā-pradipārciḥ-samudra-meghaiḥ,",
    "443:146": "asaṃbhinnaiḥ sarvabuddha-bodhisattva-sāgara-megha-samudrān satkuryāmo gurukuryāmo mānayemaḥ pūjayemaḥ|",
    "443:147": "acintyaiḥ sarva-gandha-puṣpa-vicitra-samudra-meghaiḥ,",
    "443:148": "sarva-ratnārciḥ-padma-jāla-samudra-meghaiḥ,",
    "443:149": "ananta-varṇa-maṇi-ratna-prabhā maṇḍala-samudra-meghaiḥ,",
    "443:150": "sarva-ratna-varṇa-muktā-kośa-samudra-meghaiḥ,",
    "443:151": "sarva-ratna-gandha-candana-curṇa-samudra-meghaiḥ,",
    "443:152": "sarva-ratna-cchatra-samudra-meghaiḥ,",
    "443:153": "manojña-śubha-ruta-svarṇa-keśara-raśmi-jyotir-dhvaja-vitāna-samudra-meghaiḥ,",
    "443:154": "acintya-vyūha-pratibhāsa-prabhā-sarva-vyūhālaṃkāra-samudra-meghaiḥ,",
    "443:155": "manojña-śubha-rucira-nirghoṣa-maṇi-rāja samudra-meghaiḥ,",
    "443:156": "sūrya-jyotir-maṇi-cakra-hāra-samudra-meghaiḥ,",
    "443:157": "ananta-ratna-kośa-samudra-meghaiḥ,",
    "443:158": "sarva-samata-bhadrātma-bhāva-samudra-meghaiḥ,",
    "443:159": "asaṃbhinnaiḥ sarva-buddha-bodhisattva-sāgara-megha-samudrān satkuryāmo gurukuryāmo mānayemaḥ pūjayemaḥ|",
    "443:160": "evam rūpaṃ praṇidhānaṃ kṛtvā te nāga-rājānaḥ punar api bhagavantaṃ triḥ pradakṣiṇikṛtya pādābhivadanāñ ca kṛtvā,",
    "443:161": "bhagavatānujñatāḥ sveṣu svasthāsaneṣu nyaṣīdan|",
    "443:162": "tena khalu punaḥ samayena ananta-parikala-sāgala-megha-vyūha-tejo-maṇḍala-chatrākāra-rājas tri-sāhasra-mahā-sāhasriko mahā-nāgādhipatiḥ avaivartika-praṇidhāna-parikarmair jambudvīpe 'tyāgatas tathāgatasya pūjanāyai vandanāyai paryupāsanāyai dharma-śravaṇāyai ca|",
    "443:163": "atha khalv ananta-parikara-sāgara-megha-vyūha-tejo-maṇḍala-chatrākāra-rājas tri-sāhasra-mahā-sāhasriko mahā-nāgādhipatiḥ utthāyāsanād ekāṃśam uttarā-saṅgaṃ kṛtvā dakṣiṇam jānu-maṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat|",
    "443:164": "pṛccheyam ahaṃ bhagavantaṃ tathāgatam arhantaṃ samyaksambuddhaṃ kiñcid eva pradeśa-praśnaṃ sacen me bhagavān avakāśaṃ kuryāt pṛṣṭaḥ praśna-vyākaraṇāya|",
    "443:165": "evam ukte bhagavān ananta-parikara-sāgara-megha-vyūha-tejo-maṇḍala-chatrākāra-rājaṃ nāgādhipatim etad avocat|",
    "443:166": "pṛccha tvaṃ bhujaṅgādhipate yad yad evākāṅkṣasy ahaṃ te,",
    "443:167": "tasya tasyaiva praśna-vyākaraṇena cittam ārādhayiṣye|",
    "443:168": "evam ukte 'nanta-parikara-sāgara-megha-vyūha-tejo-maṇḍala-chatrākāra-rājas tri-sāhasra-mahā-sāhasriko mahā-nāgādhipatir bhagavantam etad avocat|",
    "443:169": "kataṃ bhagavan sarva-nāgānāṃ sarvanāga-duḥkāni prati-praśraṃbhyeyuḥ,",
    "443:170": "praharṣitāḥ sukha-samanvitāś ceha jambu-dvīpe kālānukālaṃ varṣa-dhārā utsṛjeyuḥ,",
    "443:171": "sarva-tṛṇa-gulmauṣadhi-vanaspatīn virohayeyuḥ,",
    "443:172": "sarva-śasyāny utpādayeyuḥ,",
    "443:173": "sarva-rasān saṃjanayeyuḥ,",
    "443:174": "yena jaṃbudvīpakā manuṣyāḥ sukhasamarpitā bhaveyuḥ|",
    "443:175": "evam ukte bhagavān ananta-parikara-sāgara-megha-vyūha-tejomaṇḍala-chatrākāra-rājaṃ tri-sāhasra-mahā-sāhasriko mahā-nāgādhipatim etad avocat|",
    "443:176": "sādhu sādhu bhujaṅgādhipate yat tvaṃ sarvasattvānāṃ hita-sukhāya pratipannaḥ tathāgatam etad arthaṃ paripraṣṭavyaṃ manyase|",
    "443:177": "tena hi bhujaṅgādhipate śṛṇu sādhu ca suṣṭhu ca manasikuru bhāṣiṣye 'han te|",
    "443:178": "eka-dharmena bhujaṅgādhipate samanvāgatānāṃ sarva-nāgānāṃ sarva-duḥkhāni praśraṃbhyeyuḥ,",
    "443:179": "sukha-samarpitāś ca bhaveyuḥ|",
    "443:180": "katamenaika-dharmeṇa,",
    "443:181": "yaduta maitryā tatra bhujaṅgādhipate maitrī-vihāriṇo deva-manusyāḥ,",
    "443:182": "agninā na dahyante,",
    "443:183": "śastreṇa na kṣaṇyante,",
    "443:184": "udakena nohyante,",
    "443:185": "viṣeṇa na hanyante,",
    "443:186": "para-cakreṇa-nābhibhūyante,",
    "443:187": "sukhaṃ svapyanti,",
    "443:188": "sukhaṃ ca pratibuddhyante,",
    "443:189": "svapuṇya-parirakṣitāś ca bhavanti,",
    "443:190": "mahā-puṇyatejas tejitāḥ,",
    "443:191": "anavamardanīyāś ca bhavanti,",
    "443:192": "sa-devakena lokena prasādikāś ca bhavanti,",
    "443:193": "priya-darśanāś ca sarvatrāpratihata-gatayaś ca bhavanti,",
    "443:194": "sarva-duḥkha-pratipraśrabdhāḥ saṃpraharṣitāś ca bhavanti|",
    "443:195": "sarva-sukha-samarpitāḥ uttare ca manuṣya-dharma-pratividhya-kāyasya bhedād brahma-loke upapadyante|",
    "443:196": "ete bhujaṅgādhipate anuśaṃsā maitrī-vihāriṇāṃ deva-manuṣyānāṃ,",
    "443:197": "tasmāt tarhi bhujaṅgādhipate maitreṇa kāya-karmaṇā maitreṇa vāk-karmaṇā maitreṇa manas-karmaṇā vihartavyaṃ|",
    "443:198": "punar-aparaṃ bhujaṅgādhipate sarva-sukhaṃ-dadā-nāma-dhāraṇī pravarttayitavyā,",
    "443:199": "sā sarva-nāgānāṃ sarva-nāga-duḥkhāni pratiprasrambhyati sarva-sukhāni ca dadāti,",
    "443:200": "yeneha jambudvīpe kālena kālaṃ varṣa-dhārā utsṛjati,",
    "443:201": "sarva-tṛna-gulmauṣadhi-vanaspati-śasyāni ca virohayanti,",
    "443:202": "tatra bhujaṅgādhipate katamā sā sarva-sukhaṃ-dadā-nāma-dhāraṇī|",
    "443:203": "tadyathā, dhāraṇi dhāraṇi uttāraṇi saṃpratiṣṭhitā vijaya-varṇa satyapratijñā sahā-jñānavati utpādani vināśani abhiṣecani abhivyāhāraśubhāvati ajīmatāmahi kumbāla-nivāhā,",
    "443:204": "hara kleśān,",
    "443:205": "dhunu pāpaṃ,",
    "443:206": "śodhaya mārgān,",
    "443:207": "nirīhaka-dharmatā,",
    "443:208": "śuddhāloka,",
    "443:209": "vitimirā-rajasa,",
    "443:210": "duḥkha-śamana,",
    "443:211": "sarva-buddhāvalokanādhiṣṭhite,",
    "443:212": "sahā-prajñā,",
    "443:213": "jñānābhe, svāhā|",
    "443:214": "imāni tāni bhujaṅgādhipate dhāraṇī-mantra-padāni dhārayitavyāni parivarttayitavyāni sarva-sādhanāni dharma-praveśanāni sarvabuddhādhiṣṭhitāni sarva-sukha-pradānāni|"
}