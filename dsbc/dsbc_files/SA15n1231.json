{
  "SA15n1231:0": "paṇḍitāśokaracitam",
  "SA15n1231:1": "avayavinirākaraṇam |",
  "SA15n1231:2": "namaḥ samantabhadrāya ||",
  "SA15n1231:3": "abhyāsātiśayastathā na vihitastādṛk śrutaṃ nārjjitaṃ |",
  "SA15n1231:4": "tanme cāpalamarthaleśamadhunānirmmātumīhe yadi |",
  "SA15n1231:5": "etat sarvvamavekṣyayannigaditaṃ tatpaṇḍitairdṛśyatām |",
  "SA15n1231:6": "prīṇantyeva vi + + + + hi śiśoḥ prāyaḥ pitṛṇāṃ manaḥ ||",
  "SA15n1231:7": "yo virudvadharmmādhyāsavān nāsāvekaḥ |",
  "SA15n1231:8": "yathā ghaṭādirarthaḥ |",
  "SA15n1231:9": "virudvadharmmādhyāsavāṃśca sthūlonīlādirartha iti vyāpakavirudvopalabdhiḥ |",
  "SA15n1231:10": "iha dṛśyamānasthūlonīlādirartho dharmmī,",
  "SA15n1231:11": "sa cānubhavāvasito'sati bādhake pratyakṣasidvo hetorāśrayāsidviṃ nihanti |",
  "SA15n1231:12": "nanu bhavadbhirasannevāvayavī pratijñāyate sa kathaṃ pratyakṣasidvaḥ |",
  "SA15n1231:13": "nāvayavinamiha dharmmiṇaṃ pratipannāḥ smaḥ kintu pratibhāsamānasthūla nīlādikamartham |",
  "SA15n1231:14": "na tarhi virudvadharmmasaṃsargādavayavina ekatvaṃ niṣidvaṃ syāt |",
  "SA15n1231:15": "yadyevaṃ kastarhi bhavato'vayavī |",
  "SA15n1231:16": "eko'nekāvayavasamavetārtha iti cet |",
  "SA15n1231:17": "sa kiṃ pratibhāsamānāt sthūlanīlāderanyo'nanyo vā |",
  "SA15n1231:18": "na tāvaṃdanyaḥ,",
  "SA15n1231:19": "dṛśyatvenābhyupagamāt |",
  "SA15n1231:20": "na ca pratibhāsamānasthūlanīlārthavyatirekeṇāparaḥ pratibhāti |",
  "SA15n1231:21": "ananyaścet |",
  "SA15n1231:22": "tasyaikatvapratikṣepe kathamapratiṣidvamekatvamavayavinaḥ |",
  "SA15n1231:23": "nanu ca pratibhāsamānaścedarthonāvayavirūpodharmmī |",
  "SA15n1231:24": "kintarhi rūpamasyāvaśiṣṭaprasidvaṃ bhaviṣyatīti |",
  "SA15n1231:25": "ucyate, pratibhāsamānaḥ sthūlonīlākāraḥ pratyakṣasidvaṃ rūpaṃ,",
  "SA15n1231:26": "avayavitvānabhyupagame'pyavaśiṣyate |",
  "SA15n1231:27": "na caivaṃ mantavyaṃ |",
  "SA15n1231:28": "na paramāṇusañcayavādināṃ sthūlākāraḥ kaścidartho'sti yaḥ prasidvo dharmmī syāditi |",
  "SA15n1231:29": "avayavyanabhyupagame'pi hi niravayavānekātmakaḥ sthūlo'rthobhyupagamyamānaḥ kena niṣidvaḥ |",
  "SA15n1231:30": "syānmataṃ niravayavāḥ paramāṇavaḥ kathaṃ pratyakṣe sthūlenā kāreṇāvabhāseran,",
  "SA15n1231:31": "sthūlasūkṣmayorvirodhāditi |",
  "SA15n1231:32": "tadapi na yuktaṃ |",
  "SA15n1231:33": "paramāṇava eva hi pararūpadeśaparihāreṇotpannāḥ parasparasahitā avabhāsamānā deśavitānavanto bhāsante |",
  "SA15n1231:34": "vitatadeśatvañca sthūlatvaṃ,",
  "SA15n1231:35": "yattuktaṃ sthūlasūkṣmayorvirodha iti tat kiṃ pararūpadeśaparihāravatī niravayavānāmutpattiḥ |",
  "SA15n1231:36": "parasparasahitānāmekavijñānāvabhāsitvaṃ vā virudvamiti vaktumadhyavasitaṃ |",
  "SA15n1231:37": "idañcedvirudvaṃ sthūlākāraḥ kiṃ virudvaḥ |",
  "SA15n1231:38": "ataeva niravayaveṣu bahuṣvekasmin vijñāne pratibhāsa māneṣu bhavan pratibhāsakālabhāvī pratibhāsadharmmaḥ sthūlākāro na tu vāstavaḥ pratyekamabhāvāt |",
  "SA15n1231:39": "pratibhāsāt prāgūrdvaṃ vā na tarhi sthūlo'rtha iti cet |",
  "SA15n1231:40": "na tadāpi pratibhāsayogyatāsambhavāt yadaiva hi sañcitā bhaveyustadaiva pratibhāsayogyāḥ paramāṇavaḥ |",
  "SA15n1231:41": "yadā ca pratibhāsayogyā stadā sthūlāḥ |",
  "SA15n1231:42": "yastvāha niravayaveṣu bahuṣu pratibhāsamāneṣvavaśyamantareṇāpi pratibhāsitavyaṃ |",
  "SA15n1231:43": "antarānavabhāse parasparaviviktā eva nāvabhāsitāḥ syuḥ |",
  "SA15n1231:44": "viviktānavabhāse cāṇumātrakaṃ piṇḍo bhavet |",
  "SA15n1231:45": "na cāntaramavabhāsamānamutpaśyāmaḥ |",
  "SA15n1231:46": "tadayaṃ nirantara eka eva sthalo niravayavānekātmako bhavitumarhati,",
  "SA15n1231:47": "api tvekaḥ sthūlātmaka eveti |",
  "SA15n1231:48": "so'pyevaṃ vācyaḥ |",
  "SA15n1231:49": "kiṃ vijātīyaparamāṇvantaramantaraṃ |",
  "SA15n1231:50": "āhosvit śūnyākāśayogaḥ |",
  "SA15n1231:51": "tatra śūnyākāśayogastāvadavastutayā nendriyapratyakṣagocaraḥ |",
  "SA15n1231:52": "arthasāmarthyabhāvini tātrārthasyaiva pratibhāsopapatteḥ |",
  "SA15n1231:53": "vijātīyantvindriyāntaragrāhyaṃ kathamindriyāntarajñāne'vabhāsetāviṣayatvāt |",
  "SA15n1231:54": "tat kenāntareṇāvabhāsitavyamiti na vidmaḥ |",
  "SA15n1231:55": "yat punarucyate |",
  "SA15n1231:56": "antarālānavabhāse viviktā nāvabhāseranniti |",
  "SA15n1231:57": "tatrāpi kimeṣāmantaraṃ vivekaḥ pararūpaśūnyatā veti cintyaṃ |",
  "SA15n1231:58": "nirūpayantastu pararūpaśūnyatāmeva vivekaṃ vastūnāṃ paśyāmaḥ |",
  "SA15n1231:59": "pararūpaśūnyāśceme bhāsamānāḥ kathaṃ viviktā nāvabhāseranniti |",
  "SA15n1231:60": "nanu ca na pratyekaṃ paramāṇūnāṃ sthūlākāraḥ |",
  "SA15n1231:61": "tataḥ samuditānāmeṣṭavyaḥ |",
  "SA15n1231:62": "yathā ca nīlaparamāṇūnāṃ pratyekamasambhavan pītākāro bahuṣvapi na dṛśyate |",
  "SA15n1231:63": "tathā pratyekamasambhavan sthūlākāraḥ kathaṃ bahuṣu syāditi |",
  "SA15n1231:64": "uktamatra | avirudvo niravayavāṇāṃ sthūlākāra iti |",
  "SA15n1231:65": "nīlavirudvastu pītākāraḥ |",
  "SA15n1231:66": "tataḥ pītavirudvaṃ nīlākāraṃ vibhrāṇeṣu bahuṣvapi kathaṃ pītākāro bhavet |",
  "SA15n1231:67": "naivaṃ niravayavatvavirudvaḥ sthūlākāraḥ yathoktānyāyāt |",
  "SA15n1231:68": "tadevaṃ pratyakṣasidvaḥ sthūlo'rtha iha dharmmīti vyavasthitaṃ |",
  "SA15n1231:69": "tadevamavasthite dharmmiṇi hetoḥ sattvamasattvaṃ vā nirūpyaṃ |",
  "SA15n1231:70": "tatra pāṇyādāvekasmin kampamāne sthūlo'rthaḥ sakampaniḥkampe rūpe yugapat pratipadyamānaḥ kathaṃ virudvadharmmasaṃsargavānna syāt |",
  "SA15n1231:71": "sakampaniḥkampayorhi rūpayoḥ parasparābhāvāvyabhicāranimittako'sti virodhaḥ |",
  "SA15n1231:72": "bhāvābhāvayoreva hi parasparaparihārātmako virodhaḥ |",
  "SA15n1231:73": "vastunostu tadabhāvāvyabhicāreṇaiva |",
  "SA15n1231:74": "iha ca sakampaniḥkampe rūpe gṛhṇat pratyakṣameva sāmarthyāt parasparābhāvaṃ sādhayati |",
  "SA15n1231:75": "vyavahārayati tu nirvviśeṣaṇaivānupalabdhiḥ |",
  "SA15n1231:76": "syādetat pāṇyādāvekasminnavayave kampamāne nāvayavinaḥ kampa rūpamabhyupeyaṃ |",
  "SA15n1231:77": "avayava eva hi tadā kriyāvān dṛśyate |",
  "SA15n1231:78": "na cedaṃ mantavyaṃ |",
  "SA15n1231:79": "avayave kriyāvati tadādheyenāvayavināpi kriyāvatā bhavitavyaṃ,",
  "SA15n1231:80": "yathā rathe calati tadā rūḍho'pi calatīti |",
  "SA15n1231:81": "avayavāvayavikarmmaṇorbhinnanimittatvāt |",
  "SA15n1231:82": "nimittāyaugapadyācca |",
  "SA15n1231:83": "yadā hi ātmanaḥ pāṇikampanecchā bhavati |",
  "SA15n1231:84": "tataḥ prayatnaḥ |",
  "SA15n1231:85": "tadā prayatnavadātmapāṇisaṃyogāt pāṇau kriyā |",
  "SA15n1231:86": "yadā tu śarīrakampanārthaḥ prayatnaviśeṣa ātmano jāyate |",
  "SA15n1231:87": "tadā tatprayatnavadātmaśarīrasaṃyogāt śarīre karmmeti nimittabhedaḥ |",
  "SA15n1231:88": "ato bhinnamiti tayorekasmin jāte kathaṃ nimittāntarapratibadvajanmā tadabhāve tadaparo'pi tathaiva jāyeta |",
  "SA15n1231:89": "ratha tadārūḍhakarmmaṇostu satyapi nimittabhede nimittayaugapadyāt sahabhāvaḥ |",
  "SA15n1231:90": "tathā hi nodanaṃ rathakarmmaṇo'samavāyikāraṇaṃ |",
  "SA15n1231:91": "tadārūḍhakarmmaṇastu nodyasaṃyogaḥ |",
  "SA15n1231:92": "tayośca sahabhāvāt karmmaṇī api yaugapadyena jāyete |",
  "SA15n1231:93": "tadetat sakalamālocya bhadantadharmmottareṇedamuktam |",
  "SA15n1231:94": "na cātrā vayavaḥ kriyāvān |",
  "SA15n1231:95": "avayaveṣu hi kriyāvatsu vibhāgo jāyate |",
  "SA15n1231:96": "kriyāyā vibhāgārambhaṃ prati nirapekṣakāraṇatvāt |",
  "SA15n1231:97": "tena ca saṃyoge'samavāyikāraṇe nivarttate nivarttetāvayavi dravyamiti |",
  "SA15n1231:98": "idamāhuratra kaṇādaśiṣyāḥ |",
  "SA15n1231:99": "nodanādabhighātādvā jāyamānaḥ kriyāviśeṣo dravyārambhakasaṃyogapratidvandvivibhāgārambhako dṛṣṭaḥ |",
  "SA15n1231:100": "anyattu vibhāgamātramārabhate na tu yathoktaviśeṣaṃ |",
  "SA15n1231:101": "anyasmin padmasaṅkocavikāśādike karmmaṇyavayavasaṃyoganivṛtteradarśanāt |",
  "SA15n1231:102": "tadvat prayatnajanyasyāpi karmmaṇo nāsti saṃyoganivarttanasāmarthyaṃ |",
  "SA15n1231:103": "tato nāsti dravyanivṛttiriti |",
  "SA15n1231:104": "ayamatra samādhiḥ |",
  "SA15n1231:105": "ihāvayavini kriyāvati niyamenāvayavairapi kriyāvadbhirbhavitavyaṃ |",
  "SA15n1231:106": "anyathāvayavasaṃsṛṣṭebhya ākāśadeśebhyo vibhāgo'vayavāsaṃsṛṣṭeśca saṃyogovayavinaḥ kriyāvataḥ syāt |",
  "SA15n1231:107": "avayavāstu kriyāvirahiṇaḥ pūrvvakrāntebhyo nabhodeśebhyo nāpasaryyeyuḥ |",
  "SA15n1231:108": "avayavisamākrāntaiśca deśairnābhisambadhyeran |",
  "SA15n1231:109": "na cāvayavisaṃyogavibhāgābhyāmavayavasaṃyogavibhāgau vācyau |",
  "SA15n1231:110": "kāryyasaṃyogavibhāgayoḥ kāraṇasaṃyogavibhāgau prati nimittabhāvānabhyupagamāt |",
  "SA15n1231:111": "kāraṇasaṃyogavibhāgāveva hi kāryyasaṃyogavibhāgāvārabhete |",
  "SA15n1231:112": "na ca viparyyayaḥ sidvāntahāniprasaṅgāt |",
  "SA15n1231:113": "tenāvayavāvayavināṃ pṛthagdeśatvādādhāryyādhārabhāvahānau samavāyo'pi na vyavatiṣṭheta |",
  "SA15n1231:114": "tasmādavayavini kriyāvati avayavāḥ kriyāvanta ityakāmakairapi vaiśeṣikairidamabhyupeyaṃ |",
  "SA15n1231:115": "yathā cāvayavikriyāyāmavayavāḥ kriyāvanta stathāvayaveṣvapi kriyāvatsu tadavayavaiḥ kriyāvadbhirbhāvyamiti |",
  "SA15n1231:116": "anayā diśā dvyaṇuke kriyāvati tadārambhakau paramāṇūkriyāvantau mantavyau |",
  "SA15n1231:117": "ataścalāvayavasambandhinaścalāḥ paramāṇavaḥ |",
  "SA15n1231:118": "niḥkriyāvayavasambandhinastu niḥkriyā |",
  "SA15n1231:119": "paramāṇukriyāyāṃ tadārabdhamapi bdyaṇukadravyaṃ kriyāvat prasajyeta |",
  "SA15n1231:120": "sarvvāvayavakriyāyāḥ kāryyakriyā'vinābhūtatvāt |",
  "SA15n1231:121": "ekasya paramāṇoḥ kriyā na parasyeti cet |",
  "SA15n1231:122": "sakriyaniḥkriyau tarhi paramāṇū parasparaṃ vibhajyamānāvujjhitadravyārambhakasaṃyogau syātāṃ |",
  "SA15n1231:123": "tataśca dravyanāśaḥ |",
  "SA15n1231:124": "evañca bdyaṇukadravyasya kriyāvattve tryaṇuke'pi kriyā syādityanena krameṇa paridṛśyamāno'calaścalaḥ syādavayavaḥ |",
  "SA15n1231:125": "tasmānniḥkriyāvayavasambandhino niḥkriyāḥ paramāṇavaścalāvayavasambandhibhyaścalebhyo vibhajyamānā dravyārambhakasaṃyogavināśavantaḥ syuḥ |",
  "SA15n1231:126": "niravayavo hi paramāṇuryamaṇumātranabhodeśamākramya paramāṇvantareṇa saṃyujyate |",
  "SA15n1231:127": "tato vibhajyamānaḥ kathamanujjhitaparamāṇvantarapratyāsattikaḥ syāt |",
  "SA15n1231:128": "sāvayavo hi bhāva ekenāvayavena vastvantarasaṃyukta evāvayavāntarai ścalaiḥ |",
  "SA15n1231:129": "pūrvvākrāntānnabhodeśān virahayya deśāntaramākrāmet |",
  "SA15n1231:130": "niravayaveṣu tvatyantamastamiteyaṃ katheti yuktaṃ drabyanāśaprasaṅgamutpaśyāmaḥ |",
  "SA15n1231:131": "athavānyathāyaṃ virudvadharmmasaṃsargaḥ |",
  "SA15n1231:132": "tathāhyāvṛte ekasmin pāṇyādau sthūlasyārthasyāvṛtānāvṛte rūpe yugapadbhavantī virudvadharmmadvayasaṃyogamasyāvedayataḥ |",
  "SA15n1231:133": "na cānāvṛtaikarūpa evāyamiti śakyaṃ vaktuṃ |",
  "SA15n1231:134": "ardvāvaraṇe'pi anāvṛtasya pūrvvavaddarśanaprasaṅgāt |",
  "SA15n1231:135": "avayavadarśanāyattopalabdheḥ |",
  "SA15n1231:136": "taddṛṣṭau asyā dṛṣṭiriti cet |",
  "SA15n1231:137": "adṛṣṭireva tarhi asyāstu |",
  "SA15n1231:138": "na tu dṛṣṭayadṛṣṭī |",
  "SA15n1231:139": "nanvastyevāvayavidarśanamavayavāvaraṇe'pīti ko'yaṃ prasaṅgaḥ |",
  "SA15n1231:140": "evantarhi sthūlaḥ prāgvadupalabhyeta |",
  "SA15n1231:141": "idamatrāha kaścit |",
  "SA15n1231:142": "bhūyo'vayavendriyasannikarṣasahāyo'vayavīndriyasannikarṣaḥ sthūlopalabdhenimittaṃ,",
  "SA15n1231:143": "na cārdvāvaraṇe bhūyasāmavayavānāmastīndriyasannikarṣaḥ tato na sthūlagrahaṇamiti |",
  "SA15n1231:144": "so'pyevaṃ praṣṭavyaḥ |",
  "SA15n1231:145": "kiṃ sthūlo nāmāvayavino'nyaḥ |",
  "SA15n1231:146": "sa evānekavyāpī sthūlaḥ |",
  "SA15n1231:147": "tatra yadyavayavyeva sthūlaḥ |",
  "SA15n1231:148": "tadā tadgrahaṇe kathanna sthūlagrahaṇamiti cintyam |",
  "SA15n1231:149": "atha sthūlatvākhyaḥ parimāṇaviśeṣo guṇaḥ sa drabyādanya eveti cet |",
  "SA15n1231:150": "evantarhi parimāṇarahitameva tat dravyamupa labhyate |",
  "SA15n1231:151": "na tvasyānyenānyena parimāṇena yogaḥ |",
  "SA15n1231:152": "na cāsyānekaparimāṇakalpanāpi sādhvī |",
  "SA15n1231:153": "yugapat sarvveṣāmanupalabdheḥ |",
  "SA15n1231:154": "na ca dṛśyasya darśananivṛttiryuktā |",
  "SA15n1231:155": "avayavasyaiva tat parimāṇamupalabhyata iti cet |",
  "SA15n1231:156": "yadyevaṃ sa eva tarhyavayavaḥ svena parimāṇena sambadvaḥ pratyakṣostvāvaraṇakālenāvayavī |",
  "SA15n1231:157": "syādetadekārthasamabāyādbhāntinimittādavayavyevāvayavaparimāṇena sambadvaḥ pratibhātīti tadapi na śobhanaṃ |",
  "SA15n1231:158": "dvayoḥ samaparimāṇayoravayavāvayavinoḥ pratibhāsaprasaṅgaḥ |",
  "SA15n1231:159": "yasya hi mahato'vayavasya tata parimāṇaṃ sa tāvat svena parimāṇena sambadvaḥ pratibhāti |",
  "SA15n1231:160": "avayavinaśca tatparimāṇasambadvapratibhāsābhyupagame dvayoḥ samaparimāṇayorayavāyavavinoḥ pratibhāsa āsajyate |",
  "SA15n1231:161": "na cāsti yathoktaḥ pratibhāsaḥ parimāṇarahitaḥ |",
  "SA15n1231:162": "so'vayavaḥ pratibhāsa iti cet |",
  "SA15n1231:163": "syādetadyasyāvayavasya parimāṇenāvayavī sambadvaḥ pratibhāti sa svaṃ parimāṇaṃ parityajyābhātīti |",
  "SA15n1231:164": "idamapi parimāṇavirahiṇovayavasyādṛṣṭeraśakyaṃ kalpayituṃ |",
  "SA15n1231:165": "ekārthasamavāyācca bhrānti nimittādalpatarāvayavaparimāṇavānapyavayavī pratibhāseta |",
  "SA15n1231:166": "na ca bādhakamantareṇa bhrāntirapi śakyā vyavasthāpayitum |",
  "SA15n1231:167": "asti tarhi sthūlo'vayava eva pratyakṣaḥ |",
  "SA15n1231:168": "evamāvaraṇakāla ivānāvaraṇāvasthāyāmapi sthūlataro'vayavaḥ pratyakṣo'stu |",
  "SA15n1231:169": "paramadhyāvarttināmavayavānāmindriyasannikarṣābhāve sthūlatamāvayavidarśanānupapatteḥ syānmataṃ nikhilā vayavadarśanaṃ na sthūlapratyakṣakāraṇaṃ |",
  "SA15n1231:170": "kintu bhūyo'vayavadarśanamiti |",
  "SA15n1231:171": "idamapi na samyak |",
  "SA15n1231:172": "abhimukhāvasthitasya hi parvvatāderarvvācīnāvayavadarśanena tathā sthūlapratipattiryathārvvākparamadhyavarttināṃ darśane |",
  "SA15n1231:173": "tato na yāvanniravaśeṣāvayavadarśanaṃ tāvat kathaṃ sthūlatamārthapratipattiḥ syāt |",
  "SA15n1231:174": "na cāvayavā arvākparamadhyavarttino yugapaddṛśyante |",
  "SA15n1231:175": "tat kathamavayavī sthūlo dṛśyeta |",
  "SA15n1231:176": "krameṇa diśāmavayavānāṃ pratyakṣīkaraṇe pratyakṣaḥ sthūlo'vayavīti cet |",
  "SA15n1231:177": "anyadā tu kaḥ pratyakṣaḥ iti vimṛṣyaṃ |",
  "SA15n1231:178": "avayava iti cet |",
  "SA15n1231:179": "avayavī api paramadhyavarttino na yugapaddṛśyanta iti kathaṃ so'pi pratyakṣaḥ syāt |",
  "SA15n1231:180": "tadevaṃ nāvayavī nāvayavāḥ pratyakṣā iti na kiñcidṛśyeteti |",
  "SA15n1231:181": "tat sidvamāvṛtānāvṛtarūpaḥ sthūlo'rtha iti ||",
  "SA15n1231:182": "tathā rāgārāgābhyāṃ virodhaḥ sambhāvanīyaḥ |",
  "SA15n1231:183": "tathā hyekasminnukte sthulo'rtho raktārakte rūpe yugapat pratipadyamāno virudvarūpadvayayogamātmanaḥ prakāśayati |",
  "SA15n1231:184": "nanva vayava eva rakto'vayavī tvaraktaikarūpa eveti |",
  "SA15n1231:185": "yadyevaṃ rakte'vayave'raktarūpo'vayavī dṛśyeta |",
  "SA15n1231:186": "na caivaṃ |",
  "SA15n1231:187": "athavā rāgadravyasaṃyogo hi raktatvaṃ |",
  "SA15n1231:188": "avayavasya ca rāgadravyeṇa saṃyoge'vayavino'pi tena bhāvyaṃ |",
  "SA15n1231:189": "avaśyaṃ hi kāraṇasaṃyoginā kāryyamapi saṃyujyata iti samayāt |",
  "SA15n1231:190": "yastvāha rakta evāvayavī |",
  "SA15n1231:191": "asti hi kuṅkumārakte paṭāvayave kuṅkumāraktaḥ paṭa iti pratyayaḥ |",
  "SA15n1231:192": "tato rāgadravyasaṃyukta evāvayavīti tasyāpi varṇāntarānavabhāsaḥ syādavayavinaḥ |",
  "SA15n1231:193": "rāgadravyaṃ hi pratyāsīdat nijarūpaṃ vastuna stirodhatte svena ca rūpeṇa dravyaṃ sambandhati |",
  "SA15n1231:194": "yathā raktovayavastirohitasahajarūpo rāgadravyasamavāyinā rūpeṇa sambandhī pratibhāti |",
  "SA15n1231:195": "avayavinyapi rāgadravyasaṃyogini varṇāntarānavabhāsaprasaṅgo durvvāraḥ |",
  "SA15n1231:196": "tanna rakta evāvayavīti śakyaṃ vaktum |",
  "SA15n1231:197": "anyastu saṃyogasyāvyāpyavṛttyā samādhatte |",
  "SA15n1231:198": "sa hyāha śabda ivāvyāpyavṛttiḥ saṃyogaḥ |",
  "SA15n1231:199": "tenaikārtho raktaścāraktaśceti |",
  "SA15n1231:200": "so'pyevaṃ paryyanuyojyaḥ |",
  "SA15n1231:201": "kathamavyāpyavṛttiḥ |",
  "SA15n1231:202": "yadi hi svāśraye samaveto rūpādivat vyāpyavṛttirevāyaṃ |",
  "SA15n1231:203": "asamavetaścāvṛttirevāpyadravyeṣtiva gandhaḥ |",
  "SA15n1231:204": "ekatra saṃyogasyabhāvābhāvāvyāpino vṛttiriti cet |",
  "SA15n1231:205": "syādetadyathā virudvāvapi rūparasāvekamāśrayete |",
  "SA15n1231:206": "tathā saṃyogasyāpyekatra bhāvābhāvau yugapat syātām |",
  "SA15n1231:207": "aho mohavijṛmbhitaṃ |",
  "SA15n1231:208": "abhāvo hi bhāvanivṛttirūpo nāsya bhāvanivṛttiṃ hitvā rūpāntaramīkṣate |",
  "SA15n1231:209": "yaśca yannivṛttirūpaḥ sa kathaṃ tasmin satyeva bhavati |",
  "SA15n1231:210": "bhāve vā tannivṛttirūpatāṃ jahyāt |",
  "SA15n1231:211": "tathā hyanalaṃ paśyannapi salilārthī tatra pravartteta |",
  "SA15n1231:212": "jalaviviktasyānalasya daśanāt |",
  "SA15n1231:213": "jalābhāvasidverapravṛtteriti cet |",
  "SA15n1231:214": "bhavatvanupalambhājjalābhāvasidvistathāpi jalasattāṃ sambhāvayan jalārthī pravartteta |",
  "SA15n1231:215": "nanu tatra yadi jalaṃ syādupalabhyeta kimataḥ |",
  "SA15n1231:216": "ato'nupalambhādabhāvo jalasyeti |",
  "SA15n1231:217": "yadyapyabhyupagataiva jalābhāvasidviḥ |",
  "SA15n1231:218": "tathāpi tadarthinastadbhāvaśaṅkayā pravṛttiḥ syāt |",
  "SA15n1231:219": "yugapadekatra saṃyogasya bhāvābhāvau dṛśyete |",
  "SA15n1231:220": "tenaivaṃ kalpayāmo na svecchayā |",
  "SA15n1231:221": "nanu kimabhāvobhāvapratiṣedhātmakaḥ pratīyate |",
  "SA15n1231:222": "anyathā vā |",
  "SA15n1231:223": "tatra bhāvanivṛttirūpe 'bhāve sidve kathaṃ bhāvopalabdhirna bhrāntā syāt |",
  "SA15n1231:224": "bhāvāpratiṣedhātmakaśca nābhāvaḥ |",
  "SA15n1231:225": "nāmamātrantu syāt |",
  "SA15n1231:226": "na ca nāmamātrādarthasya tathābhāvaḥ |",
  "SA15n1231:227": "rūparasayostu na parasparanivṛttī rūpamiti kathaṃ tadudāharaṇamiha śobheta |",
  "SA15n1231:228": "na ca rūparasayorekatra samavāyo'smābhiranu manyate |",
  "SA15n1231:229": "śabdo'pyevamevāvyāpyavṛttirasidvaḥ sa kathaṃ prakṛtasaṃśayanivṛttaye kalpyeteti |",
  "SA15n1231:230": "alaṃ bahubhāṣitayā ||",
  "SA15n1231:231": "athavā sthūlo'rthastadataddeśaḥ pratīyate |",
  "SA15n1231:232": "taddeśayośca parasparābhāvāvyabhicāranimitto'sti virodhaḥ |",
  "SA15n1231:233": "ato virudvadharmmasaṃsargaḥ sthūlasya |",
  "SA15n1231:234": "syādetat kathaṃ tadataddeśayoḥ parasparābhāvāvyabhicāraḥ |",
  "SA15n1231:235": "ucyate |",
  "SA15n1231:236": "iha tāvadekasmin deśe paricchidyamāne tādrūpyapracyutirasya vyavacchidyate |",
  "SA15n1231:237": "tadavyavacchede tatparicchedābhāvaprasakteḥ |",
  "SA15n1231:238": "pracyutivacca pracyutimadapi deśāntaraṃ vyavacchidyate |",
  "SA15n1231:239": "yadi hi paricchidyamāno deśāntarasvabhāvo bhavettadā tadrūpa evopalabdho bhavet |",
  "SA15n1231:240": "deśāntararūpantu virahayya svena rūpeṇa prakāśamāno deśo deśāntarāsaṃsṛṣṭa ityavasīyate |",
  "SA15n1231:241": "yathā ca deśasya deśāntarāsaṃsargastathā tenādhārabhūtena deśena yadyāptaṃ rūpaṃ tadapi deśāntarasaṃsargādavicchinnaṃ bhavati |",
  "SA15n1231:242": "kathaṃ hi tena deśena vyāptaṃ rūpaṃ tadabhāvavati deśāntare vartteta |",
  "SA15n1231:243": "yathā ekena deśena vyāpto ghaṭo na deśāntare varttate |",
  "SA15n1231:244": "deśāntare 'nupalambhādavṛttiriti cet |",
  "SA15n1231:245": "viprakṛṣṭe deśāntare kathamasyābhāvaḥ pratipattavyaḥ |",
  "SA15n1231:246": "tasmādidamakāmakenāpi vācyaṃ |",
  "SA15n1231:247": "yaduta ekadeśavyāptaṃ rūpaṃ na deśāntare varttate iti |",
  "SA15n1231:248": "tasya tena byāpanaprasaṅgāt |",
  "SA15n1231:249": "tadabhāvavati deśāntare varttamāno'pi tena deśena vyāpyeta |",
  "SA15n1231:250": "na ca vyāptirasya śakyāvasātuṃ |",
  "SA15n1231:251": "bhāgāntarāsambhavāt |",
  "SA15n1231:252": "etena tannirastaṃ |",
  "SA15n1231:253": "yadāha kaścit |",
  "SA15n1231:254": "yathaikobhāvastadataddeśaṃ janayannavirudhyata iti |",
  "SA15n1231:255": "tadapi na prakṛtānurūpam |",
  "SA15n1231:256": "tathāhi bhāvābhāvāveva parasparaparihāreṇa virudvau na vastunī |",
  "SA15n1231:257": "vastunostu parasparābhāvāvyabhicāreṇa virodhaḥ |",
  "SA15n1231:258": "tena yadeva vastu vastvantarapracyutimat tadeva tena virudvaṃ |",
  "SA15n1231:259": "na caikakāryyanivarttanaśaktiḥ kāryyāntaraśaktayabhāvāvyabhicāriṇī |",
  "SA15n1231:260": "anupalambho hi vastuno vastvantarābhābāvyabhicāraṃ sādhayati |",
  "SA15n1231:261": "ekakāryyanirvarttanaśaktimati ca rūpe gṛhyamāṇe kāryyāntara nirvarttanaśaktirapi paricchidyata iti |",
  "SA15n1231:262": "kathaṃ tadabhāvaḥ |",
  "SA15n1231:263": "ekadeśasambadvaṃ tu rūpaṃ deśāntarasaṃsargirūpaparihāreṇopalabhyamānantadabhāvāvyabhicāri tena virudvaṃ |",
  "SA15n1231:264": "yathātyanta sadṛśorvastunoryugapadupalabhyamānayoḥ satyapi cākārabhede dūrādanupalakṣyamāṇabhedayordeśabhedamātranimittakaṃ pratyakṣāvasitaṃ virodhamāśritya bhedo'vasthāpyate |",
  "SA15n1231:265": "yastvāha |",
  "SA15n1231:266": "yathaikaṃ cakṣurvijñānaṃ bhinneṣu cakṣurādiṣu varttate tadadhīnotpādatayā |",
  "SA15n1231:267": "tathānyo'pi bhinnadeśanivṛttirnna bhetsyata iti |",
  "SA15n1231:268": "so'pi deśabhedanimitte virodhe'vasthāpyamāne vastunaḥ kāraṇabhedanimittaṃviro dhamāsañjayan na naipuṇyamātmano nivedayati |",
  "SA15n1231:269": "na hi vijñānasya deśo'sti kaścit |",
  "SA15n1231:270": "amūrttatvāt |",
  "SA15n1231:271": "syādetat |",
  "SA15n1231:272": "yathā deśabhedanimitto virodhastathā kāraṇabhedanimitto'pi syāt |",
  "SA15n1231:273": "ko hi vastuto viśeṣaḥ,",
  "SA15n1231:274": "kāraṇabhedāddeśabhedasyeti |",
  "SA15n1231:275": "uktamiha | parasparābhāvāvyabhicāranimitto vastūnāmasti virodhaḥ |",
  "SA15n1231:276": "sa deśabhede'pi sannidhīyete na kāraṇabhede |",
  "SA15n1231:277": "deśabhedavatī hi rūpe'nyo'nyaparihāreṇopalabhyamāne |",
  "SA15n1231:278": "parasparābhāvāvyabhicāriṇī bhavato na kāraṇabhedavatī |",
  "SA15n1231:279": "tadevaṃ kamparāgāvaraṇabhāvābhāvakṛte deśabhedanibandhane ca caturthe virudvadharmmasaṃsarge'vayaviviṣaye vyavasthāpite pakṣadharmmatvaṃ sidvaṃ hetoḥ |",
  "SA15n1231:280": "adhunāvyāptirevāsya svasādhyena samarthanīyā |",
  "SA15n1231:281": "iha virudvadharmmasaṃsargavirahamātranibandhano bhedavyavahāro vastūnāṃ dṛṣṭaḥ,",
  "SA15n1231:282": "ahetorayogāt |",
  "SA15n1231:283": "nimittāntarasya vā'darśanāt |",
  "SA15n1231:284": "tato virudvadharmmasaṃsarge'pi bhavannabhedavyavahāro vyāpakaṃ nimittavattvaṃ jahyāt |",
  "SA15n1231:285": "tato vyāpakānupalabdhyā tasmādvyāvṛtto virudvadharmmaviraheṇa vyāpyate |",
  "SA15n1231:286": "tadvirudvaśca virudvadharmmasaṃsargaḥ |",
  "SA15n1231:287": "teneyaṃ vyāpakavirudvopalabdhibhūmikā |",
  "SA15n1231:288": "evaṃ prasādhite'syāstrairūpye'sidvavirudvānaikāntikā doṣā nāvakāśaṃ labhante | iti ||",
  "SA15n1231:289": "evaṃ mayā bahuṣu durmmatinirmmiteṣu",
  "SA15n1231:290": "pratyudvṛteṣu khalu dūṣaṇakaṇṭakeṣu |",
  "SA15n1231:291": "ācāryyanītipatha eva viśodhito'ya-",
  "SA15n1231:292": "mutsāryyamatsaramanena janaḥ prayātu ||",
  "SA15n1231:293": "samāptañcedamavayavinirākaraṇamiti ||"
}