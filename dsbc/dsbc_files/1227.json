{
    "1227:0": "ālambanaparīkṣā",
    "1227:1": "ācāryadiṅnāgakṛtā",
    "1227:2": "namaḥ sarvabuddhabodhisattvebhyaḥ",
    "1227:3": "1. yadyapīndriyavijñaptergrāhyāṃśaḥ (=aṇavaḥ)",
    "1227:4": "kāraṇaṃ bhavet|",
    "1227:5": "atadābhatayā tasyā nākṣavadviṣayaḥ sa tu (aṇavaḥ)||",
    "1227:6": "2. yadābhāsā na tasmāt sā dravyābhāvāt dvicandravat|",
    "1227:7": "evaṃ bāhyadvayañcaiva na yuktaṃ matigocaraḥ||",
    "1227:8": "3. sādhanaṃ sañcitākāramicchanti kila kecana|",
    "1227:9": "aṇvākāro na vijñapterarthaḥ kaṭhinatādivat||",
    "1227:10": "4. bhaveddhaṭaśarāvādestathā sati samā matiḥ|",
    "1227:11": "ākārabhedādbhedaścet,",
    "1227:12": "nāsti tu dravyasatyaṇau||",
    "1227:13": "5. pramāṇabhedābhāvāt saḥ,",
    "1227:14": "adravye'sti tataḥ sa hi|",
    "1227:15": "aṇūnāṃ parihāre hi tadābhajñānaviplavāt||",
    "1227:16": "6. yadantarjñeyarūpaṃ tu vahirvadavabhāsate|",
    "1227:17": "so'rtho vijñānarūpatvāttatpratyayatayāpi ca||",
    "1227:18": "7. ekāṃśaḥ pratyayo'vītāt śaktyarpaṇātkrameṇa [vā]|",
    "1227:19": "sahakārivaśādyaddhi śaktirūpaṃ [tat] indriyam||",
    "1227:20": "8. sā cāviruddhā vijñapterevaṃ viṣayarūpakam|",
    "1227:21": "pravartate'nādikālaṃ śaktiścānyonyahetuke||",
    "1227:22": "ityācāryadiṅnāgakṛtā ālambanaparīkṣāprakaraṇakārikā samāptā"
}