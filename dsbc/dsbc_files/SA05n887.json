{
  "SA05n887:0": "kalyāṇapañcaviṃśatistotram",
  "SA05n887:1": "śrīmānādyaḥ svayambhūramitaruciramoghābhigho'kṣobhyabuddhaḥ",
  "SA05n887:2": "śrīmān vairocanākhyo maṇibhavamunirāḍ vajrasattvaḥ susattvaḥ |",
  "SA05n887:3": "śrīprajā vajradhātvī sakalaśubhakarī āryatārādikāstāḥ",
  "SA05n887:4": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 1 ||",
  "SA05n887:5": "devī sampatprasādā gaṇapatihṛdayā vajravidrāviṇo sā",
  "SA05n887:6": "uṣṇīṣāparṇadevī kiṭivaravadanā mātṛkā khecarāṇām |",
  "SA05n887:7": "koṭolakṣākṣadevo svagaṇaparivṛtā pañcarakṣā surakṣā",
  "SA05n887:8": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 2 ||",
  "SA05n887:9": "ratne dīpaṅkarākhyo maṇikusumajinaḥ śrīvipaśyī śikhī ca",
  "SA05n887:10": "viśvambhuḥ śrīkakutsaḥ sa ca kanakamuniḥ kāśyapaḥ śākyasiṃhaḥ |",
  "SA05n887:11": "pratyutpannābhyabhūtaḥ sakaladaśabalo pāramāhātmyasindhuḥ",
  "SA05n887:12": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 3 ||",
  "SA05n887:13": "śrīmānāryāvalokeśvarajinajavaro maitreyānantagañjo",
  "SA05n887:14": "buddhaḥ sāmantabhadraḥ kuliśavaradharo mañjunātho maheśaḥ |",
  "SA05n887:15": "sarvāghorī......kṣitija khagarbhābhidhānau mahāntau",
  "SA05n887:16": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 4 ||",
  "SA05n887:17": "buddhādhiṣṭhānakandodbhavavarakamalo nāgadāsābhidhānaḥ",
  "SA05n887:18": "satyāṃ tāṃ yauvanātho nijavarabhuvanājjyotirekaṃ sasarja |",
  "SA05n887:19": "ekāṃśaṃ pañca bhūtvā viharati satataṃ pañcabuddhātmako'sau",
  "SA05n887:20": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 5 ||",
  "SA05n887:21": "yā prajñā guhyarūpā tridalakamalajā santu devaprasādā",
  "SA05n887:22": "nairātmā pīṭharūpā bahuvihitahitā brahmaviṣṇvīśavandyā |",
  "SA05n887:23": "durgāyāṃ mārgakṛtsne kṛtanativaradā prādurāsīdagādhaiḥ",
  "SA05n887:24": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 6 ||",
  "SA05n887:25": "maitrīyāṃśādabhūd yo vanamahadupare ratnacūḍāsyaratnaṃ",
  "SA05n887:26": "jyotiḥ saṃgamya bhavyaṃ bhavajaladhitarī ratnaliṅgeśvarākhyaḥ |",
  "SA05n887:27": "śrīvatso vītarāgāṣṭakakṛtamahimā vyaktarūpāḥ(paḥ)",
  "SA05n887:28": "svayambhūḥ",
  "SA05n887:29": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 7 ||",
  "SA05n887:30": "trātuṃ gokarṇaduṣṭaṃ japasi dhṛtamatiṃ lokanāthājñayā'bhūt",
  "SA05n887:31": "padmākāraṃ khagañjābhidhajinatanayo vāgmatīpūratīre |",
  "SA05n887:32": "śrīgokarṇeśvaraḥ sa pitṛjanahatakṛd vāgmatīsaṃgame'smin",
  "SA05n887:33": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 8 ||",
  "SA05n887:34": "kruddhaṃ nāgādhirājaṃ kulikasamavidhaṃ trāsayan kīlavad yo",
  "SA05n887:35": "lokānāṃ bhadrahetoḥ gamanavadupari śrīgirau vītarāgaḥ |",
  "SA05n887:36": "śrī sāmantādyabhadro dhvajakṛtirabhavat kālināmā maheśaḥ",
  "SA05n887:37": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 9 ||",
  "SA05n887:38": "pātuṃ taṃ sarvapādaṃ kamaladharagirā vajrapāṇirjihīte",
  "SA05n887:39": "lokānāṃ rakṣaṇārthaṃ punarapi kalaśākāratāṃśādabhūt saḥ |",
  "SA05n887:40": "śrīmān sarveśvarākhyo jinavaratanayo daṇḍaśūlau dadhānaḥ",
  "SA05n887:41": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 10 ||",
  "SA05n887:42": "durbodhaṃ mañjugartavyajanasukharataṃ kaminīsuprabodhaṃ",
  "SA05n887:43": "kṛtvā prājñaṃ mahāntaṃ kavivaramakaronmañjudevastato'pi |",
  "SA05n887:44": "śvāsaṃ saṃdhāya bhavyaṃ sakalaguṇapadaṃ prāpya garteśasaṃjñāḥ",
  "SA05n887:45": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 11 ||",
  "SA05n887:46": "matsyākārābhirāsīt sakalavaraṇaviṣkambhināmā susattvaḥ",
  "SA05n887:47": "sālaṅkāraḥ phaṇīndrairadadadakhilakāt yoḍiyākhyo yayāsau |",
  "SA05n887:48": "niṣkāśyāśaṃ phaṇīndreśvara iti samabhūd vītarāgo'pyarāgaḥ",
  "SA05n887:49": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 12 ||",
  "SA05n887:50": "sa śrīmānoḍiyāne vyatatapatapasā sātapatraḥ sutīre",
  "SA05n887:51": "pṛthvīgarbhākhyabauddho.........jhaṭiti taṃ sthāpayāmāsa vāsam |",
  "SA05n887:52": "gandheśo vītarāgo'bhavadakhilasuhṛllokanāthāgratasthaḥ",
  "SA05n887:53": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 13 ||",
  "SA05n887:54": "śaṃkhaṃ dadhmau saharṣaḥ smaradamitasutaṃ vikramāt prāptasiddhiḥ",
  "SA05n887:55": "yasmāllokeśvarājñāvinihitaharayaḥ prādurāsīt khagarbhaḥ |",
  "SA05n887:56": "yaḥ svāśaṃ sthāpayitvā nijapuramagamad vikrameśābhidhānaṃ",
  "SA05n887:57": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 14 ||",
  "SA05n887:58": "nāgastārkṣyeṇa yasmādalabhadanusukhaṃ puṇyanāmā sutīrthaḥ",
  "SA05n887:59": "pārvatyā yatra tepe kalahanivasane śāntatīrthaḥ praśāntaḥ |",
  "SA05n887:60": "taptaṃ rudreṇa durgābhilaṣitamanasā śaṅkarākhyastriveṇaḥ",
  "SA05n887:61": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 15 ||",
  "SA05n887:62": "tīrtho rājābhidhāno yadalabhadavanīpālarājyaṃ virūpo",
  "SA05n887:63": "vyādhaścaitaśca yasmāt surapatisadanaṃ prāgamat kāmatīrthaḥ |",
  "SA05n887:64": "vajrācāryeṇa paśyaṃ yadabhiṣavakṛtaḥ saṃgamo nirmalākhyaḥ",
  "SA05n887:65": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 16 ||",
  "SA05n887:66": "dīnairāptaṃ nidhānaṃ yadapacitiparairākarākhyo hi tīrtho",
  "SA05n887:67": "jñairlabdhaṃ jñānamasmād yadudakamatibhirjñānasaṃjñaikatīrthaḥ |",
  "SA05n887:68": "cintāmaṇyākhyatīrthābhidhavadabhiṣavairyatra prāpto'bhilāṣaḥ",
  "SA05n887:69": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 17 ||",
  "SA05n887:70": "yatra snātairmudāptetisamabhidhamabhūd yaśca prāmodatīrthaḥ",
  "SA05n887:71": "prādāt sallakṣaṇaṃ yaḥ svapayasi saratāṃ tīrthasallakṣaṇākhyaḥ |",
  "SA05n887:72": "yatra snātvā balākhyaḥ surapatirajayad dvīpamākhyaṃbhatīrthaḥ",
  "SA05n887:73": "kalyāṇaṃ vaḥ kriyāsuḥ kvacidapi saratāṃ tiṣṭhātāṃ naumyahaṃ tāḥ || 18 ||",
  "SA05n887:74": "vidyādharyākhyadevī gaganapathagatā yoginī vajrapūrvā",
  "SA05n887:75": "hārītaḥ śrīhanūmān sagaṇapatimahākālacūḍākhyavandyāḥ |",
  "SA05n887:76": "brahmāṇyādyāśca devyaḥ saharisukhavarakṣāranāskandayuktāḥ",
  "SA05n887:77": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 19 ||",
  "SA05n887:78": "vāgmatyā mūlapucchaprabhṛtaya upatīrthāstathā keśacaityāḥ",
  "SA05n887:79": "śaṅkhoccasthāśca jātoccayagirilalitaścaityabhaṭṭārako'sau |",
  "SA05n887:80": "phullocco draṣṭadevī tadanu bhagavatīdhyānaproccādisaṃsthāḥ",
  "SA05n887:81": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 20 ||",
  "SA05n887:82": "mañjuśrīparvatastho'nucaraviracito mañjuśobhākhyacaityaḥ",
  "SA05n887:83": "śāntaśrīnirmiteṣu prakṛtavasatayaḥ pañcadevāpureṣu |",
  "SA05n887:84": "pucchāgraścaityavaryo'bhyakathadanupamaṃ yatra śāketpurāśaṃ",
  "SA05n887:85": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 21 ||",
  "SA05n887:86": "ādhārākhyo hṛdisthaḥ sagaṇaphaṇipatirvidhnarājāntakaśca",
  "SA05n887:87": "nāgaścānandaloke harihariharivāhākhyatrailokyavaṃśe |",
  "SA05n887:88": "lokeśāyākṣamatvastadanu saphalayāśābhilokaikanāthaḥ",
  "SA05n887:89": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 22 ||",
  "SA05n887:90": "hevajraḥ saṃvaro'sau saparijanagaṇaścaṇḍavīrastrilokī",
  "SA05n887:91": "vīro yogāmbaro'sau yamanidhanakarādyā daśakroḍha(dha)rājāḥ |",
  "SA05n887:92": "guhyā bāhyāśca sarve parimitapramukhā nāmasaṃgītivyākhyā",
  "SA05n887:93": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 23 ||",
  "SA05n887:94": "śīrṣe prāgāt payo'sau sahitaparijanaścandrasāhositādriḥ",
  "SA05n887:95": "chitvā śoṣe hrade'smin puravarakamalo lokavāsāḥ parasya |",
  "SA05n887:96": "svasthībhūtāmbusaṃsthaḥ sakalajinavaraṃ prābhajanmañjunāthaḥ",
  "SA05n887:97": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 24 ||",
  "SA05n887:98": "saukhāvatyāśca vaṅgaṃ tadanu janahite potale prāgamad yaḥ",
  "SA05n887:99": "śānto'vagrāhadoṣe lalitapuravaraṃ prāviśan devahūtaḥ |",
  "SA05n887:100": "sa śrīmān vajrapāṇiḥ sajaṭadharahayagrīvapārṣadgaṇeśaḥ",
  "SA05n887:101": "kalyāṇaṃ vaḥ kriyāsuḥ kvacidapi saratāṃ tiṣṭhatāṃ naumyahaṃ tāḥ || 25 ||",
  "SA05n887:102": "śrī svayambhupurāṇoddhṛtā kalyāṇapañcaviṃśatistutiḥ",
  "SA05n887:103": "samāptā |"
}