{
  "S08n640:0": "ṣaṣṭhaḥ paṭalavisaraḥ |",
  "S08n640:1": "atha khalu bhagavāṃ śākyamuniḥ punarapi mañjuśriyaṃ kumārabhūtamāmantrayate sma |",
  "S08n640:2": "asti mañjuśrīḥ aparamapi paṭavidhānarahasyaṃ tṛtīyaṃ kanyasaṃ nāma |",
  "S08n640:3": "yaḥ sarvasattvānāmayatnenaiva siddhiṃ gaccheyuḥ |",
  "S08n640:4": "pūrvanirdiṣṭenaiva vidhinā śilpibhiḥ sugatavitastipramāṇaṃ tiryak tathaiva samaṃ caturasraṃ pūrvavat paṭaścitrāpayitavyaḥ pūrvanirdiṣṭairaṅgaiḥ ||",
  "S08n640:5": "ādau tāvadāryamañjuśrīḥ siṃhāsanopaniṣaṇṇaḥ bāladārakarūpī pūrvavat dharmaṃ deśayamānaḥ samantaprabhā arciṣo nirgacchamānaścārurūpī citrāpayitavyaḥ ||",
  "S08n640:6": "vāmapārśve āryasamantabhadaḥ ratnopalasthitaḥ camaravyagrahastaḥ cintāmaṇivāmavinyastakaraḥ priyaṅguśyāmavarṇaḥ pūrvavaccitrāpayitavyaḥ ||",
  "S08n640:7": "dakṣiṇapārśve āryamañjuśriyasya ratnopalasthitaḥ āryāvalokiteśvaraḥ pūrvavat |",
  "S08n640:8": "camaravyagrahastaḥ vāmahastāravindavinyastaḥ samantadyotitamūrtirabhilekhyaḥ ||",
  "S08n640:9": "adhaśca siṃhāsanāt kanakavarṇaḥ parvato yāvat paṭānte citrāpayitavyaḥ |",
  "S08n640:10": "paṭāntakoṇasya āryamañjuśriyasya siṃhāsanasyādhastād dakṣiṇapārśve yamāntakaḥ krodharājā pūrvavaccitrāpayitavyaḥ |",
  "S08n640:11": "dhūpakaṭacchukavyagrahastaḥ yathāpūrvaṃ tathaiva sādhakaḥ |",
  "S08n640:12": "upariṣṭādāryamañjuśriyasya saṅkusumitarājendrastathāgataciatrāpayitavyaḥ ṣoḍaśāṅgulapramāṇaḥ ratnaparvataguhālīnaḥ |",
  "S08n640:13": "kūṭāgārasadṛśāḥ prāgbhāraparvatā daśa citrāpayitavyāḥ |",
  "S08n640:14": "samantācca tatpaṭaṃ parvatākāraveṣṭitaṃ likhet |",
  "S08n640:15": "upariṣṭācca paṭakoṇāvasthitau parvataprāgbhārasaṃśliṣṭau utpatamānavimānapuṣpaughamutsṛjamānau śuddhāvāsakāyikau devaputrau śuddhaśca nāma viśuddhaśca nāma pūrvavaccitrāpayitavyau ||",
  "S08n640:16": "nānāpuṣpābhikīrṇaṃ ca tat paṭamabhilikhāpayitavyamiti ||",
  "S08n640:17": "etat kathitaṃ sarvaṃ trividhaṃ paṭalakṣaṇam |",
  "S08n640:18": "kanyasaṃ nāmato hyetat paṭaḥ śreyo kṣudrakarmasu ||",
  "S08n640:19": "yat kṛtaṃ kāritaṃ cāpi pāpaṃ karma sudāruṇam |",
  "S08n640:20": "kalpakoṭisahasrāṇi darśanāt paṭamucyate ||",
  "S08n640:21": "paṭaṃ tu dṛṣṭamātraṃ vai tatkṣaṇādeva mucyate |",
  "S08n640:22": "buddhakoṭīsahasrāṇi satkuryād yo hi buddhimāṃ ||",
  "S08n640:23": "kanyasaṃ tu paṭaṃ dṛṣṭvā kalā nāyāti ṣoḍaśīm |",
  "S08n640:24": "yat puṇyaṃ sarvabuddhānāṃ pūjā kṛtvā tu tāpinām ||",
  "S08n640:25": "tat puṇyaṃ prāpnuyād vidvāṃ kanyase paṭadarśane |",
  "S08n640:26": "śobhanāni ca karmāṇi bhogahetoḥ ihācaret ||",
  "S08n640:27": "yāvanti kecana mantrā brahmendraṛṣibhāṣitāḥ |",
  "S08n640:28": "vainateyena tu proktāḥ varuṇādityakuberayoḥ ||",
  "S08n640:29": "dhanādyaiḥ rākṣasaiḥ sarvairdānavendrairmahoragaiḥ |",
  "S08n640:30": "somavāyūamādyaiśca bhāṣitā hariharādibhiḥ ||",
  "S08n640:31": "sarve mantrā ihānītāḥ sidhyante paṭamagrataḥ |",
  "S08n640:32": "śāntikāni sadā kuryāt pauṣṭikāni tathā iha ||",
  "S08n640:33": "dāruṇāni ca varjīta garhitā jinavaraistviheti ||",
  "S08n640:34": "bodhisattvapiṭakāvataṃsakānmahāyānavaipulyasūtrād",
  "S08n640:35": "mañjuśrīmūlakalpāt ṣaṣṭhaḥ paṭalavisaraḥ |",
  "S08n640:36": "tṛtīyaḥ kanyasapaṭavidhānaḥ parisamāpta iti ||"
}