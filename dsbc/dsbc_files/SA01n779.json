{
  "SA01n779:0": "aṣṭamo binduḥ",
  "SA01n779:1": "pariśuddhendriyāṇi",
  "SA01n779:2": "1 | rāgadveṣamohaiścittasaṃprayogo nāma kleśaḥ sa ucyate saṃyojanaṃ |",
  "SA01n779:3": "(tat-)parihātukāmasya (trividhaṃ bhavati prahāṇaṃ) |",
  "SA01n779:4": "viṣkaṃbhaṇa(-prahāṇaṃ) |",
  "SA01n779:5": "(tadaṃga-)prahāṇaṃ |",
  "SA01n779:6": "prajñayā samuccheda (-prahāṇaṃ)ca ||",
  "SA01n779:7": "viṣkaṃbhaṇa (-prahāṇaṃ)katamat |",
  "SA01n779:8": "aprāpte'nāsravacitte śīlagrahaṇabhāvanabhyāṃ sthāpayati rāgadveṣamohān cittaṃ bhavatyanupādānamiti viṣkaṃbhaṇa (prahāṇaṃ) ||",
  "SA01n779:9": "(tadaṃga)prahāṇaṃ katamat |",
  "SA01n779:10": "prāpya dhyānasamādhiṃ parityajati kāmaduścaritamakuśaladharmāṃśceti (tadaṃga)prahāṇaṃ ||",
  "SA01n779:11": "prajñayā samucchedaprahāṇaṃ katamat |",
  "SA01n779:12": "prabuddhamate duḥkhamālaṃbya bhāvayataḥ (kleśa)",
  "SA01n779:13": "samuccheda iti (prajñayā)",
  "SA01n779:14": "samuccheda(prahāṇaṃ) |",
  "SA01n779:15": "yathā viṣkaṃbhaṇa(kāle)",
  "SA01n779:16": "yathā vā (tadaṃga)",
  "SA01n779:17": "prahāṇakale (cittasya)",
  "SA01n779:18": "viśuddhirnāpi vā viśuddhiḥ (na tathā samucchedaprahāṇakāle) |",
  "SA01n779:19": "anāsravaprajñayā prahāṇaṃ tu viśuddhireva ||",
  "SA01n779:20": "2 | dvāviṃśatirindriyāṇi |",
  "SA01n779:21": "(tatra)bāhyāyatanāni (ṣoḍaśa) |",
  "SA01n779:22": "puruṣendriyaṃ strī jīvita duḥkha sukha daurmanasya saumanasya upekṣā śraddhā smṛti samādhi prajñā ājñāsyāmi ājñā ājñātāvīndriyaṃ |",
  "SA01n779:23": "adhyātmikāni ṣaḍindriyāṇi yathā pūrvamuktāni ||",
  "SA01n779:24": "puṃlakṣaṇaṃ puruṣavijñānamiti puruṣendriyaṃ |",
  "SA01n779:25": "strīlakṣaṇaṃ strīvijñānamiti strīndriyaṃ |",
  "SA01n779:26": "traidhātukajīvanalakṣaṇamiti jīvitendriyaṃ |",
  "SA01n779:27": "paṃca vijñānasaṃyuktā sukhā vedaneti sukhendriyaṃ |",
  "SA01n779:28": "paṃcavijñānasaṃprayuktā duḥkhā vedaneti duḥkhandriyaṃ |",
  "SA01n779:29": "manovijñānasaṃprayuktā sukhā vedaneti saumanasyendriyaṃ |",
  "SA01n779:30": "manovijñānasaṃprayuktā duḥkhā vedaneti daurmanasyendriyaṃ |",
  "SA01n779:31": "ṣaḍvijñānasaṃprayuktā aduḥkhā'",
  "SA01n779:32": "sukhā vedanetyupekṣendriyaṃ |",
  "SA01n779:33": "sarvakuśaladharmeṣu śraddhānamiti śraddhendriyaṃ |",
  "SA01n779:34": "evaṃ vīrya-smṛti-samādhi-prajñendriyāṇi |",
  "SA01n779:35": "dṛḍhaśraddhādṛḍhadharmamārgasaṃgrāhakāṇi anāsravāṇi navendriyāṇītyājñāsyāmīndriyaṃ |",
  "SA01n779:36": "śraddhāvimokṣadarśanamārgasaṃgrāhakāṇi anāsravāṇi navendriyāṇītyājñendriyaṃ |",
  "SA01n779:37": "aśaikṣamārgasaṃgrāhakāṇi anāsravanavendriyāṇi ājñātāvīndriyaṃ ||",
  "SA01n779:38": "3 | indriyārthaḥ katamaḥ |",
  "SA01n779:39": "balavattvaṃ paṭutvaṃ ceti indriyārthaḥ |",
  "SA01n779:40": "ṣaḍupalabdhipuruṣastrījīvitendriyāṇi nava lokadhātau balavanti paṭūni ca |",
  "SA01n779:41": "paṃca vedanendriyāṇi (sukhaṃ saumanasyaṃ duḥkhaṃ daurmanasyamupekṣā ceti)",
  "SA01n779:42": "kleśotpāde balavanti paṭūni ca |",
  "SA01n779:43": "śraddhādipaṃcendriyāṇi kuśaladharmeṣu balavanti paṭūni ca |",
  "SA01n779:44": "trīṇyanāsravāṇīndriyāṇi (ājñāsyāmi-ājñā-ājñātāvī ceti)",
  "SA01n779:45": "mārgaprāptihetutvānmārge balavanti paṭūni ca |",
  "SA01n779:46": "sarvendriyāṇāṃ pṛthakpṛthak svaṃ balaṃ bhavati pāṭavaṃ ca ||",
  "SA01n779:47": "4 | dvāviṃśatīndriyeṣu kati kāmadhātupratisaṃyuktāni kati rūpārūpyadhātupratisaṃyuktāni katyapratisaṃyuktāni ||",
  "SA01n779:48": "catvārīndriyāṇi kāmadhātu pratisaṃyuktāni |",
  "SA01n779:49": "puruṣastrīduḥkhadaurmanasyendriyāṇi ||",
  "SA01n779:50": "paṃcendriyāṇi kāmarūpadhātupratisaṃyuktāni |",
  "SA01n779:51": "cakṣuḥśrotraghrāṇajihvākāyendriyāṇi ||",
  "SA01n779:52": "sāsrave sukhasaumanasyendriye kāmarūpadhātupratisaṃyukte ||",
  "SA01n779:53": "sāsravāṇi upekṣāmanojīvitendriyāṇi śraddhādīni ca paṃcendriyāṇi sakalatridhātupratisaṃyuktāni |",
  "SA01n779:54": "anāsravāṇi mana indriyamupekṣendriyaṃ sukhasaumanasyendriye śraddhādīni paṃcendriyāṇi apratisaṃyuktāni |",
  "SA01n779:55": "etāni navendriyāṇi tribhiranāsravendriyaiḥ ājñāsyāmīndriyājñendriyājñātāvīndriyaiḥ sahādhiṣṭhānāni ||",
  "SA01n779:56": "5 | dvāviṃśatīndriyeṣu katyupāttāni katyanupāttāni |",
  "SA01n779:57": "sukhādipaṃcendriyāṇi śraddhādipaṃcendriyāṇi mana indriyaṃ trīṇyanāsravendriyāṇi ca bhavantyanupāttāni |",
  "SA01n779:58": "avaśiṣṭānyanyānīndriyāṇi bhavanti upāttāni vā anupāttāni vā ||",
  "SA01n779:59": "6 | dvāviṃśatīndriyeṣu kati kuśalāni katyakuśalāni katyavyākṛtāni |",
  "SA01n779:60": "aṣṭāvindriyāṇi kuśalāni śraddhādīni paṃca trīṇi cānāsravāṇi |",
  "SA01n779:61": "aṣṭāvavyākṛtāni cakṣurādipaṃcendriyāṇi puruṣastrījīvitendriyāṇi ca |",
  "SA01n779:62": "ṣaṣṭhaṃ (mana indriyaṃ)",
  "SA01n779:63": "vivekṣyamāṇaṃ |",
  "SA01n779:64": "mana indriyaṃ sukhādīni paṃca vedanendriyāṇi bhavanti kuśalāni vā akuśalāni vā avyākṛtāni vā ||",
  "SA01n779:65": "7 | dvāviṃśatīndriyeṣu kati sāsravāṇi katyanāsravāṇi |",
  "SA01n779:66": "śraddhādīni paṃca sukhaṃ saumanasyamupekṣā manaśca bhavanti sāsravāṇi vā anāsravāṇi vā |",
  "SA01n779:67": "paścimāni trīṇyekadhānāsravāṇyeva |",
  "SA01n779:68": "daśendriyāṇi sāsravāṇi cakṣuḥ śrotraṃ ghrāṇaṃ jihvā kāyaḥ puruṣaḥ strī jīvitaṃ daurmanasyaṃ duḥkhaṃ ceti ||",
  "SA01n779:69": "8 | triyonijātiḥ pratilabhate dve indriye kāyendriyaṃ jīvitendriyaṃ ca |",
  "SA01n779:70": "aupapādukajāteḥ ṣaṭ sapta aṣṭau vā (indriyāṇi |",
  "SA01n779:71": "tathāhi |",
  "SA01n779:72": ")aliṃgānāṃ ṣaṭ |",
  "SA01n779:73": "ekaliṃgānāṃ sapta |",
  "SA01n779:74": "dviliṃgānāmaṣṭau cakṣurādīni paṃca jīvitastrīpuruṣendriyāṇi ca |",
  "SA01n779:75": "avaśiṣṭānāmindriyāṇāṃ krameṇa pratilābhaḥ |",
  "SA01n779:76": "rūpadhātau prathamaṃ ṣaḍindriyāṇāṃ pratilābhaḥ paṃcānāṃ vedanendriyāṇāṃ jīvitendriyasya ca |",
  "SA01n779:77": "arūpadhātau prathamaṃ kevalasya jīvitendriyasya pratilābhaḥ ||",
  "SA01n779:78": "kāmadhātau avyākṛtacittasya (pudgalasya)",
  "SA01n779:79": "kramamṛtyau (indriyāṇi nirudhyante)catvāri |",
  "SA01n779:80": "aṣṭau vā |",
  "SA01n779:81": "nava vā |",
  "SA01n779:82": "daśa vā ||",
  "SA01n779:83": "akuśalacittasya mṛtyau nava |",
  "SA01n779:84": "trayodaśa vā |",
  "SA01n779:85": "caturdaśa vā |",
  "SA01n779:86": "paṃcadaśa vā ||",
  "SA01n779:87": "9 | dvāviṃśatīndriyeṣu kati satyadarśanaheyāni kati bhāvanāheyāni katyaheyāni |",
  "SA01n779:88": "catvāri indriyāṇi satyadarśanaheyāni vā bhāvanāheyāni vā aheyāni vā (katamāni catvāri |",
  "SA01n779:89": ")manaḥsukhasaumanasyopekṣendriyāṇi |",
  "SA01n779:90": "daurmanasyendriyaṃ satyadarśanaheyaṃ vā bhāvanāheyaṃ vā |",
  "SA01n779:91": "śraddhādīni paṃcendriyāṇi bhāvanāheyāni vā aheyāni vā |",
  "SA01n779:92": "trīṇyanāsravendriyāṇi aheyāni |",
  "SA01n779:93": "avaśiṣṭānīndriyāṇi bhāvanāheyāni ||",
  "SA01n779:94": "[ityabhidharmāmṛtaśāstre pariśuddhendriyanirdeśo nāmāṣṭamo binduḥ ||]"
}