{
  "SA10n2850:3": "Svabhāvavādaḥ",
  "SA10n2850:10": "anekaduḥkhamayaḥ saṃsāraḥ sarvathā hetunirapekṣa",
  "SA10n2850:11": "eva | vastuto'yaṃ saṃsāraḥ svabhāvādeva bhavati |",
  "SA10n2850:12": "svabhāvo hi hetunirapekṣataiva|",
  "SA10n2850:20": "nityasattvā bhavantyeke nityasattvāśca kecana |",
  "SA10n2850:27": "vicitrāḥ kecidityatra tatsvabhāvo niyāmakaḥ | |",
  "SA10n2850:34": "bahirūṣṇo jalaṃ śītaṃ samasparśastathā'nilaḥ |",
  "SA10n2850:41": "kenedaṃ racitaṃ tasmāt svabhāvāt tad",
  "SA10n2850:42": "vyavasthitiḥ | |",
  "SA10n2850:49": "vastūnāṃ kādācitkatvaṃ tu uttarakālasiddhimātreṇaiva",
  "SA10n2850:50": "pratīyate , etatsarvam ahetuvāde'pi",
  "SA10n2850:51": "siddhatyeva |",
  "SA10n2850:52": "vastutastu kādācitkabhāvo nirhetukaḥ ,",
  "SA10n2850:53": "bhāvatvāt , vyomavat |",
  "SA10n2850:54": "vastūnāṃ yadavadhi niyatatvaṃ dṛśyate",
  "SA10n2850:55": "tadapi svabhāvādeva bhavati |",
  "SA10n2850:56": "yato hi niyatadeśavṛttittvaṃ niyatakālavṛttitvaṃ",
  "SA10n2850:57": "svabhāvādeva sidhyati |",
  "SA10n2850:58": "svata eva bhāvā jāyante naśyanti ca |",
  "SA10n2850:59": "kādācitkaḥ ( padārthaḥ )",
  "SA10n2850:60": "hetusāmagrīnirapekṣaḥ padārthatvāt",
  "SA10n2850:61": "naiyāyikasammataprāgabhāvapadārthavat |",
  "SA10n2850:62": "vastūnāṃ hetusāpekṣatve svīkriyamāṇe",
  "SA10n2850:63": "anavasthā syāt |",
  "SA10n2850:64": "api ca , kāryāṇāṃ",
  "SA10n2850:65": "hetuparamparāsvīkāre prativādināṃ sammata īśvaro'pi kathaṃ na syāt |",
  "SA10n2850:66": "kiñca , ghaṭādiḥ ahetukaḥ padārthatvāt ,",
  "SA10n2850:67": "parasammateśvarādivat |",
  "SA10n2850:74": "kalpitastu kāryakāraṇabhāvaḥ",
  "SA10n2850:75": "niyatapaurvāparyāvabhāsaḥ yogīcchāto'pi vastūnāmutpādāt ,",
  "SA10n2850:76": "svapnādāvapi ghaṭāderūtpādāt |",
  "SA10n2850:77": "na hi svapniko",
  "SA10n2850:78": "ghaṭo bhrāntaḥ svapne prabodhaparyantaṃ tasya vastutvāt |",
  "SA10n2850:79": "na hi sarvaṃ vastu",
  "SA10n2850:80": "sarvadā sadeveti vastusvabhāvaḥ |",
  "SA10n2850:81": "tantubhya eva paṭa iti pauvāparyāvabhāsastu kṛttikārohiṇyutpādādau",
  "SA10n2850:82": "paurvāparyāvabhāse satyapi tayoḥ kāryakāraṇabhāvanirāsāt nirastaḥ |",
  "SA10n2850:89": "na hi sataḥ sadeva utpadyata ityapyasti",
  "SA10n2850:90": "kāryakāraṇabhāvasiddhaye ālambaḥ |",
  "SA10n2850:91": "vijātīyād gomayād vṛścikotpattidarśanāt ,",
  "SA10n2850:92": "prāgabhāvasya naiyāyikaiḥ kāraṇatvasvīkārācca",
  "SA10n2850:93": " | kadācid vartamānebhyastantubhyaḥ paṭaḥ ,",
  "SA10n2850:94": "kadācit naṣṭebhyaḥ kṣīrebhyo dadhidarśanāt |",
  "SA10n2850:101": "niyatadeśavṛttitvaṃ niyatakālavṛttitvamapi",
  "SA10n2850:102": "svabhāve eva hetuḥ ,",
  "SA10n2850:103": "na tu kāryakāraṇabhāvasvīkāre ,",
  "SA10n2850:104": "yato hi svabhāvādeva tantudeśavṛttitvaṃ paṭādīnām ,",
  "SA10n2850:105": "na tu vemādideśavṛttitvam |",
  "SA10n2850:106": "kādācitkatvamapi",
  "SA10n2850:107": "svabhāvādeveti paryavasyati |",
  "SA10n2850:108": "yato hi kāryasyāhetukatve'pi tattatkāraṇatvābhimataniyatottarakālavṛttitvam ,",
  "SA10n2850:109": "na tu kālāntaravṛttitvamiti niyamo'pi",
  "SA10n2850:110": "svabhāvādeva sidhyati |",
  "SA10n2850:117": "na hi prayojanamuddiśya jagatpravṛttiriti",
  "SA10n2850:118": "niyamo vajralepāyate ,",
  "SA10n2850:119": "yena cetanasya kasyacit",
  "SA10n2850:120": "kartṛtvaṃ sidhyeta |",
  "SA10n2850:121": "bhavedetadevaṃ yadi pravṛttiḥ prayojanavattayā vyāptā",
  "SA10n2850:122": "bhavet , na tu eṣā tathā'sti |",
  "SA10n2850:123": "ananusaṃhitaprayojanānāmapi yādṛcchikīṣu kriyāsu pravṛttidarśanāt |",
  "SA10n2850:124": "api ca , vṛthāceṣṭākartṛṇām abhāve na kurvīta vṛthā ceṣṭām",
  "SA10n2850:125": "iti dharmasūtrakṛtāṃ pratiṣedhavacanamapi nirviṣayaṃ syāt |",
  "SA10n2850:132": "dṛśyate hi āśvāsa - praśvāsalakṣaṇā kriyā prayojanam",
  "SA10n2850:133": "ananusandhāyaiva bhavati ,",
  "SA10n2850:134": "anyathā kasyacidapi",
  "SA10n2850:135": "bhūtasya maraṇameva na bhavet |",
  "SA10n2850:136": "duḥkhodreke rodanavat sukhodreke hāsagānādeḥ",
  "SA10n2850:137": "prayojanoddeśyarahitasya sarvānubhavasiddhatvāt |",
  "SA10n2850:144": "pravṛttiḥ saprayojanaiva bhavati | ataḥ",
  "SA10n2850:145": "aprayojanavato brahyaṇaḥ kathaṃ jagadutpattiriti |",
  "SA10n2850:146": "tatrāhuḥ bhagavatpādāḥ - “ yathā cochvāsapraśvāsādayo'nabhisandhāya bāhyaṃ",
  "SA10n2850:147": "kiñcit prayojanaṃ svabhāvādeva sambhavanti ,",
  "SA10n2850:148": "evamīśvarasyāpi anapekṣya kiñcit",
  "SA10n2850:149": "prayojanānantaraṃ svabhāvādeva kevalaṃ līlārūpā pravṛttirbhaviṣyati “ “ na ca svabhāvaḥ paryanuyoktuṃ śakyate |",
  "SA10n2850:150": "“ atra mayā ucyate - yadi īśvaro'pi svabhāvādhīna eva śāṅkare'pi",
  "SA10n2850:151": "mate sṛṣṭiṃ vidhāsyati ,",
  "SA10n2850:152": "tarhi ahetukāt",
  "SA10n2850:153": "svabhāvādeva sṛṣṭiriti manyatām ,",
  "SA10n2850:154": "kimantargaḍunā īśvareṇa |",
  "SA10n2850:161": "īśvaravādasya ḍiṇḍimaghoṣaṃ kurvatā'pi",
  "SA10n2850:162": "praśastapādena āptakāmeneśvareṇa kathaṃ sṛṣṭirbhaviṣyati iti śaṅkāyāḥ",
  "SA10n2850:163": "pratyuttarārthaṃ svabhāvavāde eva śaraṇaṃ prāptam - athavā śaktisvabhāvyāt ( īśvarasya pravṛttiḥ )",
  "SA10n2850:164": "yathā kālasya vasantādīnāṃ paryāyeṇābhivyaktau",
  "SA10n2850:165": "sthāvarajaṅgamavikārotpattau svabhāvataḥ ,",
  "SA10n2850:166": "tathā īśvarasyāpi āvirbhāva - anugraha - saṃhāra - śaktīnāṃ paryāyeṇābhivyaktau prāṇinām utpatti - sthiti - pralayahetukatvam |",
  "SA10n2850:173": "yadi īśvarasya īśvaratvaṃ svabhāvamūlakameva ,",
  "SA10n2850:174": "tadā kimiti īśvarakalpanayā |",
  "SA10n2850:181": "kiñca īśvāro na kāraṇam ,",
  "SA10n2850:182": "upalabdhilakṣaṇaprāptatve sati",
  "SA10n2850:183": "anupalabhyamānatvāt ,",
  "SA10n2850:184": "śaśaviṣāṇavat |",
  "SA10n2850:185": "śaśaviṣāṇaṃ",
  "SA10n2850:186": "hi anupalabhyamānasattākam ,",
  "SA10n2850:187": "ato na bhāvānāṃ kāraṇam |",
  "SA10n2850:188": "na cāyamasiddho hetuḥ - padmakesarādīnāṃ kaṇṭakataikṣṇyādīnāṃ kāraṇasya",
  "SA10n2850:189": "anupalabhyamānatvāt |",
  "SA10n2850:196": "yathā ca bāhyānāṃ padārthānāṃ kāraṇānualambhād",
  "SA10n2850:197": "ahetukatvam ,",
  "SA10n2850:198": "tathā ādhyātmikānāmapi duḥkhādīnām",
  "SA10n2850:199": "ahetukatvameva |",
  "SA10n2850:200": "atrāpi anumānaprayogaḥ -",
  "SA10n2850:207": "yat kādācitkaṃ tad ahetukam ,",
  "SA10n2850:208": "yathā kaṇṭakataikṣṇyādi ,",
  "SA10n2850:209": "kādācitkāni ca duḥkhādīni ,",
  "SA10n2850:210": "atastānyapi ahetukānyeva |",
  "SA10n2850:217": "ata evoktaṃ śāntarakṣitena -",
  "SA10n2850:224": "janmanyapekṣā bhāvānāṃ na ca svasya parasya vā|",
  "SA10n2850:232": "sarvahetunirāśaṃsaṃ bhāvāḥ sarve bhavanti hi ||",
  "SA10n2850:240": "rājīvakesarādīnāṃ vaicitryaṃ kaḥ karoti hi |",
  "SA10n2850:247": "mayūracandrakādirvā vicitraḥ kena nirmitaḥ |",
  "SA10n2850:254": "yathaiva kaṇṭakādīnāṃ taikṣṇyādikamahetukam |",
  "SA10n2850:261": "kādācitkatayā tadvad duḥkhādīnāmahetutā | |",
  "SA10n2850:268": "hetubhūti niṣedho na svānupākhyavidhirna ca |",
  "SA10n2850:275": "svabhāvavarṇanā naivāvadherniyatattvataḥ | |"
}