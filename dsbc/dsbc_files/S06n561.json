{
  "S06n561:0": "5 puṇyaparyāyaparivartaḥ pañcamaḥ |",
  "S06n561:1": "atha khalu śakro devānāmindro bhagavantametadavocat-yo bhagavan kulaputro vā kuladuhitā vā imāṃ prajñāpāramitāmabhiśraddadhadavakalpayannadhimucya prasannacitto bodhāya cittamutpādya adhyāśayataḥ śṛṇuyādudgṛhṇīyāddhārayedvācayet paryavāpnuyāt pravartayeddeśayedupadiśeduddiśetsvādhyāyet,",
  "S06n561:2": "parebhyaśca vistareṇa saṃprakāśayet,",
  "S06n561:3": "arthamasyā vivṛṇuyāt,",
  "S06n561:4": "manasānvavekṣeta,",
  "S06n561:5": "yathādhikayā ca prajñayā atra parimīmāṃsāmāpadyeta,",
  "S06n561:6": "antaśaḥ pustakagatāmapi kṛtvā dhārayetsthāpayetsaddharmacirasthitihetoḥ-mā buddhanetrīsamucchedo bhūt,",
  "S06n561:7": "mā saddharmāntardhānam |",
  "S06n561:8": "bodhisattvānāṃ mahāsattvānāṃ ca anugrahopasaṃhāraḥ kṛto bhaviṣyati netryavaikalyeneti |",
  "S06n561:9": "evamimaṃ nirdeśaṃ śrutvā evaṃmahārthikā bateyaṃ prajñāpāramitā,",
  "S06n561:10": "evaṃmahānuśaṃsā,",
  "S06n561:11": "evaṃmahāphalā,",
  "S06n561:12": "evaṃmahāvipākā bateyaṃ prajñāpāramitā,",
  "S06n561:13": "evaṃ bahuguṇasamanvāgateyaṃ prajñāpāramitā,",
  "S06n561:14": "aparityajanīyā mayā prajñāpāramitā,",
  "S06n561:15": "rakṣitavyā mama prajñāpāramitā,",
  "S06n561:16": "gopāyitavyā mama prajñāpāramitā,",
  "S06n561:17": "paramadurlabhā hīyaṃ prajñāpāramitetyadhimuñcet |",
  "S06n561:18": "svayameva caināṃ prajñāpāramitāṃ satkuryādgurukuryānmānayetpūjayedarcayedapacāyetpuṣpairdhūpairgandhairmālyairvilepanaiścūrṇairva",
  "S06n561:19": "-straiśchatrairdhvajairghaṇṭābhiḥ patākābhiḥ,",
  "S06n561:20": "samantācca dīpamālābhiḥ,",
  "S06n561:21": "bahuvidhābhiśca pūjābhiḥ yo vā anyaḥ saṃpūjya parasmai cārthikāya chandikāya kulaputrāya kuladuhitre vā yācamānāya dadyādupanāmayenniryātayetparityajet,",
  "S06n561:22": "antaśaḥ pustakagatāmapi kṛtvā |",
  "S06n561:23": "katarastayorbhagavan kulaputrayoḥ kuladuhitrorvā bahutaraṃ puṇyaṃ prasavet-yo vā parityāgabuddhiryo vā na parityāgabuddhiḥ?",
  "S06n561:24": "evamukte bhagavān śakraṃ devānāmindrametadavocat-tena hi kauśika tvāmevātra pratiprakṣyāmi |",
  "S06n561:25": "yathā te kṣamate vyākuryāḥ |",
  "S06n561:26": "tatkiṃ manyase kauśika yaḥ kulaputro vā kuladuhitā vā tathāgatasya parinirvṛtasya śarīraṃ satkṛtya paricareddhārayet satkuryādgurukuryānmānayet pūjayedarcayedapacāyet svayameva |",
  "S06n561:27": "yo vā anyaḥ kulaputro vā kuladuhitā vā tathāgataśarīraṃ svayaṃ ca satkuryādgurukuryānmānayetpūjayedarcayedapacāyet,",
  "S06n561:28": "parebhyaśca vistareṇa saṃprakāśayet,",
  "S06n561:29": "dadyāt saṃvibhajet vaistārikī pūjā bhaviṣyatīti sattvānāṃ cānukampāmupādāya |",
  "S06n561:30": "katarastayordvayoḥ kulaputrayoḥ kuladuhitrorvā bahutaraṃ puṇyaṃ prasavet?",
  "S06n561:31": "kiṃ yaḥ svayaṃ ca pūjayet parebhyaśca vistareṇa saṃprakāśayeddadyāt saṃvibhajet,",
  "S06n561:32": "kiṃ vā yaḥ svayameva pratyātmaṃ pūjayet ?",
  "S06n561:33": "śakra āha-yo bhagavan kulaputro vā kuladuhitā vā svayaṃ ca tathāgataśarīraṃ satkuryādgurukuryānmānayetpūjayedarcayedapacāyet,",
  "S06n561:34": "parebhyaśca vistareṇa saṃprakāśayeddadyātsaṃvibhajet vaistārikī pūjā bhaviṣyatīti sattvānāṃ cānukampāmupādāya,",
  "S06n561:35": "ayamevānayordvayoḥ kulaputrayoḥ kuladuhitrorvā bahutaraṃ puṇyaṃ prasavati |",
  "S06n561:36": "bhagavānāha-evametatkauśika, evametat |",
  "S06n561:37": "evametatkauśika yaḥ kulaputro vā kuladuhitā vā imāṃ prajñāpāramitāṃ likhitvā pustakagatāṃ kṛtvā udgṛhṇīyāddhārayedvācayet paryavāpnuyāt pravartayeddeśayedupadiśeduddiśetsvādhyāyet,",
  "S06n561:38": "parasmai cārthikāya chandikāya kulaputrāya kuladuhitre vā yācamānāya dadyādupanāmayenniryātayetparityajedantaśaḥ pustakagatāmapi kṛtvā |",
  "S06n561:39": "ayameva kauśika tayordvayoḥ kulaputrayoḥ kuladuhitrorvā parānugrahakaraḥ kulaputro vā kuladuhitā vā parityāgabuddhistannidānaṃ bahutaraṃ puṇyaṃ prasavati ||",
  "S06n561:40": "punaraparaṃ kauśika yaḥ kulaputro vā kuladuhitā vā yatra yatra bhājanībhūtāḥ kulaputrā vā kuladuhitaro vā syuḥ asyāḥ prajñāpāramitāyāḥ,",
  "S06n561:41": "tatra tatra gatvā tebhyaḥ imāṃ prajñāpāramitāṃ dadyāt saṃvibhāgaṃ kuryāt,",
  "S06n561:42": "ayameva kauśika tataḥ kulaputrātkuladuhiturvā sakāśādbahutaraṃ puṇyaṃ prasavet ||",
  "S06n561:43": "punaraparaṃ kauśika yaḥ kulaputro vā kuladuhitā vā ye jambūdvīpe sattvāstān sarvān daśasu kuśaleṣu karmapatheṣu samādāpayet pratiṣṭhāpayet,",
  "S06n561:44": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:45": "śakra āha-bahu bhagavan,",
  "S06n561:46": "bahu sugata |",
  "S06n561:47": "bhagavānāha-ataḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:48": "yaḥ imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:49": "avakalpayannvakalpayate,",
  "S06n561:50": "adhimuñcannadhimucyate,",
  "S06n561:51": "prasannacittaḥ prasannacittāya adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:52": "antaśo likhanāyāpi vācanāyāpyakilāsitayā saṃpādayet-udyukto'muṃ grāhayet saṃdarśayet samādāpayet samuttejayet saṃpraharṣayet,",
  "S06n561:53": "vācā neṣyati vineṣyati,",
  "S06n561:54": "arthamasyā asmai saṃprakāśayiṣyati,",
  "S06n561:55": "evaṃ cāsya cittaṃ viśodhayiṣyati,",
  "S06n561:56": "nirvicikitsaṃ kariṣyati,",
  "S06n561:57": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:58": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:59": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:60": "ayaṃ kauśika kulaputro vā kuladuhitā vā parityāgabuddhyā tataḥ paurvakātkulaputrātkuladuhiturvā sakāśādbahutaraṃ puṇyaṃ prasavet |",
  "S06n561:61": "tiṣṭhantu khalu punaḥ kauśika jambūdvīpe sarvasattvāḥ,",
  "S06n561:62": "etena kauśika paryāyeṇa ye'pi te kauśika cāturmahādvīpake lokadhātau sattvāḥ,",
  "S06n561:63": "tānapi sarvān kaścideva kulaputro vā kuladuhitā vā daśasu kuśaleṣu karmapatheṣu samādāpayetpratiṣṭhāpayet |",
  "S06n561:64": "tiṣṭhantu khalu punaḥ kauśika cāturmahādvīpake lokadhātau sarvasattvāḥ,",
  "S06n561:65": "etena paryāyeṇa ye'pi te kauśika sāhasre cūlike lokadhātau sattvāḥ,",
  "S06n561:66": "tānapi sarvān kaścideva kulaputro vā kuladuhitā vā daśasu kuśaleṣu karmapatheṣu samādāpayetpratiṣṭhāpayet |",
  "S06n561:67": "tiṣṭhantu khalu punaḥ kauśika sāhasre cūlike lokadhātau sarvasattvāḥ,",
  "S06n561:68": "etena paryāyeṇa ye'pi te kauśika dvisāhasre madhyame lokadhātau sattvāḥ,",
  "S06n561:69": "tānapi sarvān kaścideva kulaputro vā kuladuhitā vā daśasu kuśaleṣu karmapatheṣu samādāpayet pratiṣṭhāpayet |",
  "S06n561:70": "tiṣṭhantu khalu punaḥ kauśika dvisāhasre madhyame lokadhātau sarvasattvāḥ,",
  "S06n561:71": "etena paryāyeṇa ye'pi te kauśika trisāhasramahāsāhasre lokadhātau sattvāḥ,",
  "S06n561:72": "tānapi sarvān kaścideva kulaputro vā kuladuhitā vā daśasu kuśaleṣu karmapatheṣu samādāpayetpratiṣṭhāpayet |",
  "S06n561:73": "tiṣṭhantu khalu punaḥ kauśika trisāhasramahāsāhasre lokadhātau sarvasattvāḥ,",
  "S06n561:74": "etena kauśika paryāyeṇa yāvanto gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:75": "tānapi sarvān kaścideva kulaputro vā kuladuhitā vā daśasu kuśaleṣu karmapatheṣu samādāpayetpratiṣṭhāpayet |",
  "S06n561:76": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:77": "śakra āha-bahu bhagavan,",
  "S06n561:78": "bahu sugata ||",
  "S06n561:79": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:80": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:81": "avakalpayannavakalpayate,",
  "S06n561:82": "adhimuñcannadhimucyate,",
  "S06n561:83": "prasannacittaḥ prasannacittāya adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:84": "antaśaḥ likhanāyāpi vācanāyāpi akilāsitayā saṃpādayet,",
  "S06n561:85": "udyukto'muṃ grāhayet saṃdarśayet samādāpayet samuttejayet saṃpraharṣayet,",
  "S06n561:86": "vācā neṣyati,",
  "S06n561:87": "vineṣyati,",
  "S06n561:88": "arthamasyā asmai saṃprakāśayiṣyati,",
  "S06n561:89": "evaṃ cāsya cittaṃ viśodhayiṣyati,",
  "S06n561:90": "nirvicikitsaṃ kariṣyati,",
  "S06n561:91": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:92": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:93": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi,",
  "S06n561:94": "yaduta bhūtakoṭiprabhāvanatāyāmiti |",
  "S06n561:95": "ayaṃ kauśika kulaputro vā kuladuhitā vā parityāgabuddhyā tataḥ paurvakātkulaputrātkuladuhiturvā sakāśādbahutaraṃ puṇyaṃ prasavet ||",
  "S06n561:96": "punaraparaṃ kauśika yāvanto jambūdvīpe sattvāḥ,",
  "S06n561:97": "tānapi sarvān kaścideva kulaputro vā kuladuhitā vā caturṣu dhyāneṣu pratiṣṭhāpayet |",
  "S06n561:98": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:99": "śakra āha-bahu bhagavan bahu, sugata ||",
  "S06n561:100": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:101": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate avakalpayannavakalpayate,",
  "S06n561:102": "adhimuñcannadhimucyate,",
  "S06n561:103": "prasannacittaḥ prasannacittāya adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt antaśo likhanāyāpi vācanāyāpi akilāsitayā saṃpādayet,",
  "S06n561:104": "udyukto'muṃ grāhayet saṃdarśayet samādāpayet samuttejayet saṃpraharṣayet,",
  "S06n561:105": "vācā neṣyati,",
  "S06n561:106": "vineṣyati,",
  "S06n561:107": "arthamasyā asmai saṃprakāśayiṣyati,",
  "S06n561:108": "evaṃ cāsya cittaṃ viśodhayiṣyati,",
  "S06n561:109": "nirvicikitsaṃ kariṣyati,",
  "S06n561:110": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:111": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:112": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi,",
  "S06n561:113": "yaduta bhūtakoṭiprabhāvanatāyāmiti |",
  "S06n561:114": "tiṣṭhantu khalu punaḥ kauśika jambudvīpe sarvasattvāḥ,",
  "S06n561:115": "etena paryāyeṇa ye'pi te kauśika cāturmahādvīpake lokadhātau sattvāḥ,",
  "S06n561:116": "tānapi sarvān kaścideva kulaputro vā kuladuhitā vā caturṣu dhyāneṣu pratiṣṭhāpayet |",
  "S06n561:117": "tiṣṭhantu khalu punaḥ kauśika cāturmahādvīpake lokadhātau sarvasattvāḥ,",
  "S06n561:118": "etena paryāyeṇa ye'pi te kauśika sāhasre cūlike lokadhātau sattvāḥ,",
  "S06n561:119": "tānapi sarvān kaścideva kulaputro vā kuladuhitā vā caturṣu dhyāneṣu pratiṣṭhāpayet |",
  "S06n561:120": "tiṣṭhantu khalu punaḥ kauśika sāhasre cūlike lokadhātau sarvasattvāḥ,",
  "S06n561:121": "etena paryāyeṇa ye'pi te kauśika dvisāhasre madhyame lokadhātau sattvāḥ tānapi sarvān kaścideva kulaputro vā kuladuhitā vā caturṣu dhyāneṣu pratiṣṭhāpayet |",
  "S06n561:122": "tiṣṭhantu khalu punaḥ kauśika dvisāhasre madhyame lokadhātau sarvasattvāḥ,",
  "S06n561:123": "etena paryāyeṇa ye'pi te kauśika trisāhasramahāsāhasre lokadhātau sattvāḥ,",
  "S06n561:124": "tānapi sarvān kaścideva kulaputro vā kuladuhitā vā caturṣu dhyāneṣu pratiṣṭhāpayet |",
  "S06n561:125": "tiṣṭhantu khalu punaḥ kauśika trisāhasramahāsāhasre lokadhātau sarvasattvāḥ,",
  "S06n561:126": "etena kauśika paryāyeṇa yāvanto gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:127": "tānapi sarvān kaścideva kulaputro vā kuladuhitā vā caturṣu dhyāneṣu pratiṣṭhāpayet |",
  "S06n561:128": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:129": "śakra āha-bahu bhagavan bahu sugata ||",
  "S06n561:130": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:131": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:132": "avakalpayannavakalpayate,",
  "S06n561:133": "adhimuñcannadhimucyate,",
  "S06n561:134": "prasannacittaḥ prasannacittāya adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:135": "antaśo likhanāyāpi vācanāyāpi akilāsitayā saṃpādayet,",
  "S06n561:136": "udyukto'muṃ grāhayet saṃdarśayet samādāpayet samuttejayeta saṃpraharṣayet,",
  "S06n561:137": "vācā neṣyati,",
  "S06n561:138": "vineṣyati anuneṣyati,",
  "S06n561:139": "arthamasyā asmai saṃprakāśayiṣyati,",
  "S06n561:140": "evaṃ cāsya cittaṃ viśodhayiṣyati,",
  "S06n561:141": "nirvicikitsaṃ kariṣyati,",
  "S06n561:142": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:143": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:144": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:145": "punaraparaṃ kauśika yāvanto jambudvīpe sattvāḥ,",
  "S06n561:146": "tān sarvān kaścideva kulaputro vā kuladuhitā vā caturṣu apramāṇeṣu pratiṣṭhāpayet,",
  "S06n561:147": "evaṃ peyālena kartavyam |",
  "S06n561:148": "yathā caturṣvapramāṇeṣu,",
  "S06n561:149": "evaṃ catasṛṣvārūpyasamāpattiṣu,",
  "S06n561:150": "pañcasvabhijñāsu,",
  "S06n561:151": "yāvatsamastāsu dhyānāpramāṇārūpyasamāpattyabhijñāsu pratiṣṭhāpayet |",
  "S06n561:152": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:153": "śakra āha-bahu bhagavan bahu sugata ||",
  "S06n561:154": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:155": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate avakalpayannavakalpayate,",
  "S06n561:156": "adhimuñcannadhimucyate,",
  "S06n561:157": "prasannacittaḥ prasannacittāya adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:158": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:159": "udyukto'muṃgrāhayiṣyati,",
  "S06n561:160": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:161": "vācā neṣyati vineṣyati anuneṣyati,",
  "S06n561:162": "arthamasyā asmai saṃprakāśayiṣyati,",
  "S06n561:163": "evaṃ cāsya cittaṃ viśodhayiṣyati,",
  "S06n561:164": "nirvicikitsaṃ kariṣyati,",
  "S06n561:165": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:166": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:167": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:168": "tiṣṭhatu khalu punaḥ kauśika jāmbūdvīpakān sarvasattvān dhyānāpramāṇārūpyasamāpattyabhijñāsu pratiṣṭhāpya puṇyābhisaṃskāraḥ,",
  "S06n561:169": "anena paryāyeṇa ye'pi te kauśika cāturmahādvīpake lokadhātau sattvāḥ,",
  "S06n561:170": "tānapi sarvān kaścideva kulaputro vā kuladuhitā vā dhyānāpramāṇārūpyasamāpattyabhijñāsu pratiṣṭhāpayet |",
  "S06n561:171": "tiṣṭhatu khalu punaḥ kauśika cāturmahādvīpake lokadhātau sarvasattvān dhyānāpramāṇārūpyasamāpattyabhijñāsu pratiṣṭhāpya puṇyābhisaṃskāraḥ,",
  "S06n561:172": "ye'pi te kauśika sāhasre cūlike lokadhātau sattvāḥ,",
  "S06n561:173": "tānapi sarvān kaścideva kulaputro vā kuladuhitā vā dhyānāpramāṇārūpyasamāpattyabhijñāsu pratiṣṭhāpayet |",
  "S06n561:174": "tiṣṭhatu khalu punaḥ kauśika sāhasre cūlike lokadhātau sarvasattvān dhyānāpramāṇārūpyasamāttyabhijñāsu pratiṣṭhāpya puṇyābhisaṃskāraḥ,",
  "S06n561:175": "ye'pi te kauśika dvisāhasre madhyame lokadhātau sattvāḥ,",
  "S06n561:176": "tānapi sarvān kaścideva kulaputro vā kuladuhitā vā dhyānāpramāṇārūpyasamāpattyabhijñāsu pratiṣṭhāpayet |",
  "S06n561:177": "tiṣṭhatu khalu punaḥ kauśika dvisāhasre madhyame lokadhātau sarvasattvān dhyānāpramāṇārūpyasamāpattyabhijñāsu pratiṣṭhāpya puṇyābhisaṃskāraḥ,",
  "S06n561:178": "ye'pi te kauśika trisāhasramahāsāhasre lokadhātau sattvāḥ,",
  "S06n561:179": "tānapi sarvān kaścideva kulaputro vā kuladuhitā vā dhyānāpramāṇārūpyasamāpattyabhijñāsu pratiṣṭhāpayet |",
  "S06n561:180": "tiṣṭhatu khalu punaḥ kauśika trisāhasramahāsāhasre lokadhātau sarvasattvān dhyānāpramāṇārūpyasamāpattyabhijñāsu pratiṣṭhāpya puṇyābhisaṃskāraḥ,",
  "S06n561:181": "anena paryāyeṇa ye'pi kecitkauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:182": "tānapi sarvān kaścideva kulaputro vā kuladuhitā vā dhyānāpramāṇārūpyasamāpattyabhijñāsu pratiṣṭhāpayet |",
  "S06n561:183": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:184": "śakra āha-bahu bhagavan bahu sugata ||",
  "S06n561:185": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:186": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:187": "avakalpayannavakalpayate,",
  "S06n561:188": "adhimuñcannadhimucyate,",
  "S06n561:189": "prasannacittaḥ prasannacittāya adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:190": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:191": "udyukto'muṃ grāhayiṣyati,",
  "S06n561:192": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:193": "vācā neṣyati vineṣyati anuneṣyati,",
  "S06n561:194": "arthamasyā asmai saṃprakāśayiṣyati,",
  "S06n561:195": "evaṃ cāsya cittaṃ viśodhayiṣyati,",
  "S06n561:196": "nirvicikitsaṃ kariṣyati,",
  "S06n561:197": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:198": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:199": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi,",
  "S06n561:200": "yaduta bhūtakoṭiprabhāvanatāyāmiti ||",
  "S06n561:201": "punaraparaṃ kauśika yaḥ kulaputro vā kuladuhitā vā imāṃ prajñāpāramitāṃ likhitvā svayaṃ ca vācayet,",
  "S06n561:202": "parebhyaśca likhitvā pūrvavaddadyāt,",
  "S06n561:203": "ayatnataḥ kauśika pūrvakātkulaputrātkuladuhiturvā sakāśādbahutaraṃ puṇyaṃ prasavet |",
  "S06n561:204": "punaraparaṃ kauśika yaḥ kulaputro vā kuladuhitā vā imāṃ prajñāpāramitāmarthakuśalo vācayet,",
  "S06n561:205": "parebhyaśca likhitvā pūrvavaddadyāt,",
  "S06n561:206": "sārthāṃ savyañjanāmupadiśet paridīpayet,",
  "S06n561:207": "ayatnataḥ kauśika sa kulaputro vā kuladuhitā vā bahutaraṃ puṇyaṃ prasavet ||",
  "S06n561:208": "atha khalu śakro devānāmindro bhagavantametadavocat-iyamapi bhagavan prajñāpāramitā upadeṣṭavyāḥ?",
  "S06n561:209": "evamukte bhagavān śakraṃ devānāmindrametadavocat-iyamapi kauśika prajñāpāramitā upadeṣṭavyā abudhyamānasya kulaputrasya vā kuladuhiturvā |",
  "S06n561:210": "tatkasya hetoḥ?",
  "S06n561:211": "utpatsyate hi kauśika anāgate'dhvani prajñāpāramitāprativarṇikā |",
  "S06n561:212": "tatra abudhyamānaḥ kulaputro vā kuladuhitā vā anuttarāṃ samyaksaṃbodhimabhisaṃboddhukāmo mā praṇaṃkṣīttāṃ prajñāpāramitā prativarṇikāṃ śrutvā ||",
  "S06n561:213": "atha khalu śakro devānāmindro bhagavantametadavocat-kathaṃ bhagavan anāgate'dhvani prajñāpāramitāprativarṇikā veditavyā-iyaṃ sā prajñāpāramitāprativarṇikopadiśyata iti?",
  "S06n561:214": "evamukte bhagavān śakraṃ devānāmindrametadavocat-bhaviṣyanti kauśika anāgate'dhvani eke bhikṣavaḥ abhāvitakāyā abhāvitaśīlā abhāvitacittā abhāvitaprajñā eḍamūkajātīyā prajñāparihīṇāḥ |",
  "S06n561:215": "te prajñāpāramitāmupadekṣyāma iti tasyāḥ prativarṇikāmupadekṣyanti |",
  "S06n561:216": "kathaṃ ca kauśika prajñāpāramitāprativarṇikāmupadekṣyanti?",
  "S06n561:217": "rūpavināśo rūpānityatetyupadekṣyanti |",
  "S06n561:218": "evaṃ vedanāsaṃjñāsaṃskārāḥ |",
  "S06n561:219": "vijñānavināśo vijñānānityatetyupadekṣyanti |",
  "S06n561:220": "evaṃ copadekṣyanti-ya evaṃ gaveṣayiṣyati,",
  "S06n561:221": "sa prajñāpāramitāyāṃ cariṣyatīti |",
  "S06n561:222": "iyaṃ sā kauśika prajñāpāramitāprativarṇikā veditavyā |",
  "S06n561:223": "na khalu punaḥ kauśika rūpavināśo rūpānityatā draṣṭavyā |",
  "S06n561:224": "evaṃ vedanāsaṃjñāsaṃskārāḥ |",
  "S06n561:225": "na khalu punaḥ kauśika vijñānavināśo vijñānānityatā draṣṭavyā |",
  "S06n561:226": "sacedevaṃ paśyati,",
  "S06n561:227": "prajñāpāramitāprativarṇikāyāṃ carati |",
  "S06n561:228": "tasmāttarhi kauśika kulaputreṇa vā kuladuhitrā vā prajñāpāramitāyā artha upadeṣṭavyaḥ |",
  "S06n561:229": "prajñāpāramitāyā arthamupadiśan kulaputro vā kuladuhitā vā bahutaraṃ puṇyaṃ prasavet ||",
  "S06n561:230": "punaraparaṃ kauśika yāvanto jambūdvīpe sattvāḥ,",
  "S06n561:231": "tān sarvān kaścideva kulaputro vā kuladuhitā vā srotaāpattiphale pratiṣṭhāpayet |",
  "S06n561:232": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:233": "śakra āha-bahu bhagavan,",
  "S06n561:234": "bahu sugata |",
  "S06n561:235": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:236": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:237": "avakalpayannavakalpayate,",
  "S06n561:238": "adhimuñcannadhimuñcate,",
  "S06n561:239": "prasannacittaḥ prasannacittāya,",
  "S06n561:240": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:241": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:242": "udyukto'muṃ grāhayiṣyati,",
  "S06n561:243": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:244": "vācā neṣyati vineṣyati anuneṣyati,",
  "S06n561:245": "arthamasyā asmai saṃprakāśayiṣyati,",
  "S06n561:246": "evaṃ cāsya cittaṃ viśodhayiṣyati,",
  "S06n561:247": "nirvicikitsaṃ kariṣyati,",
  "S06n561:248": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:249": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase,",
  "S06n561:250": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:251": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:252": "ayameva kauśika tataḥ paurvakātkulaputrataḥ kuladuhitṛto vā sakāśādbahutaraṃ puṇyaṃ prasavet |",
  "S06n561:253": "tatkasya hetoḥ?",
  "S06n561:254": "ato hi kauśika srotaāpattiphalaṃ prabhāvyate ||",
  "S06n561:255": "tiṣṭhatu khalu punaḥ kauśika jāmbūdvīpakān sarvasattvān srotaāpattiphale pratiṣṭhāpya puṇyābhisaṃskāraḥ,",
  "S06n561:256": "yāvantaḥ kauśika cāturmahādvīpake lokadhātau sattvāḥ,",
  "S06n561:257": "tānapi sarvān kaścideva kulaputro vā kuladuhitā vā srotaāpattiphale pratiṣṭhāpayet ||",
  "S06n561:258": "tiṣṭhatu khalu punaḥ kauśika cāturmahādvīpake lokadhātau sarvasattvān srotaāpattiphale pratiṣṭhāpya puṇyābhisaṃskāraḥ,",
  "S06n561:259": "yāvantaḥ kauśika sāhasre cūlike lokadhātau sattvāḥ,",
  "S06n561:260": "tānapi sarvān kaścideva kulaputro vā kuladuhitā vā srotaāpattiphale pratiṣṭhāpayet ||",
  "S06n561:261": "tiṣṭhatu khalu punaḥ kauśika sāhasre cūlike lokadhātau sarvasattvān srotaāpattiphale pratiṣṭhāpya puṇyābhisaṃskāraḥ,",
  "S06n561:262": "yāvantaḥ kauśika dvisāhasre madhyame lokadhātau sattvāḥ,",
  "S06n561:263": "tānapi sarvān kaścideva kulaputro vā kuladuhitā vā srotaāpattiphale pratiṣṭhāpayet ||",
  "S06n561:264": "tiṣṭhatu khalu punaḥ kauśika dvisāhasre madhyame lokadhātau sarvasattvān srotaāpattiphale pratiṣṭhāpya puṇyābhisaṃskāraḥ,",
  "S06n561:265": "yāvantaḥ kauśika trisāhasramahāsāhasre lokadhātau sattvāḥ,",
  "S06n561:266": "tānapi sarvān kaścideva kulaputro vā kuladuhitā vā srotaāpattiphale pratiṣṭhāpayet ||",
  "S06n561:267": "tiṣṭhatu khalu punaḥ kauśika trisāhasramahāsāhasre lokadhātau sarvasattvān srotaāpattiphale pratiṣṭhāpya puṇyābhisaṃskāraḥ,",
  "S06n561:268": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:269": "tānapi sarvān kaścideva kulaputro va kuladuhitā vā srotaāpattiphale pratiṣṭhāpayet |",
  "S06n561:270": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:271": "śakra āha-bahu bhagavan,",
  "S06n561:272": "bahu sugata ||",
  "S06n561:273": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:274": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:275": "avakalpayannavakalpayate,",
  "S06n561:276": "adhimuñcannadhimuñcate,",
  "S06n561:277": "prasannacittaḥ prasannacittāya,",
  "S06n561:278": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:279": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:280": "udyukto'muṃ grāhayiṣyati,",
  "S06n561:281": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:282": "vācā neṣyati vineṣyati anuneṣyati,",
  "S06n561:283": "arthamasyā asmai saṃprakāśayiṣyati,",
  "S06n561:284": "evaṃ cāsya cittaṃ viśodhayiṣyati,",
  "S06n561:285": "nirvicikitsaṃ kariṣyati,",
  "S06n561:286": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:287": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:288": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:289": "evaṃ ca vācaṃ bhāṣeta-eteṣāmapi tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:290": "ayameva kauśika tataḥ paurvakātkulaputrataḥ kuladuhitṛto vā sakāśādbahutaraṃ puṇyaṃ prasavet |",
  "S06n561:291": "tatkasya hetoḥ?",
  "S06n561:292": "ato hi kauśika srotaāpattiphalaṃ prabhāvyate ||",
  "S06n561:293": "punaraparaṃ kauśika yo hi kaścideva kulaputro vā kuladuhitā vā yāvanto jambūdvīpe sattvāḥ,",
  "S06n561:294": "tān sarvān sakṛdāgāmiphale pratiṣṭhāpayet |",
  "S06n561:295": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:296": "śakra āha-bahu bhagavan,",
  "S06n561:297": "bahu sugata |",
  "S06n561:298": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:299": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:300": "avakalpayannavakalpayate,",
  "S06n561:301": "adhimuñcannadhimuñcate,",
  "S06n561:302": "prasannacittaḥ prasannacittāya,",
  "S06n561:303": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāyādhyaśayena dadyāt,",
  "S06n561:304": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:305": "udyukto'muṃ grāhayiṣyati,",
  "S06n561:306": "saṃdarśayiṣyati samadāpayiṣyati samuttejayiṣyati saṃpraharṣayiṣyati,",
  "S06n561:307": "vācā neṣyati vineṣyati anuneṣyati,",
  "S06n561:308": "arthamasyā asmai saṃprakāśayiṣyati,",
  "S06n561:309": "evaṃ cāsya cittaṃ viśodhayiṣyati,",
  "S06n561:310": "nirvicikitsaṃ kariṣyati,",
  "S06n561:311": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:312": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:313": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:314": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:315": "ayameva kauśika tataḥ paurvakātkulaputrataḥ kuladuhitṛto vā sakāśādbahutaraṃ puṇyaṃ prasavet |",
  "S06n561:316": "tatkasya hetoḥ?",
  "S06n561:317": "ato hi kauśika sakṛdāgāmiphalaṃ prabhāvyate |",
  "S06n561:318": "tiṣṭhatu khalu punaḥ kauśika jāmbūdvīpakān sarvasattvān sakṛdāgāmiphale pratiṣṭhāpya puṇyābhisaṃskāraḥ,",
  "S06n561:319": "yāvantaḥ kauśika cāturmahādvīpake lokadhātau sattvāḥ,",
  "S06n561:320": "tānapi sarvān kaścideva kulaputro vā kuladuhitā vā sakṛdāgāmiphale pratiṣṭhāpayet |",
  "S06n561:321": "tiṣṭhatu khalu punaḥ kauśika cāturmahādvīpake lokadhātau sarvasatvān sakṛdāgāmiphale pratiṣṭhāpya puṇyabhisaṃskāraḥ,",
  "S06n561:322": "yāvantaḥ kauśika sāhasre cūlike lokadhātau sattvāḥ,",
  "S06n561:323": "tānapi sarvān kaścideva kulaputro vā kuladuhitā vā sakṛdāgāmiphale pratiṣṭhāpayet |",
  "S06n561:324": "tiṣṭhatu khalu punaḥ kauśika sāhasre cūlike lokadhātau sarvasattvān sakṛdāgāmiphale pratiṣṭhāpya puṇyābhisaṃskāraḥ,",
  "S06n561:325": "yāvantaḥ kauśika dvisāhasre madhyame lokadhātau sattvāḥ,",
  "S06n561:326": "tānapi sarvān kaścideva kulaputro vā kuladuhitā vā sakṛdāgāmiphale pratiṣṭhāpayet |",
  "S06n561:327": "tiṣṭhātu khalu punaḥ kauśika dvisāhasre madhyame lokadhātau sarvasattvān sakṛdāgāmiphale pratiṣṭhāpya puṇyābhisaṃskāraḥ,",
  "S06n561:328": "yāvantaḥ kauśika trisāhasramahāsāhasre lokadhātau sattvāḥ,",
  "S06n561:329": "tānapi sarvān kaścideva kulaputro vā kuladuhitā vā sakṛdāgāmiphale pratiṣṭhāpayet |",
  "S06n561:330": "tiṣṭhatu khalu punaḥ kauśika trisāhasramahāsāhasre lokadhātau sarvasattvān sakṛdāgāmiphale pratiṣṭhāpya puṇyābhisaṃskāraḥ,",
  "S06n561:331": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:332": "tānapi sarvān kaścideva kulaputro vā kuladuhitā vā sakṛdāgāmiphale pratiṣṭhāpayet |",
  "S06n561:333": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:334": "śakra āha-bahu bhagavan,",
  "S06n561:335": "bahu sugata ||",
  "S06n561:336": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:337": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:338": "avakalpayannavakalpayate,",
  "S06n561:339": "adhimuñcannadhimuñcate,",
  "S06n561:340": "prasannacittaḥ prasannacittāya,",
  "S06n561:341": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:342": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:343": "udyukto'muṃ grāhayiṣyati,",
  "S06n561:344": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:345": "vācā neṣyati vineṣyati anuneṣyati,",
  "S06n561:346": "arthamasyā asmai saṃprakāśayiṣyati,",
  "S06n561:347": "evaṃ cāsya cittaṃ viśodhayiṣyati,",
  "S06n561:348": "nirvicikitsaṃ kariṣyati,",
  "S06n561:349": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:350": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:351": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:352": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:353": "ayameva kauśika tataḥ paurvakātkulaputrataḥ kuladuhitṛto vā sakāśādbahutaraṃ puṇyaṃ prasavet |",
  "S06n561:354": "tatkasya hetoḥ?",
  "S06n561:355": "ato hi kauśika sakṛdāgāmiphalaṃ prabhāvyate ||",
  "S06n561:356": "punaraparaṃ kauśika yo hi kaścideva kulaputro vā kuladuhitā vā yāvanto jambūdvīpe sattvāḥ,",
  "S06n561:357": "tān sarvānanāgāmiphale pratiṣṭhāpayet |",
  "S06n561:358": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:359": "śakra āha-bahu bhagavan bahu sugata ||",
  "S06n561:360": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:361": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:362": "avakalpayannavakalpayate,",
  "S06n561:363": "adhimuñcannadhimuñcate,",
  "S06n561:364": "prasannacittaḥ prasannacittāya,",
  "S06n561:365": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:366": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:367": "udyukto'muṃ grāhayiṣyati,",
  "S06n561:368": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:369": "vācā neṣyati vineṣyati anuneṣyati,",
  "S06n561:370": "arthamasyā asmai saṃprakāśayiṣyati,",
  "S06n561:371": "evaṃ cāsya cittaṃ viśodhayiṣyati,",
  "S06n561:372": "nirvicikitsaṃ kariṣyati,",
  "S06n561:373": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:374": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:375": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:376": "evaṃ ca vācaṃ bhāṣeta-eteṣāmevaṃ tvaṃ kulaputra dharmāṇāṃ lābhī bhava,",
  "S06n561:377": "yaduta prajñāpāramitāpratisaṃyuktānāmiti |",
  "S06n561:378": "ayameva tato bahutaraṃ puṇyaṃ prasavet |",
  "S06n561:379": "tatkasya hetoḥ?",
  "S06n561:380": "ato hi kauśika anāgāmiphalaṃ prabhāvyate |",
  "S06n561:381": "tiṣṭhatu khalu punaḥ kauśika jambūdvīpakān sarvasattvānanāgāmiphale pratiṣṭhāpya puṇyābhisaṃskāraḥ,",
  "S06n561:382": "yāvantaḥ kauśika caturmahādvīpake lokadhātau sattvāḥ,",
  "S06n561:383": "tānapi sarvān kaścideva kulaputro vā kuladuhitā vā anāgāmiphale pratiṣṭhāpayet |",
  "S06n561:384": "tiṣṭhatu khalu punaḥ kauśika cāturmahādvīpake lokadhātau sarvasattvānanāgāmiphale pratiṣṭhāpya puṇyābhisaṃskāraḥ,",
  "S06n561:385": "yāvantaḥ kauśika sāhasre cūlike lokadhātau sattvāḥ,",
  "S06n561:386": "tānapi sarvān kaścideva kulaputro vā kuladuhitā vā anāgāmiphale pratiṣṭhāpayet |",
  "S06n561:387": "tiṣṭhatu khalu punaḥ kauśika sāhasre cūlike lokadhātau sarvasattvānanāgāmiphale pratiṣṭhāpya puṇyābhisaṃskāraḥ,",
  "S06n561:388": "yāvantaḥ kauśika dvisāhasre madhyame lokadhātau sattvāḥ,",
  "S06n561:389": "tānapi sarvān kaścideva kulaputro vā kuladuhitā vā anāgāmiphale pratiṣṭhāpayet |",
  "S06n561:390": "tiṣṭhatu khalu punaḥ kauśika dvisāhasre madhyame lokadhātau sarvasattvānanāgāmiphale pratiṣṭhāpya puṇyābhisaṃskāraḥ,",
  "S06n561:391": "yāvantaḥ kauśika trisāhasramahāsāhasre lokadhātau sattvāḥ,",
  "S06n561:392": "tānapi sarvān kaścideva kulaputro vā kuladuhitā vā anāgāmiphale pratiṣṭhāpayet |",
  "S06n561:393": "tiṣṭhatu khalu punaḥ kauśika trisāhasramahāsāhasre lokadhātau sarvasattvānanāgāmiphale pratiṣṭhāpya puṇyābhisaṃskāraḥ,",
  "S06n561:394": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:395": "tānapi sarvān kaścideva kulaputro vā kuladuhitā vā anāgāmiphale pratiṣṭhāpayet |",
  "S06n561:396": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:397": "śakra āha-bahu bhagavan,",
  "S06n561:398": "bahu sugata ||",
  "S06n561:399": "bhagavānāha-ataḥ khalu punaḥ sa kauśika kulaputro vā kuladuhitā vā tatonidānaṃ bahutaraṃ puṇyaṃ prasavet,",
  "S06n561:400": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:401": "avakalpayannavakalpayate,",
  "S06n561:402": "adhimuñcannadhimuñcate,",
  "S06n561:403": "prasannacittaḥ prasannacittāya,",
  "S06n561:404": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:405": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:406": "udyukto'muṃ grāhayiṣyati,",
  "S06n561:407": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:408": "vācā neṣyati vineṣyati anuneṣyati,",
  "S06n561:409": "arthamasyā asmai saṃprakāśayiṣyati,",
  "S06n561:410": "evaṃ cāsya cittaṃ viśodhayiṣyati,",
  "S06n561:411": "nirvicikitsaṃ kariṣyati,",
  "S06n561:412": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:413": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:414": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:415": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava,",
  "S06n561:416": "yaduta prajñāpāramitāpratisaṃyuktānāmiti |",
  "S06n561:417": "ayameva tato bahutaraṃ puṇyaṃ prasavet |",
  "S06n561:418": "tatkasya hetoḥ?",
  "S06n561:419": "ato hi kauśika anāgāmiphalaṃ prabhāvyate ||",
  "S06n561:420": "punaraparaṃ kauśika yo hi kaścideva kulaputro vā kuladuhitā va yāvanto jambūdvīpe sattvāḥ,",
  "S06n561:421": "tānapi sarvānarhattve pratiṣṭhāpayet |",
  "S06n561:422": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:423": "śakra āha-bahu bhagavan,",
  "S06n561:424": "bahu sugata |",
  "S06n561:425": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:426": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:427": "avakalpayannavakalpayate,",
  "S06n561:428": "adhimuñcannadhimuñcate,",
  "S06n561:429": "prasannacittaḥ prasannacittāya,",
  "S06n561:430": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:431": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:432": "udyukto'muṃ grāhayiṣyati,",
  "S06n561:433": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:434": "vācā neṣyati vineṣyati anuneṣyati,",
  "S06n561:435": "arthamasyā asmai saṃprakāśayiṣyati,",
  "S06n561:436": "evaṃ cāsya cittaṃ viśodhayiṣyati,",
  "S06n561:437": "nirvicikitsaṃ kariṣyati,",
  "S06n561:438": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:439": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:440": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:441": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:442": "ayameva tato bahutaraṃ puṇyaṃ prasavet |",
  "S06n561:443": "tatkasya hetoḥ?",
  "S06n561:444": "ato hi kauśika arhattvaṃ prabhāvyate |",
  "S06n561:445": "evaṃ cāsya utsāhaṃ vardhayiṣyati-yathā yathā hi tvaṃ kulaputra prajñāpāramitāyāṃ śikṣiṣyase,",
  "S06n561:446": "tathā tathā tvamanupūrveṇa buddhadharmāṇāṃ lābhī bhaviṣyasi,",
  "S06n561:447": "āsannaśca bhaviṣyasyanuttarāyāḥ samyaksaṃbodheḥ |",
  "S06n561:448": "atra hi tvaṃ śikṣāyāṃ śikṣamāṇaścaran vyāyacchamānaḥ srotaāpattiphalaṃ prabhāvayiṣyasi,",
  "S06n561:449": "sakṛdāgāmiphalaṃ prabhāvayiṣyasi,",
  "S06n561:450": "anāgāmiphalaṃ prabhāvayiṣyasi,",
  "S06n561:451": "arhattvaṃ prabhāvayiṣyasi,",
  "S06n561:452": "pratyekabuddhatvaṃ prabhāvayiṣyasi,",
  "S06n561:453": "samyaksaṃbuddhatvaṃ prabhāvayiṣyasīti |",
  "S06n561:454": "tiṣṭhatu khalu punaḥ kauśika jāmbūdvīpakān sarvasattvānarhatve pratiṣṭhāpya puṇyābhisaṃskāraḥ,",
  "S06n561:455": "yāvantaḥ kauśika cāturmahādvīpake lokadhātau sattvāḥ,",
  "S06n561:456": "tānapi sarvān kaścideva kulaputro vā kuladuhitā vā arhattve pratiṣṭhāpayet |",
  "S06n561:457": "tiṣṭhatu khalu punaḥ kauśika cāturmahādvīpake lokadhātau sarvasattvānarhattve pratiṣṭhāpya puṇyābhisaṃskāraḥ,",
  "S06n561:458": "yāvantaḥ kauśika sāhasre cūlike lokadhātau sattvāḥ,",
  "S06n561:459": "tānapi sarvān kaścideva kulaputro vā kuladuhitā vā arhattve pratiṣṭhāpayet |",
  "S06n561:460": "tiṣṭhatu khalu punaḥ kauśika sāhasre cūlike lokadhātau sarvasattvānarhattve pratiṣṭhāpya puṇyābhisaṃskāraḥ,",
  "S06n561:461": "yāvantaḥ kauśika dvisāhasre madhyame lokadhātau sattvāḥ,",
  "S06n561:462": "tānapi sarvān kaścideva kulaputro vā kuladuhitā vā arhattve pratiṣṭhāpayet |",
  "S06n561:463": "tiṣṭhatu khalu punaḥ kauśika dvisāhasre madhyame lokadhātau sarvasattvānarhattve pratiṣṭhāpya puṇyābhisaṃskāraḥ,",
  "S06n561:464": "yāvantaḥ kauśika trisāhasramahāsāhasre lokadhātau sattvāḥ,",
  "S06n561:465": "tānapi sarvān kaścideva kulaputro vā kuladuhitā vā arhattve pratiṣṭhāpayet |",
  "S06n561:466": "tiṣṭhatu khalu punaḥ kauśika trisāhasramahāsāhasre lokadhātau sarvasattvānarhattve pratiṣṭhāpya puṇyābhisaṃskāraḥ,",
  "S06n561:467": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:468": "tānapi sarvān kaścideva kulaputro vā kuladuhitā vā arhattve pratiṣṭhāpayet |",
  "S06n561:469": "tatkiṃ manyase kauśike api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:470": "śakra āha-bahu bhagavan,",
  "S06n561:471": "bahu sugata |",
  "S06n561:472": "saṃkhyā api bhagavaṃstasya puṇyaskandhasya na sukarā kartum |",
  "S06n561:473": "gaṇanāpi upamāpi aupamyamapi upanisāpi upaniṣadapi bhagavaṃstasya puṇyaskandhasya na sukarā kartum ||",
  "S06n561:474": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:475": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:476": "avakalpayannavakalpayate,",
  "S06n561:477": "adhimuñcannadhimuñcate,",
  "S06n561:478": "prasannacittaḥ prasannacittāya,",
  "S06n561:479": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:480": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:481": "udyukto'muṃ grāhayiṣyati,",
  "S06n561:482": "samādāpayiṣyati samuttejayiṣyati saṃpraharṣayiṣyati,",
  "S06n561:483": "vācā neṣyati vineṣyati anuneṣyati,",
  "S06n561:484": "arthamasyā asmai saṃprakāśayiṣyati,",
  "S06n561:485": "evaṃ cāsya cittaṃ viśodhayiṣyati,",
  "S06n561:486": "nirvicikitsaṃ kariṣyati,",
  "S06n561:487": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:488": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:489": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:490": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava,",
  "S06n561:491": "yaduta prajñāpāramitāpratisaṃyuktānāmiti |",
  "S06n561:492": "ayameva tato bahutaraṃ puṇyaṃ prasavet |",
  "S06n561:493": "tatkasya hetoḥ?",
  "S06n561:494": "ato hi kauśika arhattvaṃ prabhāvyate |",
  "S06n561:495": "evaṃ ca asyotsāhaṃ vardhayiṣyati-yathā yathā hi tvaṃ kulaputra prajñāpāramitāyāṃ śikṣiṣyase,",
  "S06n561:496": "tathā tathā tvamanupūrveṇa buddhadharmāṇāṃ lābhī bhaviṣyasi,",
  "S06n561:497": "āsannaśca bhaviṣyasyanuttarāyāḥ samyaksaṃbodheḥ |",
  "S06n561:498": "atra hi tvaṃ śikṣāyāṃ śikṣamāṇaścaran vyāyacchamānaḥ srotaāpattiphalaṃ prabhāvayiṣyasi,",
  "S06n561:499": "sakṛdāgāmiphalaṃ prabhāvayiṣyasi,",
  "S06n561:500": "anāgāmiphalaṃ prabhāvayiṣyasi,",
  "S06n561:501": "arhattvaṃ prabhāvayiṣyasi,",
  "S06n561:502": "pratyekabuddhatvaṃ prabhāvayiṣyasi,",
  "S06n561:503": "samyaksaṃbuddhatvaṃ prabhāvayiṣyasi | iti ||",
  "S06n561:504": "punaraparaṃ kauśika yāvanto jambūdvīpe sattvāḥ,",
  "S06n561:505": "tānapi sarvān kaścideva kulaputro vā kuladuhitā vā pratyekabuddhatve pratiṣṭhāpayet |",
  "S06n561:506": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:507": "śakra āha-bahu bhagavan,",
  "S06n561:508": "bahu sugataḥ |",
  "S06n561:509": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:510": "avakalpayannavakalpayate,",
  "S06n561:511": "adhimuñcannadhimuñcate,",
  "S06n561:512": "prasannacittaḥ prasannacittāya,",
  "S06n561:513": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāya adhyāśayena dadyāt,",
  "S06n561:514": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:515": "udyukto'muṃ grāhayiṣyati,",
  "S06n561:516": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:517": "vācā neṣyati vineṣyati anuneṣyati,",
  "S06n561:518": "arthamasyā asmai saṃprakāśayiṣyati,",
  "S06n561:519": "evaṃ cāsya cittaṃ viśodhayiṣyati,",
  "S06n561:520": "nirvicikitsaṃ kariṣyati,",
  "S06n561:521": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva |",
  "S06n561:522": "atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:523": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:524": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:525": "ayameva tato bahutaraṃ puṇyaṃ prasavet |",
  "S06n561:526": "tatkasya hetoḥ?",
  "S06n561:527": "ato hi kauśika pratyekabuddhatvaṃ prabhāvyate |",
  "S06n561:528": "evaṃ cāsyotsāhaṃ vardhayiṣyati-yathā yathā hi tvaṃ kulaputra prajñāpāramitāyāṃ śikṣiṣyase,",
  "S06n561:529": "tathā tathā tvamanupūrveṇa buddhadharmāṇāṃ lābhī bhaviṣyasi,",
  "S06n561:530": "āsannaśca bhaviṣyasyanuttarāyāḥ samyaksaṃbodheḥ |",
  "S06n561:531": "atra hi tvaṃ śikṣāyāṃ śikṣamāṇaścaran vyāyacchamānaḥ kṣiprameva srotaāpattiphalaṃ prabhāvayiṣyasi,",
  "S06n561:532": "sakṛdāgāmiphalaṃ prabhāvayiṣyasi,",
  "S06n561:533": "anāgāmiphalaṃ prabhāvayiṣyasi,",
  "S06n561:534": "arhattvaṃ prabhāvayiṣyasi,",
  "S06n561:535": "pratyekabuddhatvaṃ prabhāvayiṣyati,",
  "S06n561:536": "samyaksaṃbuddhatvaṃ prabhāvayiṣyasīti |",
  "S06n561:537": "tiṣṭhatu khalu punaḥ kauśika jambūdvīpakān sarvasattvān pratyekabuddhatve pratiṣṭhāpya puṇyābhisaṃskāraḥ,",
  "S06n561:538": "yāvantaḥ kauśika cāturmahādvīpake lokadhātau sattvāḥ,",
  "S06n561:539": "tānapi sarvān kaścideva kulaputro vā kuladuhitā vā pratyekabuddhatve pratiṣṭhāpayet |",
  "S06n561:540": "tiṣṭhatu khalu punaḥ kauśika cāturmahādvīpake loakadhātau sarvasattvān pratyekabuddhatve pratiṣṭhāpya puṇyābhisaṃskāraḥ,",
  "S06n561:541": "yāvantaḥ kauśika sāhasre cūlike lokadhātau sattvāḥ,",
  "S06n561:542": "tānapi sarvān kaścideva kulaputro vā kuladuhitā vā pratyekabuddhatve pratiṣṭhāpayet |",
  "S06n561:543": "tiṣṭhatu khalu punaḥ kauśika sāhasre cūlike lokadhātau sarvasattvān pratyekabuddhatve pratiṣṭhāpya puṇyābhisaṃskāraḥ,",
  "S06n561:544": "yāvantaḥ kauśika dvisāhasre madhyame lokadhātau sattvāḥ,",
  "S06n561:545": "tānapi sarvān kaścideva kulaputro vā kuladuhitā vā pratyekabuddhatve pratiṣṭhāpayet |",
  "S06n561:546": "tiṣṭhatu khalu punaḥ kauśika dvisāhasre madhyame lokadhātau sarvasattvān pratyekabuddhatve pratiṣṭhāpya puṇyābhisaṃskāraḥ,",
  "S06n561:547": "ye'pi kecitkauśika trisāhasramahāsāhasre lokadhātau sattvāḥ,",
  "S06n561:548": "tānapi sarvān kaścideva kulaputro vā kuladuhitā vā pratyekabuddhatve pratiṣṭhāpayet |",
  "S06n561:549": "tiṣṭhatu khalu punaḥ kauśika trisāhasramahāsāhasre lokadhātau sarvasattvān pratyekabuddhatve pratiṣṭhāpya puṇyābhisaṃskāraḥ,",
  "S06n561:550": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:551": "tānapi sarvān kaścideva kulaputro vā kuladuhitā vā pratyekabuddhatve pratiṣṭhāpayet |",
  "S06n561:552": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:553": "śakra āha-bahu bhagavan,",
  "S06n561:554": "bahu sugata ||",
  "S06n561:555": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:556": "ya imāṃ prajñāpāramitāmantaśaḥ pustakagatāmapi kṛtvā abhiśraddadhadabhiśraddadhate,",
  "S06n561:557": "avakalpayannavakalpayate,",
  "S06n561:558": "adhimuñcannadhimuñcate,",
  "S06n561:559": "prasannacittaḥ prasannacittāya,",
  "S06n561:560": "adhyāśayasaṃpanno'dhyāśayasaṃpannāya bodhāya cittamutpādya samutpāditabodhicittāya bodhisattvāyādhyāśayena dadyāt,",
  "S06n561:561": "antaśo likhanāyāpi vācanāyāpi akilāsitayā saṃpādayiṣyati,",
  "S06n561:562": "adyukto'muṃ grāhayiṣyati,",
  "S06n561:563": "saṃdarśayiṣyati samādāpayiṣyati samuttejayiṣyati saṃpraharṣayiṣyati,",
  "S06n561:564": "vācā neṣyati vineṣyati anuneṣyati,",
  "S06n561:565": "arthamasyā asmai saṃprakāśayiṣyati,",
  "S06n561:566": "evaṃ cāsya cittaṃ viśodhayiṣyati,",
  "S06n561:567": "nirvicikitsaṃ kariṣyati,",
  "S06n561:568": "evaṃ cainaṃ vakṣyati-ehi tvaṃ kulaputra asminneva bodhisattvamārge śikṣasva-atra hi tvaṃ śikṣamāṇaścaran vyāyacchamānaḥ kṣipramevānuttarāṃ samyaksaṃbodhimabhisaṃbhotsyase |",
  "S06n561:569": "abhisaṃbudhya ca aparimitaṃ sattvadhātumanuttare upadhisaṃkṣaye'bhivineṣyasi yaduta bhūtakoṭiprabhāvanatāyāmiti |",
  "S06n561:570": "evaṃ ca vācaṃ bhāṣeta-eteṣāmeva tvaṃ kulaputra dharmāṇāṃ lābhī bhava yaduta prajñāpāramitāpratisaṃyuktānāmiti |",
  "S06n561:571": "ayameva tato bahutaraṃ puṇyaṃ prasavet |",
  "S06n561:572": "tatkasya hetoḥ?",
  "S06n561:573": "ato hi kauśika pratyekabuddhatvaṃ prabhāvyate |",
  "S06n561:574": "evaṃ cāsya utsāhaṃ vardhayiṣyasi-yathā yathā hi tvaṃ kulaputra prajñāpāramitāyāṃ śikṣiṣyase,",
  "S06n561:575": "tathā tathā tvamanupūrveṇa buddhadharmāṇāṃ lābhī bhaviṣyasi,",
  "S06n561:576": "āsannaśca bhaviṣyasyanuttarāyāḥ samyaksaṃbodheḥ |",
  "S06n561:577": "atra hi tvaṃ śikṣāyāṃ śikṣamāṇaścaran vyāyacchamānaḥ srotaāpattiphalaṃ prabhāvayiṣyasi,",
  "S06n561:578": "sakṛdāgāmiphalaṃ prabhāvayiṣyasi,",
  "S06n561:579": "anāgāmiphalaṃ prabhāvayiṣyasi,",
  "S06n561:580": "arhattvaṃ prabhāvayiṣyasi,",
  "S06n561:581": "samyaksaṃbuddhatvaṃ prabhāvayiṣyasīti ||",
  "S06n561:582": "punaraparaṃ kauśika yāvanto jambūdvīpe sattvāḥ,",
  "S06n561:583": "teṣāṃ sarveṣāṃ kaścideva kulaputro vā kuladuhitā vā anuttarāyāṃ samyaksaṃbodhau cittaṃ samutpādayet,",
  "S06n561:584": "yaścānyaḥ kaścitkauśika kulaputro vā kuladuhitā vā teṣāṃ sarveṣāmanuttarāyāṃ samyaksaṃbodhau cittamutpādya tebhya imāṃ prajñāpāramitāṃ likhitvā dadyāt |",
  "S06n561:585": "yo vā kauśika kulaputro vā kuladuhitā vā avinivartanīyāya bodhisattvāya mahāsattvāya enāṃ prajñāpāramitāṃ likhitvā upanāmayet,",
  "S06n561:586": "atraiva prajñāpāramitāyāṃ śikṣiṣyate,",
  "S06n561:587": "yogamāpatsyate |",
  "S06n561:588": "atraiva prajñāpāramitāṃ bhāvayan vṛddhiṃ virūḍhiṃ vipulatāṃ gataḥ paripūrayiṣyati buddhadharmāniti |",
  "S06n561:589": "ayaṃ tasmātpaurvakātkulaputrataḥ kuladuhitṛto vā sakāśādbahutaraṃ puṇyaṃ prasavet |",
  "S06n561:590": "tatkasya hetoḥ?",
  "S06n561:591": "niyatameṣo'nuttarāṃ samyaksaṃbodhimabhisaṃbudhya sattvānāṃ duḥkhasyāntaṃ kariṣyatīti |",
  "S06n561:592": "tiṣṭhatu khalu punaḥ kauśika jāmbūdvīpakānāṃ sarvasattvānāmanuttarāyāṃ samyaksaṃbodhau cittamutpādya puṇyābhisaṃskāraḥ,",
  "S06n561:593": "yāvantaḥ kauśika cāturmahādvīpake lokadhātau sattvāḥ,",
  "S06n561:594": "teṣāmapi sarveṣāṃ kaścideva kulaputro vā kuladuhitā vā anuttarāyāṃ samyaksaṃbodhau cittamutpādayet |",
  "S06n561:595": "tiṣṭhatu khalu punaḥ kauśika cāturmahādvīpake lokadhātau sarvasattvānāmanuttarāyāṃ samyaksaṃbodhau cittamutpādya puṇyābhisaṃskāraḥ,",
  "S06n561:596": "yāvantaḥ kauśika sāhasre cūlike lokadhātau sattvāḥ,",
  "S06n561:597": "teṣāmapi sarveṣāṃ kaścideva kulaputro vā kuladuhitā vā anuttarāyāṃ samyaksaṃbodhau cittamutpādayet |",
  "S06n561:598": "tiṣṭhatu khalu punaḥ kauśika sāhasre cūlike lokadhātau sarvasattvānāmanuttarāyāṃ samyaksaṃbodhau cittamutpādya puṇyābhisaṃskāraḥ,",
  "S06n561:599": "yāvantaḥ kauśika dvisāhasre madhyame lokadhātau sattvāḥ,",
  "S06n561:600": "teṣāmapi sarveṣāṃ kaścideva kulaputro vā kuladuhitā vā anuttarāyāṃ samyaksaṃbodhau cittamutpādayet |",
  "S06n561:601": "tiṣṭhatu khalu punaḥ kauśika dvisāhasre madhyame lokadhātau sarvasattvānāmanuttarāyāṃ samyaksaṃbodhau cittamutpādya puṇyābhisaṃskāraḥ,",
  "S06n561:602": "yāvantaḥ kauśika trisāhasramahāsāhasre lokadhātau sattvāḥ,",
  "S06n561:603": "teṣāmapi sarveṣāṃ kaścideva kulaputro vā kuladuhitā vā anuttarāyāṃ samyaksaṃbodhau cittamutpādayet |",
  "S06n561:604": "tiṣṭhatu khalu punaḥ kauśika trisāhasramahāsāhasre lokadhātau sarvasattvānāmanuttarāyāṃ samyaksaṃbodhau cittamutpādya puṇyābhisaṃskāraḥ,",
  "S06n561:605": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:606": "teṣāmapi sarveṣāṃ kaścideva kulaputro vā kuladuhitā vā anuttarāyāṃ samyaksaṃbodhau cittamutpādayet |",
  "S06n561:607": "yaścānyaḥ kaścitkauśika kulaputro vā kuladuhitā vā teṣāṃ sarveṣāmanuttarāyāṃ samyaksaṃbodhau cittamutpādya tebhya imāṃ prajñāpāramitāṃ likhitvā dadyāt |",
  "S06n561:608": "yo vā kauśika kulaputro vā kuladuhitā vā avinivartanīyāya bodhisattvāya mahāsattvāya enāṃ prajñāpāramitāṃ likhitvā dadyāt,",
  "S06n561:609": "upanāmayet,",
  "S06n561:610": "atraiva prajñāpāramitāyāṃ śikṣiṣyate,",
  "S06n561:611": "yogamāpatsyate |",
  "S06n561:612": "evamasyeyaṃ prajñāpāramitā bhūyasyā mātrayā bhāvanāṃ vṛddhiṃ virūḍhiṃ vipulatāṃ paripūriṃ gamiṣyatīti |",
  "S06n561:613": "ayaṃ kauśiaka tataḥ paurvakātkulaputrataḥ kuladuhitṛto vā sakāśādbahutaraṃ puṇyaṃ prasavet |",
  "S06n561:614": "tatkasya hetoḥ?",
  "S06n561:615": "niyatameṣo'nuttarāṃ samyaksaṃbodhimabhisaṃbudhya sattvānāṃ duḥkhasyāntaṃ kariṣyatīti ||",
  "S06n561:616": "punaraparaṃ kauśika yāvanto jambūdvīpe sattvāḥ,",
  "S06n561:617": "te sarve avinivartanīyā bhaveyuranuttarāyāḥ samyaksaṃbodheḥ |",
  "S06n561:618": "tebhyaḥ kaścideva kulaputro vā kuladuhitā vā anuttarāṃ samyaksaṃbodhimabhisaṃprasthitebhya imāṃ prajñāpāramitāṃ pustakalikhitāṃ kṛtvā dadyādupanāmayet |",
  "S06n561:619": "yaśca tebhyaḥ kaścideva kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:620": "sārthāṃ savyañjanāmupadiśet |",
  "S06n561:621": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:622": "śakra āha-bahu bhagavan,",
  "S06n561:623": "bahu sugata |",
  "S06n561:624": "saṃkhyāpi bhagavaṃstasya puṇyaskandhasya na sukarā kartum |",
  "S06n561:625": "gaṇanāpi upamāpi aupamyamapi upanisāpi upaniṣadapi bhagavaṃstasya puṇyaskandhasya na sukarā kartum ||",
  "S06n561:626": "bhagavānāha-ataḥ khalu punaḥ sa kauśika kulaputro vā kuladuhitā vā bahutaraṃ puṇyaṃ prasavet,",
  "S06n561:627": "yasteṣāmavinivartanīyānāṃ bodhisattvānāṃ mahāsattvānāṃ kṣiprataramanuttarāṃ samyaksaṃbodhimabhisaṃboddhukāmebhya imāṃ prajñāpāramitāṃ pustakalikhitāṃ kṛtvā dadyāt,",
  "S06n561:628": "upanāmayet,",
  "S06n561:629": "sārthāṃ savyañjanāmupadiśet,",
  "S06n561:630": "iha ca tān prajñāpāramitāyāmavavadedanuśiṣyāt tiṣṭhatu khalu punaḥ kauśika jāmbūdvīpakebhyaḥ sarvasattvebhyo'vinivartanīyebhya imāṃ prajñāpāramitāmupanāmya puṇyābhisaṃskāraḥ,",
  "S06n561:631": "yāvantaḥ kauśika cāturmahādvīpake lokadhātau sattvāḥ,",
  "S06n561:632": "te'pi sarve'vinivartanīyā bhaveyuranuttarāyāḥ samyaksaṃbodheḥ |",
  "S06n561:633": "tebhyo'pi kaścideva kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:634": "sārthāṃ savyañjanāmudiśet |",
  "S06n561:635": "tiṣṭhatu khalu punaḥ kauśika cāturmahādvīpake lokadhātau sarvasattvebhyo'vinivartanīyebhya imāṃ prajñāpāramitāmupanāmya puṇyābhisaṃskāraḥ,",
  "S06n561:636": "yāvantaḥ kauśika sāhasre cūlike lokadhātau sattvāḥ,",
  "S06n561:637": "te'pi sarve'vinivartanīyā bhaveyuranuttarāyāḥ samyaksaṃbodheḥ |",
  "S06n561:638": "tebhyo'pi kaścideva kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:639": "sārthāṃ savyañjanāmupadiśet |",
  "S06n561:640": "tiṣṭhatu khalu punaḥ kauśika sāhasre cūlike lokadhātau sarvasattvebhyo'vinivartanīyebhya imāṃ prajñāpāramitāmupanāmya puṇyābhisaṃskāraḥ,",
  "S06n561:641": "yāvantaḥ kauśika dvisāhasre madhyame lokadhātau sattvāḥ,",
  "S06n561:642": "te'pi sarve'vinivartanīyā bhaveyuranuttarāyāḥ samyaksaṃbodheḥ |",
  "S06n561:643": "tebhyo'pi kaścideva kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:644": "sārthāṃ savyañjanāmupadiśet |",
  "S06n561:645": "tiṣṭhatu khalu punaḥ kauśika dvisāhasre madhyame lokadhātau sarvasattvebhyo'vinivartanīyebhya imāṃ prajñāpāramitāmupanāmya puṇyābhisaṃskāraḥ,",
  "S06n561:646": "yāvantaḥ kauśika trisāhasramahāsāhasre lokadhātau sattvāḥ,",
  "S06n561:647": "te'pi sarve'vinivartanīyā bhaveyuranuttarāyāḥ samyaksaṃbodheḥ |",
  "S06n561:648": "tebhyo'pi kaścideva kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:649": "sārthāṃ savyañjanāmupadiśet |",
  "S06n561:650": "tiṣṭhatu khalu punaḥ kauśika trisāhasramahāsāhasre lokadhātau sarvasattvebhyo'vinivartanīyebhya imāṃ prajñāpāramitāmupanāmya puṇyābhisaṃskāraḥ,",
  "S06n561:651": "yāvantaḥ kauśika gaṅgānadīvālukopameṣu trisāhasramahāsāhasreṣu lokadhātuṣu sattvāḥ,",
  "S06n561:652": "te'pi sarve'vinivartanīyā bhaveyuranuttarāyāḥ samyaksaṃbodheḥ |",
  "S06n561:653": "tebhyo'pi kaścideva kulaputro vā kuladuhitā vā imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:654": "sārthāṃ savyañjanāmupadiśet |",
  "S06n561:655": "tatkiṃ manyase kauśika api nu sa kulaputro vā kuladuhitā vā tatonidānaṃ bahu puṇyaṃ prasavet?",
  "S06n561:656": "śakra āha-bahu bhagavan,",
  "S06n561:657": "bahu sugata |",
  "S06n561:658": "saṃkhyāpi bhagavaṃstasya puṇyaskandhasya na sukarā kartum |",
  "S06n561:659": "gaṇanāpi upamāpi aupamyamapi upanisāpi bhagavaṃstasya puṇyaskandhasya na sukarā kartum ||",
  "S06n561:660": "bhagavānāha-ataḥ khalu punaḥ sa kauśika kulaputro va kuladuhitā vā bahutaraṃ puṇyaṃ prasavet,",
  "S06n561:661": "yasteṣāmavinivartanīyānāṃ bodhisattvānāṃ mahāsattvānāṃ kṣiprataramanuttarāṃ samyaksaṃbodhimabhisaṃboddhukāmebhya imāṃ prajñāpāramitāṃ pustakalikhitāṃ kṛtvā dadyādupanāmayet,",
  "S06n561:662": "sārthāṃ savyañjanāmupadiśet,",
  "S06n561:663": "iha ca tān prajñāpāramitāyāmavavadedanuśiṣyāt |",
  "S06n561:664": "athāparaḥ kauśika bodhisattvo mahāsattva utpadyeta,",
  "S06n561:665": "sa evaṃ vadet-ahameteṣāṃ kṣiprataramanuttarāṃ samyaksaṃbodhimabhisaṃbhotsya iti |",
  "S06n561:666": "yastaṃ kauśika kulaputro vā kuladuhitā vā kṣiprābhijñataraṃ bodhisattvaṃ mahāsattvaṃ prajñāpāramitāyāmavavadedanuśiṣyāt,",
  "S06n561:667": "ayaṃ tataḥ paurvakātkulaputrātkuladuhiturvā sakāśādbahutaraṃ puṇyaṃ prasavet ||",
  "S06n561:668": "atha khalu śakro devānāmindro bhagavantametadavocat-yathā yathā bhagavan bodhisattvo mahāsattva āsannībhavatyanuttarāyāḥ samyaksaṃbodheḥ,",
  "S06n561:669": "tathā tathā prajñāpāramitāyāmavavaditavyo'nuśāsitavyaḥ,",
  "S06n561:670": "tathā tathā prajñāpāramitāyāmavodyamāno'nuśiṣyamāṇastathatāyā āsannībhavati |",
  "S06n561:671": "tathatāyā āsannībhavan yeṣāṃ paribhuṅke cīvarapiṇḍapātaśayanāsanaglānapratyayabhaiṣajyapariṣkārān,",
  "S06n561:672": "teṣāṃ tān kārān kṛtān mahāphalān karoti mahānuśaṃsān |",
  "S06n561:673": "ataḥ sa bahutaraṃ puṇyaṃ prasavati |",
  "S06n561:674": "tatkasya hetoḥ?",
  "S06n561:675": "evaṃ hyetadbhagavan bhavati-yadbodhisattvo mahāsattva āsannībhavatyanuttarāyāḥ samyaksaṃbodheḥ ||",
  "S06n561:676": "atha khalvāyuṣmān subhūtiḥ śakraṃ devānāmindrametadavocat- sādhu sādhu kauśika yastvaṃ bodhisattvayānikānāṃ pudgalānāmutsāhaṃ dadāsi anugṛhṇīṣe anuparivārayasi |",
  "S06n561:677": "evaṃ ca kauśika tvayā karaṇīyam-ya āryaśrāvakaḥ sarvasattvānāmanugrahaṃ kartukāmaḥ,",
  "S06n561:678": "sa bodhisattvānāṃ mahāsattvānāmanuttarāyāṃ samyaksaṃbodhāvutsāhaṃ vardhayati anugṛhṇīte'nuparivārayati,",
  "S06n561:679": "evametatkaraṇīyam |",
  "S06n561:680": "tatkasya hetoḥ?",
  "S06n561:681": "ataḥprasūtā hi bodhisattvānāṃ mahāsattvānāmanuttarā samyaksaṃbodhiḥ |",
  "S06n561:682": "yadi hi bodhisattvā mahāsattvā etadbodhicittaṃ notpādayeran,",
  "S06n561:683": "na caite bodhisattvā mahāsattvā anuttarāyāṃ samyaksaṃbodhau śikṣeran,",
  "S06n561:684": "na ṣaṭpāramitāsu śikṣeran,",
  "S06n561:685": "aśikṣamāṇā anuttarāṃ samyaksaṃbodhiṃ nābhisaṃbudhyeran |",
  "S06n561:686": "yasmāttarhi bodhisattvā mahāsattvā bodhisattvaśikṣāyāmāsu ṣaṭpāramitāsu śikṣante,",
  "S06n561:687": "tasmādetadbodhicittamutpādayante,",
  "S06n561:688": "tasmādanuttarāṃ samyaksaṃbodhimabhisaṃbudhyanta iti ||",
  "S06n561:689": "āryāṣṭasāhasrikāyāṃ prajñāpāramitāyāṃ puṇyaparyāyaparivarto nāma pañcamaḥ ||"
}