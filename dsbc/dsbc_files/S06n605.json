{
  "S06n605:0": "14",
  "S06n605:1": "119. yasyāmi śraddha sugate dṛḍha bodhisattvo",
  "S06n605:2": "varaprajñapāramitaāśayasaṃprayogo |",
  "S06n605:3": "atikramya bhūmidvaya śrāvakapratyayānāṃ",
  "S06n605:4": "laghu prāpsyate anabhibhū(tu)",
  "S06n605:5": "jināna bodhim ||1 ||",
  "S06n605:6": "120. sāmudriyāya yatha nāvi praluptikāye",
  "S06n605:7": "bhṛtakaṃ manuṣya tṛṇakāṣṭhamagṛhṇamāno |",
  "S06n605:8": "vilayaṃ prayāti jalamadhya aprāptatīro",
  "S06n605:9": "yo gṛhṇate vrajati pārasthalaṃ prayāti ||2 ||",
  "S06n605:10": "121. emeva śraddhasaṃgato ya prasādaprāpto",
  "S06n605:11": "prajñāya pāramita mātra vivarjayanti |",
  "S06n605:12": "saṃsārasāgara tadā sada saṃsaranti",
  "S06n605:13": "jātījarāmaraṇaśokataraṃgabhaṅge ||3 ||",
  "S06n605:14": "122. ye te bhavanti varaprajñaparigṛhītā",
  "S06n605:15": "bhāvasvabhāvakuśalā paramārthadarśī |",
  "S06n605:16": "te puṇyajñānadhanasaṃbhṛtayānapātrāḥ",
  "S06n605:17": "paramādbhutāṃ sugatabodhi spṛśanti śīghram ||4 ||",
  "S06n605:18": "123. ghaṭake apakvi yatha vāri vaheya kācit",
  "S06n605:19": "jñātavyu kṣipra ayu bhetsyati durbalatvāt |",
  "S06n605:20": "paripakvi vāri ghaṭake vahamānu mārge",
  "S06n605:21": "na ca bhedanādbhayamupaiti ca svasti geham ||5 ||",
  "S06n605:22": "124. kiṃcāpi śraddhabahulo siya bodhisattvo",
  "S06n605:23": "prajñāvihīna vilayaṃ laghu prāpuṇāti |",
  "S06n605:24": "taṃ caiva śraddha parigṛhṇayamāna prajñā",
  "S06n605:25": "atikramya bodhidvaya prāpsyati agrabodhim ||6 ||",
  "S06n605:26": "125. nāvā yathā aparikarmakṛtā samudre",
  "S06n605:27": "vilayamupaiti sadhanā saha vāṇijebhiḥ |",
  "S06n605:28": "sā caiva nāva parikarmakṛtā suyuktā",
  "S06n605:29": "na ca bhidyate dhanasamagramupaiti tīram ||7 ||",
  "S06n605:30": "126. emeva śraddhaparibhāvitu bodhisattvo",
  "S06n605:31": "prajñāvihīnu laghu bodhimupaiti hānim |",
  "S06n605:32": "so caiva prajñavarapāramitāsuyukto-",
  "S06n605:33": "'kṣato'nupāhatu spṛśāti jināna bodhim ||8 ||",
  "S06n605:34": "127. puruṣo hi jīrṇa dukhito śataviṃśavarṣo",
  "S06n605:35": "kiṃcāpi utthitu svayaṃ na prabhoti gantum |",
  "S06n605:36": "so vāmadakṣiṇadvaye puruṣe gṛhīte",
  "S06n605:37": "patanādbhayaṃ na bhavate vrajate sukhena ||9 ||",
  "S06n605:38": "128. emeva prajña iha durbalu bodhisattvo",
  "S06n605:39": "kiṃcāpi prasthihati bhajyati antareṇa |",
  "S06n605:40": "so vā upāyabalaprajñaparigṛhīto",
  "S06n605:41": "na ca bhajyate spṛśati bodhi nararṣabhāṇām ||10 ||",
  "S06n605:42": "bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ ||"
}