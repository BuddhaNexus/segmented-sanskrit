{
  "S08n703:0": "11 | tattvaprakāśaḥ |",
  "S08n703:1": "namo buddhāya |",
  "S08n703:2": "prajñopāyātmakaṃ vande baddhatrikāyarūpiṇam |",
  "S08n703:3": "prabhāvāt jñāyate yasya bhavanirvvāṇamuttamam ||",
  "S08n703:4": "keśoṇḍūkaṃ yathākāśe taimiro manute janaḥ |",
  "S08n703:5": "keśoṇḍūkamahaṃ vakṣye hantākāśanirākṛtam ||",
  "S08n703:6": "śuddhadṛṣṭistadā [bhū]yānneti bhrāntā matistavaḥ |",
  "S08n703:7": "taimirabhrāntyapohāya pṛṣṭo netyuktavān asau ||",
  "S08n703:8": "prakāśetaraśūnyatvāt vidhyapohau na tattvataḥ |",
  "S08n703:9": "evamanāśravād dharmmāt sattvārthastu pravarttate ||",
  "S08n703:10": "bhoganirmmāṇakāyābhyāṃ pratītyapraṇidhānataḥ |",
  "S08n703:11": "tau ca tasmāt na bhinnau ca tayostu tat svabhāvataḥ ||",
  "S08n703:12": "tādātmyaṃ nijaṃ siddhaṃ syāt bhedaścit saṅgahānaye |",
  "S08n703:13": "neṣyate yadyanutpādo bhinno vyāvṛttito bhavet ||",
  "S08n703:14": "yogācāramatā[da]nyo madhyamārthaḥ kathaṃ bhavet |",
  "S08n703:15": "catuṣkoṭiprahāṇyā cet madhyamārtho viśiṣyate ||",
  "S08n703:16": "vijñāne&#39;pi prasaṅgaḥ syāt tāsāṃ atrāpi hānitaḥ |",
  "S08n703:17": "catuṣkoṭivinirmuktaṃ jñānaṃ vastu samucchrayam ||",
  "S08n703:18": "kalpaśūnyamanālambyaṃ vidurvijñānavādinaḥ |",
  "S08n703:19": "bhūtakoṭerato viśvaṃ pratītyaiva prajāyate ||",
  "S08n703:20": "vastuśūnyamajātaṃ tu kevalaṃ nāmamātrakam |",
  "S08n703:21": "bhedenākhyā[na]sarvvajñaḥ svādhiṣṭhānaprabhāsvarau ||",
  "S08n703:22": "yadekamanayorbrūte tenocchede nirākṛtaḥ |",
  "S08n703:23": "phalatattvavipakṣeṣu yasya saṅgo na vidyate ||",
  "S08n703:24": "tasyānābhogayogena bodhād niṣpadyate padam |",
  "S08n703:25": "āryyanāgārjjunairiṣṭaṃ buddhadharmmānusārataḥ |",
  "S08n703:26": "dharmmatattvamanutpādo vyākṛtaste tathāgataiḥ ||",
  "S08n703:27": "kṛtvā tattvaprakāśaṃ yat [puṇya]māsāditaṃ mayā |",
  "S08n703:28": "tenāstu sakalo loko yuganaddhasya bhājanaḥ ||",
  "S08n703:29": " ||tattvaprakāśaḥ samāptaḥ ||"
}