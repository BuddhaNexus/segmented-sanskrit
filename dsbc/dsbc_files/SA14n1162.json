{
  "SA14n1162:0": "avaivartikabodhisattvasaṃghasya yathoktanirvedhabhāgīyamanyadapi darśanamārgādikamityavaivartikabodhisattvasaṃgho vaktavyaḥ |",
  "SA14n1162:1": "sa tu nirvedhabhāgīyaprayogamārgasthastathā kṣāntijñānasaṅgṛhītadarśanamārgastho&#39;",
  "SA14n1162:2": "paraśca prābandhikabhāvanāmārgastha iti vyavasthā bhavati |",
  "SA14n1162:3": "tathā coktam |",
  "SA14n1162:4": "nirvedhāṅgānyupādāya darśanābhyāsamārgayoḥ |",
  "SA14n1162:5": "ye bodhisattvā vartante so&#39;",
  "SA14n1162:6": "trāvaivartiko gaṇaḥ ||38 || iti",
  "SA14n1162:7": "tatra rūpādinivṛttinirvicikitsādyākārairviṃśatiprakārairnirvedhabhāgīyasthānāmavaivartikalakṣaṇaṃ jñeyam |",
  "SA14n1162:8": "tathā coktam |",
  "SA14n1162:9": "rūpādibhyo nivṛttyādyairliṅgairviṃśatidheritaiḥ",
  "SA14n1162:10": "nirvedhāṅgasthitasyedamavaivarttikalakṣaṇam ||39 || iti",
  "SA14n1162:11": "tathatāsvabhāvatvādrupādibhyo nivṛttiṃ ||",
  "SA14n1162:12": "tāvatpratipādayitumāha |",
  "SA14n1162:13": "avinivartanīyasyetyādi |",
  "SA14n1162:14": "tatrākārāḥ pratipakṣasaṃgṛhītāḥ |",
  "SA14n1162:15": "liṅgāni svāśrayacihnāni |",
  "SA14n1162:16": "nimittāni tatparibhogopakaraṇagatāni |",
  "SA14n1162:17": "athavākāraḥ kāyiko harṣaviśeṣo romodgamāśrupātādiḥ |",
  "SA14n1162:18": "liṅgaṃ vacana viśeṣaḥ praharṣādhyeṣaṇādiḥ |",
  "SA14n1162:19": "nimittamanuṣṭhānaviśeṣaḥ |",
  "SA14n1162:20": "śravaṇadhāraṇavācanapūjanādiḥ |",
  "SA14n1162:21": "pūrvapūrvavyākhyābhūtānyamūni vā padāni |",
  "SA14n1162:22": "kathaṃ vā vayambhagavañjānīyāma ityanenāsaṅkīrṇapratipattinimittaṃ praśnayannāha |",
  "SA14n1162:23": "pariharannāha |",
  "SA14n1162:24": "yā ca subhūta ityādi |",
  "SA14n1162:25": "tathatābhūmiriti sarvabhūmermāyopamatvāt |",
  "SA14n1162:26": "tadevāha |",
  "SA14n1162:27": "sarvā ityādinā |",
  "SA14n1162:28": "yuktyāgamābhyāṃ niścitatvenānyathā kāraṇāsambhavādyathāsaṃkhyaṃ na kalpayati |",
  "SA14n1162:29": "na vikalpayati |",
  "SA14n1162:30": "tato&#39;pīti |",
  "SA14n1162:31": "parṣanmaṇḍalāt |",
  "SA14n1162:32": "evametaditi |",
  "SA14n1162:33": "rūpādibhyo nivṛttatvena |",
  "SA14n1162:34": "evametattathataiva satyā moho&#39;",
  "SA14n1162:35": "nya iti cintāśravaṇakāle&#39;",
  "SA14n1162:36": "dhimuñcatyavagāhate |",
  "SA14n1162:37": "bhāvagrahāparidīpanānna ca yatkiñcitpralāpī bhavati |",
  "SA14n1162:38": "māyopamaprakāśakatvenārthasaṃhitāmeva vācaṃ bhāṣate nānarthasaṃhitām |",
  "SA14n1162:39": "dharmatābhāvanābhiyogānna ca pareṣāṃ kṛtākṛtāni kāryākāryāṇi vyavalokayati |",
  "SA14n1162:40": "dhārayitavya iti |",
  "SA14n1162:41": "hetunā yaḥ samagreṇa kāryotpādo&#39;numīyate,",
  "SA14n1162:42": "arthāntarānapekṣatvātsa svabhāvo&#39;",
  "SA14n1162:43": "nuvarṇita iti nyāyādyogyatānumānena niścetavyaḥ |",
  "SA14n1162:44": "avetya prasādalābhena vicikitsākṣayamāvedayannāha |",
  "SA14n1162:45": "punaraparamityādi |",
  "SA14n1162:46": "mukhamullokayatīti |",
  "SA14n1162:47": "jñātavyatattvaparijñānādisambhāvanāśayenārādhanatayā na mukhaṃ nirīkṣate |",
  "SA14n1162:48": "vyapāśrayata iti |",
  "SA14n1162:49": "śaraṇādibhāvānna svīkaroti |",
  "SA14n1162:50": "praṇidhānasamṛddhyā&#39;",
  "SA14n1162:51": "ṣṭākṣaṇakṣayārthamāha |",
  "SA14n1162:52": "sa khalu punarityādi |",
  "SA14n1162:53": "nāpāyeṣūpapadyata iti |",
  "SA14n1162:54": "narakapretatiryagupapattyabhāvaḥ sākṣāt kathitaḥ |",
  "SA14n1162:55": "upalakṣaṇatvādasya mithyādṛṣṭibuddhavacanāśravaṇapratyantajanapadotpādābhāvo grāhyaḥ |",
  "SA14n1162:56": "na ca strībhāvaṃ parigṛhṇātīti |",
  "SA14n1162:57": "strībhāvapratiṣedhavacanādindriyajaḍamūkabhāvaṃ na gṛhṇātīti labhyate |",
  "SA14n1162:58": "caśabdānna dīrghāyuṣkadevopapattiṃ gṛhṇātītyarthaḥ |",
  "SA14n1162:59": "kāruṇikatayā svaparakuśaladharmaniyojanārthamāha |",
  "SA14n1162:60": "punaraparamityādi |",
  "SA14n1162:61": "tatra prāṇātipātaḥ pareṣāṃ jīvita kṣayaḥ |",
  "SA14n1162:62": "sthānāccauryeṇa paradravyavyāvanamadattādānam |",
  "SA14n1162:63": "anaṅgādau styādyabhigamanaṃ kāmamithyācāraḥ |",
  "SA14n1162:64": "valkalaiḥ saguṇaiḥ kācitkriyate madhunā&#39;parā |",
  "SA14n1162:65": "piṣṭakiṇvajalairanyā surā jñeyā tridhā budhaiḥ |",
  "SA14n1162:66": "maireyaṃ guḍadhātryaṃbudhātakī saṃskṛtaṃ viduḥ ||",
  "SA14n1162:67": "madayedaśitaṃ pītaṃ yattanmadyamiti smṛtam |",
  "SA14n1162:68": "tadetantrividhaṃ sarvaṃ śukladharmavipakṣataḥ ||",
  "SA14n1162:69": "pramādasthānamityāha prasaṅgādāgataṃ punaḥ |",
  "SA14n1162:70": "abhūtābhidhānamanṛtavacanam |",
  "SA14n1162:71": "parabhedakaṃ vacaḥ piśunavacanam |",
  "SA14n1162:72": "apriyābhidhānaṃ paruṣavacanam |",
  "SA14n1162:73": "sarvakleśajanitaṃ vākyaṃ sambhinnapralāpaḥ |",
  "SA14n1162:74": "abhidhyā paradravyeṣu viṣayaspṛhā |",
  "SA14n1162:75": "vyāpādaḥ sattvavidveṣaḥ |",
  "SA14n1162:76": "nāstīti mithyādṛṣṭidarśanam |",
  "SA14n1162:77": "sarveṇa mantraprayogādinā |",
  "SA14n1162:78": "sarvaṃ nikhilasattvaviṣayam |",
  "SA14n1162:79": "sarvathā mṛdvādinā&#39;",
  "SA14n1162:80": "pi prakāreṇa |",
  "SA14n1162:81": "sarvaṃ taccittamapi nādhyāpadyeta na kuryāt |",
  "SA14n1162:82": "parātmaparivartakatvena sarvasattvaviṣayapariṇāmitadānādikārthamāha |",
  "SA14n1162:83": "punaraparamityādi yaṃ yaṃ dharmamiti sūtrādikaṃ paryavāpnotīti svīkaroti |",
  "SA14n1162:84": "dadāti |",
  "SA14n1162:85": "phalena saha prayacchati |",
  "SA14n1162:86": "samyagdharmāvabodhena |",
  "SA14n1162:87": "gambhīradharmākāṃkṣaṇārthamāha |",
  "SA14n1162:88": "punaraparamityādi |",
  "SA14n1162:89": "tatra mārgāntarābhilāṣo&#39;",
  "SA14n1162:90": "paryāptitāmupādāya kāṃkṣā |",
  "SA14n1162:91": "ṛjumārgavilomanaṃ vimatiḥ |",
  "SA14n1162:92": "gotradharmasya vividhakuśalavṛddhigamanābhāvena vicikitsanādvicikitsā |",
  "SA14n1162:93": "sarvathā bodhavaikalyādvandhatvam |",
  "SA14n1162:94": "parahitapratipannatvena maitrakāyavāṅmanaskarmārthamāha |",
  "SA14n1162:95": "hitavacana ityādi |",
  "SA14n1162:96": "tatra maitrakāyakarmaṇā yogādanāgatapathyābhidhāyitayā hitavacanaḥ |",
  "SA14n1162:97": "tathaiva vākkarmasadbhāvena parimitavacanānmitavacanaḥ |",
  "SA14n1162:98": "maitrīparibhāvitacittasamutthāpitatvena śrotrasukhādikāritvāt snigdhavacanaḥ |",
  "SA14n1162:99": "prayogasampattyā kāmacchando vyāpādaḥ |",
  "SA14n1162:100": "styānamiddhamauddhatyakaukṛtyaṃ vicitkitsā ceti pañcanivaraṇāsaṃvāsārthamupalakṣaṇātvenāha |",
  "SA14n1162:101": "alpastyānamiddhaśca bhavatīti |",
  "SA14n1162:102": "vibhāvitapratipakṣatvenāvidyādisarvānuśayahānārthamāha |",
  "SA14n1162:103": "niranuśayaśca bhavatīti |",
  "SA14n1162:104": "tatrāvidyādṛṣṭyāśravasaṅgṛhītānāmanuśayānāmabhāvānniranuśayatvam |",
  "SA14n1162:105": "na tu kāmabhāvāśravasaṅgṛhītānāṃ bodhisattvasya sañcintyabhavopādānāt |",
  "SA14n1162:106": "nityasamāhitatvena smṛtisamprajñānārthamāha |",
  "SA14n1162:107": "so&#39;bhikrāmatvetyādi |",
  "SA14n1162:108": "tatrāgamanamabhikramaḥ |",
  "SA14n1162:109": "gamanaṃ pratikramaḥ saṃprajñānayogānna bhrāntacittaḥ |",
  "SA14n1162:110": "smṛtisadbhāvādupasthitasmṛtiḥ |",
  "SA14n1162:111": "bhinneryāpathaparihārārthaṃ nātimandaṃ na vilambitam |",
  "SA14n1162:112": "śāntarūpābhidyotakatvāt sukham |",
  "SA14n1162:113": "ekapādasya samyagapratisthāne&#39;",
  "SA14n1162:114": "parapādānutkṣepānna ca sahasā pādaṃ bhūmerutkṣipati |",
  "SA14n1162:115": "saprāṇakadeśaparihārārthaṃ na ca sahasā pādaṃ bhūmau nikṣipati |",
  "SA14n1162:116": "caukṣasamudācāratvena śuciparibhogyacīvarādikārthamāha |",
  "SA14n1162:117": "tasya khalu punarityādi |",
  "SA14n1162:118": "tatrālpabādho&#39;",
  "SA14n1162:119": "lpavyādhiḥ |",
  "SA14n1162:120": "alpādīnavo&#39;",
  "SA14n1162:121": "lpaparopadravaḥ |",
  "SA14n1162:122": "tadevamūṣmagatāvasthāsyaikādaśākārā bhavanti |",
  "SA14n1162:123": "sarvalokābhyupagatakuśalatvena kāye&#39;",
  "SA14n1162:124": "śītikṛmikulasahasrāsambhavārthamāha |",
  "SA14n1162:125": "yāni khalvityādi |",
  "SA14n1162:126": "sarveṇāṇunāpi rūpeṇa sarvaṃ kṛmikulam |",
  "SA14n1162:127": "sarvathā varṇādiprakāreṇā,",
  "SA14n1162:128": "sarvamaśītisahasrasaṃkhyam |",
  "SA14n1162:129": "tathaiva tatkasya hetorityāśaṅkyāha |",
  "SA14n1162:130": "tathā hi tasyetyādi |",
  "SA14n1162:131": "kuśalamūlaviśuddhyā cittākauṭilyārthamāha |",
  "SA14n1162:132": "yathā yathā cetyādi |",
  "SA14n1162:133": "tatra kāyapariśuddhirlakṣaṇādyalaṅkṛtagātratā |",
  "SA14n1162:134": "vākyapariśuddhirbrahmasvarādirūpatādvayametaccittapariśuddhikāryatvenoktam |",
  "SA14n1162:135": "ata eva cittapariśuddhivibhajanārthaṃ prādhānyādāha |",
  "SA14n1162:136": "kā punarityādi |",
  "SA14n1162:137": "tatra lābhādinirapekṣatvāccittālpakṛtyatā |",
  "SA14n1162:138": "bhūtadoṣaparilambanābhāvāccittāśāṭhyatā |",
  "SA14n1162:139": "samyagabhūtaguṇasandarśanavaikalyāccittāmāyāvitā |",
  "SA14n1162:140": "yathābhūtavāditvāccittākuṭilatā |",
  "SA14n1162:141": "mātsaryādiviviktatvāccittāvaṅkatā |",
  "SA14n1162:142": "yayā ceti mahāyānapravaṇayā lābhasatkārādinirapekṣatvena dvādaśadhūtaguṇasamādānārthamāha |",
  "SA14n1162:143": "punaraparamityādi |",
  "SA14n1162:144": "tatra lābho dravyaprāptiḥ |",
  "SA14n1162:145": "satkāro bahumānatā |",
  "SA14n1162:146": "ślokaḥ kīrtiḥ |",
  "SA14n1162:147": "na tadguruko na tatpravaṇo bhavati |",
  "SA14n1162:148": "tatreme dvādaśadhūtaguṇāḥ |",
  "SA14n1162:149": "yadidaṃ |",
  "SA14n1162:150": "pāṃśukulikatvaṃ,",
  "SA14n1162:151": "traicīvarikatvaṃ,",
  "SA14n1162:152": "sarvanāmayikatvaṃ,",
  "SA14n1162:153": "paiṇḍapātikatvaṃ,",
  "SA14n1162:154": "aikāsanikatvaṃ,",
  "SA14n1162:155": "paścāt khalu bhaktikatvaṃ,",
  "SA14n1162:156": "āraṇyakatvaṃ,",
  "SA14n1162:157": "vārkṣamūlikatvaṃ,",
  "SA14n1162:158": "abhyavakāśikatvaṃ,",
  "SA14n1162:159": "śmāśānikatvaṃ,",
  "SA14n1162:160": "naiṣadyikatvaṃ ceti |",
  "SA14n1162:161": "dānādiviśeṣapratipattyā pāramitāvipakṣamātsaryādicittānutpādārthamāha |",
  "SA14n1162:162": "nerṣyāmātsaryabahulo bhavatīti |",
  "SA14n1162:163": "upalakṣaṇatvātsarvapāramitāvipakṣo grāhyaḥ |",
  "SA14n1162:164": "dharmadhātunā sarvadharmasaṃgrahāddharmatā&#39;",
  "SA14n1162:165": "viruddhaprajñāpāramitāyogagamanārthamāhaḥ |",
  "SA14n1162:166": "na ca gambhīretyatyādi |",
  "SA14n1162:167": "cālayitumaśakyatvāt sthirabuddhiḥ |",
  "SA14n1162:168": "sūkṣmārthadarśanāṅgambhīrabuddhiḥ |",
  "SA14n1162:169": "saṃyojanātsaṃsyandayati |",
  "SA14n1162:170": "svātmīkṛtasattvadhātutvena parārthanarakābhilāṣārthamāha |",
  "SA14n1162:171": "punaraparamityādi |",
  "SA14n1162:172": "gṛhītabodhicittaparityāgāt pratideśaya |",
  "SA14n1162:173": "punaranutpādanātpratiniḥsṛja |",
  "SA14n1162:174": "dolāyamānatvābhāvānna kṣubhyati |",
  "SA14n1162:175": "gṛhītāparityāgānna calati |",
  "SA14n1162:176": "tadevaṃ mūrdhagatāvasthasya ṣaḍākārā bhavanti |",
  "SA14n1162:177": "adhigatasaṃpratyayadharmatvenāparapraṇayanārthamāha |",
  "SA14n1162:178": "punaraparamityādi |",
  "SA14n1162:179": "duḥkhādisatyacatuṣṭayasya māyopamatvenāvagamāddharmatāmityādi padacatuskopādānam |",
  "SA14n1162:180": "na parasya śraddhayā gacchatīti |",
  "SA14n1162:181": "dharmatāpratyakṣakāritvānna paramaṃ pratyayena pratipadyate |",
  "SA14n1162:182": "etadeva dṛṣṭāntapūrvakaṃ spaṣṭayannāha |",
  "SA14n1162:183": "tadyathāpi nāma subhūta ityādi |",
  "SA14n1162:184": "anapaharaṇīyatvādasaṃhāryaḥ |",
  "SA14n1162:185": "nivṛttyasambhavādapratyudāvartanīyadharmā |",
  "SA14n1162:186": "ekāntasthitatvānniyato bhavati sarvajñatāyām |",
  "SA14n1162:187": "etadeva vistārayannāha |",
  "SA14n1162:188": "samyaksambodhiparāyaṇa iti |",
  "SA14n1162:189": "viditabuddhatvopāyakauśalatvena pratirūpamārgopadeśakamārasya māratvāvabodhārthamāha |",
  "SA14n1162:190": "punaraparamityādi |",
  "SA14n1162:191": "eṣeti prajñāpāramitācaryā |",
  "SA14n1162:192": "ihetyasminneva janmani duḥkhasyāntaṃ kuru caturāryasatyabhāvanayeti śeṣaḥ |",
  "SA14n1162:193": "ahovatetyādi |",
  "SA14n1162:194": "aho kaṣṭamihaiva tāvattavāyamātmabhāvo dharmatādhigamavaikalyena yadotarakālamapariniṣpanno&#39;",
  "SA14n1162:195": "nabhinivṛtto bhaviṣyati,",
  "SA14n1162:196": "tadā kasmātpunastvamanyamātmabhāvaṃ praṇidhānādibalena sattvārthaṃ pratigrahītavyaṃ manyasa ityarthaḥ |",
  "SA14n1162:197": "māro&#39;yamityanyamārgopadeśino&#39;",
  "SA14n1162:198": "vabodhena nivartanāsambhavādavinivartanīyaḥ |",
  "SA14n1162:199": "tadeva kṣāntigatāvasthasyākāradvayaṃ syāt |",
  "SA14n1162:200": "trimaṇḍalaviśuddhyā sarvatra buddhānumoditapratipattyarthamāha |",
  "SA14n1162:201": "sa cedbodhisattvasyetyādi |",
  "SA14n1162:202": "cittaṃ parataḥ śrutvaivamiti |",
  "SA14n1162:203": "parasmātparato mārādeva naitadbuddhabhāṣitamityādīni vivekapadāni śrutvā cittaṃ dharmatāyā na parihīyata ityarthaḥ |",
  "SA14n1162:204": "prayogamaulapṛṣṭhāvasthāsu na parihīyate na pratyudāvartate |",
  "SA14n1162:205": "na cānyathābhāvaścittasyeti yathākramaṃ yojyam |",
  "SA14n1162:206": "tathā caranniti |",
  "SA14n1162:207": "buddhānujñātacaryayā carannityarthaḥ |",
  "SA14n1162:208": "upasaṃharannāha |",
  "SA14n1162:209": "sa cedbodhisattvo mahāsattvetyādi |",
  "SA14n1162:210": "tadevamagradharmagatāvasthasyaika ākāraḥ syāt |",
  "SA14n1162:211": "yathoktairevākārairnirvedhabhāgīyasthito bodhisattvo&#39;",
  "SA14n1162:212": "nuttarabodherna nivartate iti lakṣaṇīyaḥ |",
  "SA14n1162:213": "tathā coktam |",
  "SA14n1162:214": "rūpādibhyo nivṛttiśca vicikitsā&#39;",
  "SA14n1162:215": "kṣaṇakṣayau |",
  "SA14n1162:216": "ātmanaḥ kuśalasthasya pareṣāṃ tanniyojanam ||40 ||",
  "SA14n1162:217": "parādhārañca dānādi gambhīre&#39;",
  "SA14n1162:218": "rthe&#39;",
  "SA14n1162:219": "pyakāṃkṣaṇam |",
  "SA14n1162:220": "maitraṃ kāyādyasaṃvāsaḥ pañcadhā&#39;",
  "SA14n1162:221": "varaṇena ca ||41 ||",
  "SA14n1162:222": "sarvānuśayahānañca smṛtisaṃprajñatā śuci |",
  "SA14n1162:223": "cīvarādi śarīre ca kṛmīṇāmasamudbhavaḥ ||42 ||",
  "SA14n1162:224": "cittākauṭilyamādānaṃ dhūtasyāmatsarāditā |",
  "SA14n1162:225": "dharmatāyuktagāmitvaṃ lokārthaṃ narakaiṣaṇā ||43 ||",
  "SA14n1162:226": "parairaneyatā mārasyānyamārgopadeśinaḥ |",
  "SA14n1162:227": "māra ityeva bodhaśca caryā buddhānumoditā ||44 ||",
  "SA14n1162:228": "ūṣmāmūrddhasu sakṣāntiṣṭhagradharmeṣṭhavasthitaḥ |",
  "SA14n1162:229": "liṅgairamībhirviṃśatyā sambodherna nivartate ||45 || iti |",
  "SA14n1162:230": "nirvedhabhāgīyasthāvaivartikalakṣaṇānantaraṃ darśanamārgasthāvaivartikalakṣaṇaṃ duḥkhe dharmajñānakṣāntyādibhiḥ ṣoḍaśabhiḥ kṣaṇairvaktavyam |",
  "SA14n1162:231": "tathā coktam |",
  "SA14n1162:232": "kṣāntijñānakṣaṇāḥ ṣaṭ ca pañca pañca ca dṛkpathe |",
  "SA14n1162:233": "bodhisattvasya vijñeyamavaivartikalakṣaṇam ||46 ||iti",
  "SA14n1162:234": "tatra rūpādidharmāvabodhavyāvartanena duḥkhe dharmajñānakṣāntiriti kathayannāha |",
  "SA14n1162:235": "punaraparamityādi |",
  "SA14n1162:236": "vyavasthitaviśeṣānutpādānnābhisaṃskaroti |",
  "SA14n1162:237": "apūrvākaraṇānnotpādayati |",
  "SA14n1162:238": "pūrvavattatkasya hetorityāśaṅkyāha |",
  "SA14n1162:239": "tathā hītyādi |",
  "SA14n1162:240": "svalakṣaṇaśūnyairiti |",
  "SA14n1162:241": "svabhāvaśūnyadharmatayā rūpādidharmāvabodhānupalambhādbodhisattvanyāmaṃ duḥkhe dharmajñānakṣāntimadhigato&#39;",
  "SA14n1162:242": "vakrāntaḥ saṃstamapi dharmaṃ nopalabhate |",
  "SA14n1162:243": "yatastaṃ nābhisaṃskaroti |",
  "SA14n1162:244": "notpādayatītyarthaḥ |",
  "SA14n1162:245": "anutpādajñānakṣāntika iti yathā nirdiṣṭakṣāntilābhī |",
  "SA14n1162:246": "anuttarabodhicittadṛḍhatayā duḥkhe dharmajñānamityāha |",
  "SA14n1162:247": "punaraparamityādi |",
  "SA14n1162:248": "darśanabhāvanāviśeṣamārgeṣṭhasattvapratipādanārthamākāśasametyādipadatrayopādānaṃ prayogādiṣu vā śravaṇacintābhāvanādiṣvevaṃ jñātavyamityādi yojyam |",
  "SA14n1162:249": "tatra dṛḍhaṃ cittaṃ nirantarāyasāratayā |",
  "SA14n1162:250": "aprakampyaṃ dharmatāpratyakṣakāritayā |",
  "SA14n1162:251": "asaṃhāryaṃ pareṣāmaviṣayatayā |",
  "SA14n1162:252": "samādānaprayogāddeśāparibhraṃśārthena vā yojyam |",
  "SA14n1162:253": "śrāvakapratyekabuddhayānacittavinivartanāt |",
  "SA14n1162:254": "duḥkhe&#39;nvayajñānakṣāntirityāha |",
  "SA14n1162:255": "punaraparamityādi |",
  "SA14n1162:256": "śrāvakapratyekabuddhabhūminivṛttaḥ |",
  "SA14n1162:257": "sarvajñatāyāṃ pravṛtto bhavatīti |",
  "SA14n1162:258": "tatra satyāṃ pravṛttau yā vinivṛttiḥ,",
  "SA14n1162:259": "satyāṃ vinivṛttau yā pravṛttiḥ,",
  "SA14n1162:260": "te tviha nivṛttipravṛttau nirdiṣṭe |",
  "SA14n1162:261": "na tu nivṛttipravṛttimātre tayoḥ samyagarthākaraṇāt |",
  "SA14n1162:262": "tathā tṛtīye kṣaṇe&#39;",
  "SA14n1162:263": "nvayajñānasambandhe na śrāvakādibhūmipātaḥ sambhavati |",
  "SA14n1162:264": "tasya traidhātukapratipakṣāvākahatvādatastannivṛttyākāraḥ kathitaḥ |",
  "SA14n1162:265": "dharmapravicayasāmarthyāddhyānādyaṅgaparikṣayeṇa duḥkhe&#39;",
  "SA14n1162:266": "nvayajñānamityāha |",
  "SA14n1162:267": "sa ākāṃkṣannityādi |",
  "SA14n1162:268": "navānupūrvasamāpattyādyupalakṣaṇam |",
  "SA14n1162:269": "atra dhyānāni dṛṣṭadharmasukhavihārārthamabhimukhīkaraṇāddhyānairviharati,",
  "SA14n1162:270": "tatphalasākṣātkaraṇāddhyānaparijayañca karoti |",
  "SA14n1162:271": "tattadaṅgaprahāṇenādhigatānvayajñānasya rūpārūpyadhātupratipakṣatvajñāpanārthamālambanāddhyānāni ca samāpadyate |",
  "SA14n1162:272": "anukūlātmabhāvasaṃparigrahānna ca dhyānavaśenopapadyate |",
  "SA14n1162:273": "duḥkhe&#39;nvayajñānāvasthāyāṃ bodhisattvasya vairāgyalābhānupapattyā sa punareva kāmāvacārāndharmānadhyālambata iti yojyam |",
  "SA14n1162:274": "apagatākuśalatvena kāyacetolāghavāt samudaye dharmajñānakṣāntirityāha |",
  "SA14n1162:275": "punaraparamityādi |",
  "SA14n1162:276": "darśanaheyavikalpānapahṛtatvena kāyacittalāghavotpādānna nāmādiguruko bhavati |",
  "SA14n1162:277": "bāhyādhyātmikayaśobhedātkīrtiḥ śloka iti dvayamuktam |",
  "SA14n1162:278": "viditasvalakṣaṇaśūnyadharmatvānnāmādyalābhe&#39;",
  "SA14n1162:279": "pi vaimanasyābhāvenāsaṃkṣubhitacittaḥ |",
  "SA14n1162:280": "māyopamabhāvanopāyakauśalasāmarthyenānabhiniveśakāmopabhogātsamudaye dharmajñānamityāha |",
  "SA14n1162:281": "sacetso&#39;gāramityādi |",
  "SA14n1162:282": "agāraṃ gṛhaṃ prāpteṣu kāmeṣu kāmābhiṣṭhaṅgo&#39;",
  "SA14n1162:283": "bhiniveśaḥ |",
  "SA14n1162:284": "aprāpteṣvabhiprāyaḥ prārthanā |",
  "SA14n1162:285": "māyopamanirvāṇadharmāvagamānnirvinsaṃjñā |",
  "SA14n1162:286": "etadeva dṛṣṭāntena spaṣṭayannāha |",
  "SA14n1162:287": "tadyathāpi nāmetyādi |",
  "SA14n1162:288": "jīvitendriyādinirodhadarśanādutrastasaṃjñā samayatvādaviśrabdham |",
  "SA14n1162:289": "anāgateṣvanarthikā varttamāneṣvagṛddhyā vinaṣṭeṣvasaktā ityeke |",
  "SA14n1162:290": "prayogādiṣu cetyapare |",
  "SA14n1162:291": "prāsādikasukhadattvāt priyarūpasātarūpāṇi |",
  "SA14n1162:292": "te&#39;gāramadhyāvasanto&#39;",
  "SA14n1162:293": "narthikā eva ca bhavantīti pūrveṇa sambandhaḥ |",
  "SA14n1162:294": "viṣayādīnavadarśanena sadā brahmacāritvātsamudaye&#39;",
  "SA14n1162:295": "nvayajñānakṣāntirityāha |",
  "SA14n1162:296": "na samaviṣameṇetyādi |",
  "SA14n1162:297": "na samaviṣameṇa noddhāravṛddhinyāyena |",
  "SA14n1162:298": "nyāyopāttatvāddharmeṇa sadā brahmacāritvānnādharmeṇa |",
  "SA14n1162:299": "śamathasnigdhasantānatvānna pareṣāmapamardanamupaghātaṃ kurvanti |",
  "SA14n1162:300": "tathaiva tatkasya hetorityāśaṅkyāha |",
  "SA14n1162:301": "tathā hi tairityādi |",
  "SA14n1162:302": "satpuruṣairityādistutirityeke |",
  "SA14n1162:303": "ṣoḍaśakṣaṇadarśanamārgalābhād yathākramaṃ satpuruṣairityādiṣoḍaśapadānītyapare |",
  "SA14n1162:304": "satpuruṣadharmatayā samyagupakaraṇājīvaviśuddhatvātsamudaye&#39;",
  "SA14n1162:305": "nvayajñānamityāha |",
  "SA14n1162:306": "punaraparamityādi |",
  "SA14n1162:307": "vajrapāṇirityetatsaṃjñako&#39;",
  "SA14n1162:308": "nyaḥ kaścit prativiśiṣṭo mahāyakṣaḥ |",
  "SA14n1162:309": "anabhibhavanīyakāyavākacittatvādyathāsaṃkhyam |",
  "SA14n1162:310": "durgharṣānatikramaṇīyadurāsadapadāni vācyāni |",
  "SA14n1162:311": "vastigatakoṣaguhyatvāt puruṣavṛṣabhendriyasamanvāgataḥ |",
  "SA14n1162:312": "āryatārādimantraprakāro mantrajātiḥ |",
  "SA14n1162:313": "candrasūryagrahotpāditabhṛṅgarājādiroṣadhiḥ |",
  "SA14n1162:314": "mantrajātyoṣadhya eva vidyābheṣajādi |",
  "SA14n1162:315": "ādiśabdādyantrādiparigraha ityeke |",
  "SA14n1162:316": "mantrajātirlokottarā bahudravyasamāhāralakṣaṇauṣadhiḥ |",
  "SA14n1162:317": "vidyā laukikī bheṣajamekāṅgikamityapare |",
  "SA14n1162:318": "puruṣadevatāsambandhānmantrajātiḥ |",
  "SA14n1162:319": "utpannavyādhipratīkārārthamoṣadhiḥ |",
  "SA14n1162:320": "strīdevatāsambandhādvidyā,",
  "SA14n1162:321": "bheṣajamanāgatotpātapratiṣedhārthamityanye |",
  "SA14n1162:322": "kāyavākkalahābhāvānna vigrahavivādaśīlaḥ |",
  "SA14n1162:323": "śūnyatāvasthitatvena skandhadhātvāyatanayogānuyogavihārapratiṣedhānnirodhe dharmajñānakṣāntirityāha |",
  "SA14n1162:324": "punaraparamityādi |",
  "SA14n1162:325": "&quot;yogānuyogagrahaṇena duḥkhasamudayasatyayornirodhamārgasatyayośca yathākramaṃ yogānuyogayorvāparyaṃ jñāpitami&quot;",
  "SA14n1162:326": "tyāryavimuktisenaḥ |",
  "SA14n1162:327": "skandhādiṣu prathamo&#39;",
  "SA14n1162:328": "bhiniveśo yogaḥ |",
  "SA14n1162:329": "paścādatyantābhiniveśo&#39;",
  "SA14n1162:330": "nuyoga ityapare |",
  "SA14n1162:331": "nirastavipakṣatvenādhigamāntarāyadharmakathāyogānuyogavihārapratiṣedhānnirodhe dharmajñānamityāha |",
  "SA14n1162:332": "na saṅgaṇiketyādi |",
  "SA14n1162:333": "kathāgrahaṇena vastuvikalpasya duḥkhasamudayajñānakāla evotsannatvānnirodhajñānasya kathāmātravikalpapratipakṣatvamāveditam |",
  "SA14n1162:334": "etāñcāvasthāmadhikṛtyocyate |",
  "SA14n1162:335": "nāmamātramidaṃ sarvaṃ saṃjñāmātre pratiṣṭhitam |",
  "SA14n1162:336": "abhidhānātpṛthagbhūtamabhidheyaṃ na vidyate ||iti |",
  "SA14n1162:337": "parijñātavikalpadoṣatvena bodhisambhārabhūtadānādipracuravicitradharmasenākathāyogānuyogavihārapratiṣedhānnirodhe&#39;",
  "SA14n1162:338": "nvayajñānakṣāntirityāha |",
  "SA14n1162:339": "na senākathetyādi |",
  "SA14n1162:340": "tatra senā bodhisambhāradharmasamūhaḥ |",
  "SA14n1162:341": "nirodhajñānāvasthāyāṃ prabhūtasamudāgamasyopayuktatānena sūcitā |",
  "SA14n1162:342": "tathā hi prakṛtiśūnyatāyāṃ sthito na kasyaciddharmasyālpatvaṃ vā bahutvaṃ vā samanupaśyatītyāryapañcaviṃśatisāhasrikāvacanādityeke |",
  "SA14n1162:343": "grāhyagrāhakayorheyatvena vipakṣapratipakṣaghātyaghātakayuddhakathāyogānuyogavihārapratiṣedhānnirodhe&#39;",
  "SA14n1162:344": "nvayajñānamityāha |",
  "SA14n1162:345": "na yuddhakathetyādi |",
  "SA14n1162:346": "evaṃbhūtāvasthasya svarasata eva vipākanirodhaścaturvidho bhavati |",
  "SA14n1162:347": "yadutendriyagrāmanirodhaḥ prathamaḥ |",
  "SA14n1162:348": "tathendriyāśrayabhūtabhautikanagaranirodho dvitīyaḥ |",
  "SA14n1162:349": "tathendriyaviṣayanigamanirodhastṛtīyaḥ |",
  "SA14n1162:350": "yadāha na grāmetyādi |",
  "SA14n1162:351": "janapadādayo nigamaprabhedāḥ |",
  "SA14n1162:352": "ātmābhiniveśanirodhaścaturthaḥ |",
  "SA14n1162:353": "yadāha |",
  "SA14n1162:354": "nātmakathetyādi |",
  "SA14n1162:355": "ātmana evātmīyasambandhena prabhedārthaṃ nāmātyetyādyupādānam |",
  "SA14n1162:356": "sa cāyaṃ caturvidho vipākanirodhaḥ pratyekaṃ traidhātuko veditavyaḥ |",
  "SA14n1162:357": "tatra kāmarūpadhātvorindriyādhāraviṣayanirodho&#39;",
  "SA14n1162:358": "tipratītaḥ |",
  "SA14n1162:359": "ārūpye tūpekṣājīvitamanaḥ sañjñendriyasadbhavādindriyanirodhaḥ |",
  "SA14n1162:360": "nikāyaṃ jīvitañcātra niḥśritā cittasantatiḥ |",
  "SA14n1162:361": "iti kṛtvendriyādhāranirodhaḥ |",
  "SA14n1162:362": "manoviṣayadharmanirodhasambhavādindriyaviṣayanirodhaḥ sambhavati |",
  "SA14n1162:363": "sarvatrātmābhiniveśastu vidyata eveti tannirodho&#39;",
  "SA14n1162:364": "pyupapannaḥ |",
  "SA14n1162:365": "dānādiviśeṣāvabodhena mātsaryadauḥśīlyādiyogānuyogavihārapratiṣedhānmārge dharmajñānakṣāntirityāha |",
  "SA14n1162:366": "na dharmaviruddhakathetyādi |",
  "SA14n1162:367": "dharmaviruddhakathāniṣedhena kṣānterānantaryamārgatvāt kleśavisaṃyogakāraṇatvaṃ vijñāpitam |",
  "SA14n1162:368": "kāyavāksamārambhaḥ kalahaḥ |",
  "SA14n1162:369": "vākcittakṛtaṃ vairūpyaṃ bhaṇḍanam |",
  "SA14n1162:370": "vigrahavivādau vyākhyātau |",
  "SA14n1162:371": "kuśaladharmānuvartanāddharmakāmāḥ |",
  "SA14n1162:372": "pratipattiphaladharmayoḥ saṃskṛtāsaṃskṛtatvādyathākramaṃ hānopādānakathanādabhedavarṇavādinaḥ viśiṣṭatarāvasthāprāptyabhilāṣānmitrakāmāḥ |",
  "SA14n1162:373": "śrāvakādyasādhāraṇadharmagadanāddharmavādinaḥ |",
  "SA14n1162:374": "upapattivaśitālābhāttatropapadyante |",
  "SA14n1162:375": "yathoktakṣāntimeva spaṣṭayannāha |",
  "SA14n1162:376": "punaraparamityādi |",
  "SA14n1162:377": "kovidā iti paṇḍitāḥ |",
  "SA14n1162:378": "yadbhūyastveneti bāhulyena |",
  "SA14n1162:379": "sarvadharmatrivimokṣamukhasvabhāvatvenāṇumātradharmānupalambhānmārge dharmajñānamityāha |",
  "SA14n1162:380": "punaraparamityādi |",
  "SA14n1162:381": "māyopamasarvadharmāvagamenāṇumātradharmopalambhavaikalyānnaivaṃ bhavatyavinivartanīyo vāhaṃ na vāhamavinivartanīya iti |",
  "SA14n1162:382": "prayogādyavasthāsu vicikitsāsaṃśayasaṃsīdanāpadāni yojyāni |",
  "SA14n1162:383": "vicikitsādyabhāvatvena vimuktimārgatvājjñānasya visaṃyogaprāptikāraṇatvaṃ kathayati |",
  "SA14n1162:384": "tadeva dṛṣṭāntapūrvakaṃ spaṣṭayannāha |",
  "SA14n1162:385": "tadyathāpi nāmetyādi |",
  "SA14n1162:386": "mārakarmāvarodhādinā visaṃyogaprāptikāritrameva jñāpayati |",
  "SA14n1162:387": "punarapi dṛṣṭāntena vistārayannāha |",
  "SA14n1162:388": "tadyathāpi nāma subhūte puruṣa ityādi |",
  "SA14n1162:389": "sarvathā&#39;panayanāt prativinodayituṃ tāvatkālāsamudācārāt viṣkambhayituṃ vā cālayituṃ vā kampayituṃ veti svasthānādapanetuṃ tatraivādṛḍhīkartumityarthaḥ |",
  "SA14n1162:390": "anena ca sadevakena lokena śakyanivṛttitvena sadevakaṃ lokamatikramya nyāmāvakramaṇānmārge dharmajñānasya traidhātukapratipakṣatvaṃ jñāpitaṃ bhavet |",
  "SA14n1162:391": "jātivyativṛttasyāpīti janmāntaragatasyāpi śrāvakādicittānutpādena prayogasya yānāntaraniryāṇābhāvādaikāntikatvamāveditam |",
  "SA14n1162:392": "abhisampratyayalābhena trisarvajñatātmakasvabhūmitrayaniścitāvasthānānmārge&#39;",
  "SA14n1162:393": "nvayajñānakṣāntirityāha |",
  "SA14n1162:394": "jātivyativṛttasyāpyevaṃ bhavati nāha mityādi |",
  "SA14n1162:395": "svasyāṃ bhūmāviti |",
  "SA14n1162:396": "trisarvajñatāyām |",
  "SA14n1162:397": "tathaiva tatkasya hetorityāśaṅkyāha |",
  "SA14n1162:398": "tathā hītyādi |",
  "SA14n1162:399": "citteneti |",
  "SA14n1162:400": "pañcābhijñādhigamena |",
  "SA14n1162:401": "jñāneneti |",
  "SA14n1162:402": "satyābhisambodhena |",
  "SA14n1162:403": "tathā tannānyatheti |",
  "SA14n1162:404": "arhatvaṃ bodhisattvairna sākṣātkartavyamiti |",
  "SA14n1162:405": "yathoktaṃ bhagavatā tathaiva tannānyathetyarthaḥ |",
  "SA14n1162:406": "evaṃ pratyavekṣate |",
  "SA14n1162:407": "evaṃ samanvāharatīti pratyakṣānumānābhyāmavadhārayati |",
  "SA14n1162:408": "buddhādhiṣṭhānamiti |",
  "SA14n1162:409": "buddharūpam |",
  "SA14n1162:410": "abaddhā vatāyamiti |",
  "SA14n1162:411": "avaśyaṃ vatāyam |",
  "SA14n1162:412": "tathaiva tatkasya hetorityāśaṃkyāha |",
  "SA14n1162:413": "tathā hyasyetyādi |",
  "SA14n1162:414": "ekāntaniṣṭhatvena sarvākārajñatādidharmārthaṃ jīvitatyāgānmārge&#39;",
  "SA14n1162:415": "nvayajñānamityāha |",
  "SA14n1162:416": "punaraparamityādi |",
  "SA14n1162:417": "tatra kāyatyāgādātmaparityāgaḥ |",
  "SA14n1162:418": "cittatyāgājjīvitaparityāgaḥ |",
  "SA14n1162:419": "ubhayābhidhānaṃ vyastasamastātmaparityāgajñāpanārthamityanye |",
  "SA14n1162:420": "prema snehaḥ |",
  "SA14n1162:421": "gauravaṃ bahumānatā |",
  "SA14n1162:422": "mamāpyeṣa ityanena visaṃyogaprāpteḥ sarvadharmaparigrahasabhāgatā jñāpitā |",
  "SA14n1162:423": "yathoktajñānameva vistārayannāha |",
  "SA14n1162:424": "punaraparamityādi |",
  "SA14n1162:425": "tathaiva tatkasya hetorityāśaṃkyāha |",
  "SA14n1162:426": "tathā hi tenetyādi |",
  "SA14n1162:427": "yathoktairevākārairacintyopāyavatāṃ bodhisattvānāṃ dharmanairātmyadyotakaiḥ sākṣātkṛtāḥ ṣoḍaśakṣaṇā darśanamārgasthā&#39;",
  "SA14n1162:428": "vaivartikabodhisattvalakṣaṇaṃ grāhyam |",
  "SA14n1162:429": "tathācoktam |",
  "SA14n1162:430": "rūpādisaṃjñāvyāvṛttirdārḍhyaṃ cittasya hīnayoḥ |",
  "SA14n1162:431": "yānayorvinivṛttiśca dhyānādyaṅgaparikṣayaḥ ||47 ||",
  "SA14n1162:432": "kāyacetolaghutvañca kāmasevābhyupāyikī |",
  "SA14n1162:433": "sadaiva brahmacāritvamājīvasya viśuddhatā ||48 ||",
  "SA14n1162:434": "skandhādāvantarāyeṣu sambhāre sendriyādike |",
  "SA14n1162:435": "samare matsarādau ca neti yogānuyogayoḥ ||49 ||",
  "SA14n1162:436": "vihārapratiṣedhaśca dharmasyāṇoralabdhatā |",
  "SA14n1162:437": "niścitatvaṃ svabhūmau ca bhūmitritayasaṃsthitiḥ ||50 ||",
  "SA14n1162:438": "dharmārthaṃ jīvitatyāga ityamī ṣoḍaśa kṣaṇāḥ |",
  "SA14n1162:439": "avaivartikaliṅgāni dṛṅmārgasthasya dhīmataḥ ||51 || iti",
  "SA14n1162:440": "nanu kathaṃ yogisantānapratyātmavedyakṣaṇāḥ parapratipattaye lakṣaṇānīti cet |",
  "SA14n1162:441": "ucyate |",
  "SA14n1162:442": "yataḥ kṣāntijñānakṣaṇāḥ samyagadhigatāḥ santo&#39;",
  "SA14n1162:443": "nabhiniviṣṭagrāhyagrāhakākāraśuddhalaukikapṛṣṭhacittasaṃgṛhītaṃ svānurūpakāryaṃ rūpādisaṃjñāvyāvartanādikaṃ parapratipattiviṣayaṃ janayantyadhigamānurūpa eva sarvatra yogināṃ vyavahāro&#39;",
  "SA14n1162:444": "nyatra sattvavinayaprayojanavaśāditikṛtvā tasmātte lakṣaṇāni bhavantīti |",
  "SA14n1162:445": "abhisamayālaṅkārālokāyāṃ prajñāpāramitāvyākhyāyāṃ avinivartanīyākāraliṅganimittaparivarto nāma saptadaśaḥ ||"
}