{
    "2963:0": "Āryamāyājālamahātantroddhṛtamaṇdalagāthāṭippaṇī -sampā-ṭhākurasena negī- oṁ namo buddhāya |",
    "2963:1": "dānaṁ gomayamambunā ca sahitaṁ śīlaṁ ca saṁmārjanam śānti-kṣudra-pippalikā panayanaṁ vīryaṁ kriyāpasthāpanam |",
    "2963:2": "dhyānaṁ tatkṣaṇamekacittakaraṇaṁ prajñā surekhojjvalā etāḥ pāramitāḥ ṣaḍeva labhate kṛtvā munermaṇḍalam |",
    "2963:3": "1 |",
    "2963:4": "dānamityādi |",
    "2963:5": "śrāvaka-pratyeka-ādikarmika-mṛdu-madhyādhimātra-sattvānāṁ ca kiṁ dānaṁ,",
    "2963:6": "ṣaṭpāramitāpūraṇena vinā na buddhatvaṁ siddhatvaṁ ca bhavati |",
    "2963:7": "adhimātrādhimātrasattvānāṁ ca kiṁ dānam ?",
    "2963:8": "uktaṁ ca bhagavatā yasminpakṣe - na mantrajāpo na tapo na homo na maṇḍaleyaṁ na ca maṇḍalaṁ ca |",
    "2963:9": "sa mantrajāpaḥ sa japaḥ sa homaḥ tanmaṇḍaleyaṁ tanmaṇḍalaṁ ca |",
    "2963:10": "|",
    "2963:11": "samāsataścittasamājarūpī cet |",
    "2963:12": "iti vacanāt |",
    "2963:13": "punarapyuktam - na buddho labhyate'nyatra lokadhātuṣu kutracit |",
    "2963:14": "cittameva hi saṁbuddho na buddho'nyatra darśitaḥ |",
    "2963:15": "|",
    "2963:16": "cittaśodhanamācaret |",
    "2963:17": "cittaṁ śuddhyati niyataṁ tāvadācaret ityadikaṁ, na vande( t )",
    "2963:18": "dhīmān devān kāṣṭhapāṣāṇamṛṇmayān |",
    "2963:19": "punaḥ pāṭhaḥ |",
    "2963:20": "dhīmān devān na tad vandet kāṣṭhapāṣāṇamṛṇmayān |",
    "2963:21": "cittādeva bhavantīti kalpaṁ bhāvahetunā |",
    "2963:22": "|",
    "2963:23": "etatpratipāditaṁ bhavati |",
    "2963:24": "adhimātrottarasattvasya kiṁ dānam,",
    "2963:25": "[ athavā ] kiṁ gomayam,",
    "2963:26": "kenāmbunā,",
    "2963:27": "kena sahitam,",
    "2963:28": "kiṁ śīlam,",
    "2963:29": "kiṁ saṁmārjanam,",
    "2963:30": "kā kṣāntiḥ,",
    "2963:31": "kiṁ kṣudram,",
    "2963:32": "kā pipīlikā,",
    "2963:33": "kasmād apanayanam,",
    "2963:34": "kiṁ vīryam,",
    "2963:35": "kā kriyā,",
    "2963:36": "kiṁ upasthānam,",
    "2963:37": "kiṁ dhyānam,",
    "2963:38": "kasya tatkṣaṇam,",
    "2963:39": "kasyaikacittakaraṇā,",
    "2963:40": "kā prajñā,",
    "2963:41": "kasyāḥ surekhojjvalāḥ,",
    "2963:42": "etāḥ pāramitādayaḥ kiṁ iti |",
    "2963:43": "kiṁ falaṁ atha cet tatrāpi pāramitā trividhā smṛtā |",
    "2963:44": "sattvāvalaṁbinī |",
    "2963:45": "dharmāvalaṁbinī, śūnyatā ca |",
    "2963:46": "sattvāvalaṁbinī śrāvakāṇām |",
    "2963:47": "dharmāvalaṁbinī śrāvakapratyekayoḥ |",
    "2963:48": "nirālaṁbinī adhimātrāṇāṁ pāramitā trividhā smṛtā |",
    "2963:49": "tatrādhimātrasya kiṁ dānaṁ iti |",
    "2963:50": "uktaṁ ca hevajre- śarīraṁ dānaṁ datvā tu paścāccaryāṁ samārabhet |",
    "2963:51": "bhāgābhāgavicāreṇa tasmāddānaṁ na dīyate |",
    "2963:52": "iti nyāyāt |",
    "2963:53": "mahāmudrāyā eko bhāgaḥ |",
    "2963:54": "sattvārthasya dvitīyo bhāgaḥ |",
    "2963:55": "ata eva śarīradānena mudrāsiddhirna labhyate |",
    "2963:56": "iti bhagavatoktaviśeṣāt |",
    "2963:57": "nirālaṁbinyāḥ pāramitāpakṣaiḥ ṣaṇṇāṁ dānaṁ saṁjñādīnāṁ kiṁ dānaṁ iti |",
    "2963:58": "'do avakhaṇḍane' ityetasya dānam |",
    "2963:59": "avakhaṇḍanaṁ rāgādīnāmiti dānam |",
    "2963:60": "atha mantrāntaram |",
    "2963:61": "atha dīyate vā cāṇḍālikāṁ pañcagatikāṁ poṣaṇaṁ bodhicittadānaṁ etaddānaṁ iti |",
    "2963:62": "gomayeti |",
    "2963:63": "pañcenriyādayaḥ |",
    "2963:64": "gomayetītimiti hṛtaṁ hiṁsāyāṁ indriyāṇāṁ dūṣaṇamityarthaḥ |",
    "2963:65": "hiṁsanaṁ parasparasamatājñānam |",
    "2963:66": "atha go avadhūtī nāḍīgāminīti tena dvāreṇa pariṇāmayatītyarthaḥ |",
    "2963:67": "ambunā ca śītāṁśudhāradravaṁ mahāsukhacakrasthaṁ tenāmbunā sahitaṁ yugmam |",
    "2963:68": "sahamarṣaṇe ekīkṛtaṁ cāṇḍālyā saha śaśirūpatvena saṁmiśrī bhūtam |",
    "2963:69": "uktaṁ ca śrīhevajre- nābhau dahati caṇḍālī dahati pañcatathāgatān |",
    "2963:70": "dahati ca locanādīḥ dagdhehaṁ sravate śaśī |",
    "2963:71": "ityambunā ca sahitam |",
    "2963:72": "karmabodhakam |",
    "2963:73": "kiṁ tat śīlaṁ śīlasamādhau samādhi samidhi ekacittakaraṇamityarthaḥ |",
    "2963:74": "sanmārjanamiti |",
    "2963:75": "sato vastuno mārjanaṁ sṛjo śuddho sato ( sajo )",
    "2963:76": "vidyamānasya bhāvarūpasya śuddhīkaraṇam |",
    "2963:77": "atha parityāgaḥ śuddhirityarthaḥ |",
    "2963:78": "kṣāntiṁ cakṣuḥ samūhanaṁ |",
    "2963:79": "saha saṁyoge śūnyatāḥ karūṇā cekatā sukṣāntiḥ |",
    "2963:80": "kṣudramiti madhu kṣudraṁ madhu kṣaudram |",
    "2963:81": "madhu puṣparasaṁ binduḥ |",
    "2963:82": "kṣudraṁ bodhicittaṁ ca kṣudramamṛtaṁ śuddhā iti nyāyāt |",
    "2963:83": "kṣudraṁ bodhicittamiti |",
    "2963:84": "|",
    "2963:85": "0 |",
    "2963:86": "|",
    "2963:87": "pipilikā panayanaṁ dyotakamityarthaḥ |",
    "2963:88": "pipīlikā nāḍī lalanā tayā apanayanaṁ kṣudrapipīlikāpanayanaṁ bodhicittamāsvādanamityarthaḥ |",
    "2963:89": "bodhi-śabda iti |",
    "2963:90": "anuttarasamyaksaṁbodhigata cittasvabhāvakaṁ lalanā prajñāsvarūpaṁ ca bodhicittamupāyakam |",
    "2963:91": "tasyāpanayañcāpi kṣudrapipīlikā panayanaṁ ityarthaḥ |",
    "2963:92": "vīryaṁ dhyānendriyasya pravarddhanam |",
    "2963:93": "uttare jaḥ kāraṇaṁ satkṛtasyṛparityāgaḥ |",
    "2963:94": "athavā śūravīraḥ vikrānto vikramaṇaṁ vikrāntirityarthaḥ |",
    "2963:95": "vīryaṁ śrāvakayānasya vikramaṇaṁ vīryamiti |",
    "2963:96": "kriyāhetudharmā yeṣu dharmadhātusvarūpāḥ tasyāḥ tantrārabhyamāṇamiti kriyā upasthānaṁ samīkaraṇaṁ sādaranirantrakālaṁ mārgābhyāsāt |",
    "2963:97": "dhyānamiti |",
    "2963:98": "dhyānasamṛ( mā )",
    "2963:99": "dhau cintāyāṁ tasyā dharmamudrāyāḥ,",
    "2963:100": "tasyaikakṣaṇaṁ tatkṣaṇaṁ tayā kriyayā upasthānamityarthaḥ |",
    "2963:101": "ekacittkarūṇā yā,",
    "2963:102": "ekaputrapremākāreṇa yā karūṇā,",
    "2963:103": "sā ekacittakarūṇā |",
    "2963:104": "prajñāsurekhojjvalā śobhanarekhā surekhā vidyutchaṭākāreṇa yā rekhā |",
    "2963:105": "sā bhagavatī caṇḍālī nābhimaṇḍalasthitā sā bhagavatī mahāmudrā parikalpitā |",
    "2963:106": "etāḥ pāramitāsvabhāvāḥ prajñāāramitārthataḥ pratipattavyāḥ |",
    "2963:107": "tathā cādi-karmikānāṁ sattvānāṁ gomayeti sugamaḥ |",
    "2963:108": "adhimātrasattvānāṁ prajñāpāramitā-pūraṇena sarvāḥ pāramitāḥ pūritā bhavati iti nyāyā |",
    "2963:109": "taduktaṁ- prajñāpāramitāyām- “evameva subhūte mahāyānaṁ mahāyānamiti“ ( aṣṭasāhasrikāprajñāpāramitā,",
    "2963:110": "pṛ0 12,",
    "2963:111": "pañcaviṁśatisāhasrikāprajñāpāramitā,",
    "2963:112": "prathama bhāga,",
    "2963:113": "pṛ0 385 - 391 yathā kāyasyāntaṁ nopalabhyate madhyaṁ nopalabhyate,",
    "2963:114": "nādi upalabhyate |",
    "2963:115": "sarve bhāvā ākāśe vilīnā bhavanti |",
    "2963:116": "nākāśasya ucchedyamupalabhyate,",
    "2963:117": "na bhedyamupalabhyate |",
    "2963:118": "evaṁ hi subhūte mahāyānamiti |",
    "2963:119": "mahāyānañca prajñāpāramitāsvarūpā prajñāpāramitāṁ hi śruticintā- bhāvanāyāḥ pāramitā gateti |",
    "2963:120": "prajñāpāramitā dharmadhātusvarūpā tasyā prajñāpāramitāyāḥ sarva pāramitāḥ paripuritā bhavanti |",
    "2963:121": "adhimātrāṇāmidaṁ maṇḍalam |",
    "2963:122": "uktaṁ ca śrīhevajre - manomaṇḍalamityuktaṁ mīlanānmaṇḍalamucyate |",
    "2963:123": "tathāgataṁ pañcarajasi varṇabhedaiḥ kramaṁ sadā |",
    "2963:124": "nāḍikākāśa sūtraṁ tu cittamakṣobhya-mudraṇam |",
    "2963:125": "iti nyāyāt |",
    "2963:126": "nānyamaṇḍalaṁ adhimātrottarādīnāmiti |",
    "2963:127": "iti māyājālamahātantre uktam- dānacittaśodhanaṁ gomayendriya-dhāraṇam |",
    "2963:128": "ambunā yānabhede ca kāyamaṇḍalamaṇḍitam |",
    "2963:129": "|",
    "2963:130": "iti āryamāyājālamahātantroddhṛtamaṇdalagāthāṭippaṇī samāptā |",
    "2963:131": "kṛtiriyaṁ ācāryaśrīnāgārjunapādānām |",
    "2963:132": "iti śubhamastu | | |",
    "2963:133": "|"
}