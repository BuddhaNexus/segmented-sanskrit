{
  "S06n608:0": "17",
  "S06n608:1": "143. sthaviro subhūti paripṛcchati lokanāthaṃ",
  "S06n608:2": "araṇāya liṅga bhaṇahī guṇasāgarāṇām |",
  "S06n608:3": "avivartiyā yatha bhavanti mahānubhāvā",
  "S06n608:4": "tāṃ vyākuruṣva jinaguṇāna pradeśamātram ||1 ||",
  "S06n608:5": "144. nānātvasaṃjñavigatā gira yuktabhāṇī",
  "S06n608:6": "na ca anya te śramaṇa brāhmaṇa āśrayanti |",
  "S06n608:7": "triyapāyavarjita vidū sadakāli bhonti",
  "S06n608:8": "daśabhiśca te kuśalakarmapathebhi yuktā ||2 ||",
  "S06n608:9": "145. dharmaṃ nirāmiṣu jagasyanuśāsayanti",
  "S06n608:10": "ekāntadharmaniyatāḥ sada snigdhavākyāḥ |",
  "S06n608:11": "sthiticaṃkramaṃ śayaniṣadya susaṃprajānā",
  "S06n608:12": "yugamātraprekṣiṇa vrajantyabhrāntacintā ||3 ||",
  "S06n608:13": "146. śuciśaucaambaradharā trivivekaśuddhā",
  "S06n608:14": "na ca lābhakāma vṛṣabhā sada dharmakāmāḥ |",
  "S06n608:15": "mārasyatītaviṣayā aparapraṇeyā",
  "S06n608:16": "catudhyānadhyāyi na ca niśrita tatra dhyāne ||4 ||",
  "S06n608:17": "147. na ca kīrtikāma na ca krodhaparītacittā",
  "S06n608:18": "gṛhibhūta nitya anadhyoṣita sarva vastuṃ |",
  "S06n608:19": "na ca jīvikāviṣayabhoga gaveṣayanti",
  "S06n608:20": "abhicāramantra na ca istriprayogamantrāḥ ||5 ||",
  "S06n608:21": "148. na ca ādiśanti puruṣaiḥ striya icchakarmāṃ",
  "S06n608:22": "pravivikta prajñavarapāramitābhiyuktāḥ |",
  "S06n608:23": "kalahāvivādavigatā dṛḍhamaitracittā",
  "S06n608:24": "sarvajñakāma sada śāsani nimnacittāḥ ||6 ||",
  "S06n608:25": "149. pratyantamlecchajanavarjitaantadeśāḥ",
  "S06n608:26": "svakabhūmi kāṅkṣavigatāḥ sada merukalpāḥ |",
  "S06n608:27": "dharmārtha jīvita tyajanti prayuktayogā",
  "S06n608:28": "avivartiyāna imi liṅga prajānitavyā ||7 ||",
  "S06n608:29": "bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ ||"
}