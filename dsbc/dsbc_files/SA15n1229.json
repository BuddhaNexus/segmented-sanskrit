{
  "SA15n1229:0": "antarvyāptisamarthanam |",
  "SA15n1229:1": "om namo buddhāya |",
  "SA15n1229:2": "iha sattvamarthakriyākāritvaṃ taditarasattvalakṣaṇāyogāt |",
  "SA15n1229:3": "tacca kramayaugapadyābhyāṃ vyāptaṃ parasparavyavacchedalakṣaṇatvādanayoḥ |",
  "SA15n1229:4": "prakārāntareṇa karaṇāsambhavāt |",
  "SA15n1229:5": "kramayaugapadye cākṣaṇikatve na staḥ |",
  "SA15n1229:6": "pūrvvāparakālayoaravicalitaikasvabhāvasya karttṛtvākarttṛtve virudvadharmmadvayāyogāt |",
  "SA15n1229:7": "tatra na tāvat kramaḥ kramāṇāmekaikaṃ prati pūrvāparakālayoḥ karttṛtvākarttṛtvāpatteḥ |",
  "SA15n1229:8": "evaṃ sarvvakramābhāvāt kevalaṃ sakalakāryyayaugapadyamavaśiṣyate |",
  "SA15n1229:9": "tatra ca sphuṭa taraḥ pūrvvāparakālayoḥ karttṛtvākartṛtvaprasaṅgaḥ |",
  "SA15n1229:10": "virudve ca karttṛtvākarttṛtve ekadharmmiṇi na sambhavataḥ |",
  "SA15n1229:11": "ekasvabhāvaśca tāvatkālamakṣaṇika iti sidva etasmin kramayaugapadyayorayogaḥ |",
  "SA15n1229:12": "tadevamakṣaṇike vyāpakānupalabdhyā niṣidvaṃ sattvaṃ kṣaṇika evā[va] tiṣṭhate iti kṣaṇikatvena vyāptaṃ |",
  "SA15n1229:13": "tattena vyāptaṃ yat yatra dharmmiṇi sidhyati tatra kṣaṇikatvaṃ prasādhayati |",
  "SA15n1229:14": "idamevedānīṃ vicāryyate |",
  "SA15n1229:15": "keyaṃ (kveyaṃ)",
  "SA15n1229:16": "vyāptigrahītavyā dṛṣṭāntadharmmiṇi sādhyadharmmiṇi vā |",
  "SA15n1229:17": "kecidāhuḥ |",
  "SA15n1229:18": "dṛṣṭāntadharmmiṇyeva dhūmavat |",
  "SA15n1229:19": "anyathā sādhanavaiphalyaṃ syāt |",
  "SA15n1229:20": "ubhayadharmmasidvi(dve)",
  "SA15n1229:21": "ranāntarīyakatvāt vyāptisidveḥ |",
  "SA15n1229:22": "nahi mahānasasidvāyāmagnidhūmayorvyāptau punaragnisidvaye dhūmaliṅgamanviṣyata iti | tathāhi |",
  "SA15n1229:23": "dṛṣṭānte gṛhyate vyāptirdharmmayostatra dṛṣṭayoḥ |",
  "SA15n1229:24": "hetumātrasya dṛṣṭasya vyāptiḥ pakṣe tu gamyate ||",
  "SA15n1229:25": "sā ca sarvvopasaṃhārāt sāmānyamavalambate |",
  "SA15n1229:26": "tasya dharmmiṇi vṛttistu pratīyetānumānataḥ ||",
  "SA15n1229:27": "pratyakṣadṛṣṭayorvanhidhūmayoḥ kāryyakāraṇabhāvasidvau tayorvyāptisidviriti pratyakṣasidve vanhau yuktamanumānavaiphalyam |",
  "SA15n1229:28": "naivaṃ vyāptisidveḥ prāk pramāṇāntarasidvaṃ dharmmiṇi kṣaṇikatvam |",
  "SA15n1229:29": "sādhanadharmmameva tu kevalamanupaśyanto viparyyaye bādhakapramāṇavalāttasya kṣaṇikatvena vyāptiṃ pratīmaḥ |",
  "SA15n1229:30": "tattataḥ sādhanavaiphalyam |",
  "SA15n1229:31": "vaiphalyameva,",
  "SA15n1229:32": "kṣaṇikatvavyāptasya sattvasya tathātvena dharmmiṇi pratītau kṣaṇikatvasyāpi pratīteriti cet |",
  "SA15n1229:33": "na |",
  "SA15n1229:34": "sarvvopasaṃhāravatī hi vyāptiḥ sādhyasidveraṅgam |",
  "SA15n1229:35": "tadiyamanapekṣitadharmmiviśeṣaṃ sādhanadharmmamātramavalambate |",
  "SA15n1229:36": "tadyathā |",
  "SA15n1229:37": "yatra dhūmastatrāgniriti |",
  "SA15n1229:38": "na punaryatra mahānase dhūmastatrāgniriti |",
  "SA15n1229:39": "evamihāpi yat sattatkṣaṇikamiti vyāptipratītau sādhanadharmmasyāpi dharmmiṇi sattvaṃ nāntarbhavati |",
  "SA15n1229:40": "kiṃ punaḥ sādhyadharmmasya |",
  "SA15n1229:41": "tasmāt sattvasāmānyasya sādhanadharmmasya pakṣadharmmatvaṃ vyāptiścaikaśaḥ pratipādya tadubhayasāmarthyāt sādhyadharmmasya dharmmiṇi vṛttiḥ pratīyata iti kuto'numānavaiphalyaṃ |",
  "SA15n1229:42": "yadyevaṃ vyāptipratītāvasati dharmmiṇi parāmarśe sādhyadharmmiṇi vyāptigrahaṇamiti |",
  "SA15n1229:43": "kutaḥ |",
  "SA15n1229:44": "tatra dṛṣṭasya sattvasya vyāptipratīteḥ |",
  "SA15n1229:45": "yathā mahānasadṛṣṭāgnidhūmayorvyāptigrahe dṛṣṭāntadharmmiṇi vyāptigrahaṇamucyate |",
  "SA15n1229:46": "na hi vyāptigrahaṇe mahānasaparāmarśo'stītyuktaṃ |",
  "SA15n1229:47": "nanu vyāptipakṣadharmmatvayorekaśaḥ pratītāvapi yasyaiva pakṣadharmmatvamavagatantasyaiva sādhyena vyāptiravasiteti sāmarthyāt sādhyasattākathanamavaiyarthyaṃ sādhanasya |",
  "SA15n1229:48": "nanu na pakṣadharmmatvagatiḥ sādhyagatiḥ sādhyadharmmasaṃsparśāt |",
  "SA15n1229:49": "nāpi vyāptipratītireva sādhyasidviḥ |",
  "SA15n1229:50": "sāmānyālambanatayā dharmmiviśeṣeṇa dharmmayoranavacchedāt |",
  "SA15n1229:51": "anyathā viśeṣayorvyāptiprasaṅgāt tadayaṃ vyastaviṣayaḥ sāmarthyāditi hetunirddeśaḥ |",
  "SA15n1229:52": "atha hetostrairūpyaparicchedasāmarthyāt sādhyapratītirutpadyata ityucyate |",
  "SA15n1229:53": "na tarhīdānīṃ vyarthohetuḥ |",
  "SA15n1229:54": "svarūpaniścayena sādhyaniścayopajananāt |",
  "SA15n1229:55": "na hi kvacidiyattādhikaṃ liṅgasya karttavyamastīti |",
  "SA15n1229:56": "api ca gṛhīte pakṣadharmmatve sambandhe ca smṛte anumānaṃ bhavadbhiriṣyate |",
  "SA15n1229:57": "tadvadantarvyāptāvapīṣyatāṃ |",
  "SA15n1229:58": "na hi bahirvyāptivādināmapi vismṛtāyāṃ vyāptau anumānapravṛttirasti |",
  "SA15n1229:59": "tatra yasyaiva pakṣadharmmatvamavagataṃ tasyaiva sādhyadharmmeṇa vyāptismṛteḥ kinna sarvvānumānavaiyarthyaṃ |",
  "SA15n1229:60": "sādhyadharmmiṇo'parāmarśeṇa vyāpteḥ smaraṇāditi cet |",
  "SA15n1229:61": "sādhyadharmmiṇi dṛṣṭasyaiva vyāptismaraṇe kathaṃ sādhyadharmmiṇo'parāmarśaḥ |",
  "SA15n1229:62": "sāmānyālambanatvādvyāpteḥ |",
  "SA15n1229:63": "sādhyadharmmino'navacchedāditi cet |",
  "SA15n1229:64": "nanu tatra dṛṣṭasya kathaṃ tenānavacchedaḥ |",
  "SA15n1229:65": "tenāvacchinnasya vā asādhāraṇatvāt kathaṃ vyāptiḥ |",
  "SA15n1229:66": "ayogavyavacchedena viśeṣaṇānnāsādhāraṇateti cet tathāpi kinna sādhyadharmmī parāmṛśyate |",
  "SA15n1229:67": "yatra yatra parvvate dhūmastatra tatrāgniryathā mahānasa iti sāmānyālambanāyāṃ vyāptau dharmmiviśeṣaparāmarśasyānaṅgatvāditi cet yuktametat sādhyadharmmiṇā hyayogavyavacchedaḥ sādhanadharmmasya rūpāntarameva pakṣadhammatvākhyaṃ |",
  "SA15n1229:68": "na tvayaṃ vyāpteraṅgaṃ |",
  "SA15n1229:69": "tamantareṇāpi vyāpteḥ sāmānyālambanāyāḥ paricchedaparisamāpteḥ kathamanyathā dṛṣṭāntadharmmiṇi vyāptigrahaṇavārttāpi tadedānīṃ pakṣadharmmatvāyogāt pakṣadharmmatvāgrahaṇāt;",
  "SA15n1229:70": "pakṣadharmmatvagrahaṇe vā tadaiva sādhyamapi sāmarthyādasidvaṃ sidvamiti sarvvānumānavaiyarthyaprasaṅgaḥ |",
  "SA15n1229:71": "paścātkālabhāviliṅgajñānamapi ca smṛtireva syāt na pramāṇaṃ |",
  "SA15n1229:72": "tasmāt vyāpteranaṅgatvāt pakṣadharmmatvaṃ vyāptigrahaṇe sadapi nāntarbhavatīti pṛthaggṛhītasmṛtayoḥ pakṣadharmmatvavyāptyoḥ sāmarthyādanumeyagatirutpadyate iti |",
  "SA15n1229:73": "evamavaiyarthyaṃ sādhanānāmeṣitavyam iti mānaphalatvāt |",
  "SA15n1229:74": "tadvat pṛthagmūtayoḥ pakṣadharmmatvavyāptyoḥ sāmarthyādanumānotpattirantarvyāptāvapi kinneṣyate |",
  "SA15n1229:75": "tadiṣṭau vā kathaṃ sādhanavaiyarthyaṃ |",
  "SA15n1229:76": "trairūpyagatisāmarthyādanumeyagatiriti hi tadupādānaśaktireva sāmarthyamucyate,",
  "SA15n1229:77": "na tu trairupyapratīterantarbhāva iti sarvvaṃ samānaṃ |",
  "SA15n1229:78": "na sarvvaṃ samānaṃ |",
  "SA15n1229:79": "antarvyāptau hi vyāptiṃ prati gatyaiva pakṣadharmmatvamavagataṃ anavagate pakṣadharmmatve vyāpterapyanavagateḥ |",
  "SA15n1229:80": "tato vyāptipūrvvake sādhanavāhye pakṣadharmmavacanamanarthakamanantavyāptau |",
  "SA15n1229:81": "naivaṃ bahirvyāptau bahireva vyāptigrahaṇāt | atrāha,-",
  "SA15n1229:82": "“yena tena krameṇātra prayukte sādhane sati |",
  "SA15n1229:83": "avetyaṃ pakṣadharmmatvaṃ paścādvyāptiḥ pratīyate ||",
  "SA15n1229:84": "pratyakṣa iva dṛṣṭānte tatra setyanyathā kathaṃ |",
  "SA15n1229:85": "dvau dṛṣṭvā vidma iti ced vyāpteḥ prāk dvayadṛk kathaṃ ||“",
  "SA15n1229:86": "vyāptipakṣadharmmatve hi svavākyābhyāṃ yena tena prayuktābhyāṃ sūcyete na tu sākṣāt pratīyete |",
  "SA15n1229:87": "vācaḥ svayamapramāṇatvāt | yadāha,-",
  "SA15n1229:88": "śaktasya sūcakaṃ heturvaco'śaktamapi svayamiti |",
  "SA15n1229:89": "sūcitayo'stu tayoḥ sattve hetau prathamatarapakṣadharmmatvaviṣayameva pramāṇamabhimukhībhavatu |",
  "SA15n1229:90": "tena pramāṇena dharmmiṇi sidvasya sattvasya paścādvyāptiḥ pramāṇāntareṇa gṛhyata iti kasya vaiyarthyamiti |",
  "SA15n1229:91": "pratyakṣe'pi dṛṣṭāntadharmmiṇi prathamaṃ heturgṛhyate paścādvyāptirityeṣa eva kramaḥ anyathā dṛṣṭāntadharmmiṇi vyāptirgṛhītetyetadeva na syāt |",
  "SA15n1229:92": "dṛṣṭāntadharmmiṇyadṛṣṭasyaiva hetorvyāptigrahaṇāt |",
  "SA15n1229:93": "yadyevaṃ sādhyadharmmo'pi vyāptigrahaṇādhikaraṇe dharmmiṇi grahītabya eva yathā vanhidhūmayoriti cet |",
  "SA15n1229:94": "na |",
  "SA15n1229:95": "tatra dṛṣṭasya hetorvipakṣe bādhakavṛttimātrādeva vyāptisidveḥ |",
  "SA15n1229:96": "jñātaścaivaṃ na khalu vyāptigrahaṇāt prāk kṣaṇikasya kvacidapi sidvirasti tasyānumeyatvāt |",
  "SA15n1229:97": "asidvāyāñca vyāptāvanumānāpravṛtteḥ |",
  "SA15n1229:98": "sādhanāntarasya ca tadarthamananusaraṇāt |",
  "SA15n1229:99": "anusaraṇe'pyanavasthā syāt |",
  "SA15n1229:100": "avasthāne tāvat prayāsasya vaiyarthyāt |",
  "SA15n1229:101": "viaparyyaye vyāptibalādeva vyāptisidveravighātāt |",
  "SA15n1229:102": "vanhidhūmayostu nādṛṣṭayoḥ kāryyakāraṇabhāvasidveḥ |",
  "SA15n1229:103": "tatsidvau na vipakṣe bādhakavṛttiriti dvayadarśanavyapekṣā ?",
  "SA15n1229:104": "vanhidhūmayorvyāptisidviḥ sattvakṣaṇikatvayostu naivaṃ |",
  "SA15n1229:105": "yathoktanyāyena vyāptisidveḥ |",
  "SA15n1229:106": "tasmāt sattvamātrasya tatra dharmmiṇi sidvasya bādhakavaśādvyāptiḥ setsyatītyeṣitavyaṃ |",
  "SA15n1229:107": "tadvadantarvyāptāvapi |",
  "SA15n1229:108": "te ime vyāptipakṣadharmmatve svasvapramāṇavyavacchedyasādhanavākye na tu kevalaṃ sūcayitavye |",
  "SA15n1229:109": "na cānyataravākyena śakyamubhayaṃ sūcayitumiti kuto'nyataravākyavaiyarthyaṃ ||",
  "SA15n1229:110": "ekasyaiva hi dharmmasya kramātrairūpyaniścayaḥ |",
  "SA15n1229:111": "vismṛtāvanumābhāvāt tat kiṃ vyarthānumākhileti ||",
  "SA15n1229:112": "api ca saṃgrahaślokaḥ,-",
  "SA15n1229:113": "bādhakāt sādhyasidviścedvyartho hetvantaragrahaḥ |",
  "SA15n1229:114": "bādhakāttadasidviścedvyartho dharmmyantaragrahaḥ ||",
  "SA15n1229:115": "yadi hi dharmmiṇi vyāptiḥ sidhyantyeva sādhyasidvimantarbhāvayati |",
  "SA15n1229:116": "nanu lābha evaiṣaḥ |",
  "SA15n1229:117": "byāptiprasādhakādeva pramāṇāt sādhyasidveḥ sattvahetvapāśrayaṇaprayāsasya nirasanāt |",
  "SA15n1229:118": "na hi vyasanamevaitalliṅgāntarānusaraṇaṃ nāma |",
  "SA15n1229:119": "atha na vyāptisādhakāt sādhyasidviḥ |",
  "SA15n1229:120": "na tarhyantarvyāptau hetuvaiyarthyamiti kimakāṇḍakātaratayā bahu taramāyāsamāviśasi |",
  "SA15n1229:121": "dvayaṃ hi bhavataḥ sādhyaṃ dṛṣṭāntadharmmiṇi vṛttiḥ sādhyadharmmiṇi ca |",
  "SA15n1229:122": "yathākramaṃ byāptipakṣadharmmatvayoḥ sidvyarthaṃ |",
  "SA15n1229:123": "nanu yadā pratiniyate dharmmiṇi vivādaḥ,",
  "SA15n1229:124": "tadvahirbhūte ca dharmmiṇi vyāptigrahaṇaṃ tadānīṃ bhavedvaiyarthyaṃ |",
  "SA15n1229:125": "yadā tu vastumātre vivādaḥ tadā sarvvavastuṣu hetorvṛttistvayāpi sādhyā mayāpi ceti katamasmin dharmmiṇi hetorvṛttisādhanaṃ mama vyarthaṃ bhaviṣyati |",
  "SA15n1229:126": "kathamidānīṃ bahirvyāptirvivādādhikaraṇaṃ bhūta evānyatamasmin vyāptisādhanāt |",
  "SA15n1229:127": "tāvanmātralakṣaṇatvācca sādhyadharmmiṇaḥ |",
  "SA15n1229:128": "bādhakaṃ pramāṇaṃ pravarttamānamantargatamapi dharmmiṇaṃ bahiṣkarotīti cet etadeva kathaṃ bhavatu bādhakena pravarttamānenaiva tasmin sādhyasādhanāt |",
  "SA15n1229:129": "sādhyasaṃśayopagame sādhyadharmmiṇi lakṣaṇopagamāditi cet ayuktametat |",
  "SA15n1229:130": "bādhakamātrāt na sādhyasidvirityasminpakṣe dharmmyantaraparigrahavaiyarthyābhidhānāt |",
  "SA15n1229:131": "bādhakāt sādhyasidvirityasmiṃstu pakṣe sādhanavaiyarthyamāpāditaṃ |",
  "SA15n1229:132": "tasmādvādhakamātreṇa sādhyāsidvau na kvacit sandehanivṛttiḥ |",
  "SA15n1229:133": "sandehānivṛttau na vahiṣkaraṇamavahiṣkṛtaśca sādhyadharmmyeveti tatra vyāptirantarvyāptireva nedānīṃ bahirvyāptervārttāpi |",
  "SA15n1229:134": "tadiyaṃbahirvyāptiramusmin pakṣe kathaṃ bhavati yadi pratiniyate dharmmiṇi vivādaḥ |",
  "SA15n1229:135": "tadvahirbhūte ca dharmmiṇi vyāptigrahaṇambhavati |",
  "SA15n1229:136": "tatra ca durudvaraḥ dharmmyantaraparigrahavaiyarthyadoṣaḥ |",
  "SA15n1229:137": "bādhakamātreṇa tu sādhyasidvau hetyantarameva vyarthaṃ |",
  "SA15n1229:138": "api ca satvahetorviśeṣeṇa na vahirvyāptisambhavaḥ |",
  "SA15n1229:139": "asidve dharmmiṇaḥ sattve vivādānavatārataḥ |",
  "SA15n1229:140": "tatrāsidvasya ca vyāptigrahaṇe sādhyadharmmiṇi ||",
  "SA15n1229:141": "vyāptigrahaḥ kathaṃ nasyāddṛṣṭānte'pi na vā bhavet ||",
  "SA15n1229:142": "yatra hi dharmmiṇi dṛṣṭasya hetorvyāptiḥ pratīyate tatra tasya vyāptigrahaṇamākhyāyate |",
  "SA15n1229:143": "dṛṣṭañca sādhyadharmmiṇi sattvamanyathā vimatyayogāditi kathaṃ nāntarvyāptiḥ |",
  "SA15n1229:144": "tathāpi sādhanavaiyarthyaniṣedhāya bahireva gṛhṇīma iti cet tat kimidānīṃ tvadicchānurodhāt dharmmiṇi hetorddarśanamadarśanamastu |",
  "SA15n1229:145": "darśanaviśeṣe vā bahireva vyāptigrahaṇavyavasthāstu |",
  "SA15n1229:146": "ubhayatra dṛṣṭasya vyāptigrahaṇe'pyasti bahirvyāptibhāga iti cet |",
  "SA15n1229:147": "nanu kimarthamiyān bhāgo yatnena saṃrakṣyate |",
  "SA15n1229:148": "mābhūt hetuvaiyarthyamiti cet |",
  "SA15n1229:149": "nanu yadi bādhakavṛttimātreṇa vyāptigrahaṇādhikaraṇe dharmmiṇi sādhyasidveḥ sādhanavaiyarthyamantarvyāptau tadetadvahirvyāptāvapi tulyaṃ |",
  "SA15n1229:150": "tasmād vyasanamātraṃ bahirvyāptigrahaṇe viśeṣeṇa sattve hetau kevalaṃ jaḍadhiyāmeva niyamena dṛṣṭāntasāpekṣaḥ sādhanaprayogaḥ paritoṣāya jāyate |",
  "SA15n1229:151": "teṣāmevānugrahārthamācāryyo dṛṣṭāntamupādatte |",
  "SA15n1229:152": "yat sattatkṣaṇikaṃ yathā ghaṭa iti |",
  "SA15n1229:153": "paṭumatayastu naivaṃ dṛṣṭāntamapekṣante |",
  "SA15n1229:154": "“tasmāddṛṣṭāntaroktebhyo ghaṭaṃ dṛṣṭāntamabravīt |",
  "SA15n1229:155": "tathā māneṣvavaiyarthyādantarvyāptāvapīṣyatām ||",
  "SA15n1229:156": "ityantaraślokaḥ ||",
  "SA15n1229:157": "kathamidānīṃ anumeye sattvameva sattvameva sapakṣa eva sattvamasapakṣe vāsattvameva niścitamiti hetostrairupyamavagantavyam |",
  "SA15n1229:158": "“matau sapakṣāsapakṣau sādhyadharmmayutāyutau |",
  "SA15n1229:159": "sattvāsattve tatra hetoste grāhye yatra tatra vā ||“",
  "SA15n1229:160": "sādhyadharmmayuktaḥ sarvvaḥ sāmānyena sapakṣaḥ,",
  "SA15n1229:161": "atadyuktaścāsapakṣa iti |",
  "SA15n1229:162": "tasmin sapakṣa eva sattvamasapakṣe cāsattvameva yathākramamanvayavyatirekau tau punaryatra tatra vā dharmmiṇi grahītavyau yatra śakyau grahītum |",
  "SA15n1229:163": "tadiha sattvasya sarvvato'kṣaṇikādvyāvṛttau bādhakabalāt sidvāyāṃ yat sattat kṣaṇikameveti anvayaḥ sādhyadharmmiṇyavagṛhyate |",
  "SA15n1229:164": "tatra dṛṣṭasya hetorvyāptigrahaṇāt dharmmyantarāsambhavāt |",
  "SA15n1229:165": "sambhave'pi tadanusaraṇavaiyarthyāt |",
  "SA15n1229:166": "yadyevamasādhāraṇo nāma kathamanaikāntika uktaḥ ||",
  "SA15n1229:167": "asādhāraṇatāṃ hetudoṣammūḍhavyapekṣayā |",
  "SA15n1229:168": "abravīdagrahādvyāpti(pte)",
  "SA15n1229:169": "rnaivaṃ sarvvopasaṃhṛtau ||",
  "SA15n1229:170": "uktametajjaḍadhiyo dharmmyantara eva vyāptigrahaṇaṃ pratipannāḥ |",
  "SA15n1229:171": "tadabhimānāpekṣayā'sādhāraṇamanaikāntikamāha śrāvaṇatvaṃ dṛṣṭāntābhāvāt |",
  "SA15n1229:172": "sādhyadharmmiṇi ca vyāptiraniṣṭeragṛhītāyāṃ vyāptau sandigdhobhayatayā'niścayakaratvāt |",
  "SA15n1229:173": "athavā asādhāraṇataiva śrāvaṇatvasya mūḍhābhimānopakalpitā |",
  "SA15n1229:174": "dṛṣṭaiva hi śabdavyaktidharmmiṇī vivādādhikaraṇāt |",
  "SA15n1229:175": "anyathā dharmmyasidviprasaṅgācca |",
  "SA15n1229:176": "dṛṣṭādṛṣṭaśabdavyaktisādhāraṇañca śrāvaṇatvaṃ hetuḥ |",
  "SA15n1229:177": "dhūmasāmānyavat |",
  "SA15n1229:178": "tataḥ sarvvopasaṃhāravatyāḥ vyāpteḥ sambhavāt sattvādivadadṛṣṭameva sādhanaṃ śrāvaṇatvākhyaṃ |",
  "SA15n1229:179": "kramayaugapadyānupalambha eva cātra bādhakaṃ pramāṇaṃ |",
  "SA15n1229:180": "śrotrajñānajana katvameva hi śrāvaṇatvaṃ |",
  "SA15n1229:181": "tasmānmūḍhavyapekśayā'sādhāraṇatvāt |",
  "SA15n1229:182": "asādhāraṇasya sarvvopasaṃhārāyogāt |",
  "SA15n1229:183": "sādhya dharmmiṇi vyāptipratītāveva sādhyapratīteḥ sādhanavaiphalyaṃ syādeva |",
  "SA15n1229:184": "tanmābhūvvaiphalyamiti naiva vyāptirgrahītavyā |",
  "SA15n1229:185": "tasyāmagṛhītāyāṃ sandigdhobhayatayā syādanaikāntikatvaṃ |",
  "SA15n1229:186": "sarvvopasaṃhāreṇa tu vyāptigrahaṇe yathoktanyāyena sādhanavaiphalyābhāvāt |",
  "SA15n1229:187": "aduṣṭaṃ sattvādi sādhanameveti veditavyam |",
  "SA15n1229:188": "tadevamubhayathā mūḍhajanāpekṣayā'sādhāraṇamanaikāntikamuktam |",
  "SA15n1229:189": "samānañcaitadvahirvyāptivādināmapi yadi hi mūḍhamatāpekṣā na syāt syādeva śrāvaṇatvamaduṣṭo hetuḥ |",
  "SA15n1229:190": "satvādivanniyataśabdeṣu hi vivāde śabdāntaraṃ syāt |",
  "SA15n1229:191": "dṛṣṭāntaḥ sarvvaśabdeṣu vigatau bādhakaṃ pramāṇaṃ pravarttammanaṃ adṛṣṭāntamapi tatraikaṃ dṛṣṭāntayatīti kathama sādhāraṇamanaikāntikaṃ veti |0 |",
  "SA15n1229:192": "antarvyāptisamarthanaṃ samāptamiti ||0 ||",
  "SA15n1229:193": "kṛtiriyaṃ ratnākaraśāntipādānāmiti ||0 ||"
}