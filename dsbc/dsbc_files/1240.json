{
    "1240:0": "kṣaṇabhaṅgasidviḥ vyatirekātmikā|",
    "1240:1": "vyatirekātmikā vyāptirākṣiptānvayarūpiṇī|",
    "1240:2": "baidhamyaivati dṛṣṭānte sattve hetorihocyate||",
    "1240:3": "yatsattat kṣaṇikaṃ yathā ghaṭaḥ santaścāmīvivādāspadībhūtāḥ padārthā iti svabhāvo hetuḥ|",
    "1240:4": "na tāvadasyāsidviḥ sambhavati|",
    "1240:5": "yathāyogaṃ pratyakṣānumāṇapramāṇapratīte dharmmiṇi sattvaśabdenābhipretasyārthakriyākāritvalakṣaṇasya sādhanasya pramāṇasamadhigatatvāt|",
    "1240:6": "na ca virudvānaikāntikate|",
    "1240:7": "vyāpakānupalambhātmanā viparyyayabādhakapramāṇena vyāpteḥ prasādhanāt|",
    "1240:8": "byāpakañcārthakriyākāritvasya kramākramikāryyaviṣayatvameva|",
    "1240:9": "na punaḥ kāraṇagatau kāryyagatau vā kramākramāvasya vyāpakau|",
    "1240:10": "kṛtvā karaṇalakṣaṇasya kramasya kṣaṇike'sambhavāt|",
    "1240:11": "kāryyagatābhyāṃ kramākramābhyāṃ kāraṇaśaktervyāptayogāt|",
    "1240:12": "tasmāt kāraṇagatayā kramākramikāryyaviṣayatayā vyāpyamānā kāraṇaśaktiḥ kramākramavyāptetyucyate|",
    "1240:13": "viṣayeṇa viṣayinirddeśāt|",
    "1240:14": "vyavahāralāghavārthaṃ|",
    "1240:15": "tataśca yadyapi sarvvatra kramākramau sattvasya vyāpakāvityādyucyate|",
    "1240:16": "tathāpi kramākramikāryyaviṣayatvameva vyāpakaṃ bodvavyaṃ|",
    "1240:17": "nanu yadaikameva kāryyamaṅkurādikamutpadyate,",
    "1240:18": "tadā kathaṃ kāryyagatakramākramavyavastheti cet|",
    "1240:19": "ucyate| yadyapyekameva kāryyaṃ bhinnakālakāryyamapekṣyakramastadabhāvāccākrama statkāritvameva kramākramakāritvaṃ|",
    "1240:20": "tathāpyapekṣaṇīyaviṣayabhedāt kramākramayorasāṅkaryyameva|",
    "1240:21": "pitṛputratvavat|",
    "1240:22": "kaḥ punarasau vyāptiprasādhako vyāpakānupalambha iti cet|",
    "1240:23": "ucyate|",
    "1240:24": "yasya kramākramikāryyaviṣayatvannāsti,",
    "1240:25": "na tat śaktaṃ,",
    "1240:26": "yathā śaśaviṣāṇaṃ|",
    "1240:27": "nāsti ca nityābhimatasya bhāvasya kramākramikāryyaviṣayatvamiti vyāpakānupalambhaḥ|",
    "1240:28": "na tāvadayamasidvo vaktavyaḥ|",
    "1240:29": "nityasya dharmmiṇaḥ kramākramikāryyaviṣayatvena vyāpakena saha virodhasadbhāvāt,",
    "1240:30": "tathā hi pūrvvāparakālayorekatve nityatvaṃ kṣaṇadvayepi bhede kramākramitvaṃ|",
    "1240:31": "tataśca nityatvaṃ kramākramitvañcetyabhinnatvaṃ bhinnatvañcetyuktaṃ bhavati|",
    "1240:32": "etayośca parasparaparihārasthitilakṣaṇatayā virodhaḥ|",
    "1240:33": "tat kathaṃ nitye kramākramasambhavaḥ|",
    "1240:34": "nāpi virudvaḥ sapakṣe bhāvāt|",
    "1240:35": "nacānaikāntikaḥ|",
    "1240:36": "kramākramābhāvasyārthakriyāsāmarthyābhāvena vyāptatvāt|",
    "1240:37": "tathā hi na tāvat kramākramābhyāmanyaḥ prakārosti,",
    "1240:38": "yenārthakriyāsambhāvanāyāṃ kāramākramābhyāmarthakriyāvyāptirna syāt|",
    "1240:39": "tasmādarthakriyāmātrānubadvatayā tayoranyataraprakārasya|",
    "1240:40": "ubhayorabhāve cābhāvādarthakriyāmātrasyeti tābhyāṃ tasya vyāptisidviḥ|",
    "1240:41": "pakṣīkṛte ca tayorabhāvenārthakriyāśaktyabhāvasidvau kathamanekāntaḥ|",
    "1240:42": "na hi byāpyavyāpakayorvyāpyavyāpakabhāvasidvimudvūyabyāpyābhāvena vyāpakābhāvasya vyāptisidvau,",
    "1240:43": "upāyāntaramastīti niravadyo vyāpakānupalambhaḥ|",
    "1240:44": "sattvasya kṣaṇikatvena vyāptiṃ sādhayatyeva|",
    "1240:45": "nanu vyāpakānupalambhataḥ sattvasya kathaṃ svasādhyaprativandhasidviḥ,",
    "1240:46": "asyāpyanekadoṣaduṣṭatvāt|",
    "1240:47": "tathāhi na tāvadayaṃ prasaṅgo hetuḥ sādhyadharmmiṇi pramāṇasidvatvāt,",
    "1240:48": "parābhyupagamasidvatvābhāvāt,",
    "1240:49": "viparyyayaparyyavasānābhāvācca|",
    "1240:50": "atha svatantraḥ,",
    "1240:51": "tadāśrayāsidvaḥ|",
    "1240:52": "akṣaṇikasyāśrayasyāsambhavādapratītatvādvā|",
    "1240:53": "pratīti rhi pratyakṣeṇānumānena vikalpamātreṇa vā syāt|",
    "1240:54": "prathamapakṣadvaye sākṣātpāramparyyeṇa vā svapratītilakṣaṇārthakāritve maulaḥ sādhāraṇo hetuḥ|",
    "1240:55": "vyāpakānupalambhaśca svarūpāsidvaḥ syāt|",
    "1240:56": "arthakriyākāritve kramākramayoranyatarasyāvaśyambhāvāt|",
    "1240:57": "antimapakṣe tu na kaścidveturanāśrayaḥ syāt vikalpamātrasidvasya dharmmiṇaḥ sarvvatra sulabhatvāt|",
    "1240:58": "api ca tat kalpanājñānaṃ pratyakṣapṛṣṭhabhāvi vā syāt,",
    "1240:59": "liṅgajanma vā,",
    "1240:60": "saṃskārajaṃ vā,",
    "1240:61": "sandigdhavastukaṃ vā,",
    "1240:62": "avastukaṃ vā|",
    "1240:63": "tatrādyapakṣadvaye 'kṣaṇikasya sattaivābyāhatā kathaṃ vādhakāvatāraḥ|",
    "1240:64": "tṛtīye tu na sarvvadā 'kṣaṇikasattāniṣedhaḥ|",
    "1240:65": "tadarpitasaṃskārābhāve tat smaraṇāyogāt|",
    "1240:66": "caturthe tu sandigdhāśrayatvaṃ hetudoṣaḥ|",
    "1240:67": "pañcame ca tadviṣayasyābhāvo na tāvat pratyakṣataḥ sidhyati|",
    "1240:68": "akṣaṇikātmanaḥ sarvvadaiva tvanmate 'pratyakṣatvāt|",
    "1240:69": "na cānumānatastadabhāvaḥ pratibadvaliṅgānupalambhādityāśrayāsidvistāvadudvatā|",
    "1240:70": "evaṃ dṛṣṭāntopi pratihantavyaḥ||",
    "1240:71": "svarūpāsidvopyayaṃ hetuḥ sthirasyāpi kramākramisahakāryyapekṣayā kramākramābhyāmarthakriyopapatteḥ|",
    "1240:72": "nāpi kramayaugapadyapakṣoktadoṣaprasaṅgaḥ|",
    "1240:73": "tathāhi kramisahakāryyapekṣayā kramikāryyakāritvantāvadavirudvaṃ|",
    "1240:74": "tathāca śaṅkarasya saṃkṣipto'yamabhiprāyaḥ|",
    "1240:75": "sahakārisākalyaṃ hi sāmarthyaṃ|",
    "1240:76": "tadvaikalyañcāsāmarthyaṃ|",
    "1240:77": "na ca tayorāvirbhāvatirobhāvābhyāntadvataḥ kācit kṣatiḥ,",
    "1240:78": "tasya tābhyāmanyatvāt|",
    "1240:79": "tatkathaṃ sahakāriṇo'napekṣyakāryyakaraṇaprasaṅga iti|",
    "1240:80": "trilocanasyāpyayaṃ saṃkṣiptārthaḥ|",
    "1240:81": "kāryyameva hi sahakāriṇamapekṣate|",
    "1240:82": "na kāryyotpattihetuḥ|",
    "1240:83": "yasmāddvividhaṃ sāmarthyannijamāgantukañca sahakāryyantaraṃ|",
    "1240:84": "tato 'kṣaṇikasyāpi kramavatsahakārinānātvādapi kramavatkāryyanānātvopapatteraśakyaṃ bhāvānāṃ pratikṣaṇamanyānyatvamupapādayitumiti||",
    "1240:85": "nyāyabhūṣaṇo'pi lapati|",
    "1240:86": "prathamakāryyotpādanakāle hyuttarakāryyotpādanasvabhāvaḥ|",
    "1240:87": "ataḥ prathamakāla evāśe ṣāṇi kāryyāṇi kuryyāditi cet|",
    "1240:88": "tadidaṃ mātā me vandhyetyādivat svavacanavirodhādayuktaṃ|",
    "1240:89": "yohyuttarakāryyajananasvabhāvaḥ sa kathamādau tatkāryyaṃ kuryyāt|",
    "1240:90": "na tarhi tatkāryyakaraṇasvabhāvaḥ|",
    "1240:91": "nahi nīlotpādanasvabhāvaḥ pītādikamapi karotīti||",
    "1240:92": "vācaspatirapi paṭhati|",
    "1240:93": "nanvayamakṣaṇikaḥ svarūpeṇa kāryyañjanayati|",
    "1240:94": "taccāsya svarūpaṃ tṛtīyādiṣviva kṣaṇeṣu dvitīye'pi kṣaṇe saditi tadāpi janayet|",
    "1240:95": "akurvvan vā tṛtīyādiṣvapi na kurvvīta|",
    "1240:96": "tasya tādavasthyāt|",
    "1240:97": "atādavasthye vā tadevāsya kṣaṇikatvaṃ|",
    "1240:98": "atrocyate| satyaṃ svarūpeṇa kāryyañjanayati na tu tenaiva|",
    "1240:99": "sahakārisahitādeva tataḥ kāryyotpattidarśanāt|",
    "1240:100": "tasmāt vyāptivatkāryyakāraṇabhāvo'pyekatrānyayogavyavacchedenāmyatrāyogavyavacchedenāvabodvavyaḥ|",
    "1240:101": "tathaiva lokikaparīkṣakāṇāṃ sampratipatteriti na kramikāryyakāritvapakṣoktadoṣāvasaraḥ||",
    "1240:102": "nāpyakṣaṇike yaugapadyapakṣoktadoṣāvakāśaḥ|",
    "1240:103": "ye hi kāryyamutpāditavanto dravyaviśeṣāsteṣāṃ vyāpārasya niyatakāryyotpādanasamarthasya niṣpādite kāryye 'nuvarttamāneṣvapi teṣu dravyeṣu nivṛttārthādūnā sāmagrī jāyate|",
    "1240:104": "tatkathaṃ niṣpāditaṃ niṣpādayiṣyati|",
    "1240:105": "na hi daṇḍādayaḥ svabhāvenaiva karttāro yenāmī niṣpatterārabhya kāryyaṃ vidadyuḥ|",
    "1240:106": "kintarhi vyāpārāveśinaḥ|",
    "1240:107": "na ceyatā svarūpeṇa na karttāraḥ svarūpakārakatvanirvvāhaparatayā vyāpārasamāveśāditi||",
    "1240:108": "kiñca kramākramābhāvaśca bhaviṣyati na ca satvābhāva iti sandigdhavyatirekopyayaṃ vyāpakānupalambhaḥ|",
    "1240:109": "na hi kramākramābhyāmanyaprakārasyābhāvaḥ sidvaḥ|",
    "1240:110": "viśeṣaniṣedhasya śeṣābhyanujñāviṣayatvāt|",
    "1240:111": "kiñca prakārāntarasya dṛśyatvenātyantaniṣedhaḥ|",
    "1240:112": "adṛśyatve tu nāsattāniścayo viprakarṣiṇāmiti na kramākramābhyāmarthakriyāsāmarthyasya vyāptisidviḥ|",
    "1240:113": "ataḥ sandigdhavyatireko 'pi vyāpakānupalambhaḥ|",
    "1240:114": "kiñca dṛśyādṛśyasahakāripratyayasākalyavataḥ kramayaugapadyasyātyantaparokṣatvāt tena vyāptaṃ sattvamapi parokṣameveti na tāvatpratibandhaḥ pratyakṣataḥ sidhyati nāpyanumānataḥ,",
    "1240:115": "tatpratibadvaliṅgābhāvāditi|",
    "1240:116": "api ca kramākramābhyāmarthakriyākāritvaṃ vyāptamityatisubhāṣitaṃ|",
    "1240:117": "yadi krameṇa vyāptaṃ kathamakrameṇa|",
    "1240:118": "athākrameṇa na tarhi krameṇa;",
    "1240:119": "kramākramābhyāṃ vyāptamiti tu brūvata vyāpterevābhāvaḥ pradarśito bhavati|",
    "1240:120": "nahi bhavati|",
    "1240:121": "agnirdhūmabhāvābhāvābhyāṃ vyāpta iti|",
    "1240:122": "ato vyāpteranaikāntikatvam|",
    "1240:123": "api ca kimidaṃ vādhakamakṣaṇikānāmasattāṃ sādha yati,",
    "1240:124": "utasvit,",
    "1240:125": "akṣaṇikāt sattvasya vyatirekaṃ,",
    "1240:126": "atha sattvakṣaṇikatvayoḥ prativandhaṃ|",
    "1240:127": "na pūrvvo vikalpaḥ|",
    "1240:128": "uktakrameṇa hetorāśrayāsidvatvāt|",
    "1240:129": "na ca dvitīyaḥ|",
    "1240:130": "yato vyāpakanivṛttisahitā vyāpyanivṛttirvyatirekaśabdasyārthaḥ|",
    "1240:131": "sā ca yadi pratyakṣeṇa pratīyate tadā tadvetuḥ syāditi sattvamanaikāntikaṃ|",
    "1240:132": "vyāpakānupalambhaḥ svarūpāsidvaḥ|",
    "1240:133": "atha sā vikalpyate|",
    "1240:134": "tadā pūrvvoktakrameṇa pañcadhā vikalpya vikalpyo dūṣaṇīyaḥ|",
    "1240:135": "ata eva na tṛtiyo 'pi vikalpaḥ|",
    "1240:136": "vyatirekāsidvau sambandhāsidveḥ|",
    "1240:137": "kiñca na bhūtalavadatrākṣaṇiko dharmmī dṛśyate|",
    "1240:138": "na ca svabhāvānupalambhe vyāpakānupalambhaḥ kasyacit dṛśyasya pratipattimantareṇāntarbhāvayituṃ śakya iti|",
    "1240:139": "kiñcāsyābhāvadharmmatve|",
    "1240:140": "āśrayā sidvatvamitaretarāśrayatvañca|",
    "1240:141": "bhāvadharmmatve virudvatvañca|",
    "1240:142": "ubhayadharmmatve cānaikāntikatvamiti na trayīndoṣajātimatipatati||",
    "1240:143": "yatpunaruktamakṣaṇikatve karmayaugapadyābhyāmarthakriyāvirodhāditi|",
    "1240:144": "tatra virodhasidvimanusaratā virodhyapi pratipattabyaḥ|",
    "1240:145": "tatpratītināntarīyakatvāt virodhasidveḥ|",
    "1240:146": "yathā tuhinadahanayoḥ sāpekṣadhruvabhāvayośca pratiyogī cākṣaṇikaḥ pratīyamānaḥ pratītikāritvāt sanneva syāt ajanakasyāprameyatvāt|",
    "1240:147": "saṃvṛttisidvenākṣaṇikatvena virodhasidviriti cet|",
    "1240:148": "saṃvṛtisidvamapi vāstavaṃ kālpanikaṃ vā syāt|",
    "1240:149": "yadi vāstavaṃ kathantasyāsattvaṃ kathañcārthakriyāvirodhaḥ|",
    "1240:150": "arthakriyāṃ kurvvadvi vāstavamucyate|",
    "1240:151": "atha kālpanikaṃ|",
    "1240:152": "tatra kiṃ virodho vāstavaḥ kālpaniko vā|",
    "1240:153": "na tāvadvāstavaḥ kalpitavirodhivirodhatvāt|",
    "1240:154": "bandhyāputravirodhavat|",
    "1240:155": "atha virodho'pi kālpanikaḥ|",
    "1240:156": "na tarhi sattvasya vyatirekaḥ pāramārthika iti kṣaṇabhaṅgo dattajalāñjaliriti|",
    "1240:157": "ayameva codyaprabandho'smad gurubhiḥ saṃgṛhītaḥ||",
    "1240:158": "nityannāsti na vā pratītiviṣayastenāśrayāsiddhatā|",
    "1240:159": "hetoḥ svānubhavasya cākṣatirataḥ kṣiptaḥ sapakṣo'pi ca|",
    "1240:160": "śūnyaśca dvitīyena sidhyati na cāsattāpi sattā yathā no nityena virodhasidvirasatā śakyā kramāderapīti||",
    "1240:161": "atrocyate| iha vastunyapi dharmmidharmmavyavahāro dṛṣṭoyathā gavi gotvaṃ,",
    "1240:162": "paṭe śuklatvaṃ turage gamanamityādi|",
    "1240:163": "avastunyapi dharmmidharmmavyavahāro dṛṣṭo yathā śaśaviṣāṇe tīkṣṇatvābhāvo bandhyāputre vakratvābhāvo gagaṇāravinde gandhābhāva ityādi|",
    "1240:164": "tatrāvastuni dharmmittvannāstīti kimbastudharmmeṇa dharmmitvannāsti|",
    "1240:165": "āhosvidavastudharmmeṇāpi|",
    "1240:166": "prathamapakṣe sidvasādhanaṃ dvitīyapakṣe tu svavacanavirodhaḥ|",
    "1240:167": "yadāhu rguravaḥ|",
    "1240:168": "dharmmasya kasyacida vastuni mānasidvā",
    "1240:169": "bādhāvidhivyavahṛtiḥ kimihāsti no vā|",
    "1240:170": "kvāpyasti cet kathamiyanti na dūṣaṇāni",
    "1240:171": "nāstyeva cet svavacanapratirodhasidviḥ||",
    "1240:172": "avastuno dharmmitvasvīkārapūrvvakatvasya vyāpakasyābhāve āśrayāsidvidūṣaṇasyānupanyāsaprasaṅgaityarthaḥ|",
    "1240:173": "yenaiva hi vacanenāvastuno dharmmitvābhāvena dharmmeṇa dharmmatvamabhyupagataṃ|",
    "1240:174": "parastu pratiṣidhyata iti vyaktamdimīśvaraceṣṭitaṃ|",
    "1240:175": "tathāhyavastuno dharmmitvannāstīti vacanena dharmmitvābhāvaḥ kimavastu vidhīyate,",
    "1240:176": "anyatra vā,",
    "1240:177": "na vā kvacidapīti trayaḥ pakṣāḥ|",
    "1240:178": "prathamapakṣe'vastuno na dharmmitvaniṣedhaḥ|",
    "1240:179": "dharmmitvābhāvasya dharmmasya tatraiva vidhānāt|",
    "1240:180": "dvitīye'vastuni kimāyātaṃ|",
    "1240:181": "anyatra dharmmitvābhāvavidhānāt|",
    "1240:182": "tṛtīyastu pakṣo vyartha eva nirāśrayatvāt iti kathamavastuno dharmmitvaniṣedhaḥ|",
    "1240:183": "tasmādyathā pramāṇopanyāsaḥ prameyasvīkārapūrvvakatvena vyāptaḥ|",
    "1240:184": "vācakaśabdopanyāso vā vācyasvīkārapūrvvakatvena vyāptaḥ|",
    "1240:185": "tathā'vastuno dharmmitvaṃ nāstīti vacanopanyāso'vastuno dharmmitvasvīkārapūrvvatvena vyāptaḥ|",
    "1240:186": "anyathā tadvacanopanyāsasya vyarthatvāt|",
    "1240:187": "tadyadi vacanopanyāso vyāpyadharmmaḥ|",
    "1240:188": "tadā'vastuno dharmmitvasvīkāropi vyāpakadharmmo durbbāraḥ|",
    "1240:189": "atha na vyāpakadharmmaḥ|",
    "1240:190": "tadā vyāpyasyāpi vacanopanyāsasyāsambhava iti mūkataivātra balādāyāteti kathaṃ na svavacanavirodhasidviḥ|",
    "1240:191": "nahyabrūvan parambodhayitumīśaḥ|",
    "1240:192": "bruvan vā doṣamimaṃ pariharttumiti mahati saṅkaṭe praveśaḥ|",
    "1240:193": "avastuprastāve sahṛdayāṇāṃ mūkataiva yujyata iti cet|",
    "1240:194": "aho mahadvaidagdhyaṃ|",
    "1240:195": "avastuprastāve svayameva yathāśakti valgitvā bhagno mūkataiva nyāyaprāpteti paribhāṣayā niḥsarttumicchati|",
    "1240:196": "nacāvastuprastāvo rājadaṇḍena vinā caraṇamarddanādināniṣṭimātreṇa vā pratiṣedvuṃ śakyate|",
    "1240:197": "tataścātrāpi kramākramābhāvasya sādhanatve sattvābhāvasya ca sādhyatve sandigdhavastubhāvasyāvastyātmano vā kṣaṇikasya dharmmitvaṃ kena pratihanyate|",
    "1240:198": "trividho hi dharmmo dṛṣṭaḥ kaścidvastuniyato nīlādiḥ|",
    "1240:199": "kaścidavastuniyato yathā sarvvopākhyāvirahaḥ|",
    "1240:200": "kaścidubhayasādhāraṇo yathānupalabdhimātraṃ|",
    "1240:201": "tatra vastudharmmeṇāvastuno dharmmitvaniṣedha iti yuktaṃ|",
    "1240:202": "natvavastudharmmeṇa|",
    "1240:203": "vastvavastudharmmeṇa vā|",
    "1240:204": "svavacanasyānuyanyāsaprasaṅgādityarkṣāṇakasyābhāve sandehe vā'vastudharmmeṇa dharmmitvamavyāhatamiti nāyamāśrayāsidvo vyāpakānupalambhaḥ||",
    "1240:205": "akṣaṇikāpratītā vayamā śrayāsidvoheturiti tu yuktamuktaṃ|",
    "1240:206": "tadapratītau tadvyavahārāyogāt|",
    "1240:207": "kevalamasau vyavahārāṅgabhūtā pratīti rvastvavastunorekarūpā na bhavati|",
    "1240:208": "sākṣātpāramparyyeṇa vastusāmarthyabhāvinī hi vastupratītiḥ|",
    "1240:209": "yathā pratyakṣamanumānaṃ pratyakṣapṛṣṭhabhāvī ca vikalpaḥ|",
    "1240:210": "avastunastu sāmarthyābhāvāt vikalpamātrameva pratītiḥ|",
    "1240:211": "vastuno hi vastubalabhāvinī pratīti ryathāsākṣātpratyakṣaṃ paramparayā tatpṛṣṭhabhāvī vikalpo'numānañca|",
    "1240:212": "avastunastu na vastubalabhāvinī pratītistatkārakatvenāvastutvahāniprasaṅgāt|",
    "1240:213": "tasmādvikalpamātramevāvastunaḥ pratītiḥ|",
    "1240:214": "nahyabhāvaḥ kaścidvigrahavān yaḥ sākṣātkarttavyo'pi tu vyavaharttavyaḥ|",
    "1240:215": "sa ca vyavahāro vikalpādapi sidhyatyeva|",
    "1240:216": "anyathā sarbbajanaprasidvo'vastuvyavahāro na syāt|",
    "1240:217": "iṣyate ca tadvarmitvapratiṣedhānuvandhādityakārakenāpi vikalpamātrasidvo'kṣaṇikaḥ svīkarttavya iti nāyamapratītatvādapyāśrayāsidvoheturvaktavyaḥ|",
    "1240:218": "tataścākṣaṇikasya vikalpamātrasidvatve yaduktaṃ na kaścidveturanāśrayaḥ syadvikalpamātrasidvasya dharmmiṇaḥ sarvvatra sulabhatvāditi tatasaṅgataṃ|",
    "1240:219": "vikalpamātrasidvasya dharmmiṇaḥ sarvvatra sambhave'pi vastudharmmeṇa dharmmitvāyogāt|",
    "1240:220": "vastudharmmahetutvāpekṣayā āśrayāsidvasyāpi hetoḥ sambhavāt|",
    "1240:221": "yathā ātmano vibhutvasādhanārthamupanyastaṃ sarvvatropalabhyamānaguṇatvāditi sādhanaṃ|",
    "1240:222": "vikalpaścāyaṃ hetūpanyāsāt|",
    "1240:223": "pūrvvaṃ sandigdhavastukaḥ,",
    "1240:224": "samarthite tu hetāvavastuka iti brūmaḥ|",
    "1240:225": "na cātra sandigdhāśrayatvaṃ nāma hetudoṣaḥ|",
    "1240:226": "āstāntāvat|",
    "1240:227": "sandigdhasyāvastunopi vikalpamātrasidvasyāvastudharmmāpekṣayā dharmmitvaprasādhanāt|",
    "1240:228": "vastudharmmahetutvāpekṣayaiva sandigdhāśrayasya hetvābhāsasya vyavasthāpanāt|",
    "1240:229": "yatheha nikuñje mayūraḥ kekāyitāditi|",
    "1240:230": "avastukavikalpaviṣayasyāsattvantu vyāpakānupalambhādeva prasādhitaṃ|",
    "1240:231": "evaṃ dṛṣṭāntasyāpi vyomāderdvarmmitvaṃ vikalpamātreṇa pratītiścāvagantavyā|",
    "1240:232": "tadevamavastudharmmāpekṣayā'vastunodharmmitvasya vikalpamātreṇa pratīteścāpanhotumaśakyatvānnāyamāśrayāsidvo hetuḥ|",
    "1240:233": "na dṛṣṭāntakṣatiḥ||",
    "1240:234": "na caiṣa svarūpāsidvaḥ|",
    "1240:235": "akṣaṇike dharmmiṇi kramākramayo rvyāpakayorayogāt|",
    "1240:236": "tathā hi yadi tasya prathame kṣaṇe dvitīyādikṣaṇabhāvikāryyakāraṇasāmarthyamasti tadā prathamakṣaṇabhāvikāryyavat dvitīyādikṣaṇabhāvyapi kāryyaṃ kuryyāt|",
    "1240:237": "samarthasya kṣepāyogāt|",
    "1240:238": "atha tadā sahakārisākalyalakṣaṇasāmarthyaṃ nāsti|",
    "1240:239": "tadvaikalyalakṣaṇasyāsāmarthyasya sambhavāt|",
    "1240:240": "na hi bhāvaḥ svarūpeṇa karotīti svarūpeṇaiva karoti|",
    "1240:241": "sahakārisahitādeva tataḥ kāryyotpattidarśanāt iti cet|",
    "1240:242": "yadā tāvadamī mīlitāḥ santaḥ kāryyaṃ kurvvate tadaikārthakaraṇalakṣaṇaṃ sahakāritvameṣāmastu ko ni ṣedvā|",
    "1240:243": "militaireva tu tatkāryyaṅkarttavyamiti kuto labhyate|",
    "1240:244": "pūrvvāparakālayorekasvabhāvatvāt bhāvasya|",
    "1240:245": "sarvvadā jananājananayoranyataraniyamaprasaṅgasya durvvāratvāt|",
    "1240:246": "tasmāt sāmagrījanikā naikaṃ janakamiti sthiravādināmmanorājyasyāpyaviṣayaḥ|",
    "1240:247": "kiṃ kurmmo dṛśyate tāvadevamiti cet|",
    "1240:248": "dṛśyatāṃ kintu pūrvvasthitādeva paścāt sāmagrīmadhyapraviṣṭādbhāvāt kāryyotpattiranyasmādeva viśiṣṭasāmagrīsamutpannāt kṣaṇāditi vivādapadametat|",
    "1240:249": "tatra prāgapi sambhave sarvvadaiva kāryyotpatte rnavā kadācidapīti virodhamasamādhāya tata eva kāryyotpattiriti sādhyānuvādamātrapravṛttaḥ kṛpāmarhati|",
    "1240:250": "na ca pratyabhijñānādevaikatvasidviḥ|",
    "1240:251": "tat pauruṣasya lūna punarjjātakeśakuśakadalīstambādau nirddalanāt|",
    "1240:252": "vistareṇa ca pratyabhijñānadūṣaṇamasmābhiḥ sthirasidvidūṣaṇe pratipāditamiti tata evāvadhāryyaṃ|",
    "1240:253": "nanu kāryyameva sahakāriṇamapekṣate|",
    "1240:254": "na tu kāryyotpattihetuḥ|",
    "1240:255": "yasmāddvividhaṃ sāmarthyaṃ nijamāgantukañcasahakāryyantaraṃ|",
    "1240:256": "tato'kṣaṇikasyāpi kramavat sahakārinānātvādapi kramavatkāryyanānātvamiti cet,",
    "1240:257": "bhavatu tāvannijāgantukabhedena dvividhaṃ sāmarthyaṃ tathāpi tatprātisvikaṃ vastusvalakṣaṇaṃ sadyaḥ kriyādharmmakamavaśyābhyupagantavyam|",
    "1240:258": "tadyadi prāgapi,",
    "1240:259": "prāgapi kāryyaprasaṅgaḥ|",
    "1240:260": "atha paścādeva na tadā śthirobhāvaḥ||",
    "1240:261": "na ca kāryyaṃ sahakāriṇo'pekṣata iti yuktaṃ|",
    "1240:262": "tasyāsattvāt|",
    "1240:263": "hetuśca sannapi yadi svakāryyannakaroti tadā tatkāryyameva tanna syāt,",
    "1240:264": "svātantryāt|",
    "1240:265": "yaccoktaṃ|",
    "1240:266": "yo'hyuttarakāryyajananasvabhāvaḥ sa kathamādau kāryyaṃ kuryyāt|",
    "1240:267": "na tarhi tatkāryyakaraṇasvabhāvaḥ|",
    "1240:268": "na hi nīlotpādanasvabhāvaḥ pītādikamapi karotīti|",
    "1240:269": "tadasaṅgataṃ|",
    "1240:270": "sthirasvabhāvatve bhāvasyottarakālamevedaṃ kāryyannapūrvvakālamiti kuta etat|",
    "1240:271": "tadabhāvācca kāraṇamapyuttarakāryyakaraṇasvabhāvamityapi kutaḥ|",
    "1240:272": "kiṃ kurmma uttarakālameva tasya janmeti cet|",
    "1240:273": "sthiratve tadanupapadyamānamasthiratāmādiśatu|",
    "1240:274": "śthiratve'pyeṣa eva svabhāvastasya yaduttarakṣaṇa eva kāryyaṃ karotīti cet|",
    "1240:275": "na|",
    "1240:276": "pramāṇavādhite svabhāvābhyupagamāyogāditi na tāvadakṣaṇikasya kramikāryyakāritvamasti|",
    "1240:277": "nāpyakramikāryyakāritvasambhavaḥ|",
    "1240:278": "dvitīye'pi kṣaṇe kārakasvarūpasadbhāve punarapi kāryyakaraṇaprasaṅgāt|",
    "1240:279": "kāryye niṣpanne tadviṣayavyāpārābhāvādūnā sāmagrī na niṣpāditaṃ niṣpādayediti cet|",
    "1240:280": "na|",
    "1240:281": "sāmagrīsambhavāsambhavayorapi sadyaḥ kriyākārakasvarūpasambhave janakatvamavāryyamiti prāgeva pratipādanāt|",
    "1240:282": "kāryyasya hi niṣpāditatvāt punaḥ karttumaśakyatvameva kāraṇamasamarthamāvedayati|",
    "1240:283": "tadayamakṣaṇike kramākramikāryyakāritvābhāvo na sidvaḥ|",
    "1240:284": "na ca kramākramābhyāmaparaprakārasambhavo yena tābhyāmavyāptau sandigdhavyatireko hetuḥ syāt|",
    "1240:285": "prakārāntaraśaṅkāyāṃ tasyāpi dṛśyādṛśyatvaprakāradvayadūṣaṇe'pi svapakṣepyanāśvāsaprasaṅgāt|",
    "1240:286": "tasmādanyo'nyavyavacchedasthitayornāparaḥ prakāraḥ sambhavati|",
    "1240:287": "svarūpāpraviṣṭasya vastuno'vastunovā'nyatvāt|",
    "1240:288": "prakārā ntarasyāpi kramasvarūpāpraviṣṭatvāt|",
    "1240:289": "tathātīndriyasya sahakāriṇo'dṛśyatvepyayogavyavacchedena dṛśyasahakārisahitasya dṛśyasyaiva sattvasya dṛśyakramākramābhyāṃ vyāptiḥ pratyakṣādeva sidhyati|",
    "1240:290": "evaṃ kramākramābhyāmarthakriyākāritvaṃ byāptamiti kramākramayoranyo'nyavyavacchedena sthitatvādetatprakāradvayaparihāreṇārthakriyākāritvamanyatra na gatamityarthaḥ|",
    "1240:291": "ata evaitayorvinivṛttau nivartteta|",
    "1240:292": "trilocanasyāpi vikalpatraye prathamadūṣaṇamāśrayāsidvidoṣaparihārato nirastaṃ|",
    "1240:293": "dvitīyañcāsaṅgataṃ vikalpajñānena vyatirekasya pratītatvāt|",
    "1240:294": "nahyabhāvaḥ kaścit vigrahavān yaḥ sākṣātkarttavyo'pi tu vikalpādeva vyavaharttavyaḥ|",
    "1240:295": "na hyabhāvasya vikalpādanyāpratipattirapratipattirvā sarvvathobhayathāpi tadvyavahārahāniprasaṅgāt|",
    "1240:296": "evaṃ vaidharmmyadṛṣṭāntasya hetuvyatirekasya ca vikalpādeva pratītiḥ|",
    "1240:297": "tṛtīyamapi dūṣaṇamasaṅgataṃ|",
    "1240:298": "vyāpakānupalambhe nirddoṣatvasya kṣaṇikatvena vyāpteravyāhatatvāt|",
    "1240:299": "tadayaṃ vyāpakānupalambho'kṣaṇikasyāsattvaṃ,",
    "1240:300": "sattvasya tato vyatirekaṃ kṣaṇikatvena vyāptiñca sādhayatyekavyāpārātmakatvāt iti sthitaṃ|",
    "1240:301": "nanu vyāpakānupalabdhiriti yadyanupalabdhimātrantadā na tasya sādhyabudvijanakatvamavastutvāt|",
    "1240:302": "na cānyopalabdhirvyāpakānupalabdhirabhidhātuṃ śakyā bhūtalādivat anyasya kasyacidanupalabdheriti cet tadasaṅgataṃ|",
    "1240:303": "dharmmyupalabdherevānyatrāpyanupalabdhitayā vyavasthāpanāt|",
    "1240:304": "yathā neha śiṃśapā vṛkṣābhāvādityatra vṛkṣāpekṣayā kevalapradeśasya dharmmiṇa upalabdhirdṛśyānupalabdhiḥ|",
    "1240:305": "śiṃśapāpekṣayā ca kevalapradeśasya dharmmiṇa upalabdhireva śiṃśapābhāvopalabdhiriti svabhāvahetuparyyavasāyivyāpāro vyāpakānupalambhaḥ|",
    "1240:306": "tathā hi nityasya dharmmiṇo vikalpabudvyadhyavasi tasya kramikāritvākramikāritvāpekṣayā kevalagrahaṇameva kramikāritvā kramikāritvānupalambha arthakriyāpekṣayā ca|",
    "1240:307": "kevalapratītirevārthakriyāviyogapratītiriti vyāpakānupalambhāntarādasya na kaścidviśeṣaḥ|",
    "1240:308": "adhyavasāyāpekṣayā ca vāhye'kṣaṇike'vastuni vyāpakābhāvāt vyāpyābhāvasidvivyavahāraḥ|",
    "1240:309": "adhyavasāyaśca samanantarapratyayavalāyātākāraviśeṣayogādagṛhīte'pi pravarttanaśaktirvodvavyaḥ|",
    "1240:310": "īdṛśaścādhyavasāyo'rtho'smaccitrādvaitasidvau nirvvāhitaḥ|",
    "1240:311": "sa cāvisambādī vyavahāraḥ pariharttumaśakyaḥ;",
    "1240:312": "yadvyāpakaśūnyaṃ;",
    "1240:313": "tadvāpyaśūnyamiti|",
    "1240:314": "etasyaivārthasyānenāpi krameṇa pratipādanāt|",
    "1240:315": "ayañca nyāyo yathā vastubhūte dharmmiṇi tathā'vastubhūte'pīti ko viśeṣaḥ|",
    "1240:316": "tathāhyekajñānamātravikalpa eva|",
    "1240:317": "yathā ca, hariṇaśirasi tenaikajñānasaṃsargiśṛṅgamupalabdhaṃ|",
    "1240:318": "śaśaśirasyapi tena sahaikajñānasaṃsargitvasambhāvanayaiva śṛṅgaṃ niṣidhyate|",
    "1240:319": "tathā nīlādāvapariniṣṭhitanityānityabhāve kramākramau svadharmmiṇā sārdvaṃ ekajñānasaṃsargiṇau dṛṣṭau nitye'pi yadi bhavataḥ|",
    "1240:320": "nityagrāhiṇā jñānena svadharmmiṇā nityena sahaiva gṛhyeyātāmiti sambhāvanayā|",
    "1240:321": "ekajñānasaṃsargidvārakameva pratiṣidhyate|",
    "1240:322": "kathaṃ punaretannityajñāne kramākramayorasphuraṇamiti|",
    "1240:323": "yāvatā kramākramakroḍīkṛtameva nityaṃ vikalpayāma iti cet|",
    "1240:324": "ataeva vādhakāvatāro viparītarūpāropamantareṇa tasya vaiyarthyāt|",
    "1240:325": "kālāntareṇaikarūpatayā nityatvaṃ|",
    "1240:326": "kramākramau ca kṣaṇadvaye bhinnarūpatayā|",
    "1240:327": "tato nityatvasya kramākramikāryyaśakteśca parasparaparihārasthitalakṣaṇatayā durvvāro virodha iti kathaṃ nitye kramākramayorantarbhāvaḥ|",
    "1240:328": "anantarbhāvācca śuḍvanityavikalpena dūrīkṛtakramākramasamāropeṇa kathamullekhaḥ|",
    "1240:329": "tataśca pratiyogini nitye'pi kalpyamāne,",
    "1240:330": "ekajñānasaṃsargilakṣaṇaprāpte nityopalabdhireva nityavirudvasyānupalabhyamānasya kramākramasyānupalabdhiḥ|",
    "1240:331": "tataeva vārthakriyāśakteranupalabdheḥ|",
    "1240:332": "tasmādvyāpakavivekidharmmyupalabdhitayā na vyāpakānupalambhāntarādasya viśeṣaḥ|",
    "1240:333": "nanvetadavastudharmmikopayogikastvadhiṣṭhānatvāt pramāṇavyavasthāyā iti cet|",
    "1240:334": "kimidambastvadhiṣṭhānatvannāma|",
    "1240:335": "kimparamparayā'pi vastunaḥ sakāśādāgatatvam,",
    "1240:336": "atha vastuni kenacidākāreṇa vyavahārakāraṇatvaṃ,",
    "1240:337": "vastubhūtadharmmiprativadvatvambā|",
    "1240:338": "yadyādyaḥ pakṣastadā kramākramasyārthakriyāyāśca vyāptigrahaṇagocaravastuprativadvatvamapi na kṣīṇaṃ|",
    "1240:339": "na ca dvitīye'pi pakṣe doṣaḥ sambhavati|",
    "1240:340": "kṣaṇabhaṅgivastusādhanopāyatvādasya|",
    "1240:341": "na cāntimo'pi vikalpaḥ kalpyate|",
    "1240:342": "tasyaiva nityavikalpasya vastuno dharmmibhūtasya kramākramavadvāhyanityopādānaśūnyatvenārthakriyāvadvāhyanityopādānaśūnyatvaprasādhanāt|",
    "1240:343": "paryyudāsavṛttyā budvisvabhāva bhūtā kṣaṇikākāre vastubhūte dharmmiṇi prativadvatvasambhavāt|",
    "1240:344": "ayameva nyāyo na vaktā bandhyāsutaścaitanyābhāvādityādau yojyaḥ|",
    "1240:345": "etena yathā vṛkṣābhāvādityādyantarbhāvayituṃ śakyo na tathāyamiti trilocano'pi nirastaḥ|",
    "1240:346": "na ca kramādyabhāvastrayīṃ doṣajātinnātikrāmati|",
    "1240:347": "abhāvadharmmatve'pyāśrayāsidvidoṣaparihārāt|",
    "1240:348": "yattvanena pramāṇāntarānnityānāmasattvasidvau kramādivirahasyābhāvadharmmatā na sidhyatītyuktaṃ|",
    "1240:349": "tadvālasyāpi durabhidhānaṃ|",
    "1240:350": "nityo hi dharmmī|",
    "1240:351": "asattvaṃ sādhyaṃ|",
    "1240:352": "kramikāryyakāritvākramikāryyakāritvaviraho hetuḥ|",
    "1240:353": "asya cābhāvadharmmatvannāma|",
    "1240:354": "asattvalakṣaṇasvasādhyāvinābhāvitvamucyate|",
    "1240:355": "tacca kramākrameṇa sattvasya vyāptisidvau sattvasya vyāpyasyābhāvena kramākramasya vyāpakasya viraho vyāptaḥ sidhyatītyabhāvadharmmatvaṃ prāgeva vidhyorvyāptisādhakāt pratyakṣādanumānātmakādvā pramāṇāntarāt sidva miti netaretarāśrayatvadoṣaḥ|",
    "1240:356": "na ca sattāyāmivāsattāyāmapi tulyaprasaṅgo bhinna nyāyatvāt|",
    "1240:357": "vastubhūtaṃ hi tatra sādhyaṃ sādhanañca|",
    "1240:358": "tayodharmmyaipi vastubhūta eva yujyate||",
    "1240:359": "vastunastu pratyakṣānumānābhyāmeva sidviḥ|",
    "1240:360": "tayorabhāve niyamenāśrayāsidviriti yuktaṃ|",
    "1240:361": "asattāsādhane tvavastudharmmā heturavastuni vikalpamātrasidve dharmmiṇi nāśrayāsidvidoṣeṇa dūṣayituṃ śakyaḥ|",
    "1240:362": "tathā'kṣaṇikasya kramayogapadyābhyāmarthakriyāvirodhaḥ sidhyatyeva|",
    "1240:363": "tathā vikalpādevākṣaṇiko virodhī sidvaḥ|",
    "1240:364": "vikalpollikhitaścāsya svabhāvo nāpara ityapi vyavaharttavyaṃ|",
    "1240:365": "anyathā tadanuvādena kramākramādirahitatvādiniṣedhādikamayuktaṃ|",
    "1240:366": "tat svarūpasyānullekhādityakṣaṇikaśaśaviṣāṇādiśabdānuccāraṇaprasaṅgaḥ|",
    "1240:367": "asti ca|",
    "1240:368": "ato yathā pramāṇābhāve'pi vikalpasatvasya bandhyāsutādeḥsaundaryyādiniṣedho'nurūpaḥ,",
    "1240:369": "tathā vikalpopanītasyaivākṣaṇika svarūpasya tat pratyanīkākāreṇa saha virodhavyavasthāyāṃ kīdṛśo doṣaḥ syāt|",
    "1240:370": "yadi cākṣaṇikānubhavābhāvāt virodhapratiṣedhaḥ,",
    "1240:371": "tarhi bandhyāputrādyananubhavādeva saundaryyādiniṣedho'pi mābhūta|",
    "1240:372": "nanvevaṃ virodhasyāpāramārthikatvaṃ|",
    "1240:373": "taddvāreṇa kṣaṇabhaṅgasidvirapyapāramārthikī syāditi cet|",
    "1240:374": "na hi virodhonāma vastvantaraṃ kiñcit ubhayakoṭidattapādaṃ sambadvābhidhānamiṣyate'smābhirupapadyate vā|",
    "1240:375": "yenaikasambandhino vastutvābhāve'paramārthikaḥ syāt|",
    "1240:376": "yathā tviṣyate tathā pāramārthika eva|",
    "1240:377": "virudvābhimatayoranyo'nyasvarūpaparihāramātraṃ virodhārthaḥ|",
    "1240:378": "tacca bhāvābhāvayoḥ pāramārthikameva na bhāvo'bhāvarūpamāviśati|",
    "1240:379": "nāpyabhāvo bhāvarūpaṃ praviśatīti yo'yamanayorasaṅkaraniyamaḥ sa eva pāramārthiko virodhaḥ|",
    "1240:380": "kālāntaraikarūpatayā hi nityatvaṃ|",
    "1240:381": "kramākramau kṣaṇadvaye'pi bhinnarūpatayā tato nityatvakramākramikāryyakārakatvayorbhāvābhāvavat virodho'styeva|",
    "1240:382": "nanu nityatvakramayaugapadyavattvañca virudvau vidhūya nāparo virodhonāma|",
    "1240:383": "kasya vāstavatvamiti cet|",
    "1240:384": "na|",
    "1240:385": "na hi dharmmāntarasya sambhavena virodhasya pāramārthikatvaṃ brūmaḥ|",
    "1240:386": "kintu virudvayordharmmayoḥ sadbhāve'nyathā virodhanāmadharmmāntarasambhave'pi yadi na virudvau dharmmau kva pāramārthikavirodhasadbhāvaḥ|",
    "1240:387": "virudvau ca dharmmau tāvataiva tāttviko virodhavyavahāraḥ|",
    "1240:388": "kimapareṇa pratijñāmātrasidvena virodhanāmnā vastvantareṇa|",
    "1240:389": "tadayaṃ pūrvvapakṣasaṃkṣepaḥ|",
    "1240:390": "nityannāsti na vā pratītiviṣayastenāśrayāsidvatā",
    "1240:391": "hetoḥ svānubhavasya ca kṣatirataḥ kṣiptaḥ sapakṣo'pi ca|",
    "1240:392": "śūnyaśca dvitayena sidhyati na vā sattāpi sattāyathā",
    "1240:393": "nonityena virodhasidvirasatā śakyā kramāderapīti||",
    "1240:394": "atra sidvāntasaṃkṣepaḥ|",
    "1240:395": "dharmmasya kasyacivadastuni mānasidvā",
    "1240:396": "bādhāvidhivyavakṛtiḥ kimihāsti no vā|",
    "1240:397": "kāpyasti cet kathamiyanti na dūṣaṇāni|",
    "1240:398": "nāstyeva cet svavacanapratirodhasidviriti||",
    "1240:399": "tadevaṃ nityaṃ na kramikāryyakāritvākramikāryyakāritvayogiparamārthaḥ|",
    "1240:400": "tataśca sattāyuktamapi naiva paramārthataḥ|",
    "1240:401": "tataśca kṣaṇikākṣaṇikaparihāreṇa rāśyantarābhāvādakṣaṇikādvinivarttamānamidaṃ sattvaṃ kṣaṇikatva eva viśrāmyante na vyāptaṃ sidhyatīti sattvāt kṣaṇabhaṅgasidviṃravirodhinī||",
    "1240:402": "prakṛteḥ sarvvadharmmāṇāṃ yadvodhānmuktiriṣyate|",
    "1240:403": "sa eva tīrthyanirmmāthī kṣaṇabhaṅgaḥ prasādhitaḥ||",
    "1240:404": "vipakṣe vādhanādvetoḥ sādhyātmatvaṃ prasidhyati|",
    "1240:405": "tat sidvau dvividhā vyāptisidviratrābhidhīyate||",
    "1240:406": "iti vaidharmmyadṛṣṭānte vyatirekarūpavyāptyā kṣaṇabhaṅgasidviḥ samāptā||0||",
    "1240:407": "kṛtiriyaṃ mahāpaṇḍitaratnakīrttipādānām||0||"
}