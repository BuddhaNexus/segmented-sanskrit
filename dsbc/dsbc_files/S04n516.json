{
  "S04n516:0": "sarvadharmasvabhāvanirdeśaparivartaḥ |",
  "S04n516:1": "tatra bhagavān punarapi candraprabhaṃ kumārabhūtamāmantrayate sma-tasmāttarhi kumāra ya ākāṅkṣed bodhisattvo mahāsattvaḥ kimityahaṃ sarvadharmāṇāṃ svabhāvaṃ kathaṃ jānīyāmiti,",
  "S04n516:2": "tena kumāra bodhisattvena mahāsattvena ayaṃ sarvadharmasvabhāvasamatāvipañcitaḥ samādhiḥ śrotavya udgrahītavyaḥ paryavāptavyo dhārayitavyo vācayitavya uddeṣṭavyaḥ svādhyātavyaḥ araṇābhāvanayā bhāvayitavyo bahulīkartavyaḥ parebhyaśca vistareṇa saṃprakāśayitavyaḥ ||",
  "S04n516:3": "atha khalu bhagavāṃstasyāṃ velāyāmimā gāthā abhāṣata -",
  "S04n516:4": "tasyo rāgu na jātu kupyate na ca doṣo",
  "S04n516:5": "tasyo moha na jātu kupyate vṛṣabhisya |",
  "S04n516:6": "teno sarvi kileśa cchoritānavaśeṣā",
  "S04n516:7": "yo'sau dharmasvabhāvu jānatī supraśāntam || 1 ||",
  "S04n516:8": "so'sau śikṣa na jātu oṣirī sugatānāṃ",
  "S04n516:9": "so'sau śūru na jātu istriyāṇāṃ vaśameti |",
  "S04n516:10": "so'sau śāsani prīti vindate sugatānāṃ",
  "S04n516:11": "yo'sau dharmasvabhāvu jānatī supraśāntam || 2 ||",
  "S04n516:12": "so'sau jñānavidhijña paṇḍito matimāṃśca",
  "S04n516:13": "so'sau buddha ananta paśyatī aparyantāṃ |",
  "S04n516:14": "so'sau dhāraṇijñānu jānatī aparyantaṃ",
  "S04n516:15": "yo'sau dharmasvabhāvu jānatī nayayuktim || 3 ||",
  "S04n516:16": "so'sau neha cireṇa bheṣyati dvipadendraḥ",
  "S04n516:17": "so'sau vaidyu bhiṣaku bheṣyate sukhadātā |",
  "S04n516:18": "so'sau uddhari śalya sarvaśo dukhitānāṃ",
  "S04n516:19": "yo'sau dharmasvabhāvu jānatī supraśāntam || 4 ||",
  "S04n516:20": "so'sau āturu jñātva duḥkhitānimi sattvān",
  "S04n516:21": "so'sau bherī sadā parāhanī amṛtasya |",
  "S04n516:22": "so'sau bheṣyati nāyako jino nacireṇa",
  "S04n516:23": "yo'sau dharmasvabhāvu jānatī supraśāntam || 5 ||",
  "S04n516:24": "so'sau bhaiṣajyanayeṣu kovido varavaidyo",
  "S04n516:25": "ādiṃ jānati sarvavyādhināṃ yatra muktiḥ |",
  "S04n516:26": "so'sau bhūtanayaśikṣito matimanto",
  "S04n516:27": "śikṣitvā bahusattva mocayī pṛthu naṣṭān || 6 ||",
  "S04n516:28": "so'sau śūnyanayeṣu kovido matiśūraḥ",
  "S04n516:29": "so'sau loki asaktu bhuñjati sada piṇḍam |",
  "S04n516:30": "so'sau bodhivarāya sthāpayi bahusattvān",
  "S04n516:31": "yo'sau dharmasvabhāvu jānatī supraśāntam || 7 ||",
  "S04n516:32": "so'sau kṣāntibalena udgato naracandraḥ",
  "S04n516:33": "so'sau loṣṭakadaṇḍatāḍito na ca kupyī |",
  "S04n516:34": "so'sau chidyatu aṅgamaṅgaśo na ca kṣubhye",
  "S04n516:35": "yo'sau dharmasvabhāvu jānatī supraśāntam || 8 ||",
  "S04n516:36": "so'sau kṣāntibale pratiṣṭhito balavanto",
  "S04n516:37": "so'sau kṣāntiya vastu tādṛśo supraśāntaḥ |",
  "S04n516:38": "so'sau kṣāntibalena manyate matiśūro",
  "S04n516:39": "yo'sau dharmasvabhāvu jānatī supraśāntam || 9 ||",
  "S04n516:40": "so'sau vastu na jātu manyate ahu cchinnā",
  "S04n516:41": "teno sarvi bhavā vibhāvitāḥ sada śūnyāḥ |",
  "S04n516:42": "tasyo saṃjñā prahīṇa sarvaśo nikhileno",
  "S04n516:43": "yo'sau dharmasvabhāvu jānatī supraśāntam || 10 ||",
  "S04n516:44": "te te dharmasvabhāvu deśayī supraṇītaṃ",
  "S04n516:45": "te te bodhi spṛśī anuttarāṃ nacireṇa |",
  "S04n516:46": "yeṣāṃ dharmasvabhāvu gocaraḥ sunidhyapto",
  "S04n516:47": "teṣāṃ datta ananta dakṣiṇā aparyantā || 11 ||",
  "S04n516:48": "so'sau bhāṣati sūtrakoṭiyo aparyantā",
  "S04n516:49": "yatha gaṅganadīya vālikāstatu bhūyaḥ |",
  "S04n516:50": "no cāsyu pratibhānu chidyate varṇamāne",
  "S04n516:51": "yo'sau dharmasvabhāvu jānatī supraśāntam || 12 ||",
  "S04n516:52": "so'sau kalpasahasrakoṭiśo nayutāni",
  "S04n516:53": "jñāneno sada bhoti udgato yatha meruḥ |",
  "S04n516:54": "dharma tasya kṣayo na vidyate bhaṇamāne",
  "S04n516:55": "yo'sau dharmasvabhāvu jānatī supraśāntam || 13 ||",
  "S04n516:56": "vistīrṇaṃ vipulaṃ acintiyaṃ pratibhānaṃ",
  "S04n516:57": "bhotī bodhivarāṃ gaveṣataḥ sada tasyo |",
  "S04n516:58": "nityaṃ bhāṣati sūtrakoṭiyo aparyantā",
  "S04n516:59": "yo'sau dharmasvabhāvu jānatī supraśāntam || 14 ||",
  "S04n516:60": "yaṃ caite dvipadottamā jinā bhaṇi dharmaṃ",
  "S04n516:61": "sarvaṃ taṃ ca śruṇitva gṛhṇatī paripūrṇam |",
  "S04n516:62": "no vā ekapade'pi vidyate vimatisyo",
  "S04n516:63": "yo'sau sarvi abhāva jānatī imi dharmān || 15 ||",
  "S04n516:64": "so'sau bhoti viśiṣṭa tyāgavān sada kālaṃ",
  "S04n516:65": "bhotī dānapatiḥ sukhaṃdado dukhitānām |",
  "S04n516:66": "dṛṣṭā duḥkhita sattva tarpayī ratanehī",
  "S04n516:67": "yo'sau dharmasvabhāvu jānatī sada śūnyam || 16 ||",
  "S04n516:68": "sau'sau jambudhvaje bhaviṣyatī sada rājā",
  "S04n516:69": "sattvānāṃ sada saukhya kāhitī aparyantam |",
  "S04n516:70": "maitrāye samupetu prāṇīnāṃ sada kāle",
  "S04n516:71": "yo'sau dharmasvabhāvu jānatī sada śūnyam || 17 ||",
  "S04n516:72": "putrān dhītara dāsadāsiyo tyajya dhīro",
  "S04n516:73": "hastau pāda śirāṃsi sa tyajī tatha rājyam |",
  "S04n516:74": "no cālīyati tasya mānasaṃ vṛṣabhisyo",
  "S04n516:75": "yo'sau dharmasvabhāvu jānatī sada śūnyam || 18 ||",
  "S04n516:76": "aṅgāṅgaṃ puna tasya chidyatī yadi kāyo",
  "S04n516:77": "no tasya pratihanyate manaḥ supine'pi |",
  "S04n516:78": "teno pūjita bhonti nāyakā dvipadendrā",
  "S04n516:79": "yo'sau dharmasvabhāvu jānatī sada śūnyam || 19 ||",
  "S04n516:80": "teno pūjita sarvi nāyakā ya atītā-",
  "S04n516:81": "statha pūjita ye anāgatā dvipadendrāḥ |",
  "S04n516:82": "tehī satkṛta sarvi nāyakā sthita ye co",
  "S04n516:83": "yo'sau dharmasvabhāvu jānatī sada śūnyam || 20 ||",
  "S04n516:84": "so'sau kośa dhareti paṇḍitaḥ sugatānāṃ",
  "S04n516:85": "so'sau dhāraṇiye pratiṣṭhitaḥ paramāyām |",
  "S04n516:86": "so'sau bheṣyati lokanāyako naciareṇa",
  "S04n516:87": "yacchutvā imu sūtraṃ dhārayet kṣayakāle || 21 ||",
  "S04n516:88": "so'ndho naiva kadāci bheṣyatī vidu jātu",
  "S04n516:89": "no co aṅgavihīnu bheṣyatī bahukalpān |",
  "S04n516:90": "teno akṣaṇa aṣṭa varjitā imi nityaṃ",
  "S04n516:91": "yeno sūtramidaṃ prabhāṣitaṃ apramuṣṭam || 22 ||",
  "S04n516:92": "nāsau durgatiṣu gamiṣyati puna jātu",
  "S04n516:93": "nityaṃ lakṣaṇadhāri bheṣyatī abhirūpaḥ |",
  "S04n516:94": "pacco tasya abhijña bhāvitā imi nityaṃ",
  "S04n516:95": "purataḥ so sugatāna sthāsyatī sada śūraḥ || 23 ||",
  "S04n516:96": "bahukān nirmita nirmiṇitvāna ayu jñānī",
  "S04n516:97": "preṣatī bahukṣetrakoṭiṣu vinayārtham |",
  "S04n516:98": "yehi dṛṣṭa bhavanti nirmitā bahu buddhāḥ",
  "S04n516:99": "tehī bodhivarāya sthāpitā bahu sattvāḥ || 24 ||",
  "S04n516:100": "smṛtimantaḥ gatimantaḥ prajñāvān dhṛtimāṃśca",
  "S04n516:101": "sthāmnā vīryabalena so sadā samupetaḥ |",
  "S04n516:102": "dharmapāramiprāpta bheṣyati mahatejā",
  "S04n516:103": "yaḥ śrutvā imu sūtra dhārayet kṣayakāle || 25 ||",
  "S04n516:104": "raśmikoṭisahasra niścarī sada teṣāṃ",
  "S04n516:105": "vyomāḥ sarvi karonti maṇḍalāḥ suriyāṇām |",
  "S04n516:106": "yehī bhāvita bhonti śūnyakā imi dharmā-",
  "S04n516:107": "ste te śūra bhavanti nāyakā nacireṇa || 26 ||",
  "S04n516:108": "eṣo gocaru śāntu bhāvito maya pūrvaṃ",
  "S04n516:109": "bahukalpāna sahasra koṭiyo niyutāni |",
  "S04n516:110": "vīryaṃ me na kadāci sahasita iha mārge",
  "S04n516:111": "yadahaṃ dīpaṃkareṇa vyākṛto jinabhūmī || 27 ||",
  "S04n516:112": "yūyaṃ pī mama caryā śikṣathā iha sūtre",
  "S04n516:113": "gambhīrā paramārtha deśitā iya netrī |",
  "S04n516:114": "yatrāmī bahu naṣṭa tīrthikā viparitā",
  "S04n516:115": "kṣiptvā bodhimapāyi bhairave prapatanti || 28 ||",
  "S04n516:116": "bahukalpāna sahasrakoṭiyo nayutāni",
  "S04n516:117": "veditvā amu tatra vedanā kaṭu tībrāḥ |",
  "S04n516:118": "bahukalpā nayutānamatyayāt punareva",
  "S04n516:119": "hetuḥ so amṛtasya prāptaye bhaviṣyate || 29 ||",
  "S04n516:120": "ye te paścimi kāli bhairave sugatasyo",
  "S04n516:121": "rakṣanti imu sūtramīdṛśaṃ praśāntam |",
  "S04n516:122": "teṣāṃ bodhi varā na durlabhā iya śreṣṭhā",
  "S04n516:123": "te te paścimi kāli vyākṛta dhari dharmān || 30 ||",
  "S04n516:124": "iti śrīsamādhirāje sarvadharmasvabhāvanirdeśaparivarto nāmaikatriṃśatitamaḥ || 31 ||"
}