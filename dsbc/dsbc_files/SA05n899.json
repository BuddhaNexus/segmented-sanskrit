{
  "SA05n899:0": "mahābodhibhaṭṭārakastotram",
  "SA05n899:1": "om namaḥ śākyasiṃhāya",
  "SA05n899:2": "siddhaṃ prasiddhaṃ vijitāmaraṃ ca śāntaṃ virāgaṃ suviśuddhaśīlam |",
  "SA05n899:3": "viśveśvaraṃ sarvaguṇākaraṃ vai śrīśākyasiṃhaṃ praṇamāmi nityam || 1 ||",
  "SA05n899:4": "chatrābhaśīrṣaṃ varanīlakeśaṃ corṇāsuśobhaṃ hi mahālalāṭam |",
  "SA05n899:5": "nīlotpalābhaṃ nayanaṃ viśālaṃ śrīśākyasiṃhaṃ praṇamāmi nityam || 2 ||",
  "SA05n899:6": "uttuṅganāsaṃ bharapīnagaṇḍaṃ bimbauṣṭhakalpaṃ mṛgarājavakṣasam |",
  "SA05n899:7": "uttaptahemābhasuvarṇavarṇaṃ śrīśākyasiṃhaṃ praṇamāmi nityam || 3 ||",
  "SA05n899:8": "pāyodhakoṣaṃ śubhakarṇaśobhaṃ gaṇḍastrirekhāvaracailabhūṣam |",
  "SA05n899:9": "prājānubāhuṃ dvipanāsakalpaṃ śrīśākyasiṃhaṃ praṇamāmi nityam || 4 ||",
  "SA05n899:10": "vicitrapuṣpairnarayākṣamānaṃ śrīvatsabhadradvigaṇopayuktam |",
  "SA05n899:11": "aśītisuvyañjanagātraśobhaṃ śrīśākyasiṃhaṃ praṇamāmi nityam || 5 ||",
  "SA05n899:12": "śāstāramagryaṃ naravīravīraṃ māyāsutaṃ kāruṇikaṃ jinendram |",
  "SA05n899:13": "śauddhodaniṃ lokavidaṃ munīndraṃ śrīśākyasiṃhaṃ praṇamāmi nityam || 6 ||",
  "SA05n899:14": "cakrāṅkapāṇiṃ navapallavābhaṃ mattebhalīlāgamanaṃ virājam |",
  "SA05n899:15": "devāsurairvanditapādayugmaṃ śrīśākyasiṃhaṃ praṇamāmi nityam || 7 ||",
  "SA05n899:16": "traiduḥkhaduḥkhād bhayavedilokān trāṇaṃ ca nītuṃ varabodhimātraiḥ |",
  "SA05n899:17": "jihvā ca mattehi sucakṣu sarvaṃ śrīśākyasiṃhaṃ praṇamāmi nityam || 8 ||",
  "SA05n899:18": "mahābodhibhaṭṭārakastotraṃ samāptam |"
}