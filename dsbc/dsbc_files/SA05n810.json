{
  "SA05n810:0": "maṅgalāṣṭakam",
  "SA05n810:1": "mañjuśrīrlokanātho jinavaramakuṭo jambhalo vajrasattvaḥ",
  "SA05n810:2": "maitreyo vajrapāṇiḥ sukhakarakamalo rāhulo bhadrapālaḥ |",
  "SA05n810:3": "buddho vairocanādyastribhuvananamitaḥ kṣīṇaniḥśeṣadoṣa-",
  "SA05n810:4": "stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 1 ||",
  "SA05n810:5": "hṛṣṭo hūkāravajraḥ paśupatidamako vajraghaṇṭā ca hṛṣṭā",
  "SA05n810:6": "pīto hālāhalāsyo ripugaṇamathano ṭakkirājo mahātmā |",
  "SA05n810:7": "akṣobhyo ratnaketuḥ pratidinamacalo gaṇḍahastiryamāri-",
  "SA05n810:8": "stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 2 ||",
  "SA05n810:9": "saṃghastrailokyabandhurguṇagaṇanilayo bodhicittaḥ sucittaḥ",
  "SA05n810:10": "bodhiścānandasiddho vijitakalimalo heruko nīladaṇḍaḥ |",
  "SA05n810:11": "buddhaḥ sāraṅgarājo vijitajinaguṇo sarvasattvānukampī",
  "SA05n810:12": "tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 3 ||",
  "SA05n810:13": "prajñā candrāvatārā tadanujabhṛkuṭī jñānasaṃbhārabhārā",
  "SA05n810:14": "mārīcī māramārā sakalabhayaharā pītavarṇā trivaktrā |",
  "SA05n810:15": "māyūrī māmakī ca kṣapitaripugaṇā pāṇḍarā rocanādyā-",
  "SA05n810:16": "stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 4 ||",
  "SA05n810:17": "gāndhārī jāṅgulī ca bhujagahṛtaphaṇā khaḍgapāśāṅkuśogrā",
  "SA05n810:18": "vārāhī vajrahastā asiparaśudharā dharmadhātvīśvarī ca |",
  "SA05n810:19": "keyūrī jñānasārā dhvajanihitakarā ṣaṭkarā śābarī ca",
  "SA05n810:20": "tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 5 ||",
  "SA05n810:21": "vaiṇyā mālyā sugītā prathitajinavare śābarī dhūpavajrā",
  "SA05n810:22": "vaitālī gandhavajrā prahasitavadanā svargatirāryatārā |",
  "SA05n810:23": "lakṣmīrbuddhasya bodhiḥ sakalabhayaharā śāradā dīpavajrā",
  "SA05n810:24": "tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 6 ||",
  "SA05n810:25": "vaiśālyāṃ dharmacakre prathitanijabale parvate gṛdhrakūṭe",
  "SA05n810:26": "śrāvastyāṃ lumbinīke kṣitinihitakarā koṃkaṇe bodhivṛkṣā |",
  "SA05n810:27": "śrīvatsāśvatthapatraṃ suravaranamitaṃ śrīphalaṃ śaṅkhacakraṃ",
  "SA05n810:28": "tuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 7 ||",
  "SA05n810:29": "chatraṃ dūrvā ca padmaṃ dhvajamapi nihitaṃ lo(ro)",
  "SA05n810:30": "canā matsyakūrmau",
  "SA05n810:31": "vārāhaḥ pūrṇakumbho munivaravacanaṃ vajraghaṇṭāninādaḥ |",
  "SA05n810:32": "buddhānāṃ prātihāryaṃ suravaranamitaṃ hāsyalāsye vilāsā-",
  "SA05n810:33": "stuṣṭāḥ sarvārthasiddhiṃ dadatu samarasā maṅgalaṃ bodhisattvāḥ || 8 ||",
  "SA05n810:34": "maṅgalāṣṭakaṃ samāptam |"
}