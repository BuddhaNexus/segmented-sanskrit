{
  "SA14n1151:0": "sarvabuddhastutastobhitapraśastasyādhimuktimanaskārasyānuttarasamyaksambodhau pariṇāmanaṃ vidheyamityato'",
  "SA14n1151:1": "nantaraṃ pariṇāmanāmanaskāro vaktavyaḥ |",
  "SA14n1151:2": "sa ca vyāvṛttiviṣayabhedādanekavidha ityādau viśeṣapariṇāmanāmanaskāraṃ nirdiśannāha |",
  "SA14n1151:3": "atha khalu maitreya ityādi |",
  "SA14n1151:4": "tatra maitreyo nāma samādhistallābhātkasyacit samādhermaitreyatvaṃ phalaṃ tadadhigamāt |",
  "SA14n1151:5": "pūrvapraṇihitamaitrīphalābhisamayādīdṛśā vā guṇāstena maitrīvimokṣamukhaprabhāvitatvādarjitā yenāsau maitreyo jāta iti maitreyaḥ |",
  "SA14n1151:6": "samyakprajñāyogādbodhisattvaḥ sarvākāropāyasambandhānmahāsattvaḥ |",
  "SA14n1151:7": "bodhisattvamahāsattvaśabdayoḥ prajñopāyābhidhāyitayāmoghapāśasūtre pāṭhāditi |",
  "SA14n1151:8": "anumodanāpariṇāmanāsahagatamiti |",
  "SA14n1151:9": "anumodanāpūrvikā pariṇāmanā tathāgatānuttarasamyaksambodhyanupalambhālambanena manaskāreṇa pariṇāmanādviśeṣapariṇāmanāmanaskārastayā ca sahagatamiti samāsaḥ |",
  "SA14n1151:10": "tathāhi parakīyaṃ dānamayādipuṇyakriyāvastu vakṣyamāṇānumodanāmanaskāreṇānumodya bodhau pariṇāmayitavyamityayamapi prakāraḥ sambhavati |",
  "SA14n1151:11": "tathā cānantarameva vakṣyatyevamanumodyānumodanāsahagataṃ puṇyakriyāvastvanuttarāyāṃ samyaksambodhau pariṇāmayāmīti vācaṃ bhāṣeteti |",
  "SA14n1151:12": "tata iti sarvasattvānāṃ dānamayādipuṇyakriyāvastunaḥ sakāśādityarthaḥ |",
  "SA14n1151:13": "agramākhyāyate dvividhāgratāyogāt |",
  "SA14n1151:14": "dvividhā'gratā śreṣṭhāgratā cottaptatayā jyeṣṭhāgratā cādvitīyatayetyāha |",
  "SA14n1151:15": "śreṣṭhamākhyāyate jyeṣṭhamākhyāyata iti |",
  "SA14n1151:16": "śreṣṭhāgratāpi dvividhā varatayā copāyakauśalena pravaratayā ca prajñāpāramitayetyāha |",
  "SA14n1151:17": "varamākhyāyate |",
  "SA14n1151:18": "pravaramākhyāyata iti |",
  "SA14n1151:19": "ubhābhyāṃ nānyat praṇītamiti kathanāyoktaṃ praṇītamākhyāyata iti |",
  "SA14n1151:20": "jyeṣṭhāgratāpi dvividhā |",
  "SA14n1151:21": "uttamatayā ca samābhāvāt |",
  "SA14n1151:22": "anuttamatayā cādhikābhāvāditi darśanāyoktam |",
  "SA14n1151:23": "uttamamākhyāyate,",
  "SA14n1151:24": "anuttamamākhyāyata iti |",
  "SA14n1151:25": "ābhyāṃ nānyanniruttamamityāha |",
  "SA14n1151:26": "niruttamamākhyāyata iti |",
  "SA14n1151:27": "yathoktena ca vidhinā śrāvakādyasādhāraṇatvenāsamamākhyāyate |",
  "SA14n1151:28": "asamairbuddhaiḥ samatāṃ prāptuṃ hetutvādasamasamamākhyāyate |",
  "SA14n1151:29": "anupalambhākārapariṇāmanāmanaskāraṃ nirdidikṣurāha |",
  "SA14n1151:30": "evamukta āyuṣmān subhūtirityādi |",
  "SA14n1151:31": "daśadiśi loke sarvataḥ sarvatragatayeti |",
  "SA14n1151:32": "daśasu dikṣu lokadhātau sarvasmin pūrvādidigvyāptyetyarthaḥ |",
  "SA14n1151:33": "pūrvapaścimadakṣiṇottarāsu dikṣu yathākramamaprameyāsaṃkhyeyāparimāṇācintyāsu sthitā lokadhātavo yathāsaṃkhyamaprameyāprameyeṣvityādinā nirdiṣṭāḥ |",
  "SA14n1151:34": "tathordhvādho diśi sthitā anantāparyanteṣvityarthabhedo vācyaḥ |",
  "SA14n1151:35": "aprameyāprameyāṇāmityādi |",
  "SA14n1151:36": "laukikavītarāgāṇāṃ śaikṣāṇāṃ,",
  "SA14n1151:37": "pratyekabuddhānāṃ bodhisattvānāñca yathākramamaprameyāsaṃkhyeyāparimāṇācintyāparyantānāṃ jñānapathātītatvenāprameyādayo veditavyāḥ |",
  "SA14n1151:38": "chinnavartmanāmityādi |",
  "SA14n1151:39": "hatāritvena kṣīṇāsravatvena ca chinnavartmānaḥ |",
  "SA14n1151:40": "niḥkleśatvena vaśībhūtatvena ca chinnavartmanayaḥ |",
  "SA14n1151:41": "suvimuktacittasuvimuktaprajñatvena chinnaprapañcabhavanetrīkāḥ |",
  "SA14n1151:42": "ājāneyamahānāgatvena paryāttabāṣpāḥ |",
  "SA14n1151:43": "kṛtakṛtyatvena kṛtakaraṇīyatvena ca marditakaṇṭakāḥ |",
  "SA14n1151:44": "svapahṛtabhārāṇāmityādi vyākhyātam |",
  "SA14n1151:45": "athavā sarvākārajñatā mārgajñatā sarvajñatā sarvākārābhisambodho mūrdhābhisambodha iti pañcabhirabhisamayaiḥ prahātavyavastuprahāṇādyathākramaṃ chinnavartmanāmityādi pañca padāni |",
  "SA14n1151:46": "taireva pañcabhirabhisamayaiḥ prāptavyadharmādhigamayogādyathāsaṃkhyaṃ svapahṛtabhārāṇāmityādi pañca padāni vācyāni |",
  "SA14n1151:47": "etasminnantara iti madhye |",
  "SA14n1151:48": "anāśravaṃ śīlaṃ samādhiḥ prajñā ca śīlaskandhaḥ samādhiskandhaḥ prajñāskandhaḥ |",
  "SA14n1151:49": "sarvāvaraṇaprahāṇaṃ vimuktiskandhaḥ |",
  "SA14n1151:50": "viśiṣṭajñānasākṣātkaraṇaṃ vimuktijñānaskandhaḥ |",
  "SA14n1151:51": "sarvaścaiṣa śrāvakādibhiḥ sādhāraṇa ityasādhāraṇārthamāha |",
  "SA14n1151:52": "yāni cetyādi |",
  "SA14n1151:53": "tatra dravyataḥ ṣaṭ pāramitāḥ |",
  "SA14n1151:54": "nāmatastu daśa bhavanti |",
  "SA14n1151:55": "prajñāpāramitāprabhedatvāccatasṛṇāṃ pāramitānām |",
  "SA14n1151:56": "tathāhi lokottaranirvikalpakaṃ jñānaṃ krameṇa rsāvavaraṇaprahāṇakāriprajñāpāramitā |",
  "SA14n1151:57": "lokottaramārgapṛṣṭhalabdhajñānasaṅgṛhītāḥ punarupāyapraṇidhānabalajñānapāramitāḥ syuriti |",
  "SA14n1151:58": "prādhānyādādau ṣaṭ pāramitāḥ nirdiśya pariśiṣṭapāramitopādānārthamāha |",
  "SA14n1151:59": "buddhaguṇasampadupāyapāramitā balapāramiteti sugamam |",
  "SA14n1151:60": "abhijñāpāramiteti bauddhī sarvābhijñā ṣaṣṭhī vā grāhyā |",
  "SA14n1151:61": "parijñāpāramitā jñānapāramitā |",
  "SA14n1151:62": "kathaṃ prakṛṣṭāpi satī jñānapāramitā na nirvikalpeti ceducyate |",
  "SA14n1151:63": "yasmājjñānapāramitā nirvikalpajñānapṛṣṭhalabdhaṃ jñānaṃ yena jñānenādhigamaṃ paricchidya svayañca dharmasambhogaṃ pratyanubhavati parāṃśca paripācayati |",
  "SA14n1151:64": "taccaitannirvikalpajñāne dvayamapi nāstītyato na nirvikalpā jñānapāramitā |",
  "SA14n1151:65": "praṇidhānapāramiteti jñāyata eva |",
  "SA14n1151:66": "sarvajñajñānasampaditi |",
  "SA14n1151:67": "pramuditādibhūmayaḥ |",
  "SA14n1151:68": "yā ca hitaiṣiteti muditopekṣe |",
  "SA14n1151:69": "buddhaguṇā iti |",
  "SA14n1151:70": "aṣṭādaśāveṇikabuddhadharmādayaḥ |",
  "SA14n1151:71": "samyaksambodhisukhamiti |",
  "SA14n1151:72": "kleśajñeyāvaraṇāvāsanānusandhiprahāṇaphalam |",
  "SA14n1151:73": "sarvadharmaiśvaryapāramiteti |",
  "SA14n1151:74": "sarvākārajagadarthasampādanaśaknutā |",
  "SA14n1151:75": "anabhibhūtaḥ sarvābhibhūriti māratīrthikādibhiratiraskṛtasteṣāñca kṛtābhibhavanaḥ |",
  "SA14n1151:76": "ṛddhyabhisaṃskāra iti |",
  "SA14n1151:77": "ṛddhiprātihāryamāvarjanapūrvakabodhibījāropaṇahetuḥ |",
  "SA14n1151:78": "yaccānāvaraṇamityādi |",
  "SA14n1151:79": "kleśajñeyāvaraṇaprahāṇādyathākramamanāvaraṇamasaṅgamata evāpratihatam |",
  "SA14n1151:80": "samābhāvādasamam |",
  "SA14n1151:81": "samenāsamanaiva samatvādasamasamam |",
  "SA14n1151:82": "sarvānyopamātikrāntatvādanupamam |",
  "SA14n1151:83": "anantajñānaparicchedāyogyatvādaparimeyaṃ,",
  "SA14n1151:84": "evaṃ viśeṣaṇaviśiṣṭaṃ kiṃ tadityāha |",
  "SA14n1151:85": "tathāgatayathābhūtajñānabalamiti |",
  "SA14n1151:86": "ādeśanādiprātihāryakaraṇasamarthameva jñānamavyāhatatvādbalamuktam |",
  "SA14n1151:87": "yadbuddhajñānabalaṃ balānāmiti |",
  "SA14n1151:88": "āśravakṣayajñānameva balaṃ balānāṃ madhye prakṛṣṭataram |",
  "SA14n1151:89": "yadbuddhajñānadarśanamiti |",
  "SA14n1151:90": "jñānaṃ satyādisambodhirabhijñāḥ pañca darśanam |",
  "SA14n1151:91": "daśabalapāramiteti |",
  "SA14n1151:92": "sthānāsthānajñānabalādīni daśa |",
  "SA14n1151:93": "caturvaiśāradyeti |",
  "SA14n1151:94": "samyaksambuddho'",
  "SA14n1151:95": "hamityādi pratijñāne paryanuyokturabhāvena nirbhayatākārāścatvārastaiścaturbhirvaiśāradyaiḥ paramasuparipūrṇo'",
  "SA14n1151:96": "yamadhigamaḥ sāṃvṛtaḥ |",
  "SA14n1151:97": "tāttvikastvanya ityāha |",
  "SA14n1151:98": "yaścetyādi |",
  "SA14n1151:99": "paramārthābhinirhāreṇeti |",
  "SA14n1151:100": "māyopamatābhimukhīkaraṇena dharmacakrapravartanamiti |",
  "SA14n1151:101": "dharmasya svādhigamasya dyotikayā prajñāpāramitādeśanayā cakravatpunaḥ punarāmukhīkaraṇārthena pravartanaṃ vineyasantāne vistārīkaraṇam |",
  "SA14n1151:102": "tadeva tamo'",
  "SA14n1151:103": "panayanāddharmolkāpragrahaṇam |",
  "SA14n1151:104": "samyak pratibodhanāddharmabherīsampratāḍanam |",
  "SA14n1151:105": "vineyamanaḥprapūraṇāddharmaśaṅkhaprapūraṇam |",
  "SA14n1151:106": "paurītvena dharmaśaṅkhapravyāharaṇam |",
  "SA14n1151:107": "dṛḍhasarvāvaraṇapraharaṇāddharmaśaṅkhapraharaṇam |",
  "SA14n1151:108": "varṇatvena dharmavṛṣṭipravarṣaṇam |",
  "SA14n1151:109": "viṣpaṣṭatvena vijñeyatvena ca dharmayajñayajanam |",
  "SA14n1151:110": "manojñatvena sarvasattvasantarpaṇam |",
  "SA14n1151:111": "śravaṇīyatvena yathāsukhīkaraṇāt sampravāraṇam |",
  "SA14n1151:112": "ye ca tatretyādi |",
  "SA14n1151:113": "buddhadharmeṣu vinayanādvinītāḥ pratyekabuddhadharmeṣu śikṣaṇācchikṣitāḥ |",
  "SA14n1151:114": "śrāvakadharmeṣvadhimokṣādadhimuktā iti yojyam |",
  "SA14n1151:115": "svabodhyadhigamaṃ pratiniyatagotratvalābhānniyatāstata eva sambodhiparāyaṇāḥ |",
  "SA14n1151:116": "śaikṣāṇīti |",
  "SA14n1151:117": "prathamaphalapratipannakādīnāṃ sambandhīni |",
  "SA14n1151:118": "aśaikṣāṇīti |",
  "SA14n1151:119": "arhatām |",
  "SA14n1151:120": "tatra traivācikādikarmaṇopasampanno bhikṣurevaṃ bhikṣuṇī |",
  "SA14n1151:121": "triśaraṇaparigrahāt pañcaśikṣāpadaparigrahāccopāsakastathopāsiketi dvidhā bhedaḥ |",
  "SA14n1151:122": "triśaraṇaparigṛhītamupāsakaṃ ma ācāryo dhārayatu |",
  "SA14n1151:123": "tathā triśaraṇagataṃ pañcaśikṣāpadaparigṛhītamupāsakaṃ ma ācāryo dhārayatviti vinaye dvidhā pāṭhāt |",
  "SA14n1151:124": "manobhāvanīyāniti |",
  "SA14n1151:125": "eka-dvi-tri-pudgalānmanaḥprasādakāriṇaḥ |",
  "SA14n1151:126": "niravaśeṣamanavaśeṣamiti |",
  "SA14n1151:127": "anantahetutvādaprameyaphalapradatvācca yathākramaṃ vācyam |",
  "SA14n1151:128": "aikadhyamityādi |",
  "SA14n1151:129": "atītatathāgatasambandhena nirdiṣṭatvādaikadhyamekaprakāratvamabhisaṃkṣipya cetasyadhyāropyāprameyatvādirūpeṇa piṇḍayitvā gaṇayitvā bodhisattvādi-yāvattiryagyonisambandhena tulayitvā pramāṇīkṛtya vakṣyamāṇalakṣaṇayā'",
  "SA14n1151:130": "grayā'",
  "SA14n1151:131": "numodanayā'numodeta |",
  "SA14n1151:132": "karturāśayādatiśayaśraddhātiharṣaṃ svayaṃ tat sarvasampādanāśayātiśayaṃ kuryāditi yāvat |",
  "SA14n1151:133": "agrārthameva kathayannāha |",
  "SA14n1151:134": "śreṣṭhayetyādi |",
  "SA14n1151:135": "vyākhyātametat |",
  "SA14n1151:136": "vācambhāṣateti |",
  "SA14n1151:137": "sarvatathāgataśīlādiskandhasyānupalambhālambanena manaskāreṇānumodanāsahagataṃ puṇyaṃ sarvasattvārthamanuttarabodhau pariṇāmayāmīti vacanamuccārayedityarthaḥ |",
  "SA14n1151:138": "āhārakamiti |",
  "SA14n1151:139": "utpādakaṃ mama sarvasattvānāṃ veti śeṣaḥ |",
  "SA14n1151:140": "anupalambhapariṇāmanāmanaskāraṃ nirdiśyedānīṃ tatra kucodyaparihārārthaṃ praśnayannāha |",
  "SA14n1151:141": "tatra bodhisattvayānika ityādi |",
  "SA14n1151:142": "yairvastubhiḥ pariṇāmayatīti |",
  "SA14n1151:143": "yaistathāgatatvādigotrairhetubhirniryātayatītyarthaḥ |",
  "SA14n1151:144": "kvacidanumodeteti pāṭhaḥ |",
  "SA14n1151:145": "tatrāpi pariṇāmanāmanaskārasya prakrāntatvātpariṇāmayatītyartho grāhyaḥ |",
  "SA14n1151:146": "tathā cānantarameva vakṣyati |",
  "SA14n1151:147": "katamairvastubhiḥ pariṇāmayatīti |",
  "SA14n1151:148": "yairārambaṇairyairākārairiti |",
  "SA14n1151:149": "ārambaṇāni śīlaskandhāḥ sarvadharmāstadgrahaṇaprakārā evākārāḥ |",
  "SA14n1151:150": "taccittamiti grāhakavikalpam |",
  "SA14n1151:151": "apitviti |",
  "SA14n1151:152": "apituśabdo nipātaḥ kiṃśabdārthe vartate |",
  "SA14n1151:153": "tathopalabhyeran yathā nimittīkarotīti |",
  "SA14n1151:154": "vastvādīnyanimittīkṛtya pariṇāmayitumaśakyatvāttānyatītatayā'",
  "SA14n1151:155": "vidyamānānyevādhyāropya yathodbhāvanāsaṃvṛtyā viṣayīkriyante kiṃ tattvatastathaiva samupalabhyanta ityarthaḥ |",
  "SA14n1151:156": "yadyupalabhyanta iti matam |",
  "SA14n1151:157": "tathā ca sati |",
  "SA14n1151:158": "pramāṇavyāhatatvena viparyāso hi vastunaḥ |",
  "SA14n1151:159": "upalambho marīcyādijñānavat pariniścitaḥ ||",
  "SA14n1151:160": "tasmāttadbalato vṛttaḥ pariṇāmavidhirmataḥ |",
  "SA14n1151:161": "ātmātmīyaviparyāsapravṛtta iva durbalaḥ ||",
  "SA14n1151:162": "iti matiḥ | vikalpaviṣayasyādhyāropitatvenālīkatvāt pratyayādhīnavṛttitvācca svapnamāyāmarīcivannaivopalabhyante tattvata ityāha |",
  "SA14n1151:163": "na tāni bhadanta ityādi |",
  "SA14n1151:164": "evamapi viparyastapariṇāmaprasaṅga ityāha |",
  "SA14n1151:165": "yadi so'saṃvidyamānamityādi |",
  "SA14n1151:166": "svalakṣaṇaviṣayīkaraṇādārambaṇīkuryāt |",
  "SA14n1151:167": "sāmānyarūpaparicchedān nimittīkuryāt |",
  "SA14n1151:168": "saṃjñāyā nimittodgrahaṇātmikāyāḥ svaviṣayābhāvena viparyāso'",
  "SA14n1151:169": "tasmiṃ tadgrahādbhrāntiḥ saṃjñāviparyāsaḥ |",
  "SA14n1151:170": "cittasyālambanagrāhakavijñānasya tathaiva viparyāsaścittaviparyāsaḥ |",
  "SA14n1151:171": "dṛṣṭerevākāraparicchedarūpāyāḥ santīraṇātmikāyāḥ prajñāyāḥ pūrvavadviparyāso dṛṣṭiviparyāsaḥ |",
  "SA14n1151:172": "na bhavediti kathaṃ tasyeti pūrveṇa sambaddhādapitu bhavedityarthaḥ |",
  "SA14n1151:173": "tathā cānupalambhapariṇāmanāmanaskāraḥ saṃjñāviparyāsādirūpa iti śeṣaḥ |",
  "SA14n1151:174": "tasmādanyathā saṃjñādīnāṃ viparyāsatvapratipādanena prakṛtārthāvirodhānna kiñciduktaṃ syāt |",
  "SA14n1151:175": "na tvasya svaviṣayābhāvena saṃjñāderviparyāsatve'",
  "SA14n1151:176": "tatsvabhāvasyānyasya kathaṃ saṃjñāviparyāsādirūpateti |",
  "SA14n1151:177": "tatkasyahetorityāśaṅkyāha |",
  "SA14n1151:178": "tathāhītyādi |",
  "SA14n1151:179": "rāgo'pītyapiśabdena dveṣādiparigrahaḥ |",
  "SA14n1151:180": "vikalpyeti |",
  "SA14n1151:181": "adhyāropya |",
  "SA14n1151:182": "saṃkalpyeti |",
  "SA14n1151:183": "punaḥ punarālambya viparyastasaṃjñādiprabhavatvādrāgo'",
  "SA14n1151:184": "pi saṃjñāviparyāsa iti yojyam |",
  "SA14n1151:185": "etaduktam |",
  "SA14n1151:186": "\"yasmādavidyamānaṃ nityatvādikamanityatvādidharmayukte vastunyadhyāropya tadeva punaḥ punarālāmbyotpadyamāno rāgādiviparyastasaṃjñādihetukatvena saṃjñāviparyāsādirūpaḥ samutpadyate |",
  "SA14n1151:187": "tasmādanupalambhapariṇāmanāmanaskārastathaivotpadyata iti |",
  "SA14n1151:188": "pakṣāntarārthamāha |",
  "SA14n1151:189": "athāpītyādi |",
  "SA14n1151:190": "athāpi yathāvastu yathārambaṇaṃ yathākāro'",
  "SA14n1151:191": "saṃvidyamāna iti śeṣaḥ |",
  "SA14n1151:192": "tathā bodhistathācittaṃ kimasaṃvidyamānamityadhyāhāryam |",
  "SA14n1151:193": "evamityabhyupagame satyāha |",
  "SA14n1151:194": "evamityādi |",
  "SA14n1151:195": "grāhyagrāhakāśca sarvadharmāstadvāsanāḥ sarvāḥ sarvadhātavo'",
  "SA14n1151:196": "saṃvidyamānāḥ prāptā iti matiḥ |",
  "SA14n1151:197": "bhavatvevaṃ ko doṣa iti cedāha |",
  "SA14n1151:198": "yadi cetyādi |",
  "SA14n1151:199": "evaṃ manyate |",
  "SA14n1151:200": "yadi yathāvastvādikamasaṃvidyamānaṃ tathābodhicittādikaṃ tadā katamairvastvādibhiḥ katamaṃ cittādikaṃ kva bodhau pariṇāmayati |",
  "SA14n1151:201": "yāvatā naiva kenacit kiñcit kvacit pariṇāmayatyataḥ sarvathā pariṇāmānupapattau pariṇāmaviparyāsa iti |",
  "SA14n1151:202": "tattvena viparyasto'",
  "SA14n1151:203": "pyanityādivikalpavat pāramparyeṇa bhūtārthaprāpakaḥ saṃvṛtyā vastvādervidyamānatvena pariṇāmanāmanaskāra iṣyata evāto na kiñcidadhikaṃ tvayoktamityabhiprāyeṇāha |",
  "SA14n1151:204": "nedamāryasubhūta ityādi |",
  "SA14n1151:205": "athavā tasmin vastvārambaṇādau pāramārthikābhiniveśavigamena saṃvṛtyā māyāpuruṣasyeva pariṇāmanānna viparyastapariṇāma iti abhiprāyavānāha |",
  "SA14n1151:206": "nedamāryasubhūta ityādi |",
  "SA14n1151:207": "yuktiyuktamapi kathamādikarmikasya na vaktavyamiti |",
  "SA14n1151:208": "tatkasya hetorityāśaṅkyāha |",
  "SA14n1151:209": "yadapi hi syādityādi |",
  "SA14n1151:210": "adhigamasampratyayavaikalyādadṛḍhatvena śraddhāmātrakaṃ tadeva mṛdumadhyādhimātrabhedāduktam |",
  "SA14n1151:211": "premamātrakamityādi padatrayeṇa |",
  "SA14n1151:212": "athavā śraddhāmātrakamastitvaguṇavattvaśakyatveṣu yathākramamabhisaṃpratyayaḥ prasādo'",
  "SA14n1151:213": "bhilāṣa ityevaṃ premamātrakamityādi tridhā nirdiṣṭam |",
  "SA14n1151:214": "antardhīyeteti vinaśyet |",
  "SA14n1151:215": "saṃvṛtiparamārthavibhāgākuśalatvāditi bhāvaḥ |",
  "SA14n1151:216": "na vaktavyameva tarhi prāptamityāha |",
  "SA14n1151:217": "avinivartanīyasyetyādi |",
  "SA14n1151:218": "yo vā kalyāṇamitropastabdha iti pṛthagjanasyāpi kalyāṇamitrādhiṣṭhitatvenobhayasatyasvarūpavijñānāditi bhāvaḥ |",
  "SA14n1151:219": "upasaṃhārārthamāha |",
  "SA14n1151:220": "evañcetyādi |",
  "SA14n1151:221": "evamiti saṃvṛtisatyānatikrameṇa |",
  "SA14n1151:222": "punarapi saṃvṛtipakṣāśrayeṇa codyārthamāha |",
  "SA14n1151:223": "yenetyādi |",
  "SA14n1151:224": "yaditi |",
  "SA14n1151:225": "anumodanāsahagataṃ kuśalamūlam |",
  "SA14n1151:226": "taccittamityanumodakaṃ pariṇāmanākāle kṣīṇamupacayavināśānniruddhaṃ prabandhavināśena vigataṃ prakṛtivināśādvipariṇataṃ vikāravināśena |",
  "SA14n1151:227": "tattasmāt katamattaccittamanumodakaṃ pariṇāmanākāle yenānumodakacittena pariṇāmayati |",
  "SA14n1151:228": "naiva kenacidityarthaḥ |",
  "SA14n1151:229": "evaṃ manyate |",
  "SA14n1151:230": "evañcātra bodhisattvena mahāsattvenānumodanāsahagataṃ puṇyakriyāvastusarvajñatāyāṃ pariṇāmayitavyamiti vacanena paurvāparyapratipādanānnaikasmin kṣaṇe dvāvanumodanāpariṇāmanāmanaskārau bhavata iti pratipāditam |",
  "SA14n1151:231": "tasmāt samānakartṛtvektvāpratyayavidhānādekameva cittaṃ pūrvamanumodya paścāt pariṇāmayatītyuktam |",
  "SA14n1151:232": "taccāyuktaṃ yato nityasya kramayaugapadyābhyāmarthakriyāvirodhāt kṣaṇikatvenānumodakaṃ cittaṃ pariṇāmanākṣaṇenāstyatastena kathaṃ pariṇāmayatīti |",
  "SA14n1151:233": "evamanumodyeti padamasaṅgatamiti nirdiśyedānīmanumodanāsahagataṃ puṇyakriyāvastviti padamayuktamityāvedayannāha |",
  "SA14n1151:234": "katamadvetyādi |",
  "SA14n1151:235": "etaduktam |",
  "SA14n1151:236": "\"anumodanākāreṇotpādādanumodakameva cittamanumodanāsahagataṃ puṇyakriyāvastūcyate |",
  "SA14n1151:237": "yatastasmāt katamadvā taccittamanumodanāsahagataṃ puṇyakriyāvastu yaccittaṃ vyatiriktaṃ karmabhūtamanumodakaṃ cittaṃ kartṛbhūtaṃ pariṇāmayati |",
  "SA14n1151:238": "na ca tenaiva cittena tasyaiva pariṇāmanā yuktā svātmani kāritravirodhāditi matiḥ |",
  "SA14n1151:239": "atha matamanumodanācittānantaraṃ viśiṣṭacittakṣaṇotpādādanumodanāsahagataṃ puṇyakriyāvastu yaccittaṃ prāptaṃ tatpaścāt pariṇāmanācittena pariṇāmayitavyamityayaṃ tasya vākyasyārtha\"iti |",
  "SA14n1151:240": "tathāpi pariṇāmayitavyamiti padaṃ nopapannamityāha |",
  "SA14n1151:241": "kathaṃ vā śakyamityādi |",
  "SA14n1151:242": "evaṃ vākyārtho yojanīyaḥ |",
  "SA14n1151:243": "prathamakṣaṇabhāvino vijñānasya kṣaṇikatvena dvitīye kṣaṇe'bhāvaḥ |",
  "SA14n1151:244": "tathā dvitīyakṣaṇabhāvino'",
  "SA14n1151:245": "pi kāraṇavaikalyādanutpādena prathamakṣaṇe'",
  "SA14n1151:246": "bhāva ityevaṃ yadā dvayoḥ pariṇāmanīyapariṇāmakayoḥ prathamadvitīyakṣaṇabhāvinościttayoḥ samavadhānasambhavo nāsti tatkathaṃ dvitīyakṣaṇabhāvinā pariṇāmanācittena prathamakṣaṇabhāvicittamanumodanāsahagataṃ puṇyakriyāvastu pariṇāmayituṃ śakyamiti |",
  "SA14n1151:247": "pūrvacittānutpādatā tarhi vidyamānā pariṇāmyata iti cet |",
  "SA14n1151:248": "āha |",
  "SA14n1151:249": "na ca taccittasvabhāvatā śakyā pariṇāmayitumiti |",
  "SA14n1151:250": "nīrūpatvāditi bhāvaḥ |",
  "SA14n1151:251": "bhagavadāryamaitreyādhiṣṭhānena śakraḥ pariharannāha |",
  "SA14n1151:252": "mā khalvityādi |",
  "SA14n1151:253": "ayamabhiprāyaḥ |",
  "SA14n1151:254": "saṃvṛtyābhyupagatabhāvānāmarthakriyākāritvena kṣaṇikatve sati viśiṣṭotpattikriyāsamāveśaṃ muktvā na vai kaścit kriyāntarasamāveśaḥ sambhavati |",
  "SA14n1151:255": "ato yogināṃ viśiṣṭānumodakacittānantaraṃ viśiṣṭataramanumodanāsahagataṃ puṇyakriyāvastucittamutpadyate |",
  "SA14n1151:256": "tato'pyanantaraṃ tatkuśalamūlavāsanāvāsitaṃ viśiṣṭatamañcittaṃ pariṇāmanākāreṇodayamāsādayati |",
  "SA14n1151:257": "pratītyasamutpādadharmatābalāditi sthitametadvastutatvam |",
  "SA14n1151:258": "kṣaṇena vyavahārāyogādbālajanānurodhena santānāpekṣaṇāt sāmayikatvena ca śabdavṛterevañcātra bodhisattvena mahāsattvenānumodyānumodanāsahagataṃ puṇyakriyāvastu sarvajñatāyāṃ pariṇāmayitavyamityanena vākyenoktamāryamaitreyeṇa karmakartṛkriyādirūpatayā |",
  "SA14n1151:259": "tatra ca vastubhāgaṃ parityajya śabdamātramevaṃ gṛhītvā bālajanottrāsakaro vikalpo na kārya iti |",
  "SA14n1151:260": "kiñcaivamanumodyānumodanāsahagataṃ puṇyakriyāvastu |",
  "SA14n1151:261": "anuttarāyāṃ samyaksambodhau pariṇāmayāmīti vācaṃ bhāṣeteti prāk svavacanādāryasubhūtināpi saṃvṛtipakṣe yathokta evābhiprāyo'",
  "SA14n1151:262": "bhyupagantavya ityabhiprāyeṇāha |",
  "SA14n1151:263": "kathañcāryasubhūta ityādi |",
  "SA14n1151:264": "yadi yathoktābhiprāyo na gṛhyate,",
  "SA14n1151:265": "tadā gatyantarābhāvāt kathaṃ pariṇāmayitavyam |",
  "SA14n1151:266": "naiva kathañcittasmādyathokta evābhiprāyo grāhya ityarthaḥ |",
  "SA14n1151:267": "tadeva kathayannāha |",
  "SA14n1151:268": "kathañcānumodanāsahagatamityādi |",
  "SA14n1151:269": "parigṛhṇatā suparigṛhītaṃ pariṇāmayatā supariṇāmitaṃ kathaṃ bhavatīti yojyam |",
  "SA14n1151:270": "aviparyāsalakṣaṇapariṇāmanāmanaskārārthamāha |",
  "SA14n1151:271": "atha khalvāyuṣmān subhūtirityādi |",
  "SA14n1151:272": "ārabhyeti vikalpakena vijñānenāmukhīkṛtya |",
  "SA14n1151:273": "adhiṣṭhānaṃ kṛtveti |",
  "SA14n1151:274": "agrato viṣayabhāvenāvasthāpya |",
  "SA14n1151:275": "pariṇāmayāmīti vācā pariṇāmanādvikalpena pariṇāmaḥ kṛtastasmāt sarvasyaiva vikalpasya prakṛtyā svabhāvapratibhāse'",
  "SA14n1151:276": "narthe'",
  "SA14n1151:277": "rthādhyavasāyena pravṛtterbhrāntatvamityabhiprāyeṇāha |",
  "SA14n1151:278": "kathanna sañjñāviparyāsa ityādi |",
  "SA14n1151:279": "parihārārthamāha |",
  "SA14n1151:280": "sa cedāryasubhūta ityādi |",
  "SA14n1151:281": "tasmiṃścitte na cittasañjñībhavatīti |",
  "SA14n1151:282": "pariṇāmakacitte tasmin paramārthato na cittābhiniveśībhavati |",
  "SA14n1151:283": "evaṃ ko guṇo bhavatītyāha |",
  "SA14n1151:284": "evaṃ bodhisattvenetyādi |",
  "SA14n1151:285": "upasaṃharannāha |",
  "SA14n1151:286": "yathā taccittamityādi |",
  "SA14n1151:287": "idaṃ tadvartamānaṃ pariṇāmakañcittamityabhiniveśena tattvato yathā taccittaṃ na sañjānīte na pratipadyate |",
  "SA14n1151:288": "tathā yadi pariṇāmayati tadaiva samyaganupalambhahetupravṛttatvānna sañjñāviparyāsa ityādi yojyam |",
  "SA14n1151:289": "etaduktam |",
  "SA14n1151:290": "\"yadi tasya vikalpasyāviṣayasya viṣayavattāṃ gṛhṇīyāttadā bhrānto bhavet |",
  "SA14n1151:291": "yāvatā māyākāravadasau tajjñānamaviṣayamaviṣayatayaivāvagamya vikalpena pariṇāmane'",
  "SA14n1151:292": "pi svarūpaparijñānāt kathaṃ bhrānto bhavatī\"ti |",
  "SA14n1151:293": "sāmarthyakathitamapyarthaṃ spaṣṭayannāha |",
  "SA14n1151:294": "atha yena cittenetyādi |",
  "SA14n1151:295": "māyākāro yathā kaścinnirmitāśvādigocaram |",
  "SA14n1151:296": "ceto nirviṣayaṃ vetti tena bhrānto na jāyate ||",
  "SA14n1151:297": "iti nyāyena pariṇāmyamānacittādāvapi māyāpuruṣasyeva vartanānna viparyāsa ityāha |",
  "SA14n1151:298": "sa cet punarityādi |",
  "SA14n1151:299": "yaccittamiti pariṇāmyamānam |",
  "SA14n1151:300": "evaṃ sajjñānīta iti |",
  "SA14n1151:301": "vakṣyamāṇakṣīṇatvādinā prayogapṛṣṭhāvasthāyāṃ pratipadyate |",
  "SA14n1151:302": "evaṃ samanvāharatīti |",
  "SA14n1151:303": "maulāvasthāyām |",
  "SA14n1151:304": "tasyāpi cittasya saiva dharmateti |",
  "SA14n1151:305": "pariṇāmakacittasya svabhāvavirahāt saiva kṣīṇātvādidharmatā |",
  "SA14n1151:306": "yairapi dharmairiti vastvādibhiḥ |",
  "SA14n1151:307": "yeṣvapi dharmeṣviti sarvajñatādiṣu |",
  "SA14n1151:308": "amumevārthamanāgatādihārakatrayabhedena darśayannāha |",
  "SA14n1151:309": "yathātītānāmevamanāgatānāmityādi |",
  "SA14n1151:310": "sa eva dharmo'kṣaya iti |",
  "SA14n1151:311": "dharmatārūpeṇa kṣayābhāvādakṣayo buddhatvam |",
  "SA14n1151:312": "na dharmo dharmaṃ pariṇāmayatīti |",
  "SA14n1151:313": "dharmaḥ pariṇāmanāmanaskāraḥ puṇyakriyāvastu dharmam |",
  "SA14n1151:314": "nanu pariṇāmayāmīti śabdollekhena pariṇāmanādvikalpaḥ samākṣiptastasya ca prakṛtyā svapratibhāse'",
  "SA14n1151:315": "narthe'",
  "SA14n1151:316": "rthādhyavasāyena pravṛtterbhrāntatvātkathaṃ na sajjñādiviparyāsa iti |",
  "SA14n1151:317": "tatkasya hetorityāśaṅkyāha |",
  "SA14n1151:318": "tathāhi sa tāmityādi |",
  "SA14n1151:319": "etaduktam \"",
  "SA14n1151:320": "yadyāropitasya tāttvikasya ca rūpasya vibhāgaṃ na jānīyāttadā dṛśyavikalpyāvarthāvekīkṛtya svapratibhāse'",
  "SA14n1151:321": "narthe'",
  "SA14n1151:322": "rthādhyavasāyena pravartanādbhrānto bhavedyāvatā vikalpaviṣayamāropitamāropitātmanā'",
  "SA14n1151:323": "līkarūpeṇa niścinvan saṃvṛtyā svalakṣaṇañca vastu nirvikalpakajñānagocaraṃ pṛthageva māyopamātmakaṃ māyopamātmanā'",
  "SA14n1151:324": "vitatharūpeṇa paśyan yadā pariṇāmanāṃ nābhiniviśate na ca pariṇāmyamānaṃ cittaṃ pariṇāmakañcittaṃ jānātītyapi pratipadyate |",
  "SA14n1151:325": "na ca dharmo dharmaṃ jānātītyavagacchati |",
  "SA14n1151:326": "tadā kathaṃ viparyasto nāme\"ti |",
  "SA14n1151:327": "yathoktamevārthaṃ vyatirekamukhena spaṣṭayannāha |",
  "SA14n1151:328": "sa cet punarityādi |",
  "SA14n1151:329": "nanvavabodhamantareṇa pravṛttyasambhavāt kathaṃ jānāno na pariṇāmayatīti |",
  "SA14n1151:330": "tatkasya hetorityāśaṅkyāha |",
  "SA14n1151:331": "tathāhi sa tāṃ pariṇāmanāmabhiniviśata iti |",
  "SA14n1151:332": "pramāṇabādhitabhāvarūpāṃ tatveneti śeṣaḥ |",
  "SA14n1151:333": "viviktapariṇāmanāmanaskāramāha |",
  "SA14n1151:334": "sacet punarasyaivaṃ bhavati so'",
  "SA14n1151:335": "pi puṇyābhisaṃskāra iti |",
  "SA14n1151:336": "puṇyaṃ kuśalamūlānyalobhādīni |",
  "SA14n1151:337": "tasyābhisaṃskāraḥ tatsamutthāpikā kriyācetanā |",
  "SA14n1151:338": "ātmādisambandhadoṣarahitatvādviviktaḥ |",
  "SA14n1151:339": "māyopamatayā sarvopadravapraśamahetutvena śāntaḥ |",
  "SA14n1151:340": "śāntatvādirūpeṇāpyabhiniveśo viparyāsa ityāha |",
  "SA14n1151:341": "sa cedevamityādi |",
  "SA14n1151:342": "yadi śāntā ityādyevaṃrūpeṇa bhāvato na sañjānīte tadā samyak pravṛttatvādevamiyaṃ tasya prajñāpāramiteti yojyam |",
  "SA14n1151:343": "buddhakuśalamūlasvabhāvānusmṛtipariṇāmanāmanaskāraṃ nirdiśannāha |",
  "SA14n1151:344": "yadapi tatteṣāṃ buddhānāmityādi |",
  "SA14n1151:345": "yādṛśa eva pariṇāma iti māyopamaḥ |",
  "SA14n1151:346": "tadapīti pariṇāmakañcittam |",
  "SA14n1151:347": "saṃvṛtyā'vicāraikaramyapūrvapūrvasvakāraṇamāśritya kuśalamūlasyevotpādāttajjātikam |",
  "SA14n1151:348": "svasāmānyalakṣaṇarūpeṇa yathākramamarthakriyāsu yogyatvādayogyatvācca tallakṣaṇaṃ tannikāyam |",
  "SA14n1151:349": "dharmadhātusvabhāvatvāttatsvabhāvam |",
  "SA14n1151:350": "sacedevaṃ saṃjānīta iti |",
  "SA14n1151:351": "nimittata iti śeṣaḥ |",
  "SA14n1151:352": "buddhipūrvakatvād vyāpārāṇāṃ kathaṃ pratipadyamāno na pariṇāmayatīti |",
  "SA14n1151:353": "tatkasya hetorityāśaṅkyāha |",
  "SA14n1151:354": "na hi buddhā ityādi |",
  "SA14n1151:355": "niṣedhyābhāve niṣedhānupapattau tatra śūnyatvādau tattvābhiniveśo viparyāsa ityabhiprāyaḥ |",
  "SA14n1151:356": "prakārāntaramapyāha |",
  "SA14n1151:357": "yaccātītamityādi |",
  "SA14n1151:358": "asamprāptamiti |",
  "SA14n1151:359": "vartamānakālatāṃ na pratipannam |",
  "SA14n1151:360": "svabhāvavaidhuryeṇāvasthānānupapatteḥ sthitiṃ nopalabhyate |",
  "SA14n1151:361": "sahakārī kāraṇatayā naiva nimittam |",
  "SA14n1151:362": "upādānakāraṇatayā na viṣayaḥ |",
  "SA14n1151:363": "yathoktarūpeṇālambanāt sacedevaṃ nimittīkaroti |",
  "SA14n1151:364": "tathaiva niṣedhābhiniveśena vastutattvāparijñānānna samanvāharati |",
  "SA14n1151:365": "tato viparyastatvānna pariṇāmayatīti |",
  "SA14n1151:366": "animittākāreṇa tarhi pariṇāmanāyāṃ kāṣṭhāderapi prāpnotītyāśaṅkyāha |",
  "SA14n1151:367": "atha smṛtivaikalyenetyādi |",
  "SA14n1151:368": "smṛtyabhāvena śūnyādikaṃ kāṣṭhādibhāvo na nimittīkaroti |",
  "SA14n1151:369": "tathāpi vastutvāparijñānānna samanvāharati |",
  "SA14n1151:370": "evaṃ smṛtivaikalyādanavabodhādvā devadattādirna manasikaroti kiñcittathāpi pūrvavanna samanvāharati |",
  "SA14n1151:371": "tataśca tathaiva viparyastatvānna pariṇāmayatīti vākyārthaḥ |",
  "SA14n1151:372": "yadi nimittākāreṇā nimittākāreṇa ca na pariṇāmastadā kathaṃ tarhi kriyatāmityāha |",
  "SA14n1151:373": "atha tannimitamityādi |",
  "SA14n1151:374": "etaduktam \"",
  "SA14n1151:375": "nimīlitākṣajātyandhādīnāmiva pratyayavaikalyenāmanasikāramātrānna bhāvādiviparyāsavāsanā prahīyate |",
  "SA14n1151:376": "asañjñisamāpattyādivyutthitasyeva yoginaḥ punarapi bhāvādyabhiniveśamūlasya rāgādikleśagaṇasyotpatteḥ |",
  "SA14n1151:377": "na cāpi vinā viparyāsaprahāṇena pūrvopalabdheṣu rūpādiṣu paṭutaratadanubhavāhitamanasikāraparivarjanaṃ śakyaṃ kartum |",
  "SA14n1151:378": "asya parivarjane dāhāparivarjanavat |",
  "SA14n1151:379": "tathāhyamī rūpādimithyāvikalpā na kaṇṭakādivadutkīlya cetaso'",
  "SA14n1151:380": "panetavyāḥ |",
  "SA14n1151:381": "kintarhi bhāvādiṣvastitvaviparyāsabījāpagamāt |",
  "SA14n1151:382": "atastadavinivṛttāvaprahīṇatimiradoṣasyeva puṃso'",
  "SA14n1151:383": "līkarūpādyabhiniveśaḥ pravartamānaḥ kena vāryeta |",
  "SA14n1151:384": "tacca viparyāsabījaṃ yoginaḥ prajñācakṣuṣā nirūpayataḥ sarvadharmāṇāṃ samyagjñānālokenādarśanānna bhavati |",
  "SA14n1151:385": "evaṃ satyutkhātamūlā iva taravo nirmūlatayā durvikalpāścetasi tattvato na punarvirohantītyevaṃ tannimittaṃ tathāgatakuśalamūlapariṇāmakañca cittaṃ māyopamatayā samanvāharati |",
  "SA14n1151:386": "tadrūpeṇaiva tattvato'",
  "SA14n1151:387": "nabhiniveśānna ca nimittīkaroti\"iti |",
  "SA14n1151:388": "upāyakauśalapariṇāmanāmanaskāraṃ kathayannāha |",
  "SA14n1151:389": "evamatra bodhisattvenetyādi |",
  "SA14n1151:390": "upāyakauśalamiti |",
  "SA14n1151:391": "dānādīnāmanuṣṭhāne'",
  "SA14n1151:392": "pyanupalambhaḥ |",
  "SA14n1151:393": "nanu bhinnatvādupāyakauśalaśikṣāyā mātuḥ śravaṇādinā kaḥ sambandha iti |",
  "SA14n1151:394": "tatkasya hetorityāśaṅkyāha |",
  "SA14n1151:395": "nahi prajñāpāramitāmityādi |",
  "SA14n1151:396": "etaduktam \"",
  "SA14n1151:397": "dānādīnāmanupalambhena yā prajñāpāramitāyā pariṇāmanākriyā saiva yasmādupāyakauśalaśikṣā tasmānmātuḥ śravaṇādikaṃ vinā na bhavatī\"ti |",
  "SA14n1151:398": "etadeva spaṣṭayannāha |",
  "SA14n1151:399": "tatra ya evaṃ vadetyādi |",
  "SA14n1151:400": "syādvacanīya iti vaktavyo bhavedityarthaḥ |",
  "SA14n1151:401": "nanu bhinnatvātpariṇāmasya prajñāpāramitayā saha kaḥ sambandha |",
  "SA14n1151:402": "iti tatkasya hetorityāśaṅkyāha |",
  "SA14n1151:403": "niruddhā hītyādi |",
  "SA14n1151:404": "pūrvakuśalamūlopārjakacittacaitasikadharmāṇāṃ tadvāsanānāñca tattvato'",
  "SA14n1151:405": "nutpādānniruddhā hi ta ātmabhāvā niruddhā hi te saṃskārā iti dvayamuktam |",
  "SA14n1151:406": "prayogamaulapṛṣṭhāvasthāyāmupalambhābhāvena ta eva yathākramaṃ śāntā viviktā virahitā upalabdhita iti yojyam |",
  "SA14n1151:407": "athavā tadākāreṇa nirākāreṇānyākāreṇa ca jñānena grahītumaśakyatvādyathākramaṃ vācyam |",
  "SA14n1151:408": "ayamabhiprāyaḥ |",
  "SA14n1151:409": "pariṇāmyamānadharmāṇāṃ tadvāsanānāñca tattvato'",
  "SA14n1151:410": "nutpādāt pariṇāmakajñānapathātītatvena yasmāt pariṇāmānupapattistasmādvikalpenādhyāropya prajñāpāramitābalena māyopamadharmatādhimokṣādaviparyastaḥ samyagupāyakauśalapariṇāmaḥ śakyate kartumiti |",
  "SA14n1151:411": "animittapariṇāmanamanaskāraṃ vaktumāha |",
  "SA14n1151:412": "api tu khalu punaḥ sa pudgala ityādi |",
  "SA14n1151:413": "śūnyatādyekarūpeṇa grahaṇānnimittīkṛtya punaḥ punarmanasikaraṇādvikalpya ca yathābhūtamapagatabhāvābhāvādirūpaṃ tattvaṃ paścātsvavikalpapratibhāse'",
  "SA14n1151:414": "narthe'",
  "SA14n1151:415": "yathābhūte'",
  "SA14n1151:416": "rthādhyavasāyena yathābhūtasañjñī pāramārthikasañjñī san vikalpapratibhāsitamarthamupalambhamanupalambhebuddhatve pariṇāmayediti vākyārthaḥ |",
  "SA14n1151:417": "nanvarthopalambhābhāvāt kathamevaṃ pariṇāmitam |",
  "SA14n1151:418": "nābhyanujānantīti |",
  "SA14n1151:419": "tatkasya hetorityāśaṅkyāha |",
  "SA14n1151:420": "eṣa eva hi tasyetyādi |",
  "SA14n1151:421": "etaduktam \"",
  "SA14n1151:422": "yasmāt pudgalaḥ śūnyatādyākāratayā parinirvāṇamanuttarāṃ bodhiṃ nimittīkaroti vikalpayati ca svavikalpapratibhāsenākāreṇa tathaiva copalabhate |",
  "SA14n1151:423": "tasmādadhyāropitārtharūpeṇa grahaṇādavicikitsyatvena tasyaivaṃ mahānupalambha iti |",
  "SA14n1151:424": "nanūpalambhasya manaḥprasādādikāritvāt kathaṃ tatsañjñinaḥ pariṇāmanā na mahārthakarī\"ti |",
  "SA14n1151:425": "tatkasya hetorityāśaṅkyāha |",
  "SA14n1151:426": "saviṣa ityādi |",
  "SA14n1151:427": "abhimatadharmatattvādhigamabhraṃśārthena maraṇahetutvāt saviṣaḥ |",
  "SA14n1151:428": "sarvasaṃsāraduruddharaduḥkhahetutvena saśalyaḥ |",
  "SA14n1151:429": "ādikarmikāṇāṃ manaḥprasādādikāritve'",
  "SA14n1151:430": "pi pramāṇavyāhatatvāditi śeṣaḥ |",
  "SA14n1151:431": "etadeva spaṣṭayannāha |",
  "SA14n1151:432": "tadyathāpi nāmetyādi |",
  "SA14n1151:433": "tatra parijñātaviṣadoṣarūpatvāt paṇḍitāḥ |",
  "SA14n1151:434": "viṣasvarūpājñānādbālāḥ svarūpāvagame'",
  "SA14n1151:435": "pyanavadhāritamāraṇaśaktitvādduḥprajñāḥ |",
  "SA14n1151:436": "sukhotpādakatvāt sukhakaraṃ paryavasāne duḥkhaphalatvādduḥkhavipākam |",
  "SA14n1151:437": "eka ityupalambhasaṃjñinaḥ śrutacintābhāvanāvasthāsu mithyāvaraṇādyathākramaṃ durgṛhītenetyādipadatrayam |",
  "SA14n1151:438": "māyopamārthasya saviparyāsavinivṛttiprayojanānavagamāt subhāṣitasyārthamajānānāḥ |",
  "SA14n1151:439": "māyopamapadārthasvarūpāvadhāraṇaśaktivaikalyādyathābhūtamarthamanavabudhyamānāḥ |",
  "SA14n1151:440": "nanvādikarmikasya manaḥprasādādikāritvāt kathamupalambhaḥ sadoṣo yena tatsaṃjñinaḥ pariṇāmo nāstīti |",
  "SA14n1151:441": "tatkasya hetorityāśaṅkyāha |",
  "SA14n1151:442": "saviṣatvādupalambhasyeti |",
  "SA14n1151:443": "pramāṇavyāhatatveneti matiḥ |",
  "SA14n1151:444": "naivaṃ śikṣitavyamityupalambhayogena śikṣā na kāryā |",
  "SA14n1151:445": "buddhānujñātapariṇāmanāmanaskāraṃ nirdiṣṭumāha |",
  "SA14n1151:446": "kathaṃ punaranena śikṣitavyamityādi |",
  "SA14n1151:447": "anabhyākhyātukāmeneti tathāgatanirdiṣṭārthānuṣṭhānena phalaprāptidarśanādatiraskartukāmena |",
  "SA14n1151:448": "buddhajñānena prajñācakṣuṣā sarvadharmāvikalpanaviṣayeṇa jānanti |",
  "SA14n1151:449": "buddhacakṣuṣā sarvākārasarvadharmābhisambodhaviṣayeṇa paśyantīti yojyam |",
  "SA14n1151:450": "yayā dharmatayeti māyopamatayā |",
  "SA14n1151:451": "abhyanujānantīti |",
  "SA14n1151:452": "yathā sarvamārgānupalambhālambanena manaskāreṇa pariṇāmyamānasya svahastaṃ prayacchanti |",
  "SA14n1151:453": "anaparādha iti |",
  "SA14n1151:454": "nirdoṣatvādakṛtāparādhaḥ |",
  "SA14n1151:455": "apagatopalambhaviṣayatvānnirviṣaḥ pariṇāmaḥ,",
  "SA14n1151:456": "rūpakāyadharmakāyaprāptihetutvādyathākramaṃ mahāpariṇāmo dharmadhātupariṇāmaḥ |",
  "SA14n1151:457": "prayogapṛṣṭhāvasthāpuṣṭatvāt paripūrṇaḥ |",
  "SA14n1151:458": "maulāvasthāyāṃ samyak paripūrṇatvāt suparipūrṇaḥ |",
  "SA14n1151:459": "traidhātukāparyāpannapariṇāmanāmanaskāraṃ pratipādayannāha |",
  "SA14n1151:460": "punaraparaṃ bodhisattvayānikenetyādi |",
  "SA14n1151:461": "aparyāpannamiti kāmādidhātutrayasyānupalambhādapratiṣṭhitam | tatra-",
  "SA14n1151:462": "narakapretatiryañco manuṣyāḥ ṣaḍ divaukasaḥ |",
  "SA14n1151:463": "kāmadhātuḥ sa narakadvīpabhedena viṃśatiḥ ||",
  "SA14n1151:464": "ūrdhvaṃ saptadaśasthāno rūpadhātuḥ pṛthak pṛthak |",
  "SA14n1151:465": "dhyānaṃ tribhūmikaṃ tatra caturthaṃ tvaṣṭabhūmikam ||",
  "SA14n1151:466": "ārūpyadhāturasthāna upapattyā caturvidhaḥ |",
  "SA14n1151:467": "dhyānādūrdhvaṃ sasaṃsthāno rūpe sadbhāvato'thavā ||",
  "SA14n1151:468": "atītādikālatraye'",
  "SA14n1151:469": "pratisthitatvādāha |",
  "SA14n1151:470": "nāpyatītamityādi |",
  "SA14n1151:471": "nanu kāmādidhātāvatītādikāle cāvasthitasya cittakṣaṇasya pariṇāmāt kathaṃ tatra na pratisthita iti |",
  "SA14n1151:472": "tatkasya hetorityāśaṅkyāha |",
  "SA14n1151:473": "tryadhvatraidhātuketyādi |",
  "SA14n1151:474": "etaduktam tryadhvatraidhātukasya tattvenānutpādādaparyāpannatve kathaṃ tatra sthitaḥ |",
  "SA14n1151:475": "pariṇāma iti |",
  "SA14n1151:476": "yatrāpi dharma iti buddhatve dharmadhātuvat kṣayabhāvādavinaṣṭaḥ pariṇāmaḥ |",
  "SA14n1151:477": "aparyāpanna ityabhiniveśo bandhanamityāha |",
  "SA14n1151:478": "atha tamityādi |",
  "SA14n1151:479": "upasaṃharannāha |",
  "SA14n1151:480": "tatra yo'yamityādi |",
  "SA14n1151:481": "praśnamukhena samyagupadeśakatvāt |",
  "SA14n1151:482": "āryasubhūteḥ sādhu sādhviti sādhukāraḥ |",
  "SA14n1151:483": "anyathāryamaitreyeṇopadiṣṭatvāt kathamanyaṃ prati sādhukāraḥ sādhuḥ syāt |",
  "SA14n1151:484": "nanvaviparyastadharmadeśanā'",
  "SA14n1151:485": "bhāve kathaṃ śāstṛkṛtyamiti |",
  "SA14n1151:486": "tatkasya hetorityāśaṅkyāha |",
  "SA14n1151:487": "yo hyayamityādi |",
  "SA14n1151:488": "etaduktam |",
  "SA14n1151:489": "\"yasmānmāyopamatayā sarvo'",
  "SA14n1151:490": "yaṃ pariṇāmo dharmadhātupariṇāmastasmādaviparyastadeśanayā buddhakṛtyaṃ karoṣīti |",
  "SA14n1151:491": "ato'nantaraṃ mahāpuṇyodayapariṇāmanāmanaskāro vaktavyaḥ |",
  "SA14n1151:492": "sa ca mṛdumadhyādhimātrabhedena trividha\"iti |",
  "SA14n1151:493": "mṛdumadhikṛtyāha |",
  "SA14n1151:494": "asyāmeva dharmatāyāmityādi |",
  "SA14n1151:495": "yāvat pañcānāmabhijñānāṃ lābhino bhaveyuriti |",
  "SA14n1151:496": "etaduktam \"",
  "SA14n1151:497": "daśakuśalakarmapathasevinaḥ sattvānārabhya yāvat pañcābhijñānāṃ puṇyābhisaṃskārānmṛdubhūtāttadanupalambhālambanamanaskāreṇānumodanāpūrvakapariṇāmasyādhikapuṇyatvena mṛdūpādhibhedānmṛdumahāpuṇyodayapariṇāmanāmanaskāra\"iti |",
  "SA14n1151:498": "madhyamāvedayannāha |",
  "SA14n1151:499": "tiṣṭhantu khalu punarityādi |",
  "SA14n1151:500": "yāvat sarve pratyekabuddhā bhaveyuriti |",
  "SA14n1151:501": "etaduktaṃ\"",
  "SA14n1151:502": "prathamaphalasthamārabhya yāvat pratyekabuddhānāṃ puṇyābhisaṃskārānmadhyabhūtāttadanupalambhālambanamanaskāreṇānumodanāpūrvakapariṇāmasyādhikapuṇyatvānmadhyopādhibhedena madhyamahāpuṇyodayapariṇāmanāmanaskāra\"iti |",
  "SA14n1151:503": "adhimātraṃ vaktumāha |",
  "SA14n1151:504": "tiṣṭhantu khalu punarityārabhya yāvat sarve'",
  "SA14n1151:505": "pyupalambhasañjñinaḥ dānaṃ dadyuriti |",
  "SA14n1151:506": "gaṅgānadīvālukopameṣu trisāhasramahāsāhasreṣu lokadhātuṣu samyaksambodhiprasthitasarvasattvānāṃ tāvadbhiradhikairvā sopalambhaiḥ sarvaiścīvarapiṇḍapātādibhistāvataḥ kalpānupasthānakaraṇapuṇyādadhimātrabhūtāttadanupalambhālambanamanaskāreṇānumodanāpūrvakapariṇāmasyādhikapuṇyatvenādhimātropādhibhedādadhimātramahāpuṇyodayapariṇāmanāmanaskāra iti samudāyārthaḥ |",
  "SA14n1151:507": "avayavārthastūcyate |",
  "SA14n1151:508": "samprasthitā iti praṇidhiprasthānacittābhyāṃ pravṛttā ityarthaḥ |",
  "SA14n1151:509": "te sarva iti |",
  "SA14n1151:510": "dadyuretena paryāyeṇeti vakṣyamāṇena sambandhaḥ |",
  "SA14n1151:511": "tameva kathayannāha |",
  "SA14n1151:512": "anyeṣvityādi |",
  "SA14n1151:513": "anyeṣviti aparāpareṣuḥ |",
  "SA14n1151:514": "upatiṣṭhediti |",
  "SA14n1151:515": "sakṛdupasthānaṃ kuryāt |",
  "SA14n1151:516": "sarvasukhopadhānairiti |",
  "SA14n1151:517": "snānodvartanādibhiḥ,",
  "SA14n1151:518": "sarvaiḥ sukhasaṃsparśavihārairiti |",
  "SA14n1151:519": "yathecchaṃ caṅkramaṇādivihārairupatiṣṭhediti pūrveṇa sambandhaḥ |",
  "SA14n1151:520": "etena paryāyeṇeti |",
  "SA14n1151:521": "te sarve samyaksambodhisaṃprasthitāḥ sattvā yathoktāparāparalokadhātusthitasarvasattvānāmetena paryāyeṇaikaikasattvakrameṇopasthānāttacca dānamupalambhasañjñino dadyuriti yāvat |",
  "SA14n1151:522": "tān sarvasattvānityādi |",
  "SA14n1151:523": "tānanyān yathoktalokadhātusthitān sarvasattvānekaikaṃ parikalpya kṛtvā punastāneva sarvabodhisattvānekaiko bodhisattvastāvataḥ kalpānupatiṣṭhediti vākyārthaḥ |",
  "SA14n1151:524": "krameṇetyabhiprāyāt pūrvahārakādasya viśeṣaḥ |",
  "SA14n1151:525": "anena paryāyeṇa dānaṃ dadyāditi |",
  "SA14n1151:526": "yathā gaṅgānadīvālukopamān kalpānekaṃ bodhisattvameko bodhisattvaḥ samupatiṣṭhedevaṃ sa evaiko bodhisattvo'",
  "SA14n1151:527": "nena gaṅgānadīvālukopamakalpāvasthānakrameṇa teṣāmaparāparanirdiṣṭalokadhātusaṅgṛhītānāṃ sarveṣāṃ bodhisattvānāṃ sukhopadhānārthaṃ dānaṃ dadyādevamanantaroktakrameṇa sarve'",
  "SA14n1151:528": "pi te samyaksambodhisamprasthitā dānaṃ dadyuḥ |",
  "SA14n1151:529": "rūpī bhavediti |",
  "SA14n1151:530": "paramāṇusvabhāvarūpaskandhaḥ syāt |",
  "SA14n1151:531": "namāyeteti prācuryānna tiṣṭhet |",
  "SA14n1151:532": "nanūpalambhasañjñināṃ dānamayaḥ puṇyābhisaṃskāro'",
  "SA14n1151:533": "prameyo'",
  "SA14n1151:534": "pi kathaṃ yāvadupaniṣadamapi na kṣamata iti |",
  "SA14n1151:535": "tatkasya hetorityāśaṅkyāha |",
  "SA14n1151:536": "tathāhītyādi |",
  "SA14n1151:537": "etaduktam \"",
  "SA14n1151:538": "yasmātteṣāṃ suprabhūtaṃ dānaṃ dattaṃ sadekatvādisaṃkhyādirahitamapyaprameyādisaṃkhyāyogādaprameyaṃ suvahvityādiparisaṃkhyātaṃ bhavati |",
  "SA14n1151:539": "tasmāttaddhetukapuṇyābhisaṃskāraḥ pariṇāmanāpuṇyaskandhasyāprameyādisaṃkhyārahitasya yāvadupaniṣadamapi na kṣamata\"iti |",
  "SA14n1151:540": "bhagavadadhiṣṭhānena kṛtādaratayā devaputrāḥ kāritramāhuḥ |",
  "SA14n1151:541": "yatra hītyādinā |",
  "SA14n1151:542": "nayatrayavineyasattvamārgopadeśahetubhāvavyāpārayuktātvena jagadarthakaraṇānmahāpariṇāmaḥ |",
  "SA14n1151:543": "kathamevamityādiśaṅkāyāmāha |",
  "SA14n1151:544": "yatra hi nāmetyādi |",
  "SA14n1151:545": "yasminnupāyakauśale sati yasmāttāvantamaprameyādisaṃkhyāvantaṃ nāma prasiddhaṃ puṇyaskandhamabhibhavati |",
  "SA14n1151:546": "tasmānmahāpariṇāma iti vākyārthaḥ |",
  "SA14n1151:547": "samyagdeśanayā sañjātaprasādātiśayatvena pūjāpūrvakaṃ praśaṃsārthamāha |",
  "SA14n1151:548": "atha khalu trāyastriṃśānāmityādi |",
  "SA14n1151:549": "purataḥ samantācca yathākramaṃ prakarakṣepādabhyavākirannabhiprākirannityarthabhedaḥ |",
  "SA14n1151:550": "evamanyebhya iti |",
  "SA14n1151:551": "yāmādibhyaḥ evameveti trāyastriśaṃkāyikānāmiva mahāpariṇāmo'",
  "SA14n1151:552": "yamityādiśabdamudīrayanti |",
  "SA14n1151:553": "punaḥ punaruccāraṇādghoṣamudīrayanti |",
  "SA14n1151:554": "evameva peyālena kartavyamiti |",
  "SA14n1151:555": "evameva śabdamudīrayanti ghoṣamanuśrāvayantīti padadvayaṃ sarvatra mahāpariṇāmo'",
  "SA14n1151:556": "yamityādihārakante'",
  "SA14n1151:557": "tideśanīyamityarthaḥ |",
  "SA14n1151:558": "cirarātrasañcitamiti dīrghakālopārjitam |",
  "SA14n1151:559": "mahāvistarasamudānītamiti |",
  "SA14n1151:560": "anekaprayogayatnasādhyam |",
  "SA14n1151:561": "punarapi pariṇāmasya māhātmyārthamāha |",
  "SA14n1151:562": "atha khalu bhagavāṃstānityādi |",
  "SA14n1151:563": "nanu prayogādimahattve'",
  "SA14n1151:564": "pi kathaṃ dānamayaḥ puṇyābhisaṃskāraḥ svalpaprayo |",
  "SA14n1151:565": "dijanitapariṇāmapuṇyakriyāvastuno yāvadupaniṣadamapi na kṣamata iti |",
  "SA14n1151:566": "tatkasya hetorityāśaṅkyāha |",
  "SA14n1151:567": "tathā hi te bodhisattvā ityādi |",
  "SA14n1151:568": "pramāṇavyāhatatvenopalambhasya viparyastatvāditi matiḥ |",
  "SA14n1151:569": "anumodanāpūrvakamapi sarvamevādhimuktimanaskāreṇopārjitaṃ kuśalamūlaṃ sarvadharmānupalambhabhāvanayā sarvasattvārthamanuttarabodhau māyāpuruṣeṇeva pariṇāmayitavyamityeka eva sarvasattvānāṃ triyānaniryāṇamārgopadeśahetubhāvavyāpārayuktaḥ pariṇāmanāmanaskāraḥ |",
  "SA14n1151:570": "kasyacittu kvacidabhiniveśa iti tatpratipakṣārthaṃ yathoktanyāyena mandabuddhijanānugrahāya dvādaśaprakāraḥ prabhedaḥ kṛtaḥ |",
  "SA14n1151:571": "tīkṣṇaprajñānāmavajñāvinivṛttyarthaṃ nātiprabhedaḥ |",
  "SA14n1151:572": "tathācoktam |",
  "SA14n1151:573": "viśeṣaḥ pariṇāmastu tasya kāritramuttamam |",
  "SA14n1151:574": "nopalambhākṛtiścāsāvaviparyāsalakṣaṇaḥ ||21 ||",
  "SA14n1151:575": "vivikto buddhapuṇyaughasvabhāvasmṛtigocaraḥ |",
  "SA14n1151:576": "sopāyaścānimittaśca buddhairabhyanumoditaḥ ||22 ||",
  "SA14n1151:577": "traidhātukāprapannaśca pariṇāmo'",
  "SA14n1151:578": "parastridhā |",
  "SA14n1151:579": "mṛdumadhyādhimātraśca mahāpuṇyodayātmakaḥ ||23 ||iti |",
  "SA14n1151:580": "anumodanāmanaskāreṇa svaparapuṇyakriyāsamatāṃ pratilabhata ityato'",
  "SA14n1151:581": "nantaramanumodanāmanaskārārthamāha |",
  "SA14n1151:582": "atha khalvāyuṣmannityādi |",
  "SA14n1151:583": "kiyateti kiyanmātreṇa prakāreṇa |",
  "SA14n1151:584": "na gṛhṇīte na manyate |",
  "SA14n1151:585": "nopalabhata iti tattvataḥ prayogādyavasthāsviti yojyam |",
  "SA14n1151:586": "na kalpayati na vikalpayati na samanupaśyatīti |",
  "SA14n1151:587": "yathākramamatītānāgatapratyutpannāniti sambandhaḥ |",
  "SA14n1151:588": "abhūtaparikalpaprabhavatvātkalpanāviṭhayitā vartamānasvasāmānyarūpavirahādyathākramamajātā anirjātāḥ |",
  "SA14n1151:589": "atītādāgamanābhāvenānāgatikāḥ |",
  "SA14n1151:590": "anāgate gamanābhāvenāgatikāḥ |",
  "SA14n1151:591": "dharmateti māyopamarūpatā |",
  "SA14n1151:592": "iyateti |",
  "SA14n1151:593": "etāvatānantaraprakāreṇetyarthaḥ |",
  "SA14n1151:594": "yathāvimuktiriti |",
  "SA14n1151:595": "yathā kleśajñeyāvaraṇavigatiranutpattilakṣaṇā |",
  "SA14n1151:596": "tattvena sāṃkleśikadharmāyogādabaddhānāṃ vaiyavadānikadharmavirahādamuktānām |",
  "SA14n1151:597": "yasmādavyāhatadarśanālokasya śāsturyathāvibhāgaśaḥ pratyātmani pratibhāsite tathā vibhāgenaiva jagaddhitavidhitsayā tena draṣṭrā karuṇāmayena bhagavatā karmaphale prokte |",
  "SA14n1151:598": "tasmādatīndriyamapi sarvaṃ yathādarśanameva sthitamiti bhāvaḥ |",
  "SA14n1151:599": "saṃsāranirvāṇāpratisthānādasaktānām |",
  "SA14n1151:600": "anumodanādhikāre prasaṅgāt pariṇāmayāmīti |",
  "SA14n1151:601": "pariṇāmanāmanaskāraḥ kathitaḥ |",
  "SA14n1151:602": "māyopamatayā saṃsaraṇābhāvādasaṃkrāntito vināśābhāvādavināśata iti yojyam |",
  "SA14n1151:603": "prāṇātipātāditrividhakāyikakarmābhāvāt kāyasucaritam |",
  "SA14n1151:604": "mṛṣāvādādicaturvidhavācikakarmavigamādvāksucaritam |",
  "SA14n1151:605": "abhidhyāditrividhacaitasikakarmaviyogānmanaḥsucaritam |",
  "SA14n1151:606": "pūrvavatat kasya hetorityāśaṅkya tathaivābhiprāyeṇāha |",
  "SA14n1151:607": "tathāhi te bodhisattvā ityādi |",
  "SA14n1151:608": "paiśunyapāruṣyasambhinnapralāpairabhidhānādākruṣṭaḥ |",
  "SA14n1151:609": "daṇḍādibhistāḍanādabhihataḥ |",
  "SA14n1151:610": "haṭhena niyamakaraṇāt paribhāṣitaḥ |",
  "SA14n1151:611": "unnatilakṣaṇena mānena saha vartanāt samāna ityeke |",
  "SA14n1151:612": "samānaśabdaḥ sannityarthe vartata iti kecit |",
  "SA14n1151:613": "tathaiva tatkasya hetorityāśaṅkyāha |",
  "SA14n1151:614": "tathā hi ta ityādi |",
  "SA14n1151:615": "uttaptavīryārambhapradarśanārthaṃ sthānacaṅkramaṇayorupādānāttiṣṭhantaścaṅkramābhirūḍhā iti dvayamuktam |",
  "SA14n1151:616": "anabhyutsāhalakṣaṇaviṣādavigamādaviṣīdantaḥ |",
  "SA14n1151:617": "styānamiddheneti |",
  "SA14n1151:618": "mohāṃśikacittakarmaṇyatā styānaṃ dadhyādyupayoganimittamāgamya mohāṃśikaścetaso'",
  "SA14n1151:619": "bhisaṃkṣayo middham |",
  "SA14n1151:620": "pūrvavat tatkasya hetorityāśaṅkyāha |",
  "SA14n1151:621": "tathā hītyādi |",
  "SA14n1151:622": "catvāri dhyānāni samāpadyeranniti |",
  "SA14n1151:623": "laukikāni rūpadhātusaṃgṛhītāni catvāri dhyānāni bhāvayeyuḥ |",
  "SA14n1151:624": "tathaiva tatkasya hetorityāśaṅkya pūrvavadāha |",
  "SA14n1151:625": "tathāhi te bodhisattvā ityādi |",
  "SA14n1151:626": "tadayaṃ samāsārthaḥ saṃvṛtyupāyena kuśalamūlānyupalabhya pramuditacittena paramārthato'",
  "SA14n1151:627": "nupalambhatayā'",
  "SA14n1151:628": "numodanīyānītyanumodanāmanaskāra iti |",
  "SA14n1151:629": "tathā coktam |",
  "SA14n1151:630": "upāyānupalambhābhyāṃ śubhamūlānumodanā |",
  "SA14n1151:631": "anumode manaskārabhāvaneha vidhīyate ||24 ||iti",
  "SA14n1151:632": "abhisamayālaṅkārālokāyāṃ prajñāpāramitāvyākhyāyāmanumodanāpariṇāmanāparivarto nāma ṣaṣṭhaḥ ||"
}