{
  "S05n552:0": "āryābuddhabalādhānaprātihāryavikurvaṇanirdeśanāma",
  "S05n552:1": "mahāyānasūtram",
  "S05n552:2": "evaṃ mayā śrutam |",
  "S05n552:3": "ekasmin samaye bhagavān mahānadīnairañjanātīre sanniṣannāḥ sārdhamāryāvalokiteśvara vajrapāṇi maitreyamajuśrīpūrvaṅgamaiḥ saptabodhisattvasahasraiḥ sārdhaṃ subhūti śāriputramaudgalyāyana–purvaṅgamaiḥ sarvermahāśrāvakaiḥ śakrabrahmalokapālarājāmātyabrāhmaṇagṛhapatibhiḥ sarvaiḥ satkṛtaḥ mānitaḥ pūjitaḥ |",
  "S05n552:4": "bhagavān bhaktakṛtyaṃ kṛtvā maṇḍalamālāyāṃ saṃniṣaṇṇo dharmapratisaṃyuktayā kathayā etān santoṣayati saṃcodayati samuttejayati saṃharṣayati |",
  "S05n552:5": "maṇḍalamālāyastathāgato maharddhinagarīṃ vārāṇasīṃ gatvā tasyāmāmrapālīvane niṣidati sma |",
  "S05n552:6": "atha tasmin samaye mahāpṛthivī saṃkampitā saṃpravedhitā |",
  "S05n552:7": "sthitaṃ tatra mahāsiṃhāsanamekaṃ nānāratnamayaṃ saptakarmakṛtaṃ yojanamātramuccamardhayojanamātravistṛtaṃ sukhacitamatiharṣaṇīyaṃ manojñaṃ divyabhaktasaṃstṛtaṃ nānādivyapuṣpaphalapralambitaṃ divyagandhavarṇayuktam |",
  "S05n552:8": "tathāgatānāmavaropitakuśalamūlamavalokya sarvasattvānāmanutpattidharmakṣāntipratilambho'bhūt |",
  "S05n552:9": "atha bhagavān siṃhāsanasthito buddhāvataṃsakanāma samādhiṃ pratilebhe |",
  "S05n552:10": "atha samādhervyutthāya bodhisattvāryāvalokiteśvaraṃ vajrapāṇiṃ cedamavocat |",
  "S05n552:11": "avalokiteśvara tvaṃ mahālokadhātuṃ gatvā ca daśasu dikṣu lokadhātau vineyasattvānāṃ kaṣāyayuktānām aśrāddhānāṃ pāpacaritānāṃ kleśāvṛtanām amātṛjñānāmapitṛjñānāma aśrāmaṇyānām abrāhmaṇyānāṃ triratnānabhiśrāddhānāṃ teṣāṃ sarveṣāṃ tvaṃ ca vajrapāṇiśca dvau maharddhiṃ samādhibalaṃ prapadya asyāṃ maṇḍalamālāyāmabhisaṃkṣipya saṃgrahaṃ kurutam |",
  "S05n552:12": "athāryāvalokiteśvaro vajrapāṇiśca tathāgatasya vacanaṃ śrutvā sarvasattvānvalokya samuttejanaṃ nāma samādhiṃ samāpede |",
  "S05n552:13": "tena samādhibalena mahāpṛthivī ṣaḍvikāraṃ kampitā prakampitā samprakampitā |",
  "S05n552:14": "trisāhasamahāsāhasralokadhātau brahmalokadhātau yāvad rūpalokadhātau tayoḥ kāyāvabhāsaprādurbhāvo'bhūt |",
  "S05n552:15": "atha tadavabhāsat imāḥ saṃcodanā gāthā niścaranti sma |",
  "S05n552:16": "atha tadā kāyāvabhāsāniścaritagāthāvasāne ekaikaṃ pāramparyeṇa trisāhasramahāsāhasre lokadhātau sarve sattvā vijñāpitāḥ samuttejitāḥ |",
  "S05n552:17": "te sarve sattvā mithyādṛsṭiṃ parityajya samyagadṛṣṭiyuktā abhūvan |",
  "S05n552:18": "ye mānamadastambhayuktāste mānamadastambhaviyuktā abhūvan |",
  "S05n552:19": "ye kāmarāgānucaritāḥ pramattāste prāṇātipādattādānakāmeṣu–mithyācārādyaṣṭākuśaladharmebhyo nivṛttāḥ āryāṣṭāṅgikamārge sthāpitāḥ |",
  "S05n552:20": "sarve te auddhatyahāsyalāsyakrīḍālobhakrodherṣyārāgādi sarvaṃ parityajya tathāgatadarśanasevanaparyupāsanadharmaśravaṇakāmā abhūvan |",
  "S05n552:21": "devanāgayakṣagandharvāsurakinnaragaruḍamahoragarājāmātyabhikṣubhikṣuṇyupāsakopāsikābhiḥ sarve divyapuṣpamālyagandhacūrṇacīvaracchatradhvajapatākādibhiḥ tathāġataḥ pūjitaḥ |",
  "S05n552:22": "atha sarve te yena mahānagaryayāṃ vārāṇasyām āmrapālīvanaṃ tenopasaṃkramya tathāgatānāmavaropitakuśalamūlapuṇyatejasā tathāgatasyopari puṣpavarṣamabhiprāvarṣan |",
  "S05n552:23": "[athā tadā bhagavān jambudvīpe āmrapālīvanaṃ samantataḥ niyutaśatasahastrayojana] vistīrṇamadhyatiṣṭhat samaṃ pāṇitalamiva ca divyaṃ manoramaṃ varṇopetam |",
  "S05n552:24": "divyapuṣpavṛkṣa–gandhavṛkṣa–[phalavṛkṣamahāratnavṛkṣa–kalpavṛkṣa–vastravṛkṣādibhiralaṅkṛtaṃ] divyasaṃhāsanopetaṃ ratnapattadāmābhiprabhaṃ pītaṃ divyakiṅkiṇīdāmaśabdopaśobhitaṃ tadyathā [sukhāvatī–lokadhātuḥ |",
  "S05n552:25": "tathā manojñaṃ] pralhādanīyaṃ premaṇīyam abhinandanīyaṃ sarvabodhisattvaśrāvakapratyekabuddhadevanāgayakṣa[gandharvāsuragaruḍakinnaramahorago] pāsakopāsikārājāmātyabrāhmaṇagṛhapatyākīrṇamadhyatiṣṭhat |",
  "S05n552:26": "athāryāvalokiteśvaro bodhisattvo vajrapāṇiśca samādhervyutthāya yena bhagavāṃstenopasaṃkrāntaḥ |",
  "S05n552:27": "upasaṃkramya triḥ pradakṣiṇīkṛtya bhagavantametadavocat |",
  "S05n552:28": "[asti bhagavan tathāgatānāmu]pāyakauśalyaṃ sattvaparipākāya |",
  "S05n552:29": "bahavo bhagavan bodhisattvā mahāśrāvakā devanāgayakṣagandharvāsura[garuḍakinnaramahoraga]–rājāmātyagṛhapatayo bhikṣubhikṣuṇyupāsakopāsikāḥ saṃnipatitāstathāgatatejasā ṛddhyanubhāvena |",
  "S05n552:30": "[sādhu sādhu kulaputrāḥ |",
  "S05n552:31": "e]vameva bahavo bho jinaputrāstathāgatānāmupāyakauśalyaṃ sattvaparipākāya yathāśayānāṃ [yathā vainayikakuśalamūlādhigatānāṃ] nānādhimuktānāṃ sattvānāṃ cariṃ jñātvā dharmaṃ deśayanti |",
  "S05n552:32": "kecit sattvā bodhisattvavaineyāḥ kecicchrāvaka[vaineyāḥ kecit pratyekabuddhavaineyāḥ kecid devavaineyāḥ kecit śakra]vaineyāḥ kecid brahmavaineyāḥ kecinnāgavaineyāḥ kecinmahardhikavaineyāḥ kecidrājavaineyāḥ kecit [samādhivaineyāḥ kecid dharmaśravaṇa]vaineyāḥ kecit prātihāryavaineyāḥ kecittathāgataparinirvāṇavaineyāḥ keciddhātuvaineyāḥ kecit [caityakaraṇapraveśavihāracaṃkra]modyānakārāpaṇakuśalamūlavaineyotsukāḥ kecit prastarapratibimbakārāpaṇālekhya–[suvarṇarajataraityapratibi]mbakārāpaṇa–kuśalamūlotasukavaineyāḥ kecid bhikṣusaṃghapūjanasatkaraṇakuśalamūlotsukavaineyāḥ kecit [sūtrapṛcchana–] likhanapathanapūjanot sukavaineyāḥ keciddīpapuṣpadhūpagandhamālyāhārābhyalaṃkaraṇotsukā bhavanti |",
  "S05n552:33": "na paramārthakuśalamūla[dharmopetā na nirvāṇadharmopetāḥ | ]",
  "S05n552:34": " dharmāṇāmapi ca bho jinaputrā nāsti tathāgatānāṃ kicidajñātaṃ vā adṛṣṭaṃ vā aśrutaṃ vā aviditaṃ vā |",
  "S05n552:35": "āgataṃ vā jānāti |",
  "S05n552:36": "[anāgataṃ vā jānāti |",
  "S05n552:37": "alpaṃ vā jānāti |",
  "S05n552:38": "bahuṃ vā jānāti | ]",
  "S05n552:39": " atītaṃ jānāti |",
  "S05n552:40": "pratyutapannaṃ jānāti |",
  "S05n552:41": "sarvasattvānāmīryāpathaṃ jānāti |",
  "S05n552:42": "cariṃ jānāti |",
  "S05n552:43": "dhātuṃ jānāti |",
  "S05n552:44": "utpādaṃ jānāti |",
  "S05n552:45": "upapa[ttiṃ jānāti |",
  "S05n552:46": "tadyathā] bho jinaputrā vaidyaḥ suśikṣitaḥ sarvāṣṭāṅgāyurvedamupagataḥ sarvadhātukauśalyasarvadravyopakaraṇaprayogābhiyuktaḥ [sattvānāṃ nānā]vyādhiśarīraparipīḍitānām dhātuṃ jānāti |",
  "S05n552:47": "balaṃ jānāti |",
  "S05n552:48": "velaṃ jānāti |",
  "S05n552:49": "auṣadhaṃ jānāti |",
  "S05n552:50": "vātikaṃ paittikaṃ ślaiṣmikaṃ sānnipātikaṃ rudhiram āmajaṃ gulmikaṃ jalodaraṃ [hṛdrogaṃ] kuṣṭhaṃ [kaṇḍūṃ dadruṃ] piṭakādīn viṣa][vaisarpā]dīn jānāti |",
  "S05n552:51": "sa sarvaṃ jñātvā nānāvidhāni dravyauṣadhāni [prayojya vamana]virecanacūrṇayoganastukarma–sīrābaṃdhana–ghṛtataila–bālacūrṇayogena pācana–vamana–prayogopāyaiḥ sarvasattvānāṃ tān savavyādhi[nupaśamayati |",
  "S05n552:52": "nānāvyādhitaḥ] parimokṣyante nānāvyādhibhayebhyaśca |",
  "S05n552:53": "evameva bho jinaputrāstathāgato nānāsamādhi–ṛddhipāda–balavaiśāradya–divyacakṣuḥ–[śrotrādibhiraṣṭāṅgāyurvedasamanvāgataḥ nānādhātvāśayaprayogakuśalaḥ rāgadveṣamoha vyādhikleśopakleśavyādhipīḍītānāṃ sattvānāṃ [mānamadamattatā–] vṛtānāṃ kāmaśokabhayakrodhāvṛtānāṃ narakatiryagyoniyamalokabhūmiparimokṣaṇārhaṃ nānopāyakauśalyairnānāpra[kārayogaiḥ nānā]samādhi–ṛddhivikrīḍitaiḥ sattvān parimocayati |",
  "S05n552:54": "yāvadanuttarāyāṃ samyaksaṃbodhau pratiṣṭhāpyānupadhiśeṣe nirvāṇādhātau parini[rvāopayati | ]",
  "S05n552:55": " akuśalairdhamaiḥ parimokṣyate |",
  "S05n552:56": "āryāṣṭāṅge mārge pratiṣṭhāpayati |",
  "S05n552:57": "tadyathāpi kulaputrāḥ candramaṇḍalamupāyākauśalya [samanvāgataṃ yathā]dhātukuśalamūlavaineyān sattvānāmarthāya ātmānamantarhitaṃ darśayati |",
  "S05n552:58": "ardhacandrākṛtimaṇḍalamupadarśayati |",
  "S05n552:59": "[kṛṣṇāpakṣaśuklapa]kṣāṇyupadarśayati |",
  "S05n552:60": "paripūrṇacandramaṇḍalamupadarśayati |",
  "S05n552:61": "sarvatamo'ndhakāraṃ vidhamayati |",
  "S05n552:62": "sarvatṛṇavanagulmauṣadhi[phalādīn] pralhādayati |",
  "S05n552:63": "evameva bho jinaputrāḥ tathāgatānāṃ nānāduḥkhāvṛtānāṃ sattvānāṃ nānādhātuvaineyānāṃ sattvānāṃ mārgacaryākauśalyaṃ parinirvānāṃ darsayati |",
  "S05n552:64": "jātiṃ darśayati |",
  "S05n552:65": "cakravartirājyaṃ darśayati |",
  "S05n552:66": "krīḍārati–strīhāsyalāsya–gandhamālyaratikriḍāṃ darśayati |",
  "S05n552:67": "[gṛhatyāgapravrajyāduṣkaracaryāṃ darśayati |",
  "S05n552:68": "mārabala[damana–dharma] cakrapravartanaṃ darśayati |",
  "S05n552:69": "yāvanmahādharmameghavṛṣṭayā sarvasattvānāṃ [saṃtoṣaṇamupadarśayati |",
  "S05n552:70": "pari]nirvṛtā api tathāgatā nānāprayogadhātupūjanastūpavihārapritibiṃbākārāpaṇapravrajyābhiniṣkramaṇabhikṣusaṃgha[satkāravinayadharma]likhanavācanapaṭhanādeva sarvasattvān mokṣayanti |",
  "S05n552:71": "śikṣādhāraṇāvrataniyamopavāsa–saṃvaragrahaṇopāyakuśalaiḥ [sarvasattvān mokṣayanti | ]",
  "S05n552:72": " sarvanarakatiryagyoniyamalokākṣaṇāpāyadurgatibhyo yāvat pralhādayanti |",
  "S05n552:73": "dharmaśravaṇena anuttarāyāṃ samyaksaṃbaudhau [sthāpayanti] |",
  "S05n552:74": "atha tasmin samaye keṣāṃcidalpabuddhīnāṃ devaputrāṇām etadabhavat |",
  "S05n552:75": "kimayaṃ tathāgataḥ kṣiprameva parinīrvāṇadhātau [praveṣṭumicchatīti te cintayitvā durmanasaḥ abhūvan |",
  "S05n552:76": "...]dyamityarthaṃ parinirvāṇāṃ varṇayati sūcayati |",
  "S05n552:77": "mahāparṣat saṃnipātya nānāṛddhivikurvāṇaprātihāryaṃ darśayati |",
  "S05n552:78": "[tadyathā pūrvakaiḥ] tathāġatairarhadbhiḥ samyaksaṃbuddhaistathāgatakṛtyaṃ kṛtaṃ dīrghataramāyuradhiṣṭhāya sarvasattvān jātijarāvyādhi–[cyutiśoka]–paridevaduḥkhadaurmanasyopāyāsebhyaḥ parimokṣya tathāyamanena tathāgatena sarve tathāgatakṛtyaṃ nādyapi kṛtam |",
  "S05n552:79": "[tasmāt śokavyatikramaṇaṃ saṃvarṇayatītiṃ cintayitvā te] tūṣṇīmabhūvan |",
  "S05n552:80": "atha majuṣrīḥ kumārabhūtasteṣāṃ devaputrāṇāṃ cetasaiva citta mājñāya tān devaputrānetadavocat |",
  "S05n552:81": "[devaputrā mā evaṃ cinta]yata mā pravyāharat |",
  "S05n552:82": "mā dinamanaso bhavat |",
  "S05n552:83": "bahūnitathāgatānāmupāyakuśala–nānopāyaprajñā–sa[mādhyādikuśalamūlabalapraṇidhānāni] nānāśayānāṃ sattvānāṃ dharmaṃ deśayanti |",
  "S05n552:84": "yathā mayā devaputrāḥ tathāġatānāṃ pūrvakāṇāṃ tathāgato[pāyakauśalyam ṛddhivi]kurvāṇa prātihāryaṃ dṛṣṭaṃ tathāhaṃ jānāmi |",
  "S05n552:85": "mā hi eva tathāgato buddhabalādhānaprātihāryaṃ nāma mahāsūtrarājaṃ pra[kāśayitukāmo'ti]reka kartukāmaḥ |",
  "S05n552:86": "api ca devaputrā na tathāgatāḥ parinirvānti |",
  "S05n552:87": "na tathāgatānāṃ parinirvāṇaṃ saṃvidyate |",
  "S05n552:88": "na āyuḥ[kṣayo bhavati |",
  "S05n552:89": "aprameya]kalpakoṭim anabhilāpyākalpāstathāgatāḥ tiṣṭhanti |",
  "S05n552:90": "api ca upāyakauśalyena sattvānāṃ parinirvāṇaṃ dharśayanti |",
  "S05n552:91": "na cākrā[ntirna saṃkrāṇtiḥ] tathāgatānāṃ saṃvidyate |",
  "S05n552:92": "saddharmāntardhānaṃ darśayanti |",
  "S05n552:93": "yathā yathā sattvān paśyati parinirvāṇavaineyaḥ dhātuvaineyaḥ kaśāyika[jātīyaḥ tathāga]te aśraddadhānatām aguruśuśrūṣitāṃ gacchati tathā tathāgataḥ parinirvāṇaṃ darśayati na cākrāntirna saṃkrāntistathāgatānāṃ saṃvidyate | ]",
  "S05n552:94": " sarvasattvāḥ paripakvakuśalamūlā bhavanti |",
  "S05n552:95": "tathāgate darśanābhikāṃkṣiṇaḥ pūjārhāḥ dharmaśravaṇāthikāḥ |",
  "S05n552:96": "candramaṇḍalaṃ [yathā rocate tathā] tadā tathāgatā loka utpadyante bahujanahitāya bahujanasukhāya |",
  "S05n552:97": "yāvaddevānāṃ ca munuṣyānāṃ ca triratnoddyota[nāya sphuṭanāya na] ca tathāgatānāṃ jātiḥ saṃvidyate |",
  "S05n552:98": "tadyathāpi nāma kulaputrāḥ ādarśamaṇḍale sumṛṣṭe nānā rūpāṇi dṛśyante [dṛśyaṃ na saṃvidyate na] tatrāgamo dṛśyate na nirgamaḥ pratibimbasya evameva devaputrāḥ tathāgatakāyo draṣṭavyaḥ |",
  "S05n552:99": "tadyathāpi nāma kula[putrā māyakāraḥsu]śikṣitaḥ nānānagaratoraṇodyānāṃ nānārathāṃ cakravartirūpāṃ nānāratikrīḍāṃ darśayitvā antardhāpayati na ca tasyāḥ krāntirdṛśyate [na] āgamo na nirgamaḥ evameva tathāgatānāmutapādaparinirvāṇaṃ draṣṭavyam |",
  "S05n552:100": "api ca devaputrāḥ pūrvapraṇidhānena tathāgatāḥ parinirvṛtā api kalpaparinirvṛtā api kalpakoṭi parinīrvṛtā api sattvānāṃ pūjanasatkaraṇadhātustūpakārāpaṇaprati[bimbakārāpaṇa]–nāmadheyagrahaṇasaddharmadhāraṇapūjanā nānālokadhātuvyavasthitā api mokṣayanti sarvanarakatiryagyoniyamalokā[kṣaṇa]durgativinipātebhyaḥ sarvaduḥkhebhyaḥ yāvadanupūrveṇa anuttarāṃ samyaksaṃbodhisambhisaṃbudhyate |",
  "S05n552:101": "kaḥ punarvādo ye tathāgata[ān pratyakṣa]pūjayā pūjayiṣyanti gandhapuṣpamālyavilepanavastrābharaṇaiḥ |",
  "S05n552:102": "ye ca devaputrāḥ kecit sattvā varṣaśatasahastrakalpakoṭīparinirvṛtān [prāñjalibhūtān eka]vārān nāmadheyaṃ grahīṣyanti 'namo buddhāyeti' kṛtvā puṣpamākāśe kṣepsyanti te sarve duḥkhasyāntaṃ kariṣyanti |",
  "S05n552:103": "tiṣṭhatvākāśe puṣpaṃ ye kecit [sattvāḥ] anuśikṣamāṇāstathāgatapūjārthāya ekatathāgataśikṣāmapi dhārayiṣyanti ekadivasam ekarātrimuhūrtaṃ tathāgata[pūjanacintā–]bhiyuktāḥ sarvaduḥkhasyāntaṃ kṛtvā nupūrveṇānuttarāṃ samyaksaṃbodhimabhisaṃbodhiṣyanti |",
  "S05n552:104": "ye ca tathāgatapūjāyāṃ diśyasikanāma....vāpi hāsyalāsyabālaratikrīḍa[naka]meva kārayiṣyanti sarve te duḥkhasyāntaṃ kṛtvānuttarāṃ samyaksaṃbodhisamabhisaṃbodhiṣyanti kaḥ [punarvādo ye dhātustūpaṃ] dhātupratimāṃ vā kṛtvā sarvasattvadayāparajñāḥ 'sarvasattvān duḥkhebhyaḥ parimocayiṣyāmīti' anuttarāyāṃ samyaksaṃbodhau [cittamutpādya divyapuṣpagandhamālyavilepanacūrṇatūryacchatradhvajapatākābhiḥ pūjayiṣyanti darśayiṣyanti te jātijarāmaraṇaduḥkhaopāyasebhyaḥ parimokṣyante] |"
}