{
  "S08n708:0": "16 | mahāyānaviṃśikā |",
  "S08n708:1": "nijakāyamahaṃ vande asaṃskṛtamalakṣaṇam |",
  "S08n708:2": "sarvvākāravaropetaṃ yuga[na]ddhapada(sa)ṅgatam ||1 ||",
  "S08n708:3": "dharmmasambhoganirmmāṇā yannijaṃ tat svabhāvataḥ |",
  "S08n708:4": "tadasya darśanaṃ yuktaṃ samyassambodhisiddhaye ||2 ||",
  "S08n708:5": "darśanaṃ ca bhavedasya anāropād vipaśyanā |",
  "S08n708:6": "mantrayānānusāreṇa tadidaṃ vakṣyate&#39;dhunā ||3 ||",
  "S08n708:7": "na nedaṃ śāśvataṃ viśvaṃ na cocchedi samīhitam |",
  "S08n708:8": "śāśvatocchedino yugmaṃ nānubhayaṃ vinobhayam ||4 ||",
  "S08n708:9": "catuṣkoṭivinirmmuktaṃ tattvaṃ tattvavido viduḥ |",
  "S08n708:10": "catuṣkoṭiviśuddhaṃ tu ca [tu]ṣkoṭisamāśritam || 5 ||",
  "S08n708:11": "khasamaṃ asamaṃ śāntamādimadhyāntavarjjitam |",
  "S08n708:12": "acintyaṃ cittakaṃ caiva sarvvabhāvasvabhāvakam ||6 ||",
  "S08n708:13": "jagadekarasaṃ buddhā prabhāsvaramanāvilam |",
  "S08n708:14": "sarvvasaṅkalpaniḥśaṅkā viharaddhaṃ yathāsukham ||7 ||",
  "S08n708:15": "na kleśā bodhito bhinnā na bodhau kleśasambhavaḥ |",
  "S08n708:16": "bhrāntitaḥ kleśasaṅkalpo bhrāntiḥ prakṛtinirmmalā ||8 ||",
  "S08n708:17": "īryyā ca kāyikaṃ karmma vācikaṃ dharmmadeśanā |",
  "S08n708:18": "samādānaṃ manaḥ karmma nirvvikalpasya dhīmataḥ ||9 ||",
  "S08n708:19": "jaganmāyetyasau ------------------- māyeti mā kṛthāḥ |",
  "S08n708:20": "māyāmoho mahābhrāntirbhrāntirbhrāti satāṃ matā ||10 ||",
  "S08n708:21": "vijñāyaivaṃ yathārūpaṃ buddhādīnāṃ samāsataḥ |",
  "S08n708:22": "bhuñjānaḥ sarvvathā sarvvaṃ tattvavedī prasidhyati ||11 ||",
  "S08n708:23": "dharmmaskandhasahasreṣu badhyatāṃ nāma śūnyatā |",
  "S08n708:24": "baddhā nāsau parāmarśāt vināśārthaṃ bhavedguroḥ ||12 ||",
  "S08n708:25": "sarvvākārāḥ sukhaṃ tattvaṃ saṅkalpoparateḥ sa te |",
  "S08n708:26": "śūnyatā na sukhaṃ tattvaṃ na cintyaṃ na sukhaṃ sukham ||13 ||",
  "S08n708:27": "yena buddhamanāropaṃ na dṛṣṭaṃ paramārthataḥ |",
  "S08n708:28": "adṛṣṭe yujyate tasya vṛttaṃ paścāt yathā tathā ||14 ||",
  "S08n708:29": "na dvayaṃ nādvayaṃ yasya na bodhiḥ sadvilakṣaṇā |",
  "S08n708:30": "nirāśo&#39;sau mahāyogī sarvvākāragatiṃ gataḥ ||15 ||",
  "S08n708:31": "ādikarmma yathodiṣṭaṃ karttavyaṃ sarvvayonibhiḥ |",
  "S08n708:32": "śūnyatākaruṇābhinnaṃ yad bodhau jñānamiṣyate ||16 ||",
  "S08n708:33": "kṛpāyāḥ śūnyatā nānyā karuṇā kharanāyikā |",
  "S08n708:34": "saṃskṛtya na vayaṃ brūmo brūmaśce [t]yuganaddhataḥ ||17 ||",
  "S08n708:35": "ghaṭādergrahaṇairyasya dhyānasātatyayogataḥ |",
  "S08n708:36": "bhavedasau mahābuddhaḥ sarvvākāraikavigrahaḥ ||18 ||",
  "S08n708:37": "asaṃskṛta[ma]nā dharmmo bodhaḥ sambhogalakṣaṇaḥ |",
  "S08n708:38": "tadeva nirmmitaścitraḥ nijaḥ sarvvasvabhāvataḥ ||19 ||",
  "S08n708:39": "yadanena samāsādi puṇyaṃ puṇyavatā mayā |",
  "S08n708:40": "tenāstu sakalo loko buddhabodhiparāyaṇaḥ ||20 ||",
  "S08n708:41": " |ṃahāyānaviṃśikā samāptā ||"
}