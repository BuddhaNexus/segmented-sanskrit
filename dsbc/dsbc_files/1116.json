{
    "1116:0": "śikṣāsamuccaya kārikā",
    "1116:1": "yadā mama pareṣāṃ ca bhayaṃ duḥkhaṃ ca na priyam|",
    "1116:2": "tadātmanaḥ ko viśeṣo yattaṃ rakṣāmi netaram||1||",
    "1116:3": "duḥkhāntaṃ kartukāmena sukhāntaṃ gantumicchatā|",
    "1116:4": "śraddhāmūlaṃ dṛḍhīkṛtya bodhau kāryā matirdṛḍhā||2||",
    "1116:5": "(śikṣādaro) mahāyānādbodhisattvasya saṃbaraḥ|",
    "1116:6": "marmasthānānyato vidyādyenānāpattiko bhavet||3||",
    "1116:7": "ātmabhāvasya bhogānāṃ tryadhvavṛtteḥ śubhasya ca|",
    "1116:8": "utsargaḥ sarvasattvebhyastadrakṣā śuddhivardhanam||4||",
    "1116:9": "paribhogāya sattvānāmātmabhāvādi dīyate|",
    "1116:10": "arakṣite kuto bhogaḥ ki dattaṃ yanna bhujyate||5||",
    "1116:11": "tasmātsatvopabhogārthamātmabhāvādi pālayet|",
    "1116:12": "kalyāṇamitrānutsargāt sūtrāṇāṃ ca sadekṣaṇāt||6||",
    "1116:13": "tatrātmabhāve kā rakṣā yadanarthavivarjanam|",
    "1116:14": "kenaitallabhyate sarvaṃ niṣphalaspandavarjanāt||7||",
    "1116:15": "etatsidhyetsadā smṛtyā smṛtistīvrādarādbhavet|",
    "1116:16": "ādaraḥ śamamāhātmyaṃ jñātvātāpena jāyate||8||",
    "1116:17": "samāhito yathābhūtaṃ prajānātītyavadanmuniḥ|",
    "1116:18": "śamācca na caleccittaṃ bāhyaceṣṭā nivartanāt||9||",
    "1116:19": "sarvatrāpacalo mandamatisnigdhābhibhāṣaṇāt|",
    "1116:20": "āvarjayejjanaṃ bhavyamādeyaścāpi jāyate||10||",
    "1116:21": "anādeyaṃ tu taṃ lokaḥ paribhūya jināṃkuram|",
    "1116:22": "bhasmacchanno yathā vanhiḥ pacyeta narakādiṣu||11||",
    "1116:23": "ratnameghe jinenoktastena saṃkṣepasaṃvaraḥ|",
    "1116:24": "yenāprasādaḥ satvānāṃ tadyatnena vivarjayet||12||",
    "1116:25": "eṣā rakṣātmabhāvasya bhaiṣajyavasanādibhiḥ|",
    "1116:26": "ātmatṛṣṇopabhogāttu kliṣṭāpattiḥ prajāyate||13||",
    "1116:27": "sukṛtārambhiṇā bhāvyaṃ mātrajñena ca sarvataḥ|",
    "1116:28": "iti śikṣāpadādasya bhogarakṣā na duṣkarā||14||",
    "1116:29": "svārthavipāka vaitṛṣṇyācchubhaṃ saṃrakṣitaṃ bhavet|",
    "1116:30": "paścātāpaṃ na kurvīta na ca kṛtvā prakāśayet||15||",
    "1116:31": "lābhasatkārabhītaḥ syādunnatiṃ varjayetsadā|",
    "1116:32": "bodhisattvaḥ prasannaḥ syāddharme vimatimutsṛjet||16||",
    "1116:33": "śodhitasyātmabhāvasyabhogaḥ pathyo bhaviṣyati|",
    "1116:34": "samyaksiddhasya bhaktasya niṣkaṇasyeva dehinām||17||",
    "1116:35": "tṛṇacchanna yathā śasyaṃ rogaiḥ sīdati naidhate|",
    "1116:36": "buddhāṃkurastathā vṛddhiṃ kleśacchanno na gacchati||18||",
    "1116:37": "ātmabhāvasya kā śuddhiḥ pāpakleśaviśodhanam|",
    "1116:38": "saṃbuddhottayarthasāreṇa yatnabhāve tvapāyagaḥ||19||",
    "1116:39": "kṣameta śrutameṣeta saṃśrayeta vanaṃ tataḥ|",
    "1116:40": "sāmādhānāya yujyeta bhāvayedaśubhādikam||20||",
    "1116:41": "bhogaśuddhiṃ ca jānīyātsamyagājīvaśodhanāt|",
    "1116:42": "śūnyatākaruṇāgarbheceṣṭitātpuṇyaśodhanam||21||",
    "1116:43": "grahītāraḥ subahavaḥ svalpaṃ ceda manena kim|",
    "1116:44": "na cātitṛptijanakaṃ vardhanīyamidaṃ tataḥ||22||",
    "1116:45": "ātmabhāvasya kā vṛddhirbalānālasyavardhanam|",
    "1116:46": "śūnyatākaruṇāgarbhāddānādbhogasya vardhanam||23||",
    "1116:47": "kṛtvādāveva yatnena vyavasāyāśayau dṛḍhau|",
    "1116:48": "karuṇāṃ ca puraskṛtya yateta śubhavṛddhaye||24||",
    "1116:49": "bhadracaryāvidhiḥ kāryo vandanādiḥ sahādarāt|",
    "1116:50": "śraddhādīnāṃ sadābhyāso maitrī buddhādyanusmṛtiḥ||25||",
    "1116:51": "sarvāvasthāsu satvārtho dharmadānaṃ nirāmiṣam|",
    "1116:52": "bodhicittaṃ ca puṇyasya vṛddhihetuḥ samāsataḥ||26||",
    "1116:53": "siddhiḥ samyakprahāṇānāmapramādāviyojanāt|",
    "1116:54": "samṛtyātha saṃprajanyena yoniśaścintanena ca||27||"
}