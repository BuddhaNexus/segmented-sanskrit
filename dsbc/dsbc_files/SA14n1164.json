{
  "SA14n1164:0": "ūnaviṃśaparivartaḥ",
  "SA14n1164:1": "saṃvṛtyāpyarthakriyāviśiṣṭārthapratibhāsicittajananadvāreṇa na ghaṭata ityāśaṅkayannāha |",
  "SA14n1164:2": "kiṃ punarbhagavannityādi |",
  "SA14n1164:3": "ekaikasmiṃścitte pūrvāparībhūte buddhabodhiniṣpādakasarvākārajñatādisamastārthāpratibhāsanānnaivaikaikena prathamena cittotpādena paścimena vā bodhimabhisaṃbudhyate bodhisattva ityarthaḥ |",
  "SA14n1164:4": "ekavijñānasantatayaḥ sattvā iti vacanādasambhavitvena kiṃ yugapadutpannasamīhitārthaniṣpādakadharmapratibhāsenānekacittakṣaṇena bodhimabhisambudhyata iti pakṣo nāśaṃkitaḥ |",
  "SA14n1164:5": "viditānuttarabuddhabodhiniṣpādakadharmasvarūpeṇa kramotpattyupapannapūrvāparībhūtānekacittakṣaṇena bodhimabhisambudhyata ityayamapi pakṣo na saṃgacchata ityāha |",
  "SA14n1164:6": "paurvako bhagavannityādi |",
  "SA14n1164:7": "asamavahita iti |",
  "SA14n1164:8": "paścimaprathamayoryathākramaṃ niranvayodayavināśena parasparamasambandhādasaṃśliṣṭaḥ |",
  "SA14n1164:9": "kathamiti |",
  "SA14n1164:10": "sambandhābhāvādviśiṣṭārthapratibhāsicittānutpādānnaiva kuśalamūlānāmupacayo bhavati |",
  "SA14n1164:11": "tato nānuttarā samyaksaṃbodhiriti bhāvaḥ |",
  "SA14n1164:12": "pūrvoktapakṣasyānabhimatatvāt paścimapakṣe prasiddhadīpadṛṣṭāntayogena parihārārthamāha |",
  "SA14n1164:13": "tat kiṃ manyasa ityādi |",
  "SA14n1164:14": "tailapradyotasyeti |",
  "SA14n1164:15": "pradīpasya |",
  "SA14n1164:16": "prathamābhinipāteneti |",
  "SA14n1164:17": "prathamakṣaṇamīlitena |",
  "SA14n1164:18": "no hīdamiti pratyekamasāmarthyāduktam |",
  "SA14n1164:19": "tadeva spaṣṭayannāha |",
  "SA14n1164:20": "nahi bhagavannityādi |",
  "SA14n1164:21": "prathame jvālāvartyormīlanakṣaṇe dvitīyakṣaṇamantareṇa svakāraṇaparamparākramāyātasamānakālasaṃhatotpattyaviśiṣṭatvāt |",
  "SA14n1164:22": "kāryakāraṇalakṣaṇadāhyadāhakabhāvānupapattau nārciṣā prathamābhinipātena sā vartirdagdhā |",
  "SA14n1164:23": "paścimenaiva dīpakṣaṇena tarhi dagdheti cedāha |",
  "SA14n1164:24": "na ca prathamābhinipātamanāgamyārciṣā sā vartirdagdheti |",
  "SA14n1164:25": "api tu prathamaṃ dīpakṣaṇamapekṣyārciṣā paścimena sā vartirdagdhā |",
  "SA14n1164:26": "prathamakṣaṇamantareṇa paścimakṣaṇāsambhavāt |",
  "SA14n1164:27": "prathamakṣaṇavatpaścimakṣaṇasyāpi naya ityāha |",
  "SA14n1164:28": "na ca bhagavannityādi |",
  "SA14n1164:29": "dvitīye&#39;pi viśiṣṭajvālāvartyorutpattikṣaṇe prathamakṣaṇamantareṇa nityasattvādiprasaṅgatayā saṃvṛtyutpādābhāvātkāryakāraṇalakṣaṇadāhyadāhakabhāvavirahe paścimābhinipātenārciṣā na sā vartirdagdhā |",
  "SA14n1164:30": "prathamenaiva tarhi dīpakṣaṇena dagdheti cedāha |",
  "SA14n1164:31": "na ca paścimetyādi |",
  "SA14n1164:32": "api tu paścimaṃ dīpakṣaṇamapekṣyārciṣā pūrveṇa vartirdagdhā |",
  "SA14n1164:33": "paścimakṣaṇamantareṇa prathamakṣaṇasya dāhe&#39;",
  "SA14n1164:34": "sāmarthyāt |",
  "SA14n1164:35": "pratyekamasāmarthye&#39;",
  "SA14n1164:36": "rthādubhayorabhyupagatasāmarthyasyāhatyapratipādanārthaṃ punarapi praśnayannāha |",
  "SA14n1164:37": "tatkiṃ manyase subhūte&#39;",
  "SA14n1164:38": "pi nu sā varttirdagdheti |",
  "SA14n1164:39": "abhyupagatārthasyānyathākartumaśakyatvādāha |",
  "SA14n1164:40": "dagdhā bhagavannityādi |",
  "SA14n1164:41": "yadi nāma pūrvottarakṣaṇayoryathākramaṃ tulyakālaniranvayavināśodayāt parasparāsaṃsṛṣṭatvaṃ,",
  "SA14n1164:42": "tathāpi yadā saṃhataviśiṣṭotpannaṃ prathamadīpavartikṣaṇamidaṃ pratyayatātmakapratītyasamutpādadharmatayā samapekṣyāvicāraikaramyatvena hetuphalasambandhabalāttadāhitasāmarthyātiśaya eva viśiṣṭo dvitīyadīpavartikṣaṇaḥ syāt,",
  "SA14n1164:43": "tadā nirhetukavināśe&#39;",
  "SA14n1164:44": "pi kāryakāraṇalakṣaṇadāhyadāhakabhāvasadbhāvāt prathamapaścimakṣaṇābhyāṃ vartirdagdhetyarthaḥ |",
  "SA14n1164:45": "anantaramarthaṃ prakṛtārthena yojayannāha |",
  "SA14n1164:46": "evamevasubhūta ityādi |",
  "SA14n1164:47": "subodham |",
  "SA14n1164:48": "pūrvāparībhūtābhyāṃ pratyekamanabhisambodhiryugapadutpannaistarhyabhisambudhyata iti cedāha |",
  "SA14n1164:49": "na ca taiścittotpādairiti |",
  "SA14n1164:50": "yugapadutpannairapi bahubhiścittakṣaṇairnābhisambudhyate |",
  "SA14n1164:51": "ekavijñānasantatayaḥ sattvā iti vacanādasaṃbhavitveneti bhāvaḥ |",
  "SA14n1164:52": "anyathā tarhi budhyata iti cedāha |",
  "SA14n1164:53": "na cānyatra tebhyaścittotpādebhyo&#39;",
  "SA14n1164:54": "bhisaṃbudhyata iti |",
  "SA14n1164:55": "yathoktacittavyatirekeṇa cittāntareṇa nābhisambudhyate,",
  "SA14n1164:56": "asaṃbhavāt sarvathā tarhi bodhyasambhavaḥ syādityāha |",
  "SA14n1164:57": "abhisambudhyate cetyādi |",
  "SA14n1164:58": "pūrvāparībhūtakṣaṇayorekaviṣayopayogajñāpanapareṇa dīpadṛṣṭāntanyāyena bodhiniṣpādakakatipayapadārthapratibhāsi prathamavijñānaṃ pūrvavatpratītya tatpratibhāsābhyadhikaviśiṣṭārthapratibhāsipaścimavijñānodayādābhyāṃ cittotpādābhyāmabhisambudhyate |",
  "SA14n1164:59": "bodhisattvo&#39;",
  "SA14n1164:60": "nuttarāṃ bodhimityarthaḥ |",
  "SA14n1164:61": "yathoktenaiva ca dīpadṛṣṭāntenāṣṭaprakārā gambhīradharmatā pratisartavyā |",
  "SA14n1164:62": "tathā coktam |",
  "SA14n1164:63": "pūrveṇa bodhirno yuktā manasā paścimena vā |",
  "SA14n1164:64": "dīpadṛṣṭāntayogena gambhīrā dharmatāṣṭadhā ||58 || iti |",
  "SA14n1164:65": "prasaṅgāgataṃ nirdiśyedānīṃ bhāvanāmārgasthabodhisattvānāmavaivartikalakṣaṇakathanāya yasmin viṣaye&#39;",
  "SA14n1164:66": "ṣṭavidhagāmbhīryaṃ tadvaktavyamityutpādagāmbhīryaṃ tāvatkathayannāha |",
  "SA14n1164:67": "gambhīro&#39;yaṃ bhagavannityādi |",
  "SA14n1164:68": "abhisaṃbudhyate cetyādinā saṃvṛtyā kṣaṇadvayena bodhyadhigamo&#39;",
  "SA14n1164:69": "bhyupagataḥ |",
  "SA14n1164:70": "so&#39;pi na yukta ityāha |",
  "SA14n1164:71": "tatkiṃ manyasa ityādi |",
  "SA14n1164:72": "yaccittaṃ prathamakṣaṇavarti niruddhamapi nu tatkiṃ dvitīyakṣaṇe saṃvṛtyā punarutpatsyate,",
  "SA14n1164:73": "yataḥ kṣaṇadvayena bodhiryuktā syāt |",
  "SA14n1164:74": "niravayavavinaṣṭasya punarutpādāsambhavādāha |",
  "SA14n1164:75": "no hīdamiti |",
  "SA14n1164:76": "hetumantareṇa phalāsambhavāt paścimakṣaṇavyāpāre&#39;",
  "SA14n1164:77": "pi pāramparyeṇa prathamakṣaṇavyāpāropacārāt kṣaṇadvayena bodhiryuktā na tu saṃvṛtyāpi prathamakṣaṇasya mukhyato vyāpāra ityarthaḥ |",
  "SA14n1164:78": "tataścedamuktaṃ syāt |",
  "SA14n1164:79": "na pūrvāparakṣaṇābhyāṃ na ca bhāvanāgamya viśiṣṭārthotpādanamidamutpādagāmbhīryamiti |",
  "SA14n1164:80": "nirodhāgāmbhīryārthamāha |",
  "SA14n1164:81": "tat kiṃ manyase subhūte yaccittamutpannamapi nu tannirodhadharmīti |",
  "SA14n1164:82": "tatrotpannamatītaṃ vinaṣṭasattākamiti yāvat |",
  "SA14n1164:83": "tattvena nirodharūpatvādāha |",
  "SA14n1164:84": "nirodhadharmīti |",
  "SA14n1164:85": "nirodhaḥ śūnyatā sa eva dharmo&#39;",
  "SA14n1164:86": "sya vidyata iti nirodhadharmi |",
  "SA14n1164:87": "tathatātmakamityarthaḥ |",
  "SA14n1164:88": "tasya kiṃ dvitīye kṣaṇe nirodha ityāha |",
  "SA14n1164:89": "tat kiṃ manyase yannirodhadharmi api nu tannirotsyata iti |",
  "SA14n1164:90": "utpannamātrameva tannirodhagrāsatāṃ gataṃ tatprakṛtitvāt kiṃ punarnirotsyata ityabhiprāyādāha |",
  "SA14n1164:91": "no hīdaṃ bhagavanniti |",
  "SA14n1164:92": "anāgataṃ kiṃ nirodhadharmopetamityāha |",
  "SA14n1164:93": "tatkiṃ manyase subhūte yaccittamanutpannamapi nu tannirodhadharmīti |",
  "SA14n1164:94": "no hīdamiti |",
  "SA14n1164:95": "bhāvanivṛttisvabhāvatvādvināśasya naivānutpannaṃ nirodhadharmi |",
  "SA14n1164:96": "tasya kiṃ nirodho&#39;",
  "SA14n1164:97": "sti kṣaṇāntara ityāha |",
  "SA14n1164:98": "tat kiṃ manyase subhūte yannirodhadharmi api nu tannirotsyata iti |",
  "SA14n1164:99": "no hīdamiti |",
  "SA14n1164:100": "prathamakṣaṇābhāvena dvitīyakṣaṇanirodhavirahānnaiva kṣaṇāntare nirotsyate |",
  "SA14n1164:101": "vartamānasya tarhi nirodha iti cedāha |",
  "SA14n1164:102": "tatkiṃ manyase subhūte yaccittamanutpādānirodhadharmi api nu tannirotsyata iti |",
  "SA14n1164:103": "vartamānamaparotpādavaiyarthyādanutpādadharmi |",
  "SA14n1164:104": "sattākāle vināśābhāvādanirodhadharmi |",
  "SA14n1164:105": "no hīdamiti |",
  "SA14n1164:106": "ekānekasvabhāvavaidhuryāditi matiḥ |",
  "SA14n1164:107": "yadyevamabhāvastarhi nirudhyata ityāha |",
  "SA14n1164:108": "tat kiṃ manyase subhūte |",
  "SA14n1164:109": "yo dharmaḥ prakṛtyā svabhāvaniruddha eva sa dharmo nirotsyata iti |",
  "SA14n1164:110": "svarūpeṇa svabhāvaniruddho rūpādisvabhāvarahito yo dharmo&#39;",
  "SA14n1164:111": "bhāvasañjñakaḥ sa eva dharmaḥ kiṃ nirotsyate |",
  "SA14n1164:112": "no hīdamiti |",
  "SA14n1164:113": "anantaraṃ traiyadhvikavastunirodhanirākaraṇādavidyamānatvenābhāvo naiva nirudhyate |",
  "SA14n1164:114": "māyopamatā tarhi nirudhyata ityāha |",
  "SA14n1164:115": "tat kiṃ manyase subhūte yā dharmāṇāṃ dharmatā sā nirotsyata iti |",
  "SA14n1164:116": "no hīdaṃ bhagavanniti |",
  "SA14n1164:117": "dharmatā&#39;vicāraika ramyatā&#39;",
  "SA14n1164:118": "līkarūpatvāttatvena naiva nirudhyate |",
  "SA14n1164:119": "kintu sarvasyaivotpannasya vastunaḥ prakṛtyā māyopamasya saṃvṛtyā nirodhānnirodhagāmbhīryamityucyate |",
  "SA14n1164:120": "tathatāgāmbhīryārthamāha |",
  "SA14n1164:121": "tat kiṃ manyase subhūte tathaiva sthāsyati yathā tathateti |",
  "SA14n1164:122": "bodhisattva iti śeṣaḥ |",
  "SA14n1164:123": "avikalpajñānaviṣayopetatvādāha |",
  "SA14n1164:124": "tathaiva bhagavan sthāsyati yathā tathateti |",
  "SA14n1164:125": "traiyadhvikabodhisattvānāṃ tathatāvadavasthāne&#39;",
  "SA14n1164:126": "nityā tathatā syāditi cedāha |",
  "SA14n1164:127": "tat kiṃ manyase subhūte yadi tathaiva sthāsyati yathā tathatā tadā mā kūṭasthābhūditi |",
  "SA14n1164:128": "akārapraśleṣādakūṭasthā&#39;",
  "SA14n1164:129": "nityāmābhūt,",
  "SA14n1164:130": "api tu nityā kūṭasthā syāditi kiṃ manyase |",
  "SA14n1164:131": "yaḥ pratītyasamutpādaḥ śūnyatā saiva te matā |",
  "SA14n1164:132": "iti vacanāt sāṃvṛtakṣaṇikapadārthasvabhāvatvādāha |",
  "SA14n1164:133": "no hīdamiti |",
  "SA14n1164:134": "padārtharūpatvānnaiva tarhi gambhīreti cedāha |",
  "SA14n1164:135": "tat kiṃ manyase subhūte gambhīrā tathateti |",
  "SA14n1164:136": "gambhīrā bhagavanniti |",
  "SA14n1164:137": "rūpādipadārthāvagame&#39;",
  "SA14n1164:138": "pi tadavyatiriktā sākṣātkartumaśakyatvāttathatā gambhīrā durbodheti yāvat |",
  "SA14n1164:139": "jñeyagāmbhīryārthamāha |",
  "SA14n1164:140": "tat kiṃ manyase subhūte tathatāyāñcittamiti |",
  "SA14n1164:141": "tathatāyāmādhārabhāvasyāvidyamānatvādāha |",
  "SA14n1164:142": "no hīdamiti |",
  "SA14n1164:143": "tathatā&#39;vyatiriktaṃ tarhi cittaṃ syādityāha |",
  "SA14n1164:144": "tat kiṃ manyase subhūte cittaṃ tathateti |",
  "SA14n1164:145": "no hīdamiti |",
  "SA14n1164:146": "saṃvṛtiparamārthayoḥ parasparaparihārāccittaṃ tathatā naiva |",
  "SA14n1164:147": "arthādanyacittaṃ tathatāyāḥ sakāśāditi cedāha |",
  "SA14n1164:148": "tat kiṃ manyase subhūte&#39;",
  "SA14n1164:149": "nyattathatāyāścittamiti |",
  "SA14n1164:150": "dharmadhātuvinirmukto yasmāddharmo na vidyate |",
  "SA14n1164:151": "ityabhiprāyavānāha |",
  "SA14n1164:152": "no hīdamiti |",
  "SA14n1164:153": "etaduktam |",
  "SA14n1164:154": "tathatāto na vyatiriktaṃ nāpyavyatiriktaṃ cittamātramidaṃ sarvaṃ vastu jñeyagāmbhīryamiti |",
  "SA14n1164:155": "jñānagāmbhīryārthamāha |",
  "SA14n1164:156": "samanupaśyasi tvaṃ subhūte tathatāmiti |",
  "SA14n1164:157": "no hīdamiti |",
  "SA14n1164:158": "tathatāsvabhāvatvāttathatāṃ tattvato na paśyāmi |",
  "SA14n1164:159": "ato&#39;darśanameva darśanaṃ jñānagāmbhīryamiti matiḥ |",
  "SA14n1164:160": "caryāgāmbhīryārthamāha |",
  "SA14n1164:161": "tat kiṃ manyase subhūte ya evaṃ carati sa gambhīre caratīti |",
  "SA14n1164:162": "evamiti |",
  "SA14n1164:163": "tathatārūpeṇa |",
  "SA14n1164:164": "tattvena naiva kvaciccaratītyāha |",
  "SA14n1164:165": "yo bhagavannevaṃ carati sa na kvaciccaratīti |",
  "SA14n1164:166": "etadeva spaṣṭayan tatkasya hetorityāśaṅkyāha |",
  "SA14n1164:167": "tathā hītyādi |",
  "SA14n1164:168": "etaduktam |",
  "SA14n1164:169": "yasmāttathatāyāṃ sthitasya te&#39;",
  "SA14n1164:170": "nusthānaviśeṣāḥ samudācārāstāttvikahetuphalābhāvādyathākramaṃ na pravartante,",
  "SA14n1164:171": "na samudācaranti,",
  "SA14n1164:172": "tasmāddharmatayā sarvatrācaraṇameva caraṇamidaṃ caryāgāmbhīryamiti |",
  "SA14n1164:173": "advayagāmbhīryārthamāha |",
  "SA14n1164:174": "yaḥ subhūte bodhisattva ityādi |",
  "SA14n1164:175": "kva caratīti kasmin viṣaye&#39;",
  "SA14n1164:176": "nutiṣṭhati |",
  "SA14n1164:177": "paramārtha iti |",
  "SA14n1164:178": "nimittānimittadvayasamudācārābhāvāddharmadhātau caratyevamadvayagāmbhīryaṃ syāditi bhāvaḥ |",
  "SA14n1164:179": "tadeva spaṣṭayannāha |",
  "SA14n1164:180": "tat kiṃ manyase subhūte yo bodhisattvo mahāsattva paramārthe carati sa nimite carati |",
  "SA14n1164:181": "no hīdamiti |",
  "SA14n1164:182": "nimittānimittasañjñāpratiṣedhādbhāvābhāvābhiniveśalakṣaṇe nimite naiva carati |",
  "SA14n1164:183": "upāyakauśalagāmbhīryārthamāha |",
  "SA14n1164:184": "tat kiṃ manyase subhūte&#39;",
  "SA14n1164:185": "pi nu tasya nimittamavibhāvitamiti |",
  "SA14n1164:186": "avibhāvitamaprahīṇamatyaktamiti yāvat |",
  "SA14n1164:187": "no hīdamiti |",
  "SA14n1164:188": "sarvadharmānupalambhabalānnaiva nimittamavinaṣṭamasti |",
  "SA14n1164:189": "yadyevaṃ tarhi nimittaṃ prahīṇamiti cedāha |",
  "SA14n1164:190": "tat kiṃ manyase subhūte&#39;",
  "SA14n1164:191": "pi nu bodhisattvasya mahāsattvasya prajñāpāramitāyāṃ carato nimittaṃ vibhāvitaṃ bhavatīti |",
  "SA14n1164:192": "prahāṇe yatnābhāvānnaiva nimitta prahīṇamityāha |",
  "SA14n1164:193": "na sa bhagavannityādi |",
  "SA14n1164:194": "bodhisattvacaryāṃ carannihaiva pratyutpanne janmani kathamahaṃ nimittaprahāṇamanuprāpnuyāmiti naivaṃ bodhisattvo ghaṭate vyāyacchata iti yāvat |",
  "SA14n1164:195": "tatprahāṇe ca ko doṣa ityāha |",
  "SA14n1164:196": "sacetpunarityādi |",
  "SA14n1164:197": "kathamekasya prahāṇāprahāṇe cetyāha |",
  "SA14n1164:198": "etadbhagavannityādi |",
  "SA14n1164:199": "etadrūpaṃ saṃvṛtyā māyopamaṃ yallakṣaṇaṃ yatsvarūpaṃ yannimittaṃ yaddhetukaṃ rūpādi jānāti |",
  "SA14n1164:200": "tattvato&#39;nutpannatvādānimitte ca dharmadhātau parijayaṃ karotyevaṃ paramārthena prahāṇaṃ saṃvṛtyā cāprahāṇamidamupāyakauśalagāmbhīryamiti |",
  "SA14n1164:201": "tadevamacintyavimokṣamukhalābhāt,",
  "SA14n1164:202": "parasparaviruddhārthānuṣṭhānenotpādādyaṣṭavidhagāmbhīryamadhigamānurūpavyavahārapravartanāt,",
  "SA14n1164:203": "ṣoḍaśakṣaṇavat bhāvanāmārgasthāvaivartikalakṣaṇaṃ grāhyam |",
  "SA14n1164:204": "tathā coktam |",
  "SA14n1164:205": "utpāde ca nirodhe ca tathatayāṃ gabhīratā |",
  "SA14n1164:206": "jñeye jñāne ca caryāyāmadvayopāyakauśale ||59 || iti",
  "SA14n1164:207": "avaivartikalakṣaṇakathanena śaikṣo bodhisattvasaṅgho&#39;",
  "SA14n1164:208": "bhihitaḥ tadanu saṃkleśavyavadānavikalpaprahāṇena tadubhayasamatādhigamādaśaikṣo bhavati,",
  "SA14n1164:209": "pareṇa śikṣitavyābhāvāt ato&#39;",
  "SA14n1164:210": "śaikṣasaṅghalakṣaṇaparidīpanāya saṃsāranirvāṇasamatā vaktavyetyāha |",
  "SA14n1164:211": "ya āyuṣman subhūte bodhisattva ityādi |",
  "SA14n1164:212": "apinuśabdaḥ kiṃśabdārthe praśne vartate |",
  "SA14n1164:213": "kiṃ prajñāpāramitā vivardhate |",
  "SA14n1164:214": "vṛddhimupayātītyarthaḥ |",
  "SA14n1164:215": "naiva vivardhata ityāha |",
  "SA14n1164:216": "sacedityādi |",
  "SA14n1164:217": "atra saṃsāravyavadānāvikalpajñānaṃ yathākramaṃ svapnādivasābhisandhinoktam |",
  "SA14n1164:218": "abhiprāyastvevaṃ lakṣyate |",
  "SA14n1164:219": "yadi vipakṣapratipakṣavikalpaprahāṇamadhikṛtya tadubhayasamatāvagamādyathā divasagatasya bhāvanāvṛddhiḥ,",
  "SA14n1164:220": "tadā tathā svapnāntaragatasyāpi vivardheta yāvatā yathā divase na vivardheta tathā svapne&#39;pīti |",
  "SA14n1164:221": "etadeva spaṣṭayituṃ tatkasya hetorityāśaṅkyāha |",
  "SA14n1164:222": "avikalpyo hītyādi |",
  "SA14n1164:223": "yadi divase carataḥ prajñāpāramitā vivardheta tadābhyāsasāmarthyāt svapne&#39;",
  "SA14n1164:224": "pi vipulatā syādyāvatā naiva,",
  "SA14n1164:225": "yasmātsāṃsārika-vaiyavadānikadharmāṇāṃ pratibhāsamātrasvabhāvasvapnasadṛśatvenāvagamātsaṃsāranirvāṇayoḥ svapnadivasasvabhāvayornānātvena vipakṣapratipakṣavikalpābhyāṃ vikalpayitumaśakyatvāt svapnaśca divasaścāvikalpaḥ samatātmaka ityukto bhagavateti yāvat |",
  "SA14n1164:226": "tathā coktam |",
  "SA14n1164:227": "svapnopamatvāddharmāṇāṃ bhavaśāntyorakalpanā | iti",
  "SA14n1164:228": "nanu sarvadharmāṇāṃ svapnasadṛśatve sati daśakuśalādīnāmabhāvaḥ svapnāvasthāyāmiva jāgraddaśāyāmapi syādityāha |",
  "SA14n1164:229": "yatpunarāyuṣman subhūte strī vetyādi |",
  "SA14n1164:230": "kimiti kṣepābhidhāyitvānnaivetyarthaḥ |",
  "SA14n1164:231": "svarūpopacayādācayaḥ |",
  "SA14n1164:232": "kāryajananasāmarthyādupacayaḥ |",
  "SA14n1164:233": "tadvatsvapnatulyatvena prayogādīnāmabhāvāddivase&#39;",
  "SA14n1164:234": "pi śubhāśubhakarmaṇo&#39;",
  "SA14n1164:235": "bhāvaḥ syāditi bhāvaḥ |",
  "SA14n1164:236": "paramārthato naivācayopacayāvityāha |",
  "SA14n1164:237": "yathā svapnopamā ityādi |",
  "SA14n1164:238": "saṃvṛtyā tu karmaphalasambandhasyābhīṣṭatvāt middhenopahataṃ cittaṃ svapne tenāsamaṃ phalamiti dṛṣṭāntāsiddhiḥ syādityāha |",
  "SA14n1164:239": "atha punarāyuṣmannityādi |",
  "SA14n1164:240": "tasya karmaṇa iti svapnāvasthābhāvinaḥ |",
  "SA14n1164:241": "etadeva spaṣṭayannāha |",
  "SA14n1164:242": "kathañcetyādi |",
  "SA14n1164:243": "tatra prayogādiniṣpādanāt kayavākcittopaghātādvā&#39;",
  "SA14n1164:244": "hohataḥ sādhu hataḥ suṣṭhu hataḥ sarvatrātmavyāpāropalambhānmayā hata ityarthabhedo vācyaḥ |",
  "SA14n1164:245": "etaduktam |",
  "SA14n1164:246": "yathā bāhyārthanaye kṣaṇikatayā nirhetukavināśe karmajaṃ lokavaicitryamiti siddhāntāca paramārthato na kaścinna kenaciddhato nāpi kasyaciddravyaṃ kenacidgṛhītamityādyupagame pravṛttasantānaniruddhapadārthotpādanātmāraṇādyadhyavasāyadvāreṇāyoniśomanaskārādimato&#39;",
  "SA14n1164:247": "kuśalādivat prāṇātipātādayo divase vyavasthāpyante,",
  "SA14n1164:248": "tathā svapne&#39;",
  "SA14n1164:249": "pyupacitakuśalākuśalasya prabuddhā vasthāyāmaho hata ityādivikalpena prayogāvasthādyabhiniveśaparipuṣṭyā paripoṣaprāptervahirarthanayenāpi svapnāvasthāyāmiveti dṛṣṭāntāsiddhiḥ |",
  "SA14n1164:250": "ato madhyamakanayena jāgradavasthāyāmapi svapnasadṛśe vastuni tadanurūpārthe bhāvādyabhiniveśenākhaṇḍitasakalaviparyāsambandhanānāṃ kuśalādayo vyavasthāpyante |",
  "SA14n1164:251": "kintu middhādikabhrāntikāraṇatvenāspaṣṭākuśalapratipattyā svapne nyūnaṃ phalaṃ jāgradavasthāyāṃ tu middhādikabhrāntikāraṇavigamātspaṣṭānākulapratibhāsatvenādhikaṃphalam |",
  "SA14n1164:252": "svapnāvasthāyāmapi karmaphalasadbhāvasyābhimatatvādabhikṣutvādidoṣo nodbhāvanīyaḥ |",
  "SA14n1164:253": "śikṣādattakavat saṃvarāsaṃvaratvasya bhagavatprajñaptivaśādevāvasthāpyamānatvāditi |",
  "SA14n1164:254": "vikalpabalādyadi karmaṇaḥ paripoṣastadā pratipakṣavirodhe&#39;",
  "SA14n1164:255": "pi vikalpānuvṛttyā tathāgatasyāpi syādityāha |",
  "SA14n1164:256": "sacedāyuṣman subhūta ityādi |",
  "SA14n1164:257": "vikalpayan kṣayasaṃjñāmutpādayati kṣīṇā me saṃsāriṇaḥ skandhā ityādi kṣayasaṃjñāṃ karoti |",
  "SA14n1164:258": "tasyāpi karmaṇa iti kleśaprahāṇakāriṇomanaskārasya karmaṇaḥ svarūpopacayādācayaḥ |",
  "SA14n1164:259": "kāryajananasāmarthyādupacayaḥ syāt |",
  "SA14n1164:260": "tataścopacitasya karmaṇaḥ prāptavyaphalaviśeṣasadbhāvādapariniṣpanna eva tathāgataḥ syāditi bhāvaḥ |",
  "SA14n1164:261": "vineyānurodhena tathāgatasya kṣīṇā me jātirityādivikalpo vyavasthāpito na tu tattvata ityāha |",
  "SA14n1164:262": "no hīdamiti |",
  "SA14n1164:263": "etadeva samarthayituṃ tatkasya hetorityāśaṅkyāha |",
  "SA14n1164:264": "sarvakalpavikalpetyādi |",
  "SA14n1164:265": "sarvakalpā rūpādayaḥ svasāmānyalakṣaṇātmakā nirvikalpasavikalpajñānālambanasthānīyāsteṣu vikalpastadupalambhastena prahīṇo rahito nirvikalpadharmatādhigamādityarthaḥ |",
  "SA14n1164:266": "ālambanopalambhamantareṇa mānasaṃ karma cittaṃ cānyeṣāṃ kasmānna pravartata iti cedāha |",
  "SA14n1164:267": "evamevetyādi |",
  "SA14n1164:268": "dharmataiṣā pratītyasamutpādadharmatayā yasmādanālambanaṃ karma cittaṃ ca notpadyate,",
  "SA14n1164:269": "tasmātsālambanamevotpadyata iti |",
  "SA14n1164:270": "etadeva spaṣṭayannāha |",
  "SA14n1164:271": "dṛṣṭaśrutetyādi | tatra,",
  "SA14n1164:272": "tadatadrūpiṇo bhāvāstadatadrūpahetujāḥ |",
  "SA14n1164:273": "iti nyāyena kācidbuddhiḥ saṃkleśālambanā saṃkleśaṃ parigṛhṇāti |",
  "SA14n1164:274": "kācidbuddhirvyavadānālambanā vyavadānaṃ parigṛhṇāti |",
  "SA14n1164:275": "cetaneti buddhirityeke |",
  "SA14n1164:276": "cetanā mānasaṃ karmeti vacanāt karmaiva paryāyeṇoktamityapare |",
  "SA14n1164:277": "upasaṃharannāha |",
  "SA14n1164:278": "tasmāttarhyāyuṣmannityādi |",
  "SA14n1164:279": "atītānāgatasyāsattvenālambanabhāvānupapattervartamānasya cārthasya sākārajñānādibhirgrahītumaśakyatvena sarvālambanaśūnyatve sālambanāpi cetanā kathamutpadyata ityāha |",
  "SA14n1164:280": "yadāyuṣman subhūta ityādi |",
  "SA14n1164:281": "viviktānīti |",
  "SA14n1164:282": "ālambanabhāvarahitatvena śūnyāni |",
  "SA14n1164:283": "saṃvṛtyā&#39;bhūtaparikalpālambanādutpadyata ityāha |",
  "SA14n1164:284": "nimittīkṛtyetyādi |",
  "SA14n1164:285": "rūpādigatamasādhāraṇaṃ cihnaṃ tattvenānimittamapi yathādarśanaṃ nimittīkṛtyāropyeti yāvat |",
  "SA14n1164:286": "yāvadityanena vijñānapratyayaṃ nāmarūpamityādiparigrahaḥ |",
  "SA14n1164:287": "lokavyavahāramupādāyeti saṃvṛtimadhikṛtyotpadyata ityanantaraṃ ucyata iti śeṣaḥ |",
  "SA14n1164:288": "svapne&#39;pi karmaphalasambandhāstitve pratipādite punaraupalambhikajanānurodhenāśaṅkayannāha |",
  "SA14n1164:289": "yadāyuṣman subhūta ityādi |",
  "SA14n1164:290": "parihṛte&#39;pyarthe punarāśaṅkāyāmānantyena kaḥ sacetāḥ pariharatītyabhiprāyādāha |",
  "SA14n1164:291": "ayamāyuṣman śāriputra maitreya ityādi |",
  "SA14n1164:292": "kāyasākṣīti |",
  "SA14n1164:293": "arhattvapratipannako&#39;",
  "SA14n1164:294": "nāgāmī nirodhalābhī kāyasākṣī |",
  "SA14n1164:295": "tadvadvuddhatvapratipannakatvenāryamaitreyaḥ kāyasākṣī |",
  "SA14n1164:296": "etamarthamiti svapne pariṇāmitam |",
  "SA14n1164:297": "kintaddānamiti praśnam |",
  "SA14n1164:298": "subhūtivacanādevāryamaitreyamāmantrayannāha |",
  "SA14n1164:299": "atha khalvāyuṣmannityādi |",
  "SA14n1164:300": "pratipādite&#39;",
  "SA14n1164:301": "pyarthe pratyekavineyabhedena punaḥ punarāśaṅkāyāṃ bhūyo bhūyaḥ parihārābhidhāne&#39;",
  "SA14n1164:302": "pi na sarveṣāmekabuddhotpādakāla eva viparyāsāpanayanaṃ śakyaṃ kartuṃ bhavyānāmevārthakaraṇādityetatpraśnavisarjanādhikāreṇaivānāgatabuddhaparamparotpatirityaparisamāptinirdeśo&#39;",
  "SA14n1164:303": "yaṃ praśnastatparisamāptau satyāṃ kartavyābhāvādanāgatabuddhotpādavaiyarthyaprasaṅgaścetyabhiprāyavān parihartukāmatvenāha |",
  "SA14n1164:304": "yadāyuṣmān subhūtirevamāhetyādi |",
  "SA14n1164:305": "sambhavamadhikṛtya vikalpayannāha |",
  "SA14n1164:306": "kiṃ punarāyuṣman subhūte yadetannāmadheyamityādi |",
  "SA14n1164:307": "tatra tāvanna śūnyatā visarjayatītyāha |",
  "SA14n1164:308": "yā khalu punarityādi |",
  "SA14n1164:309": "na sā pratibaleti |",
  "SA14n1164:310": "avidyamānatvānna sā samarthā |",
  "SA14n1164:311": "rūpādayo&#39;pi na śaktā ityāha |",
  "SA14n1164:312": "tamapyahamityādi |",
  "SA14n1164:313": "kartṛkarmakriyānupalambhabhedena yo dharmo visarjayet,",
  "SA14n1164:314": "yo dharmo visarjayitavyaḥ,",
  "SA14n1164:315": "yena dharmeṇa visarjayedityupādānam |",
  "SA14n1164:316": "ātmānaṃ viṣayīkṛtyoktam |",
  "SA14n1164:317": "yo dharmo vyākṛta iti |",
  "SA14n1164:318": "sarvadharmānupalambho na ghaṭata ityāha |",
  "SA14n1164:319": "kaccit punarityādi |",
  "SA14n1164:320": "kacciditi yadi |",
  "SA14n1164:321": "etaduktam |",
  "SA14n1164:322": "yadi tvayā ete rūpādayo dharmā evaṃ sākṣātkṛtā yathainān dharmān vācā bhāṣase,",
  "SA14n1164:323": "tadā vikalpārthopalambhavadadhigatārthopalambhasadbhāve visarjakabhāvena kathaṃ sarvadharmānupalambha iti |",
  "SA14n1164:324": "naivamadhigata ityāha |",
  "SA14n1164:325": "na mayāyuṣmannityādi |",
  "SA14n1164:326": "prayogādyavasthāsu na vedmītyādi yojyam kathaṃ tarhītyāha |",
  "SA14n1164:327": "api tu khalu punarityādi |",
  "SA14n1164:328": "etaduktam |",
  "SA14n1164:329": "sarvadharmānupalambhalakṣaṇanirvikalpakajñānenaivaṃ svabhāvāḥ sarvadharmā māyopamatvena svabhāvatvāt sākṣātkṛtā yathādhigamāvasthāyāṃ vikalpāsamudācārānna kāyena spṛśyeta,",
  "SA14n1164:330": "na vācā bhāṣyeta,",
  "SA14n1164:331": "na manasā samanvāhriyeta |",
  "SA14n1164:332": "yasmādvikalpānugame viparyāsasamudbhavādadhigamo na syāttataścādhigamottarakālamudbhāvanāsaṃvṛtyā vyavahāra iti |",
  "SA14n1164:333": "śrāvakāgocaro nirvikalpakajñānādhigama ityāha |",
  "SA14n1164:334": "gambhīraprajña ityādi |",
  "SA14n1164:335": "śrāvakāṇāmīdṛśa evādhigama ityāha |",
  "SA14n1164:336": "kutaste śāriputretyādi |",
  "SA14n1164:337": "nirvikalpajñānamātreṇādhigamasya tulyatvādgambhīraprajño&#39;yamiti |",
  "SA14n1164:338": "naivañcittamutpādanīyamityarthaḥ |",
  "SA14n1164:339": "tulyatvameva kathayannāha |",
  "SA14n1164:340": "samanupaśyasi tvamityādi |",
  "SA14n1164:341": "taṃ dharmakṣayānutpādajñānalakṣaṇamarhatvaṃ vikalpajñānenādhigamakāle kiṃ tvaṃ paśyasyupalabhasa iti yāvat |",
  "SA14n1164:342": "viparyastatvenādhigamavirodhitvānaivetyāha |",
  "SA14n1164:343": "no hīdamiti |",
  "SA14n1164:344": "bodhisattvānāmīdṛśa evādhigamakāle nyāya ityāha |",
  "SA14n1164:345": "evameva śāriputretyādi |",
  "SA14n1164:346": "tadevaṃ karmābhāvādicodyānāṃ yathoktā eva pratisamādhayo grāhyāḥ |",
  "SA14n1164:347": "tathā coktam |",
  "SA14n1164:348": "karmābhāvādicodyānāṃ parihārā yathoditāḥ ||60 || iti",
  "SA14n1164:349": "saṃsāranirvāṇasamatāmupasaṃhartuṃ taddeśanāyāstādātvikaṃ prayojanamadhikṛtyāha |",
  "SA14n1164:350": "sa carannotrasyatītyādi |",
  "SA14n1164:351": "anupalambhacaryayā labdhaśaktitvānnāhaṃ nābhisambhotsye&#39;",
  "SA14n1164:352": "pitu niyatamabhisaṃbhotsya ityevāyaṃ yogamāpadyate |",
  "SA14n1164:353": "vibhāvitobhayasamato buddho bhavati |",
  "SA14n1164:354": "svabuddhakṣetra ityanantaraṃ sattvabhājanalokabhedena dvividhabuddhakṣetraviśuddhiṃ nirdiśannāha |",
  "SA14n1164:355": "punaraparaṃ śāriputretyādi |",
  "SA14n1164:356": "tatra sattvalokasyāśuddhiryā jighatsādikā tasyāḥ pratipakṣeṇa divyopabhogādiśuddhyupasaṃhārataḥ,",
  "SA14n1164:357": "tathā bhājanalokasyāśuddhiryā sthāṇukaṇṭakādikā tasyāḥ pratipakṣeṇa samapāṇitalajātādiśuddhyupasaṃhārato yathākramaṃ dvividhabuddhakṣetraviśuddhirityabhisaṃkṣepataḥ |",
  "SA14n1164:358": "tathā coktam |",
  "SA14n1164:359": "sattvalokasya yā&#39;",
  "SA14n1164:360": "śuddhistasyāḥ śuddhyupahārataḥ |",
  "SA14n1164:361": "tathā bhājanalokasya buddhakṣetrasya śuddhatā ||61 || iti |",
  "SA14n1164:362": "vistarastu yathāsūtraṃ subodham |",
  "SA14n1164:363": "tatra kiñciducyate |",
  "SA14n1164:364": "tathaiva tatkasya hetorityāśaṅkyāha |",
  "SA14n1164:365": "tathā hi tena sarvamityādi |",
  "SA14n1164:366": "etadeva spaṣṭayannāha |",
  "SA14n1164:367": "tenaivaṃ cittamityādi |",
  "SA14n1164:368": "tatra sarveṇa varṇasaṃsthānavasturūpeṇa,",
  "SA14n1164:369": "sarvaṃ tajjātibhedabhinnaṃ vastu,",
  "SA14n1164:370": "sarvathā tadekaikajātiprakārabhedena,",
  "SA14n1164:371": "sarvaṃ yathāsambhavaprakāram |",
  "SA14n1164:372": "svarūpavirahānna bhaviṣyanti,",
  "SA14n1164:373": "tatkṛtacihnābhāvānna prajñāsyante |",
  "SA14n1164:374": "tathaiva tatkasya hetorityāśaṅkyāha |",
  "SA14n1164:375": "sarvasvaparityāgakuśalābhiratā hītyādi |",
  "SA14n1164:376": "etadeva vistārayannāha |",
  "SA14n1164:377": "tenaivaṃ cittamityādi |",
  "SA14n1164:378": "vyāpādakrodharoṣā iti |",
  "SA14n1164:379": "vyāpādaḥ sattvavidveṣaḥ |",
  "SA14n1164:380": "krodhaḥ sattvāsattvayorāghātaḥ roṣo vairānubandhaḥ |",
  "SA14n1164:381": "cittaviśeṣotpādāttathā ca kariṣyāmi |",
  "SA14n1164:382": "pratipattyā sampādanāttathā ca pratipatsye |",
  "SA14n1164:383": "atiśayavīryakaraṇādvyāpatsye |",
  "SA14n1164:384": "pānīyābhāvātpānīyakāntāraṃ tadbhayam |",
  "SA14n1164:385": "tathaiva tatkasya hetorityāśaṅkyāha |",
  "SA14n1164:386": "asaṃtrastetyādi |",
  "SA14n1164:387": "aṣṭāṅgopetapānīyaṃ sugandhisvāduśītalam |",
  "SA14n1164:388": "ladhvacchaṃ śuci pātuśca kukṣikaṇṭhau na bādhate ||",
  "SA14n1164:389": "ityudakalābhādaṣṭāṅgopetapānīyalābhinaḥ |",
  "SA14n1164:390": "mṛdumadhyādhimātrabhedena sukhitāḥ sukhasamaṅginaḥ sarvasukhasamarpitāḥ |",
  "SA14n1164:391": "darśanapathaprāptatve prādurbhaviṣyati |",
  "SA14n1164:392": "upabhogayogyatvenotpatsyate |",
  "SA14n1164:393": "sthitihetutvādannādayo jīvitapariṣkārāḥ |",
  "SA14n1164:394": "cireṇetyatidīrghakālena |",
  "SA14n1164:395": "pūrvavattatkasya hetorityāśaṅkyāha |",
  "SA14n1164:396": "yo hi cittakṣaṇa ityādi |",
  "SA14n1164:397": "yasmādyaścittakṣaṇastattvato&#39;",
  "SA14n1164:398": "nutpannaḥ saṃvṛtyā saiṣā cirakālavatī prathamakāraṇarahitatvādanādirapūrvā koṭiḥ |",
  "SA14n1164:399": "paryanto bhāgo buddhatvāvasthā śūnyatāsvabhāvatvādyadutākoṭistasmāccireṇābhisambodhādutrāsādi na kartavyam |",
  "SA14n1164:400": "duṣkarasaṃjñā ca notpādayitavyetyarthaḥ |",
  "SA14n1164:401": "bhayabhairavebhya iti |",
  "SA14n1164:402": "bāhyaṃ vyāḍādibhayam |",
  "SA14n1164:403": "adhyātmaṃ jvarādibhairavam |",
  "SA14n1164:404": "yathoktabuddhakṣetrapariśodhane&#39;",
  "SA14n1164:405": "śakyānuṣṭhānatvānna kaścitpravartata iti cedāha |",
  "SA14n1164:406": "atha khalu tatra parṣadītyādi |",
  "SA14n1164:407": "atra sthāna iti |",
  "SA14n1164:408": "abhyāsayogena śakyatvānnirdiṣṭabuddhakṣetrapariśodhane,",
  "SA14n1164:409": "tadāśayasampattibalādvyākaraṇanimittaṃ jātamityāha |",
  "SA14n1164:410": "atha khalu bhagavānityādi |",
  "SA14n1164:411": "mūrdhanyantaradhīyata iti |",
  "SA14n1164:412": "dharmataiṣā yadā tathāgatatvena vyākaraṇaṃ kartavyaṃ,",
  "SA14n1164:413": "tadoṣṇīṣasandhau raśmayo&#39;ntarlīnāḥ |",
  "SA14n1164:414": "nimittadarśanātsañjātātiśayatvenāryagaṅgadevā vihitapūjetyādi |",
  "SA14n1164:415": "samanantaraprāduṣkṛte cetyādi |",
  "SA14n1164:416": "bahudhā gṛhītasambandhatvena smitaprayojanaṃ praśnayannāha |",
  "SA14n1164:417": "atha khalvāyuṣmānānanda ityādi |",
  "SA14n1164:418": "svarūpamāvedayannāha |",
  "SA14n1164:419": "iyamānandetyādi |",
  "SA14n1164:420": "samyaksambodhimabhisambhotsyata iti vyākaraṇena pārṣadānāmevaṃvidhabuddhakṣetraviśuddhilābhasampratyaye sākṣibhāvaḥ sūcita iti kecit |",
  "SA14n1164:421": "abhisambodhyavasthātaḥ prāgapi vyākurvannāha |",
  "SA14n1164:422": "seyamānandetyādi |",
  "SA14n1164:423": "vyākṛtānāmeva tatrotpādādvismaya ityāha |",
  "SA14n1164:424": "atha khalvāyuṣmata ityādi |",
  "SA14n1164:425": "sādhūktatvādāha |",
  "SA14n1164:426": "evametadityādi |",
  "SA14n1164:427": "tatra kleśāvaraṇaprahāṇāduttīrṇapaṅkāḥ |",
  "SA14n1164:428": "mūrdhābhisamaye&#39;",
  "SA14n1164:429": "vasthitatvādbodhipariniṣpattyupagatāḥ |",
  "SA14n1164:430": "śrāvakasaṅghamapi vyākurvannāha |",
  "SA14n1164:431": "tasya khalu punarityādi |",
  "SA14n1164:432": "tathaiva tatkasya hetorityāśaṅkyāha |",
  "SA14n1164:433": "tāvanta ityādi |",
  "SA14n1164:434": "kṛtapuṇyānāṃ niṣpannapraṇidhānatvenāha |",
  "SA14n1164:435": "tena khalu punarityādi |",
  "SA14n1164:436": "upasaṃharannāha |",
  "SA14n1164:437": "suvarṇapuṣpasyetyādi |",
  "SA14n1164:438": "atyāścaryaṃ śrutvā pūrvayogaṃ praśnayannāha |",
  "SA14n1164:439": "anayā bhagavannityādi |",
  "SA14n1164:440": "svarūpamāvedayannāha |",
  "SA14n1164:441": "anayānandetyādi |",
  "SA14n1164:442": "praṇidhānānurūpamevedaṃ sarvaprakāravyākaraṇamityāha |",
  "SA14n1164:443": "kṛtaparikarmetyādi |",
  "SA14n1164:444": "tatra prāptadarśanamārgatvātkṛtaparikarmā |",
  "SA14n1164:445": "viditabhāvanāpathasvabhāvatvātkṛtaparyantā |",
  "SA14n1164:446": "tathaiva svahastayannāha |",
  "SA14n1164:447": "evametadityādi ||",
  "SA14n1164:448": "abhisamayālaṅkārālokāyāṃ prajñāpāramitāvyākhyāyāṃ gaṅgadevā bhaginīparivarto nāmaikonaviṃśatitamaḥ ||"
}