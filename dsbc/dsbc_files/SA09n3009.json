{
  "SA09n3009:0": " ||Vimalaratnalekhaḥ ||",
  "SA09n3009:1": "bhāratabhāṣāyām vimalaratnalekho nāma |",
  "SA09n3009:2": "bhoṭabhāṣāyām dri ma med pa rin po che-i phrina cesa vya va |",
  "SA09n3009:3": "guruve namaḥ |",
  "SA09n3009:4": "tārādevyai namaḥ ||",
  "SA09n3009:5": "(1) mahāgati(?)kāyaṁ dṛṣṭvā barddhayan buddhaśāsanam dharmeṇa pālayan rājyaṁ nayapālo nṛpo'bhavat || 1 ||",
  "SA09n3009:7": "tvaya pūrvvaṁ dānaṁ daśa kuśalāni poṣadhaḥ |",
  "SA09n3009:8": "kṣāntirvīryañcābhyastamiti deva tvamadhunā sampannaḥ || 2 ||",
  "SA09n3009:10": "(2) guruṇāmājñāṁ dhammānugataṁ sūtrādikañcedam |",
  "SA09n3009:11": "bhaktyā śirasā gṛhāṇa ātmaparayorhitaṁ bhavet || 3 ||",
  "SA09n3009:13": "vivarjayan sarvvasaṁśayaṁ siddhye kuru mahāyatnam |",
  "SA09n3009:14": "nidrālutvaṁ tandrāñca vivarjayan nityamudyamaṁ kuryā vīryāya || 4 ||",
  "SA09n3009:16": "(3) smṛtijñānāpramādena sadendriyadvārāṇi rakṣet |",
  "SA09n3009:17": "ahorātraṁ punaḥpuna- ścittasantānaṁ parīkṣeta || 5 ||",
  "SA09n3009:19": "svadoṣajñānaṁ cakṣuriva kuryāt paradoṣajñānaṁ tvandhavat |",
  "SA09n3009:20": "smṛtimanahaṅkāraṁ śūnyatāñca sadā bhāvayet || 6 ||",
  "SA09n3009:22": "(4) kuryāt svadoṣakīrttanaṁ nāparasya bhrāntimanusandadhyāt |",
  "SA09n3009:23": "kīrttayedaparasya guṇaṁ ātmaguṇantu gopayet || 7 ||",
  "SA09n3009:25": "tyajellābhaṁ satkārañca nityamātmakhyātiṁ tyajet |",
  "SA09n3009:26": "maitrīṁ karuṇāñca bhāvayed bodhicittaṁ sthiraṁ kuru || 8 ||",
  "SA09n3009:28": "(5) daśākuśalāni heyāni sadā śraddhā dṛḍhīkāryā |",
  "SA09n3009:29": "manāgapi priyaṁ santoṣaḥ kṛtānukampā ca smarttavyam || 9 ||",
  "SA09n3009:31": "krodho garvañca prahātavyaṁ kāryā ca hīnacittatā |",
  "SA09n3009:32": "mithyājīvikā vivarjanīyā dharmajīvikā jīvitavyā || 10 ||",
  "SA09n3009:34": "(6) sarvamāmiṣaṁ vivarjayed āryadhanena (ātmānaṁ)",
  "SA09n3009:35": "sampannaṁ kuryyāt |",
  "SA09n3009:36": "sadā samājaṁ tyajed araṇye nivaset || 11 ||",
  "SA09n3009:38": "tyajed vācamasambaddhāṁ nityaṁ syāt śuddhasaṁyataḥ |",
  "SA09n3009:39": "gurūpādhyāyadaśane śraddhayā paricaryāṁ kuryāt || 12 ||",
  "SA09n3009:41": "viśiṣṭe puruṣe dharmacakṣuṣi pudgale |",
  "SA09n3009:42": "ādikarmmikasattveṣu ca śāstṛsaṁjñāmutpādayet || 13 ||",
  "SA09n3009:44": "(7) duḥkhataptānāṁ sarvveṣāṁ sattvānāñca darśane |",
  "SA09n3009:45": "bodhicittamutpādya mātṛpitāputrasaṁjñāñcotpādayet || 14 ||",
  "SA09n3009:47": "sarvaṁ lokakṛtyaṁ tyaktvā nityaṁ samādhibhāvanāṁ kuru |",
  "SA09n3009:48": "tyaja pāpamitraṁ kalyāṇamitramā_ya || 15 ||",
  "SA09n3009:50": "(8) duḥśīlabhikṣūṇām anyeṣāṁ dharmmahīnānām |",
  "SA09n3009:51": "pāpācārāṇāñca darśane teṣāṁ nigrahānna viramet || 16 ||",
  "SA09n3009:53": "sarvverakalyāṇamitraiḥ sarvvaiḥ pāpasahāyaiḥ |",
  "SA09n3009:54": "ratnatraye gurā- vupādhyāya ācārye ca śraddhāhīnaiḥ || 17 ||",
  "SA09n3009:56": "(9) akṛtajñai- raihikabuddhibhiḥ |",
  "SA09n3009:57": "paratrālpaśraddhaiśca dinatrayātikrameṇa na vaset || 18 ||",
  "SA09n3009:59": "duṣṭāmaśubhāṁ bhūmiṁ parityajya yatra śubhaṁ gantavyam |",
  "SA09n3009:60": "yatra rāgastat parityājyam anāsaktaṁ vaset || 19 ||",
  "SA09n3009:62": "rāgo hi sugatimaprāpayan mokṣajīvanaṁ chīnatti |",
  "SA09n3009:63": "yatra kalyāṇamitraṁ vasati tatra nityaṁ vaset || 20 ||",
  "SA09n3009:65": "(10) guruṁ sadāśritya nityaṁ sūtranikāyamavalokayet |",
  "SA09n3009:66": "ādau yadārabdhaṁ prathamaṁ tadeva sādhayitavyam |",
  "SA09n3009:67": "anyathā nobhayaṁ sidhyati || 21 ||",
  "SA09n3009:69": "anyeṣu pāpadeśanāyāṁ paramapuṇye ca yateta |",
  "SA09n3009:70": "vṛttānukūlaṁ lokaṁ sadā paralokacittañca rakṣet || 22 ||",
  "SA09n3009:72": "(11) yadā cittamunnataṁ jāyate tadā garvaṁ chindyāt |",
  "SA09n3009:73": "apramādavirahe gurūpadeśaḥ smarttavyaḥ || 23 ||",
  "SA09n3009:75": "līnacitte jāte cittonnatimapi praśaṁset |",
  "SA09n3009:76": "smṛtvā prajñāpāramitāṁ nikhilaprapañcopaśamaṁ kuryāt || 24 ||",
  "SA09n3009:78": "(12) yadā rāgadveṣaviṣayo jāyate māyāprapañcavat paśyet |",
  "SA09n3009:79": "nindāvākyaśravaṇe pratiśrutkāvajjānīyāt || 25 ||",
  "SA09n3009:81": "(13) kāyapīḍodbhave pūrvakarmāvalokayet |",
  "SA09n3009:82": "prāntāraṇye pravasan mṛgaśavavat || 26 ||",
  "SA09n3009:84": "yatra kenāpi na jñāyate [ tatra] ātmanātmānaṁ gopayet |",
  "SA09n3009:85": "sadeṣṭadevatāmāśrayet kāme vyāpāde middhe styāne || 27 ||",
  "SA09n3009:87": "ālasye tandrāyāñca yadā cittamutpadyate tadā svapāpaṁ gaṇayet |",
  "SA09n3009:88": "vrataṁ hṛdi smared anityatāṁ mṛtyuñca bhāvayet || 28 ||",
  "SA09n3009:90": "anyasya purato'vasthānakāle śāntamṛju ca bhāṣeta |",
  "SA09n3009:91": "bhrūkuṭimukhena hāsyaṁ prahātavyaṁ |",
  "SA09n3009:92": "sadā smitena sthātavyaṁ nityamanyeṣu prītiśca kāryā || 29 ||",
  "SA09n3009:94": "(14) amātsaryeṇa tyāge prītiṁ kuryāt |",
  "SA09n3009:95": "nityamīrṣyā prahātavyā |",
  "SA09n3009:96": "anyasya cittaṁ rakṣet |",
  "SA09n3009:97": "sarvve vādāḥ prahātavyāḥ || 30 ||",
  "SA09n3009:99": "paricayena vinā nūtanena saṅgaṁ na kuryāt |",
  "SA09n3009:100": "sadā mantre samarthaḥ syāt |",
  "SA09n3009:101": "sadā kṣāntimān alpakāmaśca san santoṣaṁ kuryāt || 31 ||",
  "SA09n3009:103": "(15) caṇḍāladāsasaṁjñaḥ syāt lajjājñāne'patrapāyāṁ |",
  "SA09n3009:104": "tasyāṁ paralokārādhanāyāñca yateta |",
  "SA09n3009:105": "ātmasaṁyamaṁ kuryāt || 32 ||",
  "SA09n3009:107": "parāvajñā prahātavyā śraddhāśīlena tiṣṭhet |",
  "SA09n3009:108": "paropadeśakaraṇe kāruṇyopakāracittaḥ (tat) kuryāt || 33 ||",
  "SA09n3009:110": "(16) buddhadharmme śraddhāṁ saddharmmañca na jātu tyajet |",
  "SA09n3009:111": "nityaṁ ratnatraye śraddhāṁ saṁsāratrayaṁ ca pariśuddhaṁ kuryāt || 34 ||",
  "SA09n3009:113": "pūrvaṁ karuṇāgato 'horātraṁ trikṛtvaḥ |",
  "SA09n3009:114": "prasiddhasyārādhanāsaptakasya skandhatrayaṁ gṛhṇīyāt || 35 ||",
  "SA09n3009:116": "jagadduḥkhanirākaraṇakāma udārapraṇidhānaṁ sthāpayet |",
  "SA09n3009:117": "sattvaparipākaṁ bodhiñcecchet |",
  "SA09n3009:118": "sarvaṁ mahābodhau pariṇamayet || 36 ||",
  "SA09n3009:120": "(17) ciraṁ pratijñāya sadodyogī bhavet |",
  "SA09n3009:121": "evaṁ kṛte dvivargaḥ sampadyata āvaraṇadvayañca kṣīyate || 37 ||",
  "SA09n3009:123": "naradehalābhaḥ sārthako bhavati |",
  "SA09n3009:124": "dṛṣṭadharmme nirvvāṇaṁ bhavati |",
  "SA09n3009:125": "svaparārthaḥ sampadyate |",
  "SA09n3009:126": "paramatattvaṁ ca prāpyate || 38 ||",
  "SA09n3009:128": "(18) nidāghakokilapotaḥ madhuraṁ kūjatīti kiṁ mayūrapoto na madhuraṁ kūjati |",
  "SA09n3009:129": "yadyapi bahubhiḥ paṇḍitairuktaṁ (tathāpi)",
  "SA09n3009:130": "rājñāṁ vyasanacchedāya likhitamidam || 39 ||",
  "SA09n3009:132": "_____ kathāṁ śreyo'bhiprāyeṇa kuru |",
  "SA09n3009:133": "anyasmāyapi matimate janāya kathaya |",
  "SA09n3009:134": "(19) nityaṁ ṣaḍdevatāḥ smara śuddhaṁ vratamācara |",
  "SA09n3009:135": "rājaṁ dharmmeṇa pālaya ātmānaṁ ca kṣamaṁ kuru || 40 ||",
  "SA09n3009:137": "vimalaratnalekho nāma sthaviramahāpaṇḍitadīpaṅkaraśrījñānād rājñe nayapālāya preritā ślokacatvāriṁśat sampūrṇā ||",
  "SA09n3009:138": "tasminneva kāle tenaiva guruṇā parivarttakena bhikṣuṇā jayaśīlena ca parivartitā ślokacatvāriṁśat || (20)"
}