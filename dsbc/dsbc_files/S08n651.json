{
  "S08n651:0": "atha saptadaśaḥ paṭalavisaraḥ |",
  "S08n651:1": "atha khalu bhagavān śākyamuniḥ sarvatathāgatavikurvitaṃ nāma samādhiṃ samāpadyate sma |",
  "S08n651:2": "samanantarasamāpannasya bhagavataḥ śākyamuneḥ ūrṇākośād raśmayo niścarati sma |",
  "S08n651:3": "nīlapītāvadātamāñjiṣṭhasphaṭikavarṇaḥ |",
  "S08n651:4": "sarvaṃ cedaṃ budhakṣetramavabhāsya,",
  "S08n651:5": "sarvalokadhātvantarāṇi cālokayitvā,",
  "S08n651:6": "sarvagrahanakṣatrāṃśca muhūrtamātreṇa jihmīkṛtyākṛṣṭavā |",
  "S08n651:7": "ākṛṣṭā ca svakasvakā sthānāni sanniyojya tat parṣanmaṇḍalaṃ buddhādhiṣṭhānenākṛṣya ca,",
  "S08n651:8": "tatraiva bhagavataḥ śākyamunerūrṇākośāntardhīyate sma |",
  "S08n651:9": "sarvaṃ ca grahanakṣatratārakāḥ jyotiṣoruparudhyamānā ārtā bhītā bhagavantaṃ śākyamuniṃ prajagmuḥ |",
  "S08n651:10": "kṛtāñjalayaśca tasthure prakampayamānā muhurmuhuśca dharaṇitale prapatanamānāḥ ||",
  "S08n651:11": "atha bhagavān śākyamuniḥ sarveṣāṃ grahanakṣatratārakājyotiṣāṇāṃ ca bāliśopajanitabuddhīnāṃ ca dehināmanugrahārthaṃ vācamudīrayate sma |",
  "S08n651:12": "śṛṇvantu bhavanto mārṣāḥ ! devasaṅghā samānuṣāḥ ! karma eva sattvānāṃ vibhajate lokavaicitryam |",
  "S08n651:13": "yaśca budhānāṃ bhagavatāṃ vajrakāyaśarīratāmabhiniṣpattiryaśca sasurāsurasya lokasya bhramatsaṃsārāṭavīkāntārapraviṣṭasya lokasya vicitraśarīratāmabhiniṣpattiḥ sarvedaṃ karmajaṃ śubhāśubhaṃ nibandhanam |",
  "S08n651:14": "na tatra kartā kārakaḥ īśvaraḥ pradhāno vā puruṣā sāṅkhyāpasṛṣṭo vā pravartate kiñcid varjayitvā tu karmajaṃ sarvakarmapratyayajanito hetumapekṣate |",
  "S08n651:15": "sa ca hetupratyayamapekṣate |",
  "S08n651:16": "evaṃ pratītyasamutpattipratyayānto'nyamupaśliṣyate śleṣmāṇāṃ ca bhūtābhiniṣpattimahābhūtāṃ janayate |",
  "S08n651:17": "te ca mahābhūtā skandhāntaramanādigatikāt pratipadyante |",
  "S08n651:18": "prapannāśca gatideśāntaraṃ vistaravibhāgaśo'bhyupapadyante |",
  "S08n651:19": "kālāntaroparodhavilomatājñānavahnimīritā karmoparacitavāsanā aśeṣamapi nirdahante |",
  "S08n651:20": "tridhāyānasamatā niḥprapañcatāṃ samatinirharante |",
  "S08n651:21": "mahāyānadīrghakāloparacitakarma svakaṃ madhyakālapratyekakhaḍgināṃ svayambhu jñānaṃ pravartate |",
  "S08n651:22": "paraghoṣānupravṛttiśravaśrāvakānāṃ hrasvakālācirādhirājyaṃ tenātyapravṛttidharmāntaraṃ buddhireva pravartate bāliśānāṃ vimohitānām ||",
  "S08n651:23": "atha ca punarvicitrakarmajanito'yaṃ lokasanniveśadeśaveṣoparataḥ śivaṃ nirjarasampadamaśokavirajakarmalokasiddhimapekṣate |",
  "S08n651:24": "vimalaṃ mārgavinirmuktamaṣṭāṅgopetasuśītalaṃ karma eva kurute karma nānyaṃ karmāpekṣate ||",
  "S08n651:25": "karmākarmavinirmukto niḥprapañcaḥ sa tiṣṭhati |",
  "S08n651:26": "tridhā yānapravṛttastu nānyaṃ śāntimajāyate ||",
  "S08n651:27": "trividhaiva bhavenmantraṃ tridhā karma prakīrttitā |",
  "S08n651:28": "trividhaḥ phalaniṣpattistrividhaiva vicāraṇā ||",
  "S08n651:29": "viparītaṃ tridhā karma trividhaiva pradṛśyate |",
  "S08n651:30": "kuśalaṃ tat trividhaṃ proktaṃ punastantre pradṛśyate ||",
  "S08n651:31": "punareva vidhaṃ gotraṃ mantrāṇāmāspadaṃ śāntam |",
  "S08n651:32": "śāntaṃ nirvāṇagotraṃ tu buddhānāṃ śuddhamānasām ||",
  "S08n651:33": "tadeva karma pratyaṃśaṃ mantrāṅge prakīrtitaḥ |",
  "S08n651:34": "jyotiṣāṅgaṃ tathā loke sidhihetoḥ prakalpitam ||",
  "S08n651:35": "tadeva aṃśaṃ karmaṃ vai pratyayāṃśe pravartate |",
  "S08n651:36": "yathā hi śālī vrīhīṇāmaṅkureṇa vibhāvyate ||",
  "S08n651:37": "tathā hi siddhadravyāṇāṃ lakṣaṇena vibhāvyate |",
  "S08n651:38": "yathā hi śuklo varṇastu vyavahāreṇa prakalpyate ||",
  "S08n651:39": "tathāhi jyotiṣayuktīnāṃ vyavahārthaṃ prakalpyate |",
  "S08n651:40": "sarvataḥ sarvayuktīnāṃ karma evaṃ praśaṃsitam ||",
  "S08n651:41": "na tat karma vinā cihnaiḥ kvacid dehaḥ saṃsthitaḥ |",
  "S08n651:42": "cihnaiśca caritaiścāpi jātakairgotramāśṛtaiḥ ||",
  "S08n651:43": "vividhaiḥ śakunairnityaṃ tat karmaṃ copalabhyate |",
  "S08n651:44": "na kvacid vigrahī karma antalīno'nyalakṣyate ||",
  "S08n651:45": "jvaritaḥ sarvato janturvikāraiścopalakṣyate |",
  "S08n651:46": "evaṃ dehe samāsṛtya karma dṛśyati dehinām ||",
  "S08n651:47": "śubhāśubhaphalācihnajātakāstu prakīrttitāḥ |",
  "S08n651:48": "vividhā śakunayaḥ sattvā vividhā karmamudbhavā ||",
  "S08n651:49": "balakāla tathā yātrā vividhā prāṇināṃ rutā |",
  "S08n651:50": "śubhāśubhaphalā + + + + + ++ ++ + + + sadā ||",
  "S08n651:51": "siddhyasiddhinimittaṃ tu pratyayārthamavekṣate |",
  "S08n651:52": "nimittaṃ caritaṃ cihnaṃ pratyayeti prakalpitam ||",
  "S08n651:53": "tasmāt sarvaprayatnena pratyayaṃ tu apekṣate |",
  "S08n651:54": "yajjāpinā satā mantre sidhihetorapekṣayet ||",
  "S08n651:55": "karmasvakānyatāni avyaṅgāni lakṣayet |",
  "S08n651:56": "alakṣitaṃ tu sarvaṃ vai vighrakarmaiḥ sudāruṇaiḥ ||",
  "S08n651:57": "tasmāt sarvāṇyetāni aṅgānīti munervacaḥ |",
  "S08n651:58": "sālendrarājaḥ sarvajño bodhimaṇḍe samāviśet ||",
  "S08n651:59": "mantraṃ udīrayāmāsa sarvavighnapranāśanam |",
  "S08n651:60": "duḥsvapnaṃ durnimitaṃ tu duḥsahaṃ ca vināśanam ||",
  "S08n651:61": "tasya bodhigataṃ cittaṃ sarvajñasya mahātmane |",
  "S08n651:62": "māreṇa duṣṭacittena kṛto vighno mahābhayoḥ ||",
  "S08n651:63": "animittaṃ tena dṛṣṭaṃ vai tarormūle mahābhayam |",
  "S08n651:64": "animittāt tasya jāyante anekākārabhīṣaṇāḥ ||",
  "S08n651:65": "tasya puṇyabalādhānā cirakālābhilāṣiṇā |",
  "S08n651:66": "tena mantravarṇa tasya balāsau bhagnāśau namuciṃstadā ||",
  "S08n651:67": "ṛddhimanto mahāvīryā saṃvṛto'sau mahādyutiḥ |",
  "S08n651:68": "tasya mantraprabhāvena lipse bodhimuttamām ||",
  "S08n651:69": "sa eva vakṣyate mantraḥ durnimittopaghātanam |",
  "S08n651:70": "duḥsvapnaṃ duḥsahaṃ caivaṃ duṣṭasattvanivāraṇam ||",
  "S08n651:71": "śṛṇvantu devasaṅghā vai grahanakṣatrajyotiṣām |",
  "S08n651:72": "mantrarāṭ bhāṣitaḥ pūrvaṃ śālendreṇa jinena vai |",
  "S08n651:73": "nigrahārthaṃ ca duṣṭānāṃ grahanakṣatratārakām |",
  "S08n651:74": "bhūtāṃ caiva sarveṣāṃ saumyacittāṃ prabodhanām ||",
  "S08n651:75": "śṛṇvantu bhūtagaṇāḥ sarve ye kecit pṛthivīcarāḥ |",
  "S08n651:76": "apadā bahupadā vāpi dvipadā vāpi catuḥpadā ||",
  "S08n651:77": "sarve saṃkṣepataḥ sattvā ye kecit triṣu sthāvarāḥ |",
  "S08n651:78": "namaḥ samantabuddhānāmapratihataśāsanānām ||",
  "S08n651:79": "om kha kha khāhi khāhi |",
  "S08n651:80": "hum hum |",
  "S08n651:81": "jvala jvala |",
  "S08n651:82": "prajvala prajvala |",
  "S08n651:83": "tiṣṭha tiṣṭha |",
  "S08n651:84": "ṣṇīḥ phaṭ phaṭ svāhā |",
  "S08n651:85": "eṣa buddhāddhyuṣito mantraḥ jvāloṣṇīṣeti prakīrtitaḥ |",
  "S08n651:86": "yāni karmasahasrāṇi aśīti nava pañca ca ||",
  "S08n651:87": "karoti vividhāṃ karmāṃ sarvamaṅgalasammataḥ |",
  "S08n651:88": "duḥsvapnān durnimittāṃstu sakṛjjāpena nāśayet ||",
  "S08n651:89": "karoti aparāṃ karmāṃ sarvamantreṣu svāminaḥ |",
  "S08n651:90": "vaśitā sarvasattvānāṃ buddho'yaṃ prabhavo guruḥ ||",
  "S08n651:91": "smaraṇādasya mantrasya sarve vighnāḥ praṇaśyire |",
  "S08n651:92": "devātidevasambuddha ityuktvā munisattamaḥ ||",
  "S08n651:93": "muhūrtaṃ tasthure tūṣṇīṃ yāvat kālamudīkṣayet |",
  "S08n651:94": "tasthure devasaṅghāśca śuddhāvāsoparistadā ||",
  "S08n651:95": "sarveṣāṃ devamukhyānāṃ nakṣatragrahatārakām |",
  "S08n651:96": "samayaṃ jagmu te bhītā uṣṇīṣo mantrabhāṣitāḥ ||",
  "S08n651:97": "tulyavīryo mahāvīrya uṣṇīṣākhyo mahāprabhāḥ |",
  "S08n651:98": "śatapañcacatuṣkāṃ vā saptāṣṭā navatistathā ||",
  "S08n651:99": "dviṣaṣṭi pañcasaptānyā uṣṇīṣendrāḥ prakīrtitāḥ |",
  "S08n651:100": "etat saṅkhyamasaṅkhyeyā rājāno mūrdhajā śubhā ||",
  "S08n651:101": "teṣa tulyo ayaṃ mantraḥ jinamūrdhajajā iti ||",
  "S08n651:102": "āryamañjuśriyamūlakalpād bodhisattvapiṭakāvataṃsakāt",
  "S08n651:103": "mahāyānavaipulyasūtrāt pañcadaśamaḥ",
  "S08n651:104": "karmasvakapratyayapaṭalavisaraḥ parisamāpta iti |"
}