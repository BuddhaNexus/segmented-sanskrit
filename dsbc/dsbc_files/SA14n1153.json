{
  "SA14n1153:0": "adhigamānadhigamahetuṃ prāptiparihāraviṣayamuktaivaṃ prakṛtasyātyantaviśuddhilakṣaṇabhāvanāmārgasya sāmānyena viśuddhiṃ pratipādayituṃ gāmbhīrya pratipādayannāha |",
  "SA14n1153:1": "duradhimocetyādi |",
  "SA14n1153:2": "duḥkhenādhimocyata iti duradhimocā |",
  "SA14n1153:3": "duradhimokṣeti yāvat |",
  "SA14n1153:4": "nanu pṛthagjanāryabhedena bandhamokṣāt kathamabaddhamamuktam rūpamiti |",
  "SA14n1153:5": "tatkasya hetorityāśaṅkyāha |",
  "SA14n1153:6": "rūpāsvabhāvatvāditi |",
  "SA14n1153:7": "traipathikarūpasya nyāyato niḥsvabhāvatvāt |",
  "SA14n1153:8": "sāmānyena nirdiśyātītādibhedenāha |",
  "SA14n1153:9": "rūpasyetyādi |",
  "SA14n1153:10": "tathaiva tatkasya hetorityāśaṅkyāha |",
  "SA14n1153:11": "pūrvāntāsvabhāvamiti |",
  "SA14n1153:12": "pūrvānto hetustattvato&#39;",
  "SA14n1153:13": "nutpannatvenāsvabhāvo yasya vartamānarūpasyeti tathoktam |",
  "SA14n1153:14": "pūrvavattatkasya hetorityāśaṅkyāha |",
  "SA14n1153:15": "aparāntāsvabhāvamiti |",
  "SA14n1153:16": "aparāntaṃ kāryaṃ pūrvavadasvabhāvamasyeti vigrahaḥ |",
  "SA14n1153:17": "tathaiva tatkasya hetorityāśaṅkyāha |",
  "SA14n1153:18": "pratyutpannāsvabhāvamiti |",
  "SA14n1153:19": "pratyutpannalakṣaṇavirahitam |",
  "SA14n1153:20": "rūpādisvabhāvaśūnyatvena pṛthagjanāgocaratvādduradhimocā |",
  "SA14n1153:21": "laukikavītarāgāviṣayatvāt paramaduradhimocā |",
  "SA14n1153:22": "nanu rūpādiprajñāpāramitāsvabhāvayoḥ saṃvṛtiparamārthabhedena vivekapratipatteḥ kathaṃ paramaduradhimoceti |",
  "SA14n1153:23": "tatkasya hetorityāśaṅkyāha |",
  "SA14n1153:24": "yā rūpaviśuddhirityādi |",
  "SA14n1153:25": "nānātvalakṣaṇabhedābhāvādabhinnam |",
  "SA14n1153:26": "prabhedalakṣaṇacchedābhāvādacchinnam |",
  "SA14n1153:27": "svasāmānyalakṣaṇanānātvavirahādvā yathākramamuktam |",
  "SA14n1153:28": "iti hītyādi |",
  "SA14n1153:29": "saṃvṛtestathatā yaiva paramārthasyāpi sā matā |",
  "SA14n1153:30": "abhedāt so&#39;pi hi nyāyo yathādarśanamāsthitaḥ ||",
  "SA14n1153:31": "iti nyāyād yā rūpāderātmātmīyādyabhiniveśavigamānmāyopamatāviśuddhiḥ saiva sarvavipakṣarahitatvena srotaāpattyādiphalasya prajñāpāramitāyā viśuddhistathā phalasya yā viśuddhiḥ sā rūpāderviśuddhiriti advayādvaidhīkārādabhinnamacchinnam |",
  "SA14n1153:32": "tasmāt phalaviśuddhito rūpādiviśuddhistathā rūpādiviśuddhitaḥ phalaviśuddhiḥ kathiteti yāvat |",
  "SA14n1153:33": "tathā coktam |",
  "SA14n1153:34": "phalaśuddhiśca rūpādiśuddhireva tayordvayoḥ |",
  "SA14n1153:35": "abhinnācchinnatā yasmāditi śuddhirudīritā ||28 ||",
  "SA14n1153:36": "iti sāmānyena śuddhimevamabhidhāya viśeṣeṇāha |",
  "SA14n1153:37": "punaraparamityādi |",
  "SA14n1153:38": "sarvajñatāviśuddhiriti |",
  "SA14n1153:39": "trisarvajñatāviśuddhirityarthaḥ |",
  "SA14n1153:40": "tataścedamuktam |",
  "SA14n1153:41": "bhavati ||",
  "SA14n1153:42": "&quot;śrāvakāṇāṃ kleśāvaraṇaprahāṇāt,",
  "SA14n1153:43": "pratyekabuddhānāṃ tu kleśāvaraṇasya jñeyāvaraṇaikadeśagrāhyavikalpasya ca prahāṇāt sarvajñatāviśuddhiḥ |",
  "SA14n1153:44": "yānatrayamārgāvaraṇaprahāṇādbodhisattvānāṃ mārgajñatāviśuddhiḥ |",
  "SA14n1153:45": "savāsanakleśajñeyāvaraṇaprahāṇāddharmadhātūdbhavatvādātyantikī tathāgatānāṃ sarvākārajñatāviśuddhiri&quot;ti |",
  "SA14n1153:46": "tathā coktam |",
  "SA14n1153:47": "kleśajñeyatrimārgasya śiṣyakhaṅgajinaurasām |",
  "SA14n1153:48": "hānādviśuddhirātyantikī tu buddhasya sarvathā ||29 ||",
  "SA14n1153:49": "iti mārgajñatādhikāre viśuddhikathanaprasaṅgādātyantikī cetarā ca tathāgatānāṃ śrāvakāṇāñca yathākramaṃ viśuddhiḥ kathitā |",
  "SA14n1153:50": "sā kathamityāha |",
  "SA14n1153:51": "atha khalvāyuṣmānityādi |",
  "SA14n1153:52": "gambhīrāvabhāsakaryāloko&#39;",
  "SA14n1153:53": "pratisandhirasaṃkleśo&#39;",
  "SA14n1153:54": "prāptiranabhisamayo&#39;",
  "SA14n1153:55": "nabhinirvṛtiratyantamupapattirityāryaśāriputroktāni navapadārthāni |",
  "SA14n1153:56": "yathākramaṃ mṛdumṛdvādinavaprakārabhāvanāmārgasvabhāvatvena vācyāni |",
  "SA14n1153:57": "pratipadañca viśuddhatvāditi bhagavatoktavacanamadhimātrādhimātrādinavaprakāravipakṣaprahāṇato yojyam |",
  "SA14n1153:58": "kāmadhāturūpadhātvārūpyadhātuṣviti vacanātkāmadhātvādinavabhūmiko bhāvanāmārgo grāhyaḥ | yattūktam |",
  "SA14n1153:59": "kāmadhātau bhavāgre ca bodhimārgāṅgavarjitā |",
  "SA14n1153:60": "iti tadanupāyakuśalān śrāvakānadhikṛtyeti na tenāsya virodha ityeke |",
  "SA14n1153:61": "anāgamyasthānamārabhya yāvadākiñcinyāyatanaparyanto navabhūmiko bhāvanāmārga ityapare |",
  "SA14n1153:62": "kāmadhātvādivacanaṃ tu mātustatra paramārthato&#39;",
  "SA14n1153:63": "sthānapratipādanaparam |",
  "SA14n1153:64": "na tu navabhūmiprakāśakamiti |",
  "SA14n1153:65": "tadayaṃ samāsārthaḥ |",
  "SA14n1153:66": "yathoktāsu navabhūmiṣu pratyekaṃ yathāsaṃkhyañcādhimātrādhimātrādinavaprakāravipakṣasya pratipakṣabhāvena mṛdumṛdvādimārgo yathākramaṃ navaprakāraḥ sarvathā&#39;",
  "SA14n1153:67": "nyathā ca viśuddhihetutvādātyantikī cetarā ca viśuddhiriti |",
  "SA14n1153:68": "tathā coktam |",
  "SA14n1153:69": "mṛdumṛdvādiko mārgaḥ śuddhirnavasu bhūmiṣu |",
  "SA14n1153:70": "adhimātrādhimātrādermalasya pratipakṣataḥ ||30 ||iti |",
  "SA14n1153:71": "kathamanupacaritā&#39;",
  "SA14n1153:72": "tyantikī viśuddhirityāha |",
  "SA14n1153:73": "na jānātītyādi |",
  "SA14n1153:74": "svarūpaṃ na jānāti |",
  "SA14n1153:75": "prabhedaṃ na saṃjānīte |",
  "SA14n1153:76": "viśuddhatvāditi |",
  "SA14n1153:77": "traidhātukapratipakṣatvāt |",
  "SA14n1153:78": "kimiti viṣayagato&#39;",
  "SA14n1153:79": "yaṃ praśno na tu kṣepe |",
  "SA14n1153:80": "tadevāha |",
  "SA14n1153:81": "rūpamityādi |",
  "SA14n1153:82": "nanu sadāvasthitaṃ rūpaṃ kimiti na pratipadyata iti |",
  "SA14n1153:83": "tatkasya hetorityāśaṅkyāha |",
  "SA14n1153:84": "viśuddhatvāditi |",
  "SA14n1153:85": "tattvato niḥsvabhāvatvāt |",
  "SA14n1153:86": "nanu cādhimātrādhimātrādiḥ pratipakṣo mṛdumṛdvādibhirvipakṣairiti bhavitavyam |",
  "SA14n1153:87": "tatkathamanyathā nirdiṣṭamityāśaṅkāyāmāha |",
  "SA14n1153:88": "prajñāpāramitā bhagavan sarvajñatāyā ityādi |",
  "SA14n1153:89": "vyavasthitadharmatattvāpanayanābhāvānnāpakāraṃ karoti |",
  "SA14n1153:90": "apūrvākaraṇānnopakāraṃ karotīti pūrveṇa sambandhaḥ |",
  "SA14n1153:91": "pratipakṣaṃ na parigṛhṇāti |",
  "SA14n1153:92": "na vipakṣaṃ parityajati |",
  "SA14n1153:93": "na jānātītyādiprakaraṇasyāyaṃ samudāyārthaḥ |",
  "SA14n1153:94": "nanu cādhimātrādimātrādiḥ pratipakṣo mṛdumṛdvādivipakṣa iti bhavitavyam |",
  "SA14n1153:95": "tatkathamanyathā nirdeśa iti codyasya paramārthena kasyacinnopakārādikamiti parihāratastathā saṃvṛtyā sūkṣmamalāpakarṣaṇe rajakamahāyatnodāharaṇena mṛdumṛdvādikramapratipakṣotpādena ca sāmarthyākṣiptena samādhānatastasya yathānirdiṣṭabhāvanāmārgasyāntyakṣaṇasya traidhātukākārajñānajñeyayoranupalambhādyā samatā sarvadharmamāyopamatāpratipattiḥ saiva samastapratipakṣarūpatvamiti kṛtvā |",
  "SA14n1153:96": "ātyantiko viśuddhirmukhyā bhagavato buddhasyeṣyata iti |",
  "SA14n1153:97": "tathā coktam |",
  "SA14n1153:98": "tridhātupratipakṣatvaṃ samatā mānameyayoḥ |",
  "SA14n1153:99": "mārgasya ceṣyate tasya codyasya parihārataḥ ||31 ||iti",
  "SA14n1153:100": "bhāvanāmārgaparisamāptyanantaraṃ tadadhikāre prāgyaduktaṃ yā rūpaviśuddhiryā phalaviśuddhiryā sarvajñatāviśuddhiriti tannirdiśannāha |",
  "SA14n1153:101": "ātmaviśuddhito bhagavan rūpaviśuddhirityādi |",
  "SA14n1153:102": "yathātmanaḥ paraparikalpitasya paramārthato&#39;",
  "SA14n1153:103": "nutpattiviśuddhistadvadrūpādisarvajñatāntānāṃ viśuddhirveditavyeti hārakatrayasyārthaḥ |",
  "SA14n1153:104": "kevalaṃ saṃvṛtyā rūpādīnāmātmanaścārthakriyāsu yathāsaṃkhyaṃ yogyāyogyatvena tathyātathyatayā bhedo na tu paramārthata ityabhiprāyeṇa sarvatra bhagavatoktamatyantaviśuddhatvāditi |",
  "SA14n1153:105": "yathoktabhāvanāmārge tattvato nādhigama ityāha |",
  "SA14n1153:106": "ātmaviśuddhito bhagavanna prāptirnābhisamaya iti |",
  "SA14n1153:107": "tatra na prāptiragrajaprāptyā yogyatālakṣaṇayā |",
  "SA14n1153:108": "nābhisamayo vimuktimārgeṇa |",
  "SA14n1153:109": "tattvenaivamityāha |",
  "SA14n1153:110": "viśuddhatvāditi |",
  "SA14n1153:111": "śūnyatvādityarthaḥ |",
  "SA14n1153:112": "saṃvṛtyā tu sarvamevāstītyāha |",
  "SA14n1153:113": "ātmaparyantatayetyādi |",
  "SA14n1153:114": "avicāraikaramyapūrvapūrvakāraṇasyātmanaḥ svabhāvasyāparyantatayā rūpādīnāmaparyantatā gamyata iti yāvat |",
  "SA14n1153:115": "viśuddhatvānnyāyānuyāyinyotpattyā rahitatvāt |",
  "SA14n1153:116": "mārgajñatāmupasaṃharannāha |",
  "SA14n1153:117": "ya evamasyetyādi |",
  "SA14n1153:118": "evamanantaroktadhyāmīkaraṇatādikrameṇa yo&#39;",
  "SA14n1153:119": "yamavabodho&#39;",
  "SA14n1153:120": "dhigamaḥ seyaṃ prajñāpāramitā mārgajñatā bodhisattvānāṃ nirdoṣatvenāvagantavyā ||",
  "SA14n1153:121": "sarvavastuparijñānaṃ vinā na mārgajñatāparijñānaṃ samyagiti sarvajñatāṃ vaktuṃ saṃsāranirvāṇāpratiṣṭhānamāha |",
  "SA14n1153:122": "sā khalu punarityādinā |",
  "SA14n1153:123": "traiyadhvikadharmāṇāmanutpādākāreṇa tulyatāvabodhādyā śrāvakādyagocaratvena viprakṛtā viprakṛṣṭarūpā buddhabodhisattvānāṃ prajñāpāramitā matā |",
  "SA14n1153:124": "sā khalu punarnāpare tīre saṃsāre prajñayā&#39;",
  "SA14n1153:125": "dīnavadarśanāt |",
  "SA14n1153:126": "na pare tīre nirvāṇe kṛpayā sattvārthakaraṇānnāpi saṃsāranirvāṇamubhayamantareṇa vastuno&#39;",
  "SA14n1153:127": "sattvānmadhye&#39;",
  "SA14n1153:128": "pi vyavasthitā |",
  "SA14n1153:129": "atyantaviśuddhatvāditi |",
  "SA14n1153:130": "prajñākaruṇayoḥ samyak prativedhena saṃsāranirvāṇobhayopalambhaviyogāt |",
  "SA14n1153:131": "tathā coktam |",
  "SA14n1153:132": "nāpare na pare tīre nāntarāle tayoḥ sthitā |",
  "SA14n1153:133": "adhvanāṃ samatājñānāt prajñāpāramitā matā ||1 || iti",
  "SA14n1153:134": "sarvajñatādhikārādvyatirekanirdeśena śrāvakādīnāmadhvasamatājñānābhāvāt samyak prajñāpāramitā dūrībhūteti |",
  "SA14n1153:135": "svādhigamamātrātmikā tu prajñāpāramitā kṛpāprajñāvaikalyānnirvāṇe saṃsāre cāvasthitā vastvavastūpalambhatayeti jñeyam |",
  "SA14n1153:136": "evamuttaratrāpi kvacidanvayamukhena kvacidvyatirekamukhena kvacidubhayathāpi nirdeśa iti pratipattavyam |",
  "SA14n1153:137": "nanu-",
  "SA14n1153:138": "yaḥ pratītya samutpādaḥ śūnyatā saiva te matā |",
  "SA14n1153:139": "iti nyāyādadhvasamatājñānaṃ padārthāvabodha eva,",
  "SA14n1153:140": "sa ca sarveṣāmeva samastīti kathaṃ śrāvakādīnāṃ samyak prajñāpāramitādūrībhāva ityāha |",
  "SA14n1153:141": "evamapītyādi |",
  "SA14n1153:142": "apiśabdānna kevalamanyena bhāvādyākāreṇa |",
  "SA14n1153:143": "kintarhyevamapi na kvacit sthitetyapyabhiniveśanimittayogenetyarthaḥ |",
  "SA14n1153:144": "riñciṣyati dūrīkariṣyatīti |",
  "SA14n1153:145": "tadātve cāyatyāñceti yathākramaṃ vācyam |",
  "SA14n1153:146": "kimatra kāraṇaṃ nimittapratipattyā māturdūrībhāva iti |",
  "SA14n1153:147": "tatkasya hetorityāśaṅkyāha |",
  "SA14n1153:148": "nāmatopītyādi |",
  "SA14n1153:149": "tatra prajñāpāramitetyādivyapadeśamātraṃ nāma kalpitādilakṣaṇavastunimittam |",
  "SA14n1153:150": "saktisthānaviparyāsa saṅgaḥ |",
  "SA14n1153:151": "etaduktam |",
  "SA14n1153:152": "&quot;māyākāranirmitavastunaḥ pratibhāse&#39;",
  "SA14n1153:153": "viditatatsvarūpasya bhāvābhiniveśitayā naiḥsvābhāvyāpratibhāsa iva kalyāṇamitrādyupāyakauśalavaikalyānnimittayogena pratipattau viparyāsalakṣaṇopalambhasaṅgasambhavāt tatsamatāparijñānamavijñātabhāvarūpāṇāṃ śrāvakādīnāṃ nāstītyatasteṣāṃ dūrībhāvo jinajananyā &quot;iti |",
  "SA14n1153:154": "bodhisattvādīnāṃ tūtsāritabhāvābhiniveśabhrāntinimittānāṃ rūpādisarvadharmaparijñānameva tatsamatāparijñānamityatasteṣāṃ samyagāsannībhāvo&#39;",
  "SA14n1153:155": "syā māturiti sāmarthyāt kathitamityāha |",
  "SA14n1153:156": "āścaryaṃ bhagavannityādi |",
  "SA14n1153:157": "yāvaditi vacanāt supariśuddhetyādiparigrahaḥ |",
  "SA14n1153:158": "śrāvakapratyekabuddhādhigamaviparyayeṇa kathanāt svākhyātā |",
  "SA14n1153:159": "paripūrṇamahāyānādhigamataḥ sunirdiṣṭā |",
  "SA14n1153:160": "samastaguṇaprakarṣaniṣṭhādhigamataḥ supariniṣṭhitā |",
  "SA14n1153:161": "ime&#39;pi saṅgā iti nāmādyāḥ |",
  "SA14n1153:162": "śrāvakabodhisattvabhedādetadeva pratipattavyam |",
  "SA14n1153:163": "tathā coktam |",
  "SA14n1153:164": "anupāyena dūraṃ sā sanimittopalambhataḥ |",
  "SA14n1153:165": "upāyakauśalenāsyāḥ samyagāsannatoditā ||2 || iti",
  "SA14n1153:166": "śrāvakādīnāmevaṃ māturdūrībhāvenānuṣṭhānaṃ pratipakṣo&#39;",
  "SA14n1153:167": "pi san vastūpalambhaviparyāsapravṛttatvena bodhisattvānāṃ tyājyatvādvipakṣa iti pratipādayitumāha |",
  "SA14n1153:168": "katame ta ityādi |",
  "SA14n1153:169": "śūnyamiti |",
  "SA14n1153:170": "tīrthikaparikalpitātmano viveka iti |",
  "SA14n1153:171": "sañjānīta iti vakṣyamāṇena sambandhaḥ |",
  "SA14n1153:172": "iyantamiti |",
  "SA14n1153:173": "aprameyādisaṃkhyāvacchinnam |",
  "SA14n1153:174": "prathamena cittotpādeneti |",
  "SA14n1153:175": "dānādibodhipakṣopalakṣaṇamatra cittotpādaḥ |",
  "SA14n1153:176": "kathañcittotpādaḥ saṅga ityāha |",
  "SA14n1153:177": "katamenetyādi |",
  "SA14n1153:178": "viparyāsapravṛttatvenāha |",
  "SA14n1153:179": "sa cedityādi |",
  "SA14n1153:180": "idaṃ tat prathamaṃ bodhicittamiti |",
  "SA14n1153:181": "evamabhiniveśayogena yathā tadbodhicittaṃ sañjānīte |",
  "SA14n1153:182": "tathedaṃ tat prathamaṃ bodhicittaṃ pariṇāmayāmītyabhiniveśayogena yadā ca pariṇāmayati tadānena paryāyeṇa saṅgatiriti vākyārthaḥ |",
  "SA14n1153:183": "kasmādevaṃ viparyāsa ityāha |",
  "SA14n1153:184": "na ca cittaprakṛtirityādi |",
  "SA14n1153:185": "pariṇāmayitumiti |",
  "SA14n1153:186": "yathoktadvādaśaprakārabhedabhinnapariṇāmanāmanaskāreṇa cittasya prakṛtiranutpādatā na śakyā pariṇāmayituṃ tasyopalakṣaṇatvādekānekavasturūpatayā sañjñātumapi na śakyetyavagantavyam |",
  "SA14n1153:187": "sañjānīte pariṇāmayatīti padadvayasya prakṛtatvāt |",
  "SA14n1153:188": "etaduktam |",
  "SA14n1153:189": "&quot;rūpādiskandhānāṃ śūnyatve traiyadhvikānāñca sarvadharmāṇāṃ sāsravānāsravobhayasthānīyānāmatītādisvabhāvatve dānādibodhipakṣāṇāmanuṣṭhāne ca tāttvikopalambhasañjñāviparyāsapravṛttatvena yasmādvipakṣastasmādeṣāṃ prakṛtistathatā sañjñātumaśakye&quot;ti |",
  "SA14n1153:190": "tathā coktam |",
  "SA14n1153:191": "rūpādiskandhaśūnyatve dharmeṣu tryadhvageṣu ca |",
  "SA14n1153:192": "dānādau bodhipakṣeṣu caryāsañjñā vipakṣatā ||3 || iti",
  "SA14n1153:193": "yathoktārthaviparyayeṇa bodhisattvānāṃ pratipakṣamāha |",
  "SA14n1153:194": "tasmāttarhītyādinā |",
  "SA14n1153:195": "yato vipakṣastyājyastasmādbhūtānugamena deyadāyakapratigrāhakādyanupalambhayogena dānādau pareṣāṃ sandarśanādikaṃ kāryamityarthaḥ |",
  "SA14n1153:196": "evamātmānañca na kṣiṇotīti |",
  "SA14n1153:197": "tathaiva bhūtānugamayogena dānādau svayamavasthānādātmānamupalambhaviparyāsaviśeṣeṇa na vināśayati |",
  "SA14n1153:198": "imāśceti rūpādyālambanāḥ pūrvamuktāḥ |",
  "SA14n1153:199": "dharmatā&#39;viruddhasthūlataratamasaṅgakathanāt sādhu sādhviti sādhukāraṃ datvā sūkṣmatarasaṅgārthamāha |",
  "SA14n1153:200": "tena hi subhūta iti |",
  "SA14n1153:201": "nimittato manasikarotīti rūpakāyādyālambanenābhimukhīkaraṇāt |",
  "SA14n1153:202": "kathaṃ punarevaṃ saṅgaḥ kathita ityāha |",
  "SA14n1153:203": "yāvanti khalu punarityādi |",
  "SA14n1153:204": "tadayaṃ prakaraṇārthaḥ |",
  "SA14n1153:205": "trimaṇḍalaviśuddhyā dānādāvātmādyanavabodhena svaparayorniyojanaṃ samyak pravṛttatvāt sarvasaktinicayasthānapratiṣedhena copādeyatvāt sarvathā pratipakṣaḥ |",
  "SA14n1153:206": "tathāgatādiṣu namaskārādiḥ puṇyasambhārahetutvena pratipakṣo&#39;",
  "SA14n1153:207": "pi san sūkṣmasaktirūpatayā na sarvathā pratipakṣa iti |",
  "SA14n1153:208": "tathā coktam |",
  "SA14n1153:209": "dānādiṣvanahaṅkāraḥ pareṣāṃ tanniyojanam |",
  "SA14n1153:210": "saṅgakoṭī niṣedho&#39;",
  "SA14n1153:211": "yaṃ sūkṣmaḥ saṅgo jinādiṣu ||4 ||iti",
  "SA14n1153:212": "kathaṃ punaḥ sūkṣmasaktirvipakṣa iti |",
  "SA14n1153:213": "tatkasya hetorityāśaṅkyāha |",
  "SA14n1153:214": "nimittato hi subhūte saṅga iti |",
  "SA14n1153:215": "tadeva kathayannāha |",
  "SA14n1153:216": "iti hi sa ityādi |",
  "SA14n1153:217": "idameva tattvamiti niścayagrahaṇānnanimittīkartum |",
  "SA14n1153:218": "punaḥ punarālambanānnārambanīkartumiti bhedaḥ |",
  "SA14n1153:219": "nāpi sā dṛṣṭaśrutamatavijñāteti cakṣurvijñānena darśanādṛṣṭā |",
  "SA14n1153:220": "śrotravijñānena śravaṇācchrutā |",
  "SA14n1153:221": "ghrāṇajihvākāyavijñānairanubhūtatvānmatā |",
  "SA14n1153:222": "manovijñānenopalambhādvijñātā |",
  "SA14n1153:223": "nāpīti pratyekaṃ sambandhanīyam |",
  "SA14n1153:224": "etadeva jñeyajñānagāmbhīryabhedenāha |",
  "SA14n1153:225": "gambhīretyādinā |",
  "SA14n1153:226": "prakṛtiriti svabhāvastathateti yāvat |",
  "SA14n1153:227": "viviktatvāditi sarvopalambhaśūnyatvāt |",
  "SA14n1153:228": "prakṛtigambhīreti |",
  "SA14n1153:229": "prakṛtyā jñānasya svabhāvenānutpādena śrāvakādyaviṣayatvādgambhīrā prakṛti pariśuddhatvāt |",
  "SA14n1153:230": "prakṛtiviviktatvāditi |",
  "SA14n1153:231": "yathākramamavikārāviparyāsapariniṣpattyā pariniṣpannatvādityarthaḥ |",
  "SA14n1153:232": "etaduktam |",
  "SA14n1153:233": "&quot;yasmāt svabhāvenaiva sarvadharmagotrāṇāṃ jñānajñeyasvabhāvānāṃ prakṛtyaiva śūnyatvāt teṣāṃ gāmbhīryaṃ tasmāt kenacidrūpeṇopalambhaḥ sūkṣmāsaktirvipakṣa &quot;iti |",
  "SA14n1153:234": "tathā coktam |",
  "SA14n1153:235": "tadgāmbhīryaṃ prakṛtyaiva vivekāddharmapaddhateḥ | iti",
  "SA14n1153:236": "kathaṃ tarhi tasya varjanamityāha |",
  "SA14n1153:237": "prakṛtivivikteti |",
  "SA14n1153:238": "bhāvābhyupagamadoṣarahitatvena yasmāt prakṛtiviviktā,",
  "SA14n1153:239": "tasmānnamaskaromi |",
  "SA14n1153:240": "prajñāpāramitetivacanānna tarhi sarvadharmā viviktā ityāśaṅkāyāmāha |",
  "SA14n1153:241": "sarvadharmā ityādi |",
  "SA14n1153:242": "nanu svasaṃvedanarūpatvenāvagamābhāvāt sarvadharmaviviktatāyāḥ kathaṃ sā svasaṃvidrūpā prajñāpāramiteti |",
  "SA14n1153:243": "tatkasya hetorityāśaṅkyāha |",
  "SA14n1153:244": "tathā hi subhūta ityādi |",
  "SA14n1153:245": "etaduktam |",
  "SA14n1153:246": "&quot;bāhyavastupariniṣpattyabhāve svapnādāvivopadarśitavividhākāraprabhedaprapañcaṃ bahiriva parisphuradrūpaṃ vijñānamupajāyate yadā&#39;",
  "SA14n1153:247": "to jñānasya saṃvṛtyā māyopamatāvagamāttadavyatiriktatvenākṛtāḥ śūnyā māyopamāḥ sarvadharmā iti bhagavato&#39;",
  "SA14n1153:248": "bhisambodhātteṣāṃ viviktatā&#39;",
  "SA14n1153:249": "pyavagate&quot;ti |",
  "SA14n1153:250": "bhāvā jāyanti saṃvṛtyā paramārthe&#39;",
  "SA14n1153:251": "svabhāvakāḥ |",
  "SA14n1153:252": "tayā sarvamidaṃ satyamasatyaṃ paramārthataḥ ||",
  "SA14n1153:253": "ityāryalaṅkāvatārasūtrānusāreṇānantaramevārthatattvaṃ spaṣṭayannāha |",
  "SA14n1153:254": "tasmāttarhītyādi |",
  "SA14n1153:255": "anabhisambuddhāstattvata iti śeṣaḥ |",
  "SA14n1153:256": "sādhūktatvena samarthanamāha |",
  "SA14n1153:257": "tathāhītyādinā |",
  "SA14n1153:258": "kīdṛśī prakṛtirityāha |",
  "SA14n1153:259": "yā cetyādi |",
  "SA14n1153:260": "yā ca prakṛtiḥ svabhāvastathatā saiva svarūpavirahādaprakṛtiryā cāprakṛtiḥ sā sarvadharmāṇāṃ prakṛtirekalakṣaṇatvādekarūpatvādyadutālakṣaṇatvānniḥsvabhāvatvādityarthaḥ |",
  "SA14n1153:261": "etadevopasaṃharannāha |",
  "SA14n1153:262": "tasmāttarhītyādi |",
  "SA14n1153:263": "nanu bhinnakāraṇajanyatvena bhāvānāṃ bhinnasvabhāvatve kathamekalakṣaṇatvamiti |",
  "SA14n1153:264": "tatkasya hetorityāśaṅkyāha |",
  "SA14n1153:265": "na hi subhūta ityādi |",
  "SA14n1153:266": "evaṃ manyate |",
  "SA14n1153:267": "pramāṇavyāhatotpādarūpatvādeṣāṃ bhinnahetujanyatvanibandhanānekasvabhāvābhāve yasmādeṣāṃ na nānārūpatā paramārthatastasmādekaiva prakṛtiriti |",
  "SA14n1153:268": "evametā ityādi |",
  "SA14n1153:269": "yathoktakrameṇa rūpādisarvadharmāṇāmekaiva prakṛtiriti prakṛtiryadutā jñānajñeyasamataikaparijñāne pūrvoktāḥ saṃgakoṭyaḥ |",
  "SA14n1153:270": "sūkṣmāsaktirūpā vivarjitā bhavanti |",
  "SA14n1153:271": "tathā coktam |",
  "SA14n1153:272": "ekaprakṛtikaṃ jñānaṃ dharmāṇāṃ saṅgavarjanamiti ||5 ||",
  "SA14n1153:273": "kathaṃ punaḥ prakṛtyā dharmagāmbhīryaṃ prāguktamityāha |",
  "SA14n1153:274": "gambhīrā bhagavan prajñāpāramiteti |",
  "SA14n1153:275": "kathamiti kāṅkṣāpraśnaḥ |",
  "SA14n1153:276": "ākāśagambhīratayeti |",
  "SA14n1153:277": "sarvavijñānopalabdhārthanirākaraṇenānupalambhena jñānajñeyasamatāsaṃsūcakena yasmāttasyāḥ prakṛterdurbodhatā kathitā&#39;",
  "SA14n1153:278": "tastayā&#39;",
  "SA14n1153:279": "&#39;",
  "SA14n1153:280": "kāśasyeva gāmbhīryamityarthaḥ |",
  "SA14n1153:281": "tathā coktam |",
  "SA14n1153:282": "dṛṣṭādipratiṣedhena tasyā durbodhatoditā | iti",
  "SA14n1153:283": "kimpunaḥ kāraṇamevaṃ tasyāḥ prakṛterdurbodhatetyāha |",
  "SA14n1153:284": "duranubodhā bhagavan prajñāpāramiteti |",
  "SA14n1153:285": "atrāpi pūrvavat kāṅkṣāpraśnaḥ |",
  "SA14n1153:286": "na kaścidabhisaṃbudhyata iti |",
  "SA14n1153:287": "rūpādyāveṇikabuddhadharmādyākāraiḥ prakṛtestathatāsvābhāvyādanabhisambodhena yasmāccintātikrāntatvamiṣyate,",
  "SA14n1153:288": "ato&#39;syā durbodhateti yāvat |",
  "SA14n1153:289": "tathā coktam |",
  "SA14n1153:290": "rūpādibhiravijñānāttadacintyatvamiṣyate ||6 || iti",
  "SA14n1153:291": "acintyatvameva kuta ityāha |",
  "SA14n1153:292": "acintyetyādi |",
  "SA14n1153:293": "kathamiti śeṣaḥ |",
  "SA14n1153:294": "na cittena jñātavyā na cittena gamanīyeti yasmādakṛtatvenādhimokṣamanaskārānadhimokṣānna cittena jñātavyā tattvamanaskārāparijñānānna cittagamanīyā |",
  "SA14n1153:295": "tasmādacintyatvamiti yāvat |",
  "SA14n1153:296": "akṛtatvameva kathamityādi |",
  "SA14n1153:297": "akṛta ityādi |",
  "SA14n1153:298": "kathamityupaskāraḥ |",
  "SA14n1153:299": "kārakānupalabdhita iti kārakahetoranupalambhāt |",
  "SA14n1153:300": "tathā hi pratyakṣānupalambhasādhanaḥ kāryakāraṇabhāvo varṇitaḥ |",
  "SA14n1153:301": "tatra na tāvannirākāreṇāvasīyate |",
  "SA14n1153:302": "saṃvinmātreṇa sarvacetasāṃ sāmyādidamasya jñānaṃ nedamasyeti kuto vyavasthā |",
  "SA14n1153:303": "yato bījajñānādaṅkurajñāne tadajñānāttadajñāne ca bījaṃ kāraṇamaṅkuraḥ kāryamiti syāt |",
  "SA14n1153:304": "nāpi bījajanyatvādbījaṃ tenāvasīyate |",
  "SA14n1153:305": "mā bhūccakṣurjanyatvāccakṣuṣo&#39;",
  "SA14n1153:306": "vagatirata iti |",
  "SA14n1153:307": "atha nirākārasyāpi cetaso&#39;",
  "SA14n1153:308": "styasādhāraṇaḥ kaścidātmātiśayo hetudharmasāmarthyajanito yasmādiyaṃ vyavastheti cet |",
  "SA14n1153:309": "emapyātmātiśaya ityākārasyaiva nāmāntaramāropitam |",
  "SA14n1153:310": "na ca nāmāntarakaraṇādarthāntaraṃ bhavitumarhati |",
  "SA14n1153:311": "nāsāvākāraścetkastarhītyapadiśyatām |",
  "SA14n1153:312": "durupalakṣaṇatayā nāyamidantayā nirdeṣṭuṃ śakyata iti cet |",
  "SA14n1153:313": "yata eveyaṃ vyavasthedaṃ bījamayamaṅkura iti tadanupalakṣaṇe kuto&#39;numā syāt |",
  "SA14n1153:314": "na hi daṇḍaviṣāṇānupalakṣaṇe&#39;",
  "SA14n1153:315": "yaṃ daṇḍī viṣāṇī veti sthīyate |",
  "SA14n1153:316": "nāpi sākāreṇa |",
  "SA14n1153:317": "na hyākāro vastunā&#39;",
  "SA14n1153:318": "vyāpto&#39;",
  "SA14n1153:319": "satyapi tasmin dvicandrādāvasya bhāvānnaivambhrāntatvādasya |",
  "SA14n1153:320": "yastvabhrānto nāsāvasati vastuni bhavati na cānyavyabhicāre&#39;",
  "SA14n1153:321": "nyavyabhicāra ityapyasat |",
  "SA14n1153:322": "na hi kāryakāraṇabhāvasādhanavelāyāmayaṃ bhrāntaḥ khalvākāro&#39;",
  "SA14n1153:323": "yaṃ neti niścayanibandhanamastyarvāgdṛśaḥ,",
  "SA14n1153:324": "na cātīndriyadṛśaḥ pratīdamucyate |",
  "SA14n1153:325": "na cāsati niścaye hetuphalabhāvavyavasthā jyāyasī |",
  "SA14n1153:326": "na ca vastvākāro jñānasya yujyate |",
  "SA14n1153:327": "yadi hyekadeśena jñeyākāraṃ jñānamiti tatparicchidyāttadā sarve sarvavidaḥ prasajyeran |",
  "SA14n1153:328": "jñeyatvādibhiḥ sarvavastusādhāraṇairākārairanvitatvāt sarvajñānānāṃ sarvātmanāpi jñeyākāratve jñānasya jñānajñeyayoraikyena vibhāgāyogādvyavahārocchedaḥ |",
  "SA14n1153:329": "sarvātmanā ca saṃvedanasya saṃvedyākāratve tadabhāvādityalamatiprasaṅgena |",
  "SA14n1153:330": "mandabuddhijanānugraheṇa sannihitavineyajanaviparyāsanirācikīrṣayā yathānirdiṣṭa eva vipakṣapratipakṣayorayaṃ vibhāgo&#39;",
  "SA14n1153:331": "vasātavyaḥ |",
  "SA14n1153:332": "tathā coktam |",
  "SA14n1153:333": "evaṃ kṛtvā yathokto vai jñeyaḥ sarvajñatānaye |",
  "SA14n1153:334": "ayaṃ vibhāgo niḥśeṣo vipakṣapratipakṣayoḥ ||7 ||iti",
  "SA14n1153:335": "tayorvibhāvanāyāṃ kaḥ prayoga iti prayogārthamāha |",
  "SA14n1153:336": "tena hītyādi |",
  "SA14n1153:337": "yasmādeva vipakṣapratipakṣau heyopādeyau |",
  "SA14n1153:338": "tasmāttadarthaṃ kathañcaritavyamityarthaḥ |",
  "SA14n1153:339": "rūpādiprayogamāha |",
  "SA14n1153:340": "na rūpe caratyabhiniveśayogena yadā tadā carati prajñāpāramitāyām |",
  "SA14n1153:341": "evamuttaratra veditavyam |",
  "SA14n1153:342": "rūpādyanityādiprayogārthamāha |",
  "SA14n1153:343": "sacedrūpamanityamityādi |",
  "SA14n1153:344": "rūpādyaparipūriprayogamāha |",
  "SA14n1153:345": "sa cedrūpamapratipūrṇamityādinā |",
  "SA14n1153:346": "lakṣaṇa śūnyatvātkalpitarūpamapratipūrṇam |",
  "SA14n1153:347": "guṇagaṇopetatvāddharmatārūpaṃ pratipūrṇam |",
  "SA14n1153:348": "na tadrūpamityādi |",
  "SA14n1153:349": "dharmadharmiṇorbuddhiparikalpitabhedāt |",
  "SA14n1153:350": "sacedevamapi na carati |",
  "SA14n1153:351": "carati prajñāpāramitāyāmiti vakṣyamāṇena sambandhanīyam |",
  "SA14n1153:352": "yathoktadharmadeśanayā saṃjātātiśayatvenāha |",
  "SA14n1153:353": "āścaryamityādi |",
  "SA14n1153:354": "anyārthakathanena prakārāntarābhidhānādāścaryam |",
  "SA14n1153:355": "tasmādevaṃ prayogakathanena sasaṅgatā rūpādīnāmupalambharūpatvamasaṅgatā ca māturanupalambhasvabhāvatā kathitā |",
  "SA14n1153:356": "rūpādiṣṭhasaṅgaprayogamāha |",
  "SA14n1153:357": "rūpaṃ sasaṅgamasaṅgamityādi |",
  "SA14n1153:358": "sasaṅgamasaṅgamiti sopalambhamanupalambhamityarthaḥ |",
  "SA14n1153:359": "nanvabhiniveśamakṛtvā bhāvayitumaśakyatvātkathamevamucyata iti |",
  "SA14n1153:360": "tatkasya hetorityāśaṅkyāha |",
  "SA14n1153:361": "asaktetyādi |",
  "SA14n1153:362": "abhiṣvaṅgavigamādasaktā |",
  "SA14n1153:363": "abaddhā&#39;mukteti padadvayaṃ vyākhyātam |",
  "SA14n1153:364": "pratītyasamutpādaśūnyatārūpatvādasamatikrāntā |",
  "SA14n1153:365": "etaduktam |",
  "SA14n1153:366": "&quot;yathābhiniveśamatattvādyathātattvañcānabhiniveśādvikalpena vipayīkartumaśakyā yasmāt sarvajñatā tasmāttatra saṅgaṃ na janayatī&quot;ti |",
  "SA14n1153:367": "evaṃ hītyādyupasaṃhāraḥ |",
  "SA14n1153:368": "avikāraprayoga māha |",
  "SA14n1153:369": "āścaryamityādinā |",
  "SA14n1153:370": "deśanā&#39;deśanābhyāṃ yathākramaṃ granthātmikāyā māturniṣṭhāntardhānābhyāṃ parihāṇiḥ |",
  "SA14n1153:371": "tathā deśanayā yuktyāgamabādhitarūpeṇa santānāntare samutpādādvṛddhiḥ |",
  "SA14n1153:372": "adeśanayā nirantarapratisaṃlayanena svasantāne&#39;",
  "SA14n1153:373": "dhikārthadarśanādvṛddhiḥ |",
  "SA14n1153:374": "mukhyāyāstu māturnirvikārasvabhāvatvāt sarvametannāstītyāha |",
  "SA14n1153:375": "yā deśyamānāpītyādi |",
  "SA14n1153:376": "aviruddhatvāt sādhvityādivacanapūrvakametadeva dṛṣṭāntena spaṣṭayannāha |",
  "SA14n1153:377": "tadyathāpi nāmetyādi |",
  "SA14n1153:378": "akartṛprayogārthamāha |",
  "SA14n1153:379": "tadyathāpi nāma subhūte māyāpuruṣa ityādi |",
  "SA14n1153:380": "vitathaprakhyātirūpatvenākartṛtvādrāgadveṣakleśābhyāṃ nānunīyate na pratihanyate |",
  "SA14n1153:381": "ata eva tadudayakleśairna saṃkliśyata iti yojyam |",
  "SA14n1153:382": "duṣkaraprayogasya traividhyāduddeśaduṣkaratāsarvākārajñatāprayogārthamāha |",
  "SA14n1153:383": "duṣkarakāraka ityādi |",
  "SA14n1153:384": "notplavata iti na taralāyate noparivartate |",
  "SA14n1153:385": "na harṣamutpādayatīti yāvat |",
  "SA14n1153:386": "na ca pratyudāvartata iti |",
  "SA14n1153:387": "naiva vinivṛttiṃ kuryāt |",
  "SA14n1153:388": "ayaṃ sannāha iti |",
  "SA14n1153:389": "vakṣyamāṇāḥ sannāhaḥ |",
  "SA14n1153:390": "nanu sambhavatprajñādiprakarṣamavagamya yatnakaraṇāt ko nāmātiśayo duṣkara iti |",
  "SA14n1153:391": "tatkasya hetorityāśaṅkyāha |",
  "SA14n1153:392": "ākāśenetyādi |",
  "SA14n1153:393": "etaduktam |",
  "SA14n1153:394": "&quot;ākāśopamānapi sarvadharmānadhyālambya tattvataḥ sambhavatprajñādiprakarṣābhāve&#39;",
  "SA14n1153:395": "pi sarvākārajñatāyāḥ kṛtaśaḥ sannāhakāraṇādatiśayo duṣkara&quot;iti |",
  "SA14n1153:396": "ākāśasamānāṃ dharmadhātusamānāmiti |",
  "SA14n1153:397": "laukikalokottaraprasiddhibhedena dvayamuktam |",
  "SA14n1153:398": "prayogaduṣkaratāmārgajñatāprayogārthamāha |",
  "SA14n1153:399": "ākāśaṃ sa bhagavan parimocayitukāma iti |",
  "SA14n1153:400": "mārgajñatāyāṃ yaḥ prayoktukāma iti śeṣaḥ |",
  "SA14n1153:401": "kāritraduṣkaratā sarvajñatāprayogārthamāha |",
  "SA14n1153:402": "ākāśaṃ sa bhagavannutkṣeptukāma iti |",
  "SA14n1153:403": "sarvajñatāṃ yaḥ kartukāma ityupaskāraḥ |",
  "SA14n1153:404": "mahāvīryapāramitāprāpta iti |",
  "SA14n1153:405": "sannāhaprayogakāritreṣu śūnyatākaruṇāgarbhamahāvyavasāyasampannaḥ |",
  "SA14n1153:406": "sannāhaḥ sannahyata iti |",
  "SA14n1153:407": "trividhaduṣkaramutsahate |",
  "SA14n1153:408": "yathābhavyaphalaprāptyā bandhyaprayogārthamāha |",
  "SA14n1153:409": "atha khalvityādinā |",
  "SA14n1153:410": "anyatamo bhikṣuriti |",
  "SA14n1153:411": "akathāpuruṣo nāmagotrādibhiranabhilakṣitaḥ pudgala iti yāvat |",
  "SA14n1153:412": "namaskaromīti |",
  "SA14n1153:413": "anyeṣāmapi pārṣadānāṃ yathābhavyādhigamāvāptiṃ saṃsūcayan śūnyenānutpādādiprayogeṇa svānurūpādhigamājjātaprasādātiśayo namaskaroti |",
  "SA14n1153:414": "prayogamevāha |",
  "SA14n1153:415": "tathāhi bhagavannityādinā |",
  "SA14n1153:416": "ākāśa iti jñeyaśūnyatve |",
  "SA14n1153:417": "abhyavakāśa iti jñānaniḥsvabhāvatve |",
  "SA14n1153:418": "aparapratyayaprayogārthamāha |",
  "SA14n1153:419": "ājñāpayatu bhagavannityādi |",
  "SA14n1153:420": "no hīdamiti |",
  "SA14n1153:421": "aparapratyayatāṃ darśayati |",
  "SA14n1153:422": "pareṇa rakṣādau parapratyayatāsambhavāt |",
  "SA14n1153:423": "etadevaṃ praśnayannāha |",
  "SA14n1153:424": "evaṃ kauśika sa cedityādi |",
  "SA14n1153:425": "prajñāpāramitāvihāritvādeva svatastasya rakṣādayo bhaviṣyanti nānyatheti vākyārthaḥ |",
  "SA14n1153:426": "niḥsvabhāvadharmādhimokṣācca svatastasya rakṣādaya ityāha |",
  "SA14n1153:427": "api ca kauśiketyādi |",
  "SA14n1153:428": "saptavidhakhyātijñānaprayogamāha |",
  "SA14n1153:429": "tat kiṃ manyase kauśiketyādinā |",
  "SA14n1153:430": "tatra vijñānapariṇatatvena pariṇāmakhyātyā svapnopamāḥ |",
  "SA14n1153:431": "maṃtrauṣadhisaṃhṛtatvena samāhārakhyātyā māyopamāḥ |",
  "SA14n1153:432": "avidyamānatvena virodhakhyātyā marīcyupamāḥ |",
  "SA14n1153:433": "śabdapratyayatvāt pratyayakhyātyā pratiśrutkopamāḥ jñeyarūpāsaṅkramaṇādasaṅkrāntikhyātyā pratibhāsopamāḥ |",
  "SA14n1153:434": "ādhāravigamānnirādhārakhyātyāgandharvanagaropamāḥ |",
  "SA14n1153:435": "hetuvirahādakārakakhyātyā nirmitopamāśca bhāvā jñātā bhavantītyevaṃ pañcaviṃśatisāhasrikāyāmuktam |",
  "SA14n1153:436": "atra tu saṃkṣepasya vivakṣitatvāt pratiśrutkopamāḥ sarvadharmā iti vacanena madhyasya nirdeśādādyantatrikanirdeśa iti pratipattavyam |",
  "SA14n1153:437": "tadevamanvayamukhena bodhisattvānāṃ daśavidhaḥ |",
  "SA14n1153:438": "prayogaḥ kathito&#39;",
  "SA14n1153:439": "rthādyathoktaviparyayeṇa śrāvakādīnāṃ veditavyaḥ |",
  "SA14n1153:440": "tathā coktam |",
  "SA14n1153:441": "rūpādau tadanityādau tadapūriprapūrayoḥ |",
  "SA14n1153:442": "tadasaṅgatve caryāyāḥ prayogaḥ pratiṣedhataḥ ||8 ||",
  "SA14n1153:443": "avikāro na kartā ca prayogo duṣkarastridhā |",
  "SA14n1153:444": "yathābhavyaṃ phalaprāpterabandhyo&#39;",
  "SA14n1153:445": "bhimataśca saḥ ||9 ||",
  "SA14n1153:446": "aparapratyayo yaśca saptadhākhyātivedakaḥ |iti",
  "SA14n1153:447": "samatādvāreṇa prayogo bhāvanīya iti samatāmāha |",
  "SA14n1153:448": "sa ca tān na manyata ityādinā tatra samāhitena cittena tānna manyate yato na samanupaśyati |",
  "SA14n1153:449": "te ca dharmā na vidyante |",
  "SA14n1153:450": "yato na sandṛśyate samāhitena manasā na jānāti |",
  "SA14n1153:451": "yato na sañjānīte |",
  "SA14n1153:452": "te ca dharmāstajjñānagamyā na saṃvidyante |",
  "SA14n1153:453": "yato nopalabhyanta iti yojyam |",
  "SA14n1153:454": "upasaṃhārārthamāha |",
  "SA14n1153:455": "sacedevaṃ viharatītyādi |",
  "SA14n1153:456": "tadevaṃ rūpādipadārthamananā |",
  "SA14n1153:457": "nīlādinimittamananā |",
  "SA14n1153:458": "rūpaṃ dvidhā viṃśatidhetyādi prapañcamananā |",
  "SA14n1153:459": "nirvedhabhāgīyādyadhigamamananānāṃ pratiṣedhena jñātṛjñeyadharmānupalabdhiścaturdhoktā vijñeyā |",
  "SA14n1153:460": "tathā coktam |",
  "SA14n1153:461": "caturdhā&#39;mananā tasya rūpādau samatā matā ||10 || iti",
  "SA14n1153:462": "prayogasamatāṃ pratividhya darśanamārgo dhyeya ityadhunā vaktavyaḥ |",
  "SA14n1153:463": "sa ca ṣoḍaśakṣaṇika iti |",
  "SA14n1153:464": "&quot;kṣaṇāntarābhāvajñāpanārthaṃ sākṣibhāvakathanāya sarvabuddhabhāṣitatvapratipādanāya cātha khalu buddhānubhāvenetyādivacanami&quot;",
  "SA14n1153:465": "tyāryavimuktisena |",
  "SA14n1153:466": "upāyakauśalabalenānyeṣāṃ vidhipratiṣedhābhāvāt sahalokadhātau bhadrakalpe bodhisattvasahasrasya niyamena buddhatvaprāpterbuddhasahasramityuktam |",
  "SA14n1153:467": "nāmabhiriti padasamudāyairvākyaiḥ |",
  "SA14n1153:468": "padairiti suptiṅantairakṣarasamudāyaiḥ |",
  "SA14n1153:469": "akṣarairiti evamityādivarṇaiḥ |",
  "SA14n1153:470": "ayameva prajñāpāramitā parivarta iti viśuddhiparivarta ityarthaḥ |",
  "SA14n1153:471": "tatrātītatathāgatānudāharaṇaṃ taddeśanāparyupayogajñāpanārtham |",
  "SA14n1153:472": "maitreya ityanāgatatathāgatodāharaṇam |",
  "SA14n1153:473": "anāgatasattvārthaprayojanāviṣkaraṇārtham ||",
  "SA14n1153:474": "abhisamayālaṅkārālokāyāṃ prajñāpāramitāvyākhyāyāṃ viśuddhiparivarto nāmāṣṭamaḥ ||"
}