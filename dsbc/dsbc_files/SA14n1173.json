{
  "SA14n1173:0": "aṣṭāviṃśatitamaparivartaḥ |",
  "SA14n1173:1": "yathoktabodhidarśanādimārgasandarśanayā sampannahetukairmārgadarśanādhigamādbhikṣubhiḥ kṛtā pūjetyāha |",
  "SA14n1173:2": "atha khalvityādi |",
  "SA14n1173:3": "gṛhītamāndāravapuṣpadevaputrasannipāto bhikṣuṇāṃ puṣpaprāptaye pūrvapraṇidhānabalādityevāvagantavyam |",
  "SA14n1173:4": "adhigamasampratyayalābhāduttarottarābhivṛddhyarthaṃ praṇidhānañca kṛtavanta ityāha |",
  "SA14n1173:5": "evañca vācamabhāṣanta ityādi |",
  "SA14n1173:6": "atha khalu bhagavannityādi |",
  "SA14n1173:7": "vyākhyātam |",
  "SA14n1173:8": "viṃśatikalpasahasrāṇīti |",
  "SA14n1173:9": "aparimitāyuṣo manuṣyānārabhya yāvaddaśavarṣāyuṣo jāyante&#39;",
  "SA14n1173:10": "yaṃ śastrarogābhyāṃ durbhikṣeṇa ca nirgamādapakarṣaḥ prathamo&#39;",
  "SA14n1173:11": "ntarakalpaḥ tebhyo daśavarṣāyuṣkebhyaḥ krameṇotkarṣaṃ gacchanto&#39;",
  "SA14n1173:12": "śītivarṣasahasrāyuṣo bhavanti |",
  "SA14n1173:13": "punaśca tathaivāyurapakarṣaṃ pratipadyamānā daśavarṣāyuṣa ityevamutkarṣāpakarṣabhedenāṣṭādaśāntarakalpāstato&#39;",
  "SA14n1173:14": "pi daśavarṣāyuṣkebhya evotkarṣaṃ prāpnuvanto&#39;",
  "SA14n1173:15": "śītivarṣasahasrāyuṣa ityayamutkarṣo viṃśatitamo&#39;",
  "SA14n1173:16": "ntarakalpaḥ |",
  "SA14n1173:17": "tathā yāvānevānyeṣāmutkarṣaṇāpakarṣaṇakālastāvāneva prathamasyāntarakalpasyāpakarṣakālaḥ,",
  "SA14n1173:18": "paścimasyotkarṣakāla iti samānakālāḥ sarve bhavantyevamekenāntarakalpena bhājanānāṃ dhvaṃsādekonaviṃśatyā śūnyībhavanādviṃśatimantarakalpān lokaḥ saṃvartate,",
  "SA14n1173:19": "viṃśatimantarakalpān saṃvṛtastiṣṭhati |",
  "SA14n1173:20": "tathaikenāntarakalpena bhājanābhinirvartanādekonaviṃśatyā vāsanādviṃśatimantarakalpān loko vivartate,",
  "SA14n1173:21": "viṃśatimantarakalpān vivṛttastiṣṭhatyevamaśītyantarakalpasaṃkhyāvacchinno mahākalpo&#39;",
  "SA14n1173:22": "yaṃ bhadrakalpādistārakopamastu kalpā naivaṃ praṇidhānakuśalamūlādhipateyatvenātidīrghatvāt |",
  "SA14n1173:23": "ato&#39;pakarṣa eva kāle yathoktāntarakalpapramāṇena kālasya paricchedādviṃśatikalpasahasrāṇītyucyate |",
  "SA14n1173:24": "bodhinimittārthamevānyeṣāṃ samyaggranthārthādidvāreṇa prajñāpāramitāpratyarpaṇaṃ dvitīyaṃ kāraṇaṃ vaktumupodvātayannāha |",
  "SA14n1173:25": "ye&#39;hi kecidānandetyādi |",
  "SA14n1173:26": "tathaiva tatkasya hetorityāśaṅkyāha |",
  "SA14n1173:27": "tathā hi manuṣyeṣvityādi |",
  "SA14n1173:28": "na pratikrośayantītyādi saptapadāni yathākramaṃ sarvākārajñatādisaptābhisamayavilomanāditi vācyāni |",
  "SA14n1173:29": "na visaṃvādayiṣyati praṇidhānamiti |",
  "SA14n1173:30": "anuttarabodhiviṣaye pravṛttapraṇidhānam |",
  "SA14n1173:31": "yadyanyathāpraṇidhikaraṇānna visaṃvādayiṣyatyevaṃ tatkuśalamūlaṃ śrāvakapratyekabuddhatvāya na dāsyati vipākamityarthaḥ |",
  "SA14n1173:32": "upodghātaṃ kṛtvedānīṃ tathāgatasambandhena mṛduparīndanārthamāha |",
  "SA14n1173:33": "tasmāttarhītyādi |",
  "SA14n1173:34": "parīndāmi pratyarpayāmi |",
  "SA14n1173:35": "anuparīndāmi punarapi pratyarpayāmi udgrahaṇādyarthaṃ pratyarpaṇādevāryānando&#39;",
  "SA14n1173:36": "syā mātuḥ saṅgītikāra iti kecit |",
  "SA14n1173:37": "dhāraṇādyartha meva pratyarpaṇānmahāvajradhara eva saṅgītikāra ityapare |",
  "SA14n1173:38": "tatra vipraṇāśanamanyathākaraṇamutsarjanaṃ sarvathā pratyākhyānam vismaraṇamamanasikaraṇam |",
  "SA14n1173:39": "padasāmantakaḥ padaikadeśaḥ |",
  "SA14n1173:40": "kāyatrayaprāpaṇādyathākramaṃ mātā jananī janayitrī |",
  "SA14n1173:41": "tasmādeva sarvajñatāyāḥ samutpādanādāhārikā madhyaparīndanārthamāha |",
  "SA14n1173:42": "udgrahītavyeyamityādi |",
  "SA14n1173:43": "adhimātraparīndanārthamāha |",
  "SA14n1173:44": "yathā tadityādi |",
  "SA14n1173:45": "tattaditi kartavyañcetyādinā sambandhaḥ |",
  "SA14n1173:46": "tayā hītaiṣitayeti |",
  "SA14n1173:47": "tathāgatahitaiṣitayā bodhisattvasambandhenāpi mṛduparīndanārthamāha |",
  "SA14n1173:48": "ye&#39;pi ta ityādi |",
  "SA14n1173:49": "madhyaparīndanārthamāha |",
  "SA14n1173:50": "ye hi kecidityādi |",
  "SA14n1173:51": "adhimātraparīndanārthamāha |",
  "SA14n1173:52": "eṣā hyānandetyādi |",
  "SA14n1173:53": "bodhiprāptaye cāvyavahitaṃ svataḥ pracurataraprajñāpāramitābhāvanādipuṇyalakṣaṇaṃ tṛtīyaṃ kāraṇaṃ kathayannāha |",
  "SA14n1173:54": "sacettvamānanda śrāvakayānikānāmityādi |",
  "SA14n1173:55": "ekakṣaṇalavamuhūrtamapīti kṣaṇādigrahaṇaṃ yathākramaṃ tīkṣṇamadhyamṛdvindriyapudgalajñāpanārtham |",
  "SA14n1173:56": "tatrādhvaparyantaḥ kṣaṇaḥ viṃśatkṣaṇaśataṃ punastatkṣaṇaste punaḥ ṣaṣṭirlavaḥ |",
  "SA14n1173:57": "triṃśallavā muhūrtaḥ |",
  "SA14n1173:58": "sarvāntyo&#39;pi hi varṇātmā nimeṣatulitasthitiḥ |",
  "SA14n1173:59": "iti nyāyātkathaṃ kṣaṇenaikena dharmaṃ deśayatīti ceducyate |",
  "SA14n1173:60": "deśakabodhisattvādhipatyācchrotuḥ kṣaṇenaikena deśanādharmanirbhāsavataḥ pratyayasyotpādāt,",
  "SA14n1173:61": "tena tasya dharmo deśita iti vyapadiśyate |",
  "SA14n1173:62": "yathoktānyeva trīṇi samyaksambodhiprāptikāraṇānyavagantavyāni |",
  "SA14n1173:63": "tathā coktam |",
  "SA14n1173:64": "bodhau sandarśanānyeṣāṃ taddhetośca parīndanā |",
  "SA14n1173:65": "tatprāptyanantaro hetuḥ puṇyabāhulyalakṣaṇaḥ ||17 || iti",
  "SA14n1173:66": "yathānirdiṣṭakāraṇasahitasyaiva darśanamārgasya vikalpāpratibhāsane sāmarthyamiti pratipādayitumakṣobhyatathāgatasandarśanānābhāsagamanodāharaṇaṃ kathayannāha |",
  "SA14n1173:67": "atha khalu bhagavānnityādi |",
  "SA14n1173:68": "tatra sarvaguṇaratnākaratvāt sāgaropamā,",
  "SA14n1173:69": "gambhīradharmāvabodhāt gambhīrā,",
  "SA14n1173:70": "sarvamāraviṣayātikrāntatvādakṣobhyā |",
  "SA14n1173:71": "dārṣṭāntikamarthaṃ vaktumāha |",
  "SA14n1173:72": "evamānanda sarvadharmā iti |",
  "SA14n1173:73": "caturvidhagrāhyagrāhakavikalpānāṃ darśanamārge&#39;",
  "SA14n1173:74": "nabhāsasandarśanārthaṃ sarvadharmā na cakṣuṣo&#39;",
  "SA14n1173:75": "pyābhāsamāgacchantītyādi padacatuṣṭayam |",
  "SA14n1173:76": "etadeva samarthayitumāha |",
  "SA14n1173:77": "tatkasya hetorityādi |",
  "SA14n1173:78": "etadevaṃ kuta iti |",
  "SA14n1173:79": "tatkasya hetorityāśaṅkyāha |",
  "SA14n1173:80": "nirīhā hītyādi |",
  "SA14n1173:81": "etaduktaṃ bhavati |",
  "SA14n1173:82": "kalpito dharmo&#39;",
  "SA14n1173:83": "jānako yasmādākāśanirīhakatayā nirīhakastathā paratantro&#39;",
  "SA14n1173:84": "paśyako yato māyāpuruṣopamatvenācintyaḥ,",
  "SA14n1173:85": "pariniṣpanno&#39;",
  "SA14n1173:86": "pi na kāryasamartho yasmādasambhavatvenāvedaka iti |",
  "SA14n1173:87": "upasaṃharannāha |",
  "SA14n1173:88": "evaṃ caranta ityādi |",
  "SA14n1173:89": "kā punariyaṃ mahābodhiryadarthaṃ yathoktakāraṇatrayasahāyo darśanamārgo&#39;",
  "SA14n1173:90": "bhipreta iti |",
  "SA14n1173:91": "mahābodhimupodghātayannāha |",
  "SA14n1173:92": "sarvaśikṣāparamapāramitāṃ mahābodhimityādi |",
  "SA14n1173:93": "tathaiva tatkasya hetorityāśaṅkyāha |",
  "SA14n1173:94": "eṣā hītyādi |",
  "SA14n1173:95": "utkṣipya punareva nikṣipeyurityūrdhvamunnīya punareva pātayeyurityarthaḥ |",
  "SA14n1173:96": "na ca teṣāmityādi vineyajanapratibhāsāpekṣayocyate |",
  "SA14n1173:97": "natu bhagavatāṃ vikalpaḥ samudācarati |",
  "SA14n1173:98": "tatkasya hetorityāśaṅkyāha |",
  "SA14n1173:99": "aprameyetyādi nirvikalpatvāditi bhāvaḥ |",
  "SA14n1173:100": "nanvanyadānādiśikṣāsadbhāve kasmātprajñāpāramitāśikṣā vidhīyata ityāha |",
  "SA14n1173:101": "yāvatya ānanda ityādi |",
  "SA14n1173:102": "sāmānyenopoddhātaṃ kṛtvedānīṃ mahābodhisvarūpaṃ kathayannāha |",
  "SA14n1173:103": "akṣayā hītyādi |",
  "SA14n1173:104": "kṣayābhāvādakṣayajñānasvabhāvā mahābodhiḥ prajñāpāramitā |",
  "SA14n1173:105": "etadeva tatkasya hetorityāśaṅkya kathayannāha |",
  "SA14n1173:106": "asattvāditi kṣayābhāvādityarthaḥ |",
  "SA14n1173:107": "etadeva vistārayannāha |",
  "SA14n1173:108": "ākāśasya hītyādi |",
  "SA14n1173:109": "tatra pratyakṣeṇa svarūpaparicchedaḥ pramāṇam |",
  "SA14n1173:110": "anumānena viviktatāvabodhaḥ kṣayaḥ |",
  "SA14n1173:111": "āgamenobhābhyāṃ vā iyattāvadhāraṇaṃ paryantaḥ |",
  "SA14n1173:112": "ayamabhiprāyaḥ yathākāśasya dravyābhāvamātrasvabhāvatvātpramāṇādi grahītuṃ na śakyate tathā māturapīti |",
  "SA14n1173:113": "etadeva spaṣṭayannāha |",
  "SA14n1173:114": "tatkasya hetorityādi |",
  "SA14n1173:115": "granthapramāṇakathanena pramāṇādikamākhyātamiti cedāha |",
  "SA14n1173:116": "na mayānandetyādi |",
  "SA14n1173:117": "prajñāpāramitāyāstattvarūpāyā iti bhāvaḥ |",
  "SA14n1173:118": "kasyāstarhi pramāṇādikaṃ syādityāha |",
  "SA14n1173:119": "nāmakāyetyādi |",
  "SA14n1173:120": "tatra dharmāṇāṃ svabhāvādhivacanaṃ nāmakāyāsteṣāmeva viśeṣādhivacanaṃ padakāyāḥ tadubhayāśrayākṣarāṇi vyañjanakāyāḥ |",
  "SA14n1173:121": "nāmādisvabhāvā prajñāpāramitā pramāṇabaddhā sāpi na mukhyataḥ prajñāpāramitetyarthaḥ |",
  "SA14n1173:122": "tadeva spaṣṭayitumāha |",
  "SA14n1173:123": "tatkasya hetorityādi |",
  "SA14n1173:124": "etaduktaṃ paramārthatastāthāgataṃ jñānaṃ prajñāpāramitā tatpratipādanādupacāravṛtyā granthātmikā prajñāpāramitā tattvata iti |",
  "SA14n1173:125": "ata eva tattvamadhikṛtyāha |",
  "SA14n1173:126": "na hi pramāṇavatīyamityādi |",
  "SA14n1173:127": "tattvarūpāyāḥ pramāṇākathane kāraṇaṃ pṛcchannāha |",
  "SA14n1173:128": "kena punarityādi |",
  "SA14n1173:129": "parihārārthamāha |",
  "SA14n1173:130": "akṣayatvādityādi |",
  "SA14n1173:131": "viviktatvāditi |",
  "SA14n1173:132": "utpādābhāvenānutpādajñānasvabhāvatvādityarthaḥ |",
  "SA14n1173:133": "viviktasyeti |",
  "SA14n1173:134": "anutpannasya bhāvasya śūnyatā nopalabhyate dharmiṇo&#39;",
  "SA14n1173:135": "sattvāditi bhāvaḥ |",
  "SA14n1173:136": "aprameyatvāditi |",
  "SA14n1173:137": "kṣayotpādābhāvena pramātumaśakyatvāt |",
  "SA14n1173:138": "traiyadhvikatathāgatānāṃ kṣayānutpādajñānaprabhāvitatvamityāha |",
  "SA14n1173:139": "ye&#39;pi te ānanda ityādi |",
  "SA14n1173:140": "tatkṣaṇikānityatayā kṣīṇā prabandhānityatayā parikṣīṇā |",
  "SA14n1173:141": "upasaṃharannāha |",
  "SA14n1173:142": "tasmāttarhītyādi |",
  "SA14n1173:143": "etaduktam |",
  "SA14n1173:144": "kleśajñeyāvaraṇamalānāmutpannānutpannatvena kalpitānāṃ,",
  "SA14n1173:145": "dharmadhātuvinirmukto yasmāddharmo na vidyate |",
  "SA14n1173:146": "iti dharmadhātusvabhāvānāmākāśasyeva nirodhotpādābhāvādekānekasvabhāvakāryakāraṇavicārakapramāṇādyupapannabhāvavaidhūryādgaganakamalavadvā yathākramaṃ malānāṃ kṣayotpādābhāvādakṣayānutpādajñānātmikā sarvadharmāviparītādhigatilakṣaṇā mahābodhiryathāvatprajñāpāramitā dharmakāyo&#39;",
  "SA14n1173:147": "bhidhīyata iti |",
  "SA14n1173:148": "tathā coktam |",
  "SA14n1173:149": "kṣayānutpādayorjñāne malānāṃ bodhirucyate |",
  "SA14n1173:150": "kṣayābhāvādanutpādātte hi jñeye yathākramamiti ||28 ||",
  "SA14n1173:151": "evañca tattve nirdiṣṭe kecidbahulataropalambhābhiniveśena bhāvavināśābhisandhinā kṣīṇe kṣīṇamiti jñānaṃ kṣayajñānamanāgatabhāvānutpādābhisandhinā cānutpādajñānaṃ varṇayantīti mahābodhisvarūpaṃ vipratipattisthānatvenāhatya pratipādayitumāha |",
  "SA14n1173:152": "gambhīramidamityādi |",
  "SA14n1173:153": "tathaivānuvadannāha |",
  "SA14n1173:154": "akṣayetyādi |",
  "SA14n1173:155": "ākāśākṣayatvātsarvadharmānutpādata iti |",
  "SA14n1173:156": "ākāśasyeva kṣayābhāvāddharmāṇāñcotpādābhāvena kṣayānutpādajñānātmikā mahābodhirakṣayetyarthaḥ |",
  "SA14n1173:157": "ādikarmikāvasthāyāmupalambhābhiniveśena bhāvanāyāṃ kasmādīdṛśī prajñāpāramitā&#39;",
  "SA14n1173:158": "dhigamyata ityāha |",
  "SA14n1173:159": "kathaṃ bhagavannityādi |",
  "SA14n1173:160": "naiṣa doṣo yasmātprayogakālamevārabhya vināśotpādavigatānmāyopamān sarvadharmān bhāvayatītyāha |",
  "SA14n1173:161": "rūpākṣayatvenetyādi |",
  "SA14n1173:162": "prakārāntareṇāpi spaṣṭayannāha |",
  "SA14n1173:163": "evaṃ khalu subhūta ityādi |",
  "SA14n1173:164": "tatra pūrvajanmani kleśāvasthehāvidyā tathā puṇyādikarmāvasthā saṃskārāḥ tatheha janmani pratisandhikṣaṇe pañcaskandhavijñānam |",
  "SA14n1173:165": "sandhicittāt pareṇa ṣaḍāyatanotpādātpūrvaṃ nāmarūpam |",
  "SA14n1173:166": "tato yāvadindriyaviṣayavijñānatrikasannipāto na bhavati,",
  "SA14n1173:167": "tāvatṣaḍāyatanam |",
  "SA14n1173:168": "yāvadvedanātrayakāraṇaparicchedasamartho na bhavati,",
  "SA14n1173:169": "tāvat trikasannipātātsparśaḥ |",
  "SA14n1173:170": "maithunarāgātprāksukhādyanubhavāvasthā vedanā |",
  "SA14n1173:171": "viṣayaparyeṣaṇāvasthātaḥ prāk kāmaguṇamaithunarāgasamudācārāvasthā tṛṣṇā |",
  "SA14n1173:172": "viṣayaparyeṣaṇāvasthopādānam |",
  "SA14n1173:173": "viṣayaprāptihetuparidhāvanopārjitapaunarbhavikaṃ karma bhavaḥ |",
  "SA14n1173:174": "tena karmaṇā&#39;",
  "SA14n1173:175": "yatyāṃ punaḥ pratisandhirjātiḥ |",
  "SA14n1173:176": "tataḥ pareṇa yāvadvedanāvasthā sā jarāmaraṇamityādyantayordve dve madhyasthāviti trikāṇḍo dvādaśāṅgaḥ pratītyasamutpādo&#39;",
  "SA14n1173:177": "sya kṣayābhāvādakṣayatveneti pūrvavat |",
  "SA14n1173:178": "śāśvatocchedarahitatvenāntadvayavarjitā pratītyasamutpādavyavalokanā |",
  "SA14n1173:179": "anādyantamadhyaṃ tamiti |",
  "SA14n1173:180": "māyopamatvena janmanāśasthitivirahitaṃ pratītyasamutpādaṃ vyavalokayati |",
  "SA14n1173:181": "itthaṃbhūta eva pratītyasamutpādo grāhya ityāha |",
  "SA14n1173:182": "evaṃ vyavalokayata ityādi |",
  "SA14n1173:183": "tatra manasikāro&#39;",
  "SA14n1173:184": "kṣayābhinirhāraḥ |",
  "SA14n1173:185": "upāyakauśalaṃ pratītyasamutpādavicāraṇā |",
  "SA14n1173:186": "tadeva kathayannāha |",
  "SA14n1173:187": "kathaṃ prajñāpāramitāyāmityādi |",
  "SA14n1173:188": "saṃvṛtestarhyuccheda iti cedāha |",
  "SA14n1173:189": "evaṃ khalu punarityādi |",
  "SA14n1173:190": "ahetukamiti saṃvṛtyā hetorvidyamānatvāt |",
  "SA14n1173:191": "nityamityādi |",
  "SA14n1173:192": "tatrotpādahetorasatvānnityaḥ |",
  "SA14n1173:193": "utpannasya vināśābhāvāddhruvaḥ |",
  "SA14n1173:194": "āvirbhāvatirobhāvarūpeṇa vivartanācchāśvataḥ |",
  "SA14n1173:195": "avasthāntaraprāptivirahādavipariṇāmadharmakaḥ |",
  "SA14n1173:196": "kathaṃ punarupalabhyamānarūpādīnakṣayākāreṇābhimukhīkuryādityāha |",
  "SA14n1173:197": "yasmin samaye subhūta ityādi |",
  "SA14n1173:198": "rūpādisarvadharmānupalambhena sarvātmadharmagrāhaprahāṇāddarśanamārgavyāpāre dyotitaḥ syāt |",
  "SA14n1173:199": "yasmādevaṃ sarvadharmādarśanamato ye bhāvavināśābhisandhinā kṣīṇe kṣīṇamiti jñānaṃ kṣayajñānaṃ bhāvānutpādābhisandhinā cānutpanne&#39;",
  "SA14n1173:200": "nutpannamiti jñānamanutpādajñānaṃ varṇayanti,",
  "SA14n1173:201": "teṣāṃ kṣayānutpādavaikalyādetajjñānaṃ na ghaṭate |",
  "SA14n1173:202": "tathā hyutpannānutpannayoryathākramaṃ kṣayotpattivighātalakṣaṇanirodhenāniruddhāyāṃ paramārthatastathatārūpāyāṃ prakṛtau satyāṃ kataradvikalpādirūpamutpannaṃ kṣīṇaṃ kataraccānutpannamanutpattidharmakaṃ jātaṃ darśanamārgabalena vitathabhāvābhiniveśināṃ vādināṃ |",
  "SA14n1173:203": "yāvatā naiva kiñcit |",
  "SA14n1173:204": "tasmādyathoktameva kṣayānutpādajñānaṃ pratipattavyam |",
  "SA14n1173:205": "tathā coktaṃ -",
  "SA14n1173:206": "prakṛtāvaniruddhāyāṃ darśanākhyena vartmanā |",
  "SA14n1173:207": "vikalpajātaṃ kiṃ kṣīṇaṃ kiñcānutpattimāgatam ||19 ||iti",
  "SA14n1173:208": "anyathā tāttvikadharmasattvopagame bhagavataḥ sarvathā vikalpakleśajñeyāvaraṇaprahāṇaṃ durupapādaṃ syāt |",
  "SA14n1173:209": "tathā hyudayavyayaśūnyatvānnāstyātmeti vibhāvayannātmābhiniveśaṃ parityajya tadviviktasvabhāvaṃ skandhādikaṃ pratītyasamutpannamudayavyayadharmakaṃ samupalabhya nīlataddhiyoḥ sahopalambhaniyamāccittamātramevedaṃ na bāhyārtho&#39;",
  "SA14n1173:210": "stīti manasikurvannaparityaktagrāhakākāracittābhiniveśo bāhyārthābhiniveśaṃ tiraskṛtya grāhyābhāve grāhakābhāva iti nidhyāyaṃstāmapi grāhakākāralakṣaṇaṃ vijñaptimātratāmavadhūyādvayajñānameva kevalaṃ bhāvato bhāvarūpamiti niścitya tadapi pratītyasamutpannatvānmāyāvanniḥsvabhāvaṃ tattvato&#39;",
  "SA14n1173:211": "pagataikāntabhāvābhāvādiparāmarśarūpamiti bhāvayan bhāvanābalaniṣpattau keṣāñcinmaṇirūpyādijñānavadutsāritasakalabhrāntinimittāyā māyopamātmapratibhāsadhiyo nirvikalpāyāḥ kathañcit pratyātmavedyāyāḥ samutpāde jñeyāvaraṇaṃ samyagyogau prajahyāt |",
  "SA14n1173:212": "anyathā paraiḥ sarvadā ākāśasya dravyābhāvamātrarūpadhāraṇavadanādheyānapaneyasvarūpadhāraṇāddharmmāṇāṃ kṣaṇikānāṃ jñānamātrarūpāṇāṃ jñeyalakṣaṇānāñca yadi paramārthato vidyamānatā syāttadā pratipakṣabhāvanayā ākāśasyaiva teṣāṃ na kiñcit kriyate |",
  "SA14n1173:213": "ato bhāvābhiniveśaviparyāsāvinivṛtyā yadbhagavataḥ sarvathā jñeyāvaraṇaprahāṇaṃ dharmāṇāñcayatsattopagamyate tatparasparaviruddhārthābhyupagame vismayasthānīyaṃ bhavet |",
  "SA14n1173:214": "tathā coktam |",
  "SA14n1173:215": "sattā ca nāma dharmāṇāṃ jñeye vāvaraṇakṣayaḥ |",
  "SA14n1173:216": "kathyate yatparaiḥ śāsturatra vismīyate mayā ||20 || iti",
  "SA14n1173:217": "yasmādevaṃ bhāvābhiniveśena mukteranupapattirato&#39;",
  "SA14n1173:218": "pavādasamāroparūpamapanayanaprakṣepaṃ kasyaciddharmasyākṛtvedameva pratītyasamutpannaṃ saṃvṛtyā tathyarūpaṃ rūpādiniḥsvabhāvādirūpato nirūpaṇīyamevañca māyāgajenāparamāyāgajaparājayavadviparyāsanirvṛtyā tattvadarśī vimucyata iti pratipattavyam |",
  "SA14n1173:219": "tathā coktam |",
  "SA14n1173:220": "nāpaneyamataḥ kiñcitprakṣeptavyaṃ na kiñcana |",
  "SA14n1173:221": "draṣṭavyaṃ bhūtato bhūtaṃ bhūtadarśī vimucyate ||21 || iti",
  "SA14n1173:222": "yathoktāviparyayastatattvabhāvanayā sakalavipakṣadharmātikrama iti |",
  "SA14n1173:223": "mārāṇāṃ vaimanasyapratipādanenāha |",
  "SA14n1173:224": "yasmin samaye subhūta ityādi |",
  "SA14n1173:225": "pūrvavat tatkasya hetorityāśaṅkyāha |",
  "SA14n1173:226": "prajñāpāramitāvihāreṇa hītyādi |",
  "SA14n1173:227": "upasaṃharannāha |",
  "SA14n1173:228": "tasmāttarhītyādi |",
  "SA14n1173:229": "nanu mukhyato darśanamārgasya mahābodhikāraṇatvātkathaṃ prajñāpāramitāyāṃ caritavyamityuktamiti |",
  "SA14n1173:230": "tatkasya hetorityāśaṅkya |",
  "SA14n1173:231": "prakṛtameva darśanamārga vistareṇa vaktumāha |",
  "SA14n1173:232": "prajñāpāramitāyāṃ hītyādi |",
  "SA14n1173:233": "pratyekamevaṃ nirdiśya samudāyatvena vaktuṃ punarapyāha |",
  "SA14n1173:234": "prajñāpāramitāyāmityādi |",
  "SA14n1173:235": "ṣaṭpāramitāpūrṇādhivacanametadyaduta prajñāpāramiteti |",
  "SA14n1173:236": "prāgvacanāt prajñāpāramitācaryayaiva ṣaṭpāramitā bhāvanāparipūriṃ gacchantītyarthaḥ |",
  "SA14n1173:237": "iha tu granthasaṃkṣepasyābhipretatvādupalakṣaṇatvena pratyekaṃ dānādipāramitācaryayāpi ṣaḍeva pāramitā bhāvanāniṣpatiṃ pratipadyanta ityavagantavyam |",
  "SA14n1173:238": "tathācoktaṃ pañcaviṃśatisāhasrikāyām |",
  "SA14n1173:239": "&quot;iha subhūte bodhisattvasya dānaṃ dadataḥ sattveṣu maitraṃ kāyavāṅmanaskarma pratyupasthitaṃ bhavatyevaṃ śīlapāramitā |",
  "SA14n1173:240": "tasyaiva pratigrāhakāṇāmākrośaparibhāṣādikṣamaṇena kṣāntipāramitā |",
  "SA14n1173:241": "tasyaiva yācakākrośaparibhāṣādibhirdānotsāhāparityāgādvīryapāramitā |",
  "SA14n1173:242": "tasyaiva ca taddānaṃ sarvākārajñatāyāṃ pariṇāmayataḥ śrāvakapratyekabuddhabhūmivikṣepacittābhāvena dhyānapāramitā |",
  "SA14n1173:243": "tasyaiva dānaṃ dadato māyābuddhipratyupasthāpanena kasyacidupakārāpakārādarśanātprajñāpāramite&quot;ti |",
  "SA14n1173:244": "evaṃ śīlaṃ rakṣato yāvatprajñāṃ bhāvayataḥ pratyekaṃ ṣaṭpāramitāparipūrisaṃgraho yathā sūtraṃ vācyaḥ |",
  "SA14n1173:245": "tasmādetaduktaṃ bhavati |",
  "SA14n1173:246": "dānādiṣaṭpāramitānāṃ pratyekamekaikabhāve dānādau yaḥ parasparaṃ sarvapāramitāsaṃgrahaḥ,",
  "SA14n1173:247": "so&#39;traikakṣaṇiko mūrdhābhisamaye duḥkhadharmajñānakṣāntisaṃgṛhītastrimaṇḍalaviśuddhiprabhāvitaḥ ṣaṭtriṃśadākāranirjāto darśanamārgo&#39;",
  "SA14n1173:248": "vasātavya iti |",
  "SA14n1173:249": "tathā coktam |",
  "SA14n1173:250": "ekaikasyeva dānādau teṣāṃ yaḥ saṅgraho mithaḥ |",
  "SA14n1173:251": "sa ekakṣaṇikaḥ kṣāntisaṅgṛhīto&#39;",
  "SA14n1173:252": "tra dṛkpatha ||22 || iti",
  "SA14n1173:253": "evaṃvidhavikalpānāṃ prāgeva prahāṇasambhavāt kathamasyāṃ prakarṣaparyantādhigamāvasthāyāṃ prahāṇaṃ nirdiśyata iti cet |",
  "SA14n1173:254": "nāyaṃ doṣo yasmātsūkṣmaguhyānupraveśamahābhijñāvibandhakasammohau tadvījaṃ ca daśamyāṃ bhūmau prahīyata ityāryasandhinirmocanādisūtre paṭhayate |",
  "SA14n1173:255": "tasmādyathoktasavāsanasaṃmohanidānasamucchedena nidānināmevaṃvidhagrāhyagrāhakacaturvikalpānāṃ prakarṣaparyantādhigamasvabhāvatvena daśamyāṃ bhūmau pratividdhe mūrdhābhisamaye niyamāt prahāṇaṃ pratipadyate |",
  "SA14n1173:256": "anyatra kādācitkaṃ prahāṇamiti pūrvācāryāḥ |",
  "SA14n1173:257": "mandabuddhīnāṃ vyutpādanādanugrahābhiprāyeṇa yathānirdiṣṭavikalpānāṃ viṣayabhedāt pratyekaṃ navadhā bhedaḥ kṛtaḥ |",
  "SA14n1173:258": "tīkṣṇabuddhīnāmavajñānirākaraṇāya nātiprabhedastathā pratipakṣāṇāmityavagantavyam |",
  "SA14n1173:259": "ayaṃ punariha samāsārthaḥ |",
  "SA14n1173:260": "yathoditā grāhyagrāhakavikalpāḥ sarva eva viparyāsasamutthāḥ |",
  "SA14n1173:261": "sa ca viparyāso&#39;",
  "SA14n1173:262": "nādikālīnabhāvādyabhiniveśalakṣaṇastasmādviparītālambanākāratayā tadvirodhinaiḥ svābhāvyajñānātprahīyata eva |",
  "SA14n1173:263": "tasmin prahīṇe tanmūlā grāhyavikalpādayaḥ kathamavasthānaṃ labheranniti |",
  "SA14n1173:264": "asmiṃśca darśanamārge samutpanne kāmarūpārūpyadhātubhedena pratyekaṃ caturvikalpanavaprakāratayā&#39;",
  "SA14n1173:265": "ṣṭottaraśatagrāhyagrāhakavikalpaprahāṇena tatsaṃgṛhītavikalpajanakavāsanākleśāṣṭottaraśataprahāṇaṃ pratītyasamutpādadharmatayopalabhya tatra vaśitvārthaṃ tāmeva punaḥpunabhāvayatītyāha |",
  "SA14n1173:266": "sarvāṇi copāyakauśalyāni ityādi |",
  "SA14n1173:267": "darśanamārgaprāpto yogau kleśajñeyāvaraṇabhayābhāvāt siṃhavijṛsbhitaṃ nāma samādhiṃ samāpadyottarakālamavidyāpratyayāḥ saṃskārā ityādyanulomaṃ jarāmaraṇanirodho jātinirodhādityādi pratilomaṃ pratītyasamutpādaṃ nirūpayati |",
  "SA14n1173:268": "idamatropāyakauśalaṃ pratipattavyam ||",
  "SA14n1173:269": "tathā coktam |",
  "SA14n1173:270": "sa samādhiṃ samāpadya tataḥ siṃhavijṛmbhitam |",
  "SA14n1173:271": "anulomaṃ vilomañca pratītyotpādamīkṣate ||23 ||iti",
  "SA14n1173:272": "darśanamārgamevamabhidhāya vipakṣaprahāṇādikamādhārapratipattipūrvakaṃ subodhamityādhāraṃ bhāvanāmārgaṃ vaktumāha |",
  "SA14n1173:273": "sarvopāyakauśalyāni subhūta ityādi |",
  "SA14n1173:274": "sarvopāyakauśalyamatra bhāvanāmārgaḥ |",
  "SA14n1173:275": "sa punarnavānupūrvasamāpattisaṅgṛhītastāḥ punaravaskandasamāpattisaṅgṛhītā ityavagantavyam |",
  "SA14n1173:276": "tasmādetaduktaṃ bhavati |",
  "SA14n1173:277": "prathamadhyānamārabhya yāvannirodhaṃ gatvā tato nirodhamārabhya yāvatprathamadhyānamāgamyaivamanulomapratilomakramadvayena caturdhyānacaturārūpyanirodhalakṣaṇā navasamāpattīrgatvā&#39;",
  "SA14n1173:278": "&#39;",
  "SA14n1173:279": "gamya punaḥ prathamaṃ dhyānaṃ samāpadya tato vyutthāya nirodhamevaṃ yāvannaivasaṃjñānāsaṃjñāyatanānirodhaṃ samāpadya tato vyutthāyānantarasamāpattimālambya kāmāvacaraṃ vijñānaṃ maryādārūpeṇāvasthāpyopāyakauśalyabalena vyutthāya tadeva vijñānamasamāhitamāmukhīkṛtya tato nirodhaṃ tato&#39;",
  "SA14n1173:280": "samāhitaṃ tato nirodhamekaṃ parityajya naivaṃsaṃjñānāsaṃjñāyatanaṃ tato&#39;",
  "SA14n1173:281": "samāhitaṃ tato dvayaṃ parityajyākiñcanyāyatanaṃ tato&#39;",
  "SA14n1173:282": "samāhitamevaṃ yāvadaṣṭau parityajya prathamaṃ dhyānaṃ samāpadya tato&#39;",
  "SA14n1173:283": "samāhitamityekādiparityāgenānirodhaṃ yāvadvisadṛśadvāreṇa gacchatītyatulyagāmavaskandasamāpattiṃ vaśitvalakṣaṇāṃ bhāvanāmārgasvabhāvāṃ sarvopāyakauśalyātmikāṃ parigrahītukāmena prajñāpāramitāyāṃ caritavyamiti |",
  "SA14n1173:284": "tathā coktam-",
  "SA14n1173:285": "kāmāptamavadhīkṛtya vijñānamasamāhitam |",
  "SA14n1173:286": "sanirodhāḥ samāpattīrgatvā&#39;",
  "SA14n1173:287": "&#39;",
  "SA14n1173:288": "gamya nava dvidhā ||24 ||",
  "SA14n1173:289": "ekadvitricatuḥpañcaṣaṭsaptāṣṭavyatikramāt |",
  "SA14n1173:290": "avaskandhasamāpattiranirodhamatulyatā ||25 || iti",
  "SA14n1173:291": "pañcaviṃśatisāhasrikāyāmamumevārthamadhikṛtya vistareṇa punariha subhūte bodhisattvo mahāsattvo viviktaṃ kāmairviviktaṃ pāpakairakuśalairdharmaiḥ savitarkasavicāraṃ vivekajaṃ prītisukhaṃ prathamadhyānamupasampadya viharatītyādyabhidhānānna sandehaḥ kāryaḥ | yastvāha |",
  "SA14n1173:292": "gatvā&#39;&#39;gamya dvidhā bhūmiraṣṭau śliṣṭaikalaṃdhitāḥ |",
  "SA14n1173:293": "vyutkrāntakasamāpattirvisabhāgatṛtīyagā || iti",
  "SA14n1173:294": "vacanātkathamevamavaskandasamāpattiriti |",
  "SA14n1173:295": "kiṃ khalu vāyasasya pāyasena sālakṣaṇyamanyadevedaṃ prasthānam |",
  "SA14n1173:296": "yasmāditthaṃbhūtopāyakauśalavatāṃ bodhisattvānāmasaṃkhyeyakalpakoṭiniyutaśatasahasraprasthānāparimitabuddhaparyupāsanena hetumahattvena bhāvanāmārgasya prativiśiṣṭatā syādityadoṣaḥ |",
  "SA14n1173:297": "tathāgatānusmaraṇapūrvakaṃ bhāvanāmārgālocanaṃ vidheyamityāha |",
  "SA14n1173:298": "yasmin samaye subhūte ityādi |",
  "SA14n1173:299": "divasasyātyayeneti |",
  "SA14n1173:300": "divasaparyavasānenāpyantaśo&#39;",
  "SA14n1173:301": "cchaṭāsaṅghātamātrakamityarthaḥ |",
  "SA14n1173:302": "bhāvanāmārgābhyāsasya pracuravicitrānuśaṃsaparidīpanārthamāha |",
  "SA14n1173:303": "yaśca subhūte aupalambhika ityādi |",
  "SA14n1173:304": "prajñāpāramitāmabhinirharediti bhāvanāmārgamutpādayet |",
  "SA14n1173:305": "gatipraśnaparihārabhedena punarapyanuśaṃsaṃ kathayannāha |",
  "SA14n1173:306": "tathāgatasamanvāhṛtasya hītyādi |",
  "SA14n1173:307": "kā gatiriti |",
  "SA14n1173:308": "kīdṛśī sabhāgatā nānyā gatirityapi tu samyaksambodhigatiḥ ime&#39;",
  "SA14n1173:309": "pi subhūte guṇā iti |",
  "SA14n1173:310": "imepyanuśaṃsā iti bahupuṇyaprasavanādiguṇāstathāgatasamanvāhārādayo&#39;nuśaṃsāḥ ||",
  "SA14n1173:311": "abhisamayālaṃkārālokāyāṃ prajñāpāramitāvyākhyāyāmavakīrṇakusumaparivarto nāmāṣṭāviṃśatitamaḥ ||"
}