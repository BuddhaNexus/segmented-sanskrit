{
  "SA21n2918:0": "Advayavajra Tattvaratnāvalī namaḥ śrivajrasattvāya |",
  "SA21n2918:1": "praṇamya vajrasattvasya caraṇāmbhoruhadvayam |",
  "SA21n2918:2": "tattvaratnāvalīṃ brūmaḥ śaraccandrāmaladyuteḥ ||",
  "SA21n2918:3": "(1) sadāmnāyaparibhraṣṭatamovṛtadṛśām iyam |",
  "SA21n2918:4": "tattvaratnāvalī samyak puṃsāṃ tattvaprakāśinī ||",
  "SA21n2918:5": "(2) (upodghātaḥ)",
  "SA21n2918:6": "tatra trīni yānāni,",
  "SA21n2918:7": "śrāvakayānaṃ pratyekabuddhayānaṃ mahāyānaṃ ceti |",
  "SA21n2918:8": "sthitayaś catasraḥ,",
  "SA21n2918:9": "vaibhāṣika-sautrāntika-yogācāra mādhyamika- bhedena |",
  "SA21n2918:10": "tatra vaibhāṣikasthityā śrāvakayānaṃ pratyekabuddhayānaṃ ca vyākhyāyate |",
  "SA21n2918:11": "mahāyānaṃ ca dvividhaṃ,",
  "SA21n2918:12": "pāramitānayo mantranayaś ceti |",
  "SA21n2918:13": "tatra ca pāramitānayaḥ sautrāntika-yogācāra-mādhyamika-sthityā vyākhyāyate |",
  "SA21n2918:14": "man-tranayas tu yogācāra-mādhyamika-sthityā vyākhyā- yate |",
  "SA21n2918:15": "yogācāraś ca dvi-vidhaḥ,",
  "SA21n2918:16": "sākāra-nirākāra-bhedena |",
  "SA21n2918:17": "evaṃ mādhy- amiko'pi māyopamādva-yavādi-sarvadharmāpratiṣṭhānavādi bhedāt dvi- vidhaḥ |",
  "SA21n2918:18": "(śrāvakayānaṃ)",
  "SA21n2918:19": "tatra śrāvakaḥ trividhaḥ,",
  "SA21n2918:20": "mṛdumadhyādhimātrabhedāt |",
  "SA21n2918:21": "atra ca mṛdu- madhyau pāścātyavaibhāṣikau,",
  "SA21n2918:22": "adhimātras tu kāśmīravaibhāṣikaḥ |",
  "SA21n2918:23": "I. tatra mṛduśrāvakasya vicāraḥ |",
  "SA21n2918:24": "nīlapītādibāhyārthāṅgīkārapūrvakaṃ pudgalasya nityānityatvaviyuktim āheti vivṛtiḥ |",
  "SA21n2918:25": "tad uktam- (p1) asti khalv iti nīlādi jagad iti jaḍīyase |",
  "SA21n2918:26": "bhāvagrahagrahāveśagambhīranayabhīrave ||",
  "SA21n2918:27": "(3) asti pudgalo- “bhāravāho ṇa ṇiccaṃ bhaṇāmi ṇāṇiccam bhaṇāmī“ ti,",
  "SA21n2918:28": "pu- dgalaś ca rāgavān saṃsaratīti rāgaprahāṇāyāśudhā bhāvanā dhyānam |",
  "SA21n2918:29": "aśubhā bhāvanā tu śarīrasya biṇ-mūtra-śukra-śoṇita-ślesmāntāntra-siṃhā- naka-cikkiṇa-klomaka-plīhā-yakṛt-prabhṛti-samudāyarūpatānirūpaṇam |",
  "SA21n2918:30": "tad uktam- imaṃ carmapuṭaṃ tāvat svabuddhau ca pṛthakkuru |",
  "SA21n2918:31": "asthipañjarato māṃsaṃ prajñāśastreṇa mocaya ||",
  "SA21n2918:32": "(4) asthīny api pṛthakkṛtvā paśya majjānam antataḥ |",
  "SA21n2918:33": "kim atra sāram astīti svayam eva vicāraya ||",
  "SA21n2918:34": "(5) iti |",
  "SA21n2918:35": "pudgalasya nityatvadarśanapūrvārohaḥ samādhimalam |",
  "SA21n2918:36": "yāvaj jīvaṃ buddhaṃ dharmaṃ saṃghaṃ śaraṇaṃ gacchāmi,",
  "SA21n2918:37": "kiṃ punar vandyau su- gatau'tha buddhau,",
  "SA21n2918:38": "yāvat kuśalamūlaṃ tam ekam ātmānaṃ damayiṣyāmy eka atmānaṃ śamayiṣyāmy ekam ātamānaṃ parinirvāpayi- ṣyāmīti dṛṣṭiḥ |",
  "SA21n2918:39": "II. madhyasyā dṛṣṭivivṛtiḥ pūrvavat |",
  "SA21n2918:40": "kiñcit parārtharucir asau,",
  "SA21n2918:41": "ānāpā- nasamādhinā nityānityatvaviyuktapudgaladarśanaṃ dhyānam |",
  "SA21n2918:42": "kumbha- kena niśceṣṭhībhāvaḥ samādhimalaṃ jāḍyāvāhakatvāt |",
  "SA21n2918:43": "III. śrāvaka-adhimātrasya bāhyārthāṅgīkāriṇaḥ śarīrasya nairātmya- tāvyavasthāpanaṃ vivṛtiḥ |",
  "SA21n2918:44": "caturāryasatyaparijñāne pudgalasya śūnyatā- darśanaṃ dhyānaṃ |",
  "SA21n2918:45": "atra ca duḥkhaṃ pañcaskandhasvarūpaṃ jñātavyaṃ |",
  "SA21n2918:46": "samudayo vikalpaḥ prahātavyaḥ,",
  "SA21n2918:47": "nirodho vipaśyanā sākṣātkartavyaḥ,",
  "SA21n2918:48": "mārgaḥ śūnyatā bhāvayitavyeti,",
  "SA21n2918:49": "śūnyatāyāḥ sadāśivarūpatādhyāropo dhyā- namalam |",
  "SA21n2918:50": "dṛṣṭau punar asya parārthakāritāviśeṣaḥ |",
  "SA21n2918:51": "IV. atra ca mṛduśrāvako niyatagotratvād akāruṇikatvāt śākyabuddha evety eke |",
  "SA21n2918:52": "anye tu- (p2) sarve buddhā bhaviṣyanti nābhavyo bhuvi vidyate |",
  "SA21n2918:53": "na kartavyo'vasādo'smāt samyaksambodhisādhane ||",
  "SA21n2918:54": "(6) iti sattvānāṃ mṛduśrāvako'pi samyaksambuddho bhaviṣyatīti |",
  "SA21n2918:55": "niyatagotraṃ tu kiñcit buddham apekṣata iti manyate |",
  "SA21n2918:56": "madhyas tu bhāvi- pratyekabuddhaḥ |",
  "SA21n2918:57": "adhimātras tu catuḥkalpāsaṃkhyeyābhinirvartyabu- ddha iti |",
  "SA21n2918:58": "(pratyekabuddhayānaṃ)",
  "SA21n2918:59": "I. pratyekabuddhayānasya vivṛtir adhimātraśrāvakasyaiva |",
  "SA21n2918:60": "ayaṃ ca pratipannapudgalaśūnyācintyatālakṣaṇānācāryasvayambhūjñānavipaśyanā- śamathaḥ |",
  "SA21n2918:61": "tatra indriyān nirodho vipaśyanā pudgalasyānupalabdhiḥ kāyavākcetasāṃ saṃyamaḥ śamathaḥ |",
  "SA21n2918:62": "idam asya dhyānam |",
  "SA21n2918:63": "atrāsannani- drasya cetasaḥ sukhāvasthādhyānam,",
  "SA21n2918:64": "cetasaḥ suṣuptāvasthādhyānaṃ ca samādhimalam |",
  "SA21n2918:65": "tatra pūrvasmin bhāskaramatānupraveśaḥ |",
  "SA21n2918:66": "tad uktam- anāgatāyāṃ nidrāyāṃ pranaṣṭe bāhyagocare |",
  "SA21n2918:67": "yā bhaven manaso'vasthā bhāvayet tāṃ prayatnataḥ ||",
  "SA21n2918:68": "(7) iti |",
  "SA21n2918:69": "aparasmin tu vaiśeṣikamatānupraveśaḥ |",
  "SA21n2918:70": "tad āhuḥ nāgārjunapādāḥ- ajānānaṃ hi prajñānaṃ nidrādṛṣṭāntasādhitam |",
  "SA21n2918:71": "indriyoparataṃ yadvaj jñānaṃ vaiśeṣikaṃ matam ||",
  "SA21n2918:72": "(8) bhagavataḥ pravacanam api- varaṃ jetavane ramye śṛgālatvaṃ vrajāmy aham |",
  "SA21n2918:73": "na tu vaiśeṣikaṃ mokṣaṃ gotvam āgantum arhati ||",
  "SA21n2918:74": "(9) iti |",
  "SA21n2918:75": "dṛṣṭir api pūrvavat |",
  "SA21n2918:76": "ayam api catuḥkalpāsaṃkhyeyābhinirvartyabu- ddhabhāvaḥ |",
  "SA21n2918:77": "II. karuṇā cānayoḥ śrāvakapratyekabuddhayoḥ sttvāvalambanā,",
  "SA21n2918:78": "duḥ- khaduḥkhatā-vipariṇāmaduḥkhatābhyām ahanyahani sattvān ālambya yā karuṇotpadyate sā sattvāvalambanā |",
  "SA21n2918:79": "śrāvakasya deśanā vācakī pratyekabu- ddhasya tu kāyikī |",
  "SA21n2918:80": "tad uktam- (p3) sambuddhānām anutpāde śrāvakānāṃ punaḥ kṣaye |",
  "SA21n2918:81": "jñānaṃ pratyekabuddhānām asaṃsargāt pravartate ||",
  "SA21n2918:82": "(10) (mahāyānaṃ) (pāramitānayaḥ)",
  "SA21n2918:83": "I. idānīṃ pāramitānayayogina ucyante |",
  "SA21n2918:84": "tatra mṛduḥ sautrāntikaḥ,",
  "SA21n2918:85": "asya khalu paramāṇusañcayarupo'rthaḥ sākārajñānajanakaḥ |",
  "SA21n2918:86": "tasya ceyam eva pratyavekṣaṇā yad uta sākārajñānajanakatvaṃ nāma |",
  "SA21n2918:87": "tad āhuḥ- bhinnakālaṃ kathaṃ grāhyam iti ced grāhyatāṃ viduḥ |",
  "SA21n2918:88": "hetutvam eva yuktijñā jñānākārārpaṇakṣamam ||",
  "SA21n2918:89": "(11) iti vivṛtiḥ |",
  "SA21n2918:90": "viṣayebhayḥ parāvṛttendriyagrāmasyācintyatā dhayānam |",
  "SA21n2918:91": "tad uktam abhyāsasyeyaṃ kalanā yat kālaḥ saṃkhyā kriyāyāḥ |",
  "SA21n2918:92": "tasmāt parica- yaḥ kartavyaḥ |",
  "SA21n2918:93": "paricayaś ca- cittaṃ niścitya bodhena abhyāsaṃ kurute yadā |",
  "SA21n2918:94": "tadā cittaṃ na paśyāmi kva gataṃ sthitaṃ bhavet ||",
  "SA21n2918:95": "(12) bhāvayed gṛhibhūte'pi ........ ṣilabdhākṣaṇam (?)",
  "SA21n2918:96": "vajraparyaṅkam ādhāya nāsāgre cañcalaṃ manaḥ ||",
  "SA21n2918:97": "(13) malam asya samādheḥ pūrvavat |",
  "SA21n2918:98": "tritayānupalabdhyā prajñāpāramitāsva- bhāvena pañcapāramitācaraṇaṃ phalavaimukhyena sattvārthapariṇāmanā tad dṛṣṭir iti |",
  "SA21n2918:99": "II. madhyo yogācāraḥ |",
  "SA21n2918:100": "tatra sākārāravijñānavādī “ṣaṭkena yugapad yo- gāt paramāṇoḥ ṣaḍaṅgate“ ty ādinā nyāyena paramāṇūnām apy anupapat- teḥ |",
  "SA21n2918:101": "cittamātram evedaṃ cittākāradhāri grāhyagrāhakabhāvavinirmuktaṃ prakāśaṃ prakāśata iti pratipannavān |",
  "SA21n2918:102": "tad uktaṃ cittamātraṃ bho jina- putrā ! yad uta traidhātukam iti |",
  "SA21n2918:103": "tathā cāhuḥ kīrtipādāḥ- dhiyo nīlādirūpatve bāhyo'rthaḥ kiṃnibandhanaḥ |",
  "SA21n2918:104": "dhiyo'nīlādirūpatve bāhyo'rthaṃ kiṃnibandhanaḥ ||",
  "SA21n2918:105": "(14) iti |",
  "SA21n2918:106": "anyatrāpy uktam- (4)",
  "SA21n2918:107": "na citteṣu bharibhūtā indriyārthāḥ svabhāvataḥ |",
  "SA21n2918:108": "rūpādipratibhāsena cittam eva hi bhāsate ||",
  "SA21n2918:109": "(15) tasmāt cittam eva citrākāraṃ paraṃ nirapekṣaprakāśyaṃ prakāśata iti sākāravijñānavādiyogācārasya vivṛtiḥ |",
  "SA21n2918:110": "nirākāravādiyogācaras tu cittam eva idam anākārasvasamvedanarūpaṃ iti manyate |",
  "SA21n2918:111": "tad uktam- bhāhye na vidyate hy artho yathā bālair vikalpyate |",
  "SA21n2918:112": "vāsanāluṭhitaṃ cittam arthabhāsaṃ pravartate ||",
  "SA21n2918:113": "(16) yāvad ābhāsate yac ca tan māyaiva ca bhāsate |",
  "SA21n2918:114": "tattvato hi nirābhāsaḥ śuddhānantanabhonibhaḥ ||",
  "SA21n2918:115": "(17) niṣprapañco nirābhāso dharmakāyo mahāmuneḥ |",
  "SA21n2918:116": "rūpakāyau tadudbhūtau pṛṣṭhe māyaiva tiṣṭhate ||",
  "SA21n2918:117": "(18) iti vivṛtiḥ |",
  "SA21n2918:118": "vidhūtasakalavikalpasaccittādvaitasākṣātkaraṇaṃ dhyānaṃ sākāravādi- naḥ |",
  "SA21n2918:119": "tad uktam- yatra yatra mano yāti jñeye tatraiva yojayet |",
  "SA21n2918:120": "calitvā yāsyate kutra sarvam eva hi tanmayam ||",
  "SA21n2918:121": "(19) iti |",
  "SA21n2918:122": "śātādvayācintyaniṣprapañcanirābhāsacittasākṣātkaraṇaṃ dhyānaṃ nirākāravādinaḥ |",
  "SA21n2918:123": "tathā ca- rūpam asya mataṃ svacchaṃ nirākāraṃ nirañjanam |",
  "SA21n2918:124": "śakyaṃ tena na hi jñātum abuddhena kadācana ||",
  "SA21n2918:125": "(20) vijñaptimātram evadam ity api hy upalambhataḥ |",
  "SA21n2918:126": "sthāpayann agrataḥ kiñcit tanmātre nāvatiṣṭhate ||",
  "SA21n2918:127": "(21) yadā tv ālambanaṃ jñānaṃ naivopalabhate tadā |",
  "SA21n2918:128": "sthitaṃ vijñānamātratve grāhyābhāve tad agrahāt ||",
  "SA21n2918:129": "(22) paramārthasannityasākāravijñānasamādhau bhagavataḥ saṃsthitavedānta- vādimatānupraveśaḥ |",
  "SA21n2918:130": "sa hi paramārthasannityaṃ svacid rūpabrahmābhi- (5)",
  "SA21n2918:131": "nnapariṇāmarūpaṃ jagad icchati |",
  "SA21n2918:132": "tathā coktam- yad yad vai dṛśyate kiñcit tat tat brahmeti kalpayet |",
  "SA21n2918:133": "tato nānyagataṃ cittaṃ brahmaṇy evāvatiṣṭhate ||",
  "SA21n2918:134": "(23) iti samāhimalaṃ sākāravādinaḥ |",
  "SA21n2918:135": "evaṃ nirākāravādināpi nityanirābhāsaniṣprapañcasvasamvedanavijñāna- bhāvanāyāṃ bhāskaramatasthitavedāntavādimatānupraveśaprasaṅgaḥ |",
  "SA21n2918:136": "so 'pi vyapagatasakalanāmarūpaprapañcopaplavaviśuddhaprakāśānandagha- nanityabrahmābhyupagacchati |",
  "SA21n2918:137": "bodhāmbhodhau mayi svacchaṃ tac chāyam viśvabuddhayaḥ |",
  "SA21n2918:138": "udito vā pralīno vā na vikalpāya kalpate ||",
  "SA21n2918:139": "(24) iti nirākāravādinaḥ samādhimalam |",
  "SA21n2918:140": "dṛṣṭir anayoḥ pūrvavat |",
  "SA21n2918:141": "III. adhimātro mādhyamikaḥ |",
  "SA21n2918:142": "tatra māyopamādvayavādinaḥ vivṛtiḥ- na san nāsan na sadasan na cāpy anubhayātmakam |",
  "SA21n2918:143": "catuṣkoṭivinirmuktaṃ tattvaṃ mādhyamikā viduḥ ||",
  "SA21n2918:144": "(25) asya cāyam arthaḥ |",
  "SA21n2918:145": "na sad bādhāyogāt,",
  "SA21n2918:146": "asad api na cābhāsanavaśāt,",
  "SA21n2918:147": "tathā doṣād dvandvāt ubhayam api na,",
  "SA21n2918:148": "nāpy anubhayaṃ tathā bodhābhāvād iti |",
  "SA21n2918:149": "api ca pūrvetaraparāmarśāt- mūrtiś citre yathāvastuśakti- - skavāsaṅgaḥ (?) ! (26)",
  "SA21n2918:151": "sa hi māyopamādevayeti vivṛtiḥ |",
  "SA21n2918:152": "asyaiva ca māyopamādvayasya bhāvanā dhyānam |",
  "SA21n2918:153": "yas tatrocchedābhiniveśas tad dhyānamalam |",
  "SA21n2918:154": "māyopamādva- yādhimokṣataḥ ṣaṭpāramitāparipūriṇī dṛṣṭiḥ |",
  "SA21n2918:155": "sarvadharmāpratiṣṭhānavādi- nāṃ tv ayaṃ vicāraḥ- na matam śāśvataṃ viśvaṃ na cocchedisamīhitam |",
  "SA21n2918:156": "śāśvatocchedino yugmāṃ nānubhayaṃ vinobhayam ||",
  "SA21n2918:157": "(27) savasminn apraṭiṣṭhāne vastutattvaṃ vidur buddhāḥ |",
  "SA21n2918:158": "athaiṣā kalpanā naiva yac cid vetti na cittatām ||",
  "SA21n2918:159": "(28) yo vit sarvasamāropaḥ sa sarvaḥ sarvathā na hi |",
  "SA21n2918:160": "(6) madhyamārtho nirāropas tatrāpohavidhī kutaḥ ||",
  "SA21n2918:161": "(29) anābhogaṃ hi yad jñānaṃ tac cāintyaṃ pracakṣate |",
  "SA21n2918:162": "sañcinti yad acintyaṃ vai tad acintyaṃ bhaven na hi ||",
  "SA21n2918:163": "(30) yenājātaṃ jagad buddhaṃ buddhiḥ śuddhaiva bodhataḥ |",
  "SA21n2918:164": "nijaṃ tasya jagat satyam anābhogena dhīmataḥ ||",
  "SA21n2918:165": "(31) tad uktam- sarvāropavinirmukte svatas tattve cakāsati |",
  "SA21n2918:166": "śūnyatādyabhidhānais tu tatrāropanirākriyā ||",
  "SA21n2918:167": "(32) asya ca vicārāya āyātasya arthasya anāroparūpasya anabhiniveśavihāreṇa sākṣātkriyā dhyānaṃ |",
  "SA21n2918:168": "sarvārthocchedo jaḍībhāvaḥ samādhimalam |",
  "SA21n2918:169": "anāro- peṇa ṣaṭpāramitāparipūraṇaṃ dṛṣṭiḥ |",
  "SA21n2918:170": "IV. atra mṛdumadhyayor dharmāvalambanā karuṇā |",
  "SA21n2918:171": "dharmāvalam- banā cānityatāvyasanasampātinaḥ sarvadharmān ālambya utpadyate yā sā boddhavyā |",
  "SA21n2918:172": "abhimātrasya ca ālambananiḥsvabhāvā manaskāradharmā- dhigamānālambanā karuṇā |",
  "SA21n2918:173": "kāyatrayavyavasthā cāsya maitreyanāthair uktā |",
  "SA21n2918:174": "tathā ca- karoti yena citrāṇi hitāni jagataḥ samam |",
  "SA21n2918:175": "ā bhavāt so'nupacchannaḥ kāyo nairmāṇiko muneḥ ||",
  "SA21n2918:176": "(33) dvātriṃśallakṣaṇāśītivyañjanātmā muner ayam |",
  "SA21n2918:177": "sāmbhogiko mataḥ kāyo mahāyānopabhogataḥ ||",
  "SA21n2918:178": "(34) sarvākārāṃ viśuddhiṃ ye dharmāḥ prāptā nirāsravāḥ |",
  "SA21n2918:179": "svābhāviko muneḥ kāyas teṣāṃ prakṛtilakṣaṇaḥ ||",
  "SA21n2918:180": "(35) iti |",
  "SA21n2918:181": "(mantranayaḥ)",
  "SA21n2918:182": "mantranayas tu asmābhir ihātigambhīratvād gambhīranayādhimuktika- puruṣaviṣayatvāt caturmudrādisādhanaprakāśanavistaratvāc ca na vyāk- riyate |",
  "SA21n2918:183": "tathā ca- (7) ekārthatve'py asaṃmohāt bahūpāyād aduṣkarāt |",
  "SA21n2918:184": "tīkṣṇendriyādhikārāc ca mantraśāstraṃ viśiṣyate ||",
  "SA21n2918:185": "(36) kṛtaś cāsmābhir atra sekanirṇayo nāma granthaḥ |",
  "SA21n2918:186": "(avasānaṃ) nanu yadi mahāyānanirṇīta evārthaḥ paramārtho'sti atra kim arthaṃ tarhi śrāvakapratyekabuddhayāne bhagavān deśitavān,",
  "SA21n2918:187": "tan na ,",
  "SA21n2918:188": "mahāyānaprāpya- prāpanārtham eva śrāvakapratyekabuddhayānasopānayor nirmāṇāt |",
  "SA21n2918:189": "tad uktam- ādhikarmikasattvasya paramārthāvatāraṇe |",
  "SA21n2918:190": "upāyas tv ayaṃ sambuddhaiḥ sopānam iva nirmitaḥ ||",
  "SA21n2918:191": "(37) saddharmapuṇḍarīke'py uktam- ekaṃ tu yānaṃ hi nayaś ca eka ekā ciyaṃ deśana nāyakānāṃ |",
  "SA21n2918:192": "upāyakauśalya mamaivarūpaṃ yat trīṇi yānāny upadarśayāmi ||",
  "SA21n2918:193": "(38) nāgārjunapādair apy uktam- dharmadhātor asaṃbhedād dhyānabhedo'sti na prabho |",
  "SA21n2918:194": "yānatritayam ākhyātaṃ tvayā sattvāvatārataḥ ||",
  "SA21n2918:195": "(39) anyatrāpy uktam- muktis tu śūnyatādṛṣṭis tadarthāśeṣabhāvaṇā |",
  "SA21n2918:196": "(40) iti |",
  "SA21n2918:197": "idaṃ ca yānatritayaprakāśanaṃ manyamānaśūnyatā saiva bhagavato 'vagantavyaḥ |",
  "SA21n2918:198": "tathāhi- nodāhṛtaṃ tvayā kiñcid ekam apy akṣaraṃ vibho |",
  "SA21n2918:199": "kṛtsnaś ca vaineyajano dharmavarṣanatarpitaḥ ||",
  "SA21n2918:200": "(41) cintāmaṇir ivākampyaḥ sarvasaṅkalpavāyubhiḥ |",
  "SA21n2918:201": "tathāpi sarvasattvānām aśeṣāśāprapūrakaḥ ||",
  "SA21n2918:202": "(42) cakrabhramaṇayogena nirvikalpe'pi tāyinaḥ |",
  "SA21n2918:203": "sambhāro vedhasāmarthyāt deśanā sampravartate ||",
  "SA21n2918:204": "(43) yānānāṃ nāsti vai niṣṭhā yāvac cittaṃ pravartate |",
  "SA21n2918:205": "(8) parāvṛtte tu vai citte na yānaṃ nāpi yāyinaḥ ||",
  "SA21n2918:206": "(44) saddharmaratnaghaṭikā vāg hy atra grathitāmalā |",
  "SA21n2918:207": "hṛdaye kriyatāṃ dhīrās tattvaratnāvalī mude ||",
  "SA21n2918:208": "(45) saṃgrahe tu priyatvena vistaradveṣiṇā mayā |",
  "SA21n2918:209": "bhūrir anuttame tasmin kṣantavyo vistarapriyaḥ ||",
  "SA21n2918:210": "(46) vidhāya bhavyārthanāyaprayatnād imaṃ mayā grantham anuttarā- rtham |",
  "SA21n2918:211": "ālambhi yat puṇyam anena lokas tathāgatatvaṃ labhatām alabhyam ||",
  "SA21n2918:212": "(47) tattvaratnāvalī samāptā |",
  "SA21n2918:213": "kṛtir iyaṃ paṇḍitāvadhūtādvayavajrapādānām || (9)"
}