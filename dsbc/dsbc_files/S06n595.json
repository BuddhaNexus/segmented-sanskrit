{
  "S06n595:0": "4",
  "S06n595:1": "50. śakro jinena paripṛcchitu praśnamāhu",
  "S06n595:2": "saci gaṅgavālikasamā siya buddhakṣetrāḥ |",
  "S06n595:3": "jinadhātu sarvi paripūrita cūḍibaddhā",
  "S06n595:4": "imameva prajñavarapāramitāhu gṛhṇe ||1 ||",
  "S06n595:5": "51. kiṃ kāraṇaṃ na mi śarīri agauravatvaṃ",
  "S06n595:6": "api tū khu prajñaparibhāvita pūjayanti |",
  "S06n595:7": "yatha rājaniśrita naro labhi sarvi pūjāṃ",
  "S06n595:8": "tatha prajñapāramitaniśrita buddhadhātuḥ ||2 ||",
  "S06n595:9": "52. maṇiratna sarvi guṇayukta anarghaprāpto",
  "S06n595:10": "yasmiṃ karaṇḍaki bhave sa namasyanīyaḥ |",
  "S06n595:11": "tasyāpi uddhṛta spṛhanti karaṇḍakasmiṃ",
  "S06n595:12": "tasyaiva te guṇa mahāratanasya bhonti ||3 ||",
  "S06n595:13": "53. emeva prajñavarapāramitāguṇāni",
  "S06n595:14": "yannirvṛte'pi jinadhātu labhanti pūjām |",
  "S06n595:15": "tasmā hu tān jinaguṇā(n)",
  "S06n595:16": "parighettukāmo",
  "S06n595:17": "so prajñapāramita gṛhṇatu eṣa mokṣo ||4 ||",
  "S06n595:18": "54. pūrvaṃgamā bhavatu dānu dadantu prajñā",
  "S06n595:19": "śīle ca kṣānti tatha vīrya tathaiva dhyāne |",
  "S06n595:20": "parigrāhikā kuśaladharmaavipraṇāśe",
  "S06n595:21": "ekā ca sā api nidarśayi sarvadharmān || 5 ||",
  "S06n595:22": "55. yatha jambudvīpi bahuvṛkṣasahasrakoṭī",
  "S06n595:23": "nānāprakāra vividhāśca anekarūpāḥ |",
  "S06n595:24": "na vi chāyanānatu bhaveta viśeṣatāpi",
  "S06n595:25": "anyatra chāyagatasaṃkhya prabhāṣamāṇā ||6 ||",
  "S06n595:26": "56. emeva pañca imi pāramitā jinānāṃ",
  "S06n595:27": "prajñāya pāramita nāmatayā bhavanti |",
  "S06n595:28": "sarvajñatāya pariṇāmayamāṇa sarve",
  "S06n595:29": "ṣaḍapīha ekanayamarchati bodhināmā ||7 ||",
  "S06n595:30": "bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ ||"
}