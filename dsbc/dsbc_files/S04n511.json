{
  "S04n511:0": "dānānuśaṃsāparivartaḥ ||",
  "S04n511:1": "tasmāttarhi kumāra apramatto bhaviṣyāmītyevaṃ tvayā kumāra śikṣitavyam,",
  "S04n511:2": "apramattasya hi kumāra bodhisattvasya mahāsattvasya na durlabhā bhavatyanuttarā samyaksaṃbodhiḥ,",
  "S04n511:3": "kimaṅga punarayaṃ samādhiḥ |",
  "S04n511:4": "kathaṃ ca kumāra bodhisattvo mahāsattvaḥ apramatto bhavati ?",
  "S04n511:5": "iha kumāra bodhisattvo mahāsattvaḥ pariśuddhaśīlo bhavati |",
  "S04n511:6": "iha kumāra pariśuddhaśīlo bodhisattvaḥ apramatto bhavati |",
  "S04n511:7": "iha kumāra bodhisattvo mahāsattvaḥ pariśuddhaśīlo bhavati |",
  "S04n511:8": "iha kumāra pariśuddhaśīlo bodhisattvo mahāsattvaḥ avirahito bhavati sarvajñatācittena ṣaṭsu pāramitāsu |",
  "S04n511:9": "tasyeme ānuśaṃsā bhavanti |",
  "S04n511:10": "tān śṛṇu, sādhu ca suṣṭhu ca manasikuru |",
  "S04n511:11": "bhāṣiṣye'haṃ te |",
  "S04n511:12": "deśeme kumāra anuśaṃsā dānādhimuktasya bodhisattvasya mahāsattvasya |",
  "S04n511:13": "katame daśa ?",
  "S04n511:14": "yaduta mātsaryakleśo'",
  "S04n511:15": "sya nigṛhīto bhavati |",
  "S04n511:16": "tyāgānubṛṃhitaṃ cāsya cittaṃ sadā bhavati |",
  "S04n511:17": "bahujanasādhāraṇebhyaśca bhogebhyaḥ sāramādadāti |",
  "S04n511:18": "mahābhogeṣu ca kuleṣūpapadyate |",
  "S04n511:19": "jātamātrasya cāsya tyāgacittamāmukhībhavati |",
  "S04n511:20": "priyaśca bhavati catasṛṇāṃ parṣadāmū |",
  "S04n511:21": "viśāradaścāsaṃkucitaḥ parṣadamavagāhate |",
  "S04n511:22": "digvidikṣu cāsyodāro varṇakīrtiśabdaśloko loke'",
  "S04n511:23": "bhyudgacchati |",
  "S04n511:24": "mṛdutaruṇahastapādaśca bhavati samacaraṇatalapratiṣṭhitaḥ |",
  "S04n511:25": "avirahitaśca bhavati kalyāṇamitrairyāvadbodhimaṇḍaniṣadanāt |",
  "S04n511:26": "ime kumāra daśānuśaṃsā dānādhimuktasya bodhisattvasya mahāsattvasya ||",
  "S04n511:27": "tatredamucyate - nigṛhītaṃ si mātsaryaṃ tyāgacittaṃ ca bṛṃhitam |",
  "S04n511:28": "ādattasāro bhavati samṛddhe jāyate kule || 1 ||",
  "S04n511:30": "jātamātrasya cittaṃ si tyāga eva pravartate |",
  "S04n511:31": "priyo bhavati sattvānāṃ gṛhapravrajitāna ca || 2 ||",
  "S04n511:33": "viśāradaśca parṣatsu ama rūpa saṃkramet |",
  "S04n511:34": "bhavatyudāraśabdo'",
  "S04n511:35": "sya grāmeṣu nagareṣu ca || 3 ||",
  "S04n511:37": "mṛdū hastau ca pādau ca bhaviṣyanti na durlabhāḥ |",
  "S04n511:38": "kalyāṇamitrāllabhate buddhāṃśca śrāvakānapi || 4 ||",
  "S04n511:40": "mātsaryacittaṃ si na jātu bhoti tyāgeṣu citta ramate'sya nityam |",
  "S04n511:41": "priyaśca bhoti bahusattvakoṭināṃ amatsarisyā imi ānuśaṃsāḥ || 5 ||",
  "S04n511:43": "mahādhane cāpi kule sa jāyate jātasya tyāge ramate mano'sya |",
  "S04n511:44": "ādattasāraśca karoti kāla- mamatsarisyā imi ānuśaṃsāḥ || 6 ||",
  "S04n511:46": "viśāradaśco pariṣāṃ vigāhate udāraśabdo'",
  "S04n511:47": "sya diśāsu yāti |",
  "S04n511:48": "mṛdu hastapādo'",
  "S04n511:49": "sya sadaiva jāyate amatsarisyā imi ānuśaṃsāḥ || 7 ||",
  "S04n511:51": "kalyāṇamitrāsya na bhonti durlabhā buddhāṃśca yo paśyati śrāvakāṃśca |",
  "S04n511:52": "dṛṣṭvā ca tān pūjayate prasanno amatsarisyā imi ānuśaṃsāḥ || 8 ||",
  "S04n511:54": "iti śrīsamādhirāje dānānuśaṃsāparivarto nāma ṣaḍaviṃśatitamaḥ ||"
}