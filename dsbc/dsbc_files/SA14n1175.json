{
  "SA14n1175:0": "triṃśattamaparivartaḥ |",
  "SA14n1175:1": "yathoktāṣṭābhisamayasvabhāvaprajñāpāramitādhigamaṃ pratipūrvayogakathāmukhenādikarmikāvasthāmārabhya paryeṣamāṇakramamāvedayannāha |",
  "SA14n1175:2": "punaraparamityādi |",
  "SA14n1175:3": "sadāpraruditastu bodhicittasamādānadānādiśubhasañcayavān |",
  "SA14n1175:4": "ghoṣānugatvādupalambhaprahāṇārthikatvācca sambhārabhūmau sthitistaduttarottararnirvedhāṃgādyavavādaparyeṣaṇaparastadeti lakṣyate |",
  "SA14n1175:5": "adhunā tu daśabhūmīśvara eva |",
  "SA14n1175:6": "kāye&#39;narthikeneti |",
  "SA14n1175:7": "asthimajjādidānāśayāt |",
  "SA14n1175:8": "jīvite nirapekṣeṇeti |",
  "SA14n1175:9": "hṛdayadānaṃ pratyutsāhitatvāt |",
  "SA14n1175:10": "lābhasatkāraślokeṣviti |",
  "SA14n1175:11": "tatra lābho dravyasampat |",
  "SA14n1175:12": "satkāro bahumānatā |",
  "SA14n1175:13": "śloko digantaravyāpinī kīrtiḥ |",
  "SA14n1175:14": "prathamaṃ saṃbhārabhūmau &quot;",
  "SA14n1175:15": "dharmasrotasi buddhebhyo&#39;",
  "SA14n1175:16": "vavādaṃ labhate tade&quot;",
  "SA14n1175:17": "iti vacanāt ,",
  "SA14n1175:18": "aprāptadharmasrotaḥ samādhitvenāntarīkṣānnirghoṣaḥ śruto&#39;bhūt |",
  "SA14n1175:19": "mā vāmeneti vāmapārśvena |",
  "SA14n1175:20": "mā dakṣiṇeneti dakṣiṇapārśvenāvalokayanmāgamiṣyasītyarthaḥ |",
  "SA14n1175:21": "mā pūrveṇetyādi |",
  "SA14n1175:22": "mā pūrvādidigbhāgena na yathā nātmato na satkāyataścalasītyādi |",
  "SA14n1175:23": "ātmādīnāmapratibhāsamānānāṃ vidyamānatvenānavagamāt |",
  "SA14n1175:24": "rūpādīnāṃ darśanapathārūḍhānāṃ nirātmakānāmavidyamānatvenāvabodhādyathā tebhyo na calasi tathā gacchetyarthaḥ |",
  "SA14n1175:25": "vitiṣṭhata iti nivartate |",
  "SA14n1175:26": "etaduktaṃ bhavati |",
  "SA14n1175:27": "sarveṇaitena samādhivibandhakakāyaklamathādyutpādaniṣedhenopalakṣaṇatayā sarvasyaiva samādheḥ |",
  "SA14n1175:28": "kausīdyamālambanasampramoṣo layauddhatye tathānābhogaḥ |",
  "SA14n1175:29": "punarābhoga iti |",
  "SA14n1175:30": "ṣaddoṣāṇāṃ pratipakṣeṇāṣṭābhiḥ prahāṇasaṃskāraiḥ samanvāgatena samādhinā prajñāpāramitāṃ manasi kurvan pūrvāṃ diśaṃ gacchaivaṃ śroṣyasītyavavādo dattaḥ syāt |",
  "SA14n1175:31": "tathāhi samādhiguṇeṣṭhabhisampratyayalakṣaṇayā yogina śraddhayā chandaḥ samutpadyate |",
  "SA14n1175:32": "tataḥ chandabalādvīryamārabhate |",
  "SA14n1175:33": "tato bīryabalena kāyacittaprasrabdhimāsādayati |",
  "SA14n1175:34": "tataḥ prasrabdhakāyacetasaḥ kausīdyaṃ vyāvartate |",
  "SA14n1175:35": "tasmācchraddhādayaścatvāraḥ kausīdyaprahāṇāya bhavanti |",
  "SA14n1175:36": "smṛtirālambanasampramoṣasya pratipakṣaḥ,",
  "SA14n1175:37": "tayā samyagālambanopasthāpanāt |",
  "SA14n1175:38": "samprajanyaṃ layauddhatyayoḥ pratipakṣaḥ |",
  "SA14n1175:39": "tena prāmodyavastubuddhādiguṇamanasikārāllayasya,",
  "SA14n1175:40": "saṃvegavastvanityatādimanasikārādauddhatyasya prahāṇāllayauddhatyāpraśamanakāle tvanābhogadoṣaḥ |",
  "SA14n1175:41": "tatpratipakṣeṇa cetanā&#39;",
  "SA14n1175:42": "bhyasanīyā |",
  "SA14n1175:43": "layauddhatyapraśame sati yadā cittamālambane niṣprakampamanabhisaṃskāravāhi pravṛttaṃ bhavati,",
  "SA14n1175:44": "tadā punarābhogadoṣastena cittavikṣepāt atastatpratipakṣeṇopekṣā bhāvanīyeti |",
  "SA14n1175:45": "samyagavavādalābhādabhyupagamārthamāha |",
  "SA14n1175:46": "evaṃ vai kariṣyāmīti |",
  "SA14n1175:47": "niryuktika evāyamabhyupagama iti tatkasya hetorityāśaṅkyāha |",
  "SA14n1175:48": "ahaṃ hi sarvasattvānāmālokaṃ kartukāma ityādi |",
  "SA14n1175:49": "sugamaḥ |",
  "SA14n1175:50": "pudgalanairātmyamukhenānuśāsya dharmanairātmyadvāreṇānuśāsayannāha |",
  "SA14n1175:51": "punarapi śabdamaśrauṣīdityādi |",
  "SA14n1175:52": "parijñāyai prahāṇāya punaḥ sākṣāt kriyāṃ prati |",
  "SA14n1175:53": "śūnyatādisamādhīnaṃ tridhārthaḥ parikīrtitaḥ ||",
  "SA14n1175:54": "iti vacanādyenākāreṇa pratibhāsate sa ghaṭādyākāraḥ kalpitasvabhāvastasya parijñānārthaṃ śūnyatāsamādhiruktaḥ |",
  "SA14n1175:55": "kalpito hi svabhāvaḥ parijñeyo bhrāntimātreṇa sattvāt |",
  "SA14n1175:56": "sarvadharmābhiniveśaviviktamāyopamajñānasya sākṣāt kriyārthamānimittaḥ samādhiḥ yogisaṃvṛtyā tathyārūpasya pariniṣpannasyādhigantavyasvabhāvatvātpudgaladharmābhiniveśasya paratantrasya prahāṇārthamapraṇihitaḥ samādhiḥ |",
  "SA14n1175:57": "grāhyagrāhakābhiniveśasya viparyāsaprabhavatvena praheyatvāt |",
  "SA14n1175:58": "śrutacintābhāvanāmayajñānotpādakāleṣu māyāpuruṣeṇevācaritavyamiti pratipādanārthaṃ nimittaparivarjitenetyādi padatrayamityeke |",
  "SA14n1175:59": "śūnyatādisamādhau prayogamaulapṛṣṭhāvasthāsvityapare |",
  "SA14n1175:60": "kalyāṇamitralakṣaṇārthamāha |",
  "SA14n1175:61": "yāni śūnyatetyādi |",
  "SA14n1175:62": "tatra sambhārabhūmau puṇyasambhāropārjanārthaṃ śūnyatānimittāpraṇihitānadhimukticaryābhūmau tu jñānasambhārātmakanirvedhabhāgīyotpādanārthaṃ yathākramamanutpādājātāniruddhābhāvān sarvadharmān deśayantītyarthaḥ |",
  "SA14n1175:63": "paritulayamāneneti parigaṇayatā |",
  "SA14n1175:64": "dharmārthikeneti |",
  "SA14n1175:65": "anāgatadharmāprayojanadarśanāt |",
  "SA14n1175:66": "dharmagauraveṇeti |",
  "SA14n1175:67": "pratyutpannānuśaṃsopalambhāt |",
  "SA14n1175:68": "aṣṭaṣaṣṭayāṃ trīsahastraiḥ sārdhaṃ pañcabhiḥ kāmaguṇaiḥ samanvitamāryaṃ dharmodgataṃ bodhisattvaṃ dṛṣṭvā na cittasyānyathātvaṃ kāryamityādi |",
  "SA14n1175:69": "mārakarmāṇi ca tvayāvaboddhyavyānītyādi |",
  "SA14n1175:70": "tāṃścābhibhūyeti |",
  "SA14n1175:71": "tadāyattatvābhāvenābhibhūya |",
  "SA14n1175:72": "upāyakauśalyameva kathayannāha |",
  "SA14n1175:73": "eṣa sattvavinayenetyādi |",
  "SA14n1175:74": "saṃvṛtisatyāśrayeṇopāyaṃ nirdiśya paramārthasatyāśrayeṇāha |",
  "SA14n1175:75": "tatkṣaṇañca tvayetyādi |",
  "SA14n1175:76": "tatkṣaṇamiti |",
  "SA14n1175:77": "pañcakāmaguṇakrīḍakadarśanānantaram |",
  "SA14n1175:78": "tathaiva tatkasya hetorityāśaṅkyāha |",
  "SA14n1175:79": "sarvadharmā hītyādi |",
  "SA14n1175:80": "svabhāvena śūnyā iti |",
  "SA14n1175:81": "tattvenānutpannāḥ |",
  "SA14n1175:82": "rūpādipañcaskandhānāṃ nirātmakatvapratipādanārthaṃ niḥsvabhāvā ityādi pañcapadopādānam |",
  "SA14n1175:83": "māyopamā ityādi |",
  "SA14n1175:84": "punaruktadeśanāyāḥ prāguktaṃ prayojanaṃ saptavarṣāṇyekasamādhisamāpannamāryaṃ dharmodgataṃ bodhisattvamupalabhya na śithilavīryeṇa bhāvyamityāha |",
  "SA14n1175:85": "aparamapi tvamityādi |",
  "SA14n1175:86": "prativāṇiriti pratikulatā kiyaddūraṃ mayā gantavyamiti sambhārabhūmau |",
  "SA14n1175:87": "dhyānābhijñābhinirhārāllokadhātūn sa gacchati |",
  "SA14n1175:88": "pūjārthamaprameyāṇāṃ buddhānāṃ śravaṇāya ca ||",
  "SA14n1175:89": "aprameyānupāsyāsau buddhān kalpairameyagaiḥ |",
  "SA14n1175:90": "karmaṇyatāṃ parāmeti cetasastadupāsanāt ||",
  "SA14n1175:91": "iti vacanādabhijñāsadbhāve&#39;",
  "SA14n1175:92": "pi āryadharmodgatavimokṣadarśanaśaktivaikalyādāryadharmodgatasyaivādhiṣṭhānāttatparipācanopāyakauśalātiśayādadarśanenāryadharmodgatavimokṣaprabhāvitagandhavatyā nagaryāḥ kiyaddūraṃ mayā gantavyamiti nirghoṣo mayā na pṛṣṭa ityarthaḥ |",
  "SA14n1175:93": "tatra ruditamuccaiḥsvareṇa kranditaṃ tadviparyayādityeke |",
  "SA14n1175:94": "ruditamaśruvimokṣaṇaṃ kranditaṃ tadeva saśabdamityapare |",
  "SA14n1175:95": "śokaścittavairasyaṃ paridevo hākaṣṭaṃ vañcita ityādivacanam |",
  "SA14n1175:96": "pūrvoktadharmapudgalanairātmyāvavādādabhyārabdhaprajñāpāramitāmanaskāratvācca sambhārabhūmāveva cittakarmaṇyatāyāṃ satyāṃ dharmasroto nāma samādhiṃ pratilabhate,",
  "SA14n1175:97": "yasya pratilabhyādgranthārthagrahaṇasamartho bhavati |",
  "SA14n1175:98": "tasmiṃśca samādhau pratilabdhe buddhebhyo&#39;",
  "SA14n1175:99": "vavādaṃ samādhiprajñayorabhivṛddhyarthaṃ prāpnotītyāha |",
  "SA14n1175:100": "atha khalu subhūte sadāpraruditasya bodhisattvasyetyādi |",
  "SA14n1175:101": "tathotkaṇṭhitasyeti |",
  "SA14n1175:102": "tathā saṃjātābhilāṣasya sannāhakuśalasattvārthavīryabhedādetenaiva vīryeṇetyādipadatrayam |",
  "SA14n1175:103": "chandikatā tu prāptīcchā&#39;",
  "SA14n1175:104": "nubadhyeti |",
  "SA14n1175:105": "antarāparityāgābhāvādanubandhaṃ kṛtvā tatrāntardhānasadbhāvādvidhā tadviparyayātsphītā |",
  "SA14n1175:106": "paracakropadravādivirahātkṣemā |",
  "SA14n1175:107": "annādiprācuryātsubhikṣā |",
  "SA14n1175:108": "hastyaśvādimanuṣyabāhulyādākīrṇabahujanamanuṣyā |",
  "SA14n1175:109": "antarāpaṇavīthī tvāpaṇakavīthī |",
  "SA14n1175:110": "ekāntamārabhyāparāntagamanānnirviddhā |",
  "SA14n1175:111": "samasamairiti |",
  "SA14n1175:112": "tulyapramāṇairiti kecit |",
  "SA14n1175:113": "vīpsayā dvirabhidhānamityanye |",
  "SA14n1175:114": "anutpīḍajanayugyayānasaṃkramaṇasthāpitairiti |",
  "SA14n1175:115": "tatra janayānasthānaṃ hastyaśvādiyānasthānaṃ,",
  "SA14n1175:116": "yugyayānasthānaṃ,",
  "SA14n1175:117": "śivikādiyānasthānaṃ,",
  "SA14n1175:118": "padbhyāṃ gamanasthānaṃ saṅkramaṇasthānam |",
  "SA14n1175:119": "anutpīḍāni janayugyayānasaṅkramaṇasthānasthāpitāni yeṣṭhantarāpaṇavīthīśateṣu tāni |",
  "SA14n1175:120": "tathoktānyatastaiḥ susamāpitā niṣpāditetyarthaḥ |",
  "SA14n1175:121": "niṣṭhāntatvena sthāpitaśabdasya na pūrvanipāto lakṣaṇasya vyabhicārāt |",
  "SA14n1175:122": "khaḍakaśīrṣāṇīti kramaśīrṣāṇi |",
  "SA14n1175:123": "kiṃkiṇījāleneti ghaṇṭikāsamūhena |",
  "SA14n1175:124": "tatra śobhanatvādvarṇahṛdayaṃ gamatvānmanojñaḥ |",
  "SA14n1175:125": "harṣakaratvādrañjanīyaḥ |",
  "SA14n1175:126": "pañcāṅgikasya tūryasyeti |",
  "SA14n1175:127": "vīṇāvaṃśādiyuktavādyaviśeṣasya |",
  "SA14n1175:128": "anusārivārivāhiṇya iti |",
  "SA14n1175:129": "pradakṣiṇāvartajalavāhinyaḥ |",
  "SA14n1175:130": "vāriṇa iti kṛtpratyaye kartari sambandhavivakṣāyāṃ ṣaṣṭhī |",
  "SA14n1175:131": "puṇḍarīkaṃ padmaṃ |",
  "SA14n1175:132": "anyairiti |",
  "SA14n1175:133": "saugandhikadandhotpalādibhiḥ |",
  "SA14n1175:134": "śakaṭacakrapramāṇapariṇāhānīti |",
  "SA14n1175:135": "pariṇāho māṇḍalyam |",
  "SA14n1175:136": "nīlānītyādi |",
  "SA14n1175:137": "tatra nīlānītyuddeśaḥ sahajanīlatvānnīlavarṇavarṇāni |",
  "SA14n1175:138": "sāṃyogikanīlatvānnidarśanāni |",
  "SA14n1175:139": "ubhayoḥ prabhānirmokṣabhāsvaratvānnīlanirbhāsāni |",
  "SA14n1175:140": "evaṃ pītānītyādijñeyam |",
  "SA14n1175:141": "buddhanetrītyādi |",
  "SA14n1175:142": "buddhanetrī prajñāpāramitā |",
  "SA14n1175:143": "tasyāṃ citrīkāraḥ prasādastenānugataṃ yuktaṃ suṣṭhu gatamavabuddhaṃ śrutaṃ cittaṃ śrutamayaṃ jñānaṃ yeṣāṃ te yathoktāsteṣāṃ pūrvakarmavipākeneti pūrveṇa sambandhaḥ |",
  "SA14n1175:144": "gandhavatyāṃ madhya iti |",
  "SA14n1175:145": "gandhavatyāṃ nagaryāmabhilakṣyabhūtasthānasya śṛṅgāṭakasya madhya iti sambandhaḥ |",
  "SA14n1175:146": "mṛdumadhyādhimātropabhogabhedādgṛhaparibhogetyādipadatrayam,",
  "SA14n1175:147": "karketanamayīti |",
  "SA14n1175:148": "karketanamindranīlam |",
  "SA14n1175:149": "samarpita ityutpāditakāyasukhaḥ |",
  "SA14n1175:150": "samanvaṃgībhūta iti sañjātacittasaumanasyaḥ |",
  "SA14n1175:151": "ātmani sati parasañjñā svaparavibhāgātparigrahadveṣau |",
  "SA14n1175:152": "anayoḥ sampratibaddhāḥ sarvakleśāḥ prajāyanta |",
  "SA14n1175:153": "iti nyāyenātmātmīyagrahābhiniveśapūrvakatvena sarva eva rāgādayaḥ kleśā duḥkhavipākahetavo bhavanti |",
  "SA14n1175:154": "māyopamasarvadharmabhāvanayā punaḥ sattvavinayanamupādāya kleśavaśitvalābhenāśayaviśeṣānmāyāpuruṣasyeva kāmaparibhogo jinātmajānāṃ na doṣakṛttathā ||",
  "SA14n1175:155": "bodhisattvā hi satataṃ bhavantaścakravartinaḥ |",
  "SA14n1175:156": "prakurvanti hi sattvārthaṃ gṛhiṇaḥ sarvajanmasu ||",
  "SA14n1175:157": "kleśo bodhyaṅgatāṃ yātaḥ saṃsāraśca śamātmatām |",
  "SA14n1175:158": "mahopāyavatāṃ tasmādacintyā hi jinātmajāḥ ||",
  "SA14n1175:159": "iti vacanāt kāmaparibhogo bodhisattvānāṃ na doṣakṛt |",
  "SA14n1175:160": "gṛhītaniyamānāmeva kāmaparibhogasya duṣṭatvāt |",
  "SA14n1175:161": "tūlikāstīrṇeti |",
  "SA14n1175:162": "tūlikā jñāyata eva |",
  "SA14n1175:163": "goṇikā tu viśiṣṭakambalajātiḥ |",
  "SA14n1175:164": "garbholiko masūrakaḥ |",
  "SA14n1175:165": "cailavitānamiti vastravitānaṃ |",
  "SA14n1175:166": "astitvaguṇavacchakyatveṣu saṃpratyayaprasādābhilāṣākaraśraddhāpratipādanārthaṃ dharmāṇāṃ sanniśrayatayetyādi padatrayopādānam |",
  "SA14n1175:167": "adhiṣṭhitamiti |",
  "SA14n1175:168": "avicchinnaṃ cirakālaprārthitaprāptyupāyaśravaṇena mṛdumadhyādhimātrasukhasaumanasya lābhādyathākramaṃ tuṣṭa ityādi ṣaṭpadāni |",
  "SA14n1175:169": "tathāgatāvavādenāśayaviśuddhilābhātprajñāpāramitāśravaṇaṃ jātamityāha |",
  "SA14n1175:170": "atha khalu sadāprarudita ityādi |",
  "SA14n1175:171": "sampannahetukānāṃ dharmaśravaṇaṃ nāphalavadityāha |",
  "SA14n1175:172": "śṛṇvaṃścetyādi |",
  "SA14n1175:173": "aniśritasaṃjñāmiti |",
  "SA14n1175:174": "māyopamasaṃjñām |",
  "SA14n1175:175": "dharmanairātmyaprabhāvitaśca sarvo&#39;",
  "SA14n1175:176": "dhigama ityāha |",
  "SA14n1175:177": "tasyānekānītyādi |",
  "SA14n1175:178": "yasmin samādhau vyavasthitaḥ sarvadharmāṇāṃ svabhāvaṃ māyopamatvādinā vyavalokayati,",
  "SA14n1175:179": "sa sarvadharmasvabhāvavyavalokano nāma samādhiḥ |",
  "SA14n1175:180": "evaṃ sarvadharmasvabhāvānupalabdhirnāmasamādhirityādayo vyākhyeyāḥ |",
  "SA14n1175:181": "tatra mṛdumadhyādhimātranirvedhabhāgīyādhigamabhedātsarvadharmasvabhāvavyavalokanādidvādaśasamādhayastannirjātāstvadhimukticaryābhūmāveva māyāvarjita ityādayaḥ pañcāśatsamādhayaścāvagantavyāḥ |",
  "SA14n1175:182": "āryaratnameghasūtre cāsyāmevādhimukticaryābhūmau vartamāno bodhisattvaḥ pṛthagjano&#39;",
  "SA14n1175:183": "pi sarvabālavipattisamatikrānto&#39;",
  "SA14n1175:184": "saṃkhyeyasamādhidhāraṇīvimokṣābhijñādiguṇānvitaḥ kathyata iti |",
  "SA14n1175:185": "āśayapariśuddhibalādeva prathamabhūmyadhigamārthaṃ samāhitāvasthāyāṃ tathāgatapratibhāsapūrvako vistareṇāvavādo jāta ityāha |",
  "SA14n1175:186": "sa eṣu samādhiṣu sthita ityādi |",
  "SA14n1175:187": "pramuditādibhūmau buddhaśatādikaṃ paśyatīti pradeśāntare yadvacanaṃ tadavaśyaṃbhāvitveneti pratipattavyam |",
  "SA14n1175:188": "anyatra vidhipratiṣedhayoraniyamāt |",
  "SA14n1175:189": "ato&#39;dhimuktiryābhūmāvasaṃkhyeyatathāgatopalambhobhavati |",
  "SA14n1175:190": "nanu dvayostathāgatayorekasmin lokadhātau sambhavavirodhāt kathamevamiti cet |",
  "SA14n1175:191": "lokadhātvantare sthitānaprameyān buddhān bhagavataḥ paśyati smetyeke |",
  "SA14n1175:192": "yatkhalvidamapūrvācaramau dvau tathāgatau loke notpadyeyātāmiti janmaniṣedhanaṃ tacchāsanapravṛttimabhiprāyīkṛtyoktamato na dvayostathāgatayoryugapalloke śāsanaṃ pravartata ityayamevārthastatra santiṣṭhate |",
  "SA14n1175:193": "yasmātparamārthaparatantrotpattitveneyameva tayorutpattiryaduta śāsanapravṛttirevañca satīha lokadhātusthāneva samānābhiprāyatvena vihitaikaśāsanakramānavikalakāraṇatvādyugapadutpannānekatathāgatān paśyati smetyapare |",
  "SA14n1175:194": "nāpūrvācaramāviti vacanāt krameṇa teṣāmutpattiranujñātaiva |",
  "SA14n1175:195": "te tūtpannāḥ parinirvāṇābhāvāt,",
  "SA14n1175:196": "dharmasambhogakāyābhyāṃ vidyanta eva |",
  "SA14n1175:197": "kevalamapuṇyavatāṃ nābhāsībhavanti |",
  "SA14n1175:198": "puṇyavadbhiḥ punaryathā puṇyamalpīyāṃso bhūyāṃso vā samupalabhyanta ityanye |",
  "SA14n1175:199": "tadānīṃ tatratyaikatathāgatādhiṣṭhānenāryadharmodgatasāmarthyena vā prātihāryakaraṇakāle pṛthagjanānāmivāmeyanirmitatathāgatadarśanamiti kecit |",
  "SA14n1175:200": "acintyavimokṣasukhabhāvanābalādādikarmikāṇāmiva svacittasyāmeyatathāgatapratibhāsānugatatvenotpādādapramāṇatathāgatadarśanamityapare |",
  "SA14n1175:201": "cailoṇḍūkamiveti |",
  "SA14n1175:202": "vastragulakamiva śirasā parikarṣerdhārayestvamityarthaḥ |",
  "SA14n1175:203": "tathaiva tatkasya hetorityāśaṃkyāha |",
  "SA14n1175:204": "tasya hītyādi |",
  "SA14n1175:205": "paritasanamiti vaimanasyaṃ tena mūlyeneti |",
  "SA14n1175:206": "yāvajjīvamātmabhāvavikraye parapratibaddhatayā tatra gamanāsambhavānnitarāṃ pūjāvaikalyamiti |",
  "SA14n1175:207": "tāvatkālavikrītātmabhāvamūlyena sambhārabhūmāvapyabhijñābalāddivyapūjāsambhave&#39;",
  "SA14n1175:208": "pi tanmūlyagrahaṇaṃ dharmagauravārthamityeke |",
  "SA14n1175:209": "dharmaśravaṇārthikatvādṛddhyabhijñābhogasmṛtivaikalyādityeke |",
  "SA14n1175:210": "mandavīryāṇāṃ dharmaparyeṣṭiṃ pratyutsāhasandarśanārthamityapare |",
  "SA14n1175:211": "śreṣṭhidārikāprabhṛtīnāmanena krameṇārthakaraṇamiti kecana |",
  "SA14n1175:212": "svaparobhayopadravavināśādyathākramaṃ bhagnānītyādipadatrayam |",
  "SA14n1175:213": "kāmahetoḥ kāmanidānamiti |",
  "SA14n1175:214": "anubhūtānanubhūtakāmārthamityarthaḥ |",
  "SA14n1175:215": "mṛdumadhyādhimātraharṣalābhāttuṣṭacitta ityādi padatrayam |",
  "SA14n1175:216": "abhijñābalāddhṛdayādidāne&#39;",
  "SA14n1175:217": "pi dharmaśravaṇāntarāyādarśanāddāsyāmītyabhyupagatavāniti kecit |",
  "SA14n1175:218": "dharmapūjārthikatayā&#39;",
  "SA14n1175:219": "ntarāyo&#39;",
  "SA14n1175:220": "pi na gaṇita iti kaścana |",
  "SA14n1175:221": "parityaktamiti |",
  "SA14n1175:222": "āśayamahattvādeva mahatī pūjā na tu dravyamahatvenetyabhiprāyādyadvikalpitaṃ taddehītyuktavān |",
  "SA14n1175:223": "kāraṇāmiti pīḍām |",
  "SA14n1175:224": "guṇajātiriti guṇasāmānyam |",
  "SA14n1175:225": "guṇaviśeṣa iti guṇasvalakṣaṇam |",
  "SA14n1175:226": "tatra mano&#39;nukūlatvādrocante |",
  "SA14n1175:227": "doṣānutpādatvāt kṣamante |",
  "SA14n1175:228": "viṣayiteti vaśitāprabhutvaṃ sāmarthyamiti yāvat |",
  "SA14n1175:229": "tīkṣṇamadhyamṛdvindriyajanapratibhāsāpekṣayā kṣaṇādipadatrayam |",
  "SA14n1175:230": "utpannarogābhāvādarogaḥ |",
  "SA14n1175:231": "anāgatavyādhiṃ pratyayogyatvānnirupadravaḥ |",
  "SA14n1175:232": "evaṃ hītyādi |",
  "SA14n1175:233": "niveśanamiti gṛham |",
  "SA14n1175:234": "utsṛjateti tyajata |",
  "SA14n1175:235": "pūrvavattatkasya hetorityāśaṅkyāha |",
  "SA14n1175:236": "na mamānyat kiñciddhanamityādi |",
  "SA14n1175:237": "prabhūtā vipulā iti |",
  "SA14n1175:238": "anekaprakāradravyabhedātprabhūtāḥ |",
  "SA14n1175:239": "ekaikaprakārasyānantyādvipulāḥ |",
  "SA14n1175:240": "anujānīteti |",
  "SA14n1175:241": "anujñāṃ prayacchata |",
  "SA14n1175:242": "adrākṣīddūrādeveti viśiṣṭādhigamalābhenāryadharmodgatavimokṣadarśanasāmarthyādgandhavatīṃ nagarīṃ dūrādeva dṛṣṭavān |",
  "SA14n1175:243": "kvāsau kauśiketi |",
  "SA14n1175:244": "dharmārthitvādevābhijñābhogavaikalyātpṛṣṭavān |",
  "SA14n1175:245": "saptabhirmudrābhiriti |",
  "SA14n1175:246": "durlabhamahārthatayā&#39;",
  "SA14n1175:247": "trādarotpādanārthaṃ dṛḍhataraṃ saptabhirbandhanairbaddhā saptasu granthisthāneṣu saptabhiḥ svanāmamudrābhirmudrayitvā sthāpitetyeke |",
  "SA14n1175:248": "bhavyatāṃ jñātvā nitarāmāvarjanārthamṛddhiprātihāryakṛtamityāha |",
  "SA14n1175:249": "atha khalu tāni puṣpāṇītyādi |",
  "SA14n1175:250": "tathāgatānāmāgamanagamanaparijñānapraśnārtham |",
  "SA14n1175:251": "pūrvavṛttāntamāvedayannāha |",
  "SA14n1175:252": "ihāhaṃ kulaputretyādi |",
  "SA14n1175:253": "abhisamayālaṅkārālokāyāṃ prajñāpāramitāvyākhyāyāṃ sadāpraruditaparivarto nāma triṃśattamaḥ ||"
}