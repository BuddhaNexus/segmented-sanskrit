{
  "SA20n1316:0": "vīryaṃpaṭalam",
  "SA20n1316:1": "uddānaṃ pūrvavadveditavyama |",
  "SA20n1316:2": "tatra katamadbodhisattvasya svabhāvavīryam |",
  "SA20n1316:3": "yo bodhisattvasya cittābhyutsāho'prameyakuśaladharmasaṃgrahāya sattvārthakriyāyai |",
  "SA20n1316:4": "uttaptaśca niśchidraścāviparyastaśca tatsamutthitaśca kāyavāṅmanaḥ parispandaḥ |",
  "SA20n1316:5": "ayaṃ bodhisattvasya vīryasvabhāvo veditavyaḥ |",
  "SA20n1316:6": "tatra katamadbodhisattvasya sarvavīryaṃm |",
  "SA20n1316:7": "tatsamāsato dvividhaṃ veditavyam |",
  "SA20n1316:8": "gṛhipakṣāśritaṃ pravrajitapakṣāśritañca |",
  "SA20n1316:9": "tatpunarubhayapakṣāśritamapi trividhaṃ veditavyam |",
  "SA20n1316:10": "sannāhavīryaṃ kuśaladharmasaṃgrāhakaṃ sattvārthakriyāyai ca |",
  "SA20n1316:11": "tatredaṃ bodhisattvasya sannāhavīryam |",
  "SA20n1316:12": "iha bodhisattvaḥ pūrvameva vīryārambhaprayogādevaṃ cetaso'bhyutsāhapūrvakaṃ sannāhaṃ sannahyate |",
  "SA20n1316:13": "sa cedahamekasattvasyāpi duḥkhavimokṣahetormahākalpasahasratulyai rātrindivasairnaṃrakavāsenaiva nānyagativāsena yāvatā kālena bodhisattvā anuttarāṃ samyaksaṃbodhimabhisaṃbudhyante tenaiva koṭīniyutaśatasahasraguṇitena kālenāhamanuttarāṃ samyaksaṃbodhimāsādayeyam |",
  "SA20n1316:14": "tathāpi cotsaheyam |",
  "SA20n1316:15": "na nānuttarāyāḥ samyaksaṃbodherarthena prayujyeyam |",
  "SA20n1316:16": "na ca prayukta-vīryaṃ saṃsrayeyam |",
  "SA20n1316:17": "prāgeva nyūnatareṇa kālena tanutareṇa ca duḥkhena |",
  "SA20n1316:18": "idamevaṃrūpaṃ bodhisattvasya sannāhavīryam |",
  "SA20n1316:19": "yo bodhisattvaḥ evarūpe bodhisattvānāṃ sannāhavīrye'dhimuktimātrakaṃ prasādamātrakamapyutpādayet so'pi tāvadbodhisattvo dhīro'pramāṇasya bodhāya vīryārambhasya dhātuṃ paripoṣayet |",
  "SA20n1316:20": "prāgeva yo bodhisattvaḥ īdṛśenaiva sannāhavīryeṇa samanvāgataḥ syāt na ca punastasya bodhisattvasya bodherarthe sattvānāmarthāya kiñcidasti duṣkaraṃ karaṇīyaṃ karma yatrāsya bodhisattvasya saṃkoco vā syāt cetaso duṣkaraṃ vā kartum |",
  "SA20n1316:21": "tatra katamadbodhisattvānāṃ kuśaladharmasaṃgrāhakaṃ vīryam |",
  "SA20n1316:22": "yadvīryaṃ dānapāramitāprāyogikaṃ dānapāramitāsamudāgamāya yadvīryaṃ śīlakṣāntivīryadhyānaprajñāpāramitāprāyogikaṃ yāvatprajñāpāramitā-samudāgamāya |",
  "SA20n1316:23": "tatpunaḥ samāsataḥ saptākāraṃ veditavyam |",
  "SA20n1316:24": "acalaṃ sarvakalpavikalpakleśopakleśaparapravādiduḥkhasaṃsparśairavicālyatvāt |",
  "SA20n1316:25": "gāḍhaṃ satkṛtya prayogitvāt |",
  "SA20n1316:26": "aprameyaṃ sarvavidyāsthānasamudāgamapratyupasthānatvāt |",
  "SA20n1316:27": "upāyaprayuktaṃ prāptavyasyārthasyāviparītamārgā nugatatvāt samatāprativedhācca |",
  "SA20n1316:28": "samyagvīryamarthopasaṃhitasya prāptavyasyārthasya prāptaye praṇihitatvāt |",
  "SA20n1316:29": "pratataṃ sātatyaprayogitvāt |",
  "SA20n1316:30": "vigatamānaṃ tena vīryārambheṇānunnamanāt |",
  "SA20n1316:31": "ityebhiḥ saptabhirākāraiḥ kuśaladharmasaṃgrahāya vīryārambhaprayogo bodhisattvānāṃ kṣipraṃ pāramitāparipūraye'nuttarasamyaksaṃbodhyadhigamāya saṃvartate |",
  "SA20n1316:32": "yataśca sarveṣāṃ bodhikarakāṇāṃ kuśalānāṃ dharmaṇāmevaṃ samudāgamāya vīryameva pradhānaṃ śreṣṭhaṃ kāraṇaṃ na tathānyat |",
  "SA20n1316:33": "tasmādvīryamanuttarāyai samyaksaṃbodhaye iti nirdiśanti tathāgatāḥ |",
  "SA20n1316:34": "sattvārthakriyāvīryaṃ punarbodhisattvānāṃ veditavyamekādaśaprakāram |",
  "SA20n1316:35": "tadyathā śīlapaṭale |",
  "SA20n1316:36": "yattatra śīlayuktaṃ tadiha vīryaṃ vaktavyam |",
  "SA20n1316:37": "ayaṃ viśeṣaḥ |",
  "SA20n1316:38": "tatra katamadbodhisattvasya duṣkaravīryam |",
  "SA20n1316:39": "tat trividhaṃ draṣṭavyam |",
  "SA20n1316:40": "yadbodhisattvo nairantaryeṇa cīvarasaṃjñāṃ piṇḍapātasaṃjñāṃ śayanāsanasaṃjñāmapi ātmasaṃjñāmakurvan kuśaleṣu dharmeṣu bhāvanāsātatyena prayukto bhavati |",
  "SA20n1316:41": "idaṃ bodhisattvasya prathamaṃ duṣkaravīryam |",
  "SA20n1316:42": "punarbodhisattvastena tathārūpeṇa vīryārambheṇa ā-nikāyasabhāganikṣepāt sarvakālaṃ prayukto bhavati |",
  "SA20n1316:43": "idaṃ dvitīyaṃ bodhisattvasya duṣkaravīryam |",
  "SA20n1316:44": "punarbodhisattvaḥ samatāprativedhaguṇayuktena nātilīnena nātyārabdhenāviparītenārthopasaṃhitena vīryeṇa samanvāgato bhavati |",
  "SA20n1316:45": "idaṃ bodhisattvasya tṛtīyaṃ duṣkaravīryaṃ veditavyam |",
  "SA20n1316:46": "asya khalu bodhisattvānāṃ duṣkaravīryasya balaṃ sattveṣu karuṇā prajñā ca saṃgrahaheturveditavyaḥ |",
  "SA20n1316:47": "tatra katamadbodhisattvasya sarvatomukhaṃ vīryam |",
  "SA20n1316:48": "taccaturvidha draṣṭavyam |",
  "SA20n1316:49": "kliṣṭadharmavivarjakaṃ śukladharmāvarjakaṃ karmapariśodhakaṃ jñānavivardhakañca |",
  "SA20n1316:50": "tatra kliṣṭadharmavivarjakaṃ bodhisattvasya vīryamanutpannānāñca saṃyojanabandhanānuśayopakleśaparyavasthānānāmanutpādāyotpannānāñca prahāṇāya |",
  "SA20n1316:51": "tatra śakladharmāvarjakaṃ bodhisattvasya vīryaṃ yadanutpannānāñca kuśalānāṃ dharmāṇāmutpattaye vīryam |",
  "SA20n1316:52": "utpannānāñca sthitaye asaṃmoṣāyai vṛddhivipulatāyai yadvīryam |",
  "SA20n1316:53": "tatra karmapariśodhakaṃ bodhisattvasya vīryaṃ yat trayāṇāṃ karmaṇāṃ viśuddhaye saṃgrahāya kuśalasya kāyakarmaṇo vākkarmaṇo manaskarmaṇaśca |",
  "SA20n1316:54": "tatra jñānavivardhake bodhisattvasya vīryam |",
  "SA20n1316:55": "yacchru tacintābhāvanāmayyāḥ prajñāyāḥ samudāgamāya parivṛddhaye saṃvartate |",
  "SA20n1316:56": "tatra katamadbodhisattvasya satpuruṣavīryam |",
  "SA20n1316:57": "tatpañcavidhaṃ draṣṭavyam |",
  "SA20n1316:58": "anirākṛtaṃ sarveṇa sarvaṃ chandaprayogānirākaraṇatayā |",
  "SA20n1316:59": "anyūnaṃ yathopāttatulyādhikavīryānubṛṃhaṇatayā |",
  "SA20n1316:60": "alīnamuttaptadīrghakālika-nirantaravīryārambhāyāsaṃkucitāviṣaṇṇacittatayā |",
  "SA20n1316:61": "aviparītamarthopasaṃhitopāyaparigṛhītatayā |",
  "SA20n1316:62": "uttaptaprayogañca bodhisattvānāṃ vīryamanuttarāyāṃ samyak saṃbodhāvabhikaraṇatayā |",
  "SA20n1316:63": "tatra katamadbodhisattvānāṃ sarvākāraṃ vīryam |",
  "SA20n1316:64": "tatṣaḍākāraṃ saptākārañca aikadhyamabhisaṃkṣipya trayodaśākāraṃ veditavyam |",
  "SA20n1316:65": "sātatyavīryaṃ nityakālaprayogitayā |",
  "SA20n1316:66": "satkṛtyavīryaṃ nipuṇaprayogitayā |",
  "SA20n1316:67": "naiṣyandikaṃ vīryaṃ pūrvavīryahetubalādhānatayā |",
  "SA20n1316:68": "prāyogikaṃ vīryaṃ pratisaṃkhyāya kuśalapakṣaprayogitayā |",
  "SA20n1316:69": "akopyavīryaṃ sarvaduḥkhasaṃsparśairavikopyatayā'nanyathābhāvopagamanatayā asaṃtuṣṭivīryamalpāvaramātraviśeṣādhigamāsantuṣṭatayā |",
  "SA20n1316:70": "idaṃ tāvat ṣaḍvidhaṃ sarvākāraṃ vīryaṃ yena samanvāgato bodhisattvaḥ ārabdhavīryaḥ sthāmavān vīryavānutsāhī dṛḍhaparākramaḥ anikṣiptadhuraḥ kuśaleṣu dharmeṣvityucyate |",
  "SA20n1316:71": "saptavidhaṃ punaḥ chandasahagataṃ bodhisattvasya vīryaṃ punaḥ punaranuttarāyāṃ samyaksaṃbodhau tīvracchanda praṇidhānānuvṛṃhaṇatayā sāmyayuktaṃ bodhisattvasya vīryaṃ yadanyatamena kleśopakleśenāsaṃkliṣṭacetaso'paryavasthitasya yena vīryeṇa bodhisattvaḥ kuśaleṣu dharmeṣu tulyocittavihārī saṃbhavati |",
  "SA20n1316:72": "vaiśeṣikaṃ vīryaṃ bodhisattvasyānyatamenopakleśenopakliṣṭacetasaḥ [paryavasitacetasaḥ] tasyopakleśasya prahāṇāya yadādīptaśiro nirvāṇopamaṃ vīryam |",
  "SA20n1316:73": "eṣakaṃ vīryaṃ bodhisattvasya sarvavidyāsthānaparyeṣaṇatayā |",
  "SA20n1316:74": "śikṣāvīryaṃ bodhisattvasya teṣveva paryeṣiteṣu dharmeṣu yathāyogyaṃ yathārhaṃ dharmānudharmapratipattisaṃpādanatayā |",
  "SA20n1316:75": "parārthakriyāvīryaṃ bodhisattvasya pūrvavadekādaśavidhaṃ veditavyam |",
  "SA20n1316:76": "ātmanaḥ samyakprayogārakṣāyai skhalitasya ca yathādharmapratikaraṇatāyai vīryaṃ saptamaṃ bodhisattvasya |",
  "SA20n1316:77": "itīdaṃ trayodaśākāraṃ bodhisattvasya vīrya sarvākāramityucyate |",
  "SA20n1316:78": "vighātārthikavīryaṃ cehāmutrasukhañca bodhisattvānāṃ vīryaṃ kṣāntivad draṣṭavyam |",
  "SA20n1316:79": "tatrāyaṃ viśeṣaḥ |",
  "SA20n1316:80": "yā tatra kṣāntiḥ seha vīryamabhyutsāho vaktavyaḥ |",
  "SA20n1316:81": "tatra katamadbodhisattvasya viśuddhaṃ vīryam |",
  "SA20n1316:82": "tatsamāsato daśavidhaṃ veditavyam |",
  "SA20n1316:83": "anurūpamabhyastamaślathaṃ sugṛhītaṃ kālābhyāsa-prayuktaṃ nimittaprativedhayuktamalīnamavidhuraṃ samaṃ mahābodhipariṇamitañceti |",
  "SA20n1316:84": "iha bodhisattvo yena yenopakleśenātyarthaṃ bādhyate |",
  "SA20n1316:85": "tasya tasyopakleśasya prahāṇāyānurūpaṃ pratipakṣaṃ bhajate |",
  "SA20n1316:86": "kāmarāgasya pratipakṣeṇāśubhāṃ bhāvayati |",
  "SA20n1316:87": "vyāpādapratipakṣeṇa maitrīm |",
  "SA20n1316:88": "mohapratipakṣeṇedaṃpratyayatā-pratītyasamutpādaṃ bhāvayati |",
  "SA20n1316:89": "vitarkapratipakṣeṇānāpānasmṛtim |",
  "SA20n1316:90": "mānapratipakṣeṇa dhātuprabhedaṃ bhāvayati |",
  "SA20n1316:91": "idamevaṃbhāgīyaṃ bodhisattvasya anurūpa [vīrya] mityucyate |",
  "SA20n1316:92": "iha bodhisattvo na ādikarmika-tatprathamakarmikavīryeṇa samanvāgato bhavati |",
  "SA20n1316:93": "yaduta cittasthitaye''vavādānuśāsanyām |",
  "SA20n1316:94": "nānyatrābhyastaprayogo bhavati paricitaprayogaḥ |",
  "SA20n1316:95": "itīdaṃ bodhisattvasyābhyastaṃ vīryamityucyate |",
  "SA20n1316:96": "na cāpi bodhisattvaḥ abhyastaprayogo bhavati avavādānuśāsanyāṃ cittasthitimārabhya |",
  "SA20n1316:97": "api tvādikarmika eva sa bodhisattvastasmin prayoge'ślathaprayogo bhavati sātatyasatkṛtyaprayogitayā |",
  "SA20n1316:98": "itīdaṃ bodhisattvasyāślathaṃ vīryamityucyate |",
  "SA20n1316:99": "punarbodhisattvo guruṇāmantikāta svayameva vā bāhuśrutyabalādhānatayā'viparītagrāhitayā cittasthitaye vīryamārabhate |",
  "SA20n1316:100": "itīdaṃ bodhisattvasya sugṛhītaṃ vīryamityucyate |",
  "SA20n1316:101": "punarbodhisattvaḥ evamaviparītagrāhī śamathakāle śamathaṃ bhāvayati |",
  "SA20n1316:102": "pragrahakāle cittaṃ pratigṛhaṇāti |",
  "SA20n1316:103": "upekṣākāle upekṣāṃ bhāvayati |",
  "SA20n1316:104": "idamasya kālaprayuktaṃ vīryamityucyate |",
  "SA20n1316:105": "punarbodhisattvaḥ śamathapragrahopekṣānimittānāṃ samādhisthitivyutthānanimittānāṃ copalakṣaṇāsaṃpramoṣa-prativedhāya sātatyakārī bhavati satkṛtyakārī |",
  "SA20n1316:106": "itīdaṃ bodhisattvasya nimittaprativedhaṃ vīryamityucyate |",
  "SA20n1316:107": "punarbodhisattvaḥ paramodārān paramagambhīrānacintyāprameyān bodhisattvānāṃ vīryārambhanirdeśān śrutvā nātmānaṃ paribhavati na salīnacitto bhavati |",
  "SA20n1316:108": "nāpi cālpamātrakeṇāvaramātrakeṇa viśeṣādhigamena santuṣṭo bhavati |",
  "SA20n1316:109": "nottari na vyāyacchate |",
  "SA20n1316:110": "itīdaṃ bodhisattvasyālīnaṃ vīryamityucyate |",
  "SA20n1316:111": "punarbodhisattvaḥ kālena kālamindriyairguptadvāratāṃ bhojane mātrajñatāṃ pūrvarātrāpararātraṃ jāgarikānuyuktatāṃ saprajānan vihāritāmityevaṃbhāgīyān samādhisaṃbhārān samādāya vartate |",
  "SA20n1316:112": "teṣu codyukto bhavati |",
  "SA20n1316:113": "aviparītañcārthopasaṃhitaṃ sarvatra yatnamārabhate |",
  "SA20n1316:114": "itīdaṃ bodhisattvasyāvidhuraṃ vīryamityucyate |",
  "SA20n1316:115": "punarbodhisattvo nātilīnaṃ nātyārabdhaṃ vīryamārabhate |",
  "SA20n1316:116": "sama yogavāhi sarveṣu cārambhakaraṇīyeṣu samaṃ satkṛtyakārī bhavati |",
  "SA20n1316:117": "iyaṃ bodhisattvasya samaṃ vīryamityucyate |",
  "SA20n1316:118": "punarbodhisattvaḥ sarvavīryārambhānabhisaṃskṛtānanuttarāyāṃ samyaksaṃbodhau pariṇamayatīdaṃ bodhisattvasya samyak pariṇamitaṃ vīryamityucyate |",
  "SA20n1316:119": "ityetatsvabhāvavīryādikaṃ viśuddhavīryāvasānañca bodhisattvānāṃ vīrya mahābodhiphalaṃ yadāśritya bodhisattvā vīryapāramitāṃ paripūrya anuttarāṃ samyak saṃbodhimabhisaṃbuddhā abhisaṃbhotsyante'bhisaṃbudhyante ca |",
  "SA20n1316:120": "iti bodhisattvabhūmāvādhāre yogasthāne dvādaśamaṃ vīryapaṭalaṃ samāptam |"
}