{
  "S08n684:0": " || śrīḥ ||",
  "S08n684:1": "āryamañjuśrīmūlakalpam |",
  "S08n684:2": "(tṛtīyo bhāgaḥ |)",
  "S08n684:3": "atha pañcāśaḥ paṭalavisaraḥ |",
  "S08n684:4": "atha khalu bhagavāṃ vajrapāṇiryakṣasenāpatiḥ tasyāṃ parṣadi sannipatito'bhūt |",
  "S08n684:5": "sanniṣaṇṇaḥ utthāyāsanādekāṃśamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya sa yena bhagavāṃstenāñjaliṃ praṇamya bhagavantametadavocat - yo hi bhagavaṃ mañjuśriyā kumārabhūtena krodharājā yamāntako nāma bhāṣitaḥ tasya kalpaṃ vistaraśo bhagavatā na prakāśitam |",
  "S08n684:6": "nāpi mañjuśriyā kumārabhūtena |",
  "S08n684:7": "ahaṃ bhagavaṃ paścimatā janatāmavekṣya bhagavatā parinirvṛte śāsanāntardhānakālasamaye vartamāne mahābhairavakāle yugādhame sarvaśrāvakapratyekabuddhavinirmukte buddhakṣetre tathāgataśāsanasaṃrakṣaṇārthaṃ dharmadhātucirasthityarthaṃ sarvaduṣṭarājñāṃ nivāraṇārthaṃ ratnatrayāpakāriṇāṃ nigrahārthaṃ vaineyasattvakauśalācintyabodhisattvacaryāparipūraṇārthaṃ acintyasattvapākamabhinirharaṇārthaṃ ca paścime bhagavaṃ kāle paścime sugatasamaye śāsanavipralope vartamāne ya imaṃ yamāntakaṃ nāma krodharājānaṃ yathāvidhi kalpavinirdiṣṭaṃ prayokṣyati tasya siddhiḥ bhaviṣyati |",
  "S08n684:8": "niyataṃ ca duṣṭarājñāṃ śāsanāpakāriṇāṃ ca sattvānāṃ mahāyakṣāṇāṃ mahotsāhināṃ nigrahānugrahapravṛttānāṃ mahākaruṇāvirahitānāṃ teṣāmayaṃ krodharājā prayoktavyaḥ nānyeṣām ||",
  "S08n684:9": "atha bhagavāṃ tūṣṇīmbhāvena buddhavikurvaṇādhiṣṭhānaṃ nāma samādhiṃ samāpadyate sma |",
  "S08n684:10": "mañjuśrīḥ kumārabhūto'pi tūṣṇīmbhāvena sthito'bhūt |",
  "S08n684:11": "sarvāvantaśca parṣanmaṇḍala ṣaḍvikāraṃ prakampamajāyata |",
  "S08n684:12": "bhītāśca devasaṅghā uktrastāḥ sarvabāleśāḥ |",
  "S08n684:13": "sarvadevāśca nāgāśca dānavendrāḥ samātarāḥ ||",
  "S08n684:14": "sarve ca grahamukhyādyā devasaṅghāḥ prakampire |",
  "S08n684:15": "mānuṣā prakampe bhinnamanaso duṣṭacittāśca pūtanāḥ ||",
  "S08n684:16": "ārttā bhītāḥ tataste vai raudracittā narādhipāḥ |",
  "S08n684:17": "śaraṇaṃ te tadā jagmuḥ dharmarājasya śāsanam ||",
  "S08n684:18": "guhyakendrasya yakṣasya vajrapāṇimahādyuteḥ |",
  "S08n684:19": "mañjughoṣasya te bhītāḥ kumārasyaiva mantrarāṭ ||",
  "S08n684:20": "samayaṃ ca tadā cakre mañjughoṣasya antike |",
  "S08n684:21": "paritrāyasva bho bāla ! sarvasattvānukampaka ! ||",
  "S08n684:22": "nirdahiṣyāmi no adya krūrakamantraiḥ sudāruṇaiḥ |",
  "S08n684:23": "krodhena mūrcchitā hyadya pratiṣṭhāma mahītale ||",
  "S08n684:24": "tatastāṃ bodhisattvā vai bālarūpī mahādyutiḥ |",
  "S08n684:25": "mā bhaiṣṭhatha surāḥ ! sarve ! yakṣarākṣasadānavā ! ||",
  "S08n684:26": "samayaṃ vo mayā hyuktaḥ alaṅghyaḥ sarvadevataiḥ |",
  "S08n684:27": "mānuṣāmānuṣāścāpi sarvabhūtaistu kevalaiḥ ||",
  "S08n684:28": "maitracitta sadā bhūtvā tanmantraṃ smarate sadā |",
  "S08n684:29": "sambuddhaṃ dvipadāmagryaṃ śākyasiṃhaṃ narottamam ||",
  "S08n684:30": "tenaiva bhāṣitaṃ mantraṃ uṣṇīṣādyāḥ salocanāḥ |",
  "S08n684:31": "trailokyaguravaścakī tejorāśiṃ jayodbhavam ||",
  "S08n684:32": "vijayoṣṇīṣamantrādyāṃ padmapāṇiṃ salokitam |",
  "S08n684:33": "avalokitanāthaṃ ca bhṛkuṭī tārāṃ yaśasvinīm ||",
  "S08n684:34": "devīṃ ca sitavāsinyāṃ mahāśvetā yaśovatīm |",
  "S08n684:35": "vidyāṃ bhogavatīṃ cāpi hayagrīvaśca mantrarāṭ ||",
  "S08n684:36": "ete hyabjakule mantrā pradhānā jinaniḥsṛtā |",
  "S08n684:37": "ekākṣaraścakravartī vā mantrāṇāmadhipatiṃ prabhum ||",
  "S08n684:38": "smṛtvā devadevaṃ ca mantranāthaṃ mahādyutim |",
  "S08n684:39": "krodhamaprabhavo tasya yamānto nāma nāmataḥ ||",
  "S08n684:40": "avalokitanāthasya cetāṃsi karuṇodayāḥ |",
  "S08n684:41": "mahākaruṇākṛṣṭamanaso pūrvabuddhaiḥ prakāśitā ||",
  "S08n684:42": "sā tārā tārayate jantūṃ avalokitabhāṣitā |",
  "S08n684:43": "vidyā samādhijā āryā stryākhyā saṃjñārūpiṇī ||",
  "S08n684:44": "bodhisattvo'tha carate bodhicārikamuttamām |",
  "S08n684:45": "lokadhātusahasrāṇi asaṅkhyā bahudhā punaḥ ||",
  "S08n684:46": "paryaṭanta tadā devī sattvānāṃ hitakāraṇā |",
  "S08n684:47": "strīrūpadhāriṇī bhūtvā mantrarūpeṇa dehinām ||",
  "S08n684:48": "vidhineyatadāṃ sattvāṃ bodhiyāneti yojayet |",
  "S08n684:49": "caryā bodhisattvānāṃ acinteyaṃ prakāśitā ||",
  "S08n684:50": "vajrapāṇiṃ tathā vīraṃ mantrāṇāmadhipatiṃ smaret |",
  "S08n684:51": "māmakīṃ kulandarīṃ devīṃ trailokyapratipūjitām ||",
  "S08n684:52": "śaṅkulā mekhalāṃ caiva vajramuṣṭiṃ yaśasvinīm |",
  "S08n684:53": "krodhendratilakaṃ śatruṃ nīladaṇḍaṃ sabhairavam ||",
  "S08n684:54": "ete dūtigaṇāḥ krodhāḥ vidyādhyakṣāḥ prakīrtitāḥ |",
  "S08n684:55": "pradhānāṃ vajrakule sarve asmadrakṣitā hi te ||",
  "S08n684:56": "gajagandhaṃ tathā loke bodhisattvaṃ maharddhikam |",
  "S08n684:57": "mahāsthānagataṃ dhīmaṃ bodhisattvaṃ maharddhikam ||",
  "S08n684:58": "jyeṣṭhaṃ tanayamukhyaṃ tu samantabhadraṃ suśobhanam |",
  "S08n684:59": "yaḥ smaret tadā kāle bhayaṃ teṣāṃ na vidyate ||",
  "S08n684:60": "māṇibhadraṃ tathā nityaṃ jambhalaṃ yakṣamuttamam |",
  "S08n684:61": "sarvaśrāvakapratyekaṃ buddhānāṃ ca kuto bhayam ||",
  "S08n684:62": "smaraṇāt pūjanāt teṣāṃ mahārakṣā prakīrttitā |",
  "S08n684:63": "bṛhat phalaṃ tadā devāṃ puṇyābhāṃ ca asaṃjñakā ||",
  "S08n684:64": "strīrūpadhāriṇāṃ devīṃ vītarāgāṃ maharddhikām |",
  "S08n684:65": "ratnatraye ca pūjāṃ vai prasannā jinaśāsane ||",
  "S08n684:66": "teṣāṃ na vidyate kiñcit mitrāmitrabhayaṃ yadā |",
  "S08n684:67": "samayaṃ tatra ityuktaḥ alaṅghyaṃ sarvamantribhiḥ ||",
  "S08n684:68": "etat krodhavare khyātaṃ yamāntasyaiva varṇite |",
  "S08n684:69": "samaye ca sthitāṃ sattvāṃ abhakṣāḥ sarvamānuṣāḥ ||",
  "S08n684:70": "tataste hṛṣṭamanasaḥ sarve devā hyamānuṣāḥ |",
  "S08n684:71": "samaye tasthire sarve jinaputrānubuddhinā ||",
  "S08n684:72": "yakṣasenāpatiḥ kruddhaḥ vacanaṃ cet parābhavam |",
  "S08n684:73": "samprakampya tadā sarvāṃ lokadhātumasaṅkhyakām ||",
  "S08n684:74": "nirarthaṃ krodharājaṃ tu kimarthamidaṃ prakāśitam |",
  "S08n684:75": "jinaputraistadā pūrvaṃ sattvānāṃ vinayakāraṇāt ||",
  "S08n684:76": "prabhāvaṃ krodharājasya udyaṣṭaṃ ca purātanam |",
  "S08n684:77": "evamuktāstato vajrī vajraṃ nikṣipyaṃ tasthure ||",
  "S08n684:78": "tataḥ prahasya matimāṃ bālarūpī maharddhikaḥ |",
  "S08n684:79": "kumāro mañjughoṣo vai imāṃ vācamudīrayet ||",
  "S08n684:80": "mā praduṣya mahāyakṣa ! vajrapāṇi ! maharddhika ! |",
  "S08n684:81": "mayā prakāśito hyeṣa krodharājo maharddhikaḥ ||",
  "S08n684:82": "tavaiva mantraṃ dāsyāmi yathecchaṃ samprakāśaya |",
  "S08n684:83": "tvayā na śakyaṃ krodhasya prabhāvaṃ parikīrtitam ||",
  "S08n684:84": "tayaiva saṃsthito hyeṣa dehastha iha dṛśyate |",
  "S08n684:85": "ākṛṣṭaḥ tena vai tubhyaṃ hṛdayaṃ te yadi pṛcchasi ||",
  "S08n684:86": "na śakyaṃ nivarttituṃ hyatra krodhāviṣṭo hi vai prabho |",
  "S08n684:87": "yathecchaṃ samprakāśayasva samayaṃ tyaktvānumanyataḥ ||",
  "S08n684:88": "asnāte prasupte ca grāmyadharmānuvarttite |",
  "S08n684:89": "tailābhyakte arakṣe ca duṣṭacitteṣu vā sadā ||",
  "S08n684:90": "tyakto mantravaraiḥ sarvaiḥ aprasanneṣu śāsane |",
  "S08n684:91": "vaicikitso tathā martyo aśrāddheṣu duḥsthite ||",
  "S08n684:92": "saddharmaratnasaṅghe ca pratikṣeptavyāḥ samāhite |",
  "S08n684:93": "nagnake ca sadocchiṣṭe aśucyācāragocare ||",
  "S08n684:94": "agupte hyamantrayukte ca nityocchiṣṭe hi nirghṛṇe |",
  "S08n684:95": "devāvasathacaityeṣu vihārāṅgaṇamaṇḍale ||",
  "S08n684:96": "maithunābhiratā tatra teṣāṃ krodho vināśayet |",
  "S08n684:97": "samayabhraṣṭā prasannāśca mantrayuktimajānakā ||",
  "S08n684:98": "iṣiskhalitagatācārā teṣāṃ krodho nipātayet |",
  "S08n684:99": "sarveṣāṃ mānuṣāṃ loke apramādo na vidyate ||",
  "S08n684:100": "pramādamabhirāginyaḥ samayabhraṃśānucchidriṇe |",
  "S08n684:101": "hanyante krodharājena aprayuktaistu mantribhiḥ ||",
  "S08n684:102": "sarvathā bāliśāḥ sarve pramādā vaśagāminaḥ |",
  "S08n684:103": "vītarāgāṃ sadā muktvā pratyekārhaśrāvakām ||",
  "S08n684:104": "sarve vai krodharājasya vadhyā daṇḍyāśca sarvataḥ |",
  "S08n684:105": "evamuktāstu mañjuśrī karuṇāviṣṭena cetasām ||",
  "S08n684:106": "acintyaṃ caryabuddhānāṃ bodhisattvāṃ maharddhikām |",
  "S08n684:107": "evamuktvā tataḥ sarvāṃ tūṣṇīmbhūto hi tasthure ||",
  "S08n684:108": "atha vajradharaḥ śrīmāṃ bhūyo vajraṃ parāmṛśet |",
  "S08n684:109": "gṛhya vajraṃ tadā tuṣṭo labdhvānujñāṃ prabhāṣata iti ||",
  "S08n684:110": "āryamañjuśriyamūlakalpād bodhisattvapiṭakāvataṃsakānmahāyānavaipulyasūtrāt aṣṭacatvāriṃśattamaḥ yamāntakakrodharājaparivarṇanamantramāhātmyaniyamapaṭalavisaraḥ parisamāpta iti ||"
}