{
  "S01n202:0": "daśama adhyāyaḥ",
  "S01n202:1": "śrī dharmmadhātusvayambhūtpattidharmmamāhātmyasubhāṣitasūtraṃ nāma",
  "S01n202:2": "athāsau bhagavān bhūyo maitreyaṃ taṃ mahāmatiṃ |",
  "S01n202:3": "samālokya sabhāṃ cāpi samāmantryaivamādiśat ||1 ||",
  "S01n202:4": "śṛṇu maitreya vakṣyāmi mañjuśriyo jagadguroḥ |",
  "S01n202:5": "saddharmaguṇamāhātmyaṃ saṃbodhijñānadāyakaṃ ||2 ||",
  "S01n202:6": "yadiyaṃ bhikṣuṇī cūḍā suśīlā brahmacāriṇī |",
  "S01n202:7": "idaṃ mañjuśriyaṃ ścaityaṃ śraddhayā samupāśritā ||3 ||",
  "S01n202:8": "śuddhotpalasrajo nityaṃ samabhyarcya yathāvidhi |",
  "S01n202:9": "smṛtvā dhyātvā samārādhya sabhaktyā śraddhayā sadā ||4 ||",
  "S01n202:10": "ādyāṃ cale cule vande svāheti navamākṣaraṃ |",
  "S01n202:11": "dhāraṇī paramāvidyāṃ paṭhantī bhajane sadā ||5 ||",
  "S01n202:12": "etanpuṇyānubhāvena cūṃḍeyaṃ bhikṣuṇī satī |",
  "S01n202:13": "pañcābhijñāvatī varṣairdvādaśabhirbhaved dhruvaṃ ||6 ||",
  "S01n202:14": "tataśceyaṃ mahābhijñā śrīsamṛddhiguṇāśrayā |",
  "S01n202:15": "sarvasattvahitaṃ kṛtvā pracared bodhisaṃvaraṃ ||7 ||",
  "S01n202:16": "tato'rhantī mahāprājñā pariśuddhatrimaṇḍalā |",
  "S01n202:17": "trividhāṃ bodhimāsādya saṃbuddhapadamāpsyati ||8 ||",
  "S01n202:18": "evamanyepi lokāśca caityamañjuśriyo traye |",
  "S01n202:19": "paṭhantī dhāraṇīmenāṃ bhajanti śraddhayā sadā ||9 ||",
  "S01n202:20": "te'pi sarve vikalmāṣāḥ pariśuddhatrimaṇḍalāḥ |",
  "S01n202:21": "bhadraśrīsadguṇādhārā bodhisattvā jitendriyāḥ ||10 ||",
  "S01n202:22": "pañcābhijñapadaprāptāścaturbrahmavihāriṇaḥ |",
  "S01n202:23": "sarvasattvahitādhārā careyurbodhisambaraṃ ||11 ||",
  "S01n202:24": "tataste bodhisaṃbhāraṃ pūrayitvā yathākramaṃ |",
  "S01n202:25": "jitvā māragaṇān sarvān niḥkleśā vimalendriyāḥ ||12 ||",
  "S01n202:26": "arhanto'pi mahābhijñāḥ saṃbodhisādhanāratāḥ |",
  "S01n202:27": "trividhāṃ bodhimāsādya saṃbuddhapadamāpnuyuḥ ||13 ||",
  "S01n202:28": "yūyamapiti matvātra caityamañjuśriyastathā |",
  "S01n202:29": "paṭhanto dhāraṇīmenāṃ bhajadhvaṃ bodhimānasāḥ ||14 ||",
  "S01n202:30": "etatpuṇyābhiliptā hi pariśuddhatrimaṇḍalāḥ |",
  "S01n202:31": "yūyamapi tathā sarve bhaveta sugatātmajāḥ ||15 ||",
  "S01n202:32": "bodhisattvā bhadraśrīsadguṇāśrayāḥ |",
  "S01n202:33": "mahābhijñā jagannāthā bhaveta bhadracāriṇaḥ ||16 ||",
  "S01n202:34": "tataḥ saṃbodhisaṃbhāraṃ pūrayitvā yathākramaṃ |",
  "S01n202:35": "jitvā māragaṇān sarvāścaturbrahmavihāriṇaḥ ||17 ||",
  "S01n202:36": "arhantastrividhāṃ bodhiṃ prāpya buddhā bhaviṣyatha |",
  "S01n202:37": "iti satyaṃ parijñāya yadi saṃbodhimicchatha ||18 ||",
  "S01n202:38": "asmin mañjuśriyaścaityaṃ bhajadhvaṃ sarvadā mudā |",
  "S01n202:39": "ityādiṣṭaṃ munīndreṇa niśamya te sasāṃdhikāḥ ||19 ||",
  "S01n202:40": "sarvalokāstathetyuktvā prābhyanandat prabodhitāḥ |",
  "S01n202:41": "tataḥ sarve'pi te lokā brahmāśakrādayo'marāḥ ||20 ||",
  "S01n202:42": "sarve lokādhipāścāpi sārddhaṃ parijanairmudā |",
  "S01n202:43": "bhagavantaṃ munīndraṃ taṃ sasaṃgha saṃprasāditāḥ ||21 ||",
  "S01n202:44": "natvā pradakṣiṇī kṛtvā svasvālayaṃ mudā yayuḥ |",
  "S01n202:45": "sarve martyā nṛpādyāśca samantrijanapaurikāḥ ||22 ||",
  "S01n202:46": "sasāṃdhikaṃ munīndraṃ taṃ natvā svasvālayaṃ yayuḥ |",
  "S01n202:47": "hārīti yakṣiṇīśāpi sātmajā bauddharakṣaṇī ||23 ||",
  "S01n202:48": "triratnabhajanaṃ kṛtvā dharmadhātorūpāśrayat |",
  "S01n202:49": "tataḥ sa bhagavāṃścāpi samutthāya sasāṃdhikaḥ ||24 ||",
  "S01n202:50": "prabhāsayañjagadbhāsā jaṭodyānāśrame yayau |",
  "S01n202:51": "tatra sa trijagannātho vihāre sahasāṃdhikaiḥ ||25 ||",
  "S01n202:52": "saddharmmasamupādiśya vijahāra jagaddhite |",
  "S01n202:53": "iti te guruṇādiṣṭaṃ śrutaṃ mayā tathocyate ||26 ||",
  "S01n202:54": "śrutvāpyetanmahārājā śraddhayābhyanumodaya |",
  "S01n202:55": "iti śāstrārhatādiṣṭaṃ niśamya sa narādhipaḥ ||27 ||",
  "S01n202:56": "prasāditastamarhanta natvā prāhaivamādarāt |",
  "S01n202:57": "bhadantohaṃ samicchāmi saṃdraṣṭuṃ taṃ svayaṃbhuvaṃ ||28 ||",
  "S01n202:58": "tannaipāle pragacchāmi tadanujñāṃ pradehi me |",
  "S01n202:59": "iti saṃprārthitaṃ rājñā śrutvā sorhanyatirmudā ||29 ||",
  "S01n202:60": "nṛpatiṃ taṃ mahāsattvaṃ saṃpaśyannevamādiśyat |",
  "S01n202:61": "sādhu rājan samicchā te yadyasti taṃ svayambhuvaṃ ||30 ||",
  "S01n202:62": "draṣṭuṃ gaccha samārādhya bhaja śraddhāsamanvitaḥ |",
  "S01n202:63": "sarvatīrtheṣu ca snātvā datvā dānaṃ yathepsitaṃ ||31 ||",
  "S01n202:64": "vītarāgāṃ samārādhya samabhyarcyabhijādarāt |",
  "S01n202:65": "dharmodayāṃ mahādevīṃ khagānanāṃ jineśvarīṃ ||32 ||",
  "S01n202:66": "śraddhayā samupāśritya samabhyarcya bhajādarāt |",
  "S01n202:67": "pañcapurāsthitāḥ pañca devatāśca yathāvidhi ||33 ||",
  "S01n202:68": "samārādhya samabhyarcya bhaja bhaktyā samādarāt |",
  "S01n202:69": "mañjudevasya caityaṃ ca samālokya yathāvidhi ||34 ||",
  "S01n202:70": "samārādhya samabhyarcya bhajenāṃ dhāraṇīṃ paṭhan |",
  "S01n202:71": "ācārya ca guhāsīnaṃ samādhidhyānasaṃsthitaṃ ||35 ||",
  "S01n202:72": "dhyātvārādhya samabhyarcya natvā bhaja samādarāt |",
  "S01n202:73": "evamanyān mahāsattvān dharmmadhātorūpāsakān ||36 ||",
  "S01n202:74": "sarvānapi samārādhya samabhyarcya praṇāmaya |",
  "S01n202:75": "etatpuṇyaviśuddhātmā bhadraśrī sadguṇāśrayaḥ ||37 ||",
  "S01n202:76": "bodhisattvā mahāsattvā jagadbharttā bhavedapi |",
  "S01n202:77": "tataḥ saṃbodhisaṃbhāraṃ pūrayitvā yathākramaṃ ||38 ||",
  "S01n202:78": "arhansaṃbodhimāsādya saṃbuddhapadamāpsyasi |",
  "S01n202:79": "iti satyaṃ parijñāya saṃbodhi yadi vāñchasi ||39 ||",
  "S01n202:80": "gatvā tatra mahotsāhairdharmmadhātuṃ vilokya taṃ |",
  "S01n202:81": "yathāvidhi samārādhya bhajasva samupāśritaḥ ||40 ||",
  "S01n202:82": "gaccha te maṅgalaṃ bhuyāt sidhyatu te samīhitaṃ |",
  "S01n202:83": "yathecchayā samālokya samāyāhi pramoditaḥ ||41 ||",
  "S01n202:84": "iti śāstrā samādiṣṭaṃ śrutvā sa nṛpatirmudā |",
  "S01n202:85": "taṃ guruṃ sāñjalirnatvā prāpyānujñāmanandataḥ ||42 ||",
  "S01n202:86": "tataḥ sa nṛpatī rājā samantrijanapaurikāḥ |",
  "S01n202:87": "rājarddhi maṃgalotsāhaiḥ saṃprasthito mudācarat ||43 ||",
  "S01n202:88": "tatra mārge sa rājendraḥ sarvān lokān prasādayan |",
  "S01n202:89": "mahotsāhaiścarannāśu naipālaṃ samupāyayau ||44 ||",
  "S01n202:90": "tatra prāptaḥ samālokya dūrāt taṃ śrīsvayaṃmbhuvaṃ |",
  "S01n202:91": "sāñjali praṇatiṃ kṛtvā pramanāḥ sahasā caret ||45 ||",
  "S01n202:92": "tatra sarvatra saṃvīkṣya śubhotsāhapravarttitaṃ |",
  "S01n202:93": "vismayānanditānsā sa nṛpatiḥ samupāsaret ||46 ||",
  "S01n202:94": "tatra sarveṣu tīrtheṣu krameṇa sa narādhipaḥ |",
  "S01n202:95": "snātvārthibhyo yathākāmaṃ dadau dānaṃ caran vrataṃ ||47 ||",
  "S01n202:96": "tato'ṣṭau vītarāgān sa nṛpatirvīkṣya harṣitaḥ |",
  "S01n202:97": "yathāvidhi samārādhya bhajatyarcya yathāvidhi ||48 ||",
  "S01n202:98": "tato mudācaran vīkṣya dharmmadhātuṃ jinālayaṃ |",
  "S01n202:99": "yathāvidhi samārādhya samabhyarcyābhajan kramāt ||49 ||",
  "S01n202:100": "tato vāyupure vāyudevatāṃ sagaṇāṃ mudā |",
  "S01n202:101": "yathāvidhi samārādhya samabhyacyanitobhajata ||50 ||",
  "S01n202:102": "tataścāgnipure vahnidevatāḥ sagaṇāmapi |",
  "S01n202:103": "yathāvidhi samārādhya saṃpūjyābhajadādarāt ||51 ||",
  "S01n202:104": "tato nāgapure nāgadevatāḥsagaṇā api |",
  "S01n202:105": "yathāvidhi samārādhya samabhyarcyā mudābhajat ||52 ||",
  "S01n202:106": "tato vasupure devīṃ sagaṇāṃ śrīvasundharāṃ |",
  "S01n202:107": "yathāvidhi samārādhya bhajatyarcya samādarāt ||53 ||",
  "S01n202:108": "tataḥ śāntipure śrīmatsambaraṃ sagaṇaṃ tathā |",
  "S01n202:109": "yathāvidhi samārādhya samabhyarcya mudābhajat ||54 ||",
  "S01n202:110": "tataḥ śāntikarācārya samādhidhyānasaṃsthitaṃ |",
  "S01n202:111": "dhyātvārādhya samabhyarcya prābhajan saṃpramoditaḥ ||55 ||",
  "S01n202:112": "tato dharmmodayā devī khagānanāṃ maheśvarīṃ |",
  "S01n202:113": "yathāvidhi samārādhya samabhyarcya mudābhajat ||56 ||",
  "S01n202:114": "sambuddhaṃ puṇḍarīkākṣaṃ sarvajña karuṇāspadaṃ |",
  "S01n202:115": "samantabhadraśāstāraṃ śākyasiṃhaṃ namāmyahaṃ ||57 ||",
  "S01n202:116": "śrīghanaṃ śrīmatiṃ śreṣṭhaṃ śīlarāśiṃ śivakaraṃ |",
  "S01n202:117": "śrīmantaṃ śrīkaraṃ śāntaṃ śāntimūrti namāmyaham ||58 ||",
  "S01n202:118": "nairātmavādinaṃ siṃhaṃ niravadyaṃ nirāśravaṃ |",
  "S01n202:119": "nītijñaṃ nirmalātmānaṃ niṣkalaṃkaṃ namāmyaham ||59 ||",
  "S01n202:120": "nirdvandvaṃ nirahaṃkāraṃ nirvikalpaṃ tathāgataṃ |",
  "S01n202:121": "nirddhūtanikhilakleśaṃ niṣprapaṃcaṃ namāmyahaṃ ||60 ||",
  "S01n202:122": "viśveśvaraṃ viśeṣo'haṃ viśvarūpaṃ vināyakaṃ |",
  "S01n202:123": "viśvalakṣaṇasaṃpūrṇṇa vītarāgaṃ namāmyahaṃ ||61 ||",
  "S01n202:124": "vidhāvareṇa saṃpannaṃ viśveśamvimalaprabhaṃ |",
  "S01n202:125": "vinītavegaṃ vimalaṃ vītamohaṃ namāmyahaṃ ||62 ||",
  "S01n202:126": "dudantidamakaṃ śāntaṃ śuddhaṃ pañcajinālayaṃ |",
  "S01n202:127": "sugatiṃ suśrutaṃ saumyaṃ śubhrakīrtti namāmyahaṃ ||63 ||",
  "S01n202:128": "yogīśvaraṃ daśabalaṃ lokajñaṃ lokapūjitaṃ |",
  "S01n202:129": "lokācārya lokamūrtiṃ lokānāthaṃ namāmyahaṃ ||64 ||",
  "S01n202:130": "kalaṃkamuktiṃ kāmāriṃ sakalaikaṃ kalādharaṃ |",
  "S01n202:131": "kāntamūrti dayāpātraṃ kanakābhaṃ namāmyahaṃ ||65 ||",
  "S01n202:132": "tato mañjuśriyaścaityaṃ dharmadhātumupāśrayan |",
  "S01n202:133": "yathāvidhi samārādhya samabhyarcyānatobhajat ||66 ||",
  "S01n202:134": "tato mudā caran vīkṣya dharmadhātuṃ jinālayaṃ |",
  "S01n202:135": "yathāvidhi samārādhya samabhyarcyābhajan mudā ||67 ||",
  "S01n202:136": "bhaktyā paramayāstauṣījinālayaṃ svayaṃbhuvaṃ |",
  "S01n202:137": "jyotīrūpāya caitanyaṃ rūpāya bhavate namaḥ ||68 ||",
  "S01n202:138": "murādinidhanāya śrīdātre praṇavarupiṇe |",
  "S01n202:139": "viśvatomukharupāya bhaktavatsala te namaḥ ||69 ||",
  "S01n202:140": "pṛthvyādibhūtanirmātre jagadvaṃdyāyate namaḥ |",
  "S01n202:141": "jagatsraṣṭe jagatpātre jagaddhartre namo namaḥ ||70 ||",
  "S01n202:142": "dhyānagamyāya dhyeyāya cartuvargapradāyine |",
  "S01n202:143": "evaṃ stutvā aśokaḥ sa punaḥ kṣamāpanaṃ vyadhāt ||71 ||",
  "S01n202:144": "evaṃ sa nṛpatiḥ sarvān dharmadhātorupāsakān |",
  "S01n202:145": "mahāsattvān samabhyarcya satkṛtya samatoṣayat ||72 ||",
  "S01n202:146": "evaṃ sa nṛparājaḥ śrī dharmadhatorūpāśritaḥ |",
  "S01n202:147": "triratnabhajanaṃ kṛtvā prācarad bodhisambaraṃ ||73 ||",
  "S01n202:148": "tataḥ sa nandito rājā samantrijanapaurikaḥ |",
  "S01n202:149": "natvā pradakṣiṇīkṛtya dharmmadhātuṃ mudācarat ||74 ||",
  "S01n202:150": "tataścaran sa bhūmīndro mahotsāhaiḥ pramoditaḥ |",
  "S01n202:151": "sahasā puramāsādya vihāra samupācarat ||75 ||",
  "S01n202:152": "tatropetya tamarhantamupaguptasasāṃdhikaṃ |",
  "S01n202:153": "samīkṣya sañjalirnatvā sabhaikāntaṃ samāśrayat ||76 ||",
  "S01n202:154": "taṃ samāyātamālokya so'rhe śāstā prasannadṛk |",
  "S01n202:155": "svāgataṃ kuśalaṃ kaccinnṛpatiṃ paryapṛcchata ||77 ||",
  "S01n202:156": "tacchutvā sa mahīpālaḥ śāstāraṃ taṃ kṛtāñjaliḥ |",
  "S01n202:157": "praṇatvā suprasannāsyaḥ saṃpaśyannevamabravīt ||78 ||",
  "S01n202:158": "samāgatosmyahaṃ śāstarbhavatkṛpānubhāvataḥ |",
  "S01n202:159": "kuśalaṃ me kathaṃ na syāt sarvatrāpi sadāpi hi ||79 ||",
  "S01n202:160": "bhavatkṛpānubhāvena nepāle'haṃ mudācaran |",
  "S01n202:161": "dṛṣṭvā sarveṣu tīrtheṣu snātvā dānaṃ yathepsitaṃ ||80 ||",
  "S01n202:162": "tathāṣṭau vītarāgāśca samālokya pramāditaḥ |",
  "S01n202:163": "yathāvidhi samārādhya samabhyarcyabhijaṃ kramāt ||81 ||",
  "S01n202:164": "tataḥ samīkṣya taṃ śrīmaddharmmadhātuṃ svayaṃbhuvaṃ |",
  "S01n202:165": "yathāvidhi samārādhya samabhyarcyābhajan mudā ||82 ||",
  "S01n202:166": "tato vāyupure vāyudevatābhyarccitā mayā |",
  "S01n202:167": "tataścāgnipure vahnirdevatāpi mayārccitā ||83 ||",
  "S01n202:168": "tathā nāgapure nāgarājāṃścāpi mayārccitā |",
  "S01n202:169": "tathā tathā vasupure devī vasundharāṃ samarccitā ||84 ||",
  "S01n202:170": "tataḥ śāntipure śrīmatsambaraśca samarccitaḥ |",
  "S01n202:171": "tataḥ śāntikarācāryaḥ samālokya mayārcitaḥ ||85 ||",
  "S01n202:172": "devīṃ khagānanāṃ cāpi samārādhya samarcitā |",
  "S01n202:173": "mañjudevasya caityaṃ ca yathāvidhi samarcitaṃ ||86 ||",
  "S01n202:174": "evaṃ bhadanta tatropacchandohe puṇyabhūtale |",
  "S01n202:175": "yathāvidhi samārādhya sarvadevā mayārcitāḥ ||87 ||",
  "S01n202:176": "etatpuṇyaṃ mayā labdhaṃ bhavatkṛpānubhāvataḥ |",
  "S01n202:177": "tadatra janmasāphalyaṃ jīvitaṃ cāpi me'dhunā ||88 ||",
  "S01n202:178": "tathātra sarvadā śāsta dharmadhātuṃ jinālayaṃ |",
  "S01n202:179": "smṛtvā nāma samuccārya dhyātvā bhajeya mā bhavaṃ ||89 ||",
  "S01n202:180": "iti rājñā samākhyātaṃ śrutvā so'rha prasāditaḥ |",
  "S01n202:181": "nṛpati taṃ samālokya punarevaṃ samādiśat ||90 ||",
  "S01n202:182": "dhanyo'si yatmahārājadharmadhātuṃ jinālayaṃ |",
  "S01n202:183": "smṛtvā dhyātvāpi saṃbhaktuṃmicchase'tra sadā bhaja ||91 ||",
  "S01n202:184": "etatpuṇyaviśuddhātmā bhadraśrīsadguṇāśrayaḥ |",
  "S01n202:185": "bodhisattvo mahāsattvaḥ sarvadharmādhipo bhaveḥ ||92 ||",
  "S01n202:186": "tataḥ saṃbodhisaṃbhāraṃ pūrayitvā yathākramaṃ |",
  "S01n202:187": "arhanstribodhimāsādya dhruvaṃ buddhapadaṃ labheḥ ||93 ||",
  "S01n202:188": "samutpattikathāṃ tasya dharmadhātoḥ svayaṃbhuvaḥ |",
  "S01n202:189": "śrutvāpi yatmahatpuṇyaṃ saṃbodhisādhanaṃ labhet ||94 ||",
  "S01n202:190": "iti matvā samutpattikathāṃ tasya svayaṃbhuvaḥ |",
  "S01n202:191": "satkṛtya śraddhayā martyāḥ śrotumarhanti sarvathā ||95 ||",
  "S01n202:192": "samutpattikathāṃ tasya dharmadhātoḥ svayaṃbhuvaḥ |",
  "S01n202:193": "śṛṇvanti ye narā bhaktyā satkṛtya śraddhayā mudā ||96 ||",
  "S01n202:194": "durgatiṃ te na gacchanti kutrāpi hi kadācan |",
  "S01n202:195": "sadā sadgatisaṃjātā bhadraśrīsadguṇāśrayāḥ ||97 ||",
  "S01n202:196": "sarvasattvahitādhānabodhicaryāvratāratāḥ |",
  "S01n202:197": "mahābhijñā jagannāthā bhaveyuḥ sugatātmajāḥ ||98 ||",
  "S01n202:198": "krameṇa bodhisambhāraṃ pūrayitvā jagaddhite |",
  "S01n202:199": "arhantatrividhāṃ bodhiṃ prāpyeyuḥ saugataṃ padaṃ ||99 ||",
  "S01n202:200": "iti matvā mahārāja śrotavyaṃ śraddhayādarāt |",
  "S01n202:201": "svayambhūguṇamāhātmyaṃ durllabhaṃ bodhivāñchibhiḥ ||100 ||",
  "S01n202:202": "śṛṇvanti ye narā bhaktyā satkṛtya śraddhayā mudā |",
  "S01n202:203": "svayaṃbhūguṇamāhātmyasaddharmaśrīguṇārthadaṃ ||101 ||",
  "S01n202:204": "te'pi na durgatiṃ yāyuḥ sadāsadgatisaṃgatāḥ |",
  "S01n202:205": "bhadraśrīsadguṇādhārā bhaveyurbodhilābhinaḥ ||102 ||",
  "S01n202:206": "tasmādetatmahatpuṇyaṃ śrutvā dhyātvā sadādarāt |",
  "S01n202:207": "smṛtvā nāma samuccārya saṃbhaktavyaṃ svayaṃbhuvaṃ ||103 ||",
  "S01n202:208": "ahamapi purā rājan dharmmadhātoḥ svayaṃbhuvaḥ |",
  "S01n202:209": "śrutvā sadguṇasāṃkathyaṃ babhūva saṃpramoditaḥ ||104 ||",
  "S01n202:210": "tato'haṃ sahasā tatra nepāle samupācaraṃt |",
  "S01n202:211": "snātvā sarveṣu tīrtheṣu dadau dānaṃ yathepsitaṃ ||105 ||",
  "S01n202:212": "aṣṭau tān vītarāgāṃśca samārādhya mayārcitāḥ |",
  "S01n202:213": "devīṃ khagānanāṃ cāpi samārādhya samarcitā ||106 ||",
  "S01n202:214": "mañjudevasya caityaṃ ca samārādhya samarcitaṃ |",
  "S01n202:215": "pañca purā sthitā pañca devatāśca samarcitāḥ ||107 ||",
  "S01n202:216": "tathā śāntikarācāryaḥ samālokya samarcitaḥ |",
  "S01n202:217": "tataḥśaraṇamāśritya dharmadhāto svayaṃbhuvaḥ ||108 ||",
  "S01n202:218": "satkṛtya śraddhayā nityaṃ samārādhya mudā bhajaṃ |",
  "S01n202:219": "evaṃ tatra sadāśritya dharmadhātorūpāsakaḥ ||109 ||",
  "S01n202:220": "triratnabhajanaṃ kṛtvā prācaran bodhisaṃbaraṃ |",
  "S01n202:221": "etatpuṇyaviśuddhātmā pariśuddhatrimaṇḍalaḥ ||110 ||",
  "S01n202:222": "ahaṃ bodhiṃ samāsādya jinātmajā bhave'dhunā |",
  "S01n202:223": "iti vijñāya mānuṣyā vāñchanti ye sunirvṛtiṃ ||111 ||",
  "S01n202:224": "dharmadhātuṃ samārādhya bhajantu te sadā mudā |",
  "S01n202:225": "smṛtvā dhyātvā ca nāmāpi samuccārya samādarāt ||112 ||",
  "S01n202:226": "samālokya praṇatvāpi bhajantu taṃ jinālayaṃ |",
  "S01n202:227": "ye bhajanti sadā smṛtvā dhyātvā natvā jinālayaṃ ||113 ||",
  "S01n202:228": "drutaṃ saṃbodhimāsādya saṃbuddhapadamāpnuyuḥ |",
  "S01n202:229": "iti satyaṃ samākhyātaṃ sarvairapi munīśvaraiḥ ||114 ||",
  "S01n202:230": "śrutvānumodya taṃ dharmadhātuṃ smṛtvā bhajantvalaṃ |",
  "S01n202:231": "subhāṣitamidaṃ yepi śrutvānumoditāśayāḥ ||115 ||",
  "S01n202:232": "dharmadhātumanusmṛtvā dhyātvā bhajanti sarvadā |",
  "S01n202:233": "te'pi caitatmahatpuṇyapariśuddhatrimaṇḍalāḥ ||116 ||",
  "S01n202:234": "bhadraśrīsadguṇādhārāścaturbrahmavihāriṇaḥ |",
  "S01n202:235": "bodhisattvā mahāsattvā mahābhijñāḥ śubhendriyāḥ ||117 ||",
  "S01n202:236": "drutaṃ saṃbodhimāsādya saṃbuddhapadamāpnuyuḥ |",
  "S01n202:237": "iti me guruṇādiṣṭaṃ śrutaṃ mayā tathocyate ||118 ||",
  "S01n202:238": "tvamapīdaṃ sadā lokā śrāvayitvānumodaya |",
  "S01n202:239": "etatpuṇyānubhāvena sarvatra sarvadāpi te ||119 ||",
  "S01n202:240": "nirutpātaṃ śubhotsāhaṃ bhavennūnaṃ narādhipaḥ |",
  "S01n202:241": "iti tenārhatādiṣṭaṃ śrutvāśoko nṛpo mudā ||120 ||",
  "S01n202:242": "tatheti prativijñapya prābhyanandat sapārṣadaḥ |",
  "S01n202:243": "tataḥ sarve'pi te lokā niśamyaitatsubhāṣitaṃ ||121 ||",
  "S01n202:244": "anumodya mahotsāhaiḥ saṃcerire śubhe sadā |",
  "S01n202:245": "tadaitatpuṇyabhāvena sarvatra tatra sarvadā ||122 ||",
  "S01n202:246": "nirutpātaṃ śubhotsāhaṃ prāvarttata nirantaraṃ |",
  "S01n202:247": "ityādiśya mahābhijño jayaśrīḥ sa mahāmatiḥ ||123 ||",
  "S01n202:248": "sarvānstān sāṃdhikān paśyan punarevaṃ samādiśat |",
  "S01n202:249": "yatredaṃ dharmmasāṃkathyaṃ prāvarttayet kalāvapi ||124 ||",
  "S01n202:250": "bhāṣetya śṛṇuyādyaśca śrāvayedyaḥ pracārayet |",
  "S01n202:251": "eteṣāṃ tatra sarveṣāṃ saṃbuddhāḥ sakalāḥ sadā ||125 ||",
  "S01n202:252": "kṛpā dṛṣṭyā samālokya prakuryurbhadramābhavaṃ |",
  "S01n202:253": "sarvā pāramitā devyasteṣāṃ tatra sadā śivaṃ ||126 ||",
  "S01n202:254": "kṛtvā saṃbodhisaṃbhāraṃ pūrayeyuryathākramaṃ |",
  "S01n202:255": "sarve'pi bodhisattvāśca pratyekasugatā api ||127 ||",
  "S01n202:256": "arhanto yoginasteṣāṃ prakuryurmaṅgalaṃ sadā |",
  "S01n202:257": "sarve lokādhipāścāpi sarve cāpi maharṣayaḥ ||128 ||",
  "S01n202:258": "tatra teṣāṃ hi sarveṣāṃ kuryuḥ samīkṣya maṅgalaṃ |",
  "S01n202:259": "sarve devādhipāścāpi sarvadaityādhipā api ||129 ||",
  "S01n202:260": "tathā sarve'pi gandharvāḥ sarvayakṣādhipā api |",
  "S01n202:261": "garuḍā nāgarājāśca kumbhāṇḍādhīśvarā api ||130 ||",
  "S01n202:262": "samīkṣya sarvadā teṣāṃ rakṣāṃ kuryuḥ samantataḥ |",
  "S01n202:263": "sarvāśca mātṛkā devyaḥ sabhairavagaṇā api ||131 ||",
  "S01n202:264": "kṛtvā rakṣāṃ sadā teṣāṃ kuryurbhadraṃ samantataḥ |",
  "S01n202:265": "sarve grahāśca tārāśca siddhā vidyādharā api ||132 ||",
  "S01n202:266": "sādhyāścāpi sadālokya teṣāṃ kuryuḥ sumaṅgalaṃ |",
  "S01n202:267": "bhūtapretapiśācāśca duṣṭā māragaṇā api ||133 ||",
  "S01n202:268": "vīkṣya teṣāṃ prasannāste rakṣāṃ kuryuḥ sadā mudā |",
  "S01n202:269": "svayambhūguṇamāhātmya sāṃkathyaṃ yo'likhet mudā ||134 ||",
  "S01n202:270": "tenāpi likhitaṃ sarva mahāyānasubhāṣitaṃ |",
  "S01n202:271": "lekhāpitaṃ ca yenedaṃ dharmadhātusubhāṣitaṃ ||135 ||",
  "S01n202:272": "tenāpi sakalaṃ sūtraṃ lekhāpitaṃ bhaved dhruvaṃ |",
  "S01n202:273": "likhitaṃ cāpi yecedaṃ pratiṣṭhāpya yathāvidhi ||136 ||",
  "S01n202:274": "śuddhasthāne gṛhe sthāpya pūjāṅgaiḥ sarvadārcitaṃ |",
  "S01n202:275": "tenārhanto jināḥ sarve pratyekasugatā api ||137 ||",
  "S01n202:276": "sasaṃghā bodhisattvāśca bhavanti pūjitāḥ khalu |",
  "S01n202:277": "yaścāpīdaṃ svayaṃ dhṛtvā parebhyo'pi samādiśat ||138 ||",
  "S01n202:278": "bhāvayet satataṃ smṛtvā dhyātvāpi praṇamenmudā |",
  "S01n202:279": "tasya sarvamunīndro hi pratyekasugatā api ||139 ||",
  "S01n202:280": "arhanto bodhisattvāśca tuṣṭā dadyuḥ samīhitaṃ |",
  "S01n202:281": "yaścaitadupadeṣṭāraṃ sarvāśca śrāvakānapi ||140 ||",
  "S01n202:282": "yathāvidhi sa samabhyarcya bhājanaiḥ samatoṣayet |",
  "S01n202:283": "tena sarve'pi saṃbuddhāḥ pratyekasugatā api ||141 ||",
  "S01n202:284": "arhanto bhikṣavaḥ sarve yogino brahmacāriṇaḥ |",
  "S01n202:285": "bodhisattvāśca sarve'pi vratino yatayo'pi ca ||142 ||",
  "S01n202:286": "arcitā bhojitāstuṣṭā bhaveyuranumoditāḥ |",
  "S01n202:287": "kimevaṃ vahunoktena sarve buddhā munīśvarāḥ ||143 ||",
  "S01n202:288": "sarvāstārāśca devyo'pi sarvasaṃghā jinātmajāḥ |",
  "S01n202:289": "nityaṃ teṣāṃ kṛpā dṛṣṭayā samālokyānumoditāḥ ||144 ||",
  "S01n202:290": "rakṣāṃ vidhāya sarvatra varaṃ dadyuḥ samīhitaṃ ||145 ||",
  "S01n202:291": "sarve lokādhipāścāpi sarve devā surādhipāḥ |",
  "S01n202:292": "rakṣāṃ kṛtvā varaṃ dadyusteṣāṃ saddharmasādhane ||146 ||",
  "S01n202:293": "rājāno'pi sadā teṣāṃ rakṣā kṛtvānumoditāḥ |",
  "S01n202:294": "yathābhivāñchitaṃ datvā pālayeyuḥ sadādarāt ||147 ||",
  "S01n202:295": "mantriṇo'pi sadā teṣāṃ sāmātyasacivānugāḥ |",
  "S01n202:296": "sabhṛtyasainyabhaṭṭāśca bhaveyurhitakāriṇaḥ ||148 ||",
  "S01n202:297": "sarve vaiśyāśca sarvārthabharttāraḥsyu suhṛnpriyāḥ |",
  "S01n202:298": "śreṣṭimahājanāḥ sarve bhaveyurhitakāriṇaḥ ||149 ||",
  "S01n202:299": "dviṣopi dāsatāṃ yāyurdṛṣṭāśca syurhitāśayāḥ |",
  "S01n202:300": "evamanyepi lokāśca servva syurmaitramānasāḥ ||150 ||",
  "S01n202:301": "paśavaḥ pakṣiṇaścāpi sarvakīṭāśca jantavaḥ |",
  "S01n202:302": "naiva teṣāṃ viruddhā syuḥ bhaveyurhitaśaṃsina ||151 ||",
  "S01n202:303": "evaṃ sarvatra lokeṣu teṣāṃ saddharmasādhināṃ |",
  "S01n202:304": "nirutpātaṃ śubhotsāhaṃ saumāṅgalyaṃ sadā bhavet ||152 ||",
  "S01n202:305": "evaṃ bhadrataraṃ puṇyaṃ svayabhūṃbhavanodbhavaṃ |",
  "S01n202:306": "natvā taṃ trijagannāthaṃ bhajadhvaṃ sarvadā mudā ||153 ||",
  "S01n202:307": "ye tasya śaraṇe sthitvā smṛtvā dhyātvā samāhitāḥ |",
  "S01n202:308": "nāmāpi ca samuccārya bhajanti śraddhayā sadā ||154 ||",
  "S01n202:309": "teṣāṃ trinyapi ratnāni suprasannāni sarvadā |",
  "S01n202:310": "kṛpā dṛṣṭayā samālokya kṛtvā deyuḥ sadā śubhaṃ ||155 ||",
  "S01n202:311": "iti śāstrāsamādiṣṭaṃ jayaśriyā niśamyate |",
  "S01n202:312": "jineśvarī pramukhāḥ saṃghā sarve nandanprabodhitāḥ ||156 ||",
  "S01n202:313": "sarvāvatī sabhā sāpi śrutvaitat saṃprasāditāḥ |",
  "S01n202:314": "tatheti prativijñapya prābhyanandan prabodhitāḥ ||157 ||",
  "S01n202:315": "tataste sakalā lokāḥ samutthāya prasāditāḥ |",
  "S01n202:316": "jayaśriya sasaṃghaṃ taṃ natvā svasvāśramaṃ yayuḥ ||158 ||",
  "S01n202:317": "tatra nityamupetyatyarddhyā sasaṃghaḥ sajinātmajā |",
  "S01n202:318": "snātvā sarveṣu tīrtheṣu dhṛtvā vrataṃ yathāvidhi ||159 ||",
  "S01n202:319": "tato'ṣṭau vītarāgāṃśca devīṃ cāpi khagānanāṃ |",
  "S01n202:320": "pañcamā devatāścāpi yathāvidhi samarccayan ||160 ||",
  "S01n202:321": "tathā śāntikarācārya caitya mañjuśriyo'pi ca |",
  "S01n202:322": "dharmādhātuṃ samārādhya dhyātvābhyarcya sadābhajat ||161 ||",
  "S01n202:323": "tadaitatpuṇyabhāvena viṣaye tatra sarvadā |",
  "S01n202:324": "nirutpātaṃ śubhotsāhaṃ prāvarttata samaṃtataḥ ||162 ||",
  "S01n202:325": "tataścāsau mahābhijñā jayaśrīḥ sugatātmajaḥ |",
  "S01n202:326": "sarvānstān sāṃdhikān paśyan punarevaṃ samādiśat ||163 ||",
  "S01n202:327": "yatredaṃ dharmasāṃkathyaṃ pracāritaṃ svayaṃbhuvaḥ |",
  "S01n202:328": "tatraittpuṇyabhāvena bhavatu sarvadā śubhaṃ ||164 ||",
  "S01n202:329": "saṃbuddhāstatra sarve'pi pratyekasugatā api |",
  "S01n202:330": "arhanto bodhisattvāśca kurvantu maṃṅgalaṃ sadā ||165 ||",
  "S01n202:331": "sarve lokādhipāścāpi sarve cāpi maharṣayaḥ |",
  "S01n202:332": "samālokya sadā tatra prakurvantu sumaṅgalaṃ ||166 ||",
  "S01n202:333": "kāle varṣantu meghāśca bhūyācchaśyavatī mahī |",
  "S01n202:334": "nirutpātaṃ subhikṣyaṃ ca bhavantu tatra sarvadā ||167 ||",
  "S01n202:335": "rājā bhavatu dhārmmiṣṭho mantriṇo nīticāriṇaḥ |",
  "S01n202:336": "sarve lokāḥsuvṛttiṣṭhā bhavantu dharmasādhinaḥ ||168 ||",
  "S01n202:337": "sarve sattvāḥ samācārāḥ saṃbodhivihitāśayāḥ |",
  "S01n202:338": "triratnabhajanaṃ kṛtvā saṃcarantāṃ sadā śubhe ||169 ||",
  "S01n202:339": "iti jayaśriyādiṣṭaṃ śrutvā sarve'pi sāṃdhikāḥ |",
  "S01n202:340": "evamastviti prābhāṣya prābhyanandanprasāditāḥ ||170 ||",
  "S01n202:341": "iti śrī dharmmadhātusvayambhūtpattidharmmamāhātmyasubhāṣitasūtraṃ daśama adhyāyaḥ samāptaḥ ||"
}