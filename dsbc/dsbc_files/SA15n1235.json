{
  "SA15n1235:0": "[3. kāryahetunirūpaṇam |]",
  "SA15n1235:1": "[1. kāryakāraṇabhāvavyavasthā |]",
  "SA15n1235:2": "tadevaṃ svabhāvahetau tādātmyasiddhinibandhanamanvayavyatirekaniścayaṃ pratipādya kāryahetau kāryakāraṇabhāvasiddhinimittatvāt tayostasyāśca pratyakṣānupalambhanibandhanāyāḥ prāgeva darśitatvāt tagdatamaparamapi pareṣāṃ bhrāntikāraṇapanetuṃ tadviṣayaṃ darśayannāha- “arthāntare” hetorvyatirikte vastuni gamye “kāryaṃ hetuḥ” |",
  "SA15n1235:3": "anarthāntare tu svabhāvo heturityuktam |",
  "SA15n1235:4": "kasmāt punararthāntare kāryameva heturityāha- “avyabhicārāt” iti kāryameva hyarthāntaraṃ na vyabhicarati nānyat yathoktaṃ prāk tataḥ kāryamevārthāntare gamye heturucyate saṃyogavaśāgdamakatve |",
  "SA15n1235:5": "“na ca kenacit” ityādinā yaḥ sarvvathā gamyagamakabhāvaprasaṅga ācāryeṇoktaḥ parasya,",
  "SA15n1235:6": "tamihāpi kāryahetau paraḥ kadācit prasañjayedityāśaṅkamāna āha- “kāryakāraṇa-” ityādi |",
  "SA15n1235:7": "yadi hi kāryaṃ heturucyate tadā kāryakāraṇabhāvena kāraṇenāsya gamakatvam |",
  "SA15n1235:8": "tathā ca sati sarvvathā gamyagamakabhāvaḥ prāpnoti |",
  "SA15n1235:9": "agneḥ sāmānyadharmmavad viśeṣadharmmā api tārṇṇapārṇṇādayo gamyāḥ syuḥ |",
  "SA15n1235:10": "dhūmasyāpi viśeṣadharmmavad dravyatvapārthivatvādayo'pi sāmānyadharmmā gamakā bhaveyuḥ |",
  "SA15n1235:11": "kutaḥ ? “sarvvathā janyajanakabhāvāt” |",
  "SA15n1235:12": "janyajanakabhāvo hi kāryakāraṇabhāva ucyate |",
  "SA15n1235:13": "sa ca nāgnidhūmayoraṃśena api tu sarvveṇa prakāreṇa |",
  "SA15n1235:14": "tathāhi-yathā agniragnitvadravyatvasattvādibhiḥ sāmānyadharmmairjanakaḥ tathā tārṇṇapārṇṇatvādibhirvviśeṣadharmmairapi,",
  "SA15n1235:15": "yathā ca dhūmo dhūmatvapāṇḍutvādibhiḥ svaniyatairvviśeṣadharmmairjanyaḥ tathā sāmānyadharmmairapi sattvadravyatvādibhiḥ |",
  "SA15n1235:16": "tataśca yathā tayoḥ kāryakāraṇabhāvaḥ tathaiva gamyagamakabhāvaḥ prāpnoti,",
  "SA15n1235:17": "tasyaiva tannibandhanatvāditi pūrvvapakṣāśaṅkā |",
  "SA15n1235:18": "atrāha-“na sarvvathā janyajanakabhāvaḥ” tataśca kutastathā gamyagamakabhāvaḥ syāt ? |",
  "SA15n1235:19": "kasmāt ? iti cet,",
  "SA15n1235:20": "“tadabhāve” teṣāṃ tārṇṇapārṇṇatvādināṃ viśeṣadharmmāṇāmabhāve “bhavato” dhūmamātrasya tebhya eva viśeṣadharmmebhyo bhavatīti evamātmanaḥ “tadutpattiniyamasyābhāvāt” |",
  "SA15n1235:21": "tathā “tadabhāve” agnyabhāve bhavato dravyatvādeḥ sāmānyadharmmasyāgnerevāyaṃ bhavatī tyevaṃrūpasya tadutpattiniyamasyābhāvāt kutaḥ sarvvathā janyajanakabhāvaḥ ?",
  "SA15n1235:22": ", yataḥ sarvvathā gamyagamakabhāvaḥ syāt |",
  "SA15n1235:23": "na hyasati tadutpattiniyame janyajanakabhāvo vyavasthāpayituṃ yuktaḥ |",
  "SA15n1235:24": "yata evaṃ “tasmāt kāryaṃ” dhūmādikaṃ “svabhāvairyāvabhdi” rdhūmatvādibhiḥ svagataiḥ |",
  "SA15n1235:25": "itthambhūtalakṣaṇā ca tṛtīyā |",
  "SA15n1235:26": "“avīnābhāvi” vinā na bhavati |",
  "SA15n1235:27": "kairvvinā na bhavati ? |",
  "SA15n1235:28": "‘kāraṇe yāvabhdiḥ svabhāvaiḥ’ ityatrāpi sambadhyate |",
  "SA15n1235:29": "kāraṇāśritairyāvabhdiḥ svabhāvairvvinā te kāryagatāḥ svabhāvā na bhavanti hetuḥ taisteṣāmiti gamyate |",
  "SA15n1235:30": "kva avinābhāvi? |",
  "SA15n1235:31": "“kāraṇe” kāraṇaviṣaye aparo'rthaḥ “kāraṇe” ādhārasaptamī |",
  "SA15n1235:32": "idānīṃ kāraṇasthaiḥ svabhāvairyāvabhdiragnitvadravyatvādibhiravinābhāvi teṣāṃ kāraṇagatānāṃ sāmānyadharmmāṇāṃ hetuḥ kāryaṃ gamakam |",
  "SA15n1235:33": "kasmāt ? ityāha- “tatkāryatvaniyamāt” teṣāmeva kāraṇagatānāṃ sāmānyadharmmānāṃ tat kāryamityevaṃrūpasya niyamasya sabhdāvāt |",
  "SA15n1235:34": "nahi tān sāmānyadharmmān kadācidapi kāryaṃ vyabhicarati |",
  "SA15n1235:35": "evaṃ kāraṇagatamaṃśaṃ pāścātyenārthena nirūpya prāktanenārthena kāryagatamaṃśaṃ nirūpayannāha- “taireva ca” ityādi |",
  "SA15n1235:36": "kāryamapi taireva dharmmaiḥ svagataiḥ kāraṇagatānāṃ dharmmāṇāṃ gamakam yathā'ntarā sambhavino dhūmatvapāṇḍupārṇṇatvādayo viśeṣarūpāstaiḥ kāraṇagataiḥ sāmānyadharmmairvvinā na bhavanti |",
  "SA15n1235:37": "atrāpi ‘tatkāryatvaniyamāt’ ityapekṣyate |",
  "SA15n1235:38": "teṣāmeva kāryagatānāṃ viśeṣadharmmāṇāṃ kāraṇagatasāmānyadharmmāpekṣayā kāryatvaniyamāt |",
  "SA15n1235:39": "na hi te viśeṣadharmmāḥ kāryagatāḥ kāraṇasthasāmānyadharmmairvvinā kadācidapi bhavanti |",
  "SA15n1235:40": "tatasteṣāmeva kāryatvaniyamaḥ,",
  "SA15n1235:41": "nānyeṣāṃ dravyatvādīnāṃ kāraṇasthasāmānyadharmmairvinā bhavatām |",
  "SA15n1235:42": "tadevaṃ kāraṇasya sāmānyadharmmā eva gamyā na viśeṣadharmmāḥ,",
  "SA15n1235:43": "kāryasyāpi viśeṣadharmmā eva gamakā na sāmānyadharmmāḥ,",
  "SA15n1235:44": "tatkāryatvaniyamāt |",
  "SA15n1235:45": "ye tu kāraṇasya viśeṣadharmmā yaistatkāryatvaniyamaḥ kāryamātrasya nāstīti na te gamyāḥ |",
  "SA15n1235:46": "ye ca kāryasya sāmānyadharmmā dravyatvādayasteṣāmapi tatkāryatvaniyamābhāvādeva gamakatvaṃ nāstīti kāryakāraṇabhāvena gamakatve kutaḥ sarvvathā gamyagamakabhāvaḥ pareṣāmiva prasajyeta ? |",
  "SA15n1235:47": "[2. janyajanakabhāvasya sarvathā sattve'pi gamyagamakabhāvasya na tathātvam |]",
  "SA15n1235:48": "parasyāniṣṭhāpādanamāśaṅkayāha- “aṃśena” ityādi |",
  "SA15n1235:49": "yadi hi kāraṇasya sāmānyadharmmā eva gamyāḥ kāryasyāpi viśeṣadharmmā eva gamakāḥ tatkāryatvaniyamādiṣyante,",
  "SA15n1235:50": "hanta tarhyaśena janyajanakabhāvaḥ prāptaḥ |",
  "SA15n1235:51": "kāraṇasya sāmānyadharmmā eva janakā na viśeṣadharmmāḥ,",
  "SA15n1235:52": "kāryasyāpi viśeṣadharmmā eva janyā na sāmānyadharmmā iti syāt |",
  "SA15n1235:53": "sarvvathā ca janyajanakabhāvo'bhimata ityubhyupagamavirodhaḥ |",
  "SA15n1235:54": "etat pariharati-nāṃśena janyajanakabhāvaprasaṅgaḥ,",
  "SA15n1235:55": "niraṃśatvena vastunaḥ sarvvātmanā tadabhyupagamāt,",
  "SA15n1235:56": "gamyagamakabhāvasyāpi sarvvathā'bhimatatvāt |",
  "SA15n1235:57": "tadāha- “tajjanya” ityādi |",
  "SA15n1235:58": "yadi hi kāryasya taiḥ kāraṇagatairvviśeṣadharmmairjanyo yo viśeṣaḥ sa grahītuṃ śakyate,",
  "SA15n1235:59": "tadā tajjanyaviśeṣagrahaṇe'bhimatatvāt kāraṇagataviśeṣadharmmāṇāṃ gamyatvasya |",
  "SA15n1235:60": "tathā liṅgaviśeṣo dhūmatvādi upādhirviśeṣaṇaṃ yeṣāṃ dravyatvādīnāṃ sāmānyānāṃ kāryagatānāṃ teṣāṃ cābhimatatvāgdamakatvasya |",
  "SA15n1235:61": "tathā hi-agurudhūmagrahaṇe bhavatyeva tadagneranumānaṃ dhūmatvaviśeṣaṇena ca dravyatvādinā'gneranumānam |",
  "SA15n1235:62": "na hi sarvvathā janyajanakabhāvo'stītyeva tathaiva gamyagamakabhāvo bhavati,",
  "SA15n1235:63": "tasya jñānāpekṣatvāt |",
  "SA15n1235:64": "tathā hi- na sattāmātreṇa liṅgasya gamakatvam,",
  "SA15n1235:65": "tasya jñāpakatvāt |",
  "SA15n1235:66": "jñāpako hi svaniścayāpekṣo jñāpyamarthaṃ jñāpayati, nānyathā |",
  "SA15n1235:67": "kathaṃ tarhyuktaṃ “tadabhāve bhavataḥ tadutpattiniyama(mā)bhāvāt” iti | ? |",
  "SA15n1235:69": "sarvvathā janyajanakabhāvābhyupagame tadabhāve bhāvasyaivābhāvādityata āha- “aviśiṣṭa”- ityādi |",
  "SA15n1235:70": "yadi hi tajjanyaviśeṣa grahaṇarahitamaviśiṣṭaṃ kāryamātramupādīyate liṅgaviśeṣopādhirahitaṃ vā dravyādikaṃ tadā “aviśiṣṭasāmānyavivakṣāyāṃ” kāraṇagataviśeṣābhāve'pi dhūmamātrasya bhāvāt tadaviśiṣṭasya ca dravyatvāderagnyabhāve'pi bhāvād vyabhicāra iti sarvvathā janyajanakabhāvo neṣyate,",
  "SA15n1235:71": "tadabhāvād gamyagamakabhāvaśca |",
  "SA15n1235:72": "na tu viśeṣavivakṣāyām,",
  "SA15n1235:73": "tatra vyabhicārābhāvāt |",
  "SA15n1235:74": "tathā hi-yadi nāmadhūmamātraṃ tārṇṇapārṇṇādiviśeṣābhāve bhavati,",
  "SA15n1235:75": "na tu tajjanyo viśeṣaḥ,",
  "SA15n1235:76": "sa yadi grahītuṃ śakyate,",
  "SA15n1235:77": "tadā viśeṣasya gamyatvamastyeva,",
  "SA15n1235:78": "niścitasyaiva liṅgatvāt |",
  "SA15n1235:79": "tathā yadyapi dravyatvasattvamātramagnyabhāve'pi bhavati na tu dhūmātmakamiti tadviśiṣṭasyāvyabhicārād gamakatvamapi na vāryata iti |",
  "SA15n1235:80": "[3. kāryakāraṇabhāvapratīteratidurlabhatvāśaṅkāyā nirāsaḥ |]",
  "SA15n1235:81": "atra parasya vacanāvakāśamāśaṅkayāha-“kasyacit” dhūmādeḥ “kadācit” kasmiṃścit kāle “kutaścit” agnyādeḥ “bhāve'pi” sati “sarvvo” dhūmādiḥ “tādṛśo” yādṛśa ekadā'gnyāderbhavana dṛṣṭa tajjātīyaḥ,",
  "SA15n1235:82": "“tathāvidhajanmā” yathāvidhāt sa eko bhavan dṛṣṭaḥ tādṛśādeva janma yasya sa |",
  "SA15n1235:83": "“tathāvighajanmetyetat kutaḥ” pramāṇādavasitam ?",
  "SA15n1235:84": "yenocyate ‘kāryahetau kāryakāraṇabhāvasiddhinibandhanāvanvayavyatirekau’ iti |",
  "SA15n1235:85": "tathāhi-yadi nāma pratyakṣānupalambhābhyāṃ kasyaciddhūmasyāgnyādisāmagrīkāryatvamavagataṃ kimetāvatā'nyasyāpi tādṛśasya tādṛśakāryatā sidhyati,",
  "SA15n1235:86": "tatra tannibandhanayoḥ pratyakṣānupalambhayoravyāpārāt |",
  "SA15n1235:87": "yatraiva hi tayorvyāparastasyaiva tatkāryatā bhavatu,",
  "SA15n1235:88": "tadanyasya tu kimāyātam ?",
  "SA15n1235:89": "yena tathavidhādasya janma syāt |",
  "SA15n1235:90": "evaṃ hi kasyāściddhūmavyakteragnyādijanyatā dṛṣṭeti kinna ghaṭāderapi sā'bhyupagamyate ?",
  "SA15n1235:91": "anyatvena viśeṣābhāvāt |",
  "SA15n1235:92": "ka evaṃ sati doṣaḥ ?",
  "SA15n1235:93": "iti cet ; tathā ca pramāṇābhāvena tathāvidhajanmatvāniścayādatādṛśādapi janmāśaṅkāyāṃ tādṛśasya dhūmāderagnyādinā'nvayavyatirekau na niścitāviti kutaḥ kāryahetorggamakatvam ? |",
  "SA15n1235:94": "na hi yo'sāveko deśakālāvasthāniyato'gniviśeṣahetuko dhūmo'dhigataḥ pratyakṣānupalambhābhyāṃ tasyaivānvayavyatirekau pratipattavyau |",
  "SA15n1235:95": "tasya deśāntarādāvasambhavāt |",
  "SA15n1235:96": "kiṃ tarhi ? |",
  "SA15n1235:97": "tādṛśasya sāmānyātmana eva liṅgatvāt tasya cātathāvidhādapi janmāśaṅkāyāṃ kutastathāvidhenānvayo vyatireko vā ? | taduktam-",
  "SA15n1235:98": "“avasthādeśakālānāṃ bhedād bhinnāsu śaktiṣu |",
  "SA15n1235:99": "bhāvānāmanumānena pratītiratidurllabhā ||” iti |",
  "SA15n1235:100": "siddhāntavādyāha- “na,",
  "SA15n1235:101": "atabhdāvinaḥ” ityādi |",
  "SA15n1235:102": "evaṃ manyate-ihaikadā dhūmāderagnyādisāmagrījanyatayā pratyākṣānupalambhābhyāṃ niścitarūpatve'pi tādṛśasyātādṛśādapi bhāvaḥ samāśaṅkyate yathāparidṛṣṭādanyatvena |",
  "SA15n1235:103": "tatra yo'sāvagnyādisāmagrījanyo dhūmaviśeṣa ekadā niścitastadapekṣayā yathā'nyo dhūmaviśeṣastādṛśo yo'nyādṛśādapi-bhāvānāṃ vicitraśaktitayā-bhavediti śaṅkayate,",
  "SA15n1235:104": "tathā so'pyekadā'gnyādisāmagrījanyatayā niścitastadanyāpekṣayā tādṛśa eva |",
  "SA15n1235:105": "tatra yadi tadanyasya tādṛśasyātādṛśājjanma syāt tadā tādṛśasya svabhāvasya nāgnyādisāmagrījanyasvabhāvateti paridṛṣṭasyāpi dhūmasya nāgnyādisāmagrī kāraṇamityāyātam |",
  "SA15n1235:106": "tādṛśasya svabhāvasyā'gnyādisāmagrīvilakṣaṇakāraṇajanyasvabhāvatvāt |",
  "SA15n1235:107": "tataścāgnyādisāmagryā akāraṇatvāt yo mayaikadā tato bhavan dṛṣṭo dhūmaḥ so'pi na bhavet |",
  "SA15n1235:108": "nahi yad yasya kāraṇaṃ na bhavati tat tataḥ sakṛdapi jāyate,",
  "SA15n1235:109": "tasyāhetukatvaprasaṅgāditi |",
  "SA15n1235:110": "“atabhdāvinaḥ” iti tacchabdena vivakṣitamagnyādikāraṇaṃ parigṛhyate,",
  "SA15n1235:111": "na tat atat,",
  "SA15n1235:112": "tavdilakṣaṇaṃ atādṛśaṃ śakramurddhādikam,",
  "SA15n1235:113": "atasmād bhavituṃ śīlaṃyasya tasyātabhdāvinastādṛśasya tallakṣaṇasya dhūmavastunaḥ “sakṛdapi” ekadā'pi “tataḥ” agnyādeḥ “abhāvād” bhāvavirodhāt |",
  "SA15n1235:114": "bhavati ca tādṛśo'gnyādisāmagrītaḥ tatastādṛśasya svabhāvasya tādṛśameva kāraṇamityavagamyate sakṛtpravṛttābhyāmeva pratyakṣānupalambhābhyāmiti kuto vyabhicārāśaṅkā ? |",
  "SA15n1235:115": "tena yādṛśo dhūmo'gnyādisāmagryā bhavan dṛṣṭaḥ sakṛt tādṛśasya tasya tajjanyasvabhāvatayā tādṛśādeva bhāvāt ‘yatra dhūmastatrāgnyādisāmagrī’ ityanvayavyatirekaniścayaḥ |",
  "SA15n1235:116": "athavā'nyathā vyākhyāyate- iha pratyakṣānupalambhanibandhanā kāryakāraṇabhāvasiddhiḥ prāguktā tannibandhanāvanvayavyatirekau pratipādayitum,",
  "SA15n1235:117": "taccāyuktam |",
  "SA15n1235:118": "tathā hi- “kasyacit” dhūmasyāgnyādisāmagryanantarabhāvina ādyasya “kadācit” prathamotpādakāle “kutaścid” agnyādisāmagryāḥ “bhāve'pi” utpāde'pi “sarvvastādṛśo” yādṛśaḥ prathamakṣaṇabhāvī dhūmo dvitīyādikṣaṇeṣvapi tādṛśaḥ pratyakṣata eva tasya pūrvvakṣaṇāvilakṣaṇatayā pratīteḥ |",
  "SA15n1235:119": "“tathāvidhajanmā” iti yathāvidhādagnīndhanasāmagrīlakṣaṇāt kāraṇādādyo dhūmakṣaṇa utpannastathāvidhājjanma yasya sa “tathāvidhajanmetyetat kutaḥ” naiva tasya dhūmāderabhāvāt |",
  "SA15n1235:120": "evaṃ ca yadyato dṛṣṭaṃ tasyānyato'pi bhāvasya darśanāt sarvvatrānāśvāsa iti manyamāna āha- “tathā ca” anagnito dhūmādapi dhūmasya bhāve śakramūrddhāderapi tasya bhāvāvirodhādagninā dhūmasya nanvayavyatirekāviti cenmanyase iti pūrvvapakṣāśaṅkā |",
  "SA15n1235:121": "taduktam-",
  "SA15n1235:122": "“kṣaṇikatve kathaṃ bhāvāḥ kvacidāyattavṛttayaḥ |",
  "SA15n1235:123": "prasiddhakāraṇābhāve yeṣāṃ bhāvastato'nyataḥ ||",
  "SA15n1235:124": "ataścānagnito mād yathā dhūmasya sambhavaḥ |",
  "SA15n1235:125": "śakramūrdvnastathā tasya kena vāryeta saṃbhavaḥ ||”iti |",
  "SA15n1235:126": "siddhāntavādyāha- nā'gnīndhanasāmagrījanyo yādṛśo dhūmastādṛśa eva dhūmādapi bhavati kāraṇabhedena |",
  "SA15n1235:127": "kutaścit sāmyāt sarūpatayā'vasīyamānasyāpyanyādṛśatvāt |",
  "SA15n1235:128": "tādṛśo hyagnīndhanasāmagrīkṣaṇāntarajanya ādya evāparaḥ kṣaṇastathā tadanya ādya evāparāgnīndhanasāmagrījanya iti tādṛśasya dhūmasya dhūmādasambhavāt na kvacidanāśvāsaḥ kāryaḥ |",
  "SA15n1235:129": "tathā yādṛśo dvitīyakṣaṇabhāvī prathamadhūmakṣaṇajanito dhūmakṣaṇastādṛśo'paraprathamadhūmakṣaṇajanita eva dvitīyo dhūmakṣaṇo na tṛtīyādiḥ |",
  "SA15n1235:130": "evaṃ tṛtīyakṣaṇādiṣvapyaṅkurādiṣu ca sarvvatra vācyam |",
  "SA15n1235:131": "kutaḥ punarayaṃ vibhāgaḥ ?",
  "SA15n1235:132": "iti cet, āha- “atabhdāvinaḥ” atasmād-anagnīndhanādirūpād dhūmād bhavanaśīlasya prathamakṣaṇāvilakṣaṇasya dhūmasya “sakṛdapi” ekadāpi “tataḥ” agnyādisāmagryāḥ “abhāvāda” bhāvāyogād |",
  "SA15n1235:133": "yathā hi prathamakṣaṇāpekṣayā dvitīyastādṛśastathā tadapekṣayā prathamo'pīti tādṛśatvāviśeṣāt tādṛśasyānagnito bhāve tādṛśo nāgnijanyasvabhāvaḥ iti sakṛdapi tato na bhavet |",
  "SA15n1235:134": "bhavan vā tajjanyasvabhāvatāmātmānastādṛśaḥ khyāpayatīti kuto'nyādṛśād bhavet ?",
  "SA15n1235:135": "tasmādanyādṛśād bhavannanyādṛśa eva tato na vyabhicāraḥ |",
  "SA15n1235:136": "[4. bhinnakāraṇajanyānāṃ dhūmānāṃ atādṛśatve'pi sādṛśyāt tādṛśatvābhimānaḥ |]",
  "SA15n1235:137": "nanu sarvveṣāṃ dhūmakṣāṇānāṃ kaṇṭhakṣaṇanākṣisrutikālīkaraṇādikāyāmarthakriyāyāmupayogāt kathaṃ tādṛśasvabhāvatā na syāt ? |",
  "SA15n1235:138": "na, tasyā apyarthakriyāyāḥ kṣaṇabhedopadhīyamānarūpāyāḥ tādṛśatvābhāvāt tatrāpi tulyadoṣatvāt |",
  "SA15n1235:139": "kathaṃ tarhi loke sarvvatra dhūmavyavahāraḥ iti cet;",
  "SA15n1235:140": "sadṛśāparabhāvanibandhanaikatvādhyavasāyavaśāt kṣaṇiarvyavahārāyogācca |",
  "SA15n1235:141": "sādṛśye sati kathaṃ na tādṛśatā ? iti cet |",
  "SA15n1235:142": "tādṛśādanyatvāt sadṛśasya |",
  "SA15n1235:143": "tathā hi-gosadṛśo bhavati gavayaḥ na tu tādṛśaḥ,",
  "SA15n1235:144": "gorevāparasya tādṛśatvāt |",
  "SA15n1235:145": "paramārthenātādṛśe'pi tādṛśābhimāno mandamatīnāṃ bhavan kathaṃ nivārtyet ? |",
  "SA15n1235:146": "tathā hi-tattvādhyavasāyo'pi tāvad-atasminnarvvāgdṛśāṃ vinivārayituṃ na pāryate,",
  "SA15n1235:147": "kimaṅga punastādṛśatvādhyavasāyaḥ ? yathoktam-",
  "SA15n1235:148": "“samānavarṇṇasaṃsthāne santāne'tyatra jāyate |",
  "SA15n1235:149": "atasmiṃstanmatiḥ puṃsāṃ kimutaikatra saṃtatau ? ||” iti |",
  "SA15n1235:150": "tattvacintakāstu tādṛśātādṛśakāraṇabhedāt tādṛśātādṛśatāṃ bhāvānāṃ anumanyante na tādṛśatām |",
  "SA15n1235:151": "tad yadyatādṛśādapi tadṛśo bhavet tadā tasya tajjanyaḥ svabhāva ityatadbhāvinaḥ sakṛdapi tato bhāvo na syāt |",
  "SA15n1235:152": "amumevārthaṃ samarthayamana āha- “parasparāpekṣayā” ityādi |",
  "SA15n1235:153": "kāraṇāpekṣayā hi janyasvabhāvaṃ kāryam,",
  "SA15n1235:154": "kāryāpekṣayā ca janakasvabhāvaṃ kāraṇam |",
  "SA15n1235:155": "yato hi kāraṇād yad bhavad dṛṣṭam tasya tajjanyasvabhāvaḥ,",
  "SA15n1235:156": "itarasya ca tajjanaka iti pratīyate |",
  "SA15n1235:157": "anyathā tasya tato bhāvāyogāt,",
  "SA15n1235:158": "itarasya ca tajjananāyogāt |",
  "SA15n1235:159": "yadi nāmaivaṃ tataḥ prakṛte kiṃ siddham ?",
  "SA15n1235:160": "ityata āha- “tatra” etasmin nyāye sati “yadi dhūmo” yādṛśa ādyo'gnyādisāmagrījanitastādṛśo dvitīyādikṣaṇabhāvī “agnyādisāmagryā” agnīndhanādikāraṇakalāpāt tajjanakasvabhāvatayā nirddhāritā “danyato”'gnīndhanādisāmagrījanitādādyāddhūmakṣaṇād bhavet |",
  "SA15n1235:161": "tadā “tasya” tādṛśasya dhūmasvabhāvasya “tajjanyo”'gnyādisāmagrījanyaḥ “svabhāvo na bhavati” kintu dhūmajanya eveti kṛtvā sakṛdapi “tato”'gnyādisāmagrīto “na bhaveta” |",
  "SA15n1235:162": "tādṛśasya hi svabhāvasyānyato bhāve tajjanyasvabhāvatā,",
  "SA15n1235:163": "nāgnyādijanyasvabhāvateti kutaḥ sakṛdapi tato bhāvo yujyeta |",
  "SA15n1235:164": "atra dṛṣṭāntaḥ “arthāntaravad” iti |",
  "SA15n1235:165": "yathā hyarthāntaramatajjanyābhimatamanyato bhavat na tajjanyasvabhāvaṃ nāgnyādisāmagrījanyasvabhāvamiti sakṛdapi tato na bhavati tadvat tādṛśo dhūmo'pīti tato bhavannanyādṛśa evāsāviti gamyate |",
  "SA15n1235:166": "syānmatam- agnyādisāmagryā'sāvatajjanyasvabhāvo'pi tādṛśo balājjanyate kastasya tapasvino'parādhaḥ ?",
  "SA15n1235:167": "ityata āha- “nāpi” na kevalaṃ svayamatajjanyasvabhāvatayā tato na bhavet,",
  "SA15n1235:168": "kintvagnyādisāmagryapi taṃ tādṛśaṃ dhūmaṃ-yādṛśo dvitīyādikṣaṇabhāvī-na janayet |",
  "SA15n1235:169": "kutaḥ ? |",
  "SA15n1235:170": "atajjananasvabhāvatvāt |",
  "SA15n1235:171": "tādṛśasya hyanyato bhāve sa eva tajjananasvabhāvo nāgnyādisāmagrīti tajjananasvabhāvavikalā kathaṃ taṃ janayet ? |",
  "SA15n1235:172": "atrāpyudāharaṇam- “sāmagryantaravaditi” |",
  "SA15n1235:173": "yathā sāmagryantaramatajjananasvabhāvābhimataṃ na janayati tadvadagnyādisāmagryapi |",
  "SA15n1235:174": "tathā hi- sā ātmīyaṃ svabhāvamanusṛtyaiva pravarttate,",
  "SA15n1235:175": "tataḥ kuto'sau sāmagrībalājjāyeta ? |",
  "SA15n1235:176": "[5. tādṛśātādṛśajanyatve kāryasyāpi tādṛśātādṛśatvam |]",
  "SA15n1235:177": "syānmatam-agnyādisāmagrījanyasvabhāvo'pi tādṛśo dhūmo dhūmajanyasvabhāvo'pi yathā sa eva dhūma indhanajanyasvabhāvo'gnijanyasvabhāvaścobhayato bhavati |",
  "SA15n1235:178": "tathā tādṛśo'pi dhūma ubhayasāmagrījanyasvabhāvatayobhayato bhaviṣyatītyata āha- “na ca” naiva “dhūmasya” tādṛśasya “tadatajjanyaḥ” agnyādisāmagrījanyo dhūmajanyaśca “svabhāvo yuktaḥ” yuktyā saṅgataḥ |",
  "SA15n1235:179": "kutaḥ ? “ekasvabhāvatvāt” tādṛśasya dhūmarūpasya bhedābhāvāt |",
  "SA15n1235:180": "nahi tasya kālabhede'pi tādṛgrūpatā bhidyate |",
  "SA15n1235:181": "bhede hyanyādṛśasyānyādṛśābhdāve vivādāyogāt |",
  "SA15n1235:182": "tasya yadi tādṛśātādṛśakāraṇajanyatā syāt tatastādṛśātādṛśasvabhāvataiva syāt |",
  "SA15n1235:183": "tadeva darśayannāha- “dhūmā'dhūma”-ityādi |",
  "SA15n1235:184": "dhūmaśabdena yādṛśo'gnyādisāmagrījanyastādṛśaḥ svabhāvo'bhipretaḥ,",
  "SA15n1235:185": "adhūmaśabdenānyādṛśakāraṇajanyo dhūmajanito'nyādṛśaḥ |",
  "SA15n1235:186": "tayośca tādṛśātādṛśakāraṇajanyatayaiva tādṛśātādṛśasvabhāvatā'vagantavyā vakṣyamāṇanītyā |",
  "SA15n1235:187": "tenāgnidhūmalakṣaṇāt “dhūmādhūmajananasvabhāvāt” tādṛśātādṛśajananasvabhāvāt tādṛśātādṛśatayā'sya bhavato dhūmādhūma[svabhāva]stādṛśātādṛśasvabhāvaḥ syāt kutastādṛśa eva ? |",
  "SA15n1235:188": "kuta etat? ityāha- “kāryasvabhāvānām” ityādi |",
  "SA15n1235:189": "kāryāṇāṃ hi ye svabhāvāḥ parasparāsaṃbhavinaḥ te parasparavilakṣaṇakāraṇasāmagrīsvabhāvakṛtā na svābhāvikā ahetukatvaprasaṅgāt |",
  "SA15n1235:190": "tatastādṛśātādṛśād bhavato dhūmasya tādṛśātādṛśasvabhāvataiva syāt |",
  "SA15n1235:191": "syānmatam-naiva tādṛśātādṛśasvabhāvatāyāṃ tādṛśātādṛśakāraṇāpekṣā,",
  "SA15n1235:192": "kāryāṇāmutpattimātra eva kāraṇāpekṣaṇādityata āha- “akāraṇāpekṣaṇe ca” tādṛśātādṛśarūpatāyāṃ tādṛśātādṛśa-kāraṇānapekṣaṇe ca tādṛśātādṛśatāyāḥ “ahetukatvaprasaṅgāt” |",
  "SA15n1235:193": "na hi tādṛśātādṛśasvabhāvayorabhūtvā bhāvavyatirekeṇānyā kācidutpattiḥ yatra tādṛśātādṛśasvabhāvakāraṇanirapekṣāṇāmapi tadapekṣā syāt |",
  "SA15n1235:194": "tasmādutpattiśabdena tādṛśātādṛśasvabhāvataivocyata iti |",
  "SA15n1235:195": "tatra kāraṇāpekṣopagame kathaṃ tādṛśātādṛśatāyāṃ kāraṇāpekṣā na syāt |",
  "SA15n1235:196": "tasmāt sāmagrīṇāṃ tādṛśātādṛśatvādeva kāryāṇāṃ tādṛśātādṛśasvabhāvavibhāga iti kuto'nyādṛśāttādṛśasambhavaḥ ? iti |",
  "SA15n1235:197": "yattūktaṃ ‘yathaiko dhūmo'gnīndhanābhyāṃ vilakṣaṇābhyāṃ janyate tathaikalakṣaṇamapi kāryaṃ vilakṣaṇādapi sāmagryantarād bhaviṣyati’ iti |",
  "SA15n1235:198": "tadayuktam |",
  "SA15n1235:199": "yato nāsmābhirvvilakṣaṇānāṃ janakatvaṃ vāryate janayantyeva paraspavilakṣaṇā api svahetupariṇāmopanidhidharmmāṇastadavasthāniyatāḥ tadekaṃ kāryaṃ,",
  "SA15n1235:200": "tasya tu teṣāṃ ca parasparāpekṣayā janyajanakasvabhāvatāniyamāt tādṛśasya tādṛśādeva janmocyate nānyādṛśāt,",
  "SA15n1235:201": "tasyātajjananasvabhāvatvāt,",
  "SA15n1235:202": "tadabhāve'pyanyato bhavatastadutpattiniyamābhāvāt |",
  "SA15n1235:203": "aniyame ca kāryakāraṇabhāvāyogāt |",
  "SA15n1235:204": "yadi tvagnirivendhanopādānopakṛtastadupādānopakṛtaṃ cendhanamiva tadavasthāniyatamatādṛśamapi dhūmādikaṃ tādṛśaṃ dhūmaṃ janayet pratyakṣānupalambhābhyāṃ ca tathā'vagamyeta tadā'gnyādivat so'pi tajjananasvabhāvatāniyamāt tādṛśajanakaḥ kena nānumanyeta |",
  "SA15n1235:205": "tadabhāve'pi tu tādṛśasya bhāve tayorjanyajanakasvabhāvatāniyamābhāvāt kutaḥ kāryakāraṇatetyahetutaiva tādṛśasyānyādṛśād bhavataḥ syāt |",
  "SA15n1235:206": "yata evaṃ “tasmāt” so'gnīndhanādisāmagrīviśeṣo mantavyo “yaḥ” ādya “dhūmajanano” nānyaḥ “sa” dhūma ādyo yaḥ “gnyādisāmagrīviśeṣeṇa” janito nānya a iti kṛtvā kāryakāraṇayorevaṃ yathoktena nyāyena janyajanakarūpasya svabhāvasya niyamād yādṛśaṃ yasya kāraṇamekadā pratyakṣānupalambhābhyāmevāvadhāritaṃ “tadvijātīyāt” tato'nyādṛśāt kāraṇāt “utpattiḥ” tādṛśasya kāryasya “na bhavati” anyādṛśasya eva na vāryata iti |",
  "SA15n1235:207": "tadevaṃ tādṛśātādṛśakāraṇakṛtakatvaṃ tādṛśātādṛśakāryasvabhāvasya pratipādyopasaṃharannāha- “tat” tasmāt yādṛśaṃ kāryaṃ yādṛśāt kāraṇāt dṛṣṭaṃ pratyakṣānupalambhābhyāṃ niścitamekadā tat t“nna vyabhicarati” tādṛśamanyādṛśānna bhavati |",
  "SA15n1235:208": "yanaivaṃ “tena” kāraṇena “siddhe kāryakāraṇabhāve” tādṛśasya “kāryasya” tādṛśameva kāraṇamiti niścaye sati yathoditena nyāyena “kāryasya kāraṇena vyāptira”nvayavyatirekarūpā “siddhā” bhavati |",
  "SA15n1235:209": "“na vijātīyādutpattiriti” dṛṣṭakāraṇavijātīyāt kāraṇādanyādṛśānnotpattirityasamumarthamapratipadyamānaḥ kāryasya vijātīyāt kāraṇānnotpattirityayamatrārtho'bhimata iti manvānaḥ paraścodayannāha- “nanu” svato “vijātīyādapi” kāraṇāt “kiñcit” kāryaṃ “bhavad dṛṣṭaṃ” tat kathaṃ na vijātīyādutpattirityasya na dṛṣṭavirodhaḥ syāt |",
  "SA15n1235:210": "kathaṃ yathā ityāha- “tad yathā gomayādeḥ” ādigrahaṇāt śṛṅgacandrakāntādeḥ “ śālūkādi” ādigrahaṇāccharodakādi |",
  "SA15n1235:211": "tathā hi- gomayācchālūkasya bhāvaḥ śṛṅgāccharasya candrakāntādapāma |",
  "SA15n1235:212": "na ca gomayādikaṃ śālūkādernna vijātīyam tat kimucyate na vijātīyādutpattiḥ iti |",
  "SA15n1235:213": "siddhāntavādī parasya bhrāṃtatāṃ darśayannāha- “na vijātīyādutpattiḥ” iti |",
  "SA15n1235:214": "yato hi kāraṇād yad bhavad dṛṣṭaṃ tat tato'nyādṛśānna bhavati ityayamatrārtho vivakṣitaḥ,",
  "SA15n1235:215": "na tu kāryavijātīyāditi |",
  "SA15n1235:216": "na ca tasya vyabhicāraḥ |",
  "SA15n1235:217": "tadāha-“tathāvidhameva hi” gomayādirūpaṃ “tādṛśaṃ” śālakādīnāmā “dinimittaṃ” śālūkādiprabandhasya ya ādiḥ prathama ārambhakṣaṇaḥ tasya kāraṇamiti kṛtvā śālūkādiprabandhasyādernna kāraṇābhedo'nyādṛśādutpattiḥ |",
  "SA15n1235:218": "sarvvasya tadā''derggomayādinimittatvāt |",
  "SA15n1235:219": "yadā tu prabandhena pūrvvakṣaṇanimittānāmuttarottarakṣaṇānāṃ santānenotpattilakṣaṇā vṛttirbhavati śarasya tadā śarābhdāvaḥ |",
  "SA15n1235:220": "tadevaṃ yasya prabandhādeḥ śṛṅgādibhyo bhāvo na tādṛśasya śarādeḥ yasya ca śārādestuduttarottarasya bhāvo na tādṛśasya śṛṅgāderiti na dṛṣṭakāraṇavijātīyāt kāraṇāt tādṛśasya sambhava iti kāryahetoranvayavyatirekaniścayaḥ |",
  "SA15n1235:221": "yadā'pi śālūkādayaḥ pūrvvapūrvvasvajātinibandhanā anādisantānapravṛttā iṣyante tadā'pi gomayādibhyaḥ keṣāñcibhdāve'pi tādṛśatvābhāvānna vyabhicāra iti darśayannāha- “asti ca” ityādi |",
  "SA15n1235:222": "yasya śālūkasantānasya gomayādi kāraṇaṃ yasya ca sarvvadā svajātinimittatvaṃ tayorgomayetarajanmanoḥ śālūkayorastyeva svabhāvabhedaḥ parasparamanyādṛśatvaṃ “rūpasyābhede'pi” sati |",
  "SA15n1235:223": "tulyākāratve sati kathamanyādṛśatvam ?",
  "SA15n1235:224": "iti cet, āha- “nahi” ityādi |",
  "SA15n1235:225": "yasmānnākāratulyataiva bhāvānāṃ “tattve” tādṛśatve nimittam yato gomayetarajanmanoḥ śālūkayorākārasāmyāt tādṛśatvameva syānna jātibhedaḥ |",
  "SA15n1235:226": "kuta etat ? ityāha- “abhinnākārāṇāmapi” ityādi |",
  "SA15n1235:227": "yeṣāmapi hi samānākāratā keṣāñcibhdāvānāṃ teṣāmapi yata ākārādanyato viśeṣājjātibhedo dṛśyate tato nākārasāmyameva jātyekatve nibandhanam |",
  "SA15n1235:228": "tathā hi-ākārasāmye'pi kvacit puṣpād bhedo dṛśyate nīletarakusumayoriva sūryayoḥ,",
  "SA15n1235:229": "kvacitphalāt bandhyetarayoriva karkkoṭakyoḥ,",
  "SA15n1235:230": "kvacid rasād vanyetarayoriva trapuṣayoḥ,",
  "SA15n1235:231": "kvacid gandhād vṛkṣetaraprabhavayoriva campakayoḥ,",
  "SA15n1235:232": "kvacit prabhāvāt sparśopayogastraṃsinyoriva haritakyoriti |",
  "SA15n1235:233": "tasmādākārasāmyanibandhanaṃ yadyapi ‘tadevedam’ iti pratyabhijñānaṃ sajātīyatāṃ goamayetarajanmanoḥ śālakayorūpakalpayati tathāpi vilakṣaṇasāmagrījanyatayā tayorjātibheda evāvagantavyaḥ,",
  "SA15n1235:234": "naikajātitā |",
  "SA15n1235:235": "tata eva pratyabhijñānasya bhrāntatayā tatkalpitasya tādṛśatvasyālīkatvāt |",
  "SA15n1235:236": "[6. vilakṣaṇasāmagryā avilakṣaṇakāryajanakatve doṣāḥ |]",
  "SA15n1235:237": "yadi punargomayetarādijanmanaḥ śālūkākāderagnidhūmādijanmano vā dhūmādeḥ pratyabhijñāvaśād vilakṣaṇasāmagrīnibandhanatve'pi samānasvabhāvataiva syāt ko doṣaḥ syāt ?",
  "SA15n1235:238": "ityata āha-“anyathā hi” ityādi |",
  "SA15n1235:239": "yadi hi yā svajāti [lakṣaṇapratyayāntarasahitā sāmagrī yā ca] svajātinirapekṣā gomayādirūpā śālūkādeḥ,",
  "SA15n1235:240": "dhūmasya vā yā'gnīnadhanādilakṣaṇā yā ca śakramūrdvādisvabhāvā dhūmādyātmikā avi(kā tasyāḥ vi)",
  "SA15n1235:241": "lakṣaṇāyā api sāmagryā avilakṣaṇaṃ tādṛśameva kāryaṃ dhūmaśālūkādikamutpadyeta tadā na ‘kāraṇasya’ sāmagrīrūpasya “bhedābhedābhyāṃ” vailakṣaṇyāvailakṣaṇyābhyāṃ kāryasya “bhedābhedau” vailakṣaṇyāvailakṣaṇye tajjātīyavijātīyātmake syātāmiti kṛtvā “viśvasya” sakalasya padārtharāśeḥ “ahetukau bhedābhedau” sajātīyavijātīyatve syātām |",
  "SA15n1235:242": "tasmād yatra vilakṣaṇā sāmagrī tatra kutaścit sāmyāt sarūpatve'pi vijātīyataiva kāryasyeti |",
  "SA15n1235:243": "nanu dhūmendhanādisāmagrībhede'pi dhūmasya na jātibhedamāmananti vidvāṃsaḥ,",
  "SA15n1235:244": "atadrūpaparāvṛtterubhayatra samānatvāt,",
  "SA15n1235:245": "naiṣa doṣaḥ,",
  "SA15n1235:246": "kṣaṇabhedāśrayasūkṣmāvāntarajātibhede'pi sthūlasantānāśrayavijātīyavyāvṛtteḥ samānatvāt |",
  "SA15n1235:247": "śābaleyādyavāntarajātibhedepyagovyāvṛttinibandhanagojātivad gavāṃ sarvvadhūmānāmekasantānavyavasthāvyu(pyu)",
  "SA15n1235:248": "pādānakāraṇakṣaṇabhede'pyekākārapratyayanibandhanatayā samānatvāt |",
  "SA15n1235:249": "ādyasyendhanaprabhavasya katham ? iti cet | na |",
  "SA15n1235:251": "indhanajātyanuvidhānāt sarvvadhūmānām |",
  "SA15n1235:252": "tathā hi-agurukarpūracandanādijātibhedamanukurvvantyeva taddhūmāḥ,",
  "SA15n1235:253": "kāsaśvāsādiharadravyanirmmitavarttibhedaṃ ca taddhūmāḥ,",
  "SA15n1235:254": "tadrasavīryavipākānuvidhānāt |",
  "SA15n1235:255": "na cākārānyatayā vijātīyatvam,",
  "SA15n1235:256": "yato nākāra'bhedabhedanibandhena sajātīyavijātīyatve |",
  "SA15n1235:257": "nahi śālyaṅkurādayaḥ tabdījādyākāramanukurvvate |",
  "SA15n1235:258": "na ca tajjātīyatāmaśālyādivyāvṛttinibandhanāṃ nānubhavanti |",
  "SA15n1235:259": "tasmād indhanameva tayopādānakāraṇam agnyādisahakāripratyayāhitaviśeṣaṃ tathāvidhaṃ dhūmakāryamaṅgārādi bhinnākṛti janayatītyalamatiprasaṅgena |",
  "SA15n1235:260": "nanu ca yadi nāma sāmagrībhede'pi kāryasya bhedo na jātaḥ tadā kāraṇabhede satyapi tasyābhāvāt tasyāhetukatā'stu,",
  "SA15n1235:261": "abhedasya tu kimāyātam ?",
  "SA15n1235:262": "yenobhayorahetukatvamucyate ityata āha- “tathāhi” ityādi |",
  "SA15n1235:263": "yadā hi sāmagrībhede satyapi kāryasya bhedo na jāta iti tasyāhetukatvam- na hi hetau satyabhavataḥ kathañcidapi hetumattopapadyate-tadā yo'pyasāvabhedaḥ kāryasya so'pi sāmagryoḥ bhinnatvādasatyabhede jāta iti kutastasyāpi hetumattā ? |",
  "SA15n1235:264": "yathā hi hetau satyabhavato na hetumattā tathā hetāvasatyapi bhavato hetumattā kutaḥ syāt ? |",
  "SA15n1235:265": "hetubhedasyaivā'bhedanibandhanatvāt na iti cet;",
  "SA15n1235:266": "na tarhyayaṃ bhedaḥ kvacit padamābadhnīyāt,",
  "SA15n1235:267": "śālīkodravāderapi hetubhedasyābhedahetutvānnimittamantareṇa kalpanāyāṃ viśeṣābhāvāt |",
  "SA15n1235:268": "pratibhāsābhedasya ca kutaścid bhrāntinimittāt paramārthato bhede'pyupalakṣaṇāt |",
  "SA15n1235:269": "syādetat- yo hyatādṛśādapi tādṛśobhdavamicchati tasya bhedābhedayorahetukatvamiṣṭameva bhāvā eva kevalaṃ hetumanta ityata āha- “tadvyatiriktaśca” ityādi |",
  "SA15n1235:270": "nahi bhedābhedavyatiriktaḥ kaścid bhāvānāṃ svabhāvo'sti yastayorahetukatve'pi hetumān syāt |",
  "SA15n1235:271": "tasya tābhyāmanyatve ‘asyemau bhedābhedau’ iti sambandhābhāvaprasaṅgāt,",
  "SA15n1235:272": "tadanyasambandhakalpanāyāmanavasthādoṣāt,",
  "SA15n1235:273": "ananyatve'pi bhedābhedayorbhāvasvabhāvasya ca svātmanyevāvasthānāt anupakārācca kutaḥ sambandhitā ? |",
  "SA15n1235:274": "upakārakalpanāyāṃ ca yadi bhāvasvabhāvaḥ svahetubhya eva na kutaścid bhinno'bhinno vā samutpanna itīṣyate,",
  "SA15n1235:275": "tadā tabhdāve'pi svabhāvānyathātvābhāvāt kuto bhinnābhinnatā bhāvasvabhāvasya syāt ? |",
  "SA15n1235:276": "atha vyatiriktabhedābhedavaśād bhedābhedau svabhāvaḥ pratipadyeta,",
  "SA15n1235:277": "tāvapi yadi bhinnau tadā bhāvasvabhāvastadavastha eveti na tasya kutaścit svarūpato bhedo'bhedo vā syāt |",
  "SA15n1235:278": "punastadvaśād bhedābhedakalpanāyāṃ bhāvasvabhāvasya tadavasthaṃ tādavasthyamanavasthā ca bhedābhedayoḥ |",
  "SA15n1235:279": "athābhinnau tadā bhāvasvabhāva eva bhedābhedābhyāṃ kriyata iti syāt,",
  "SA15n1235:280": "tasya rūpāntareṇa karaṇāsambhā(mbha)",
  "SA15n1235:281": "vāt; tasya ca hetvantarāt paścād bhavatastato'nyatvāpatteḥ |",
  "SA15n1235:282": "na ca bhāvasvabhāvaḥ kriyate,",
  "SA15n1235:283": "tasya svahetoreva nirvṛtteḥ |",
  "SA15n1235:284": "svahetubhya eva bhāvasvabhāvasya kutaścid bhinnābhinnātmana utpattikalpanāyāṃ vā bhedābhedayorvyatirekavatoḥ vaiyarthyam;",
  "SA15n1235:285": "bhedābhedabuddherapi tata eva siddheḥ |",
  "SA15n1235:286": "tasmād vaiśeṣikādikalpitayorbhedābhedayorvviśeṣasāmānyātmanorayogāt bhāvasvabhāva eva bhedābhedaśabdavācyaḥ tayorahetukatve bhāvasvabhāvasyaivāhetukatvamāpatitam |",
  "SA15n1235:287": "tato bhāvānāmahetukatvānnityaṃ sattvamasattvaṃ vā syāt |",
  "SA15n1235:288": "ahetukatve hi bhāvānāṃ yadi kadācit sattvaṃ sarvvadaiva syāt |",
  "SA15n1235:289": "atha kadācidasattvaṃ tadapi sarvvadā syāt |",
  "SA15n1235:290": "kādācitkatvaṃ tu sattvasyāyuktam |",
  "SA15n1235:291": "kiṃ kāraṇam ? |",
  "SA15n1235:292": "apekṣyasyāhetukatve sati kasyacidabhāvāt |",
  "SA15n1235:293": "yasmā “dapekṣayā hi” tasyāpeṣaṇīyasya hetorbhāve bhavanto'bhāve ca na bhavantaḥ “kādācitkāḥ” kadācibhdavā yujyante,",
  "SA15n1235:294": "nānyatheti |",
  "SA15n1235:295": "tasmānna vilakṣaṇāt kāraṇāt avilakṣaṇasya kāryasyotpattirabhyupagantavyā,",
  "SA15n1235:296": "yathoktena nyāyenāhetukatvādiprasaṅgāt |",
  "SA15n1235:297": "punarapi vilakṣaṇāyāḥ sāmagryāḥ avilakṣaṇasya kāryasyotpattau doṣāntaramāha- “vyavasthāvāṃśca” pratiniyataḥ “sādhyeṣu” ghaṭapaṭādiṣu “sādhanānāṃ” mṛttantvādīnāṃ loke yo “niyogo” ghaṭārthī mṛtpiṇḍameva tatra niyuṅkte na tantūn,",
  "SA15n1235:298": "paṭārthī ca tantūneva na mṛtpiṇḍam ityādikaḥ sa na syāt |",
  "SA15n1235:299": "kasmāt ? ityāha- “kāraṇānāṃ”-sāmagrīṇāṃ yāḥ “śaktayaḥ”- ātmātiśayalakṣaṇāstāsāṃ “pratīniyame” kācideva sāmagrī kvacideva kārye upayujyate nānyā'nyatretyevaṃrūpe “hi” yasmāt “kiñcideva” mṛdādikaṃ “kasyacideva” ghaṭādeḥ sādhanāyopādīyate “nāparaṃ” tadvilakṣaṇaṃ tantvādikam kasmādevam ?",
  "SA15n1235:300": "iti cet ?",
  "SA15n1235:301": "“tasyaiva” mṛdādeḥ “tatra” ghaṭādau “śakte” ryogyatvāt “anyasya” tantvādestatrāśakteḥ |",
  "SA15n1235:302": "kasmāttasyaiva tatra śaktirnnānyasya ityata āha “tayoḥ” mṛdādestantvādeśca “tajjanasvabhāvatvena” ghaṭādijananasvabhāvatvena “itarasvabhāvatvena ca” ghaṭādyajananasvabhāvena ca “bhedāt” anyatvabhāvāt |",
  "SA15n1235:303": "nahi mṛttantvādirūpatāto'nyadeva tajjananetarasvabhāvatvaṃ nāma |",
  "SA15n1235:304": "yadā tu sāmagrīṇāṃ parasparavilakṣaṇānāmapi śaktipratiniyamo neṣyate vilakṣaṇādapi avilakṣaṇakāryopagamāt tadā “ tajjananasvabhāvavilakṣaṇādapi” dhūmādijananasvabhāvaṃ yat kāraṇagnīndhanādisāmagrīlakṣaṇaṃ tadvilakṣaṇādapi śakramūrdvādeḥ kṣaṇāśrayeṇa vā dhūmādestasyāgnīndhanādisāmagrījanyasya dhūmasya tatkṣaṇasya cotpattāviṣyamāṇāyāṃ “na tajjananaśakteḥ pratiniyamo” vivakṣitadhūmādikāryajananaśaktipratiniyamaḥ |",
  "SA15n1235:305": "“iti”tasmād “yat kiñcit” kāryaṃ “yataḥ kutaścit” kāraṇāt “syāt” utpadyeta,",
  "SA15n1235:306": "na yathādṛṣṭameva yathādṛṣṭāt |",
  "SA15n1235:307": "sarvvaṃ sarvvato jāyeteti yāvat |",
  "SA15n1235:308": "tasmācchaktipratiniyamaḥ kāraṇānāmabhyupagantavyaḥ |",
  "SA15n1235:309": "tato vilakṣaṇasāmagrījanmanaḥ kāryasya kutaścit sāmyāt sarūpasyopalakṣaṇe'pyanyādṛśataiveti sarvvastādṛśastathāvidhajanmeti siddham |",
  "SA15n1235:310": "syānmatam-vilakṣaṇāyā api sāmagryāstallakṣaṇakāryajananaśaktiḥ samāneti tallakṣaṇaṃ kāryaṃ bhaviṣyati kasyāścideva ca tathābhāvānna yathoditadoṣāvasara ityata āha “tajjananaśaktisāmye tu” ityādi |",
  "SA15n1235:311": "uktameva tāvad atra pūrvvapakṣe ‘na ca dhūmasya tadatajjanyasvabhāvaḥ’ ityādikaṃ dūṣaṇam |",
  "SA15n1235:312": "abhyupagamyāpīdamāha- “yādṛśī hyagnisahakāriṇaḥ” tadādhīyamānavikārasye “ndhanasya” svabhedena dhūmabhedahetoḥ “śaktiḥ” ātmātiśayastādṛśyeva śakramūrddhno dhūmasya vā yadi tatsāmagrījanyadhūmavilakṣaṇakāryajananaśaktirātmātiśayalakṣaṇā tadā tacchaktisāmye tadevāgnīndhanādikamevārthānnāmāntareṇoktaṃ syāt,",
  "SA15n1235:313": "tadvilakṣaṇasya tadavilakṣaṇātmātiśayāsambhavāt |",
  "SA15n1235:314": "sa eva hyagnirya indhanavikāramādadhāno dhūmaṃ janayati,",
  "SA15n1235:315": "taccendhanaṃ yadagninā''dhīyamānavikāraṃ dhūmaṃ svajātimanukārayati |",
  "SA15n1235:316": "yadi ca śakramūrdvāderapi evaṃ bhavatā'bhyupagamyate tadā kevalaṃ nāmni vivādaḥ syāt,",
  "SA15n1235:317": "arthābhedamabhyupagamya tathābhidhānāt |",
  "SA15n1235:318": "yata evam “iti” tasmāt “kāryaṃ” dhūmādikaṃ “dṛṣṭa”mekadā pratyakṣānupalambhābhyāṃ niścitamatadrūpavyavṛttenātmanā “kāraṇa”mindhanādikaṃ santānāpekṣayā kṣaṇāpekṣayā vā “ na vyabhicarati” tadvilakṣaṇādanyato na bhavatīti kāryahetāvanvayavyatirekaniścayaḥ sidhyatīti |"
}