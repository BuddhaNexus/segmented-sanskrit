{
  "S06n612:0": "21",
  "S06n612:1": "190. athavāsya manyanupapadyati vyākṛto'smi |",
  "S06n612:2": "satyādhiṣṭhāna vividhāni samṛddhyayanti |",
  "S06n612:3": "yadi anya vyākṛtaku manyati bodhisattvo",
  "S06n612:4": "jñātavya manyanasthito ayu alpabuddhiḥ ||1 ||",
  "S06n612:5": "191. nāmādhiṣṭhāna puna māra upāgamitvā",
  "S06n612:6": "evaṃ vadiṣyati idaṃ tava nāmadheyam |",
  "S06n612:7": "mātāpitāya anusaptamupaiti vaṃśo",
  "S06n612:8": "buddho yadā bhavi idaṃ tava nāmadheyam ||2 ||",
  "S06n612:9": "192. dhutavṛtta yādṛśu sa bheṣyati yuktayogī",
  "S06n612:10": "pūrvaṃ pi tubhya imi āsi guṇovarūpā |",
  "S06n612:11": "yo eva śrutva abhimanyati bodhisattvo",
  "S06n612:12": "jñātavyu māru paryutthitu alpabuddhiḥ ||3 ||",
  "S06n612:13": "193. pravivikta grāmanagare girikandarāṇi",
  "S06n612:14": "raṇyā vivikta vanaprastha niṣevamāṇo |",
  "S06n612:15": "ātmānukarṣi para paṃsayi bodhisattvo",
  "S06n612:16": "jñātavyu māru paryutthitu alpabuddhiḥ ||4 ||",
  "S06n612:17": "194. grāme ca rāṣṭri nigame viharanti nityaṃ",
  "S06n612:18": "rahapratyayāni spṛhatāṃ janayanti tatra |",
  "S06n612:19": "anyatra sattvaparipācanabodhiyuktā",
  "S06n612:20": "eṣo viveku kathito sugatātmajānām ||5 ||",
  "S06n612:21": "195. yo pañcayojanaśate girikandareṣu",
  "S06n612:22": "vyālāvakīrṇi nivasedbahuvarṣakoṭī |",
  "S06n612:23": "no cā viveku imu jānati bodhisattvo",
  "S06n612:24": "saṃkīrṇa so viharate adhimānaprāptaḥ ||6 ||",
  "S06n612:25": "196. so caṃkramārthamabhiyuktakabodhisattvān",
  "S06n612:26": "baladhyānaindriyavimokṣasamādhiprāptān |",
  "S06n612:27": "abhimanyate na imi raṇyavivekacārī",
  "S06n612:28": "na vivekagocaru ayaṃ hi jinena ukto ||7 ||",
  "S06n612:29": "197. grāmānti yo viharate athavā araṇye",
  "S06n612:30": "dvayayānacittavigato niyato'grabodhim |",
  "S06n612:31": "eṣo viveku jagadarthabhiprasthitānāṃ",
  "S06n612:32": "ātmā kṣiṇoti tulayeya sa bodhisattvo ||8 ||",
  "S06n612:33": "bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ |"
}