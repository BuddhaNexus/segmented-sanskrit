{
  "SA05n804:0": " || Vikramāraccivaibhavam ||",
  "SA05n804:1": "śrīmānayaṃ siṃhalabhūmibhāgaḥ",
  "SA05n804:2": "sthitastanūjaiḥ sagarasya khāte |",
  "SA05n804:3": "ābhāti kāmīva rasena nṛtyan",
  "SA05n804:4": "spṛśan kumārīṃ svakarottaraṃgaiḥ || 1 ||",
  "SA05n804:5": "buddhānupūtā tririyaṃ dharitrī",
  "SA05n804:6": "yakṣādhirājasya vibhīṣaṇasya |",
  "SA05n804:7": "laṃkeśvarasya praṇayāvabhaṃgān",
  "SA05n804:8": "ihaiva cakre janakasya putrī || 2 ||",
  "SA05n804:9": "laṃkāvatārākhytamahopadeśān",
  "SA05n804:10": "ihaiva tāñ chākyamuniścakāra |",
  "SA05n804:11": "pradīpyate yeṣu parānukaṃpā",
  "SA05n804:12": "sattvāmiṣāhāraniṣedhayuktā || 3 ||",
  "SA05n804:13": "saṃyojayāmāsa vijitya yakṣān",
  "SA05n804:14": "ihaiva dharme vijayo jitātmā |",
  "SA05n804:15": "ihaiva dharmasthitimetya cakre",
  "SA05n804:16": "ratnairmahendraḥ sahito bhaginyā ||4 ||",
  "SA05n804:17": "vihṛtya bhūmāviha kālidāsaḥ",
  "SA05n804:18": "kumāradāsasya sakhā sumedhāḥ |",
  "SA05n804:19": "kāyāntaraṃ prāpa vināparādhaṃ",
  "SA05n804:20": "ramyāṃ samasyāṃ paripūrya hanta || 5 ||",
  "SA05n804:21": "kumāradāsaḥ suhṛdaṃ vipannaṃ",
  "SA05n804:22": "dṛṣṭveha nānyatpratikārmatra |",
  "SA05n804:23": "tanuṃ svakīyāṃ dahane citāyāṃ",
  "SA05n804:24": "kṣiptvānṛṇī mitraṛṇād babhūva || 6 ||",
  "SA05n804:25": "lekhārpito'trāsti jinasya dharmo",
  "SA05n804:26": "yo mūlavcā mgagadheṣu diṣṭaḥ |",
  "SA05n804:27": "vyākhyāsu samyag vivṛtto'tra pūrvaṃ",
  "SA05n804:28": "sa buddhaghoṣānuvacaḥsu bhāti || 7 ||",
  "SA05n804:29": "ratnākare tiṣṭhati bhūmireṣā",
  "SA05n804:30": "ratnaiḥ samṛddhā vividharimahārthaiḥ |",
  "SA05n804:31": "manuṣyaratnairapi cāsti pūrṇā",
  "SA05n804:32": "nānāprakārairapadānavadbhiḥ || 8 ||",
  "SA05n804:33": "grāmairanekairnagaraiśca ramyā",
  "SA05n804:34": "nānāvidhodyānavanaiḥ sanāthā |",
  "SA05n804:35": "divaṃ hasatyekapureṇa yuktāṃ",
  "SA05n804:36": "vanena caikena samīkṣya dīnām || 9 ||",
  "SA05n804:37": "grāmāḥ phalāḍyaistarubhirmanojñā",
  "SA05n804:38": "latābhiriṣṭāḥ sukumānivtābhiḥ |",
  "SA05n804:39": "priyā dṛśoḥ svairharitaiḥ pradeśair",
  "SA05n804:40": "uparyuparyeva purāṇi santi || 10 ||",
  "SA05n804:41": "grāme gṛhaṇāṃ khalu saṃniveśāḥ",
  "SA05n804:42": "kṛtāḥ prakṛtyaiva sukhādhivāsāḥ |",
  "SA05n804:43": "yaddarśanādeva janāstu pauraṃ",
  "SA05n804:44": "garhanti saukhyaṃ bahuyatnasādhyam || 11 ||",
  "SA05n804:45": "grāmeṣu vai ramyatamaṃv adanti",
  "SA05n804:46": "neduṃgamūvākhyamihādya lokāḥ |",
  "SA05n804:47": "nāstyeva cānyo maditi prakṛṣtaṃ",
  "SA05n804:48": "tadāhuretasya niruktameva || 12 ||",
  "SA05n804:49": "pūgai rasālairatha nārikelaiḥ",
  "SA05n804:50": "phlairmanojñairiha kandalīnām |",
  "SA05n804:51": "vyāptastathā yo vipulairviśālair",
  "SA05n804:52": "nijāṃ samṛddhiṃ panasairihāha || 13 ||",
  "SA05n804:53": "subhikṣamevātra vivartamānaṃ",
  "SA05n804:54": "sadeti manye kathayanti harṣāt |",
  "SA05n804:55": "śyāmāyamānāni vinaiva vācaṃ",
  "SA05n804:56": "kṣetrāṇi śāliprabhavāṇi yasya || 14 ||",
  "SA05n804:57": "haranti cittaṃ satataṃ hi yūnāṃ",
  "SA05n804:58": "yasminvāsāna vasane manojñe |",
  "SA05n804:59": "ramyāvabhāsā vayasā navena",
  "SA05n804:60": "śyāmāścalantyaḥ pathi sāpadeśam || 15 ||",
  "SA05n804:61": "vratena śuddhe vasane śarīre",
  "SA05n804:62": "jinālayaṃ naktamukhe prayātāḥ |",
  "SA05n804:63": "bhaktyardracittā api na tyajanti",
  "SA05n804:64": "kaṭākṣapātaṃ yuvatau yuvānaḥ || 16 ||",
  "SA05n804:65": "vayaḥprakarṣe'pi vilokya yūnoḥ",
  "SA05n804:66": "kayościdutkān ramaṇīyabhāvān |",
  "SA05n804:67": "hṛṣṭo bhavatyeva jano'nurāgāt",
  "SA05n804:68": "patrāṇi śuṣkasya rasena nūnam || 17 ||",
  "SA05n804:69": "bodhau sthite kaścana dīpapātre",
  "SA05n804:70": "daśā nidhatte sahitā anekāḥ |",
  "SA05n804:71": "manye tadudbhūtavaraprakāśe",
  "SA05n804:72": "samīkṣituṃ svāṃ dayitāṃ calantīm || 18 ||",
  "SA05n804:73": "tyaktvā priyāṃyo sugato'tra jātas",
  "SA05n804:74": "taṃ vandituṃ kāntaprabhiprayātam",
  "SA05n804:75": "anveti kācid vanitā bhayena",
  "SA05n804:76": "priyaṃ nivṛttaṃ vidadhātukāmā || 19 ||",
  "SA05n804:77": "ihāsti yāvad vidhṛtaṃ śarīraṃ",
  "SA05n804:78": "tāvanna kāryasya samāptirasti |",
  "SA05n804:79": "ehyehi yāvaḥ sugatālayeṣu",
  "SA05n804:80": "cittaṃ kṣaṇaṃ śuddhyati yena tatra || 20 ||",
  "SA05n804:81": "dṛṣṭvā pavitraṃ jinamūrtarūpaṃ",
  "SA05n804:82": "navo sthitasyānsti na so'tra loke",
  "SA05n804:83": "yāvastato vai sugatālayeṣu || 21 ||",
  "SA05n804:84": "śīlagrahātpāpamapaiti pūrvaṃ",
  "SA05n804:85": "navaṃ tathodeti sadaiva puṇyam |",
  "SA05n804:86": "itīha cittena parānuraktyā",
  "SA05n804:87": "lokāḥ kṣaṇe śīlamudāharanti || 22 ||",
  "SA05n804:88": "dharmakṣaṇaḥ svalpatamo'tra loke",
  "SA05n804:89": "kṣaṇo vivādasya mahāpramāṇaḥ |",
  "SA05n804:90": "dharne-dhane gacchati sarvamāyū",
  "SA05n804:91": "rogaiśca doṣaiśca jane janasya || 23 ||",
  "SA05n804:92": "iti prabodhya svasakhaṃ vacobhis",
  "SA05n804:93": "tattvānna cānyaddhṛdi bhāvayantam |",
  "SA05n804:94": "jinālayaṃ karṣati kaścidutkaḥ",
  "SA05n804:95": "svāṃ preyasīṃ darśayituṃ chalena || 24 ||",
  "SA05n804:96": "(paṃcabhiḥ kulakam)",
  "SA05n804:97": "lālityabhāvānupatiṣṭhamānā",
  "SA05n804:98": "dharmāpadeśādapi ye yuvānaḥ |",
  "SA05n804:99": "kathaṃ na śṛṃgārayutāni kuryur",
  "SA05n804:100": "dināni labdhvā kusumākarasya || 25 ||",
  "SA05n804:101": "nigūḍharūpeṇa sadā vasanto",
  "SA05n804:102": "virājate yatra samṛddhaśobhaḥ |",
  "SA05n804:103": "vyaktiṃ samāyāti kadācideva",
  "SA05n804:104": "sa āmrarājīṣu kuhūrutena || 26 ||",
  "SA05n804:105": "prāvṛḍbhramāneva tanoti devo",
  "SA05n804:106": "varṣan muhuryatra surendracāpaḥ |",
  "SA05n804:107": "āpaḥ praṇītāḥ sulabhā yathā syur",
  "SA05n804:108": "bhuvīha divyaṃ rasamāvahantyaḥ || 27 ||",
  "SA05n804:109": "vasantavarṣodayadharṣitānām",
  "SA05n804:110": "ṛtvantarāṇāṃ lalitaṃ kṣaṇeṣu |",
  "SA05n804:111": "kākasya tālena samāgamasya",
  "SA05n804:112": "vilokyate yatra samānameva || 28 ||",
  "SA05n804:113": "himaṃ vijityaiva śarat prakāśā",
  "SA05n804:114": "śāliprabhābhirbhavatīha lakṣyā |",
  "SA05n804:115": "vasantabhāvena vibhinnabhāvā",
  "SA05n804:116": "ramyānubhāvāmrarasairvināpi || 29 ||",
  "SA05n804:117": "velunparerāmatha sāranonāṃ",
  "SA05n804:118": "donāṃ mahādharmavatīṃ pratītya",
  "SA05n804:119": "grebrīlayo'nehasi tādṛśe'tra",
  "SA05n804:120": "sa vikramāraccikule'vatīraṇaḥ || 30 ||",
  "SA05n804:121": "nidhyaṣṭavasvindu (1889)",
  "SA05n804:122": "tame'tra varṣe",
  "SA05n804:123": "māse nidhau sa dvijarājakāntaḥ |",
  "SA05n804:124": "khrīṣṭe bhavanmātṛmudaṃ tatāna || 31 ||",
  "SA05n804:125": "stanaṃdhayo mātṛkarāvalambī",
  "SA05n804:126": "khyātā lṛtaṃ vā ṛtamāpya karṇe |",
  "SA05n804:127": "manye'kṣarāmnāyagaṇe tadarthaṃ",
  "SA05n804:128": "vidhirḷkāraṃ pṛthaguddideśa || 32 ||",
  "SA05n804:129": "śrutvā mahāprāṇamayaṃ hi vaktāṃ",
  "SA05n804:130": "prāṇairyadalpair ghajhaḍhdhbhathādi |",
  "SA05n804:131": "sarasvatī tena tatāna vācaṃ",
  "SA05n804:132": "svalpāsuyuktāmiha siṃhalānām || 33 ||",
  "SA05n804:133": "vohe likhannaṃkalipī sa bālye",
  "SA05n804:134": "meruṃ paṭhannaṃkamayaṃ viśuddham |",
  "SA05n804:135": "cakāra toṣaṃ satataṃ vinetuḥ |",
  "SA05n804:136": "pituśca mātuśca mudaṃ dadhānaḥ ||34 ||",
  "SA05n804:137": "vadan vireje dhvanibhiḥ svabhāṣāṃ",
  "SA05n804:138": "deśyaiḥ samṛddhāṃ samatadbhavaiśca |",
  "SA05n804:139": "svānte sthitānīha subhāṣitāni",
  "SA05n804:140": "samudgiranmugdhatanurbabhāse || 35 ||",
  "SA05n804:141": "grāme gurūṇāṃ hi mitena vācāṃ",
  "SA05n804:142": "pariṣkṛtātmā vayasā navena |",
  "SA05n804:143": "prāptuṃ viśeṣaṃ vihitābhilāṣo",
  "SA05n804:144": "vidyodayaṃ dhāma samājagāma || 36 ||",
  "SA05n804:145": "hikkaḍḍuvāstavyamudārarūpaṃ",
  "SA05n804:146": "sumaṅgalaṃ maṅgalamāvahantam |",
  "SA05n804:147": "sametya vidyādhigamena cakre",
  "SA05n804:148": "sva mānavantaṃ ca vimānavantam || 37 ||",
  "SA05n804:149": "vaidyottamo yo manaso rujānāṃ",
  "SA05n804:150": "dharmānvayaḥ śākyakulāvataṃsaḥ |",
  "SA05n804:151": "vacāṃsi tasyātra mahārthavanti",
  "SA05n804:152": "prayatnapūrvaṃ hṛdaye dadhāra || 38 ||",
  "SA05n804:153": "ātreyamukhyairmunibhiḥ pradiṣṭaṃ",
  "SA05n804:154": "yad vaidyakaṃ lokahitaikaśāstram |",
  "SA05n804:155": "spṛhāsya tasmin nitarāṃ babhūva",
  "SA05n804:156": "sadarthakāriṇyatisaukhasādhye || 39 ||",
  "SA05n804:157": "vācaṃ svadeśaprabhavāṃ janārthāṃ",
  "SA05n804:158": "jagrāha lālityaguṇaiḥ sanāthām |",
  "SA05n804:159": "pravaktumevādhigatāṃ svavidyāṃ",
  "SA05n804:160": "vaidyānubhāvena viśobhamānām || 40 ||",
  "SA05n804:161": "gṛhītavidyo vayasottamena",
  "SA05n804:162": "tāronasaṃkhyena śaradgaṇena |",
  "SA05n804:163": "vibhrājamāno'dhijagāma ramyāṃ",
  "SA05n804:164": "dhiyo vivṛddhyā kila paṃḍitākhyām || 41 ||",
  "SA05n804:165": "labdhvā padaṃ nopajagāma garvaṃ",
  "SA05n804:166": "prārambhamālokya na śāstrapāram |",
  "SA05n804:167": "samutpatantaṃ khagavatsvamaikṣya",
  "SA05n804:168": "nīlāvabhāsaṃ gaganaṃ jigṛkṣuḥ ||42 ||",
  "SA05n804:169": "sārasvataṃ mārgamapūrvametaṃ",
  "SA05n804:170": "saṃprasthitāḥ santi janā asaṃkhyāḥ |",
  "SA05n804:171": "avāptyavān kiṃ tu jano na kaścin",
  "SA05n804:172": "na cāpyavāpsyatyakhilena saṃkhyām ||43 ||",
  "SA05n804:173": "ekādi dṛṣṭaṃ gaṇitaṃ śiśūnām",
  "SA05n804:174": "antaṃ parārdhe'pi ca kalpayati |",
  "SA05n804:175": "budhā vadantyatra na tasya cādiṃ",
  "SA05n804:176": "na vastuto'ntaṃ kathayanti dhīrāḥ || 44 ||",
  "SA05n804:177": "bhūtādi tattvaṃ gaṇayanti ye'tra",
  "SA05n804:178": "tad dravyataste samudāharantaḥ |",
  "SA05n804:179": "aṇuṃ vilokyāntata eva bhaṃgaṃ",
  "SA05n804:180": "savismayaṃ śūnyamukhā bhavanti || 45 ||",
  "SA05n804:181": "vijñānamādiṃ kathayanti tattvaṃ",
  "SA05n804:182": "ye supravīṇā manasā dṛḍhena",
  "SA05n804:183": "bahistvavijñānamidaṃ hi sarvaṃ",
  "SA05n804:184": "vilokya te yānti suṣuptimeva || 46 ||",
  "SA05n804:185": "śabdādi tattvaṃ kathayannapīha",
  "SA05n804:186": "jagad vilokyārthamayaṃ samastam |",
  "SA05n804:187": "apāmalābhād bhavatīha mūḍho",
  "SA05n804:188": "japādapvāṃ śabdamayātmavādī || 47 ||",
  "SA05n804:189": "doṣādi tattvaṃ vapuṣo vadantaṃ",
  "SA05n804:190": "pratyakṣatastanna hi darśayantam |",
  "SA05n804:191": "dhanvantariṃ cāpi vilokya tūṣṇīṃ",
  "SA05n804:192": "vidyāntacarcāmiha ko vidadhyāt || 48 ||",
  "SA05n804:193": "na śāstrapāraṃ hṛdaye vibhāvya",
  "SA05n804:194": "tasyaikadeśena vilokya yātrām",
  "SA05n804:195": "kartuṃ prayogaṃ svadhiyāṃ samastaṃ",
  "SA05n804:196": "sa lokamārgapravaṇo babhūva || 49 ||",
  "SA05n804:197": "dṛṣṭvā marhattvaṃ tu libiṃkarāṇāṃ",
  "SA05n804:198": "parikṣaṇe cātra libiṃkarīye |",
  "SA05n804:199": "yatnāt samuttīrya sudhīrbabhūva",
  "SA05n804:200": "libiṃkarāṇāṃ hi gaṇe'dvitīyaḥ || 51 ||",
  "SA05n804:201": "vidhātukāme bhiṣajāṃ hivṛttiṃ",
  "SA05n804:202": "tattvena vettuṃ bhiṣajāṃ hi vidyām |",
  "SA05n804:203": "vyātān na loke bhiṣajāṃ sthitena",
  "SA05n804:204": "jagāma baṅgān bhiṣajāṃ pravālaḥ || 52 ||",
  "SA05n804:205": "nijānanairāśu samanvitānāṃ",
  "SA05n804:206": "gaṃgāmukhānāṃ rasamādadāntaḥ |",
  "SA05n804:207": "jaladhinānātho viharan vibhāti",
  "SA05n804:208": "yasmin pradeśe satatottaraṃgaḥ || 53 ||",
  "SA05n804:209": "gaṃgāpayonāthasamāgame'smin",
  "SA05n804:210": "kṛtābhiṣekānabudhānapīndraḥ |",
  "SA05n804:211": "svargadvāri sarvairvibudhaiḥ sametaḥ",
  "SA05n804:212": "puṇyāgataṃ tiṣṭhati vaktukāmaḥ || 54 ||",
  "SA05n804:213": "sarojaṣaṇḍaiḥ samalaṃkṛtāni",
  "SA05n804:214": "śṛṃgāṭakaiḥ śyāmavapuṣṭamāni |",
  "SA05n804:215": "vihaṃgamānāṃ kalukūlhtena",
  "SA05n804:216": "śabdāyamānāni sarāṃsi yatra || 55 ||",
  "SA05n804:217": "jīvajjhaṣairyatra ca puṣkariṇyaḥ",
  "SA05n804:218": "samṛddhimākhyānti mṛṇālajāḥ |",
  "SA05n804:219": "bhadrānvayānāṃ vipulāḥ payobhir",
  "SA05n804:220": "gṛhe-gṛhe svāṃ sthitimādadhā || 56 ||",
  "SA05n804:221": "tasminmanohāriṇi deśabhede",
  "SA05n804:222": "purīṃ viśālāṃ bahurūpaśālām |",
  "SA05n804:223": "śaṃbhupriyāvāsaviśeṣakāntāṃ",
  "SA05n804:224": "sa kālikāttāṃ sukhamadhyuvāsa || 57 ||",
  "SA05n804:225": "saṃvatsarāṇāmiha pañcabhiḥ sa",
  "SA05n804:226": "karmāṇi pañca praguṇīcakāra |",
  "SA05n804:227": "samastaśāstrādhigamaṃ ca kṛtvā",
  "SA05n804:228": "yatnaiḥ kṛtī sādhumatirbhabhūva || 58 ||",
  "SA05n804:229": "śrīyāminībhūṣaṇarāyanāmā",
  "SA05n804:230": "bhiṣagvareṇyaḥ pravadatsu dhīraḥ |",
  "SA05n804:231": "gururbhabhūvāsya laghūdgrahītur",
  "SA05n804:232": "vidyāprakarṣeṇa vibhāsamānaḥ || 59 ||",
  "SA05n804:233": "sa suśrute suśrutavān babhūva",
  "SA05n804:234": "paṭutvamāptaścakare samagram |",
  "SA05n804:235": "kriyāvidhau śāstramatau vivekī",
  "SA05n804:236": "yatnādatho vāgbhaṭatāṃ dadhāra || 60 ||",
  "SA05n804:237": "dvātriṃśataivaṃ vayasā sanātho",
  "SA05n804:238": "babhau bhiṣagratnapadābhidheyaḥ |",
  "SA05n804:239": "ratnānubhāvena pariṣkṛtātmā",
  "SA05n804:240": "babhūva doṣoddharaṇāya śaktaḥ || 61 ||",
  "SA05n804:241": "śakto'tha bhaktaḥ praṇanāma tattat",
  "SA05n804:242": "padaṃ hi yasmin bhagavān vihṛtya |",
  "SA05n804:243": "lokeṣu kāruṇyamanā dideśa",
  "SA05n804:244": "vṛtaḥ svaśiṣyaiḥ kuśalaṃ svadharmam || 62 ||",
  "SA05n804:245": "puṇyā gayā yā magadheṣu diṣṭā",
  "SA05n804:246": "janeṣu yatpādarajo'bhimṛṣṭā |",
  "SA05n804:247": "vaṃdyāṃ mahābodhimahīrūheṇa",
  "SA05n804:248": "tāṃ vaṃdamānaḥ sa sukhī babhūva || 63 ||",
  "SA05n804:249": "yasmiṃstarau śakyakulāvataṃso",
  "SA05n804:250": "jahāra mārasya madāndhabhāvam |",
  "SA05n804:251": "buddhābhidhāmāpya babhūva śāstā",
  "SA05n804:252": "nanāma taṃ namratarāntarātmā || 64 ||",
  "SA05n804:253": "na kāpi yasyātra gatirnṛloke",
  "SA05n804:254": "gatiḥ śivā tasya sukhaṃ bhavantī |",
  "SA05n804:255": "vārāṇasī nāma purī pavitrā",
  "SA05n804:256": "dṛṣṭātha tenaitya budhaiḥ sanāthā || 65 ||",
  "SA05n804:257": "parikramaṃ kartumaśaknuvānaḥ",
  "SA05n804:258": "sarvā viśālāṃ bharatasya bhūmim |",
  "SA05n804:259": "paśyedimāmeva sasarja yatnād",
  "SA05n804:260": "dhātā purīṃ tatpratibimbarūpām || 66 ||",
  "SA05n804:261": "pūrīsamīpe sugatopadeśāt",
  "SA05n804:262": "sāreṇa dharmasya sanāthabhāvāt |",
  "SA05n804:263": "rudro nivāsaṃ na vimucya yāti",
  "SA05n804:264": "buddhasya bhaktyā kila sāranāthaḥ || 67 ||",
  "SA05n804:265": "etāṃ parivtrā mṛṣipattanākhyāṃ",
  "SA05n804:266": "sthalīṃ hi gatvā mṛgadāvarabhyām |",
  "SA05n804:267": "namannatenāpi nijena mūrdhnā",
  "SA05n804:268": "samunnataḥ so'titarāṃ babhāse || 68 ||",
  "SA05n804:269": "kuśīnagaryāṃ sugatasya cāntyāṃ",
  "SA05n804:270": "līlābhuvaṃ prāpya pavitracetāḥ |",
  "SA05n804:271": "luṭhan dharitryāṃ praṇataiḥ svagātraiḥ",
  "SA05n804:272": "bhaktyā vavarṣāśru parisrutātmā || 69 ||",
  "SA05n804:273": "evaṃ pavitrīkṛtacittabhūmir",
  "SA05n804:274": "bhūmiṃ svakīyāṃ punarājagāma |",
  "SA05n804:275": "gṛhītavidyo vidivadgurubhyo",
  "SA05n804:276": "vidyāprasārāya gṛhītasargaḥ || 70 ||",
  "SA05n804:277": "gamphāpure vaidyakapīṭhamādyaṃ",
  "SA05n804:278": "hyadhiṣṭhitaṃ svaprabhavaṃ pravīṇam",
  "SA05n804:279": "digbhyaścaturbhyaḥ samupetya śiṣyāḥ |",
  "SA05n804:280": "samantatastaṃ parivārya tasthuḥ || 71 ||",
  "SA05n804:281": "vidyāvinītairiha so'dya śiṣyaiḥ |",
  "SA05n804:282": "sukīrtimān sarvadhanairupetaḥ |",
  "SA05n804:283": "saṃśodhakānāṃ carakasya caikaḥ",
  "SA05n804:284": "sabhyaḥ sabhāyāṃ nṛpaterbabhūva || 72 ||",
  "SA05n804:285": "śrīdāsaguptādhikṛte'dhikārī",
  "SA05n804:286": "svajīvane gāndhipadānusārī |",
  "SA05n804:287": "vidyodayādāpya pade gurutvaṃ",
  "SA05n804:288": "virocate vaidyakacakravartī || 73 ||",
  "SA05n804:289": "bhuṅktāṃ sa loke bahuśaḥ sukhāni",
  "SA05n804:290": "divyāni vā yāni ca pārthivāni |",
  "SA05n804:291": "yuṅktāṃ svacittaṃ sukṛtena nityaṃ",
  "SA05n804:292": "jīvan dharitryāṃ śaradāṃ śatāni || 74 ||",
  "SA05n804:293": "prajñāyāṃ cāvadāne satatamatulite siṃhaladvīpabhūmau",
  "SA05n804:294": "vidyālaṃkāranāmni prathita iha pare cāśrame saugatānām |",
  "SA05n804:295": "śrīdharmānandapādaiḥ śramaṇavaramate dīkṣitasya dvijāter",
  "SA05n804:296": "etad vai śāntibhikṣornṛṣu bhavatu mude vikramāraccipadyam || 75 ||",
  "SA05n804:297": "iti siṃhaleṣu bhāryāsutābhyāṃ saha proṣitasya bhadantaśrīdharmānandanāyakapādaśiṣyasyottarabhārate kosaleṣu lakṣmaṇapurāntikabībīpuragrāmavāstavyasya lāipchigviśvavidyālayāllabdhaḍokṭarapadavīkasya vidyālaṃkāraviśvavidyālaye saṃskṛtamahācāryasya paṇḍita-śrīśāntibhikṣuśāstriṇaḥ sāhityācāryasya kṛtirvikramāraccipadyam |",
  "SA05n804:298": "śubham |",
  "SA05n804:299": "gatabuddhābdāḥ 2510 ||",
  "SA05n804:300": "ye dharmā hetuprabhavā hetuṃ teṣāṃ tathāgato hyavadat |",
  "SA05n804:301": "teṣāṃ ca yo nirodha evaṃvādī mahāśramaṇaḥ ||"
}