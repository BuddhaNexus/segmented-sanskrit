{
    "1283:0": "samyaksambuddhabhāṣitaṃ pratimālakṣaṇam",
    "1283:1": "namo buddhāya|",
    "1283:2": "[evaṃ mayā śrutamekasmin samaye] buddho bhagavān jetavane viharati sma|",
    "1283:3": "tuṣitavarabhavanāt māturdharmadeśanāgamanakālasamaye śāriputro bhagavantametadavocat|",
    "1283:4": "bhagavan bhagavatā gate parinirvṛte vā śrāddhaiḥ kulaputraiḥ [kuladuhitṛbhiśca] kathaṃ pratipattavyam|",
    "1283:5": "bhagavānāha-śāriputra ! mayi gate parinirvṛte vā nyagrodhaparimaṇḍalaṃ kāyaṃ kartavyam|",
    "1283:6": "yāvatkāyaṃ tāvadvyāmaṃ yāvadvyāmaṃ tāvatkāyaṃ pūjāsatkārārthaṃ pratimā kartavyā|",
    "1283:7": "sarvāṅgopāṅgāvayavasthaulyalāvaṇyalālityasalīlatvaṃ chatrākāraṃ śiraḥskandhāṃ(dhasu)",
    "1283:8": "saṃsthitoṣṇīṣatvādisusaṃsthānāt|",
    "1283:9": "tatrāyāmavistāroccheda(tsedha)",
    "1283:10": "sandhibandhanirgamaiḥ pramāṇaṃ bodhisattvānāṃ sugatānāñca pravakṣyāmi tacchṛṇu|",
    "1283:11": "tatra tāvat pramāṇaṃ bodhisattvānāṃ svenāṅgulīpramāṇenaśataṃ viṃśatyuttaram,",
    "1283:12": "buddhānāṃ pañcaviṃśatyuttaram|",
    "1283:13": "caturaṅgulamuṣṇīṣaṃ keśasthānaṃ tathaiva ca|",
    "1283:14": "sārddhatrayodasī(śī)",
    "1283:15": "mātrā mukhabhāgañca tattrayam||1||",
    "1283:16": "lalāṭaṃ nāsikāñcādhaścibukāntaṃ tṛtīyakam|",
    "1283:17": "caturaṅgulaṃ lalāṭaṃ [ca] tulyaṃ nāsikayā bhavet||2||",
    "1283:18": "sādhikaṃ cibukāntaṃ tu cibukaṃ dvayaṅgulaṃ bhavet|",
    "1283:19": "āyāmaṃ nirgamāccaiva caturaṅgulamiṣyate||3||",
    "1283:20": "caturaṅgulau kapolau tu karṇamūlādviniḥśri(sṛ)tau|",
    "1283:21": "hanuḥ syāttryaṅgulocchedo(tsedho)",
    "1283:22": "vistāre dvayaṅgulaśca saḥ||4||",
    "1283:23": "sā'dhikaḥ paripūrṇṇaḥ syānmahāsiṃhahanuryathā|",
    "1283:24": "adharo dvayaṅgulāyāmo nirgamoccheda(tsedha)mātrikaḥ||5||",
    "1283:25": "madhye syācchobhanā rekhā sṛkkaṇī mātṛke smṛtau|",
    "1283:26": "caturaṅgulamāyāmaṃ vaktraṃ kuryādvicakṣaṇaḥ||6||",
    "1283:27": "yathopapannasthānāścatvāriṃśaddaśanāḥ smṛtāḥ|",
    "1283:28": "uttaroṣṭho'ṅgulārddhaḥ syāttathaiboccheda(tsedha)nirgamaḥ||7||",
    "1283:29": "tribhāgāṅgulikā kāryā godhistasyaiva ca sthitā|",
    "1283:30": "nāsā dvayaṅgulavistārā sārddhamaṅgulamunnatā||8||",
    "1283:31": "arddhāṅgule same vṛtte nāsāyāḥ śrotasī smṛtau(te)|",
    "1283:32": "nāsāvaṃśaḥ samo madhye vistāreṇārddhamātrikaḥ||9||",
    "1283:33": "netrāntaro'ṅgule jñeyo netre ca caturaṅgule|",
    "1283:34": "vistārāddvayaṅgulau madhye tayostārā tribhāgikī||10||",
    "1283:35": "dṛṣṭiḥ syātpañcabhāgena dvayaṅgulaṃ tryaṅgulaṃ tayoḥ|",
    "1283:36": "aṅgulasya caturthāṃśo visṛ(stṛ)",
    "1283:37": "to'kṣiḥ samudgakaḥ||11||",
    "1283:38": "padmapatrākṛtiḥ kāryo netrakośo'ṅgulitrayam|",
    "1283:39": "karavīrasamaṃ sūtraṃ netrayoḥ nāsikāpuṭe||12||",
    "1283:40": "tārā same ca cibuke sṛkkaṇī pariyojayet|",
    "1283:41": "antarastu bhruvaḥ kāryaṃ vistṛtaṃ sārddhamaṅgulam||13||",
    "1283:42": "madhye corṇātra vijñeyā śubhā pūrṇendusannibhā|",
    "1283:43": "nāsikāvatsa(vaṃśa)",
    "1283:44": "sūtrorṇā tathā mūrdhva(rdha)",
    "1283:45": "jasaṃsthitam||14||",
    "1283:46": "śiromaṇīḥ sa vijñeyaḥ suprabho vimalastathā|",
    "1283:47": "caturaṅgulamucchedāllalāṭopari mastakam||15||",
    "1283:48": "chatrākāraṃ śubhannīlaṃ dakṣiṇāvarttastūrdhvajam|",
    "1283:49": "bhrurekhā syāccaturmātrā karṇāgraṃ cāpi tatsamam||16||",
    "1283:50": "niḥsṛtau dvayaṅgulau karṇau tayoḥ patrārddhamātrikaḥ|",
    "1283:51": "ucchedo(tsedho)",
    "1283:52": "mātriko jñeyaḥ śliṣṭaśrotrārddhamātrikāḥ||17||",
    "1283:53": "aṅgulasya caturthāṃsaḥ(śaḥ)",
    "1283:54": "karṇāvarttastu vistaraiḥ|",
    "1283:55": "sārddhamātre'ṅgule dve syāt karṇastvantarabhāgataḥ||18||",
    "1283:56": "pārśvau syātāṃ yathāśobhaṃ keśāścāpi tathaiva ca|",
    "1283:57": "arddhapañcamamātrañca karṇapatramapāṅgataḥ||19||",
    "1283:58": "karṇātkarṇāntavijñeyo mastako'ṣṭādaśāṅgulaḥ|",
    "1283:59": "caturdaśāṅgulaṃ pṛṣṭhaṃ tayorantaramiṣyate||20||",
    "1283:60": "catvāriṃśanmātrañca śiraḥ syātpariṇāhataḥ|",
    "1283:61": "grīvocchedā(tsedhā)",
    "1283:62": "ccaturmātrā vistārādaṣṭamātṛkā||21||",
    "1283:63": "pariṇāhācca kartavyā caturviśatimātṛkā|",
    "1283:64": "grīvāntānyaṅgulānyaṣṭau skandhāṃso(śo)",
    "1283:65": "dvādaśāṅgulaḥ||22||",
    "1283:66": "vināntarāṃśo vṛttaśca skandhaḥ syāllakṣaṇānvitaḥ|",
    "1283:67": "catvāriṃśatamātrāṇi bāhau cāyāmamiṣyate||23||",
    "1283:68": "bāhurviśatimātrastu prabāhuḥ ṣoḍaśastathā|",
    "1283:69": "dvādaśāṅgulahastāgraṃ maṇibandhātprakīrtitaḥ||24||",
    "1283:70": "kukuṇīmaṇibandhābhyāmaṅgulañcāṅgulaṃ smṛtam|",
    "1283:71": "bāhau madhyaparikṣepa iṣṭo viṃśatimātṛkaḥ||25||",
    "1283:72": "prabāhuḥ ṣoḍaśaḥ [śca] syāddviṣaṭko maṇibandhane|",
    "1283:73": "āyāmaṃ saptakaṃ pāṇau talavistārapañcakam||26||",
    "1283:74": "śaṅkhañcakraṃ tale nyastaṃ padma cākuliśāṅkuśam|",
    "1283:75": "sarvalakṣaṇarūpiṇyo le(re)",
    "1283:76": "khāḥ kāryyāḥ pṛthagvidhāḥ||27||",
    "1283:77": "pañcāṅgulāyatā madhyā parvārddhonā pradeśinī|",
    "1283:78": "aṅgulārddhavihīnā tu kartavyā syādanāmikā||28||",
    "1283:79": "anāmikātaḥ parvonā kartavyā tu kanīyasī|",
    "1283:80": "triparvāṅgulayaḥ sarvāḥ parvārddhena nakhāḥ[śu]bhāḥ||29||",
    "1283:81": "maṇibandhopariṣṭāttu so'ṅguṣṭhaścaturaṅgulaḥ|",
    "1283:82": "tāvāneva parikṣepaḥ parvārddhena nakhaśca saḥ||30||",
    "1283:83": "aṅguṣṭhāttu pradeśinyā antaraṃ tryaṅgulaṃ smṛtam|",
    "1283:84": "kanīyasī maṇibandhādbhavetpañcāṅgulāyataḥ||31||",
    "1283:85": "agrahastaparikṣepo vijñeyo dvādaśāṅgulaḥ|",
    "1283:86": "dairghyāttṛtīyabhāgaḥ syāt svāṅgulīnāṃ parigrahaḥ||32||",
    "1283:87": "grīvāhṛdayayormadhye sārddhadvādaśamātrikaḥ|",
    "1283:88": "hṛnnābhyo[śca] catuścaiva stanayorapi cāntaram||33||",
    "1283:89": "stanayorupariṣṭācca kakṣe kārye ṣaḍaṅgule|",
    "1283:90": "tadūrdhvaṃ punarāskandhānnavamātrā prakīrtitā||34||",
    "1283:91": "uraso'pi ca vistāraḥ pañcaviṃśatimātrikaḥ|",
    "1283:92": "pariṇāhāduraḥ kāryo vistārāttriguṇaṃ śubham||35||",
    "1283:93": "stananābhyantare(raṃ)",
    "1283:94": "caiva ṣoḍaśāṅgulamiṣyate|",
    "1283:95": "avedhaḥ sandhirandhrābhyāṃ nābhimaṇḍalamaṅgulam||36||",
    "1283:96": "nābhimadhyāt parikṣepaḥ ṣaṭcatvāriṃśadaṅgulaḥ|",
    "1283:97": "aṣṭādaśāṅgulaṃ caiva vistāreṇa kaṭirbhavet||37||",
    "1283:98": "nābhimeḍhrontarañca syāt sārddhadvādaśamātrikaḥ|",
    "1283:99": "tadarddhena tu meḍhraḥ syādapānapariṇāhataḥ||38||",
    "1283:100": "pañcamātrāyatau lambau vṛṣaṇau caturaṅgulau|",
    "1283:101": "pañcamātrāṇi catvāri vistārāyāmatastayoḥ||39||",
    "1283:102": "ūrū samāhitau kāryau pañcaviṃśatimātrikau|",
    "1283:103": "suvistāraṃ tayormadhyaṃ māpayeddvādaśāṅgulam||40||",
    "1283:104": "pariṇāhe'pi kartavyaṃ śubhaṃ ṣaṭtriṃśadaṅgulam|",
    "1283:105": "madhye................caturaṅgulaṃ tu jānutaḥ||41||",
    "1283:106": "sandhibandhaścaturmātrā tridvikaṃ jānugulphakam|",
    "1283:107": "guḍhagulphaṃ sirāsthitvaṃ sukumārau stayau (?) śubhau||42||",
    "1283:108": "ṛjuvṛttāyate jaṃghā(ghe)",
    "1283:109": "pañcaviṃśatimātrike|",
    "1283:110": "tayormadhye pariṇāha ekaviṃśatimātrikaḥ||43||",
    "1283:111": "caturdaśāṅgulā'yatā gulphāntāścaturaṅgulam|",
    "1283:112": "gulpho dvādaśakāyāmaḥ pādaḥ pādārddhavistaraḥ||44||",
    "1283:113": "pārśvau dvayaṅgulavistārau pārṣṇī ca caturaṅgule|",
    "1283:114": "ṣaḍaṅgulaṃ tva(su)",
    "1283:115": "vistāraṃ triguṇaṃ pariṇāhataḥ||45||",
    "1283:116": "pañcāṅgulyo dviparvāṇi parvārddhena nakhāḥ smṛtāḥ|",
    "1283:117": "pañcāṅgulaṃ parikṣepādaṅguṣṭhastryaṅgulāyataḥ||46||",
    "1283:118": "aṅguṣṭhakasamā caiva āyāmena pradeśinī|",
    "1283:119": "ṣoḍaśāṣṭāṣṭabhāgena śeṣā hīnāḥ parasparam||47||",
    "1283:120": "aṅgulyo mātrikocchre(tse)",
    "1283:121": "dhādaṅguṣṭhaḥ sārddhamātrikaḥ|",
    "1283:122": "tatra tāmranakhāḥ sārddhāṃ aṅgulāḥ komalāyatāḥ||48||",
    "1283:123": "kūrmapṛṣṭhasamau pūrṇau pādau bahiralaṃkṛtau|",
    "1283:124": "samaśliṣṭānatācchidrau supratiṣṭhataḥ(ṣṭhita) lakṣaṇaiḥ||49||",
    "1283:125": "tayostalaṃ sucakrādicitrākāraṃ tu kārayet|",
    "1283:126": "pādāvatra praśaṃsanti sarvajñā hatakilviṣāḥ||50||",
    "1283:127": "kukkuṭāṇḍaṃ tilākāraṃ caturasraṃ suvartulam|",
    "1283:128": "sarvasāmānyaliṅgānāṃ mukhametaccaturvidham||51||",
    "1283:129": "mahānarasurastrīṇāṃ kukkuṭāṇḍaṃ tilākṛtiḥ|",
    "1283:130": "lāvaṇyaṃ darśanīyaṃ tat kārayet mukhadvayam||52||",
    "1283:131": "pretabhūtapiśācānāṃ rakṣasāṃ vikṛtākṛtiḥ|",
    "1283:132": "maṇḍalaṃ caturasraṃ ca kārayettu mukhadvayam||53||",
    "1283:133": "samā dṛṣṭiḥ prasannā ca buddhānāmavalokane|",
    "1283:134": "nādho nordhvaṃ na dainyena saṃyuktaṃ sarvadarśinām||54||",
    "1283:135": "||iti samyaksambuddhabhāṣitaṃ pratimālakṣaṇaṃ samāptam||"
}