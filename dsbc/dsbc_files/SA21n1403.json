{
  "SA21n1403:0": "tattvajñānasaṃsiddhiḥ",
  "SA21n1403:1": "[āśīrvādābhidhānam]",
  "SA21n1403:2": "namo bhagavatyai vajravārāhyai |",
  "SA21n1403:3": "udyātā talacakrato&#39;",
  "SA21n1403:4": "niladhutā vidyucchaṭābhāsvarā",
  "SA21n1403:5": "dagdhāritritayā trilokamahitā pīyūṣadhārāplutā |",
  "SA21n1403:6": "buddhajñānarasāvilā vikaluṣā sānandasandohadā",
  "SA21n1403:7": "bhāvābhāvavicāraṇāvirahitā vārāhikā pātu vaḥ ||1 ||",
  "SA21n1403:8": "marmakalikāpañjikā",
  "SA21n1403:9": "om namaḥ śrīvajravilāsinyaī |",
  "SA21n1403:10": "caṇḍālīkaralīlayā nijapadādullāsito viśvabhū-",
  "SA21n1403:11": "rviśvagbhūri mahāsukhaṃ viracayaṃllīnaḥ svabodhodaye |",
  "SA21n1403:12": "ambhojāgra[ga]to&#39;",
  "SA21n1403:13": "pi nirvṛtipadaṃ prāpto&#39;",
  "SA21n1403:14": "pi dhatte yayā",
  "SA21n1403:15": "drāgadrāvudayadvayaṃ ca sahajānandāya vandāmahe ||",
  "SA21n1403:16": "jaladhiriva navo navopamaśrīḥ prabhurayamambaramātralabdhasaṅgaiḥ |",
  "SA21n1403:17": "jagadavatu taḍidvatīva sandhyā vilasati vajravilāsinī yadaṅge ||",
  "SA21n1403:18": "eṣa śiṣyo&#39;smi sarveṣāṃ divyopāyavidāmaham |",
  "SA21n1403:19": "vajradevīgabhīrārthagambhīrānandavartinām ||",
  "SA21n1403:20": "kṣantavyamatra yadayaṃ mitro vyadhitapañjikaḥ |",
  "SA21n1403:21": "andhakāre padārthānāṃ mitra eva prakāśakaḥ ||",
  "SA21n1403:22": "paramārtho gabhīro&#39;",
  "SA21n1403:23": "yaṃ vyākhyātāro na tādṛśāḥ |",
  "SA21n1403:24": "iti cet kriyatāmatra saṃvṛtyaṃśe&#39;",
  "SA21n1403:25": "pi gauravam ||",
  "SA21n1403:26": "antarhite bhagavati saṃvarārṇave ācāryaḥ samādhivajro vajravilāsinīkṛtānugrahaḥ sadgurucaraṇāravindādupadeśamākṛṣya hetuphalasvarūpacāṇḍālīdvayarūpiṇyāḥ sahajarūpiṇyāśca śrīmadvajravārāhyāḥ sādhanamatipraṇītaguṇagaṇābharaṇaramaṇīyaṃ praṇītavān |",
  "SA21n1403:27": "ataḥ prathamaślokadvayenāpi pratiślokaṃ parasparapratibaddhabhinnabhinnārthadaśadaśaviśeṣaṇaviśeṣitasvarūpiṇīṃ",
  "SA21n1403:28": "tadrūpiṇīmeva sakṛjjagadavidyāndhakāraśamanīṃ śamanītisamupanītacaturthakṣaṇalakṣaṇānandasandohasaṃjananīmiva tanayajanapratipālanapratiyoginīṃ yoginīṃ",
  "SA21n1403:29": "vajravārāhīmāśīrvādadvāreṇābhidadhe-",
  "SA21n1403:30": "udyātetyādi |",
  "SA21n1403:31": "vārāhikā vo yuṣmān pātviti sambandhaḥ | varayati",
  "SA21n1403:32": "icchati viśveṣāṃ kṣemamiti varaṃ bodhicittam,",
  "SA21n1403:33": "varameva vāraḥ,&quot;vara",
  "SA21n1403:34": "īpsāyām&quot;",
  "SA21n1403:35": "curādāvadantaḥ,",
  "SA21n1403:36": "prajñāditvātsvārthiko&#39;ṇvidhiḥ,",
  "SA21n1403:37": "pṛṣodarāditvād",
  "SA21n1403:38": "vā&#39;&#39;tvam | yadvā āvṛṇoti pratiromakūpaṃ śarīramiti vāraḥ śukram,",
  "SA21n1403:39": "&quot;vṛṇu āvaraṇe&quot;,ā pṛṣādiḥ |",
  "SA21n1403:40": "taṃ mahāsukhacakrasthaṃ bindurūpaṃ herukaṃ nirmāṇacakrādāhinoti anugacchatīti vārāhikā |",
  "SA21n1403:41": "saṃjñāyāṃ kan |",
  "SA21n1403:42": "athavā varaṃ svāminaṃ sukhacakragataṃ māninīva kareṇa hatavatīti niruktyā svārthikādaṇṇantācca ḍābvidhervārāhī |",
  "SA21n1403:43": "atropadeśakramo&#39;",
  "SA21n1403:44": "pi likhyate-",
  "SA21n1403:45": "vā-śabdo vāyuvācīha vā-dhātorgamanārthake |",
  "SA21n1403:46": "tasyaiva preraṇādyasmāddevīyaṃ samudevyati ||",
  "SA21n1403:47": "tathā ca śabarapādīyasādhane prakāśitam-",
  "SA21n1403:48": "rākṣasāsyaṃ samākuñcya samujjvālya prabhāsvaram |",
  "SA21n1403:49": "ākāla(ra)stalacakrastho vārāhī so&#39;",
  "SA21n1403:50": "bhidhīyate ||",
  "SA21n1403:51": "rephastataḥ samudbhūto yā rekhā vahnirūpiṇī |",
  "SA21n1403:52": "akāro vā&#39;vadhūtīti sarvadharmasukhaṃ hi sā ||",
  "SA21n1403:53": "repho vahnimayī rekhā tadvarttamānā(rtmanā)",
  "SA21n1403:54": "calitā satī |",
  "SA21n1403:55": "atrāpyakāro draṣṭavyaḥ prabhāsvarasukhākṛtiḥ ||",
  "SA21n1403:56": "dvayoḥ saṃyogato veti madhyavarṇāyato bhavet |",
  "SA21n1403:57": "hakāraḥ sukhacakrastho rekhayā&#39;",
  "SA21n1403:58": "&#39;",
  "SA21n1403:59": "liṅgitastayā ||",
  "SA21n1403:60": "tataḥ saṃplāvayan devīmikāro bindurucyate |",
  "SA21n1403:61": "tasmāllokottarā kācillokottarasukhapradā ||",
  "SA21n1403:62": "lakṣmīrakṣīṇavibhavā seyamīkārarūpiṇī |",
  "SA21n1403:63": "enāṃ saptākṣarīṃ devīṃ trailokyajñānaśuddhitaḥ ||",
  "SA21n1403:64": "vārāhīmavadadvīro heruko herukīmimām |",
  "SA21n1403:65": "caṇḍamālamalīkaṃ hi viśvamasyāḥ prakāśyate ||",
  "SA21n1403:66": "ata evāha bhagavān caṇḍālīmapi herukīm ||",
  "SA21n1403:67": "ata eva mūlatantrasyādikārikāyām-&quot;",
  "SA21n1403:68": "athāto rahasyaṃ vakṣye&quot;",
  "SA21n1403:69": "ityasmin &quot;",
  "SA21n1403:70": "tata iti nirmāṇacakrasthitavajravārāhīsvarūpādakārād repheṇa sūryarūpaśikhayā sukhacakrasthitasaṃvararūpasya hakārasya sparśanādvindoḥ",
  "SA21n1403:71": "spandanam&quot;",
  "SA21n1403:72": "iti caṇḍālīyogaṃ vyākhyātavān bhagavānasmadguruḥ |",
  "SA21n1403:73": "etattu sadgurucaraṇaīrdāsapādaīrnandipādāt karṇākarṇikayā&#39;",
  "SA21n1403:74": "dhigatya prakāśitam |",
  "SA21n1403:75": "ata eva mahatā[mā]mnāyatvādavadhānamapi vidheyaṃ sadbhiḥ |",
  "SA21n1403:76": "saīva kiṃbhūtetyāha-",
  "SA21n1403:77": "udyātetyādi ūrdhvaṃ gatā |",
  "SA21n1403:78": "talacakrata iti dharmasambhogamahāsukhacakraṇāttalasthitatvāt talacakraṃ nirmāṇacakram |",
  "SA21n1403:79": "tato&#39;niladhuteti apānavāyunā preritetyarthaḥ |",
  "SA21n1403:80": "vidyucchaṭābhāsvareti taḍillekheva dedīpyamānā,",
  "SA21n1403:81": "jñānāgnirūpatvāttasyāḥ prakāśamayitvāt sarāgatvād vā |",
  "SA21n1403:82": "ata eva skandhadhātvāyatanadārudāhikeyaṃ bhagavatī |",
  "SA21n1403:83": "darśitaṃ ca vasantatilakaṭīkāyām-",
  "SA21n1403:84": "kālameghapaṭalāntarocchaladvidyudugrapaṭalādhikatviṣam |",
  "SA21n1403:85": "sattvabhājanayugapradāhikāṃ tvāṃ namāmi jagadambaherukīm ||",
  "SA21n1403:86": "nābhicakrakuharāmburāśito vajravārijasamājasaṃbhavām |",
  "SA21n1403:87": "saudhasārarasapānalampaṭāṃ tvāṃ namāmi vaḍavānalatviṣam ||",
  "SA21n1403:88": "dagdhāritritayeti |",
  "SA21n1403:89": "araśabdena ārā bhaṇyante,",
  "SA21n1403:90": "tadasyāstīti ari cakram |",
  "SA21n1403:91": "dagdhaṃ niḥsvabhāvīkṛtamekarasīkṛtaṃ cakratrayaṃ dharmasambhogamahāsukhākhyaṃ yayā sā tathā |",
  "SA21n1403:92": "trilokamahiteti |",
  "SA21n1403:93": "trayo lokāḥ svargamartyapātālāni tairmahitā |",
  "SA21n1403:94": "kāyavākcittairvā,",
  "SA21n1403:95": "tadākāreṇātmaniṣpatteḥ |",
  "SA21n1403:96": "pīyūṣadhārāpluteti |",
  "SA21n1403:97": "pīyūṣadhārābhiḥ sukhacakrasthitahaṃkārasantāpānantaragalatsudhādīdhitisudhādhārābhiḥ plutā āpyāyitā,",
  "SA21n1403:98": "sakalavikalpakalākalāpasamūlonmūlanasaṃjātā&#39;",
  "SA21n1403:99": "vicchinnasahajasukhaikalolībhūtatvāt sthitībhūteti yāvat |",
  "SA21n1403:100": "ata eva tasmin samaye saiva jñānamayī bhagavatī vyapagatajñānajñeyakaluṣā acintyarūpeṇa niṣpādanīyā yogadharaiḥ |",
  "SA21n1403:101": "etadeva spaṣṭayatibuddhajñānarasāvileti |",
  "SA21n1403:102": "buddho&#39;kṣobhyo vajravārijasamājasaṃyamasamāsāditamaṇimūlamadhyāgro viramaprāgdeśīyaḥ parameśvaro binduḥ,",
  "SA21n1403:103": "tasmādyadudbhūtaṃ jñānaṃ prathamopabhuktakumārīsuratavat,",
  "SA21n1403:104": "asamarasaviśeṣāsvādavat,",
  "SA21n1403:105": "mūkadṛṣṭaviśiṣṭasvapnavat ,",
  "SA21n1403:106": "svasaṃvedanamaprakāśyaṃ tattvaṃ tasya rasāsvādanam,",
  "SA21n1403:107": "tenāvilā tadekaniṣṭhā anavasareti yāvat |",
  "SA21n1403:108": "ata eva vikaluṣā |",
  "SA21n1403:109": "kaluṣaṃ kleśā rāgādayastairvirahitā vihīnā,",
  "SA21n1403:110": "teṣāmapi mahāsukha evāntarbhāvāt | uktaṃ ca-",
  "SA21n1403:111": "yatra yatra mano yāti jñeyaṃ tatra niyojayet |",
  "SA21n1403:112": "calitvā yāsyate kutra sarvameva hi tanmayam ||",
  "SA21n1403:113": "tathā ca-",
  "SA21n1403:114": "yena yena hi bhāvena manaḥ saṃyujyate nṛṇām |",
  "SA21n1403:115": "tena tanmayatāṃ yāti viśvarūpo maṇiryathā ||",
  "SA21n1403:116": "athavā ke sukhe ruṣā roṣo yasmāttat kaluṣaṃ virāgaḥ,",
  "SA21n1403:117": "kapirekā (kapīlikā)",
  "SA21n1403:118": "ditvānniruktatvādvā rephasya latvam,",
  "SA21n1403:119": "tena rahitā |",
  "SA21n1403:120": "kaluṣaṃ pāpaṃ vā virāgavilakṣaṇasya pāpasyābhāvāt |",
  "SA21n1403:121": "pāpamapi virāga eva |",
  "SA21n1403:122": "tathā cāryadevapādāḥ-",
  "SA21n1403:123": "na virāgātparaṃ pāpaṃ puṇyaṃ na sukhataḥ param |iti |",
  "SA21n1403:124": "cyutirvirāgasaṃbhūtirvirāgād duḥkhasambhavaḥ |",
  "SA21n1403:125": "duḥkhād dhātukṣayaḥ puṃsāṃ kṣayānmṛtyuḥ prajāyate ||iti ||",
  "SA21n1403:126": "sānandasandohadeti |",
  "SA21n1403:127": "ānandā viramāntāstaireva saha viśveṣāṃ samyagdoha ākarṣaṇaṃ nirābhāsīkaraṇaṃ yatra sa ānandasandohaḥ,",
  "SA21n1403:128": "taṃ dadātīti tathā |",
  "SA21n1403:129": "athavā samyagdṛśyante nirābhāsīkriyante indriyaviṣayavijñānānyaneneti sandohaḥ sahajānandaḥ |",
  "SA21n1403:130": "ānandā viramāntāstaiḥ sahita ekarasatāmāpannaścāsau sandohaśceti sānandasandohaḥ,",
  "SA21n1403:131": "taṃ dadātīti tathā |",
  "SA21n1403:132": "athavā seti vārāhikāviśeṣaṇam |",
  "SA21n1403:133": "ānandasandohaḥ srakcandanavanitādyupabhogaīrlaukikī sukhasampattiḥ lokottarā vā tatpradātrītyarthaḥ |",
  "SA21n1403:134": "enāṃ bhagavatīmārādhayatāmāstāṃ laukiko&#39;",
  "SA21n1403:135": "bhyudayo lokottaramapi sukhamiti bhāvaḥ |",
  "SA21n1403:136": "uktaṃ cātraiva sādhane &quot;",
  "SA21n1403:137": "ayantu saukhyasādhanaṃ dadātīti&quot; |",
  "SA21n1403:138": "svānandasandohadetipāṭhe dvandvamaṇimūlamaṇimadhyamaṇyagrāvagatavipākavicitrādicatuḥ kṣaṇalakṣaṇacaturānandāmandāvabodhāt śobhanamānandānāṃ sandohaṃ samūhaṃ dadātīti tathā |",
  "SA21n1403:139": "etenaivaitaduktaṃ bhavati-etasyā eva bhagavatyāḥ prasādād durlabhadhyānakṣaṇalakṣaṇamutpadyate |",
  "SA21n1403:140": "anyathā kathaṃ na susthasya talādadhasthasya bindoravasthānamṛte kamalakiñjalkaṃ svakīyamiva ānandasandohamarpayatīti vā |",
  "SA21n1403:141": "bhāvābhāvavicāraṇāvirahiteti bhāvābhāvau śāśvatocchedau saṃvṛtivivṛtyaṃśau,",
  "SA21n1403:142": "tayorvicāraṇā svarūpanirūpaṇaṃ tena virahitā viyuktā |",
  "SA21n1403:143": "tatkṣaṇādekarasatāpattau śūnyatākaruṇā&#39;",
  "SA21n1403:144": "bhinnameva rūpaṃ siddhamantra iva śāśvatocchede piśācadampatīkasya sāmyātkāraṇamutpadyate |",
  "SA21n1403:145": "yadāsmāttadvicāraṇāt dattajalāñjaliryominīreva śeṣaṃ sukhamanubhavatīti |",
  "SA21n1403:146": "vyākhyānāntaramapi-utpannakramayogamadhikṛtya vigrahavatīmapi sahajarūpiṇīmapi devīmāha-udyātetyādi |",
  "SA21n1403:147": "sā vārāhikā pātviti sambandhaḥ |",
  "SA21n1403:148": "āvṛṇoti viśvamiti vāraḥ kleśajñeyasvarūpamāvaraṇadvayaṃ tamāhatavatī vārāhī |",
  "SA21n1403:149": "etatpakṣe&#39;pyupadeśāyāto vārāhīśabdaḥ pratipādyate |",
  "SA21n1403:150": "vāśabdo vāgatītārthe rephaḥ sarvarasaikatā |",
  "SA21n1403:151": "nityasvānubhavo&#39;",
  "SA21n1403:152": "kāro hakāro&#39;",
  "SA21n1403:153": "nāhataṃ sukham ||",
  "SA21n1403:154": "vidaḥ prajñāsvabhāvatvājjīvaṃ tena nidarśitam |",
  "SA21n1403:155": "evaṃ piṇḍīkṛtārtheyaṃ(na)",
  "SA21n1403:156": "vārāhītattvamucyate ||",
  "SA21n1403:157": "uktaṃ ca saṃvarākhye siddhācāryakṛṣṇapādaiḥ-",
  "SA21n1403:158": "vākpathātītavāśabdo rākārākāravarjitaḥ |",
  "SA21n1403:159": "hetvanupalabdhihīkāraṃ vārāhīśabdakīrtitam ||iti ||",
  "SA21n1403:160": "udyātā talacakrata iti |",
  "SA21n1403:161": "talaśabdo&#39;dhaḥsvabhāvārthe&#39;",
  "SA21n1403:162": "pi prayujyate |",
  "SA21n1403:163": "talaṃ svarūpaṃ prabhāsvaraṃ śūnyateti yāvat,",
  "SA21n1403:164": "tadeva cakram,",
  "SA21n1403:165": "sakalavikalpocchedakatvāt |",
  "SA21n1403:166": "tasmāttaraṅgalekheva jaladhestadabhinnaīvodyātā samutthitā",
  "SA21n1403:167": "praṇidhānādeva sāmarthyāditi bhāvaḥ |",
  "SA21n1403:168": "akāraḥ praśleṣo vātra śūnyatāpratipādako draṣṭavyaḥ |",
  "SA21n1403:169": "tenātra talacakrata iti boddhavyam |",
  "SA21n1403:170": "aniladhuteti |",
  "SA21n1403:171": "anilaśabdena tadyogādanilasamārūḍhaṃ vijñānamabhidhīyate,",
  "SA21n1403:172": "yathā mañcāḥ krośantīti mañce sthitā eva puruṣā abhidhīyante,",
  "SA21n1403:173": "tena prāṇavāyuvāhanena vijñānena dhutā niṣpīḍitā nirāsaṅgarūpeṇa nartata ityarthaḥ |",
  "SA21n1403:174": "yadidaṃ sapavanaṃ vijñānaṃ līnaṃ bhaved viśvamapi na racayet |",
  "SA21n1403:175": "ata evātra prayatnaḥ kartavyaḥ |",
  "SA21n1403:176": "etadarthameva sahajarūpiṇīyaṃ devī varṇacihnādirahitā sakalavāgviṣayātītāpi śakradhanuriva gandharvanagaramiva vicitramākāśacitraṃ pañcavarṇapañcaratnavinirgatapañcaraśmisamūhamiva sitakapālapītaśavakṛṣṇakartiharitaikapatākikādinānāvicitrayogiyoginīmadhye militameva bandhūkakusumasamapañcatathāgatātmakabhāvakapraṇidhānacittaratnavaśādātmani nirmalāntargaganadeśe nirmitavatī bhagavatī |",
  "SA21n1403:177": "ata evākārarūpiṇī ca devī,",
  "SA21n1403:178": "ukāreṇāmoghasiddhirūpapavanena saha samarasatāmāpannā vaṃkārarūpiṇī ca nirmitavatī nirmāṇacakram,",
  "SA21n1403:179": "etadabhimukhīkaraṇānavasaracittasyaiva pavanayornirodhādakṛtrimapadaprāpteḥ |",
  "SA21n1403:180": "uktañca śrīhevajre-",
  "SA21n1403:181": "bhāvenaiva vimucyante vajragarbha mahākṛpā |",
  "SA21n1403:182": "badhyante bhāvabandhena mucyante tatparijñayā ||iti |",
  "SA21n1403:183": "tathā ca-",
  "SA21n1403:184": "bhāva eva paraṃ mitraṃ bhāva eva paraṃ ripuḥ |",
  "SA21n1403:185": "śuddhaḥ pīyūṣatāṃ gacchedaśuddho viṣato&#39;dhikaḥ ||",
  "SA21n1403:186": "vidyucchaṭābhāsvareti |",
  "SA21n1403:187": "sakaladuḥkhaharakiraṇabharadedīpyamānetyarthaḥ |",
  "SA21n1403:188": "dagdhāritritayeti |",
  "SA21n1403:189": "dagdhamanupalambhīkṛtamindriyaviṣayavijñānasvarūpamaritrayaṃ śatrutrayaṃ yayā |",
  "SA21n1403:190": "athavā dagdhā bhasmasātkṛtā moharāgadveṣā yayā |",
  "SA21n1403:191": "trilokamahiteti |",
  "SA21n1403:192": "trayo lokāḥ kāyavākcittaṃ taīstadākāreṇātmaniṣpatteḥ |",
  "SA21n1403:193": "mahitā satkṛtā |",
  "SA21n1403:194": "devīrūpeṇātmaniṣpādanameva devī pūjeti bhāvaḥ |",
  "SA21n1403:195": "pīyūṣadhārāpluteti |",
  "SA21n1403:196": "pīyūṣamiva pīyūṣaṃ sukham,",
  "SA21n1403:197": "anupamasukhadhārāsnātetyarthaḥ |",
  "SA21n1403:198": "buddhajñānarasāvileti |",
  "SA21n1403:199": "buddho yathāsvarūpavastubodhaḥ |",
  "SA21n1403:200": "tathā śrīhevajre-&quot;",
  "SA21n1403:201": "buddho&#39;",
  "SA21n1403:202": "haṃ vastubodhanād&quot;iti |",
  "SA21n1403:203": "tadeva jñānaṃ tattvaṃ tatra rasa āsvādastenānābhogenā&#39;",
  "SA21n1403:204": "&#39;",
  "SA21n1403:205": "vilā militā |",
  "SA21n1403:206": "vikaluṣeti |",
  "SA21n1403:207": "kaluṣaṃ kleśādi rāgādayo vikalpā vā,",
  "SA21n1403:208": "tena rahitā |",
  "SA21n1403:209": "ānandasandohadeti |",
  "SA21n1403:210": "ānandasandohapariśodhayitrī |",
  "SA21n1403:211": "&#39;daīp&#39;śodhane,",
  "SA21n1403:212": "ānandatrayāṇāaṃ tadrūpeṇāgrahaṇāt,",
  "SA21n1403:213": "sahaje vā&#39;ntarbhāvāt |",
  "SA21n1403:214": "svānandasandohadeti pakṣe sva ātmā satkāyadṛṣṭirvā tadviṣaya ānando abhiniveśaḥ,",
  "SA21n1403:215": "tasya sandoho&#39;",
  "SA21n1403:216": "vicchinnā pravṛttiḥ,",
  "SA21n1403:217": "tasya khaṇḍayitrī |",
  "SA21n1403:218": "&#39;do&#39;khaṇḍane |",
  "SA21n1403:219": "ata eva bhāvābhāvavicāraṇāvirahiteti |",
  "SA21n1403:220": "bhāvaḥ trayopalambhaḥ,",
  "SA21n1403:221": "abhāva ucchedaḥ,",
  "SA21n1403:222": "tayorvicāraṇā grāhakacittaṃ tena virahitā |",
  "SA21n1403:223": "uktaṃ ca bhagavatyā-&quot;",
  "SA21n1403:224": "asti taccittaṃ yaccittamacittamiti&quot;",
  "SA21n1403:225": "nirmāṇāridineśamaṇḍalagatā kādyādivarṇāvṛtā",
  "SA21n1403:226": "projjvālajvalanojjvalā&#39;",
  "SA21n1403:227": "mṛtasavā sūkṣmābjasūtropamā |",
  "SA21n1403:228": "vidyā buddhakadambakaṃ dahati yā cakratrayodbhedinī",
  "SA21n1403:229": "sānandā lalitordhvagā sphuratu vo vārāhikā cetasi ||2 ||",
  "SA21n1403:230": "viśeṣārthapratipādanārthamaparaślokamāha-nirmāṇetyādi |",
  "SA21n1403:231": "vo yuṣmākaṃ vārāhikā pūrvavat kṛtānvayā,",
  "SA21n1403:232": "sphuratu āvirbhavatu |",
  "SA21n1403:233": "kiṃbhūtetyāhanirmāṇāridineśamaṇḍalagatā iti |",
  "SA21n1403:234": "prathamato nirmāṇacakrasthitasūryamaṇḍalagatā sthitā |",
  "SA21n1403:235": "tatastalacakrata udyātā |",
  "SA21n1403:236": "bhāvakaprauḍhacittādhipatyāditi bhāvaḥ |",
  "SA21n1403:237": "kādyādivarṇāvṛteti |",
  "SA21n1403:238": "kakāra ādiryasyāsau kādiḥ kāliḥ |",
  "SA21n1403:239": "akāra ādiryasyāsau ādirāliḥ |",
  "SA21n1403:240": "&quot;ako&#39;ki&quot;dīrghaḥ |",
  "SA21n1403:241": "kakāraṣakārābhyāṃ kṣakārasya niṣpāditatvāt kṣakāraṃ parityajya ūnapañcāśadvarṇāḥ pavanasyonapañcāśattvāt pavanapratipādakā boddhavyāḥ |",
  "SA21n1403:242": "ata ālikāliśabdena vāmadakṣiṇabāhu (vāyu)",
  "SA21n1403:243": "dvayameva grahītavyam |",
  "SA21n1403:244": "etenaitaduktaṃ bhavati-prathamataḥ pavanadvayenāvṛtā saṃvṛtā,",
  "SA21n1403:245": "tayorubhayorvāhvo(yvoḥ)",
  "SA21n1403:246": "parityāgāt,",
  "SA21n1403:247": "tata eva madhyamāpraveśāt paścādaniladhutā apānavāyunā preritetyarthaḥ |",
  "SA21n1403:248": "saṃvṛtyā tu ālikālipaṅktidvayena vāmadakṣiṇāvartamilitena ūrdhvaśirastadavasthena dineśamaṇḍalamevāvṛtaṃ boddhavyam |",
  "SA21n1403:249": "projjvālajvalanojjvaleti |",
  "SA21n1403:250": "prāk nirmāṇacakre saiva vaṃkārarūpiṇī bhagavatī jvalanarāśiriva samujjvalā&#39;&#39;sīt |",
  "SA21n1403:251": "tato vidyucchaṭābhāsu (sva)",
  "SA21n1403:252": "rā taḍillekhevā&#39;",
  "SA21n1403:253": "bhavadityarthaḥ |",
  "SA21n1403:254": "amṛtasaveti |",
  "SA21n1403:255": "amṛtasya pīyūṣasya savaḥ prasava utpattiryasyāḥ sā tathā |",
  "SA21n1403:256": "sukhacakragatabhagavatyādhipatyāditi bhāvaḥ |",
  "SA21n1403:257": "ata eva dagdhāritritayā |",
  "SA21n1403:258": "upamarditacakratritayā |",
  "SA21n1403:259": "sūkṣmābjasūtropameti |",
  "SA21n1403:260": "sūkṣmamatisūkṣmaṃ ca tadabjasūtraṃ mṛṇālasūtraṃ ceti sūkṣmābjasūtram,",
  "SA21n1403:261": "saivopamā sādṛśyaṃ yasyāḥ sā tathā |",
  "SA21n1403:262": "anupalambhasvabhāvatvādavadhūtī svarūpatvācca |",
  "SA21n1403:263": "ata eva trilokamahitā,",
  "SA21n1403:264": "&#39;maha&#39;pūjāyām |",
  "SA21n1403:265": "kāyavākcittānāṃ devīrūpeṇātmaniṣpādanameva devīpūjā sakalavikalpātītātisūkṣmā |",
  "SA21n1403:266": "nādamātrāvaśiṣṭāyāmasyāmevāntarbhāvo yukta ityabhiprāyaḥ |",
  "SA21n1403:267": "vidyeti |",
  "SA21n1403:268": "yā devī vid jñānarūpiṇī |",
  "SA21n1403:269": "vettīti vit |",
  "SA21n1403:270": "&#39;vid&#39;jñāne,kvip |",
  "SA21n1403:271": "ata eva pīyūṣadhārāplutā jñānajyotirūpiṇī hi sā devī sudhāsnāteti śuddhā |",
  "SA21n1403:272": "yadvā pīyūṣamiva pīyūṣaṃ mahāsukhaṃ tanmayītyarthaḥ |",
  "SA21n1403:273": "buddhakadambakaṃ dahati yeti |",
  "SA21n1403:274": "buddhakadambaḥ pañcatathāgatāsteṣāṃ kamātmānaṃ pṛthak pṛthag bodhaṃ yā dahati niḥsvabhāvīkaroti,",
  "SA21n1403:275": "pañcabuddhānāmevopalambhasvarūpatvāt |",
  "SA21n1403:276": "uktaṃ ca bhagavatā śrīguhyendau- &#39;",
  "SA21n1403:277": "pañcabuddhātmaku sarvajago&#39;yam&#39;iti |",
  "SA21n1403:278": "saṃdhyāvyākaraṇe&#39;",
  "SA21n1403:279": "pi-&#39;",
  "SA21n1403:280": "skandhā eva hi saṃbuddhāḥ&#39;iti |",
  "SA21n1403:281": "eṣāmupalambhādviśvasyaivopalambha ityarthaḥ |",
  "SA21n1403:282": "bhagavadbhagavatyorabhedāddevīnāmapi grahaṇam |",
  "SA21n1403:283": "buddha śabdenaiva vā tadgrahaṇam |",
  "SA21n1403:284": "&#39;abuddho nāsti sattvakaḥ&#39;",
  "SA21n1403:285": "itivacanāt |",
  "SA21n1403:286": "ata eva buddhajñānarasāvilā yathāvad bodhamayī |",
  "SA21n1403:287": "vidyābuddhakadambakaṃ dahati yeti samāsapāṭhe vitaṃ jñānaṃ yānti prāpnuvantīti vidyā locanādayaḥ |",
  "SA21n1403:288": "tatpakṣe sūkṣmeti bhinnayogo&#39;",
  "SA21n1403:289": "nupalambhajñānapratipādakaḥ kartavyaḥ |",
  "SA21n1403:290": "cakratrayodbhedinīti |",
  "SA21n1403:291": "cakratrayamudbhettuṃ śīlaṃ yasyāḥ sā tathā |",
  "SA21n1403:292": "bhiduraśikharagatamapi sarasijodarapatitamapi bhagavantaṃ bhagavatīmapi rajorūpiṇīmādāya cakratrayamudbhidya gacchantī veti bhāvaḥ |",
  "SA21n1403:293": "ata eva vikaluṣā kleśarahitā,",
  "SA21n1403:294": "mahāsukhasaṃvalitatvāt |",
  "SA21n1403:295": "tathā cāha- sānandeti |",
  "SA21n1403:296": "ānando binduḥ so&#39;",
  "SA21n1403:297": "śeṣānandāvāptistena yuktaṃ kāryakāraṇam,",
  "SA21n1403:298": "athavā kāryakāraṇayorabhedāt sukhaṃ vā,",
  "SA21n1403:299": "tena mahitā ata eva svānandasandohadā śobhanānandavṛndapradātrī,",
  "SA21n1403:300": "svayaṃ samarthasyaiva parānugrahopapatteḥ |",
  "SA21n1403:301": "lalitordhvageti |",
  "SA21n1403:302": "lalitena mahārāgānubandhena madhyamānupraveśena,",
  "SA21n1403:303": "ūrdhvagāminītyarthaḥ |",
  "SA21n1403:304": "athavālalitā advayamahārāgānubaddhā cāsau ūrdhvagā |",
  "SA21n1403:305": "mahāsukhacakragā ceti vā |",
  "SA21n1403:306": "ata eva bhāvābhāvavicāraṇāvi rahitā mahārāgānubaddhasvarūpāyā vicāraṇā&#39;",
  "SA21n1403:307": "nupapatteḥ |",
  "SA21n1403:308": "vicāro&#39;pi vikṣepaḥ |",
  "SA21n1403:309": "sa ca mahārāgānubandhaśceti vyāhatametat |",
  "SA21n1403:310": "uktañca bhagavatā-",
  "SA21n1403:311": "bodhāmbhodhāvanulloke kataraḥ kalpabudbudaḥ | iti |",
  "SA21n1403:312": "vyākhyānāntaramapi-nirmāṇārītyādi |",
  "SA21n1403:313": "nirmāṇasyotpādasyāriḥ vairī śavarūpapratipāditaṃ viśuddhanairātmyam |",
  "SA21n1403:314": "tatra sthitadineśamaṇḍale jñānālokamaṇḍale gatā jñātā gamiratra jñānārthaḥ,",
  "SA21n1403:315": "sarve gatyarthā jñānārthā iti nyāyāt |",
  "SA21n1403:316": "kādyādivarṇāvṛteti |",
  "SA21n1403:317": "ālikālimayī |",
  "SA21n1403:318": "prajñārūpiṇyā asyāḥ sakalavāṅmayasvabhāvatvāt |",
  "SA21n1403:319": "athavā kaśca aśca ādī yeṣāṃ te kādayaḥ svaravyañjanāni,",
  "SA21n1403:320": "teṣāmādivarṇo&#39;",
  "SA21n1403:321": "kārastena rūpeṇāvṛtā saṃvṛtā,",
  "SA21n1403:322": "athavā kādayaḥ ka ca ṭa ta pa ya śa svarūpāḥ sapta vargāḥ |",
  "SA21n1403:323": "teṣāmādiḥ ṣoḍaśakalāsvarūpo&#39;kāraḥ |",
  "SA21n1403:324": "tena rūpeṇa saṃvṛtā,",
  "SA21n1403:325": "akārasyaiva sarvadharmasaṃvaraṇarūpatvāt |",
  "SA21n1403:326": "śrīhevajre ca-",
  "SA21n1403:327": "yoginyā dehamadhyastham akārasaṃvarasthitam |",
  "SA21n1403:328": "yathā bāhyaṃ tathā&#39;",
  "SA21n1403:329": "dhyātmaṃ saṃvaraṃ tat prakāśitam ||iti ||",
  "SA21n1403:330": "ekākṣarāyāmapi prajñāpāramitāyāmasyaiva suviśuddhadharmadhātusvarūpeṇa pratipāditatvāt |",
  "SA21n1403:331": "projjvālajvalanojjvaleti |",
  "SA21n1403:332": "viśvavisarpāṅgagabhastibharabhāsvaraśarīrā |",
  "SA21n1403:333": "amṛtasaveti |",
  "SA21n1403:334": "amṛtaṃ mokṣaḥ sa eva savaḥ prasavo yasyāḥ sā tathā |",
  "SA21n1403:335": "sūkṣmābjasūtropameti |",
  "SA21n1403:336": "atisūkṣmābjaprabhavarūpatvāt |",
  "SA21n1403:337": "vidyeti |",
  "SA21n1403:338": "sahajaprajñārūpiṇī |",
  "SA21n1403:339": "athavā yā devī vit akṛtrimajñānamayītyarthaḥ |",
  "SA21n1403:340": "buddhakadambakaṃ dahati yeti |",
  "SA21n1403:341": "buddhāḥ śrāvakapratyekāsteṣāṃ kadambakaṃ kutsitamambakaṃ kudṛṣṭirevaikamātmānaṃ damayiṣyāmītyādyadhimokṣaḥ,",
  "SA21n1403:342": "taddahati yā tasya nāśamayītyarthaḥ |",
  "SA21n1403:343": "sattvārthaniṣṭhatvāt tasyāḥ |",
  "SA21n1403:344": "tathā ca vaibhāṣikasya vaiśeṣikamatānupraveśe bhagavadvacanamapi-",
  "SA21n1403:345": "varaṃ jetavane ramye śṛgālatvaṃ vrajāmyaham |",
  "SA21n1403:346": "na tu vaibhā(śe)",
  "SA21n1403:347": "ṣikaṃ mokṣaṃ gautamo gantumarhati ||iti |",
  "SA21n1403:348": "yadvā buddhakadambā viṣayaviṣayiṇastān dahati anupalambhe niyojayatītyarthaḥ |",
  "SA21n1403:349": "cakratrayodbhedinīti |",
  "SA21n1403:350": "cakratrayaṃ kāyavākcittasvarūpam,",
  "SA21n1403:351": "tebhya eva viśakalitebhyo viśiṣṭadṛṣṭicchedaprasaṅgāt,",
  "SA21n1403:352": "tad bhettuṃ vidārayituṃ śīlaṃ yasyāḥ sā tathā |",
  "SA21n1403:353": "sānandeti sahajānandasvabhāvā |",
  "SA21n1403:354": "lalitordhvageti |",
  "SA21n1403:355": "lalitena mahārāgeṇa ūrdhvamatiśayitamavāggocaramarthaṃ gacchantī prāpnuvatītyarthaḥ ||2 ||",
  "SA21n1403:356": "praṇipatya vajrapūrvāṃ vārāhīṃ vajrayoginīṃ śirasā |",
  "SA21n1403:357": "svasmṛtaye vakṣye&#39;",
  "SA21n1403:358": "haṃ tattvajñānasya saṃsiddhim ||3 ||",
  "SA21n1403:359": "namaskāradvāreṇābhidheyaṃ pratipādayannāha-praṇipatyetyādi |",
  "SA21n1403:360": "ahaṃ tattvajñānasaṃsiddhiṃ samyaksiddhimupādāya vakṣya iti sambandhaḥ |",
  "SA21n1403:361": "kāraṇe kāryopacārāt |",
  "SA21n1403:362": "tattvaṃ svaparavikalpātītamanirvacanīyasatsukharūpaṃ tadvat tadjñānaṃ svasaṃvedanaṃ ceti tattvajñānam |",
  "SA21n1403:363": "tathā coktaṃ śrīhevajre-&#39;",
  "SA21n1403:364": "satsukhatvena tattvañca&#39;iti |",
  "SA21n1403:365": "kiṃkṛtvetyāha-vārāhīṃ praṇipatyeti |",
  "SA21n1403:366": "ubhayacaṇḍālīrūpiṇīṃ sahajarūpiṇīṃ namaskṛtyetyarthaḥ |",
  "SA21n1403:367": "vajrapūrvāmiti |",
  "SA21n1403:368": "vajra eva pūrvaṃ yasyāstāṃ vajravārāhīmabhedyajñānasvabhāvāmityarthaḥ |",
  "SA21n1403:369": "vajrayoginīmiti |",
  "SA21n1403:370": "vajreṇa bindunā mahāsukhena vā yogaḥ saṃyogo yasyāḥ sā tathā |",
  "SA21n1403:371": "śiraseti mastakena |",
  "SA21n1403:372": "svasmṛtaya iti |",
  "SA21n1403:373": "ātmanaḥ smaraṇāya |",
  "SA21n1403:374": "auddhatyaparihāro&#39;",
  "SA21n1403:375": "sya vākyārthaḥ ||3 ||",
  "SA21n1403:376": "[ityāśīrvādābhidhānam ]"
}