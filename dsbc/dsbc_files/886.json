{
    "886:0": "ṣaḍabhijñastotram",
    "886:1": "rūpalakṣaṇasaṃpūrṇo hīnoccasamasevanaḥ |",
    "886:2": "sandarśaya sadā dānaṃ namaste dānapāraga || 1 ||",
    "886:3": "śabdalakṣaṇasaṃpūrṇaḥ suśobho guṇasāgaraḥ |",
    "886:4": "saṃśrāvaya sadā śīlaṃ namaste śīlapāraga || 2 ||",
    "886:5": "gandhalakṣaṇasaṃpūrṇo divyaprāṇo vināyakaḥ |",
    "886:6": "saṃprāpaya jina kṣāntiṃ namaste kṣāntipāraga || 3 ||",
    "886:7": "rasalakṣaṇasaṃpūrṇaḥ sujihvo dharmadeśakaḥ |",
    "886:8": "bhāṣasva saugataṃ dharmaṃ namaste vīryapāragaḥ || 4 ||",
    "886:9": "sparśalakṣaṇasaṃpūrṇaḥ aniruddho nirīhakaḥ |",
    "886:10": "saṃsparśaya jina dhyānaṃ namaste dhyānapāraga || 5 ||",
    "886:11": "dharmalakṣaṇasaṃpūrṇaḥ sattveṣu samacintakaḥ |",
    "886:12": "prajñopāyamahāprāpta namaste buddhipāraga || 6 ||",
    "886:13": "ṣaḍabhijñastavaṃ yo'yaṃ trisandhyaṃ bhaktimān paṭhet |",
    "886:14": "saṃsārabandhanaṃ hitvā sa yāti paramāṃ gatim || 7 ||",
    "886:15": "śrīmahābuddhabhaṭṭārakasya ṣaḍabhijñastotraṃ samāptam |"
}