{
  "SA10n1045:0": "caturthaścittotpādaḥ",
  "SA10n1045:1": "samprati dāna-śīla-kṣānti-pāramitābhyo vīryapāramitāyā atirekadeśanā-dvāreṇa caturthacittotpādamadhikṛtya ākhyāyate-",
  "SA10n1045:2": "guṇā aśeṣā anugamya vīryaṃ",
  "SA10n1045:3": "dvayostu heturmatipuṇyarāśyoḥ |",
  "SA10n1045:4": "yato bhavet projjvalameva vīryam",
  "SA10n1045:5": "arciṣmatī bhūḥ khalu sā caturthī ||1 ||",
  "SA10n1045:6": "kuśalakarmānutsāhamaye tu sarvathā dānādāpravṛtteḥ sarvaguṇotpādo'saṃbhavaḥ |",
  "SA10n1045:7": "pūrvoktaguṇasañcayasamutsuke tu prāptāprāptayorvṛddhiprāptisaṃbhavād yasya kasyacid guṇasya hetustu vīryameva asti |",
  "SA10n1045:8": "sambhāradvayahetustu pūrvata ākhyātaḥ |",
  "SA10n1045:9": "tad vīryaṃ svaguṇapariśuddhidvārā yasyāṃ bhūmāvadhijvalati sā tu caturthī bodhisatvabhūmiḥ arciṣmatīti syāt |",
  "SA10n1045:10": "api ca, kasya hetorarciṣmatīti ākhyāyate-nāmāvatāra-hetudeśanārtham-",
  "SA10n1045:11": "sambodhipakṣasya vibhāvanāto",
  "SA10n1045:12": "jāto'vabhāsaḥ sugatasya putre |",
  "SA10n1045:13": "tāmraprabhāyā adhikaṃ vibhāti",
  "SA10n1045:14": "ityuktam | evam asyāṃ bhūmau bodhisattve saptatriṃśad bodhipākṣikadharmabhāvanena pūrvākhyātatāmraprabhāyā viśiṣṭo'vabhāsa upapadyate |",
  "SA10n1045:15": "tasmāt samyagjñānāgni-prabhopapādena sā bodhisattvabhūmirarciṣmatītyākhyāyate |",
  "SA10n1045:16": "saptatriṃśad bodhipākṣikā dharmastu evam-catvāri smṛtyupasthānāni,",
  "SA10n1045:17": "catvāri samyakprahāṇāni,",
  "SA10n1045:18": "catvāra ṛddhipādāḥ,",
  "SA10n1045:19": "pañcendriyāṇi,",
  "SA10n1045:20": "pañca balāni,",
  "SA10n1045:21": "sapta bodhyaṅgāni āryāṣṭāṅgamārgaścetyuktāḥ |",
  "SA10n1045:22": "tatra catvāri smṛtyupasthānāni-“jinaputrā,",
  "SA10n1045:23": "bodhisattvo'syāmarciṣmatyāṃ bodhisattvabhūmau pratiṣṭhito'dhyātmaṃ kāye kāyānudarśī viharati,",
  "SA10n1045:24": "ātāpī saṃprajānan smṛtimān vinīya loko'bhidhyādaurmanasye |",
  "SA10n1045:25": "bahirdhā kāye (kāyānudarśī viharati,",
  "SA10n1045:26": "ātāpī saṃprajānan smṛtimān vinīya loke'bhidhyādaurmanasye)",
  "SA10n1045:27": "adhyātmaṃ bahirdhā kāye |",
  "SA10n1045:28": "evamevādhyātmaṃ vedanāsu bahirdhā vedanāsu adhyātmaṃ bahirdhā vedanāsu |",
  "SA10n1045:29": "evamadhyātmaṃ citte bahirdhā citte'dhyātmaṃ bahirdhā citte |",
  "SA10n1045:30": "adhyātmaṃ dharmeṣu dharmānudarśī (viharati ātāpī saṃprajānan smṛtimān )",
  "SA10n1045:31": "bahirdhā dharmeṣu dharmānudarśī ... evamadhyātmaṃ bahirdhā dharmeṣu... |",
  "SA10n1045:32": "“ iti vistṛtanirdeśavat |",
  "SA10n1045:33": "catvāri samyakprahāṇāni yathā- “so'nutpannānāṃ pāpakānāmakuśalānāṃ dharmāṇāmanutpādāya cchandaṃ janayati vyāyacchate vīryamārabhate cittaṃ pragṛhṇāti samyak-praṇidadhāti |",
  "SA10n1045:34": "utpannānāṃ pāpakānāma-kuśalānāṃ dharmāṇāṃ prahāṇāya[itipūrvavat ] |",
  "SA10n1045:35": "anutpannānāṃ kuśalānāṃ dharmāṇāmutpādāya [itipūrvavat] |",
  "SA10n1045:36": "utpannānāṃ kuśalānāṃ dharmāṇāṃ sthitaye'saṃpramoṣāya vaipulyāya bhūyobhāvāya (bhāvanāya)",
  "SA10n1045:37": "paripūraye [cchandaṃ janayati,",
  "SA10n1045:38": "vyāyacchate-tu pūrvavat] | “",
  "SA10n1045:39": "catvāro ṛddhipādāḥ “ chandasamādhiprahāṇasaṃskārasamanvāgataṃ ṛddhipādaṃ bhāvayati vivekaniścitaṃ virāganiścitaṃ nirodhaniścitaṃ vyavasargapariṇataṃ [tadvat] vīrya [samādhiprahāṇasaṃskārasamanvāgataṃ ṛddhipādaṃ ] bhāvayati citta [samādhi-prahāṇasaṃskārasamanvāgataṃ ṛddhipādaṃ] bhāvayati mīmāṃsā [samādhiprahāṇasaṃskāra-samanvāgataṃ ṛddhipādaṃ ] bhāvayatītyādi pūrvavat | “",
  "SA10n1045:40": "pañcendriyāṇi tadyathā-“sa śraddhendriyaṃ bhāvayati [iti tadvat] vivekaniścitaṃ...vīryendriyaṃ....smṛtīndriyaṃ....samādhīndriyaṃ...prajñendriyaṃ...sa |",
  "SA10n1045:41": "“bhāvayati virāganiścitaṃ ityādi |",
  "SA10n1045:42": "pañcabalāni tu tānyevāsapakṣaparājitāni pūrvavat |",
  "SA10n1045:43": "sapta bodhyaṅgāni- tadyathā-“ (sa)",
  "SA10n1045:44": "smṛti-saṃbodhyaṅgaṃ bhāvayati,",
  "SA10n1045:45": "[ityādi] dharmapravicaya [bodhyaṅgaṃ ] vīrya [saṃbodhyaṅgaṃ] prīti [saṃbodhyaṅgaṃ ] prastrabdhi-[saṃbodhyaṅgaṃ] samādhi [saṃbodhyaṅgaṃ] upekṣā [saṃbodhyaṅgaṃ bhāvayati ityādi pūrvavat ] | “",
  "SA10n1045:46": "āryāṣṭāṅgamārgastu yathā-“ samyakdṛṣṭiṃ bhāvayati [virāganiścitaṃ nirodha- niścitaṃ vyavasargapariṇataṃ] samyaksaṅkalpaṃ [api pūrvavat] samyagvācaṃ........ samyakkarmāntaṃ......samyagājīvaṃ......samyagvyāyāmaṃ.....samyaksmṛtiṃ...samyaksamādhiṃ |",
  "SA10n1045:47": "“ [bhāvayati ityādi pūrvavat | ]",
  "SA10n1045:48": " asyāṃ bhūmau na kevalaṃ bodhipākṣikabhāvanotpādo'pitu-",
  "SA10n1045:49": "saṃkṣīyate cātmadṛśo'nuṣaṅgaḥ ||2 ||",
  "SA10n1045:50": "asyāṃ bhūmau tasya ātmadṛṣṭikṣayo'pi bhavati-tathā-“jinaputrā,",
  "SA10n1045:51": "bodhisattvasya asyāmarciṣmatyāṃ bodhisattvabhūmau sthitasya yānīmāni satkāyadṛṣṭi-pūrvaṅgamāni ātmasattvajīvapoṣa (puruṣa)",
  "SA10n1045:52": "pudalaskandhadhātvāyatanābhiniveśa-samucchritāni unmarjjitāni nimajjitāni vicintitāni vitarkitāni kelāyitāni mamāyitāni dhanāyitāni niketasthānāni,",
  "SA10n1045:53": "tāni sarvāṇi vigatāni bhavanti sma | “ ityuktam |",
  "SA10n1045:54": "iti madhyamakāvatārabhāṣye'rciṣmatī nāma caturthaścittotpādaḥ |"
}