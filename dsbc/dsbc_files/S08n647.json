{
  "S08n647:0": "atha trayodaśaḥ paṭalavisaraḥ |",
  "S08n647:1": "atha khalu bhagavāṃ śākyamuniḥ punarapi punarapi śuddhāvāsabhavanamavalokya mañjuśriyaṃ kumārabhūtamāmantrayatesma |",
  "S08n647:2": "asti mañjuśrīḥ ! tvadīyaṃ mantrapaṭalasamastavinyastaviśeṣavidhinā homakarmaṇi prayuktasya vidyāsādhakasya agnyopacaryāviśeṣavidhānataḥ |",
  "S08n647:3": "yatra pratiṣṭhitā sarvavidyācaryāniyuktā sattvā prayujyante |",
  "S08n647:4": "katamaṃ ca tat ||",
  "S08n647:5": "rahasyavidyāmantrapadāni |",
  "S08n647:6": "tadyathā - om uttiṣṭha haripiṅgala ! lāhitākṣa ! dehi dadāpaya |",
  "S08n647:7": "hū phaṭ phaṭ sarvavighnāṃ vināśaya svāhā |",
  "S08n647:8": "eṣa saḥ mañjuśrīḥ ! paramāgnihṛdayaṃ sarvakarmakaraṃ sarvakāmadam ||",
  "S08n647:9": "ādau tāvat sādhakena anenāgnihṛdayena sakṛjjaptaṃ ghṛtāhutitrayaṃ agnau hotavyam |",
  "S08n647:10": "agnirāhvānito bhavati |",
  "S08n647:11": "athāprayuktasya śāntikapauṣṭikaraudrakarmeṣu tridhā samidhākāṣṭhāni bhavanti ||",
  "S08n647:12": "aśokakāṣṭhaṃ śāntyarthe sārdraṃ caiva viśiṣyate |",
  "S08n647:13": "vitastihastamātraṃ vā tryaṅgulaṃ vāpi cocchṛtam ||",
  "S08n647:14": "snigdhākārapraśastaṃ tu vidhireṣā vidhīyate |",
  "S08n647:15": "akoṭaraṃ asuṣiraṃ vāpi śukapatranibhaṃ tathā ||",
  "S08n647:16": "haritaṃ śuklavarṇaṃ vā kṛṣṇavarṇaṃ vivarjayet |",
  "S08n647:17": "kṛmibhirna ca bhakṣitaṃ varjyamakoṭaraṃ vāpi sandadhet ||",
  "S08n647:18": "anyavarṇo prakṛṣṭāstu adharmaścaiva varjitā |",
  "S08n647:19": "nātiśuṣkā na cārdrāpi na ca dagdhaṃ samārabhe ||",
  "S08n647:20": "apūtiṃ avakraṃ caiva atyuccaṃ cāpi varjayet |",
  "S08n647:21": "agnikuṇḍaṃ tathā kṛtvā catuḥkoṇaṃ samantataḥ ||",
  "S08n647:22": "adhaśceva khanedyatnāccaturhastaṃ pramāṇataḥ |",
  "S08n647:23": "trihastaṃ dve tu hastāni ekahastaṃ tathaiva ca ||",
  "S08n647:24": "prāṇibhirvivarjitaṃ nityaṃ siṃhatāsaṃsthitaṃ ca tat |",
  "S08n647:25": "padmākāraṃ tato vediḥ samantānmaṇḍalākṛtiḥ ||",
  "S08n647:26": "caturaśraṃ cāpi yatnena kuryāccāpākṛtiṃ tathā |",
  "S08n647:27": "vajrākārasaṅkāśaṃ ubhayāgraṃ trisūcikam ||",
  "S08n647:28": "kuryādagnikuṇḍe'smiṃ dvihastā tiyaṃñca tat |",
  "S08n647:29": "śucau deśe parāmṛṣṭe nadīkūle tathā vare ||",
  "S08n647:30": "ekasthāvaradeśe ca śmaśāne śūnyaveśmani |",
  "S08n647:31": "ku + ddhomaṃ susaṃrabdho parvatāgre tathaiva ca ||",
  "S08n647:32": "śūnyadevakule nityaṃ mahāraṇye tathaiva ca |",
  "S08n647:33": "yāni sādhanadeśāni kathitānyagrapuḍgalaiḥ ||",
  "S08n647:34": "etāni sthānānyuktāni homakarmiti sarvataḥ |",
  "S08n647:35": "kuśaviṇḍakopaviṣṭena sthitvā hastamātraṃ tataḥ ||",
  "S08n647:36": "kuryāt tatra mantrajño homakarma viśeṣataḥ |",
  "S08n647:37": "kṣipramebhiḥ sthitaṃ siddhiḥ sthāneṣveva na saṃśayaḥ ||",
  "S08n647:38": "prāṅmukho udaṅmukho vāpi kuryāt śāntikapauṣṭike |",
  "S08n647:39": "dakṣiṇena tu raudrāṇi tāni mantrī tu varjayet ||",
  "S08n647:40": "prāṅmukhe śāntikā siddhiḥ pauṣṭike cāpi udaṅmukhā |",
  "S08n647:41": "ebhirmantrī sadākālaṃ mantrajāpaṃ tu mārabhet ||",
  "S08n647:42": "vilvāmraplakṣanyagrodhaiḥ kuryāt karmaṇi pauṣṭikam |",
  "S08n647:43": "ābhicārukakāṣṭhāni śuṣkakaṭvāmlatīkṣṇakāḥ ||",
  "S08n647:44": "tāni sarvāṇi varjīta niṣiddhā munibhiḥ sadā |",
  "S08n647:45": "śāntike pauṣṭike karme sārdrakāṣṭhā praśasyate ||",
  "S08n647:46": "raudrakarme tathā karmā varjitā munibhiḥ sadā |",
  "S08n647:47": "teṣāmabhāve samidhānāṃ kāṣṭhaṃ teṣāṃ tu kalpayet ||",
  "S08n647:48": "samantā kuśasaṃstīrṇaṃ ubhayāgraṃ tu kalpayet |",
  "S08n647:49": "haritaiḥ snigdhasaṅkāśairmayūragrīvasannibhaiḥ ||",
  "S08n647:50": "tathāvidhaiḥ kuśairnityaṃ kuryāt śāntikapauṣṭikam |",
  "S08n647:51": "marakatākāśasaṅkāśaistathā śuṣkaiḥ triṇaiḥ sadā ||",
  "S08n647:52": "kuryāt pāvakakarmāṇi niṣiddhā jinavarairiha |",
  "S08n647:53": "nirmale cāmbhaso śuddhe kṛmibhirvarjite sadā ||",
  "S08n647:54": "tato'bhyukṣya samantā vai kuryāccāpi pradakṣiṇam |",
  "S08n647:55": "jvālayed vahni yuktātmā upaspṛśya yathāvidhi ||",
  "S08n647:56": "śucinā tṛṇamūlena kuryādulkā pramāṇataḥ |",
  "S08n647:57": "muṣṭimātraṃ tato kṛtvā jvālayed vahni yatnataḥ ||",
  "S08n647:58": "na cāpi mukhavātena vastrāntena vā sadā |",
  "S08n647:59": "nivāsanaprāvaraṇābhyāṃ varjitā nānyamamvare ||",
  "S08n647:60": "na cāpi hastavātena upahanyābhiratena vā |",
  "S08n647:61": "śucivyajanena tathā vastre parṇe cāpi pravātaye ||",
  "S08n647:62": "samīrite kṛte vahnau ebhirudbhūtamārute |",
  "S08n647:63": "jvālayedadhimantrajño homārthī susamāhitaḥ ||",
  "S08n647:64": "trīnvārāṃ tato'bhyukṣe kṛtvā vā apasavyakam |",
  "S08n647:65": "āhutitrayaṃ tato dadyā ājye gavye tu tatra vai ||",
  "S08n647:66": "tato kuryāt praṇāmaṃ vai sarvabuddhānatāyinām |",
  "S08n647:67": "svamantramantranāthaṃ ca tato vande yatheṣṭataḥ ||",
  "S08n647:68": "agnihṛdaye tato mantre japte japtena vai sadā |",
  "S08n647:69": "āhvayed vahniyuktātmā puṣpaireva sugandhibhiḥ ||",
  "S08n647:70": "āhvayati nityaṃ mantrajño sthānaṃ dadyād vicakṣaṇaḥ |",
  "S08n647:71": "āsanaṃ sthānaṃ datvā tu tena mantreṇa nānyavai ||",
  "S08n647:72": "dadhiplutamājyamiśraṃ tu madhvāktaṃ samidhāṃ trayam |",
  "S08n647:73": "juhuyādagnipūjārthaṃ mantrakarmeṇa sarvataḥ ||",
  "S08n647:74": "ubhayasthaṃ tadā kuryāt samidhānāṃ dravyamiśritam |",
  "S08n647:75": "ājyamadhvaktasaṃyuktāṃ dadhyamiśre tathaiva ca ||",
  "S08n647:76": "sahasraṃ lakṣamātraṃ vā śatāṣṭaṃ cāpi kalpayet |",
  "S08n647:77": "guhyamantrī tathā mantraṃ sakṛjjaptvā kṣipet śikhau ||",
  "S08n647:78": "jvālāmāline vahnau ekajvāle tathaiva ca |",
  "S08n647:79": "śāntikarmaṇi juhvīta nirdhūme cāpi pauṣṭikam ||",
  "S08n647:80": "sadhūme raudrakarmāṇi garhite jinavarṇite |",
  "S08n647:81": "homakarmaprayuktastu agnau varṇo bhavedyadi ||",
  "S08n647:82": "śāntike sitavarṇastu śastaṃ jinavaraiḥ sadā |",
  "S08n647:83": "siddhyanti tatra mantrā vai site'gnau juhvato yadi ||",
  "S08n647:84": "raktavarṇaṃ tathā nityaṃ pauṣṭikāt siddhimiṣyate |",
  "S08n647:85": "kṛṣṇe vā dhūmavarṇe ca kapile cāpi pāyikam ||",
  "S08n647:86": "ityeṣā trividhā siddhiḥ tridhā varṇapravartitā |",
  "S08n647:87": "anyavarṇābhravarṇā vā vividhākāravarṇitā ||",
  "S08n647:88": "na siddhisteṣu mantrāṇāṃ punarastīha mahītale |",
  "S08n647:89": "tādṛśaṃ varṇasaṅkāśaṃ vividhākāravarṇitam ||",
  "S08n647:90": "śikhiṃ jvalantaṃ dṛṣṭvā tu punaḥ karmaṃ samārabhet |",
  "S08n647:91": "bhūyo'pi kṛtajāpastu mantrasiddhirbhaved yadi ||",
  "S08n647:92": "punarhomaṃ pravartīta vidhidṛṣṭena karmaṇā |",
  "S08n647:93": "visarjyāhvānanā caiva vahniṃ mantramudīrayet ||",
  "S08n647:94": "pūrvaprakalpitenāpi maṇḍale'smiṃ yathāvidhi |",
  "S08n647:95": "tenaiva kuryāddhomaṃ vai visarjanāhvānanakarmaṇām ||",
  "S08n647:96": "sarvakarmāṇi tenaiva kuaryāt tatraiva karmaṇi |",
  "S08n647:97": "agnicaryā tathārūpaṃ paṭasyāgrata mārabhet ||",
  "S08n647:98": "siddhyanti tatra mantrā vai pūrvamuktaṃ tathāgataiḥ |",
  "S08n647:99": "jinavarṇitakarmāṇi kuryānna ca tatra vai sarvataḥ ||",
  "S08n647:100": "nānyakarmāṇi kurvīta pāpakāni viśeṣataḥ |",
  "S08n647:101": "garhītā jinavarairyadva viruddhāṃ lokakutsitām ||",
  "S08n647:102": "uttiṣṭha cakravartirvā bodhisattvo'tha bhūmipaḥ |",
  "S08n647:103": "pañcābhijñaṃ tathā lābhe devatvaṃ vātha siddhyati ||",
  "S08n647:104": "paṭe'smin nityayuktajño homakarmaviśāradaḥ |",
  "S08n647:105": "pātālāṃdhipatyaṃ vā antarīkṣacarāmatha ||",
  "S08n647:106": "bhaumyadevayakṣatvaṃ yakṣīmākarṣaṇe sadā |",
  "S08n647:107": "rājye ādhipatye vā viṣaye'smiṃ grāma eva vā ||",
  "S08n647:108": "vidyādharamasuratvaṃ sarvasattvavaśānuge |",
  "S08n647:109": "ākarṣaṇe ca bhūtānāṃ mahāsattvāṃ mahātmanām ||",
  "S08n647:110": "bodhisattvāṃ mahāsattvāṃ daśabhūmisamāśritām |",
  "S08n647:111": "ānayeddhomakarmeṇa kiṃ punarmānuṣaṃ bhuvi || miṃ",
  "S08n647:112": "senāpatyaṃ tathā loke aiśvarye ca viśeṣataḥ |",
  "S08n647:113": "sarvabhūtasamāvaśyaṃ nṛpatatvaṃ tathāpi ca ||",
  "S08n647:114": "vaśyārthaṃ sarvabhūtānāṃ nṛpatervāpi samaṃ bhuvi |",
  "S08n647:115": "sarvakarmān tathā nityaṃ kuryāddhomena sarvataḥ ||",
  "S08n647:116": "sarvato sarvayuktātmā sarvakarma samāśrayet |",
  "S08n647:117": "niyataṃ siddhyate tasya karma śreyo'rthamuttamam ||",
  "S08n647:118": "madhyamāścaiva tatraiva siddhimuktā tridhā punaḥ ||",
  "S08n647:119": "dṛśyate saphalā siddhiḥ homakarme pravartite |",
  "S08n647:120": "mudrā pañcaśikhāṃ badhvā mantrāṃ caiva keśinīm ||",
  "S08n647:121": "kuryāt sarvakarmāṇi ātmarakṣāvānudhīḥ |",
  "S08n647:122": "homakarme pravṛttastu paṭhenmantramimaṃ tataḥ ||",
  "S08n647:123": "saptajaptāṣṭajaptaṃ vā karme'smiṃ idaṃ sadā |",
  "S08n647:124": "namaḥ sarvabuddhabodhisattvānāmapratihataśāsanānām ||",
  "S08n647:125": "tadyathā - om jvala tiṣṭha hū ru ru viśvasambhava sambhave svāhā |",
  "S08n647:126": "anena mantraprayogeṇa jape kāṣṭhaṃ punaḥ punaḥ |",
  "S08n647:127": "dvijaptaṃ saptajaptaṃ vā juhyādagnau sa mantravit ||",
  "S08n647:128": "puṣpadhūpagandha vā sarvaṃ caiva samantataḥ |",
  "S08n647:129": "vāriṇā mantrajaptena anenaiva tu prokṣayet ||",
  "S08n647:130": "tato sarvakarmāṇi ārabhed vidhihetunā |",
  "S08n647:131": "pūrvaprayogeṇaiva karttavyo sarvakarmasu ||",
  "S08n647:132": "pūrvapañcaśikhāṃ badhvā mahāmudrāṃ yaśasvinīm |",
  "S08n647:133": "kṛtarakṣī tato bhūtvā keśinyā caiva sadā japī ||",
  "S08n647:134": "ārabhet sarvakarmāṇi siddhiheto viśāradāḥ |",
  "S08n647:135": "śakunā yadi dṛśyante śabdā caiva śubhā sadā ||",
  "S08n647:136": "saphalāstasya mantrā vai varadāne yathepsataḥ |",
  "S08n647:137": "ādikarmeṣu prayuktastu pravṛttā mantrahetunā ||",
  "S08n647:138": "saphalā sakalā caiva siddhisteṣu vidhīyate |",
  "S08n647:139": "jayaśabda paṭaho vā dundubhīnāṃ ca nisvanam ||",
  "S08n647:140": "siddhiḥ sarvatra hyuktā homakarme samāśritaḥ |",
  "S08n647:141": "anyā vā śakunā śreṣṭhā pakṣiṇānāṃ vā śubhā rutāḥ ||",
  "S08n647:142": "vividhākāranirghoṣā śabdārthā jinavarṇitāḥ |",
  "S08n647:143": "praśastā divyā maṅgalyā divyā manojñā vividhā rutāḥ |",
  "S08n647:144": "chatradhvajapatākāṃśca yoṣitācāpyalaṅkṛtāḥ |",
  "S08n647:145": "pūrṇakumbhaṃ tathā ardhadarśanaṃ siddhihetavaḥ ||",
  "S08n647:146": "anekākāravarṇā vā praśastā lokapūjitā |",
  "S08n647:147": "teṣāṃ darśana sidhyante mantrā vividhagocarā || iti |",
  "S08n647:148": "bodhisattvapiṭakāvataṃsakānmahāyānavaipulyasūtrād",
  "S08n647:149": "āryamañjuśrīmūlakalpāt trayodaśamapaṭalavisaraḥ parisamāptamiti ||"
}