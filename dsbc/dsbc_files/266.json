{
    "266:0": "Caturdharmoddānasūtram",
    "266:1": "(kha) saṃskṛte punaruddhṛtam",
    "266:2": "bhāratīyabhāṣāyām-",
    "266:3": "āryasāgaranāgarājaparipṛcchā nāma mahāyānasūtram|",
    "266:4": "bhoṭabhāṣāyām-phag-pā-klu-yi-gyala-po-gya-chos-yuspā-yes-",
    "266:5": "jā-vā-thek-pā-chen-poī-mdo|",
    "266:6": "namaḥ sarvabuddhabodhisattvebhyaḥ|",
    "266:7": "evaṃ mayā śrutam|",
    "266:8": "ekasmin samaye bhagavān buddhaḥ sāgaranāgarājāvasathe viharati sma sārddhaṃ sārdhadvādaśaśatabhikṣūṇāṃ mahāsaṃghena bahubhiśca bodhisattvamahāsattvaiḥ|",
    "266:9": "tasmin samaye bhagavān buddhaḥ sāgaranāgarājamavocat-nāgādhipate,",
    "266:10": "caturṇāṃ dharmoddānānāmabhidhāne kriyamāṇe tadabhidhānena caturaśītidharmaskandhasahasrāṇāmabhidhānaṃ kṛtaṃ bhavati|",
    "266:11": "katamāni catvāri ? tathāhi-",
    "266:12": "sarveṣāṃ saṃskārāṇām anityatāyāṃ bodhisattvānaṃ mahāsattvānāṃ nirdiṣṭamakṣayajñānaṃ pravartate|",
    "266:13": "sarveṣāṃ sāsravāṇāṃ dharmāṇāṃ duḥkhatāyāṃ bodhisattvānaṃ mahāsattvānāṃ rnirdiṣṭamakṣayajñānaṃ pravartate|",
    "266:14": "sarveṣāṃ dharmāṇām anātmatāyāṃ bodhisattvānāṃ mahāsattvānāṃ nirdiṣṭamakṣayajñānaṃ pravartate|",
    "266:15": "nirvāṇasya śāntatāyāṃ bodhisattvairmahāsattvairnirdiṣṭamakṣayajñānaṃ pravartate|",
    "266:16": "nāgādhipate,",
    "266:17": "eteṣāṃ caturṇāṃ dharmoddānānāmabhidhāne kriyamāṇe tadabhidhānena caturaśītidharmaskandhasahasrāṇāmabhidhānaṃ kṛtaṃ bhavati|",
    "266:18": "idamavocat bhagavān|",
    "266:19": "āttamanaso bhikṣavaḥ sarve ca bodhisattvā bhagavato bhāṣitamabhyanandanniti|",
    "266:20": "||āryasāgaranāgarājaparipṛcchānāma mahāyānasūtraṃ samāptam||",
    "266:21": "bhāratīyopādhyāyena surendrabodhinā mahālocāvā-vandejñānasenena cedamanūditaṃ vyavasthāpitaṃ ca|",
    "266:22": "||bhavatu sarvamaṅgalam||"
}