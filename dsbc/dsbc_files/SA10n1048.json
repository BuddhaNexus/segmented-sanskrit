{
  "SA10n1048:0": "mahāyānaviṃśikā",
  "SA10n1048:1": "na jñānācchūnyatā nāma kācidanyā hi vidyate |",
  "SA10n1048:2": "viviktāvyatirekitvaṃ vivekasya yato matam || 1",
  "SA10n1048:3": "dvayaśūnyam hi vijñānam anyathā na prasajyate |",
  "SA10n1048:4": "dvayāsattvān nivṛttasya dvayātmatvaprasangataḥ ||2",
  "SA10n1048:5": "tacchurutatathatārūpo bhagavān eva bhaṇyate |",
  "SA10n1048:6": "vedyavedakasadbhāvavikalpādyasamāśrayaḥ ||3",
  "SA10n1048:7": "cittamātraṃ nirābhāsaṃ vihāro buddhabhūstathā |",
  "SA10n1048:8": "etaddhi bhāṣitaṃ buddhairbhāsante bhāṣayanti ca ||4",
  "SA10n1048:9": "cittaṃ hi bhūmayaḥ sapta nirābhāsā tvihāṣṭamī |",
  "SA10n1048:10": "dve bhūmayo vihāro 'tra 'śeṣā bhūmirmamātmikā ||5",
  "SA10n1048:11": "deśyante bhūmayaḥ sapta buddhaiścittavaśaṃ gatāḥ |",
  "SA10n1048:12": "kāyavākcittadauṣṭhulyaṃ saptamyāṃ na pravartate ||6",
  "SA10n1048:13": "aṣṭamyāṃ āśrayastasya svapno 'pyasukhasaṃbhavaḥ | @#- - - - - - - - - - - - - - - - - - - ------------------ ||7",
  "SA10n1048:15": "1. avācyo vācakairdharmaḥ kṛpayā yena deśitaḥ |",
  "SA10n1048:16": "namo 'cintyaprabhavāya buddhāyāsaṅgabuddhaye ||8",
  "SA10n1048:17": "2. svabhāvena na cotpannā nirvṛtāśca na tattvataḥ |",
  "SA10n1048:18": "yathākāśaṃ tathā buddhāḥ sattvāścaivaikalakṣaṇāḥ ||9",
  "SA10n1048:19": "3. pārāvāraṃ na cotpannāḥ svabhāvena pratityajāḥ |",
  "SA10n1048:20": "te 'pi śūnyā hi saṃskārāḥ sarvajñajñānagocarāḥ ||10",
  "SA10n1048:21": "4. sarvabhāvāḥ svabhāvena pratibimbasamā matāḥ |",
  "SA10n1048:22": "śuddhāḥ śivasvabhāvāśca advayāstathatāsamāḥ ||11",
  "SA10n1048:23": "5. asatyātmani cātmatvaṃ kalpayitvā pṛthagjanāḥ |",
  "SA10n1048:24": "sukhaduḥkham abhijñāśca sarvam eṣāṃ ca tattvataḥ ||12",
  "SA10n1048:25": "6. ṣaḍgatiryaśca saṃsāraḥ svargaśca paramaṃ sukham |",
  "SA10n1048:26": "narake ca mahadduḥkhaṃ jarāvyādhirapī yatām ||13",
  "SA10n1048:27": "7. abhūtāṃ kalpanāṃ kṛtvā pacyante narakādiṣu |",
  "SA10n1048:28": "svadoṣenaiva dahyante veṇavo vahninā yathā ||14",
  "SA10n1048:29": "8. yathā māyā tathā sattvā viṣayān paribhuñjate ||",
  "SA10n1048:30": "māyāmayīṃ gatiṃ yānti pratītyotpādarūpiṇīm ||15",
  "SA10n1048:31": "9. yathā citrakaro rūpaṃ yakṣasyātibhayaṅkaraṃ |",
  "SA10n1048:32": "bibheti svayam ālikhya saṃsāre 'py abudhastathā ||16",
  "SA10n1048:33": "10. yathā paṅkaṃ svayaṃ kṛtvā kaścit patati bāliśaḥ |",
  "SA10n1048:34": "tathāsatkalpanāpaṅke magnāḥ sattvā duruttare ||17",
  "SA10n1048:35": "11. abhāvaṃ bhavato dṛṣṭvā duḥkhāṃ vindati vedanām |",
  "SA10n1048:36": "śaṅkāviṣeṇa bādhante viṣayā vitathāstathā ||18",
  "SA10n1048:37": "12. tāṃscaivāśaraṇān dṛṣṭvā karuṇādhīramānasāḥ |",
  "SA10n1048:38": "niyojayanti saṃbodhau sattvān buddhā hitaṃkarāḥ ||19",
  "SA10n1048:39": "13. te 'pi saṃbhṛtasaṃbhārāḥ prāpya jñānam anuttaram |",
  "SA10n1048:40": "kalpanājālanirmuktā buddhā syurlokabandhavaḥ ||20",
  "SA10n1048:41": "14. yato 'jātam anutpannaṃ samyak sattvārthadarśinaḥ |",
  "SA10n1048:42": "tataḥ śūnyaṃ jagad dṛṣṭvā ādimadhyāntavarjitam ||21",
  "SA10n1048:43": "15. tena paśyanti saṃsāraṃ nirvāṇaṃ ca na cātmanaḥ |",
  "SA10n1048:44": "nirlepaṃ nirvikāraṃ ca ādimadhyāntabhāsvaram ||22",
  "SA10n1048:45": "16. svapnānubhūtaviṣayaṃ pratibuddho na paśyati |",
  "SA10n1048:46": "mohanidrāvibuddhaśca saṃsāraṃ naiva paśyati ||23",
  "SA10n1048:47": "17. māyāṃ vidhāya māyavī upasaṃharate yadā |",
  "SA10n1048:48": "tadā na vidyate kiṃcid dharmāṇāṃ sā hi dharmatā ||24",
  "SA10n1048:49": "18. cittamātram idaṃ sarvaṃ māyākāravad utthitam |",
  "SA10n1048:50": "tataḥ śubhāśubhaṃ karma tato janma śubhāśubham ||25",
  "SA10n1048:51": "19. kalpayanti yathā lokaṃ notpannāśca svayaṃ janāḥ |",
  "SA10n1048:52": "utpādo hi vikalpo 'yaṃ artho bāhyo na vidyate ||26",
  "SA10n1048:53": "20. asvabhāveṣu bhāveṣu nityātmasukhasaṃjñinaḥ |",
  "SA10n1048:54": "bhavārṇave bhramantyasmin bālā mohatamovṛtāḥ ||27",
  "SA10n1048:55": "kalpanājalapūrṇasya saṃsārasumahodadheḥ |",
  "SA10n1048:56": "anākramya mahāyānaṃ ko vā pāraṃ tariṣyati ||28",
  "SA10n1048:57": "mahāyānaviṃśikā kṛtirāryanāgārjunapādānāṃ |"
}