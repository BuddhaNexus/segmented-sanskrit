{
  "S06n628:0": "4 Aupamyaparivartaścaturthaḥ |",
  "S06n628:1": "atha khalu bhagavān suvikrāntavikrāmiṇaṃ bodhisattvaṃ mahāsattvametadavocat-tadyathāpi nāma suvikrāntavikrāmin svapnadarśī puruṣaḥ svapnasvabhāvanirdeśaṃ ca nirdiśati,",
  "S06n628:2": "na ca svapnasvabhāvanirdeśaḥ kaścitsaṃvidyate |",
  "S06n628:3": "tatkasmāddhetoḥ ?",
  "S06n628:4": "svapna eva na saṃvidyate,",
  "S06n628:5": "kutaḥ punaḥ svapnasvabhāvanirdeśo bhaviṣyati?",
  "S06n628:6": "evameva suvikrāntavikrāmin prajñāpāramitāyāḥ svabhāvaśca nirdiśyate,",
  "S06n628:7": "na ca prajñāpāramitāyāḥ svabhāvaḥ kaścitsaṃvidyate |",
  "S06n628:8": "tadyathāpiu nāma suvikrāntavikrāmin svapno na kasyaciddharmasya nidarśanena pratyupasthitaḥ |",
  "S06n628:9": "evameva prajñāpāramitā na kasyaciddharmasya nidarśanena pratyupasthitā ||",
  "S06n628:10": "tadyathāpi nāma suvikrāntavikrāmin māyādarśī puruṣo māyāsvabhāvanirdeśaṃ ca nirdiśati,",
  "S06n628:11": "na ca māyāyāḥ svabhāvanirdeśaḥ kaścitsaṃvidyate,",
  "S06n628:12": "kutaḥ punarmāyāsvabhāvanirdeśasya svabhāvo bhaviṣyati ?",
  "S06n628:13": "evameva prajñāpāramitā ca nirdiśyate,",
  "S06n628:14": "na ca prajñāpāramitāyāḥ svabhāvanirdeśaḥ kaścitsaṃvidyate |",
  "S06n628:15": "tadyathāpi nāma suvikrāntavikrāmin māyā na kasyaciddharmasya abhinirvṛttaye pratyupasthitā,",
  "S06n628:16": "evameva prajñāpāramitā na kasyaciddharmasya abhinirvṛttaye pratyupasthitā ||",
  "S06n628:17": "tadyathāpi nāma suvikrāntavikrāmin pratibhāsadarśī puruṣaḥ pratibhāsasvabhāvanirdeśaṃ ca nirdiśati,",
  "S06n628:18": "na ca kaścitpratibhāsasvabhāvaḥ saṃvidyate,",
  "S06n628:19": "kutaḥ punaḥ pratibhāsasvabhāvanirdeśo bhaviṣyati ?",
  "S06n628:20": "evameva suvikrāntavikrāmin prajñāpāramitā ca nirdiśyate,",
  "S06n628:21": "na ca kaścitprajñāpāramitāsvabhāvaḥ saṃvidyate,",
  "S06n628:22": "kutaḥ punaḥ prajñāpāramitāsvabhāvanirdeśo bhaviṣyati ?",
  "S06n628:23": "tadyathāpi nāma suvikrāntavikrāmin pratibhāso na kasyaciddharmasya nirdaśanena pratyupasthitaḥ,",
  "S06n628:24": "evameva prajñāpāramitā na kasyaciddharmasya nidarśanena pratyupasthitā ||",
  "S06n628:25": "tadyathāpi nāma suvikrāntavikrāmin marīcidarśī puruṣo marīcidarśanaṃ ca nirdiśati,",
  "S06n628:26": "na ca marīcidarśana (svabhāvaḥ kaścit)",
  "S06n628:27": "saṃvidyate,",
  "S06n628:28": "kutaḥ punarmarīcidarśanasvabhāvo bhaviṣyati ?",
  "S06n628:29": "evameva suvikrāntavikrāmin prajñāpāramitā na nirdiśyate,",
  "S06n628:30": "na ca punaḥ prajñāpāramitāyāḥ svabhāvanirdeśaḥ kaścitsaṃvidyate |",
  "S06n628:31": "tadyathāpi nāma suvikrāntavikrāmin marīcirna kasyaciddharmasya nidarśanena pratyupasthitā,",
  "S06n628:32": "evameva prajñāpāramitā na kasyaciddharmasya nidarśanena pratyupasthitā ||",
  "S06n628:33": "tadyathāpi nāma suvikrāntavikrāmin pratiśrutkāgocarasthaḥ puruṣaḥ pratiśrutkāyāśca śabdaṃ śṛṇoti,",
  "S06n628:34": "na ca taṃ samanupaśyati |",
  "S06n628:35": "yadā punaḥ svayamevānubhāṣate,",
  "S06n628:36": "tadā taṃ śabdaṃ śṛṇoti |",
  "S06n628:37": "evameva prajñāpāramitānirdeśapadaṃ cādhigacchati śravaṇāya,",
  "S06n628:38": "na ca kasyaciddharmasya nirdeśaśravaṇāya gacchati anyatra yadābhibhāṣyate tadā ājñāyate,",
  "S06n628:39": "śravaṇapathaṃ cādhigacchati ||",
  "S06n628:40": "tadyathāpi nāma suvikrāntavikrāmin phenapiṇḍadarśī puruṣaḥ phenapiṇḍasvabhāvaṃ ca nirdiśati,",
  "S06n628:41": "na ca phenapiṇḍasvabhāva upalabhyate adhyātmaṃ vā bahirdhā vā,",
  "S06n628:42": "kutaḥ punastannirdeśasvabhāvopalabdhirbhaviṣyati ?",
  "S06n628:43": "evameva suvikrāntavikrāmin prajñāpāramitā ca nirdiśyate,",
  "S06n628:44": "na ca prajñāpāramitāsvabhāva upalabhyate |",
  "S06n628:45": "tadyathāpi nāma suvikrāntavikrāmin phenapiṇḍo na kasyaciddharmasya abhinirvṛttisvabhāvamupaiti,",
  "S06n628:46": "evameva prajñāpāramitā na kasyaciddharmasya abhinirvṛttasvabhāvamupaiti ||",
  "S06n628:47": "tadyathāpi nāma suvikrāntavikrāmin budbudadarśī puruṣo budbudasvabhāvaṃ ca nirdiśati,",
  "S06n628:48": "na ca budbudasvabhāvaḥ saṃvidyate,",
  "S06n628:49": "kutaḥ punarbudbudasvabhāvanirdeśo bhaviṣyati ?",
  "S06n628:50": "evameva suvikrāntavikrāmin prajñāpāramitā ca nirdiśyate,",
  "S06n628:51": "na ca prajñāpāramitāyāḥ svabhāvaḥ saṃvidyate |",
  "S06n628:52": "tadyathāpi nāma suvikrāntavikrāmin budbudo na kasyaciddharmasya abhinirvṛttisvabhāvena pratyupasthitaḥ,",
  "S06n628:53": "evameva suvikrāntavikrāmin prajñāpāramitā na kasyaciddharmasya abhinirvittisvabhāvena pratyupasthitā ||",
  "S06n628:54": "tadyathāpi nāma suvikrāntavikrāmin puruṣaḥ kadalyāḥ sāraṃ paryeṣamāṇo nopalabhate,",
  "S06n628:55": "atha ca tasyāḥ patraiḥ kāryaṃ karoti,",
  "S06n628:56": "evameva suvikrāntavikrāmin prajñāpāramitāyāḥ sāraṃ na saṃvidyate,",
  "S06n628:57": "prajñāpāramitāyā nirdeśaḥ kāryaṃ ca karoti ||",
  "S06n628:58": "tadyathāpi nāma suvikrāntavikrāmin puruṣa ākāśanidarśanena vyavahārati,",
  "S06n628:59": "na cākāśasya kiṃcinnidarśanam saṃvidyate |",
  "S06n628:60": "evameva suvikrāntavikrāmin prajñāpāramiteti vyavahāraḥ kriyate,",
  "S06n628:61": "na ca kasyacinnidarśanena vyavahriyate |",
  "S06n628:62": "tadyathāpi nāma suvikrāntavikrāmin nākāśaṃ na vyavahriyate,",
  "S06n628:63": "na ca kasyaciddharmasya nidarśanena vā pariniṣpattyā vā vyavahriyate |",
  "S06n628:64": "evameva suvikrāntavikrāmin prajñāpāramitā ca vyavahriyate,",
  "S06n628:65": "na ca kasyaciddharmasya nidarśanena vā pariniṣpattyā vā vyavahriyate ||",
  "S06n628:66": "tadyathāpi nāma suvikrāntavikrāmin chāyeti cātapaśceti vyavahriyate,",
  "S06n628:67": "na ca tau kasyaciddharmasya pariniṣpattaye pratyupasthitau,",
  "S06n628:68": "avabhāsaśca vijñāyate |",
  "S06n628:69": "etameva suvikrāntavikrāmin prajñāpāramitā vyavahārapadaṃ gacchati,",
  "S06n628:70": "na ca kasyaciddharmasya nidarśanena vyavahārapadamāgacchati,",
  "S06n628:71": "avabhāsaṃ ca karoti sarvadharmāṇām ||",
  "S06n628:72": "tadyathāpi nāma suvikrāntavikrāmin maṇiratnamuttaptaṃ mahatāvabhāsena pratyupasthitaṃ bhavati,",
  "S06n628:73": "na ca so'vabhāso'dhyātmaṃ vā bahirdhā vā darśanamupaiti |",
  "S06n628:74": "evameva suvikrāntavikrāmin prajñāpāramitā avabhāsakṛtyena pratyupasthitā,",
  "S06n628:75": "na ca so'vabhāso'adhyātmaṃ vā bahirdhā vā darśanamupaiti ||",
  "S06n628:76": "tadyathāpi nāma suvikrāntavikrāmin tailapradyotasya dhmāyato nāsyārciṣo muhūrtamapi saṃtiṣṭhante,",
  "S06n628:77": "avabhāsaṃ ca kurvanti,",
  "S06n628:78": "tenāvabhāsena rūpāṇi darśanamāgacchanti |",
  "S06n628:79": "evameva suvikrāntavikrāmin prajñāpāramitā na kasmiṃściddharme'vatiṣṭhate,",
  "S06n628:80": "dharmāṇāṃ cāvabhāsaṃ karoti,",
  "S06n628:81": "tena cāvabhāsena sarvadharmā yathābhūtadarśanamāgacchantyāryāṇām ||",
  "S06n628:82": "atha khalvāyuṣmān śāradvatīputro bhagavantametadavocat-āścaryaṃ bhagavan prajñāpāramitā ca nirdiṣṭā,",
  "S06n628:83": "prajñāpāramitāyāśca apariniṣpattirnirdiṣṭā |",
  "S06n628:84": "evamukte bhagavānāyuṣmantaṃ śāradvatīputrametadavocat-evametacchāradvatīputra, evametat |",
  "S06n628:85": "apariniṣpannā prajñāpāramitā rūpāpariniṣpattitaḥ |",
  "S06n628:86": "vedanāsaṃjñāsaṃskāravijñānāpariniṣpattito'pariniṣpannā prajñāpāramitā |",
  "S06n628:87": "avidyāpariniṣpattito'pariniṣpannā prajñāpāramitā |",
  "S06n628:88": "evaṃ saṃskārāpariniṣpattito'pariniṣpannā prajñāpāramitā |",
  "S06n628:89": "vijñānāpariniṣpattito'pariniṣpannā prajñāpāramitā |",
  "S06n628:90": "nāmarūpāpariniṣpattitaḥ,",
  "S06n628:91": "ṣaḍāyatanāpariniṣpattitaḥ,",
  "S06n628:92": "sparśāpariniṣpattitaḥ,",
  "S06n628:93": "vedanāpariniṣpattitaḥ,",
  "S06n628:94": "tṛṣṇāpariniṣpattitaḥ,",
  "S06n628:95": "upādānāpariniṣpattitaḥ,",
  "S06n628:96": "bhavāpariniṣpattitaḥ,",
  "S06n628:97": "jātyapariniṣpattitaḥ,",
  "S06n628:98": "jarāvyādhimaraṇaśokaparidevaduḥkhadaurmanasyopāyāsāpariniṣpattito'pariniṣpannā prajñāpāramitā |",
  "S06n628:99": "dhātvāyatanānityaduḥkhānātmaśāntaviparyāśanīvaraṇadṛṣṭivicaritācayopacayāpariniṣpattito'pariniṣpannā prajñāpāramitā |",
  "S06n628:100": "sukhaduḥkhāduḥkhāsukhāpariniṣpattito'pariniṣpannā prajñāpāramitā |",
  "S06n628:101": "udayavyayasthityanyathātvāpariniṣpattito'pariniṣpannā prajñāpāramitā |",
  "S06n628:102": "samudayāstaṃgatātmasattvajīvapoṣapuruṣapudgalamanujamānavakārakakārayitrutthāpaka",
  "S06n628:103": "samutthāpakavedakavedayitṛjñātṛjñāpakāniṣpattito'pariniṣpanā prajñāpāramitā |",
  "S06n628:104": "satyamṛṣāsaṃskṛtāsaṃskṛtagamanāgamanasanidarśanānidarśanādhyātmabahirdhāpariniṣpattito'pariniṣpannā prajñāpāramitā |",
  "S06n628:105": "pṛthivyaptejovāyukāmarūpārūpyākāśavijñānadharmadhātvapariniṣpattito'pariniṣpannā prajñāpāramitā |",
  "S06n628:106": "karmavipākahetupratyayocchedaśāśvatātītānāgatapratyutpannapūrvāntāparāntamadhyāntaśīladauḥśīlyakṣāntivyā",
  "S06n628:107": "pādavīryakausīdyadhyānavikṣepaprajñādauṣprajñyacittamanovijñānānantarāyacyutyupapattisaṃkleśavyavadāna-",
  "S06n628:108": "smṛtyupasthānasamyakprahāṇarddhipādendriyabalabodhyaṅgamārgāryasatyāpramāṇadhyānavimokṣasamādhisamāpattya-",
  "S06n628:109": "bhijñāśūnyatānimittāpraṇihitakuśalākuśalasāsravānāsravalaukikalokottarasāvadyānavadyasaṃskṛtāsaṃskṛtavyākṛtāvyā-",
  "S06n628:110": "kṛtakṛṣṇaśuklākṛṣṇaśuklaparyāpannāparyāpannahīnapraṇītamadhyarāgadveṣamohadṛṣṭaśrutamatavijñātamanyanā-",
  "S06n628:111": "sthitavitarkavicārārambaṇamāyerṣyāmātsaryasaṃyogadvayalakṣaṇānutpādānabhisaṃskāraśamathavidarśanāvidyā-",
  "S06n628:112": "vimuktikṣayavirāganirodhasarvopadhipratinisargasaṃvṛtiparamārthaśrāvakabhūmipratyekabuddhabhūmisarvajñānājñānā-",
  "S06n628:113": "saṅgajñānasvayaṃbhūjñānāsamasamajñānabodhisattvapraṇidhānaśrāvakapratyekabuddhasaṃpadapramāṇaparyāpannā-",
  "S06n628:114": "samasamasarvajñajñānasarvadharmayathāvadanidarśanasarvadharmajñānadarśanāpariniṣpattito'pariniṣpannā prajñāpāmitā |",
  "S06n628:115": "sattvaparipākāpariniṣpattito'pariniṣpannā prajñāpāramitā |",
  "S06n628:116": "lakṣaṇasaṃpadbuddhakṣetrapariśuddhibuddhabalavaiśāradyā-",
  "S06n628:117": "ṣṭādaśāveṇikabuddhadharmāpariniṣpattito'pariniṣpannā prajñāpāramitā |",
  "S06n628:118": "nirvāṇāpariniṣpattito'pariniṣpannā prajñāpāramitā,",
  "S06n628:119": "yāvat sarvadharmakuśalākuśalāpariniṣpattito'pariniṣpannā prajñāpāramitā |",
  "S06n628:120": "sarvametadvistareṇa kartavyam ||",
  "S06n628:121": "tadyathāpi nāma śāradvatīputra ākāśamarūpyanidarśanamabhāvo'pariniṣpannam,",
  "S06n628:122": "evameva prajñāpāramitā arūpiṇyanirdarśanā abhāvo'pariniṣpannā |",
  "S06n628:123": "tadyathāpi nāma śāradvatīputra indrāyudhaṃ nānāraṅgavicitraṃ ca saṃdṛśyate,",
  "S06n628:124": "na cāsya kācidraṅganiṣpattiḥ saṃvidyate nopalabhyate,",
  "S06n628:125": "evameva prajñāpāramitā nānānidarśanaiśca pratyupasthitā,",
  "S06n628:126": "na cāsyā nidarśanasvabhāva upalabhyate |",
  "S06n628:127": "tadyathāpi nāma śāradvatīputra ākāśe na jātu kenacitpañcāṅgulipariniṣpattirdṛṣṭapūrvā,",
  "S06n628:128": "śāradvatīputra na jātu kenacitprajñāpāramitāpariniṣpattisvabhāvo dṛṣṭapūrvaḥ ||",
  "S06n628:129": "evamukte āyuṣmān śāradvatīputro bhagavantametadavocat-durdṛśeyaṃ bhagavan prajñāpāramitā |",
  "S06n628:130": "āha-tathā hi śāradvatīputra na kasyaciddarśanamupaiti |",
  "S06n628:131": "āha-duranubodhā bhagavan prajñāpāramitā |",
  "S06n628:132": "āha-tathā hi śāradvatīputra nāsyāṃ kaścidupalabhyate yo'bhisaṃbuddhaḥ |",
  "S06n628:133": "āha-anidarśaneyaṃ bhagavan prajñāpāramitā |",
  "S06n628:134": "āha-tathā hi śāradvatīputra prajñāpāramitā na kasyaciddharmasya nidarśanena pratyupasthitā |",
  "S06n628:135": "āha-asvabhāveyaṃ bhagavan prajñāpāramitā |",
  "S06n628:136": "āha-rūpavedanāsaṃjñāsaṃskāravijñānāsvabhāvatvāt śāradvatīputra asvabhāveyaṃ prajñāpāramitā |",
  "S06n628:137": "dhātvāyatanapratītyasamutpādāsvabhāvato'svabhāvā prajñāpāramitā |",
  "S06n628:138": "viparyāsanīvaraṇadṛṣṭigatatṛṣṇāvicaritāsvabhāvato'svabhāvā prajñāpāramitā |",
  "S06n628:139": "ātmasattvajīvapoṣapuruṣapudgalamanujamānavakārakakārayitrutthāpakasamutthāpakaveda",
  "S06n628:140": "kavedayitrasvabhāvato'svabhāvā prajñāpāramitā |",
  "S06n628:141": "pṛthivyaptejovāyvākāśavijñānadharmadhātvasvabhāvato'svabhāvā prajñāpāramitā |",
  "S06n628:142": "kāmarūpārūpyadhātvasvabhāvato'svabhāvā prajñāpāramitā |",
  "S06n628:143": "śīladauḥśīlyakṣāntivyāpādavīryakausīdyadhyānavikṣepaprajñādauṣprajñyāsvabhāvato'svabhāvā prajñāpāramitā |",
  "S06n628:144": "bodhipakṣadharmāsvabhāvato'svabhāvā prajñāpāramitā |",
  "S06n628:145": "āryasatyaśamathavidarśanābhijñādhyānavimokṣasamādhisamāpattyasvabhāvato'svabhāvā prajñāpāramitā |",
  "S06n628:146": "vidyāvimuktyasvabhāvato'svabhāvā prajñāpāramitā |",
  "S06n628:147": "kṣayavirāganirodhāsvabhāvato'svabhāvā prajñāpāramitā |",
  "S06n628:148": "anutpādajñānanirodhajñānāsvabhāvato'svabhāvā prajñāpāramitā |",
  "S06n628:149": "nirvāṇāsvabhāvato'svabhāvā prajñāpāramitā |",
  "S06n628:150": "śrāvakabhūmipratyekabuddhabhūmibuddhabhūmyasvabhāvato'svabhāvā prajñāpāramitā |",
  "S06n628:151": "paramārthajñānadarśanasaṃvṛtyasvabhāvato'svabhāvā prajñāpāramitā |",
  "S06n628:152": "asaṅgajñānasarvajñajñānāsvabhāvato'svabhāvā prajñāpāramitā ||",
  "S06n628:153": "evamukte āyuṣmān śāradvatīputra bhagavantametadavocat-neyaṃ bhagavan prajñāpāramitā kasyaciddharmasya pariniṣpattaye pratyupasthitā na nirodhāya |",
  "S06n628:154": "āha- tathā hi śāradvatīputra prajñāpāramitā na kasyaciddharmasya utpādāya vā pariniṣpattaye vā nirodhāya vā ātmatāyai vā anātmatāyai vā pratyupasthitā |",
  "S06n628:155": "āha-neyaṃ bhagavan prajñāpāramitā kasyaciddharmasya ārambaṇayogena pratyupasthitā |",
  "S06n628:156": "āha-tathā hi śāradvatīputra nirārambaṇāḥ sarvadharmāḥ |",
  "S06n628:157": "tathā hi ta eva dharmā na saṃvidyante,",
  "S06n628:158": "yatrārambaṇaṃ bhavet |",
  "S06n628:159": "āha-neyaṃ bhagavan prajñāpāramitā kasyaciddharmasya hānaye vā vṛddhaye vā pratyupasthitā |",
  "S06n628:160": "āha-tathā hi śāradvatīputra prajñāpāramitā na kaṃciddharmaṃ samanupaśyati,",
  "S06n628:161": "yo dharmo hīyate vā vardhate vā |",
  "S06n628:162": "āha-neyaṃ bhagavan prajñāpāramitā kasyaciddharmasya samatikramāya pratyupasthitā |",
  "S06n628:163": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:164": "yaṃ samatikrāmet |",
  "S06n628:165": "āha-neyaṃ bhagavan prajñāpāramitā kasyaciddharmasya apacayāya vā upacayāya vā pratyupasthitā |",
  "S06n628:166": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:167": "yasya apacayo vā upacayo vā bhavet |",
  "S06n628:168": "āha-neyaṃ bhagavan prajñāpāramitā kasyaciddharmasya saṃyogāya vā visaṃyogāya vā pratyupasthitā |",
  "S06n628:169": "āha- tathā hi śāradvatīputra prajñāpāramitā na kaṃciddharmamupalabhate,",
  "S06n628:170": "yaṃ dharmaṃ saṃyojayedvā visaṃyojayedvā |",
  "S06n628:171": "āha-neyaṃ bhagavan prajñāpāramitā kasyaciddharmasya naye vā vinaye vā pratyupasthitā |",
  "S06n628:172": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:173": "yo dharmo netavyo vā vinetavyo vā |",
  "S06n628:174": "āha-neyaṃ bhagavan prajñāpāramitā kasyaciddharmasya upakārāya vā apakārāya vā pratyupasthitā |",
  "S06n628:175": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:176": "yasya upakāraṃ vā apakāraṃ vā kuryāt |",
  "S06n628:177": "āha-neyaṃ bhagavan prajñāpāramitā kasyaciddharmasya saṃbhavāya vā asaṃbhavāya vā pratyupasthitā |",
  "S06n628:178": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:179": "yo dharmaḥ saṃbhavedvā na saṃbhavedvā |",
  "S06n628:180": "āha - neyaṃ bhagavan prajñāpāramitā kasyaciddharmasya saṃprayogāya vā viprayogāya vā pratyupasthitā |",
  "S06n628:181": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:182": "yo dharmaḥ saṃprayujyate vā viprayujyate vā |",
  "S06n628:183": "āha-neyaṃ bhagavan prajñāpāramitā kasyaciddharmasya saṃvāsāya vā asaṃvāsāya vā pratyupasthitā |",
  "S06n628:184": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:185": "yo dharmaḥ saṃvasedvā na saṃvasedvā |",
  "S06n628:186": "āha-neyaṃ bhagavan prajñāpāramitā kasyaciddharmasya pravṛttaye vā apravṛtaye vā pratyupasthitā |",
  "S06n628:187": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:188": "yasya dharmasya pravṛttirvā apravṛttirvā bhavet |",
  "S06n628:189": "āha-neyaṃ bhagavan prajñāpāramitā kasyaciddharmasya kriyayā vā karaṇena vā pratyupasthitā |",
  "S06n628:190": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:191": "yasya dharmasya kriyā vā karaṇaṃ vā bhavet |",
  "S06n628:192": "āha-neyaṃ bhagavan prajñāpāramitā kasyaciddharmasya samatayā vā viṣamatayā vā pratyupasthitā |",
  "S06n628:193": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:194": "yo dharmaḥ samo vā viṣamo vā syāt |",
  "S06n628:195": "āha-neyaṃ bhagavan prajñāpāramitā kasyaciddharmasya saṃgrahāya vā asaṃgrahāya vā pratyupasthitā |",
  "S06n628:196": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:197": "yo dharmaḥ saṃgrahītavyo vā utsraṣṭavyo vā syāt |",
  "S06n628:198": "āha-neyaṃ bhagavan prajñāpāramitā kenacitkāryeṇa pratyupasthitā |",
  "S06n628:199": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:200": "yo dharmaḥ kāryakaraḥ syāt ||",
  "S06n628:201": "āha-gambhīreyaṃ bhagavan prajñāpāramitā |",
  "S06n628:202": "āha-rūpagambhīratayā śāradvatīputra gambhīrā prajñāpāramitā |",
  "S06n628:203": "evaṃ vedanāsaṃjñāsaṃskāravijñānagambhīratayā śāradvatīputra gambhīrā prajñāpāramitā |",
  "S06n628:204": "avidyāgambhīratayā gambhīrā prajñāpāramitā |",
  "S06n628:205": "saṃskāravijñānanāmarūpaṣaḍāyatanasparśavedanātṛṣṇopādānabhavajātijarāmaraṇaśokaparidevaduḥkhadaurmanasyo-",
  "S06n628:206": "pāyāsagambhīratayā gambhīrā prajñāpāramitā |",
  "S06n628:207": "viparyāsagambhīratayā gambhīrā prajñāpāramitā |",
  "S06n628:208": "pañcanīvaraṇagambhīratayā gambhīrā prajñāpāramitā |",
  "S06n628:209": "dṛṣṭigambhīratayā gambhīrā prajñāpāramitā |",
  "S06n628:210": "ātmagambhīratayā gambhīrā prajñāpāramitā |",
  "S06n628:211": "sattvagambhīratayā gambhīrā prajñāpāramitā |",
  "S06n628:212": "prapañcagambhīratayā gambhīrā prajñāpāramitā |",
  "S06n628:213": "aprapañcagambhīratayā gambhīrā prajñāpāramitā |",
  "S06n628:214": "śīladauḥśīlyagambhīratayā gambhīrā prajñāpāramitā |",
  "S06n628:215": "kṣāntivyāpādavīryakausīdyadhyānavikṣepaprajñādauṣprajñyendriyabalabodhyaṅgasmṛtyupasthānasamyakprahāṇarddhi-pādāviparyāsāryāṣṭāṅgamārgaduḥkhasamudayanirodhamārgavimuktajñānadarśanātītānāgatapratyutpannatrya-dhvasamatāgambhīratayā gambhīrā prajñāpāramitā |",
  "S06n628:216": "caturvaiśāradyarddhipādābhijñāgambhīratayā gambhīrā prajñāpāramitā |",
  "S06n628:217": "atītānāgatapratyutpannāsaṅgajñānagambhīratayā gambhīrā prajñāpāramitā |",
  "S06n628:218": "buddhadharmagambhīratayā gambhīrā prajñāpāramitā |",
  "S06n628:219": "kṣayajñānānutpādajñānanirodhajñānābhi-",
  "S06n628:220": "saṃskārajñānavirāgajñānagambhīratayā gambhīrā prajñāpāramitā |",
  "S06n628:221": "nīvaraṇagambhīratayā gambhīrā prajñāpāramitā ||",
  "S06n628:222": "tadyathāpi nāma śāradvatīputra samudro gambhīro vipulo'prameyaḥ,",
  "S06n628:223": "evameva prajñāpāramitā gambhīrā vipulā aprameyā |",
  "S06n628:224": "gambhīreti śāradvatīputra aprameyadharmaratnasaṃcayabhūtā,",
  "S06n628:225": "yasyā gādho na labhyate |",
  "S06n628:226": "gambhīreti śāradvatīputra nāsyā gatirlabhyate |",
  "S06n628:227": "gambhīreti śāradvatīputra nāsyā guṇaparyanto'dhigamyate |",
  "S06n628:228": "tadyathāpi nāma śāradvatīputra samudro mahāsāgaraḥ sarvaratnasaṃnicayo'prameyaratnabharito mahāratnaparipūrṇaḥ,",
  "S06n628:229": "evameva prajñāpāramitā sarvadharmaratnasaṃnicayā mahādharmaratnasaṃnicayā aprameyadharmaratnasaṃnicayā |",
  "S06n628:230": "āha-neyaṃ bhagavan prajñāpāramitā kasyaciddharmasya nidarśanena pratyupasthitā |",
  "S06n628:231": "āha-tathā hi śāradvatīputra prajñāpāramitā na kasyaciddharmasyopalambhena pratyupasthitā,",
  "S06n628:232": "yaṃ dharmaṃ nidarśayet |",
  "S06n628:233": "āha-neyaṃ bhagavan prajñāpāramitā kasyaciddharmasya jñānena vā ajñānena vā pratyupasthitā |",
  "S06n628:234": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:235": "yasya dharmasya jñānaṃ vā ajñānaṃ vā syāt |",
  "S06n628:236": "āha-neyaṃ bhagavan prajñāpāramitā kasyaciddharmasya ārakṣāyai vā guptyai vā pratyupasthitā |",
  "S06n628:237": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:238": "yasya dharmasya ārakṣāṃ vā guptiṃ vā kuryāt |",
  "S06n628:239": "āha-neyaṃ bhagavan prajñāpāramitā kasyaciddharmasya saṃgrahāya vā parigrahāya vā pratyupasthitā |",
  "S06n628:240": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:241": "yasya dharmasya saṃgrahaṃ vā parigrahaṃ vā kuryāt |",
  "S06n628:242": "āha-neyaṃ bhagavan prajñāpāramitā kasyaciddharmasya niśrayeṇa vā aniśrayeṇa vā pratyupasthitā |",
  "S06n628:243": "āha-tathā hi śāradvatīputra prajñāpāramitā na kaṃciddharmaṃ samanupaśyati,",
  "S06n628:244": "yasya dharmasya niśrayaṃ vā aniśrayaṃ vā kuryāt |",
  "S06n628:245": "āha-neyaṃ bhagavan prajñāpāramitā kasyaciddharmasya ālayena vā vilayena vā pratyupasthitā |",
  "S06n628:246": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:247": "yasmin ālayaṃ vā vilayaṃ vā kuryāt |",
  "S06n628:248": "āha-neyaṃ bhagavan prajñāpāramitā kasyaciddharmasya abhiniveśena pratyupasthitā |",
  "S06n628:249": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:250": "yasminnabhiniveśaṃ kuryāt |",
  "S06n628:251": "āha-neyaṃ bhagavan prajñāpāramitā kasyaciddharmasya adhyavasānena pratyupasthitā |",
  "S06n628:252": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:253": "na samanupaśyati,",
  "S06n628:254": "yasminnadhyavasānaṃ kuryāt |",
  "S06n628:255": "āha-neyaṃ bhagavan prajñāpāramitā kasyaciddharmasya saṃvāsena vā asaṃvāsena vā pratyupasthitā |",
  "S06n628:256": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:257": "yena dharmeṇa sārdhaṃ vaset |",
  "S06n628:258": "āha-neyaṃ bhagavan prajñāpāramitā kasyaciddharmasya saṃdhinā vā visaṃdhinā vā pratyupasthitā |",
  "S06n628:259": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:260": "yo dharmaḥ saṃdhātavyo vā visaṃdhātavyo vā |",
  "S06n628:261": "āha-neya bhagavan prajñāpāramitā kasyaciddharmasya rāgeṇa vā virāgeṇa vā pratyupasthitā |",
  "S06n628:262": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:263": "yasmin dharme rajyeta vā virajyeta vā |",
  "S06n628:264": "āha-neyaṃ bhagavan prajñāpāramitā kasyaciddharmasya dveṣeṇa vā adveṣeṇa vā pratyupasthitā |",
  "S06n628:265": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:266": "yo dharma sadveṣo vā vigatadveṣo vā bhavet |",
  "S06n628:267": "āha-neyaṃ bhagavan prajñāpāramitā kasyaciddharmasya mohena vā vigatamohena vā pratyupasthitā |",
  "S06n628:268": "āha-tathā hi śāradvatīputra prajñāpāramitā na kaṃciddharmamupalabhate,",
  "S06n628:269": "yo dharmo mūḍho vā syādvigatamoho vā |",
  "S06n628:270": "āha-neyaṃ bhagavan prajñāpāramitā kasyaciddharmasya jñāpayitrī vā ajñāpayitrī vā pratyupasthitā |",
  "S06n628:271": "āha-tathā hi śāradvatīputra prajñāpāramitā na kaṃciddharmamupalabhate na samanupaśyati,",
  "S06n628:272": "yaṃ dharmaṃ jānīyāt yasya vā dharmasya jñāpayitrī vā bhavet |",
  "S06n628:273": "āha-neyaṃ bhagavan prajñāpāramitā kasyaciddharmasya prakṛtyā vā aprakṛtyā vā pratyupasthitā |",
  "S06n628:274": "āha-tathā hi śāradvatīputra prajñāpāramitā na kasyaciddharmasya prakṛtiṃ vā samanupaśyati |",
  "S06n628:275": "āha-neyaṃ bhagavan prajñāpāramitā kasyaciddharmasya śuddhyā vā viśuddhyā vā pratyupasthitā |",
  "S06n628:276": "āha-tathā hi śāradvatīputra prajñāpāramitā na kaṃciddharmaṃ samanupaśyati,",
  "S06n628:277": "yaṃ dharmaṃ śodhayedvā viśodhayedvā ||",
  "S06n628:278": "āha-prakṛtipariśuddheyaṃ bhagavan prajñāpāramitā |",
  "S06n628:279": "āha-rūpapariśuddhitaḥ śāradvatīputra pariśuddhā prajñāpāramitā |",
  "S06n628:280": "evaṃ vedanāsaṃjñāsaṃskāravijñānapariśuddhitaḥ śāradvatīputra pariśuddhā prajñāpāramitā |",
  "S06n628:281": "avidyāpariśuddhitaḥ pariśuddhā prajñāpāramitā,",
  "S06n628:282": "saṃskārapariśuddhito vijñānapariśuddhito nāmarūpapariśuddhitaḥ ṣaḍāyatanapariśuddhitaḥ pariśuddhā prajñāpāramitā,",
  "S06n628:283": "sparśavedanātṛṣṇopādānabhavajātijarāmaraṇapariśuddhitaḥ pariśuddhā prajñāpāramitā,",
  "S06n628:284": "śokaparidevaduḥkhadaurmanasyopāyāsapariśuddhitaḥ pariśuddhā prajñāpāramitā |",
  "S06n628:285": "viparyāsanīvaraṇadṛṣṭigatapariśuddhitaḥ pariśuddhā prajñāpāramitā |",
  "S06n628:286": "rāgadveṣamohapariśuddhitaḥ pariśuddhā prajñāpāramitā |",
  "S06n628:287": "ātmasattvajīvapoṣapuruṣapudgalamanujamānavakārakakārayitṛvedayitrutthāpakasamutthāpakajñātṛdarśakapariśuddhitaḥ pariśuddhā prajñāpāramitā |",
  "S06n628:288": "ucchedaśāśvatapariśuddhitaḥ pariśuddhā prajñāpāramitā |",
  "S06n628:289": "antānantapariśuddhitaḥ pariśuddhā prajñāpāramitā |",
  "S06n628:290": "dānapāramitāpariśuddhitaḥ pariśuddhā prajñāpāramitā |",
  "S06n628:291": "śīlakṣāntivīryadhyānaprajñāpariśuddhitaḥ pariśuddhā prajñāpāramitā |",
  "S06n628:292": "indriyabalabodhyaṅgadhyānavimokṣasamādhisamāpattipariśuddhitaḥ pariśuddhā prajñāpāramitā |",
  "S06n628:293": "maitrīkaruṇāmuditopekṣāpariśuddhitaḥ pariśuddhā prajñāpāramitā |",
  "S06n628:294": "smṛtyupasthānasamyakprahāṇapariśuddhitaḥ pariśuddhā prajñāpāramitā |",
  "S06n628:295": "aviparyāsapariśuddhitaḥ pariśuddhā prajñāpāramitā |",
  "S06n628:296": "duḥkhasamudayanirodhamārgapariśuddhitaḥ pariśuddhā prajñāpāramitā |",
  "S06n628:297": "abhijñāpariśuddhitaḥ pariśuddhā prajñāpāramitā |",
  "S06n628:298": "mārgapariśuddhitaḥ pariśuddhā prajñāpāramitā |",
  "S06n628:299": "śrāvakabhūmipariśuddhitaḥ pariśuddhā prajñāpāramitā |",
  "S06n628:300": "pratyekabuddhabhūmipariśuddhitaḥ pariśuddhā prajñāpāramitā |",
  "S06n628:301": "buddhabhūmipariśuddhitaḥ pariśuddhā prajñāpāramitā |",
  "S06n628:302": "buddhadharmasaṃghapariśuddhitaḥ pariśuddhā prajñāpāramitā |",
  "S06n628:303": "śrāvakadharmapariśuddhitaḥ pariśuddhā prajñāpāramitā |",
  "S06n628:304": "pratyekabuddhadharmapariśuddhitaḥ pariśuddhā prajñāpāramitā |",
  "S06n628:305": "atītānāgatapratyutpannadarśanapariśuddhitaḥ pariśuddhā prajñāpāramitā |",
  "S06n628:306": "asaṅgajñānadarśanapariśuddhitaḥ pariśuddhā prajñāpāramitā |",
  "S06n628:307": "aṣṭādaśāveṇikabuddhadharmapariśuddhitaḥ pariśuddhā prajñāpāramitā |",
  "S06n628:308": "kāmadhātupariśuddhito rūpadhātupariśuddhitaḥ ārūpyadhātupariśuddhitaḥ pariśuddhā prajñāpāramitā |",
  "S06n628:309": "pṛthvīdhātupariśuddhitaḥ pariśuddhā prajñāpāramitā |",
  "S06n628:310": "aptejovāyudhātupariśuddhitaḥ pariśuddhā prajñāpāramitā |",
  "S06n628:311": "sattvadhātupariśuddhito dharmadhātupariśuddhitaḥ ākāśadhātupariśuddhitaḥ pariśuddhā prajñāpāramitā ||",
  "S06n628:312": "evamukte āyuṣmān śāriputro bhagavantametadavocat-āścaryaṃ bhagavan yāvat prakṛtipariśuddhā prajñāpāramitā |",
  "S06n628:313": "āha-ākāśapariśuddhitaḥ śāradvatīputra prajñāpāramitā |",
  "S06n628:314": "āha-arūpiṇyanidarśanā bhagavan prajñāpāramitā |",
  "S06n628:315": "āha-tathā hi śāradvatīputra prajñāpāramitā na kasyaciddharmasya rūpapariniṣpattyā vā nidarśanena vā pratyupasthitā |",
  "S06n628:316": "āha-apratihateyaṃ bhagavan prajñāpāramitā |",
  "S06n628:317": "āha-tathā hi śāradvatīputra prajñāpāramitā na kaṃciddharmaṃ samanupaśyati yasmin pratihanyeta |",
  "S06n628:318": "āha-akṛteyaṃ bhagavan prajñāpāramitā |",
  "S06n628:319": "āha-kārakānupalabdhitaḥ śāradvatīputra |",
  "S06n628:320": "āha-asamavasaraṇeyaṃ bhagavan prajñāpāramitā |",
  "S06n628:321": "āha-tathā hi śāradvatīputra prajñāpāramitā na kaṃciddharmaṃ yena dharmeṇa sārdhaṃ samavasaret |",
  "S06n628:322": "āha-aprajñapanīyeyaṃ bhagavan prajñāpāramitā |",
  "S06n628:323": "āha-tathā hi śāradvatīputra prajñāpāramitā na kaṃciddharmamupalabhate yena dharmeṇa prajñapyeta |",
  "S06n628:324": "āha-asādhāraṇeyaṃ bhagavan prajñāpāramitā |",
  "S06n628:325": "(āha-tathā hi śāradvatīputra prajñāpāramitā na kaṃciddharmamupalabhate yena dharmeṇa sādhāraṇā bhavet |",
  "S06n628:326": ") āha-alakṣaṇeyaṃ bhagavan prajñāpāramitā |",
  "S06n628:327": "āha-lakṣaṇānupalabdhitaḥ śāradvatīputra |",
  "S06n628:328": "āha-apratibhāseyaṃ bhagavan prajñāpāramitā |",
  "S06n628:329": "āha-pratibhāsānupalabdhitāmupādāya |",
  "S06n628:330": "āha-anantapāramiteyaṃ bhagavan prajñāpāramitā |",
  "S06n628:331": "āha-rūpānantatayā śāradvatīputra anantapāramiteyam |",
  "S06n628:332": "evaṃ vedanāsaṃjñāsaṃskāravijñānānantatayā anantapāramiteyam |",
  "S06n628:333": "viparyāsānantatayā anantapāramiteyam |",
  "S06n628:334": "nīvaraṇānantatayā anantapāramiteyam |",
  "S06n628:335": "avidyānantatayā saṃskārānantatayā vijñānanantatayā nāmarūpānantatayā ṣaḍāyatanasparśavedanātṛṣṇopādānabhavajātijarāmaraṇaśokaparidevaduḥkhadaurmanasyopāyāsānantatayā anantapāramiteyam |",
  "S06n628:336": "dṛṣṭigatānantatayā rāgadveṣamohānantatayā ucchedaśāśvatānantatayā pūrvāntakoṭyanantatayā anantapāramiteyam |",
  "S06n628:337": "aparāntakoṭyanantatayā anantapāramiteyam |",
  "S06n628:338": "dānānantatayā śīlānantatayā kṣāntyanantatayā vīryānantatayā dhyānānantatayā prajñānantatayā anantapāramiteyaṃ prajñāpāramitā |",
  "S06n628:339": "smṛtyupasthānānantatayā samyakprahāṇarddhipādendriyabalabodhyaṅgamārgānantatayā aviparyāsānantatayā anantapāramiteyam |",
  "S06n628:340": "dhyānavimokṣasamādhisamāpattyanantatayā anantapāramiteyam |",
  "S06n628:341": "ārambaṇānantatayā anantapāramiteyam |",
  "S06n628:342": "vidyāvimuktijñānadarśanānantatayā anantapāramiteyam |",
  "S06n628:343": "śrāvakabhūmipratyekabuddhabhūmibuddhabhūmyanantatayā anantapāramiteyam |",
  "S06n628:344": "śrāvakadharmapratyekabuddhadharmabuddhadharmānantatayā anantapāramiteyam |",
  "S06n628:345": "ātmasattvānantatayā anantapāramiteyam |",
  "S06n628:346": "kāmadhātvanantatayā anantapāramiteyam |",
  "S06n628:347": "rūpadhātvanantatayā anantapāramiteyam |",
  "S06n628:348": "ārūpyadhātvanantatayā anantapāramiteyam |",
  "S06n628:349": "abhijñānantatayā anantapāramiteyam |",
  "S06n628:350": "nīvaraṇānantatayā anantapāramiteyam |",
  "S06n628:351": "atītānāgatapratyutpannajñānadarśanānantatayā anantapāramiteyam |",
  "S06n628:352": "asaṅgānantatayā ākāśānantatayā dharmadhātvanantatayā anantapāramiteyam ||",
  "S06n628:353": "na hyasyāḥ śāradvatīputra prajñāpāramitāyā anto vā madhyaṃ vā paryavasānaṃ vā upalabhyate,",
  "S06n628:354": "nāpi kenacidupalabdhāḥ |",
  "S06n628:355": "anantāparyantapāramiteyaṃ śāradvatīputra yaduta prajñāpāramitā |",
  "S06n628:356": "tadyathāpi nāma śāradvatīputra ākāśasyānto nopalabhyate,",
  "S06n628:357": "evameva prajñāpāramitāyā anto nopalabhyate |",
  "S06n628:358": "pṛthivīdhātvanantatayā śāradvatīputra prajñāpāramitānantatā draṣṭavyā |",
  "S06n628:359": "abdhātvanantatayā tejodhātvanantatayā vāyudhātvanantatayā vijñānadhātvanantatayā prajñāpāramitānantatā anugantavyā |",
  "S06n628:360": "anantamadhyaparyantatā hi śāradvatīputra prajñāpāramitā anuboddhavyā |",
  "S06n628:361": "na hi śāradvatīputra prajñāpāramitā deśasthā na pradeśasthā |",
  "S06n628:362": "rūpāparyantatayā śāradvatīputra prajñāpāramitāparyantatā anugantavyā |",
  "S06n628:363": "peyālam |",
  "S06n628:364": "evaṃ vedanāsaṃjñāsaṃskāravijñānāparyantatayā śāradvatīputra prajñāpāramitāparyantatā anugantavyā |",
  "S06n628:365": "avidyāparyantatayā saṃskārāparyantatayā vijñānāparyantatayā nāmarūpaṣaḍāyatanāparyantatayā yāvat jarāmaraṇaśokaparidevaduḥkhadaurmanasyopāyāsāparyantatayā śāradvatīputra prajñāpāramitāparyantatā anugantavyā |",
  "S06n628:366": "viparyāsāparyantatayā śāradvatīputra prajñāpāramitāparyantatā anugantavyā |",
  "S06n628:367": "nīvaraṇāparyantatayā dṛṣṭigatāparyantatayā śāradvatīputra prajñāpāramitāparyantatā anugantavyā |",
  "S06n628:368": "ātmānantatayā sattvānantatayā prajñāpāramitāparyantatā anugantavyā |",
  "S06n628:369": "dānānantatayā śīlānantatayā kṣāntyanantatayā vīryānantatayā dhyānānantatayā prajñānantatayā śāradvatīputra prajñāpāramitānantatā anugantavyā |",
  "S06n628:370": "smṛtyupasthānasamyakprahāṇarddhipādāparyantatayā prajñāpāramitānantatā anugantavyā |",
  "S06n628:371": "indriyabalabodhyaṅgamārgadhyānavimokṣasamādhisamāpattyaparyantatayā śāradvatīputra prajñāpāramitāparyantatā anugantavyā |",
  "S06n628:372": "duḥkhasamudayanirodhamārgāparyantatayā śāradvatīputra prajñāpāramitāparyantatā anugantavyā |",
  "S06n628:373": "abhijñāparyantatayā vimuktyaparyantatayā vimuktijñānadarśanāparyantatayā śāradvatīputra prajñāpāramitāparyantatā anugantavyā |",
  "S06n628:374": "pṛthagjanadharmāparyantatayā śrāvakadharmāparyantatayā pratyekabuddhadharmāparyantatayā buddhadharmāparyantatayā śāradvatīputra prajñāpāramitāparyantatā anugantavyā |",
  "S06n628:375": "vidyāparyantatayā vimuktyaparyantatayā vimuktijñā[nadarśa]nāparyantatayā śāradvatīputra prajñāpāramitāparyantatā anugantavyā |",
  "S06n628:376": "paryantānupalabdhitaḥ śāradvatīputra prajñāpāramitāparyantatetyucyate,",
  "S06n628:377": "antānupalabdhito'nantetyucyate |",
  "S06n628:378": "ananteti śāradvatīputra aparyantavacanametat |",
  "S06n628:379": "ātmānupādānataḥ śāradvatīputra sarvadharmānantatā anugantavyā |",
  "S06n628:380": "ākāśānantatayā śāradvatīputra sarvadharmānantāparyantā anugantavyā |",
  "S06n628:381": "evamukte āyuṣmān śāradvatīputro bhagavantametadavocat-kīdṛśānāṃ bhagavan bodhisattvānāmeṣu dharmeṣu viṣayaḥ ?",
  "S06n628:382": "bhagavānāha-ye te śāradvatīputra bodhisattvā dharmamapi nopalabhante prāgevādharmam,",
  "S06n628:383": "mārgamapi nopalabhante prāgevāmārgam,",
  "S06n628:384": "śīlamapi nopalabhante na manyante prāgeva dauḥśīlyam,",
  "S06n628:385": "aparyāpannāśca sarvatraidhātuke,",
  "S06n628:386": "aparyāpannāśca sarvabhavagaticyutyupapattiṣu,",
  "S06n628:387": "anadhyavasitāśca kāye jīvite ca prāgeva bāhyeṣu vastuṣu,",
  "S06n628:388": "kṛtaparyantāśca saṃsārasrotasaḥ,",
  "S06n628:389": "uttīrṇāśca mahābhavārṇavāt,",
  "S06n628:390": "samuttīrṇāśca mahāsaṃgrāmāt,",
  "S06n628:391": "teṣāṃ śāriputra bodhisattvānāṃ mahāsattvānāmeṣu dharmeṣu viṣayaśca gatiśca,",
  "S06n628:392": "sarvaviṣayā aviṣayā iti ca yeṣāṃ parijānante (parijñānam ?)",
  "S06n628:393": ", te tathārūpāḥ satpuruṣāḥ sarvaviṣayeṣvanadhyavasitāḥ,",
  "S06n628:394": "te mahāsiṃhāḥ |",
  "S06n628:395": "te sarvaviṣayeṣvanadhyāpannāḥ,",
  "S06n628:396": "te tadrūpāḥ satpuruṣāḥ |",
  "S06n628:397": "sarvaviṣayanirupaliptāste,",
  "S06n628:398": "te'saṃsṛṣṭāḥ |",
  "S06n628:399": "sarvaviṣayasamatikrāntāste,",
  "S06n628:400": "te mahāsārthavāhāḥ |",
  "S06n628:401": "yeṣāṃ śāradvatīputra eṣu dharmeṣu viṣayo gatiśca |",
  "S06n628:402": "nāhaṃ śāradvatīputra asyāṃ parṣadi samanupaśyāmi ekamapi bodhisattvam,",
  "S06n628:403": "yasya naiṣu dharmeṣu viṣayo vā adhimuktirvā,",
  "S06n628:404": "yo vā eṣu dharmeṣu sākāṅkṣo vā savicikitso vā |",
  "S06n628:405": "niṣkāṅkṣeyaṃ śāradvatīputra parṣadeṣu dharmeṣu nirvicikitsā nirvaimatikā |",
  "S06n628:406": "nāsti śāradvatīputra eṣāṃ bodhisatvānāmeṣu dharmeṣu vimatiḥ |",
  "S06n628:407": "vimatisamuddhātāya śāradvatīputra ete satpuruṣāḥ sarvasattvānāṃ sthitāḥ |",
  "S06n628:408": "niḥsaṃśayā hyete śāradvatīputra eṣvevaṃrūpeṣu dharmeṣu saṃśayasamatikrāntāḥ ||",
  "S06n628:409": "ye'pi te śāradvatīputra paścime kāle paścime samaye imāṃ dharmadeśanāṃ śroṣyanti,",
  "S06n628:410": "te'pi niḥsaṃśayā bhaviṣyanti sarvadharmeṣu,",
  "S06n628:411": "sarvasattvānāṃ ca saṃśayacchedanāya pratipannā bhaviṣyanti,",
  "S06n628:412": "niḥsaṃśayāśca te dharmaṃ deśayiṣyanti |",
  "S06n628:413": "nāhaṃ śāradvatīputra parīttakuśalamūlānāṃ sattvānāmeṣu dharmeṣvadhimuktiṃ vadāmi |",
  "S06n628:414": "nāpi teṣāmeṣu dharmeṣvavakāśaḥ,",
  "S06n628:415": "nāpi teṣāmidaṃ dhanam |",
  "S06n628:416": "nāpi te śāradvatīputra sattvāḥ parīttakuśalamūlasamanvāgatā bhaviṣyanti,",
  "S06n628:417": "yeṣāmiyaṃ dharmadeśanāṃ śrotrapathamapyāgamiṣyati kimaṅga punarye udgrahīṣyanti dhārayiṣyanti vācayiṣyanti paryavāpsyanti |",
  "S06n628:418": "niyatāste buddhadharmeṣu,",
  "S06n628:419": "vyākṛtāste buddhairbhagavadbhiḥ |",
  "S06n628:420": "evaṃ ca te siṃhanādaṃ nadiṣyanti yathāhametarhi siṃhanādaṃ nadāmi astambhitanādaṃ mahāpuruṣanādaṃ svayaṃbhūnādam |",
  "S06n628:421": "ye eṣu dharmeṣvatyantaśaḥ śraddhāṃ janayitvā chandaṃ janayiṣyanti anuttarāyāṃ samyaksaṃbodhau,",
  "S06n628:422": "teṣāmapi ta eeva vyākaraṇaṃ bhaviṣyanti |",
  "S06n628:423": "tatkamāddhetoḥ ?",
  "S06n628:424": "durlabhā hi śāradvatīputra te sattvāḥ,",
  "S06n628:425": "ya imān gambhīrān dharmān śrutvā prītiṃ ca vindanti,",
  "S06n628:426": "prāmodyaṃ ca janayanti,",
  "S06n628:427": "adhimuñcante ca |",
  "S06n628:428": "ataḥ śāradvatīputra durlabhatamāste sattvāḥ,",
  "S06n628:429": "ye gambhīrān dharmān śrutvā anuttarāyāṃ samyaksaṃbodhau cittamutpādayanti,",
  "S06n628:430": "chandaṃ ca janayanti mahākuśalamūlasamanvāgatāḥ |",
  "S06n628:431": "nāhaṃ śāradvatīputra tān sattvān mahāsaṃsārasaṃprasthitāniti vadāmi yeṣāmayaṃ prajñāpāramitānirdeśaḥ śravaṇapathamapyāgamiṣyati,",
  "S06n628:432": "śrutvā ca (ye)",
  "S06n628:433": "paṭhiṣyanti adhimokṣyanti udāraṃ ca prītisaumanasyaṃ janayiṣyanti,",
  "S06n628:434": "eṣu dharmeṣu chandaṃ janayiṣyanti punaḥ punaḥ śravaṇāyāpi,",
  "S06n628:435": "kaḥ punarvādaḥ uddeṣṭuṃ vā svādhyātuṃ vā parebhyo deśayituṃ vā |",
  "S06n628:436": "vyākaromyahaṃ śāradvatīputra anavakrāntaniyāmān aniyatān śrāvakapratyekabuddhayāne anuttarāyāṃ samyaksaṃbodhauḥ |",
  "S06n628:437": "nāhaṃ śāradvatīputra hīnadharmasamanvāgatānāṃ sattvānāmagrato dharmeṣvavakāśaṃ samanupaśyāmi |",
  "S06n628:438": "udāreyaṃ śāradvatīputra buddhabodhiḥ |",
  "S06n628:439": "yadbhūyasā ca sattvā hīnādhimuktikā hīnadharmasamanvāgatā akṛtakalyāṇāḥ |",
  "S06n628:440": "akuśalā eṣvevaṃrūpeṣu gambhīreṣu dharmeṣu nirupalepeṣu |",
  "S06n628:441": "ye punaste śāradvatīputra udārāḥ sattvā udāradharmādhimuktā mahāyānasaṃprasthitāḥ supariprāptakāryāḥ susaṃnāhasaṃnaddhāḥ suvicitrārthā mahāmārgeṇa saṃprasthitā aviṣameṇa ṛjunā,",
  "S06n628:442": "agahanena samena apagatakhāṇukaṇṭakena apagataśvabhraprapātena śucinā apagatakilbiṣeṇa akuṭilena avaṅkena,",
  "S06n628:443": "ye lokahitāya saṃprasthitā lokasukhāya lokānukampāyai mahato janakāyasyārthāya hitāya sukhāya va devānāṃ ca manuṣyāṇāṃ ca,",
  "S06n628:444": "avabhāsakarāstīrthabhūtāḥ sattvānām,",
  "S06n628:445": "mahākāruṇikā hitānukampakā hitakāmāḥ sukhakāmā yogakṣemakāmāḥ,",
  "S06n628:446": "sarvasattvānāṃ sukhopadhānāya pratyupasthitāḥ,",
  "S06n628:447": "teṣāṃ śāradvatīputra tathārūpāṇāṃ sattvānāṃ bodhisattvānāṃ mahāsattvānāmidaṃ mahādhanam |",
  "S06n628:448": "ta eva ca śāradvatīputra mahāsattvā asya dharmaratnasya pratyeṣakāḥ |",
  "S06n628:449": "teṣāṃ caitaddhanamudāradhanam |",
  "S06n628:450": "tatkasya hetoḥ ?",
  "S06n628:451": "na hi śāradvatīputra akṛtapuṇyānāṃ sattvānāmakṛtakalyāṇānāṃ hīnādhimuktikānāṃ śraddhāvihīnānāmasminnudāre dhane'dhimuktirjāyate |",
  "S06n628:452": "etacca me śāradvatīputra saṃdhāya bhāṣitam-dhātuśaḥ satvāḥ saṃsyandanti hīnādhimuktikā hīnādhimuktikaiḥ,",
  "S06n628:453": "udārādhimuktikā udārādhimuktikairiti ||",
  "S06n628:454": "atha khalvāyuṣmān śāradvatīputro bhagavantametadavocat-kiṃgocarā bhagavan prajñāpāramitā ?",
  "S06n628:455": "evamukte bhagavānāyuṣmantaṃ śāradvatīputrametadavocat-anantaviṣayagocarā śāradvatīputra prajñāpāramitā |",
  "S06n628:456": "tadyathāpi nāma śāradvatīputra vāyudhāturanantaviṣayagocaraḥ,",
  "S06n628:457": "evameva prajñāpāramitā anantaviṣayagocarā |",
  "S06n628:458": "tadyathāpi nāma śāradvatīputra vāyudhāturākāśadhātuviṣayagocaraḥ,",
  "S06n628:459": "evameva prajñāpāramitā ākāśadhātuviṣayagocarā |",
  "S06n628:460": "tadyathāpi nāma śāradvatīputra ākāśadhāturvāyudhātuśca na kvacitsaṃdṛśyete,",
  "S06n628:461": "na kasyaciddharmasya abhinirvṛttilakṣaṇena pratyupasthitau,",
  "S06n628:462": "evameva śāradvatīputra prajñāpāramitā na kvaciddharme saṃdṛśyate,",
  "S06n628:463": "na kasyaciddharmasya abhinirvṛttilakṣaṇena pratyupasthitā |",
  "S06n628:464": "tadyathāpi nāma śāradvatīputra ākāśadhāturvāyudhātuśca agrāhyāpariniṣpattito na varṇanimittena saṃkhyāṃ gacchataḥ,",
  "S06n628:465": "evameva śāradvatīputra prajñāpāramitā agrāhyāniṣpattito na kenacidvarṇanimittena saṃkhyāṃ gacchati vā upaiti vā |",
  "S06n628:466": "tadyathāpi nāma śāradvatīputra ākāśadhāturvāyudhātuśca na kasyaciddharmasya pariniṣpattidarśanenopayātau,",
  "S06n628:467": "evameva prajñāpāramitā na kasyaciddharmasya pariniṣpattidarśanenopaiti ||",
  "S06n628:468": "āha-kiṃlakṣaṇeya bhagavan prajñāpāramitā ?",
  "S06n628:469": "bhagavānāha-alakṣaṇeyaṃ śāradvatīputra prajñāpāramtiā |",
  "S06n628:470": "tadyathāpi nāma śāradvatīputra ākāśadhātuśca vāyudhātuśca na kasyaciddharmasya pariciṣpattilakṣaṇenopagacchataḥ,",
  "S06n628:471": "evameva śāradavtīputra prajñāpāramitā na kasyaciddharmasya pariniṣpattilakṣaṇenopaiti |",
  "S06n628:472": "āha-kiṃlakṣaṇeyaṃ bahgavan prajñāpāramitā ?",
  "S06n628:473": "bhagavānāha-alakṣaṇā hi śāradvatīputra prajñāpāramitā,",
  "S06n628:474": "yato tna saṅgalakṣaṇena saṃvidyate |",
  "S06n628:475": "tadyathāpi nāma śāradvatīputra ākāśadhāturvāyudhātudhca na kasyaciddharmasya pariniṣpattilakṣaṇenopagacchataḥ,",
  "S06n628:476": "evameva prajñāpāramitā na kasyaciddharmasya pariniṣpattilakṣaṇenopaiti |",
  "S06n628:477": "alakṣaṇā hi śāradvatīputra prajñāpāramitā,",
  "S06n628:478": "yato na saṃvidyate |",
  "S06n628:479": "tadyathāpi nāma śāradvatīputra ākāśadhāturna kvacitsajjati,",
  "S06n628:480": "evameva prajñāpārmaitā na kvacitsajjati,",
  "S06n628:481": "te nocyate asaṅgalakṣaṇeti |",
  "S06n628:482": "na ca śāradvatīputra asaṅgasya kiṃcillakṣaṇam,",
  "S06n628:483": "api tu khalu vyavahārapadametat |",
  "S06n628:484": "tenocyate asaṅgalakṣaṇā prajñāpāramitti |",
  "S06n628:485": "tadeavitat śāradvatīputra asaṅgalakṣaṇaṃ nirdiśyate |",
  "S06n628:486": "na ca asaṅgasya lakṣaṇaṃ na nimittam |",
  "S06n628:487": "asaṅga iti śāradvatīputra saṅgaparijñaiṣā,",
  "S06n628:488": "saṅgānupalabdhireṣā,",
  "S06n628:489": "saṅgayathābhūtataiṣā,",
  "S06n628:490": "saṅgaviparyāsaparijñaiṣā |",
  "S06n628:491": "na hi śāradvatīputra saṅge saṅgo cidyate,",
  "S06n628:492": "tenocyate saṅgayathā bhūtatā saṅgānupalabdhiḥ |",
  "S06n628:493": "asaṅgateti śāradvatiputra iyaṃ prajñāpāramitā,",
  "S06n628:494": "asaṅgalakṣaṇajñānanirdeśa eṣaḥ |",
  "S06n628:495": "sarvadharmā hi śāradvtīputra asaṅgalakṣaṇāḥ |",
  "S06n628:496": "yadyasya dharmasya lakṣaṇam,",
  "S06n628:497": "tadalakṣaṇam |",
  "S06n628:498": "na hi tallakṣaṇābhinitvṝttaye kaściddharmaḥ pratyupasthitaḥ |",
  "S06n628:499": "yatra ca lakṣaṇaṃ na saṃvidyate,",
  "S06n628:500": "taducyate alakṣaṇamiti |",
  "S06n628:501": "yaccālakṣaṇam,",
  "S06n628:502": "tatra nāsti saṅgaḥ |",
  "S06n628:503": "saceddharmalakṣaṇamabhaviṣyat,",
  "S06n628:504": "saṅgo'bhaviṣyatsarvadharmāṇām |",
  "S06n628:505": "yasmāttarhi sarvadharmā iti,",
  "S06n628:506": "na punaryathocyate |",
  "S06n628:507": "yadasaṃṅgalakṣaṇam,",
  "S06n628:508": "na tacchakysṃ pravyāhartum |",
  "S06n628:509": "tatkasya hetoḥ ?",
  "S06n628:510": "asattvādasaṅgalakṣaṇasya,",
  "S06n628:511": "viviktatvādasaṅgalakṣaṇasya,",
  "S06n628:512": "anupalabdherasaṅgalakṣaṇasya |",
  "S06n628:513": "yo gi śāradavtīputra dharmo'saṅgalakṣaṇaḥ,",
  "S06n628:514": "sa na kenacinnidarśaena pratyupasthitaḥ,",
  "S06n628:515": "na saṅgadarśanena,",
  "S06n628:516": "api tu khalu punaḥ sattvānāmetadasaṅgalakṣaṇanidarśanaṃ kṛtam |",
  "S06n628:517": "yaddhi śāradvatīputra saṃkleśasya lakṣaṇam,",
  "S06n628:518": "tadalakṣaṇam |",
  "S06n628:519": "na hi lakṣaṇena saṃkleśaḥ partyupasthitaḥ,",
  "S06n628:520": "viparyāsena śāradvagīputra saṃkleśaḥ pratyupasthitaḥ |",
  "S06n628:521": "yaśca viparyāsḥ,",
  "S06n628:522": "tadalakṣāṇam |",
  "S06n628:523": "yadalakṣaṇam,",
  "S06n628:524": "na tadvyavahāreṇāpi lakṣaṇam |",
  "S06n628:525": "alakṣaṇametat |",
  "S06n628:526": "yadapi śāradvatīputra vyavadānam,",
  "S06n628:527": "tasyāpi nāsti lakṣaṇam |",
  "S06n628:528": "tatkasmāddhetoḥ ?",
  "S06n628:529": "saṃkleśa eva ca tāvaccāradvatīpiutra alakṣaṇaḥ,",
  "S06n628:530": "prāgrva vyavdānam |",
  "S06n628:531": "yā śāradvatīputra saṃkleśasya parijñā,",
  "S06n628:532": "sā yathābhūtā |",
  "S06n628:533": "na tasyāḥ kaścitsaṃkelśaḥ |",
  "S06n628:534": "viparyastāstu sattvāḥ sṃkliśyante |",
  "S06n628:535": "yaśca viparyāsḥ, so'bhūtaḥ |",
  "S06n628:536": "yo'bhūtaḥ, tatra bhūtasya pariniṣpattirvā lakṣaṇaṃ vā nāsti |",
  "S06n628:537": "yaviaṃ śāradvatīputram parijñā,",
  "S06n628:538": "tadvyavadānamityucyate |",
  "S06n628:539": "saṃkleśa evālakṣaṇaḥ,",
  "S06n628:540": "prāgeva vyavdānam |",
  "S06n628:541": "ubhāvetau śāradvatīputra dharmāvalakṣaṇau apariniṣpattiḥ,",
  "S06n628:542": "iyamasaṅgatetyucyate |",
  "S06n628:543": "asaṅgalakṣaṇāh sarvadharmā iti |",
  "S06n628:544": "sarvadharmāṇāṃ hi saṅgo na saṃvidyate |",
  "S06n628:545": "asaṅgalakṣaṇeṣu hi śāardvtīputra sajjanti sarvabālapṛthagjanāḥ |",
  "S06n628:546": "ayaṃ śāradvtīputra sarvadharmāṇāmasaṅgalakṣaṇajñānagocaranirdeśaḥ |",
  "S06n628:547": "ayaṃ ca śāradvatīputra prajñāpāramitā gocaraḥ |",
  "S06n628:548": "asaṅgalakṣaṇsjñānagocarā hi śāradvatīputra parjñāpāramitā |",
  "S06n628:549": "tenocyate anantagocarā prajñāpāramteti |",
  "S06n628:550": "yā asaṅgatā,",
  "S06n628:551": "sā anantaviṣayajñānagocarā |",
  "S06n628:552": "gocara iti śāradvatīputra agocarasyaitadadhivacanam |",
  "S06n628:553": "n ahi śāradvtīputra gocaranidarśanalakṣaṇena prajñāpāramitā bhāvyate |",
  "S06n628:554": "viṣaya iti śāradvatīputra aviṣaya e ṣa dharmāṇām eṣā yathābhūtatā,",
  "S06n628:555": "yathāvattā |",
  "S06n628:556": "sarvadharmā hi aviṣayāḥ,",
  "S06n628:557": "aviṣayatvāt |",
  "S06n628:558": "yaivaṃ dharmāṇāṃ parijñā,",
  "S06n628:559": "ayamucyate viṣaygocara iti,",
  "S06n628:560": "na punaryathocyate |",
  "S06n628:561": "ya evaṃ sarvadahrmaparijñayā na kvacitsaṅgaḥ,",
  "S06n628:562": "idamucyate asaṅgalakṣaṇamiti |",
  "S06n628:563": "tenocyate asaṅgalakṣaṇā prajñāpāramtiā iti ||",
  "S06n628:564": "eṣvevaṃrūpeṣu śāradvatīputra dharmeṣu na bahavaḥ sahāyakāḥ pratilabhyante |",
  "S06n628:565": "tathāgatajñānaviṣayanirdeśa eṣaḥ,",
  "S06n628:566": "yaivaṃ dharmāṇāṃ sūcanā saṃprakāśanā vibhājanā |",
  "S06n628:567": "na hyeṣu śāradvatīputra dharmeṣu kaścidanyaḥ sahāyaḥ,",
  "S06n628:568": "anyatra dṛṣṭasatyaiḥ śrāvakairavinivartanīyairvā bodhisattvairmahāsatvairdṛṣṭisaṃpannairvā pudgalairapratyudāvartanīyaiḥ |",
  "S06n628:569": "teṣāmapi tāvacchāradvatīputra dṛṣṭisaṃpannānāmeṣu dharmeṣu caritānāṃ saṃśayaḥ syāt |",
  "S06n628:570": "niḥsaṃśayaḥ śāradvatīputra kāyasākṣī ca bodhisattvaśca pratilabdhakṣāntikaḥ |",
  "S06n628:571": "abhūmireṣu śāradvatīputra dharmeṣu bālapṛthagjanānām |",
  "S06n628:572": "nāyaṃ śāradvatīputra prajñāpāramitānirdeśo hīnādhimuktikānāṃ sattvānāṃ hastaṃ gamiṣyati |",
  "S06n628:573": "pariśuddhakuśalamūlasamanvāgatāste śāradvatīputra sattvā bhaviṣyanti bahubuddhaparyupāsitāḥ,",
  "S06n628:574": "yeṣāmayaṃ prajñāpāramitānirdeśo hastaṃ gamiṣyati |",
  "S06n628:575": "avaropitakuśalamūlāste sattvā bhaviṣyanti kalyāṇāśayāḥ,",
  "S06n628:576": "kṛtādhikārā buddheṣu bhagavatsu bodhāyāvaropitabuddhabījā buddhayānasamārūḍhā buddhānāṃ bhagavatāmāsannasthāyino yoniśaḥ praśnapṛcchakāḥ,",
  "S06n628:577": "yeṣāmayaṃ prajñāpāramitānirdeśo hastaṃ gamiṣyati |",
  "S06n628:578": "āsannāste kṣāntipratilambhasya,",
  "S06n628:579": "kṣāntipratilabdhā vā bhaviṣyanti,",
  "S06n628:580": "yeṣāmayaṃ prajñāpāramitānirdeśo hastaṃ gamiṣyati |",
  "S06n628:581": "ye ca vyākṛtāḥ,",
  "S06n628:582": "te kṣipramanuttarāṃ samyaksaṃbodhimabhisaṃbhotsyante sthāpayitvā praṇidhānavaśāt |",
  "S06n628:583": "ye na vyākṛtāḥ,",
  "S06n628:584": "te kṣipraṃ saṃmukhaṃ vyākaraṇaṃ pratilapsyante,",
  "S06n628:585": "atha ca śāradvatīputra vyākṛtā eva te mantavyāḥ saṃmukhavyākaraṇena |",
  "S06n628:586": "na hi śāradvatīputra aparipakvakuśalamūlānāṃ sattvānāmayaṃ sūtrāntaḥ śrotrapathamapyāgamiṣyati,",
  "S06n628:587": "kimaṅga punaryadetaṃ sūtrāntaṃ pratilabheran vā lekhayeyurvā ārādhayeyurvā uddiśeyurvā dhyāyeran vā,",
  "S06n628:588": "parebhyo vā vistareṇa saṃprakāśayeyuḥ,",
  "S06n628:589": "naitatsthānaṃ vidyate |",
  "S06n628:590": "paripakvakuśalamūlāste śāradvatīputra sattvāḥ,",
  "S06n628:591": "ya imaṃ sūtrāntaṃ śroṣyanti likhiṣyanti vācayiṣyanti svādhyāsyanti |",
  "S06n628:592": "kiṃcāpi śāradvatīputra uttaptakuśalamūlānāṃ sattvānāmayaṃ dharmaparyāyo hastaṃ gamiṣyati |",
  "S06n628:593": "api tu khalu punaḥ śāradvatīputra ārocayāmi te,",
  "S06n628:594": "prativedayāmi te |",
  "S06n628:595": "na tena kulaputreṇa vā kuladuhitrā vā bodhisattvayānīyena vā śrāvakayānīyena vā imān dharmān pratilabhya alpotsukena bhavitavyam,",
  "S06n628:596": "kusīdena vā middhabahulena vā asaṃprajñena vā anupasthitasmṛtinā vā vikṣiptacittena vā āmiṣagṛddhena vā lolena vā mukhareṇa vā tundena vā pragalbhena vā prākṛtendriyeṇa vā |",
  "S06n628:597": "kiṃcāpi śāradvatīputra kuśalamūlāni kṛtāni na visaṃvādayanti |",
  "S06n628:598": "api tu khalu imān dharmān labdhvā bodhisattvena bhūyasyā mātrayā apramādaśca vīryaṃ ca utsāhaśca chandaśca akausīdyaṃ ca saṃvṛtendriyatā ca amukharatā cāsevitavyā,",
  "S06n628:599": "smṛtyupasthāneṣu bāhuśrutyeṣu ca yogaḥ karaṇīyaḥ |",
  "S06n628:600": "ārabdhavīryeṇa caiṣāmevaṃrūpāṇāṃ guṇānāṃ paripūraye vyāyantavyam |",
  "S06n628:601": "naitacchāradvatīputra evaṃrūpāṇāṃ dharmāṇāṃ śravaṇaphalam,",
  "S06n628:602": "yadbodhisattvo vā śrāvakayāniko vā evaṃrūpān dharmān śrutvā pramādamāpadyeta,",
  "S06n628:603": "viśvāsaṃ vā gacchet,",
  "S06n628:604": "chandaṃ vā parihīyeta,",
  "S06n628:605": "vīryaṃ vā hāpayet,",
  "S06n628:606": "śaithilyaṃ vopadarśayet,",
  "S06n628:607": "vyāpādabahulo vā bhavet |",
  "S06n628:608": "naitatsaphalaṃ bhavet,",
  "S06n628:609": "nāpi tena ime evaṃrūpā dharmāḥ śrutā bhaveyuḥ |",
  "S06n628:610": "śrutamapi śāradvatīputra bhūtapratipatteretadadhivacanam,",
  "S06n628:611": "na vipratipatteḥ |",
  "S06n628:612": "na hi śāradvatīputra vipratipannena ayaṃ dharmaḥ śruto bhavati |",
  "S06n628:613": "śrutārthakuśalaiḥ śāradvatīputra yuṣmābhirbhavitavyaṃ pratipattisthitaiḥ |",
  "S06n628:614": "nāsti śāradvatīputra vipratipannānāmānulomikī kṣāntiḥ |",
  "S06n628:615": "pratipattireṣā śāradvatīputra asmin dharme ucyate,",
  "S06n628:616": "yo yathānirdiṣṭeṣu dharmeṣu pratipadyate |",
  "S06n628:617": "kṣāntisaṃpannasya śāradvatīputra pudgalasya pratipattisthitasya na bhūyo'pāyagamanaṃ bhavati,",
  "S06n628:618": "kṣipraṃ caiṣu dharmeṣu samudāgacchati |",
  "S06n628:619": "na avaramātrakeṇa kuśalamūlena viśvāsamāpattavyam |",
  "S06n628:620": "anikṣiptadhureṇāpi viśvāso na kartavyaḥ,",
  "S06n628:621": "yāvadeṣu dharmeṣu pariniṣpatsyata iti |",
  "S06n628:622": "yaḥ śāradvatīputra eṣu dharmeṣu pariniṣpannaḥ śikṣito labdhakṣāntirna bhūyasā apāyagamanasaṃvartanīyaṃ karma kuryāt |",
  "S06n628:623": "na cāsya bhūyaḥ kausīdyaṃ vā hīnabhāgīyaṃ vā bhavet |",
  "S06n628:624": "nāpi tasya pratyudāvartanabhayaṃ bhavet |",
  "S06n628:625": "nāpi śaithilyamāpadyeta |",
  "S06n628:626": "tatkasya hetoḥ ?",
  "S06n628:627": "parijñāto hi śāradvatīputra tena bhavati saṃkleśaśca vyavadānaṃ ca,",
  "S06n628:628": "dṛṣṭaṃ ca tena yathābhūtaṃ bhavati-sarvadharmā viparyāsasamutthitā abhūtā iti |",
  "S06n628:629": "sa evaṃ samyagdarśī kṣāntisaṃpanno bhavati sūrato'mandavān (?)",
  "S06n628:630": "śīlaviśuddhisthita ācāragocaracāritrasaṃvarasaṃpannaḥ |",
  "S06n628:631": "devā api śāradvatīputra tathārūpebhyaḥ spṛhayanti prāgeva manuṣyāḥ |",
  "S06n628:632": "devānāmapi te tathārūpāḥ sattvāḥ spṛhaṇīyā bhavanti prāgeva manuṣyāṇām |",
  "S06n628:633": "devānāmapi te satkārārhā bhavanti prāgeva manuṣyāṇām |",
  "S06n628:634": "devairapi te rakṣaṇīyā bhavanti prāgeva manuṣyaiḥ |",
  "S06n628:635": "devanāgayakṣarākṣasagaruḍagandharvairapi te rakṣaṇīyā bhavanti,",
  "S06n628:636": "teṣāṃ ca rakṣāvaraṇaguptaye samutsukā bhavantīti ||",
  "S06n628:637": "āryaprajñāpāramitāyāmaupamyaparivarto nāma caturthaḥ ||"
}