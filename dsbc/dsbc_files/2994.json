{
    "2994:0": "mahāyānasaṁgraha prastāvanā 1 abhidharmamāhāyānasūtre bhagavatpurastān mahāyā- nasupraviṣṭabodhisattvena mahāyānamāhātmyodbhāvanār- tham uktaṁ yad uta mahāyānam ārabhya buddhabhagava- tāṁ daśaprakāraviśeṣaviśiṣṭavacanam|",
    "2994:1": "prastāvanā 2 (1)",
    "2994:2": "yad uta buddhabhagavatāṁ (1)",
    "2994:3": "jñeyāśrayaviśeṣaviśiṣṭava- canam|",
    "2994:4": "(2) jñeyalakṣaṇaviśeṣaviśiṣṭavacanam|",
    "2994:5": "(3) jñeya- lakṣaṇapraveśaviśeṣaviśiṣṭavacanam|",
    "2994:6": "(4) tatpraveśahetu- phalaviśeṣaviśiṣṭavacanam|",
    "2994:7": "(5) taddhetuphalabhāvanāpra- bhedaviśeṣaviśiṣṭavacanam|",
    "2994:8": "(6) tatraiva bhāvanāprabhede 'dhiśīlaviśeṣaviśiṣṭavacanam|",
    "2994:9": "(7) adhicittaviśeṣaviśiṣṭavaca- nam|",
    "2994:10": "(8) adhiprajñāviśeṣaviśiṣṭavacanam|",
    "2994:11": "(9) tatphalapra- hāṇaviśeṣaviśiṣṭavacanam|",
    "2994:12": "(10) tatphalajñānaviśeṣaviśiṣṭa- vacanaṁ ca|",
    "2994:13": "eṣā sūtrapadadeśanā mahāyānasya buddhavacanatvam udbhāvayati|",
    "2994:14": "(2) prastāvanā 3 katham udbhāvayati|",
    "2994:15": "- tathā hy etayā deśanayā śrā- vakayāne 'deśitāni daśasthānāni mahāyānato deśitāni|",
    "2994:16": "yad uta (1) ālayavijñānasya jñeyāśrayatā deśitā|",
    "2994:17": "(2) trayāṇāṁ (3) svabhāvānāṁ paratantrasya parikalpitasya pariniṣpannasya ca jñeyalakṣaṇatā deśitā|",
    "2994:18": "(3) vijñaptimātratāyā jñeyalak- ṣaṇapraveśatā deśitā|",
    "2994:19": "(4) ṣaṭpāramitānāṁ tatpraveśahetu- phalatā deśitā|",
    "2994:20": "(5) daśabodhisattvabhūmīnāṁ taddhetupha- labhāvanāprabhedatā deśitā|",
    "2994:21": "(6) bodhisattvasaṁvarasya tatrādhiśīlatā deśitā|",
    "2994:22": "(7) śūraṁgamagaganagañjādisamādhī- nāṁ tatrādhicittatā deśitā|",
    "2994:23": "(8) nirvikalpajñānasyādhipra- jñātā deśitā|",
    "2994:24": "(9) apratiṣṭhitanirvāṇasya tatphalaprahāṇatā deśitā|",
    "2994:25": "(10) trayāṇāṁ buddhakāyānāṁ svābhāvikasya sāṁbhogikasya nairmāṇikasya ca tatphalajñānatā deśitā|",
    "2994:26": "etāni daśasthānāni śrāvakayānād viśiṣṭāni yāni bhagavatā mahāyāna [udbhāvitāni] viśiṣṭaparamāṇi bodhisattvān āra- bhya deśitāni|",
    "2994:27": "tena mahāyānam ārabhya buddhabhagavatāṁ daśaprakā- raviśeṣaviśiṣṭavacanaṁ jñeyam|",
    "2994:28": "prastāvanā 4 (4)",
    "2994:29": "kathaṁ punar etena daśaprakāraviśeṣaviśiṣṭena tathāga- tavacanena mahāyānaṁ buddhavacanam eveti paridīpitaṁ na ca śrāvakayānaṁ mahāyānam iti pratiṣiddham|",
    "2994:30": "- eteṣāṁ hi daśasthānānāṁ deśanā śrāvakayāne na dṛśyate mahāyāne tu dṛśyate|",
    "2994:31": "etāni daśasthānāni mahābodhisaṁ- pādakāni sūpapannānukūlāviruddhāni sarvajñajñānaprāp- taye|",
    "2994:32": "atra gāthe|",
    "2994:33": "āśrayo jñeya(sya)",
    "2994:34": "lakṣaṇaṁ tatpraveśas taddhetupha- laṁ tatprabhedaḥ|",
    "2994:35": "śikṣātrayaṁ tatphalaṁ ca prahāṇaṁ jñānaṁ cāgrayā- nagataṁ viśiṣṭam||",
    "2994:36": "(1) eṣā hi deśanānyatra na dṛśyate eteṣām uttamabodhihe- tudarśanena|",
    "2994:37": "buddhavacanam iṣyate mahāyānaṁ daśasthānadeśana- yā viśiṣṭam||",
    "2994:38": "(2) prastāvanā 5 (5)",
    "2994:39": "kim artham eteṣāṁ daśasthānānām evaṁ kramo deśitaḥ |",
    "2994:40": "- (1) bodhisattvena hi prathamata eva tāvad dharmā- ṇāṁ hetau kauśalyaṁ niśritya pratītyasamutpāde kauśal- yaṁ prāptavyam|",
    "2994:41": "(2) tataḥ paraṁ pratītyasamutpannadhar- māṇāṁ lakṣaṇe kauśalyaṁ prāptavyam|",
    "2994:42": "samāropāpavādān - tadoṣaparivarjane kauśalyāt|",
    "2994:43": "(3) bodhisattvenaivaṁ prayu- ktena tasmin sugṛhītalakṣaṇe prativyadhyam|",
    "2994:44": "tenāvaraṇe- bhyaś cittaṁ vimucyate|",
    "2994:45": "(4) tataḥ paraṁ jñeyalakṣaṇaṁ pratividhya pūrvaprāyogikāḥ ṣaṭpāramitā adhigamena pratipattavyāḥ|",
    "2994:46": "viśuddhādhyāśayaṁ niśritya|",
    "2994:47": "(5) tataḥ (6) paraṁ viśuddhādhyāśayaparigṛhītāḥ ṣaṭpāramitā daśabhū- miṣu prabhedena bhāvyās trikalpāsaṁkhyeyam|",
    "2994:48": "(6-8) tataḥ paraṁ trayo bodhisattvaśikṣāḥ paripūrayitavyāḥ|",
    "2994:49": "(9-10) paripūrayitvā tatphalaṁ nirvāṇam anuttarasamyak- saṁbodhiś cābhisaṁboddhavyā|",
    "2994:50": "evam eteṣāṁ daśasthānā- nāṁ kramo deśitaḥ|",
    "2994:51": "etasyāṁ deśanāyāṁ sarvamahāyānaṁ paripūrṇam|",
    "2994:52": "chapter I (jñeyāśraya)",
    "2994:53": "I.1 tatra tāvat prathamata eva jñeyāśraya ukta ālayavijñā- naṁ|",
    "2994:54": "bhagavatā kutrālayavijñānaṁ deśitam ālayavijñānam iti vyapadeśena|",
    "2994:55": "- bhagavatābhidharmasūtragāthāyām uktam|",
    "2994:56": "anādikāliko dhātuḥ sarvadharmasamāśrayaḥ|",
    "2994:57": "tasmin sati gatiḥ sarvā nirvāṇādhigamo 'pi ca||",
    "2994:58": "(7) iti|",
    "2994:59": "I.2 api ca tasyām evoktam|",
    "2994:60": "ālīnaṁ sarvadharmeṣu vijñānaṁ sarvabījakam|",
    "2994:61": "tasmād ālayavijñānaṁ sadbhyo mayaiva deśitam||",
    "2994:62": "iti|",
    "2994:63": "eṣa tāvad āgamaḥ|",
    "2994:64": "I.3 kiṁ kāraṇaṁ tu tad ālayavijñānam ity ucyate|",
    "2994:65": "- sarvaupapattikasāṁkleśikadharmās tasminn ālīnāḥ phala- bhāvena tac ca teṣv ālīnaṁ hetubhāvenety ālayavijñānam|",
    "2994:66": "atha vā sattvās tadālīnā ātmatvenety ālayavijñānam|",
    "2994:67": "I.4 (8) tac cādānavijñānam ity apy ucyate|",
    "2994:68": "atrāgamaḥ|",
    "2994:69": "yatho- ktaṁ saṁdhinirmocanasūtre|",
    "2994:70": "ādānavijñāna gabhīrasūkṣmo ogho yathā vartati sarvabījo|",
    "2994:71": "bālāna eṣo mayi na prakāśi(te)",
    "2994:72": "mā haiva ātmā parikalpayeyuḥ||",
    "2994:73": "iti|",
    "2994:74": "(triṁśikā) I.5 kiṁ kāraṇam ādānavijñānam ity ucyate|",
    "2994:75": "- (a) sarva- rūpīndriyopādānatvena (b)",
    "2994:76": "sarvātmabhāvopādānāśrayatvena ca|",
    "2994:77": "tathā hi (a) tena pañcarūpindriyāny upādīyante 'vinā- śāya yāvad āyur anuvartate|",
    "2994:78": "(b) pratisaṁdhibandhe ca (9)",
    "2994:79": "tadabhinirvṛttyupādānatvenātmabhāva upādīyate|",
    "2994:80": "evaṁ tad ādānavijñānam ity ucyate|",
    "2994:81": "I.6 tac ca cittam ity apy ucyate|",
    "2994:82": "yathoktaṁ bhagavatā cittaṁ mano 'tha vijñānam iti|",
    "2994:83": "tatra mano dvividham|",
    "2994:84": "(1) samanantarapratyayakāritr- āśrayatvād anantaraniruddhavijñānaṁ mano nāma vijñā- nasyotpādāśrayaḥ|",
    "2994:85": "(2) dvitīyaṁ ca kliṣṭaṁ manaś catur- bhiḥ kleśaiḥ sadā samprayuktaṁ satkāyadṛṣṭyā cāsmimā- nena cātmasnehena cāvidyāyā ca|",
    "2994:86": "etad vijñānasya saṁkle- śāśrayaḥ|",
    "2994:87": "vijñānaṁ yad ekenāśrayenotpadyate dvitīyena tu saṁkli- śyate|",
    "2994:88": "viṣayaprativijñapter vijñānam|",
    "2994:89": "samanantarān mananāc ca mano dvividham|",
    "2994:90": "(10) I.7A kathaṁ punar gamyate tat kliṣṭaṁ mana astīti|",
    "2994:91": "tasminn avidyamāne|",
    "2994:92": "(1) āveṇikyavidyābhāvadoṣo bhavet|",
    "2994:93": "(2) pañ- cabhiś ca sādharmyābhāvadoṣo bhavet|",
    "2994:94": "tathā hi pañcavij- ñānakāyānāṁ sahabhvāśrayāś cakṣurādayaḥ|",
    "2994:95": "(3) niruktya- bhāvadoṣaś ca bhavet|",
    "2994:96": "(4) asaṁjñinirodhasamāpattyoś ca viśeṣābhāvadoṣo bhavet|",
    "2994:97": "tathā hy asaṁjñisamāpattiḥ kli- (11)",
    "2994:98": "ṣṭamanasā prabhāvitā na tu nirodhasamāpattiḥ|",
    "2994:99": "anyathā tayor viśeṣo na syāt|",
    "2994:100": "(5) āsaṁjñikāyāṁ caikajātāv akliṣṭa- tvadoṣo bhaved yadi tatrāhaṁkāro 'smimānaś ca na bha- vetāṁ|",
    "2994:101": "(6) sadā cāhaṁkārasya samudācāra upalabhyate kuśalākuśalāvyākṛtacitteṣu|",
    "2994:102": "anyathākuśalacitta eva tatsa- ṁprayuktatvād asmimānakleśaḥ samudācaren na tu kuśa- lāvyakṛtayoḥ|",
    "2994:103": "tasmāt sahabhūsamudācāreṇa saṁprayukta- samudācāreṇa ca ete doṣā na bhavanti|",
    "2994:104": "I. 7B atra gāthāḥ|",
    "2994:105": "āveṇikyā avidyāyāḥ sādharmayasya ca pañcabhiḥ|",
    "2994:106": "(12) samāpattiviśeṣasya ca nirukteś cābhāvo doṣaḥ||",
    "2994:107": "(1) āsaṁjñike jātisrotasi cāhaṁkārābhāvo doṣaḥ|",
    "2994:108": "ahaṁkārānubandhaś ca sarvathā nopapadyate||",
    "2994:109": "(2) vinā kliṣṭamanasā dvayābhāvaḥ trayavirodhaś ca|",
    "2994:110": "tasminn asati sarvatra cāhaṁkāro na bhavati||",
    "2994:111": "(3) cittavṛttaye sadarthe sadā pratibandhabhūtā|",
    "2994:112": "sarvakālaṁ ca sahabhūr avidyeṣyata āveṇikī||",
    "2994:113": "(4) I. 7C manaḥ kliṣṭatvān nivṛtāvyākṛtaṁ kleśaiś caturbhiḥ sadā saṁprayuktam|",
    "2994:114": "yathā rūparūpyāvacarakleśā etad nivṛtā- vyākṛtam|",
    "2994:115": "rūpārūpyāvacarasya śamathālingitatvān manasas tu sarvakālam anubaddhatvāt|",
    "2994:116": "I.8 cittaśarīraṁ tṛtīyaṁ nopalabhyata ālayavijñānam anta- (13) reṇa|",
    "2994:117": "tena siddham ālayavijñānasya cittatvam|",
    "2994:118": "tasmāt sarvabījakān mano vijñānaṁ ca pravartate|",
    "2994:119": "I.9 tac ca kiṁkāraṇaṁ cittam ity apy ucyate|",
    "2994:120": "citradharma- vāsanābījair ācitatvena|",
    "2994:121": "I.10 kiṁkāraṇaṁ śrāvakayāne tac cittaṁ na deśitam ālaya- vijñānam iti vādānavijñānam iti vā|",
    "2994:122": "- sūkṣmajñeyasaṁ- gṛhītavāt|",
    "2994:123": "na hi śrāvakāḥ sarvajñeyajñānādhikāraḥ|",
    "2994:124": "tas- māt teṣāṁ taddeśanām antareṇāpi jñānaprasiddhyā vimu- ktiprasiddher na deśitaṁ|",
    "2994:125": "bodhisattvās tu sarvajñeya- (14)",
    "2994:126": "jñānādhikārāḥ|",
    "2994:127": "tasmāt teṣāṁ deśitaṁ|",
    "2994:128": "na hi tajjñānam antarena sarvajñajñānaprāptiḥ sukarā|",
    "2994:129": "I.11A punaḥ paryāyena śrāvakayāne 'py ālayavijñānaṁ deśitaṁ |",
    "2994:130": "yathoktam ekottarikāgame tathāgatotpādacaturvidhānuśa- ṁsāsūtre|",
    "2994:131": "“ālayārāmāsu prajāsv [ālayaratāsv] ālayasaṁ- muditāsv ālayābhirāmāsv ālayaprahāṇāya dharme deśya- māne te śuśrūṣanti śrotram avadadhanty ājñācittam upa- sthāpayanti dharmasyānudharmaṁ pratipadyante|",
    "2994:132": "tathā- gatasya loke prādurbhāvād ayam āścaryo 'dbhuto dharmo 'pi loke prādurbhavati“ ti|",
    "2994:133": "anena paryāyena śrāvakayāne 'py ālayavijñānam udbhāvitam|",
    "2994:134": "I.11B (15) mahāsaṁghikāgameṣv api mūlavijñānam iti paryāyena tad eva deśitaṁ|",
    "2994:135": "yathā vṛkṣo mūla āśritaḥ|",
    "2994:136": "I. 11C mahīśāsakāgameṣv apy āsaṁsārikaskandhā iti paryāyena tad eva deśitaṁ|",
    "2994:137": "kvacid dhi kadā cid rūpaṁ ca cittaṁ coparataṁ dṛśyate na tv ālayavijñāna uparataṁ tadbījam|",
    "2994:138": "I.11D āryasthavirāgameṣv apy uktaṁ|",
    "2994:139": "bhavāṅgaṁ darśanaṁ cāpi jñānam āvarjanaṁ tathā|",
    "2994:140": "iñjitaṁ ca punaḥ prekṣā pravartanaṁ ca saptamam||",
    "2994:141": "iti|",
    "2994:142": "I. 12 (16) tasmād yaj jñeyāśrayasyādānavijñānatvaṁ cittatvam āla- yatvaṁ mūlavijñānatvam āsaṁsārikaskandhatvam bhavā- ṅgatvaṁ ca deśitaṁ tad ālayavijñānam ālayavijñānamahā- rājapathotkṛṣṭam eva|",
    "2994:143": "I. 13A apareṣām evaṁ bhavati|",
    "2994:144": "cittaṁ mano vijñānam ity ekār- tham eva|",
    "2994:145": "atra bhinnavyañjanatvam iti|",
    "2994:146": "tan nopapadyate|",
    "2994:147": "manovijñānayor bhinnārthopalambhāt|",
    "2994:148": "tasmāc cittam api bhinnārthaṁ bhavati|",
    "2994:149": "I. 13B (17) apareṣāṁ caivaṁ bhavati|",
    "2994:150": "yad bhagavatoktam ālayārā- māḥ prajā iti vistareṇa tatra pañcopādānaskandhā ālaya ucyata iti|",
    "2994:151": "anyeṣāṁ ca rāgasahitasukhavedanālaya iti|",
    "2994:152": "anyeṣāṁ ca satkāyadṛṣṭir ālaya iti|",
    "2994:153": "teṣāṁ tv ālayavijñāna- saṁmūḍhānām āgamādhigamata evaṁ bhavati|",
    "2994:154": "śrāvakayā- navyavasthāpitayuktyā ca teṣāṁ tadvyavasthānaṁ nāyuk- tam|",
    "2994:155": "tadasaṁmūḍhānāṁ tu tadālayavyavasthānam ālayavi- jñānaṁ parigṛhya sutrāṁ vyavasthāpitam|",
    "2994:156": "I. 13C (18) kathaṁ sutarām|",
    "2994:157": "(1) tathā hi pañcopādānaskandhā dur- gatiṣv atiduḥkhitāsu jātānāṁ pratikūlāḥ|",
    "2994:158": "tena teṣv atya- niṣṭeṣu ta ālīnā na yujyante|",
    "2994:159": "yasmāt te nityaṁ tadviyogam evecchanti|",
    "2994:160": "(2) rāgasahitasukhavedanā ca caturthād dhyā- nāt param uttareṣv avidyamānā tadupetasattvānāṁ prati- kūlā|",
    "2994:161": "tatrāpi ta ālīnā na yujyante|",
    "2994:162": "(3) satkāyadṛṣṭiś ceha- dhārmikānāṁ nairātmyādhimuktānāṁ pratikūlā|",
    "2994:163": "tasmāt tatrāpi ta ālīnā na yujyante|",
    "2994:164": "ālayavijñānasya tv antarātmabhāvatvā bhyupagame (1)",
    "2994:165": "'tiduḥkhitagatiṣu jātā duḥkhaskandhavināśam icchamānā apy ālayavijñāna ātmasnehanānubaddhās tadvināśaṁ na jātv icchanti|",
    "2994:166": "(2) caturthāc ca dhyānāt param uttareṣu jātāḥ rāgasahitasukhena pratikūlā apy ālayavijñāna ātma- bhāvasnehanānubaddhā eva|",
    "2994:167": "(3) evaṁ cehadhārmikā nairāt- myādhimuktā ātmadṛṣṭyā pratikūlā apy ālayavijñāna ātma- bhāvasnehanānubaddhā eva|",
    "2994:168": "evaṁ saty ālayavijñānasyāla- (19)",
    "2994:169": "yatvavyavasthānaṁ sutarāṁ siddham|",
    "2994:170": "I. 14 idaṁ tāvad ālayavijñānasya paryāyavyavasthānam|",
    "2994:171": "tato 'sya lakṣaṇavyavasthānam kathaṁ draṣṭavyam|",
    "2994:172": "tat samāsatas trividhaṁ|",
    "2994:173": "svalakṣaṇavyavasthānaṁ hetu- tvavyavasthānaṁ phalatvavyavasthānaṁ ca|",
    "2994:174": "(1) tatrālayavi- jñānasya svalakṣaṇaṁ yat sarvasāṁkleśikadharmavāsanān niśritya tadutpādanimittatvaṁ bījaparigrahasaṁyogena|",
    "2994:175": "(2) tatra hetutvalakṣaṇaṁ yat teṣām eva sāṁkleśikadhar- māṇāṁ tad evālayavijñānam evaṁ sarvabījakaṁ sarvakā- laṁ hetutvenopasthitam|",
    "2994:176": "(3) tatra phalatvavyavasthānam eva yad ālayavijñānaṁ teṣām eva sāṁkleśikadharmāṇām (20)",
    "2994:177": "anādikālikavāsanān niśrityotpannam|",
    "2994:178": "I. 15 katamā punar iyaṁ vāsanocyate|",
    "2994:179": "asya ca vāsanety abhi- dhānasya kim abhidheyam|",
    "2994:180": "taddharmasahotpādanirodhaṁ niśritya yat tadjanakanimittatvaṁ tad abhidheyam|",
    "2994:181": "tadya- thā tilānāṁ puṣpabhāvanā|",
    "2994:182": "tilapuṣpasahotpādanirodhena hi tilās tadgandhāntarotpādanimittatvā bhavanti|",
    "2994:183": "rāgādicari- tānāṁ ca rāgādivāsanā|",
    "2994:184": "rāgādisahotpādanirodhena hi cit- taṁ tannimittatvaṁ bhavati|",
    "2994:185": "bahuśrutānāṁ ca bahuśruta- vāsanā|",
    "2994:186": "tacchrutamanasikārasahotpādanirodhena hi cittaṁ tajjalpanimittatvaṁ bhavati|",
    "2994:187": "tadvāsanāparigraheṇa dhar- madhara iti|",
    "2994:188": "evam ālayavijñāne 'pi tathāyogena draṣṭav- yam|",
    "2994:189": "(21) I. 16 kiṁ punar ālayavijñāne tāni sāṁkleśikadharmabījāni pratyekaṁ pṛthag vā vasanty apṛthag vā|",
    "2994:190": "- tāni na dravyataḥ pṛthak tatra vasanti na cāpṛthak|",
    "2994:191": "api tu tatho- tpadyamānaṁ yad ālayavijñānaṁ tadutpādaśaktiviśeṣakaṁ tat sarvabījakam ucyate|",
    "2994:192": "I. 17 (22) kathaṁ punas tasyālayavijñānasya teṣāṁ ca sāṁkleśi- kadharmāṇāṁ samakālānyonyahetutvaṁ draṣṭavyam|",
    "2994:193": "- tadyathā dīpasya jvālavartyutpādadahanaṁ samakālam anyonyam|",
    "2994:194": "naḍakalāpaś ca samakālam anyonyam āśritya na patati|",
    "2994:195": "evam atrāpy anyonyahetutvaṁ draṣṭavyam|",
    "2994:196": "yathālayavijñānaṁ sāṁkleśikadharmāṇāṁ hetuḥ (tathā)",
    "2994:197": "sāṁkleśikadharmāś cālayavijñānasya|",
    "2994:198": "tathā hetupratyayo vyavasthāpyate 'nyahetupratyayanupalambhāt|",
    "2994:199": "I.18 kathāṁ punar apṛthagavividhavāsanā pṛthagvividhadhar- māṇāṁ hetur bhavati|",
    "2994:200": "- tadyathā vividhasāraṅgavikṛ- tavastraṁ citritam adṛśyamānaṁ yadi raṅgabhājane pravi- śati tadā raṅgānāṁ pṛthaganekavividhabhedān vastre saṁ- darśayati|",
    "2994:201": "evam ālayavijñānaṁ vividhavāsanāparibhāvitaṁ vāsanāvasthāyām avividham api phalābhinirvartanaraṅga- bhājanābhimukhe 'pramāṇavividhadharmān saṁdarśayati|",
    "2994:202": "(23) I.19 ayaṁ mahāyāne sūkṣmaparamagambhīraḥ pratītyasamut- pādaḥ|",
    "2994:203": "samāsato dvayaḥ pratītyasamutpādaḥ|",
    "2994:204": "svabhāvavi- bhāgika iṣṭāniṣṭavibhāgikaś ca|",
    "2994:205": "tatra ya ālayavijñānaṁ saṁniśritya dharmāṇām utpādaḥ sa svabhāvavibhāgikaḥ|",
    "2994:206": "vividhasvabhāvavibhāgapratyayabhāvatvāt|",
    "2994:207": "yo dvādaśāṅga- pratītyasamutpādaḥ sa iṣṭāniṣṭavibhāgikaḥ|",
    "2994:208": "sugatidurgatī- ṣṭāniṣṭavividhātmabhāvavibhāgapratyayabhāvatvāt|",
    "2994:209": "I.20 (24) tatrālayavijñāne prathame pratītyasamutpāde saṁmūḍhā prakṛtihetutvaṁ vā kalpayanti|",
    "2994:210": "pūrvakṛtahetutvaṁ vā kalpayanti|",
    "2994:211": "īśvaraniramāṇahetutvaṁ vā kalpayanti|",
    "2994:212": "ātma- hetutvaṁ vā kalpayanti|",
    "2994:213": "ahetvapratyayatvaṁ vā kalpa- yanti|",
    "2994:214": "dvitīye ca pratītyasamutpāde saṁmūḍhā ātmānaṁ kartāraṁ ca bhoktāraṁ ca kalpayanti|",
    "2994:215": "tadyathānekajātyandhāḥ santi|",
    "2994:216": "te ca naiva hastinaṁ (25)",
    "2994:217": "dṛṣṭavantaḥ|",
    "2994:218": "teṣāṁ kaścid dhastinaṁ darśayati|",
    "2994:219": "te jāty- andhās tasya hastinaḥ śuṇḍāṁ vā spṛśanti dantaṁ vā karṇaṁ vā pādaṁ vā vāladhiṁ vā pṛṣṭhavaṁśaṁ vā|",
    "2994:220": "teṣāṁ pṛcchati kīdṛśo hastīti|",
    "2994:221": "āha laṅgalīṣeveti vā musala iveti vā śūrpa iveti vā ulūkhaleveti vā saṁmārjanīveti vā śaila iveti vā|",
    "2994:222": "evam atremaṁ dvividhaṁ pratītyasamutpādam ajānanto 'vidyayā jātyandhabhūtāḥ prakṛtiṁ vā kalpayanti pūrvakṛ- taṁ veśvaraṁ vātmānaṁ vāhetuṁ vā kartāraṁ vā bhok- tāraṁ vālayavijñānasya hastisthānīyasya svabhāvaṁ hetu- tvaṁ phalatvaṁ cājānantaḥ|",
    "2994:223": "I. 21 samāsata ālayavijñānaṁ vipākavijñānasarvabījakasva- bhāvam|",
    "2994:224": "tena saṁgṛhītāḥ traidhātukāḥ sarvakāyāḥ sarva- gatayaś ca|",
    "2994:225": "I.22 (26) atra gāthāḥ|",
    "2994:226": "bāhyam adhyātmam avyaktaṁ dvayaṁ sāṁvṛtam eva ca|",
    "2994:227": "paramārthaṁ ca tatsarvaṁ bījaṁ ṣaḍvidham iṣyate||",
    "2994:228": "(1) kṣaṇikaṁ sahabhūkaṁ tat saṁtānānuvṛd iṣyate|",
    "2994:229": "niyataṁ pratyayāpekṣaṁ svaphalasyaiva sādhanam||",
    "2994:230": "(2) I. 23 dhruve 'vyākṛtabhāvye ca bhāvakasaṁnibandhake|",
    "2994:231": "bhāvanā na tadanyeṣu vāsanālakṣaṇaṁ hi tad||",
    "2994:232": "(1) ṣaṇṇānāṁ nāsti saṁbandhas trayabhedaviruddhataḥ|",
    "2994:233": "kṣaṇasahabhvabhāvatvād jātyāṁ cānyaprasaṅgataḥ||",
    "2994:234": "(2) I. 24 (27) te bāhyādhyātmike bīje janakākṣepake mate|",
    "2994:235": "aropitamṛtākṣepād antareṣor apātavat||",
    "2994:236": "ante svarasanāśataḥ||",
    "2994:237": "I. 25 yathā bāhyāni bījāni na tathādhyātmikāni bījānīti punar gāthe|",
    "2994:238": "bāhyam avāpitaṁ vāpi bījaṁ nādhyātmam iṣyate|",
    "2994:239": "śrutādivāsanāsatyāṁ phalotpattiḥ na yujyate||",
    "2994:240": "(1) kṛtākṛtavyayāvāptyoḥ doṣaprasaṅgabādhanāt|",
    "2994:241": "adhyātmapratyayaṁ bāhyaṁ yad dhy eva vāsanāśri- tam||",
    "2994:242": "(2) I. 26 (28) punar yāny anyāni pravṛttivijñānāni tāni sarvakāyagatiṣv aupabhogikāni draṣṭavyāni|",
    "2994:243": "yathoktaṁ madhyāntavibhāga- gāthāyām|",
    "2994:244": "ekaṁ pratyayavijñānaṁ dvitīyam aupabhogikam|",
    "2994:245": "upabhogaparicchedaprerakās tatra caitasāḥ||",
    "2994:246": "iti|",
    "2994:247": "I. 27 te vijñāne 'nyonyapratyaye|",
    "2994:248": "mahāyānābhidharmasūtre gāthāyām uktam|",
    "2994:249": "sarvadharmā hi ālīnā vijñāne teṣu tat tathā|",
    "2994:250": "anyonyaṁ phalabhāvena hetubhāvena sarvadā||",
    "2994:251": "iti|",
    "2994:252": "I. 28 (29) yadi te vijñāne anyonyaṁ hetupratyaye prathame pratī- tyasamutpāde tarhi dvitīye pratītyasamutpāde kaḥ pratyaya iti ced adhipatipratyayaḥ|",
    "2994:253": "punaḥ ṣaḍ vijñānāni katividhaiḥ pratyayair utpadyanta iti ced adhipatyālambanasamananta- rapratyayair utpadyante|",
    "2994:254": "teṣāṁ trividhānāṁ pratītyasamu- tpādānām āsaṁsārikasya ceṣṭāniṣṭagatikasya caupabhogi- kasya ca catvāraḥ pratyayāḥ|",
    "2994:255": "I. 29 (30) etad vyavasthānam ālayavijñānasya paryāyeṇa lakṣaṇena ca|",
    "2994:256": "kathaṁ gamyata ālayavijñānam evaivaṁparyāyair deśi- tam evaṁlakṣaṇaṁ ca na tu pravṛttivijñānāni tatheti|",
    "2994:257": "na hy evaṁvyavasthāpitam ālayavijñānam antarena saṁkleśaś ca vyavadānaṁ ca yujyete|",
    "2994:258": "na kleśakarmajanmasaṁkleśo yujyate|",
    "2994:259": "na ca laukikalokottaravyavadānaṁ yujyate|",
    "2994:260": "I.30 (31) kathaṁ kleśasaṁkleśo na yujyate|",
    "2994:261": "ṣaḍvijñānakāyeṣu hi kleśopakleśavāsanā bījatvena kṛtā na yujyante|",
    "2994:262": "tathā hi (1) yac cakṣurvijñānaṁ yair rāgādikleśopakleśaiḥ sahotpannaṁ niruddhaṁ ca tad eva tair bhāvitaṁ syur bījabhāvena na tv anyat|",
    "2994:263": "tasmiṁś cakṣurvijñāne niruddhe 'nyavijñānāntarāyite na vāsanā na ca vāsanāśraya upala- bhyate|",
    "2994:264": "asataś cakṣurvijñānāt pūrvaniruddhād anyavijñānā- ntarāyitāt sarāgāder utpādo na yujyate'satas tasmād atītāt|",
    "2994:265": "yathātītakarmato vipākaphalasyotpādaḥ|",
    "2994:266": "tasmiṁś ca cakṣurvijñāne rāgādisahabhuvi vāsanā na yujyate|",
    "2994:267": "(2) na tāvad rāge|",
    "2994:268": "rāgasya tadāśritatvād adhruvat- vāc ca|",
    "2994:269": "(3) na cānyeṣu vijñāneṣu|",
    "2994:270": "teṣāṁ pṛthagāśrayatvāt sahotpādanirodhābhāvāc ca|",
    "2994:271": "(4) na ca svabhāve|",
    "2994:272": "svabhā- vasya sahotpādanirodhābhāvāt|",
    "2994:273": "tasmān na cakṣurvijñānaṁ rāgādikleśopakleśavāsanābhir bhāvitaṁ yujyate|",
    "2994:274": "na ca tad vijñānaṁ vijñānena bhāvitaṁ yujyate|",
    "2994:275": "yathā cakṣurvijñānaṁ tathāvaśiṣṭāni pravṛttivij- (32)",
    "2994:276": "I. 31 yac cāsaṁjñikottarabhūmeś cyavitvehotpannānāṁ kleśo- pakleśakliṣṭaṁ vijñānaṁ prathamata utpadyate tad apy abījam utpadyeta sāśrayāyās tadvāsanāyā atītābhāvāt|",
    "2994:277": "I. 32 kleśapratipakṣavijñāna utpanne tadanyāni sarvāni lauki- kavijñānāni niruddhāni|",
    "2994:278": "ālayavijñānam antareṇa kleśopa- (33)",
    "2994:279": "kleśabījaṁ tatpratipakṣavijñāna ayuktaṁ|",
    "2994:280": "svabhāvavimuk- tatvāt kleśaiś ca sahotpadanirodhābhāvāt|",
    "2994:281": "paścāt punar laukikavijñānam utpadyate|",
    "2994:282": "cirātītāyām abhāvāyāṁ sāśra- yāyāṁ tadvāsanāyām abījam utpadyetālayavijñānam anta- reṇa|",
    "2994:283": "tasmād ālayavijñānam antareṇa kleśasaṁkleśo na yujy- ate|",
    "2994:284": "I.33 kathaṁ karmasaṁkleśo na yujyate|",
    "2994:285": "- saṁskārapra- tyayasya vijñānasyāyuktatvāt|",
    "2994:286": "tasmiṁś cābhāve upādāna- pratyayasya bhavasyāyuktatvāt|",
    "2994:287": "I. 34A kathaṁ janmasaṁkleśo na yujyate|",
    "2994:288": "- pratisaṁdhiban- dhāyuktatvāt|",
    "2994:289": "I. 34B (34) asamāhitabhūmeś cyutvāntarābhavāvasthitaṁ manaḥ kliṣṭena manovijñānena pratisaṁdhiṁ badhnāti|",
    "2994:290": "tat tu kliṣṭaṁ manovijñānam antarābhave nirudhyate vijñānaṁ ca kalalatvena mātur kukṣau saṁmūrcchati|",
    "2994:291": "(35) (1) yadi tad eva manovijñānaṁ saṁmūrcchati tat saṁmūrcchitam āśritya manovijñānaṁ mātur kukṣau pravarteta|",
    "2994:292": "tena dve manovijñāne mātur kukṣau saha pravarteyātāṁ|",
    "2994:293": "(2) tac ca saṁmūrcchitaṁ manovijñānaṁ manovijñānatvenāyuktaṁ|",
    "2994:294": "sarvakālakliṣṭāaśrayatvān mano- vijñānālambanānupalambhāc ca|",
    "2994:295": "(3) syād api tan manovi- jñānaṁ saṁmūrcchitaṁ kiṁ tat saṁmūrcchitaṁ manovi- jñānaṁ sarvabījakam āhosvid yat tadāśritya pravṛttam|",
    "2994:296": "yadi yat saṁmūrcchitaṁ tat sarvabījakaṁ tenālayavijñānam eva paryāyena vyavasthāpitaṁ manovijñānam iti|",
    "2994:297": "atha tadāśritaṁ sarvabījakaṁ tena yad āśrayabhāvena hetubhū- taṁ vijñānaṁ tad api na sarvabījakaṁ|",
    "2994:298": "yac cāśritaṁ phalabhūtaṁ tādṛśaṁ sarvabījakam ayuktam|",
    "2994:299": "tasmād etat siddhaṁ yat saṁmūrcchitaṁ vijñānaṁ tan na manovijñānam api tu vipākavijñānaṁ tac ca sarvabī- jakam iti|",
    "2994:300": "I. 35 baddhapratisaṁdhīnāṁ ca rūpindriyasaṁparigrāhakaṁ vipākavijñānād anyan nopapadyate|",
    "2994:301": "pratiniyatāśrayatvād adhruvatvāc ca tadanyavijñānānāṁ|",
    "2994:302": "na ca rūpīndriyāny avijñānāni yujyante|",
    "2994:303": "I. 36 (36) yad vijñānaṁ ca nāmarūpaṁ cānyonyaniśrayayogena naḍakalāpavad vartete tad apy ayuktaṁ vipākavijñānam antareṇa|",
    "2994:304": "I.37 anyaś ca vijñānāhāro 'yukto bhūtānāṁ sattvānāṁ|",
    "2994:305": "na hi vipākavijñānam antareṇa ṣaḍvijñānānyatamena traidhātu- kānāṁ bhūtānāṁ sattvānām āhārakaraṇaṁ dṛśyate|",
    "2994:306": "I. 38 (37) itaś ca cyutvā samāhitabhūmāv upapadyamānaḥ kliṣṭā- samāhitamanovijñānena pratisaṁdhiṁ badhnāti|",
    "2994:307": "tasya tu kliṣṭāsamāhitacittasya tadbhūmikasyāntareṇa vipākavijñā- naṁ tadanyad bījakaṁ nopapadyate|",
    "2994:308": "I. 39 punaś cārūpyadhātāv upapannānāṁ kliṣṭakuśalacittānām antareṇa sarvabījakavipākavijñānaṁ na bījaṁ bhaven na cādhāro bhavet kliṣṭakuśalacittānāṁ|",
    "2994:309": "I. 40 tatraiva ca lokottaracittasaṁmukhīkaraṇe tadanyalauki- kacittaṁ nirudhyata iti sā gatir vyāvṛttā eva bhavet|",
    "2994:310": "I. 41 (38) naivasaṁjñānāsaṁjñāyatane copapannānām ākiṁcanyā- yatanalokottaracittasya sākṣātkaraṇe teṣāṁ dvaye gatī vyāvṛtte bhavetāṁ|",
    "2994:311": "na hi tallokottaravijñānaṁ naivasaṁ- jñānāsaṁjñāyatanagatyāśrayaṁ na cākiṁcanyāyatanagatyā- śrayaṁ naiva ca nirvāṇagatyāśrayaṁ yuktaṁ|",
    "2994:312": "I. 42 cyavamānasya ca sukṛtakāriṇo vā duṣkṛtakāriṇo vādho vordhvaṁ vā krameṇāśrayaśītībhāvo na yujyate antareṇā- layavijñānaṁ|",
    "2994:313": "tasmāj janmasaṁkleśo 'py antareṇa sarva- bījakaṁ vipākavijñānaṁ na yujyate|",
    "2994:314": "I.43 (39) kathaṁ ca laukikavyavadānaṁ na yujyate|",
    "2994:315": "- (1) tathā hi kāmebhyo 'vītarāgo 'prāptarūpāvacaracittaḥ kāmāvacareṇaiva kuśalacittena kāmarāgavigamāya prayuj- yate|",
    "2994:316": "tac ca kāmāvacaraṁ prāyogikaṁ cittaṁ rūpāvacara- cittasahotpādanirodhābhāvāt tadabhāvitaṁ tadbījaṁ na yujyate|",
    "2994:317": "(2) tac ca rūpāvacaracittam atītaṁ bahujanmasv anyacit- tāntarāyitaṁ tasya samāhitacittasya bījatvena na yujyate|",
    "2994:318": "abhāvāt|",
    "2994:319": "(3) tasmāt siddham etad yat tasya samāhitarūpāvacara- cittasya tat sarvabījakavipākavijñānaṁ paraṁparāgataṁ hetupratyayas tat tu kuśalacittaṁ prāyogikam adhipatipra- tyayaḥ|",
    "2994:320": "evaṁ sarvāsv api vairāgyabhūmiṣu yathāyogaṁ jñātavyaṁ|",
    "2994:321": "[evaṁ laukikavyavadānam antareṇa sarvabījakaṁ vipā- (40)",
    "2994:322": "kavijñānaṁ na yujyate|",
    "2994:323": "] I. 44 (41) (evaṁ lokottaravyavadānam apy antareṇa sarvabījakaṁ vipākavijñānaṁ na yujyate|",
    "2994:324": ") kathaṁ lokottaravyavadānaṁ na yujyate|",
    "2994:325": "- yathoktaṁ bhagavatā “parataś ca ghoṣaṁ niśritya pra- tyātmaṁ ca yoniśomanasikāraṁ niśritya taddhetoḥ sam- yagdṛṣṭir utpadyata“ iti|",
    "2994:326": "tena paraghoṣamanasikāreṇa śrotravijñānaṁ vā bhāvitaṁ bhaved manovijñānaṁ vā tadubhaye vā|",
    "2994:327": "tatra teṣu dharmeṣu yoniśomanasikāre śrotravijñānaṁ tāvan notpadyate|",
    "2994:328": "manovijñānaṁ ca para- vijñānavikṣepāntarāyitam|",
    "2994:329": "yadi yoniśomanasikārasaṁpra- yuktaṁ cittam utpadyate tadā tac ciraniruddhātītamano- vijñānaṁ śrutavāsanābhāvitaṁ saha vāsanayā nāsti|",
    "2994:330": "kutaḥ punaḥ paścāt tadbījakaṁ cittaṁ yoniśomanasikārasaṁpra- yuktam utpadyeta|",
    "2994:331": "yac ca tad yoniśomanasikārasaṁprayuktaṁ laukikacittam tat samyagdṛṣṭisaṁprayuktalokottaracittena na kadā cana sahotpadyate ca nirudhyate ca|",
    "2994:332": "tasmān na tena bhāvitaṁ|",
    "2994:333": "abhāvitatvāc ca tadbījaṁ na yujyate|",
    "2994:334": "tena lokottaravyavadānam apy antareṇa sarvabījakaṁ vipākavijñānaṁ na yujyate|",
    "2994:335": "tatra śrutavāsanayā tadbīja- parigrahāyuktatvāt|",
    "2994:336": "I.45 (42) punas tu kathaṁ sarvabījakavipākavijñānaṁ saṁkleśa- hetubhūtaṁ tatpratipakṣasya lokottaracittasya bījaṁ bha- vet|",
    "2994:337": "na ca lokottaracittam ucitaṁ|",
    "2994:338": "tasmāt tadvāsanā nai- vāsti|",
    "2994:339": "asatyāṁ tadvāsanāyāṁ kasmād bījāt tad utpadyate vaktavyaṁ|",
    "2994:340": "- suviśuddhadharmadhātuniṣyandaśrutavāsanābījāt tad ut- padyate|",
    "2994:341": "I. 46 yā ca śrutavāsanā kiṁ sā ālayavijñānasvabhāvā na vā|",
    "2994:342": "yady ālayavijñānasvabhāvā tadā kathaṁ tatpratipakṣasya (43)",
    "2994:343": "bījaṁ bhavet|",
    "2994:344": "atha na tatsvabhāvā 'tas tacchrutavāsanā- bījasya ka āśrayo dṛśyate|",
    "2994:345": "- buddhānāṁ bodhiṁ prāpya yā śrutavāsanā kasmiṁś cid āśraye pravartate sā sahasthānayogena vipākavijñāne pravartate|",
    "2994:346": "yathā kṣīrodakaṁ|",
    "2994:347": "na tu sā ālayavijñānaṁ tatpratipakṣasya bījatvāt|",
    "2994:348": "I.47 tatra mṛduvāsanāṁ niśritya madhyavāsanā bhavati|",
    "2994:349": "madhyavāsanāṁ niśrityādhimātravāsanā bhavati|",
    "2994:350": "bahulīkṛ- taśrutacintābhāvanānuyuktatvāt|",
    "2994:351": "I. 48 (44) tac ca śrutavāsanābījaṁ mṛdumadhyādhimātram api dharmakāyabījaṁ jñātavyam|",
    "2994:352": "ālayavijñānaprātipakṣika- tvena ca nālayavijñānasaṁgṛhītaṁ lokottarasuviśuddhadha- rmadhātuniṣyandatvena ca laukikam api lokottaracittasya bījaṁ bhavati|",
    "2994:353": "tad dhy anutpanne 'pi lokottaracitte kleśaparyavasthā- naprātipakṣikam apāyagatiprātipakṣikaṁ sarvaduṣkṛtaviśa- raṇaprātipakṣikaṁ|",
    "2994:354": "buddhabodhisattvasamavadhānānulo- mikaṁ|",
    "2994:355": "laukikam api dharmakāyasaṁgṛhītaṁ jñātavyam ādikarmikānāṁ bodhisattvānāṁ vimuktikāyasaṁgṛhītaṁ ca śrāvakapratyekabuddhānāṁ|",
    "2994:356": "tat tu nālayavijñānaṁ dharmakāyavimuktikāyasaṁgṛhī- taṁ yathā yathā mṛdumadhyādhimātraṁ krameṇa vardhate tathā tathā vipākavijñānaṁ cāpacitam āśrayaś ca parāvṛtto bhavati|",
    "2994:357": "sarvathā ca parāvṛtta āśraye tad vipākavijñānaṁ sarvabījakam abījaṁ bhavati sarvathā ca prahīṇaṁ|",
    "2994:358": "I. 49 (45) tat punaḥ katham ālayavijñānaṁ yathā kṣīrodakaṁ tathānālayavijñānasahacāri sarvathāpacitaṁ bhavati|",
    "2994:359": "- yathā haṁsenodake pītaṁ kṣīraṁ|",
    "2994:360": "yathā ca laukikavīta- rāge 'samāhitabhūmikavāsanāyām apacitāyāṁ samāhita- bhūmikavāsanāyāṁ ca vṛddhāyām āśrayaḥ parāvṛttaḥ|",
    "2994:361": "I. 50 nirodhasamāpattisamāpannānām api “vijñānam anapa- krāntam“ ity uktatvāc ca|",
    "2994:362": "tatra vipākavijñānam evānapa- krāntaṁ yuktaṁ|",
    "2994:363": "na hi nirodhasamāpattis tatpratipakṣeṇo- tpannā|",
    "2994:364": "I. 51 (46) na cāpi tadvyutthitānāṁ vijñānotpādaḥ|",
    "2994:365": "vipākavijñāne hi samucchinne nānyatra pratisaṁdher abhinirvṛttir bha- vati|",
    "2994:366": "I.52 I. 53 yaś ca manovijñānāstitvena nirodhasamāpattiḥ sacittakā iti cintayati tasyāpi tad cittam ayuktaṁ|",
    "2994:367": "(I) (1) samāpat- tyayuktatvāt|",
    "2994:368": "(II) (2) ālambanākārānupalabdheḥ|",
    "2994:369": "(III) (3) kuśalamūlasaṁprayuktatvād (4)",
    "2994:370": "akuśalāvyākṛtāyogena|",
    "2994:371": "(IV) (47) (5)",
    "2994:372": "saṁjñāvedanāsamudācārāt (6)",
    "2994:373": "sparśopalabdheḥ|",
    "2994:374": "(V) (6) samādhau tacchakteḥ (7)",
    "2994:375": "saṁjñāsamucchedamātreṇa|",
    "2994:376": "(VI) (8) cetanāśraddhādikuśalamūlasamudācārāt|",
    "2994:377": "(VII) (9) āśrayād āśritabhedāyogāt|",
    "2994:378": "(VIII) (10) upamāsti- tvāt|",
    "2994:379": "(IX) (10) na sarvatragatvāt tathābhāvāc ca|",
    "2994:380": "I.54 kuśalākuśalāvyākṛtatānupapattes tad apy ayuktam|",
    "2994:381": "I.55 yat punā rūpacittānantarotpādasya dharmānāṁ bījatvaṁ kalpayati tad api pūrvavan nopapadyate|",
    "2994:382": "uparitaś cārūpyā- saṁjñikāc cyutasya nirodhasamāpatteś ca vyutthitasya tan na yujyate|",
    "2994:383": "arhataś cāntyacittasyāpi na yujyata ṛta sama- nantarapratyayatvayogyāt|",
    "2994:384": "I.56 (48) evaṁ sarvabījakaṁ vipākavijñānam antareṇa na saṁkleśo na ca vyavadānaṁ yujyate|",
    "2994:385": "tena siddhaṁ tasyāstitvaṁ yathoktalakṣaṇaṁ ca|",
    "2994:386": "I. 57 atra gāthāḥ|",
    "2994:387": "bodhisattvaḥ śubhe citte pañcavijñānavarjite|",
    "2994:388": "apanītatadanye kiṁ citte karoti vartanaṁ||",
    "2994:389": "(1) prapakṣaś cet parāvṛttiḥ aprahāṇān na yujyate|",
    "2994:390": "bhaved dhetuphalābhedar sacet prahāṇam eva saḥ||",
    "2994:391": "(2) mukte bīje 'svabhāve vā parāvṛttir yadīṣyate|",
    "2994:392": "tadabhāve dvayābhāvāt parāvṛttir na yujyate||",
    "2994:393": "(3) (49) I. 58 kaḥ punar asyālayavijñānasya prabhedaḥ|",
    "2994:394": "- samāsatas trividhaś caturvidhaś ca draṣṭavyaḥ|",
    "2994:395": "tatra trividhas trivi- dhavāsanāviśeṣena|",
    "2994:396": "(1) abhilāpavāsanāviśeṣena (2)",
    "2994:397": "ātmadṛṣ- ṭivāsanāviśeṣena (3)",
    "2994:398": "bhavāṅgavāsanāviśeṣena ca|",
    "2994:399": "I. 59 (50) caturvidhas tv ākṣepaprabhedena vipākaprabhedena nimittatvaprabhedena lakṣaṇaprabhedenaiva ca|",
    "2994:400": "(1) tatrākṣepaprabhedo yan navotpannavāsanam|",
    "2994:401": "tasminn asati saṁskārapratyayaṁ vijñānam upādānapratyayaś ca bhavo na yujyate|",
    "2994:402": "(2) tatra vipākaprabhedo yat saṁskārabhavapratyayena gatiṣu vipakvaṁ|",
    "2994:403": "tasminn asati bījābhāvena paunarbhavi- kadharmānām utpādo na yujyate|",
    "2994:404": "(3) tatra nimittatvaprabhedo yat tad eva manasātmagrā- hanimittatvaṁ|",
    "2994:405": "tasminn asati manasātmagrāhālambanaṁ na yujyate|",
    "2994:406": "(4) tatra lakṣaṇaprabhedo yat tasyaiva sādhāraṇalakṣaṇam asādhāraṇakṣaṇaṁ ca|",
    "2994:407": "nirveditotpādabījalakṣaṇaṁ save- ditotpādabījalakṣaṇaṁ ca|",
    "2994:408": "I. 60 (51) sādhāraṇaṁ yad bhājanalokabījaṁ|",
    "2994:409": "asādhāraṇaṁ tu yat pratyātmāyatanabījaṁ|",
    "2994:410": "yat sādhāraṇaṁ tan nirveditotpā- dabījaṁ|",
    "2994:411": "yad asādhāraṇaṁ tat saveditotpābījaṁ|",
    "2994:412": "pratipakṣa utpanne 'sādhāraṇasya vipakṣasya nirodhaḥ|",
    "2994:413": "sādhāraṇasya tu paravikalpaparigṛhītasya darśanaṁ viśud- dham bhavati|",
    "2994:414": "yathā yogināṁ nānādhimuktyaikavastuni nānādṛśyam upalabdhaṁ|",
    "2994:415": "atra gāthe|",
    "2994:416": "durheyaṁ duṣparijñeyam iṣṭaṁ sādhārabandhanaṁ|",
    "2994:417": "yogināṁ vai pṛthak cittaṁ nimitaṁ hi bahiś mahān||",
    "2994:418": "(1) na tad eti nirodhe 'pi śuddhānāṁ śuddhadarśanaṁ|",
    "2994:419": "buddhakṣetraṁ viśuddhaṁ hi buddhānāṁ śuddhadar- śanāt||",
    "2994:420": "(2) tayor avidyamānayor bhājanalokasattvalokotpādaviśeṣo na yujyate|",
    "2994:421": "I. 61A (52) punar dauṣṭhulyalakṣanaṁ praśrabdhilakṣaṇaṁ ca|",
    "2994:422": "dau- ṣṭhulyalakṣaṇaṁ yat kleśopakleśabījaṁ|",
    "2994:423": "praśrabdhilakṣa- ṇaṁ yat sāsravaṁ kuśaladharmabījaṁ|",
    "2994:424": "tasminn avidya- māne vipākāśrayasya karmaṇyākarmaṇyaviśeṣo na yujyate|",
    "2994:425": "I. 61B punar upabhuktalakṣaṇam anupabhuktalakṣaṇaṁ ca|",
    "2994:426": "upabhuktalakṣaṇaṁ yad vipakvavipākakuśalākuśalabījaṁ|",
    "2994:427": "anupabhuktalakṣaṇaṁ yad abhilāpavāsanābījam anādikāli- kaprapañcapravṛttibījatvāt|",
    "2994:428": "tasminn avidyamāne kṛtākṛta- śubhapāpakarmaṇaḥ phaladānena bhuktatvaṁ na yujyate|",
    "2994:429": "abhilāpavāsanāyāś ca navotpādo na yujyate|",
    "2994:430": "I. 61C (53) punar apy upamālakṣaṇaṁ māyāmarīcisvapnatimirādyu- pamatvāt tasyālayavijñānasya|",
    "2994:431": "tasminn avidyamāne 'bhū- taparikalpabījatvena viparyāsanimittatvaṁ na yujyate|",
    "2994:432": "I. 61D punaḥ sakalatālakṣaṇam asakalatālakṣaṇaṁ ca|",
    "2994:433": "sakala- bandhanavatāṁ sakalatālakṣaṇaṁ|",
    "2994:434": "laukikavirāgināṁ vihī- nalakṣaṇaṁ|",
    "2994:435": "śaikṣāṇāṁ śrāvakānāṁ bodhisattvānāṁ cai- kapradeśoddhṛtalakṣaṇaṁ|",
    "2994:436": "arhatāṁ pratyekabuddhānāṁ tathāgatānāṁ ca kleśāvaraṇasakaloddhṛtalakṣaṇaṁ kleśaj- ñeyāvaraṇasakaloddhṛtalakṣaṇaṁ ca yathāyogaṁ|",
    "2994:437": "tasminn avidyamāne krameṇa saṁkleśanivṛttir na yujyate|",
    "2994:438": "(54) kiṁkāraṇaṁ kuśalākuśaladharmāṇāṁ vipāko 'nivṛtāvyā- kṛtavipāka ucyate|",
    "2994:439": "- tathā hy anivṛtāvyākṛtaḥ kuśalā- kuśalābhyāṁ na viruddhaḥ|",
    "2994:440": "kuśalākuśalas tv anyonyavi- ruddhaḥ|",
    "2994:441": "vipāke ca kuśalākuśale saṁkleśanivṛttir na yujyate|",
    "2994:442": "tasmād anivṛtāvyākṛtam eva vipākavijñānam |",
    "2994:443": "bhāṣito jñeyāśrayaḥ||",
    "2994:444": "Chapter II, (jñeyalakṣaṇa)",
    "2994:445": "II.1 jñeyalakṣaṇaṁ punaḥ kathaṁ draṣṭavyaṁ|",
    "2994:446": "tat samāsatas trividhaṁ|",
    "2994:447": "paratantralakṣaṇaṁ parikalpitalakṣaṇaṁ pari- (55)",
    "2994:448": "niṣpannalakṣaṇaṁ ca II.2 (56)",
    "2994:449": "tatra katamaṁ paratantralakṣaṇaṁ|",
    "2994:450": "yā ālayavijñānabī- jakā abhūtaparikalpasaṁgṛhītā vijñaptayaḥ|",
    "2994:451": "tāḥ punaḥ katamāḥ|",
    "2994:452": "(1-3) dehadehibhoktṛvijñaptis (4)",
    "2994:453": "tadupabhogya- vijñapatis (5)",
    "2994:454": "tadupabhogavijñaptir (6)",
    "2994:455": "adhvavijñaptiḥ (7)",
    "2994:456": "saṁkhyāvijñaptir (8)",
    "2994:457": "deśavijñaptir (9)",
    "2994:458": "vyavahāravijñapatiḥ (10)",
    "2994:459": "svaparaviśeṣavijñaptiḥ (11)",
    "2994:460": "sugatidurgaticyutyupapat- tivijñaptiś ca|",
    "2994:461": "tatra yā (1-3) dehadehibhoktṛvijñaptis (4)",
    "2994:462": "tadupabhogya- vijñaptis (5)",
    "2994:463": "tadupabhogavijñapatiś ca (6-9)",
    "2994:464": "yā cādhvasaṁ- khyādeśavyavahāravijñaptis tā abhilāpavāsanābījahetoḥ|",
    "2994:465": "yā (10) svaparaviśeṣavijñaptis tātmadṛṣṭivāsanābījahetoḥ|",
    "2994:466": "yā ca (11) sugatidurgaticyutyupapattivijñaptis tā bhavāṅga- vāsanābījahetoḥ|",
    "2994:467": "etā vijñaptayaḥ sarvadhātugatiyonisaṁkleśasaṁgṛhītāḥ paratantralakṣaṇābhūtaparikalpa udbhāvitaḥ|",
    "2994:468": "yā etā vijñ- aptayo 'bhūtaparikalpasaṁgṛhītā vijñapatimātratā asadbh- rāntyarthapratibhāsāśraya etat paratantralakṣaṇaṁ|",
    "2994:469": "II.3 tatra katamaṁ parikalpitalakṣaṇaṁ|",
    "2994:470": "yad asadarthe 'pi tasmin vijñaptimātre 'rthatvena pratibhāsate|",
    "2994:471": "II. 4 (57) tatra katamaṁ pariniṣpannalakṣaṇaṁ|",
    "2994:472": "yā tasminn eva paratantralakṣaṇe tasyārthalakṣaṇasyātyantābhāvatā|",
    "2994:473": "II. 5 tatra (1-3) dehadehibhoktṛvijñaptiḥ ṣaḍ ādhyātmikāḥ cakṣurdhātvādayo veditavyāḥ|",
    "2994:474": "(4) tadupabhogyavijñaptiḥ ṣaḍ bāhyā rūpadhātvādayo veditavyāḥ|",
    "2994:475": "(5) tadupabhogavi- jñaptiḥ ṣaṭ cakṣurvijñānadhātvādayo veditavyāḥ|",
    "2994:476": "tacche- ṣavijñapatayaś caiteṣāṁ vijñaptīnāṁ prabhedā veditavyāḥ|",
    "2994:477": "II.6 (58) punar etā vijñapatayo vijñapatimātrā arthābhāvād ity atrāsti ko dṛṣṭāntaḥ|",
    "2994:478": "svapnādir dṛṣṭānto draṣṭavyaḥ|",
    "2994:479": "tadyathā svapne 'rthābhāvam api vijñānamātraṁ vividha- rūpaśabdagandharasaspraṣṭavyagṛhavanapṛthivīparvatādya- rthākāratvena pratibhāsate na tv atra kaś cid artho 'sti|",
    "2994:480": "anena dṛṣṭāntena sarvatrāpi vijñaptimātratvam abhyupa- gantavyaṁ|",
    "2994:481": "ādiśabdena māyāmarīcitimirādidṛṣṭāntā vedi- tavyāḥ|",
    "2994:482": "yadi svapnādāv iva pratibodhe 'pi sarvatrāpi vijñaptimā- tratā kiṁkāraṇaṁ yathā svapne vijñaptimātratābuddhir utpadyate tathātrāpi notpadyate|",
    "2994:483": "tattvajñānapratibuddhā- nām utpadyate|",
    "2994:484": "tadyathā na svapnāntaragatasyāpratibud- dhasyotpadyate 'pi tu pratibuddhasyotpadyate|",
    "2994:485": "tathā na tattvajñānāpratibuddhasyotpadyate 'pi tu tattvajñānaprati- buddhasyotpadyate|",
    "2994:486": "II. 7 (59) tattvajñānāpratibuddhena kathaṁ vijñaptimātratānumā- tavyā|",
    "2994:487": "āgamena ca yuktyā cānumātavyā|",
    "2994:488": "tatrāgamo yathoktaṁ bhagavatā daśabhūmike “cittamāt- ram idaṁ yad idaṁ traidhātukam“ iti|",
    "2994:489": "yathā ca saṁdhinirmocane bhagavāṁ āmantrayate mait- reyabodhisattvena pṛṣṭe|",
    "2994:490": "“bhagavaṁ yat samādhigocara- pratibimbaṁ tat taccittāt pṛthag vā na pṛthag veti|",
    "2994:491": "“ bhagavān āha|",
    "2994:492": "“maitreya na pṛthak|",
    "2994:493": "tat kasya hetoḥ|",
    "2994:494": "(tad) ālambanaṁ hi vijñaptimātraprabhāvitaṁ vijñānam ity ahaṁ vadāmi“|",
    "2994:495": "“bhagavaṁ yadi tatsamādhigocarapra- tibimbaṁ cittān na pṛthak kathaṁ tenaiva cittena tad eva cittaṁ gṛhītaṁ bhavati“|",
    "2994:496": "“maitreya na kaś cid dharmaḥ kaṁ cid dharmaṁ gṛhṇāti|",
    "2994:497": "api tu yac cittaṁ tathotpannaṁ tat tathā pratibhāsate|",
    "2994:498": "tadyathā bimbapratyayena bimbam eva dṛṣṭam api tu pratibimbaṁ paśyāmīti manyate|",
    "2994:499": "tatrār- thāntareṇa tadbimbam arthāntareṇa ca tatpratibimbābhā- saḥ pratibhāsate|",
    "2994:500": "evaṁ tac cittaṁ tathotpannaṁ tasmād arthāntareṇa pratibhāsata“ iti|",
    "2994:501": "anenāgamena yuktir api deśitā|",
    "2994:502": "tathā hi samahite citte yad yad vinīlakādijñeyapratibimbaṁ dṛṣṭaṁ tat tad eva cittaṁ dṛṣṭaṁ|",
    "2994:503": "na tu vinīlakādyarthāntaraṁ|",
    "2994:504": "anayā yuktyā bodhisattvaḥ sarvavijñaptīnāṁ vijñaptimātratām anumātum arhati|",
    "2994:505": "II. 8 (60) na ca vinīlakādau smṛtivijñānaṁ yujyate purato 'vasthi- tasya tadālambanasya darśanāt|",
    "2994:506": "śrutacintāmayasya ca yat smṛtivijñānaṁ tasyāpy atītālambanatvāt tadābhāso vijñap- timātro bhavati|",
    "2994:507": "anenānumānena bodhisattvena tattvajñā- nāpratibuddhenāpi vijñaptimātrātanumātavyā|",
    "2994:508": "II.9 (61) yā vividhavijñaptayaḥ svapnopamā deśitās tāsu cakṣur- vijñānādivijñaptīnāṁ vijñaptimātratā yuktā|",
    "2994:509": "kathaṁ punaś cakṣurādivijñaptīnāṁ rūpiṇīnāṁ vijñaptimātratā draṣṭavyā |",
    "2994:510": "tā apy āgamena yuktyā ca draṣṭavyāḥ pūrvavat|",
    "2994:511": "yadi tāsām api vijñaptimātratāsti kiṁkāraṇaṁ tā rūpat- vena pratibhāsante tulyadṛḍhasaṁtānena ca pravartante|",
    "2994:512": "viparyāsādisaṁkleśādhiṣṭhānahetoḥ|",
    "2994:513": "anyathānarthe 'rtha viparyāso na bhavet|",
    "2994:514": "tasminn asati kleśajñeyāvaraṇasaṁ- kleśo na bhavet|",
    "2994:515": "tasmiṁś cāsati vyavadānaṁ na bhavet|",
    "2994:516": "tasmād etāsāṁ tathotpādo yuktaḥ|",
    "2994:517": "atra gāthā|",
    "2994:518": "bhrānter nimittaṁ bhrāntiś ca rūpavijñaptir iṣyate|",
    "2994:519": "arūpiṇī ca vijñaptir abhāvāt syāt na cetarā||",
    "2994:520": "II. 10 (62) kiṁkāraṇaṁ punar (1-5)",
    "2994:521": "dehadehibhoktṛvijñaptis tadu- pabhogyavijñaptis tadupabhogavijñaptiś ca sarvātmabhā- veṣu sahasaṁnipātena pravartante|",
    "2994:522": "upapattyupabhogapa- ripūraṇapratibhāsahetoḥ|",
    "2994:523": "kiṁkāraṇaṁ punar adhvādivividhavijñaptayo yathoktāḥ pravartante|",
    "2994:524": "(6) anādikālasaṁsāraprabandhānupacchedahe- tor (7)",
    "2994:525": "aprameyasattvadhātuhetor (8)",
    "2994:526": "aprameyalokadhātu- hetor (9)",
    "2994:527": "aprameyakṛtyānuṣṭhānaparasparavyavahārahetor (10)",
    "2994:528": "aprameyaparigṛhītopabhuktaviśeṣahetor (11)",
    "2994:529": "aprameye- ṣṭāniṣṭakarmaphalavipākopabhogaviśeṣahetor aprameyānu- bhuktajātijarāmaraṇānubhavaprabhedahetoś ca|",
    "2994:530": "II. 11 (63) kathaṁ punar etāsāṁ vijñaptīnāṁ vijñaptimātratā sthā- pitā bhavati|",
    "2994:531": "samāsatas trayākāreṇa|",
    "2994:532": "(1) tanmātreṇārthā- bhāvahetoḥ|",
    "2994:533": "(2) dvayatayā sanimittadṛṣṭivijñaptihetoḥ|",
    "2994:534": "(3) nānātvena ca yugapadutpādena citrākāreṇotpādahetoḥ|",
    "2994:535": "tathā hy etāḥ sarvā vijñaptayo (1)",
    "2994:536": "'rthābhāvena tanmāt- rāḥ|",
    "2994:537": "(2) sanimittadṛṣṭayaś ca cakṣurādivijñapatayo hi rūpā- dinimittās tadvijñānadṛṣṭiś ca yāvat kāyavijñānadṛṣṭiḥ|",
    "2994:538": "(3) manovijñaptis tu sarvacakṣurādidharmaparyantavijñapti- bhiḥ sanimittā manovijñānavijñaptyā ca sadṛṣṭiḥ|",
    "2994:539": "vikalpa- tvān manovijñānasya sarvavijñaptinirbhāsotpādatvāc ca|",
    "2994:540": "atra gāthā|",
    "2994:541": "(64) tanmātradvayanānātvān yogī gamitum icchati|",
    "2994:542": "cittamātrapraviṣṭānāṁ tadrahite 'pi tena ca||",
    "2994:543": "II. 12A tad eva manovijñānaṁ tattadāśrayāt pravartamānaṁ tattannāma labhate yathā cetanā kāyavākkarmanāma ity apare|",
    "2994:544": "II. 12B sarveṣu cāśrayeṣu pravartamānaṁ citrākāreṇa dvayanir- bhāsaṁ pravartate|",
    "2994:545": "tasyārthamātranirbhāsatvād vikalpa- nirbhāsatvāc ca|",
    "2994:546": "sarveṣu ca sthāneṣu spraṣṭavyanirbhāsaṁ pravartate rūpidhātau kāyāśritatvān manovijñānasya yathā tadanyarūpīndriyaṁ kāyāśritaṁ|",
    "2994:547": "II. 12C (65) atra gāthā|",
    "2994:548": "dūraṁgamam ekacaram aśarīraṁ guhāśayaṁ|",
    "2994:549": "damayati durddamaṁ cittaṁ brāhmaṇaṁ taṁ bravīmy ahaṁ||",
    "2994:550": "punar yathoktaṁ|",
    "2994:551": "eṣāṁ pañcānām indriyānāṁ gocaravi- ṣayaṁ manaḥ pratyanubhavati|",
    "2994:552": "eṣāṁ ca manaḥ pratiśara- ṇam iti|",
    "2994:553": "punaś ca dvādaśāyatanānāṁ deśitānāṁ yathoktaṁ ṣaḍ- vijñānakāyā manāyatanam iti|",
    "2994:554": "II. 13 (66) yasya cālayavijñānavijñaptir arthavijñaptir vyavasthāp- yate tasyāpi tadanyāḥ sarvavijñaptayas tannimittavijñapta- yaḥ|",
    "2994:555": "manovijñānavijñaptiś ca sāśrayā taddṛṣṭir jñātavyā|",
    "2994:556": "tā eva hi nimittavijñaptayas taddṛṣṭyutpādanimittatvād arthavat pratibhāsamānās tadutpādāśrayakriyāṁ kurvanti|",
    "2994:557": "evam etāsāṁ vijñaptīnāṁ vijñaptimātratā sthāpitā bhavati|",
    "2994:558": "II. 14A (67) kathaṁ pratibhāsamānānām apy arthānāṁ nāstitvaṁ draṣṭavyaṁ|",
    "2994:559": "yahoktaṁ bhagavatā|",
    "2994:560": "“bodhisattvaś caturbhir dharmaiḥ saṁprayuktaḥ sarveṣāṁ vijñaptīnām anartha- tvam anupraveṣyati|",
    "2994:561": "(1) viruddhavijñānanimittatvajñānena |",
    "2994:562": "yathāpi pretatiryaṅ manuṣyadevānām ekārthe nānāvijñap- tayaḥ dṛśyante|",
    "2994:563": "(2) anālambanavijñānopalabdhyā|",
    "2994:564": "tadya- thāpy atītānāgatasvapnapratibimbālambane|",
    "2994:565": "(3) yatnam antareṇāpy aviparyāsatvajñānena|",
    "2994:566": "yathāpi saty arthe 'rthālambanavijñānam aviparītaṁ bhaved ayatnatas tat- tvājñānāt|",
    "2994:567": "(4) trividhajñānānuvṛttitvajñānena ca|",
    "2994:568": "yathāpi (a) bodhisattvānāṁ ca dhyāyināṁ ca cittavaśitāprāptānām abhimuktivaśena tadarthās tathā pratibhāsante|",
    "2994:569": "(b) śama- thāprāptayogināṁ ca dharmavipaśyanāprayuktānāṁ mana- skāramātreṇārthāḥ pratibhāsante|",
    "2994:570": "(c) nirvikalpakajñāna- prāptānāṁ ca tatrāvasthitānāṁ sarve 'rthā na pratibhā- santa“ iti|",
    "2994:571": "evam arthānāṁ trividhajñānānukūlatvena pūrvoktahetu- bhiś cārthābhāvatvaṁ siddhaṁ|",
    "2994:572": "II. 14B (68) atra gāthāḥ|",
    "2994:573": "pretatiryaṅmanuṣyāṇāṁ devānāṁ ca yathārhataḥ|",
    "2994:574": "tulyavastumanobhedād arthāniṣpattir iṣyate||",
    "2994:575": "(1) atītādau tathā svapne pratibimbadvaye 'pi ca|",
    "2994:576": "asannālambanatvāc ca tadālambanayogataḥ||",
    "2994:577": "(2) arthasyārthatvaniṣpattau jñānaṁ na syād akalpakaṁ|",
    "2994:578": "tadabhāvāc ca buddhatvaprāptir naivopapadyate||",
    "2994:579": "(3) (69) bodhisattve viśiprāpte 'dhimuktivaśād yataḥ|",
    "2994:580": "tathābhāvaḥ pṛthivyādau dhyāyināṁ copalabhyate||",
    "2994:581": "(4) niṣpannavicayasyeha dhīmataḥ samādhilābhinaḥ|",
    "2994:582": "sarvadharmamanaskāre tathārthakhyānato 'pi ca||",
    "2994:583": "(5) jñānacāre 'vikalpe hi sarvārthā 'khyānato 'pi ca|",
    "2994:584": "arthābhāvopagantavyo vijñaptes tadabhāvataḥ||",
    "2994:585": "(6) II. 15A yadi vijñaptimātro 'rthapratibhāsāśrayaḥ paratantrasva- bhāvas tat kathaṁ paratantraḥ kiṁkāraṇaṁ ca paratantra ucyate|",
    "2994:586": "- svavāsanābījād utpannatvena pratyayaparata- ntraḥ|",
    "2994:587": "utpadyāpi kṣaṇād adhikaṁ svayaṁ sthātuṁ na śakyata iti paratantra ucyate|",
    "2994:588": "II. 15B (70) yadi parikalpitasvabhāvas tadāśritāsadarthapratibhāsas tat kathaṁ parikalpitaḥ kiṁkāraṇaṁ ca parikalpita ucyate |",
    "2994:589": "- aprameyākāramanovijñānaparikalpasya viparyāsot- pattinimittatvāt parikalpitaḥ|",
    "2994:590": "asati ca svalakṣaṇe parikal- pamātropalabdhatvena parikalpita ucyate|",
    "2994:591": "II. 15C yadi pariniṣpannasvabhāvas tasyātyantābhāvalakṣaṇaṁ tat kathaṁ pariniṣpannaḥ kiṁkāraṇaṁ ca pariniṣpanna ucyate|",
    "2994:592": "- ananyathātvāt pariniṣpannaḥ|",
    "2994:593": "viśuddhyālam- banatvāc ca sarveṣāṁ ca kuśaladharmānāṁ paramatvāt paramārthena pariniṣpanna ucyate|",
    "2994:594": "II. 16 (71) punaḥ sati parikalpe sati ca parikalpye parikalpitasva- bhāvo 'sti|",
    "2994:595": "tatra kaḥ parikalpaḥ kaḥ parikalpyaḥ kaś ca parikalpitasvabhāvaḥ|",
    "2994:596": "- (1) manovijñānaṁ parikalpaḥ parikalpitvāt|",
    "2994:597": "tad dhi svā- bhilāpavāsanābījaṁ sarvavijñaptyabhilāpavāsanābījaṁ ca tato 'nantākāravikalpena pravartate|",
    "2994:598": "sarvatra kalpena pari- kalpayatīti parikalpa ucyate|",
    "2994:599": "(2) punaḥ paratantrasvabhāvaḥ parikalpyaḥ|",
    "2994:600": "(3) punar yenākāreṇa paratantrasvabhāve parikalpitaḥ sa tatra parikalpitasvabhāvaḥ|",
    "2994:601": "yenākāreṇeti yathety arthaḥ|",
    "2994:602": "kathaṁ punaḥ parikalpaḥ parikalpayati|",
    "2994:603": "kenālambanena (72)",
    "2994:604": "kena nimittodgrahaṇena kenābhiniveśena kena vāksamut- thāpanena kena vyavahāreṇa kenādhyāropena ca|",
    "2994:605": "- nāmnālambanena paratantrasvabhāve ca tannimittodgraha- ṇena dṛṣṭyā ca tadabhiniveśana vitarkaiś ca vāksamutthā- panena dṛṣṭādicaturvyavahāraiś ca vyavahāreṇāsadarthe ca sad ity adhyāropeṇa parikalpayati|",
    "2994:606": "II. 17 kim ete trayaḥ svabhāvā bhinnā vābhinnā vā|",
    "2994:607": "- na bhinnā nāpy abhinnā iti vaktavyaṁ|",
    "2994:608": "paryāyeṇa paratant- rasvabhāvaḥ paratantraḥ|",
    "2994:609": "paryāyeṇa sa eva parikalpitaḥ|",
    "2994:610": "paryāyeṇa sa eva pariniṣpannaḥ|",
    "2994:611": "(73) kaḥ paryāyo yena paratantrasvabhāvaḥ paratantraḥ|",
    "2994:612": "- vāsanābījotpādaparatantratvāt|",
    "2994:613": "kaḥ paryāyo yena sa eva parikalpitaḥ|",
    "2994:614": "- parikalpani- mittatvāt tena ca parikalpitatvāt|",
    "2994:615": "kaḥ paryāyo yena sa eva pariniṣpannaḥ|",
    "2994:616": "- yathā pari- kalpitas tathā tasyātyantābhāvāt|",
    "2994:617": "II. 18 katividhaḥ paratantrasvabhāvaḥ|",
    "2994:618": "- samāsato dvividho vāsanābījaparatantraś ca saṁkleśavyavadānasvabhāvāpari- niṣpannaparatantraś ca|",
    "2994:619": "etābhyāṁ dvividhaparatantrābh- yāṁ paratantraḥ|",
    "2994:620": "parikalpitasvabhāvaś ca dvividhaḥ svabhāvaparikalpena viśeṣaparikalpena ca kalpitatvāt|",
    "2994:621": "pariniṣpannasvabhāvaś ca dvividhaḥ prakṛtipariniṣpannaś ca viśuddhapariniṣpannaś ca|",
    "2994:622": "II.19 (74) parikalpaś ca punaś caturvidhaḥ|",
    "2994:623": "(1) svabhāvaparikalpo (2)",
    "2994:624": "viśeṣaparikalpo (3)",
    "2994:625": "vyutpanno (4)",
    "2994:626": "'vyutpannaś ca|",
    "2994:627": "vyu- tpanno hi parikalpo vyavahārakuśalānāṁ|",
    "2994:628": "avyutpannaś cāvyavahārakuśalānāṁ|",
    "2994:629": "pañcavidhaś ca|",
    "2994:630": "(1) nāmopādāyarthasvabhāvaparikalpas tadyathāsya nāmno 'yam artha iti|",
    "2994:631": "(2) artham upādāya nāmasvabhāvaparikalpas tadyathāsyārthasya idaṁ nāmeti|",
    "2994:632": "(3) nāmopādāya nāmasvabhāvaparikalpas tadyathānadhya- vasitārthasya nāmaparikalpaḥ|",
    "2994:633": "(4) artham upādāyārtha- svabhāvaparikalpas tadyathānadhyavasitanāmasyārthasva- bhāvaparikalpaś ca|",
    "2994:634": "(5) tadubhayam upādāya tadubhayapa- rikalpas tadyathedṛṣārthasyaivaṁrūpasyedaṁ nāmeti|",
    "2994:635": "(75) II.20 (76) sarvasamāsataḥ punar daśavidho vikalpaḥ|",
    "2994:636": "(1) mūlavika- lpo yadutālayavijñānaṁ|",
    "2994:637": "(2) nimittavikalpo yaduta rūpādi- vijñaptiḥ|",
    "2994:638": "(3) nimittapratibhāsavikalpo yaduta sāśrayacak- ṣurādivijñānavijñaptiḥ|",
    "2994:639": "(4) nimittavikāravikalpo yaduta jarādibhiḥ sukhādivedanābhī rāgādibhir upaghātakālapari- vartādibhir narakādigatibhiḥ kāmādidhātubhiś ca tasya vikāraḥ|",
    "2994:640": "(5) nimittapratibhāsavikāravikalpo yaduta yathok- tair evamādivikārais tasya vikāraḥ|",
    "2994:641": "(6) paropanītavikalpo yadutāsaddharmaśravaṇānvayaḥ saddharmaśravaṇānvayaś ca yo vikalpaḥ|",
    "2994:642": "(7) ayoniśovikalpo yadutāsaddharmaśrava- ṇānvayānām ito bāhyakānāṁ vikalpaḥ|",
    "2994:643": "(8) yoniśovikalpo yaduta saddharmaśravaṇānvayānām ihadhārmikānāṁ vikalpaḥ|",
    "2994:644": "(9) abhiniveśavikalpo yadutāyoniśomanaskārān- vayasatkāyadṛṣṭimūlakair dvāṣaṣṭidṛṣṭigataiḥ saṁprayukto yo vikalpaḥ|",
    "2994:645": "(10) vikṣepavikalpo yaduta bodhisattvānāṁ daśavidho vikalpaḥ|",
    "2994:646": "II.21 (1) abhāvanimittavikṣepaḥ|",
    "2994:647": "(2) bhāvanimittavikṣepaḥ|",
    "2994:648": "(3) samāropavikṣepaḥ|",
    "2994:649": "(4) apavādavikṣepaḥ|",
    "2994:650": "(5) ekatvavikṣe- (77) paḥ|",
    "2994:651": "(6) pṛthaktvavikṣepaḥ|",
    "2994:652": "(7) svabhāvavikṣepaḥ|",
    "2994:653": "(8) vi- śeṣavikṣepaḥ|",
    "2994:654": "(9) yathānāmārthavikṣepaḥ|",
    "2994:655": "(10) yathārtha- nāmavikṣepaś ca|",
    "2994:656": "II. 22A eteṣāṁ daśavidhānāṁ vikṣepānāṁ pratipakṣena nirvikal- pajñānaṁ sarveṣu prajñāpāramitāsu deśitaṁ|",
    "2994:657": "evaṁ savi- pakṣapratipakṣaḥ sakalaprajñāpāramitārtho jñeyaḥ|",
    "2994:658": "II. 22B (78) (1) tatrābhāvavikalpasya pratipakṣārthenāha “bodhisattva eva sann“ ity ādi|",
    "2994:659": "(2) bhāvavikalpyasya pratipakṣārthenāha “ bodhisattvaṁ na samanupaśyatī“it|",
    "2994:660": "(3) samāropavikalpa- sya pratipakṣārthenāha “bodhisattvanāma na samanupaś- yati prajñāpāramitāṁ na samanupaśyati caratīti na sama- nupaśyati [na caratīti na samanupaśyati] rūpaṁ na samanu- (79)",
    "2994:661": "paśyati vedanāsaṁjñāsaṁskāravijñānam api na samanupa- śyati|",
    "2994:662": "tat kasya hetoḥ|",
    "2994:663": "tathā hi nāma svabhāvena śūnyam“ ity evam ādi|",
    "2994:664": "(4) apavādavikalpasya pratipakṣārthenāha “na śūnyataye“ti|",
    "2994:665": "(5) ekatvavikalpasya pratipakṣārthenāha “yā rūpasya śūnyatā na tad rūpam“ ity ādi|",
    "2994:666": "(6) pṛthaktvavi- kalpasya pratipakṣārthenāha “na cānyatra śūnyatāyā rūpaṁ rūpam eva śūnyatā śūnyataiva rūpam“ iti|",
    "2994:667": "(7) svabhāvavi- kalpasya pratipakṣārthenāha “nāmamātram idaṁ subhūte yaduta rūpam“ ity ādi|",
    "2994:668": "(8) viśeṣavikalpasya pratipakṣār- thenāha “svabhāvasya hi notpādo na nirodho na saṁkleśo na vyavadānam“ iti|",
    "2994:669": "(9) yathānāmārthavikalpasya pratipak- ṣārthenāha “kṛtrimaṁ nāma prati prati te dharmāḥ kalpitā āgantukena nāmnānuvyavahriyante|",
    "2994:670": "yathā yathānuvyava- hriyante tathā tathābhiniviśantī“ti|",
    "2994:671": "(10) yathārthanāmavi- kalpasya pratipakṣārthenāha “tāni bodhisattvaḥ sarvanā- māni na samanupaśyaty asamanupaśyan nābhiniviśata“ iti|",
    "2994:672": "yathārtham ity abhiprāyaḥ|",
    "2994:673": "yathā rūpe tathā yāvad vijñāne 'pi yojayitavyaṁ|",
    "2994:674": "II. 23 (80) yadi paryāyena paratantrasvabhāvas trayaḥ svabhāvāḥ kathaṁ tarhi trayaḥ svabhāva abhinnā na bhavanti|",
    "2994:675": "- yena paryāyena paratantro bhavati ne tena parikalpitaś ca na pariniṣpannaś ca bhavati|",
    "2994:676": "yena paryāyena parikalpito bhavati na tena paratantraś ca na pariniṣpannaś ca bhavati |",
    "2994:677": "yena paryāyena pariniṣpanno bhavati na tena paratantraś ca parikalpitaś ca bhavati|",
    "2994:678": "II. 24 kathaṁ punar gamyate yathā paratantrasvabhāvaḥ pari- kalpitasvabhāvena pratibhāsate na ca tadātmā|",
    "2994:679": "- (1) nāmnaḥ pūrvaṁ buddher abhāvāt tadātmatvavirodhataḥ|",
    "2994:680": "(2) bahunamnā bahvātmatvavirodhataḥ|",
    "2994:681": "(3) aniyatanāmnā saṁbhinnātmatvavirodhataś ca|",
    "2994:682": "atra gāthe|",
    "2994:683": "nāmnaḥ pūrvaṁ na buddhitvād bahutvāniyatatvataḥ|",
    "2994:684": "(81) tadātmatvam bahvātmatvaṁ sṛṣṭātmatvaṁ virudhya- te||",
    "2994:685": "(1) dharmābhāvopalabdhiś ca niḥsaṁkleśaviśuddhitā|",
    "2994:686": "māyādisadṛśī jñeyā ākāśasadṛśī tathā||",
    "2994:687": "(2) II. 25 kiṁkāraṇaṁ punar yathā pratibhāsamāno 'san paratan- trasvabhāvaḥ sarveṇa sarvam abhāvo na bhavet|",
    "2994:688": "- tasminn asati pariniṣpannasvabhāvābhāvaś ca sarvathā- bhāvaś caiva kathaṁ na bhavet|",
    "2994:689": "paratantrasvabhāve hi pariniṣpannasvabhāve cāsati saṁkleśavyavadānābhāvadoṣo bhavet|",
    "2994:690": "saṁkleśo vyavadānaś copalabhyate|",
    "2994:691": "tena na sarva- thābhāvaḥ|",
    "2994:692": "atra gāthā|",
    "2994:693": "abhāve paratantre ca niṣpanne caiva sarvathā|",
    "2994:694": "na bhavet tarhi saṁkleśo vyavadānaś ca sarvadā||",
    "2994:695": "(82) II. 26 (83) yā buddhabhagavatāṁ mahāyānavaipulyadeśanā tasyāṁ deśanāyāṁ kathaṁ parikalpitasvabhāvo vedyaḥ|",
    "2994:696": "- abhāvaparyāyadeśanayā vedyaḥ|",
    "2994:697": "kathaṁ paratantrasvabhāvo vedyaḥ|",
    "2994:698": "- māyāmarīci- svapnapratibhāsapratibimbapratiśrutkodakacandranirmāṇo- pamo vedyaḥ|",
    "2994:699": "kathaṁ pariniṣpannasvabhāvo vedyaḥ|",
    "2994:700": "- caturvidha- vyavadānadharmadeśanayā vedyaḥ|",
    "2994:701": "caturvidhavyavadāna- dharmāḥ|",
    "2994:702": "(1) prakṛtivyavadānaṁ tad yathā tathatā śunyatā bhūtakoṭir animittaṁ paramārtho dharmadhātuś cāpi (2)",
    "2994:703": "vaimalyavyavadānaṁ tad yathā ta eva sarvāvaraṇavirahitāḥ|",
    "2994:704": "(3) tatprāptimārgavyavadānaṁ tad yathā sarvabodhipakṣa- dharmāḥ pāramitādayaś ca|",
    "2994:705": "(4) tadutpādakālambanavyava- dānaṁ tad yathā deśitamahāyānasaddharmaḥ|",
    "2994:706": "sa hi vya- vadānahetutvān na parikalpitaḥ|",
    "2994:707": "viśuddhadharmadhātuni- ṣyandatvān na paratantraḥ|",
    "2994:708": "etaiś caturvidhaiḥ saṁgṛhītāḥ sarvavyavadānadharmāḥ|",
    "2994:709": "atra gāthe|",
    "2994:710": "māyādideśanā bhūte kalpitān nāstideśanā|",
    "2994:711": "caturvidhaviśuddhes tu pariniṣpannadeśanā||",
    "2994:712": "(1) śuddhiḥ prakṛtivaimalyam ālambanaṁ ca mārgatā|",
    "2994:713": "viśuddhānāṁ hi dharmānāṁ caturvidhagṛhītatā||",
    "2994:714": "(2) II. 27 (84) kiṁkāraṇaṁ punaḥ paratantrasvabhāvo yathoktamāyādy- upamo deśitaḥ|",
    "2994:715": "- pareṣāṁ paratantrasvabhāve bhrān- titvasaṁdehavyāvartanārthaṁ|",
    "2994:716": "(85) kathaṁ punaḥ pareṣāṁ paratantrasvabhāve bhrāntitva- saṁdeho bhavati|",
    "2994:717": "- tathā hi pareṣām evaṁ bhavati (1)",
    "2994:718": "katham asann artho viṣayo bhavatīti|",
    "2994:719": "teṣāṁ tatsaṁdeha- vyāvartanārthaṁ māyopamatvaṁ deśitaṁ|",
    "2994:720": "(2) katham asa- darthacittacaittāḥ pravartanta iti saṁdehavyāvartanārthaṁ marīcyupamatvaṁ|",
    "2994:721": "(3) katham asaty artha iṣṭāniṣṭopabhogo bhavatīti saṁdehavyāvartanārthaṁ svapnopamatvaṁ|",
    "2994:722": "(4) katham asaty arthe kuśalākuśalakarmaṇām iṣṭāniṣṭaphalā- bhinirvṛttir bhavatīti saṁdehavyāvartanārthaṁ pratibimbo- pamtvaṁ|",
    "2994:723": "(5) katham asaty arthe vividhavijñānaṁ pravar- tata iti saṁdehavyāvartanārthaṁ pratibhāsopamatvaṁ|",
    "2994:724": "(6) katham asaty arthe vividhavyavahāraḥ pravartata iti saṁ- dehavyāvartanārthaṁ pratiśrutkopamatvaṁ|",
    "2994:725": "(7) katham asaty arthe samyaggrāhakasamādhigocaraḥ pravartata iti saṁdehavyāvartanārtham udakacandropamatvaṁ|",
    "2994:726": "(8) kath- am asaty arthe bodhisattvā aviparītāḥ sattvakṛtyānuṣṭhā- nārthaṁ saṁcintyopapadyata iti saṁdehavyāvartanārthaṁ nirmāṇopamatvaṁ|",
    "2994:727": "II.28 kiṁ saṁdhāya bhagavatā deśitaṁ brahmaparipṛcchāyāṁ (86)",
    "2994:728": "tathāgataḥ saṁsāraṁ ca nopalabhate nirvāṇaṁ ca nopala- bhata iti|",
    "2994:729": "paratantrasvabhāvasya parikalpitapariniṣpan- nasvabhāvatvāt saṁsāranirvāṇāviśeṣatāṁ saṁdhāya deśi- taṁ|",
    "2994:730": "tathā hi sa eva paratantrasvabhāvaḥ parikalpitāṁśe- na saṁsāraḥ|",
    "2994:731": "pariniṣpannāṁśena tu nirvāṇaṁ|",
    "2994:732": "II. 29A yathā bhagavatoktam abhidharmasūtre trayo dharmāḥ saṁkleśāṁśiko vyavadānāṁśikas taddvayāṁśikaś ceti|",
    "2994:733": "kiṁ saṁdhāyoktaṁ|",
    "2994:734": "paratantrasvabhāve parikalpitasva- bhāvaḥ saṁkleśāṁśikaḥ|",
    "2994:735": "pariniṣpannasvabhāvo vyavadā- nāṁśikaḥ|",
    "2994:736": "sa eva ca paratantras taddvavyāṁśikaḥ|",
    "2994:737": "idaṁ saṁdhāyoktaṁ|",
    "2994:738": "II. 29B (87) asminn arthe ko dṛṣṭāntaḥ|",
    "2994:739": "- kāñcanagarbhā mṛttikā dṛṣṭāntaḥ|",
    "2994:740": "tadyathā kāñcanagarbhāyāṁ mṛttikāyāṁ traya upalabhyante pṛthividhātur mṛttikā kāñcanaṁ ca|",
    "2994:741": "tatra pṛthivīdhātau mṛttikāsaty upalabhyate na tu kāñcanaṁ sad upalabhyate|",
    "2994:742": "agninā hi spṛṣṭe mṛttikā na pratibhāsate kāñcanaṁ tu pratibhāsate|",
    "2994:743": "pṛthivīdhātur mṛttikayā prati- bhāsamāno mithyā pratibhāsate kāñcanena tu pratibhāsa- mānas tattvena pratibhāsate|",
    "2994:744": "tena pṛthivīdhātur dvayāṁ- śikaḥ|",
    "2994:745": "tathā nirvikalpajñānāgnināspṛṣṭāyāṁ vijñaptau sā vijñap- tir abhūtaparikalpitasvabhāvatvena pratibhāsate na tu bhū- tapariniṣpannasvabhāvatvena pratibhāsate|",
    "2994:746": "nirvikalpajñā- nāgninā ca spṛṣṭāyāṁ vijñaptau sā vijñaptir bhūtapariniṣ- pannasvabhāvatvena pratibhāsate na tu mithyāparikalpitas- (88)",
    "2994:747": "vabhāvatvena pratibhāsate|",
    "2994:748": "tena sābhūtaparikalpavijñaptiḥ paratantrasvabhāvo dvayāṁśiko yathā kāñcanagarbhāyāṁ mṛttikāyāṁ pṛthividhātuḥ|",
    "2994:749": "II.30 (89) bhagavatā nityāḥ sarvadharmā iti kvacid deśitam anityā iti kvacid deśitaṁ na nityā na cānityā iti kvacid deśitaṁ|",
    "2994:750": "kiṁ saṁdhāya nityā iti deśitaṁ|",
    "2994:751": "- paratantrasvabhāvaḥ pariniṣpannāṁśena nityaḥ|",
    "2994:752": "parikalpitasvabhāvāṁśenānit- yaḥ|",
    "2994:753": "ubhayāṁśena ca na nityo ca cānityaḥ|",
    "2994:754": "idaṁ saṁd- hāya deśitaṁ|",
    "2994:755": "yathā (1) nityānityādvayās tathā (2)",
    "2994:756": "sukhaduḥkhādvayāḥ (3)",
    "2994:757": "śubhāśubhādvayāḥ (4)",
    "2994:758": "śūnyāśunyādvayā (5)",
    "2994:759": "ātmānātmā- dvayāḥ (6)",
    "2994:760": "śāntāśāntādvayāḥ (7)",
    "2994:761": "svabhāvaniḥsvabhāvādvayā (8)",
    "2994:762": "utpannānutpannādvayā (9)",
    "2994:763": "niruddhāniruddhādvayā (10)",
    "2994:764": "(90)",
    "2994:765": "ādiśāntānādiśāntādvayāḥ|",
    "2994:766": "(11) prakṛtiparinirvṛtāprakṛtipari- nirvṛtādvayāḥ|",
    "2994:767": "(12) saṁsāranirvāṇādvayā ity evamādipra- bhedāni buddhānāṁ bhagavatāṁ sarvābhisaṁdhivacanāni trisvabhāvair anugantavyāni|",
    "2994:768": "yathā nityānityādiparyāyā deśitāḥ|",
    "2994:769": "atra gāthāḥ|",
    "2994:770": "yathā dharmā na vidyante yathā ca khyānty anekataḥ|",
    "2994:771": "tathaivādharmadharmānām advayārthatvam ucyate||",
    "2994:772": "(1) teṣām ekāṁśato bhāvo na ca bhāvaḥ prakāśitaḥ|",
    "2994:773": "dvayāṁśena tu nābhāvo na bhāva iti deśanā||",
    "2994:774": "(2) yathā khyāti tathā nāsti tasmān nāstīti deśanā|",
    "2994:775": "yasmāt tathā prabhāso hi tasmād astīti deśanā||",
    "2994:776": "(3) svayaṁ svenātmānā 'bhāvāt svabhāve cānavasthiteḥ|",
    "2994:777": "grāhavat tadabhāvāc ca niḥsvabhāvatvam iṣyate||",
    "2994:778": "(4) niḥsvabhāvatayā siddhā uttarottaraniśrayāt|",
    "2994:779": "anutpannāniruddhādiśāntaprakṛtinirvṛtāḥ||",
    "2994:780": "(5) II. 31A (91) punaś caturbhir abhiprāyaiś caturbhiś cābhisaṁdhibhiḥ sarvabuddhavacanāny anugantavyāni|",
    "2994:781": "(1) samatābhiprāyeṇa|",
    "2994:782": "tadyathā “ aham eva tena kālena tena samayena vipaśyī tathāgato 'rhan samyaksaṁbuddho 'bhūvan“ iti|",
    "2994:783": "(2) kālāntarābhiprāyena|",
    "2994:784": "tadyathā “bahurat- nasya tathāgatasya nāmadheyagrahaṇamātreṇa niyato bhavaty anuttarāyāṁ samyaksaṁbodhāv“ iti|",
    "2994:785": "yathā coktaṁ “ye sukhāvatyāṁ lokadhātau praṇidhānaṁ kariṣyanti te tatropapatsyanta“ iti|",
    "2994:786": "(3) arthāntarābhiprāyeṇa|",
    "2994:787": "yathoktaṁ “gaṅgānadīvālikāsamānabuddhān paryupāsya mahāyāna- dharmārthe 'vabodha utpadyata“ iti|",
    "2994:788": "(4) pudgalāśayābhiprā- yeṇa|",
    "2994:789": "tadyathā dānaṁ kasya cit pudgalasya praśaṁsate tasyaiva ca punar api vigarhate|",
    "2994:790": "yathā dānaṁ tathā śilaṁ kāṁścic ca bhāvanāṁ|",
    "2994:791": "ete caturvidhā abhiprāyāḥ|",
    "2994:792": "II. 31B (92) caturbhiś cābhisaṁdhibhiḥ|",
    "2994:793": "(1) avatāraṇābhisaṁdhyā|",
    "2994:794": "tadyathā śrāvakayāne vā mahāyāne vā pudgaladharmasva- bhāvaviśeṣānāṁ saṁvṛtisatyayuktyā deśanā|",
    "2994:795": "(2) lakṣaṇābhi- saṁdhyā|",
    "2994:796": "yatra dharmalakṣaṇadeśanāyāṁ trayāṇāṁ sva- bhāvānām udbhāvanā|",
    "2994:797": "(3) pratipakṣābhisaṁdhyā|",
    "2994:798": "yatra caturaśītisahasracaritānāṁ pratipakṣadeśanā|",
    "2994:799": "(4) pariṇāma- nābhisaṁdhyā|",
    "2994:800": "yatrānyārthaśabdābhilāpe 'nyasyaivārtha- syodbhāvanā|",
    "2994:801": "atra gāthā|",
    "2994:802": "asāre sāramatayo viparyāse ca susthitāḥ|",
    "2994:803": "kleśana ca susaṁkliṣṭā labhante bodhim uttamāṁ||",
    "2994:804": "II.32A mahāyānadharmanirdidikṣuṇā samāsatas trayeṇākāreṇa nirdeśaḥ kartavyaḥ|",
    "2994:805": "(1) pratītyasamutpādadeśanayā (2)",
    "2994:806": "pra- tītyasamutpannadharmāṇāṁ lakṣaṇadeśanayā (3)",
    "2994:807": "uktārtha- deśanayā ca|",
    "2994:808": "(93) II. 32B tatra (1) pratītyasamutpādadeśanayā yathoktaṁ|",
    "2994:809": "pralāpavāsanotpannā dharmāḥ tebhyaś ca sā tathā|",
    "2994:810": "iti|",
    "2994:811": "vipākapravṛttivijñānayor anyonyapratyayenotpādāt|",
    "2994:812": "II. 32C (2) te ca pravṛttivijñānalakṣaṇadharmāḥ sanimittadṛṣṭi- vijñaptisvabhāvāḥ|",
    "2994:813": "te punar āśrayalakṣaṇāḥ parikalpitalak- ṣaṇā dharmatālakṣaṇāś ca|",
    "2994:814": "anenodbhāvitaṁ trisvabhāvalak- ṣaṇaṁ|",
    "2994:815": "yathoktaṁ|",
    "2994:816": "te sanimittadṛṣṭitvād jñeyās trividhalakṣaṇāḥ|",
    "2994:817": "iti|",
    "2994:818": "(94) II. 32D kathaṁ punas teṣāṁ lakṣaṇaṁ nirdeśyaṁ|",
    "2994:819": "- parikal- pitalakṣaṇaṁ paratantralakṣaṇe nāsti|",
    "2994:820": "pariniṣpannalak- ṣaṇaṁ tu tatrāsti|",
    "2994:821": "taddvayāsatsato 'nupalambhopalambham adṛṣṭadṛṣṭatattvayor ekakālaṁ|",
    "2994:822": "paratantrasvabhāve pari- kalpitasyāsattvāt pariniṣpannasya ca sattvāt saṁbhavati|",
    "2994:823": "tasmiṁ hy upalabdhe sa nopalabhyate|",
    "2994:824": "tasmiṁś cānupala- bdhe sa upalabhyate|",
    "2994:825": "yathoktaṁ|",
    "2994:826": "na parikalpitaṁ tantre niṣpannaṁ tv asti tatra ca|",
    "2994:827": "samaṁ tatrobhaye tasmād upalambhaṁ na tac ca hi||",
    "2994:828": "iti|",
    "2994:829": "II. 32E (95) (3) uktārthadeśanā tadyathā pūrvoktasya padasya śeṣaiḥ padair vibhāgam udbhāvayati guṇādhikaraṇena vārthādhi- karaṇena vā|",
    "2994:830": "II. 33A (96) guṇādhikaraṇena|",
    "2994:831": "tadyathā buddhaguṇā nirdiṣṭāḥ|",
    "2994:832": "“(0) suviśuddhabuddhaiḥ|",
    "2994:833": "(1) advayasamudācāraḥ|",
    "2994:834": "(2) alakṣaṇa- dharmaparāyaṇaḥ|",
    "2994:835": "(3) buddhavihāreṇa viharan |",
    "2994:836": "(4) sarva- buddhasamatāprāptaḥ|",
    "2994:837": "(5) anāvaraṇagatiṁgataḥ|",
    "2994:838": "(6) apra- tyudāvartyadharmaḥ|",
    "2994:839": "(7) asaṁhāryagocaraḥ|",
    "2994:840": "(8) acintyav- yavasthānaḥ|",
    "2994:841": "(9) triyadhvasamatāniryātaḥ|",
    "2994:842": "(10) sarvaloka- dhātuprasṛtakāyaḥ|",
    "2994:843": "(11) sarvadharmaniḥsaṁśayajñānaḥ|",
    "2994:844": "(12) sarvacaryāsamanvāgatabuddhiḥ|",
    "2994:845": "(13) niḥkāṁkṣadharmajñā- naḥ|",
    "2994:846": "(14) avikalpitaśarīraḥ|",
    "2994:847": "(15) sarvabodhisattvasaṁprat- īcchitajñānaḥ|",
    "2994:848": "(16) advayabuddhavihāraparamapāramiprāp- taḥ|",
    "2994:849": "(17) asaṁbhinnatathāgatavimokṣajñānaniṣṭhāgataḥ |",
    "2994:850": "(18) anantamadhyabuddhabhūmisamatādhigataḥ|",
    "2994:851": "(19) dharmadhātuparyantaḥ|",
    "2994:852": "(20) ākāśadhātuparyavasānaḥ |",
    "2994:853": "(21) aparāntakoṭiniṣṭhaḥ“|",
    "2994:854": "suviśuddhabuddhir ity asya padasya vibhāgaḥ padaśeṣā veditavyāḥ|",
    "2994:855": "evaṁ sunirdiṣṭā dharmatā bhavati|",
    "2994:856": "II. 33B (97) suviśuddhabuddhir iti hīyaṁ suviśuddhabuddhir buddha- bhagavatām ekonaviṁśatibuddhaguṇaiḥ saṁgṛhītā veditav- yā|",
    "2994:857": "(1) jñeyeṣv atyantānāvaraṇapravṛttiguṇena|",
    "2994:858": "(2) bhāvā- bhāvādvayalakṣaṇatathatāparamaviśuddhigamanaguṇena|",
    "2994:859": "(3) anābhogabuddhakāryāpratiprasrabdhasthānaguṇena|",
    "2994:860": "(4) dharmakāya āśrayāśayakarmābhedaguṇena|",
    "2994:861": "(5) sarvāvara- (98) ṇapratipakṣabhāvanāguṇena|",
    "2994:862": "(6) sarvatīrthikādhṛṣyaguṇe- na|",
    "2994:863": "(7) loka utpāde 'pi laukikadharmāsaṁhāryaguṇena|",
    "2994:864": "(8) dharmavyavasthānaguṇena|",
    "2994:865": "(9) vyākaraṇaguṇena|",
    "2994:866": "(10) sarvalokadhātusaṁbhoganirmāṇakāyasaṁdarśanaguṇena|",
    "2994:867": "(11) saṁdehocchedaguṇena|",
    "2994:868": "(12) nānācaryāvatāraṇaguṇena|",
    "2994:869": "(13) āyatidharmotpādajñaguṇena|",
    "2994:870": "(14) yathādhimuktisaṁ- darśanaguṇena|",
    "2994:871": "(15) anantakāyasattvavinayaprayogaguṇe- na|",
    "2994:872": "(16) samadharmakāyapāramitāsiddhiguṇena|",
    "2994:873": "(17) asaṁ- bhinnabuddhakṣetrayathādhimuktisaṁdarśanaguṇena|",
    "2994:874": "(18) trividhabuddhakāyadeśaparicchedaguṇena|",
    "2994:875": "(19) āsaṁsārasa- rvasattvārthasukhopasthānaguṇena|",
    "2994:876": "(20) akṣayaguṇena ca|",
    "2994:877": "II. 34A (99) arthādhikaraṇena ca|",
    "2994:878": "yathoktaṁ : - “dvātriṁśadbhir dharmaiḥ samanvāgato bodhisattvo bodhisattva ity ucyate|",
    "2994:879": "katame dvātriṁśabdhiḥ|",
    "2994:880": "yaduta (1) hitasukhādhyāśayatayā sarvasattveṣu|",
    "2994:881": "(2) sarvajñajñānāvatāraṇatayā|",
    "2994:882": "(3) kim aham arghāmīti pareṣāṁ jñānākunsanatā|",
    "2994:883": "(4) niradhimāntayā|",
    "2994:884": "(5) dṛḍhādhyāśayatayā|",
    "2994:885": "(6) akṛtrimaprematayā|",
    "2994:886": "(7) mitrā- (100) mitreṣu samacittatayā|",
    "2994:887": "(8) atyantamitratayā yāvan nirvā- ṇaparyantatāye|",
    "2994:888": "(9) sūnṛtavākyatā smitamukhapūrvābhibhā- ṣaṇatā|",
    "2994:889": "(10) sarvasattveṣv aparicchinnamahākaruṇatā|",
    "2994:890": "(11) upādatteṣu bhāreṣv aviṣādanatayā|",
    "2994:891": "(12) aparikhinnamāna- satayā|",
    "2994:892": "(13) saddharmaparyeṣtim ārabhyātṛptaśrutārthata- yā|",
    "2994:893": "(14) ātmaskhaliteṣu doṣadarśanatayā paraskhaliteṣv aruṣṭāpatticodanatayā|",
    "2994:894": "(15) sarvairyapatheṣu bodhicittapari- karmatayā|",
    "2994:895": "(16) vipākāpratikāṅkṣiṇas tyāgaḥ|",
    "2994:896": "(17) sarva- bhavagatyupapattyaniśritaśīlam|",
    "2994:897": "(18) sarvasattveṣv aprati- hatā kṣāntiḥ|",
    "2994:898": "(19) sarvakuśalamūlasamādānanāya vīryam|",
    "2994:899": "(20) ārūpyadhātuparikarṣitaṁ dhyānaṁ|",
    "2994:900": "(21) upāyasaṁgṛ- hītā prajñā catuḥsaṁgrahavastusaṁprayuktā upāyāḥ|",
    "2994:901": "(22) śīlavadduḥśīlavadadvayatayā maitratā|",
    "2994:902": "(23) satkṛtya dhar- maśravaṇam|",
    "2994:903": "(24) satkṛtyāraṇyavāsaḥ|",
    "2994:904": "(25) sarvalokavicit- rikeṣv anabhiratiḥ|",
    "2994:905": "(26) hīnayānaspṛhaṇatā mahāyāne cānuśaṁsasaṁdarśitayā|",
    "2994:906": "(27) pāpamitravivarjanatā kalyā- ṇamitrasevanatā|",
    "2994:907": "(28) caturbrahmavihāraniṣpādanatā pañcā- bhijñāvikrīḍanatā jñānapratisaraṇatā|",
    "2994:908": "(29) pratipattivipra- tipattisthitānāṁ sattvānām anutsargaḥ|",
    "2994:909": "(30) ekāṁśavaca- natā|",
    "2994:910": "(31) satyagurukatā|",
    "2994:911": "(32) bodhicittapūrvaṁgamatā|",
    "2994:912": "“ iti|",
    "2994:913": "etaiś ca padaiḥ prathamasya padasya vibhāgo vedi- tavyaḥ hitasukhādhyāśayatayā sarvasattveṣv iti|",
    "2994:914": "II. 34B (101) etasya hi hitasukhādhyāśayapadasya ṣoḍaśa karmāṇi vibhāgā veditavyāḥ|",
    "2994:915": "tatra ṣoḍaśakarmāṇi|",
    "2994:916": "[1] paraṁparāprayogakarma|",
    "2994:917": "[2] aviparyāsakarma|",
    "2994:918": "[3] aparodyojanasvayaṁprayogakarma|",
    "2994:919": "[4] akṣobhyakarma|",
    "2994:920": "[5] nirāmiṣakarma trayaiḥ padair āmiṣāpratibaddhatvenopa- kārakāpakārakasyānurāgadveṣābhāvena yāvaj janmāntare- ṣu cānuvartanena|",
    "2994:921": "[6] tadanukūlavākkāyakarma dvābhyāṁ padābhyāṁ|",
    "2994:922": "[7] duḥkhasukhādvayasamatākarma|",
    "2994:923": "[8] alī- nakarma|",
    "2994:924": "[9] avinivartanīyakarma|",
    "2994:925": "[10] upāyaparigraha- karma|",
    "2994:926": "[11] vipakṣavicchandanakarma dvābhyāṁ padābh- yāṁ|",
    "2994:927": "[12] anupacchedatanmanasikārakarma|",
    "2994:928": "[13] viśeṣa- gamanakarma saptaiḥ padaiḥ ṣaṭpāramitāsamyakprayogena saṁgrahavastuprayogena ca|",
    "2994:929": "[14] niṣpattiprayogakarma ṣaḍbhiḥ padaiḥ satpuraṣaniṣevanena saddharmaśravaṇenā- raṇyavāsena durvitarkaparivarjanena manaskāraguṇena dvābhyāṁ mitraguṇena dvābhyāṁ|",
    "2994:930": "[15] niṣpattikarma tribhiḥ padair apramāṇapariśuddhyā prabhāvaprāptyā- dhigamaguṇena|",
    "2994:931": "[16] tatpratiṣṭhāpanakarma caturbhiḥ padair gaṇasaṁgrahaguṇena nirvicikitsāvavādānuśāsanena dharmāmiṣa(eka)",
    "2994:932": "saṁgraheṇāsaṁkliṣṭacittena|",
    "2994:933": "ete padā ādi- padasya vibhāgā veditavyāḥ|",
    "2994:934": "yathoktam|",
    "2994:935": "ādipadam upādāya padabhedā guṇānvayāḥ|",
    "2994:936": "ādipadam upādāya bhinnapadā bhinnārthataḥ| (102)"
}