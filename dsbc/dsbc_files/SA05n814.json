{
  "SA05n814:0": "avalokiteśvarāṣṭakastotram",
  "SA05n814:1": "om namo'valokiteśvarāya",
  "SA05n814:2": "stutvā guṇairanupamairanubindupātraṃ stotraṃ mayā kṛtamidaṃ jaḍavāliśena |",
  "SA05n814:3": "lokeśvaraṃ guṇanidhiṃ guṇasāgaraṃ ca nityaṃ namāmi śirasāñjalisaṃpuṭena || 1 ||",
  "SA05n814:4": "prāṇeṣu yan sravati yena rasāmbupārān kṣuttṛṣṇaduḥkhaparipīḍitasarvasattvān |",
  "SA05n814:5": "evaṃvidhaṃ jagadidaṃ paripālanāya tasmai namo'stu satataṃ hi yathārthanāmne || 2 ||",
  "SA05n814:6": "satkuṅkumāttamaruṇāṅkasamānavarṇaṃ dvātriṃśalakṣaṇavibhūṣitagātraśobham |",
  "SA05n814:7": "sarveṣu yasya karuṇāmayavatsalatvaṃ tasmai namāmi bhavate karuṇāmayāya || 3 ||",
  "SA05n814:8": "saṃsārasāgaramahālayanāśadakṣa ekastvameva śaraṇaṃ bhuvi naikanātha |",
  "SA05n814:9": "kenāpi tvadguṇagaṇā gaṇane na śakyāstaṃ lokanāthamavalokitanāmasaṃjñam || 4 ||",
  "SA05n814:10": "nānāvidhābharaṇamaṇḍitadivyarupaṃ bālendulagnajaṭabhūṣitalokanātham |",
  "SA05n814:11": "vāme ca maṇḍaladharaṃ varadaṃ ca savye tvāṃ lokanātha śaraṇaṃ pravrajāmi nityam || 5 ||",
  "SA05n814:12": "brahmādibhiḥ parivṛtaṃ surasiddhasaṃghairgandharvakinnaramahoraganāgayakṣaiḥ |",
  "SA05n814:13": "nāthasya yasya bhavataścaraṇāmbujaṃ ca taṃ lokanāthacaraṇaṃ śaraṇaṃ vrajāmi || 6 ||",
  "SA05n814:14": "bhūtaiḥ piśācagaruḍoragarākṣasībhiḥ kumbhāṇḍapūtanamahallakarājarājaiḥ |",
  "SA05n814:15": "vaiśvānarāsuraśataiḥ parivārabhūtaṃ taṃ lokanāthacaraṇaṃ śaraṇaṃ gato'smi || 7 ||",
  "SA05n814:16": "abdhirdivākarakarairnahi śoṣameti tadvatkavīśvaraśatairguṇasāgaraste |",
  "SA05n814:17": "lokeśvara prathitakīrtinidhānabhūto na kṣīyate guṇanidhirguṇasāgarasya || 8 ||",
  "SA05n814:18": "ślokāṣṭakaṃ pratidinaṃ khalu ye paṭhanti te prāpnuvanti sahasā dhanaputramokṣān |",
  "SA05n814:19": "kuṣṭhādiroganikaraṃ kṣamatāṃ prayāti vandāmahe ca nitarāṃ tava pādayugme || 9 ||",
  "SA05n814:20": "śrī āryāvalokiteśvarasya ślokāṣṭakaṃ samāptam |"
}