{
    "263:0": "āryapratītyasamutpādo nāma mahāyānasūtram |",
    "263:1": "evaṃ mayā śrutam |",
    "263:2": "ekasmin samaye bhagavān trāyastriṃśānāṃ devānāṃ madhye viharati sma pāṇḍukambalakalpe śilātale jitāśvādimahāśrāvakaiḥ āryamaitreyāvalokiteśvaravajrahastādibhirbodhisattvairmahāsattvaiḥ aprameyaguṇaratnālaṃkṛtaiḥ mahābrahmasahāṃpatinārāyaṇamaheśvarādibhirdevaiḥ śakreṇa devānāmindreṇa gandharvarājena pañcaśikhena ca sārdham |",
    "263:3": "athāvalokiteśvaro bodhisattvo mahāsattvaḥ utthāyāsanāt ekāṃsamuttarāsaṅgaṃ kṛtvā dakṣiṇaṃ jānuṃ merupṛṣṭhe'vaṣṭabhya yena bhaganān tenāñjaliṃ praṇamya bhagavantametadavocat-ete hi bhagavan devāḥ caityanamaskriyāmaṇḍanāḥ etatpariṣanmaṇḍalapatitāḥ kathamapi brahmacaryapuṇyaprasavāḥ sadevake samārake sabrahmake loke saśramaṇabrāhmaṇaprajāsu bhikṣavo bhikṣuṇyaḥ upāsakopāsikāḥ subahulapuṇyaprasavāḥ bhagavato dharmadeśanāṃ yācante iti |",
    "263:4": "tadā bhagavāṃsteṣāṃ pratītyasamutpādagāthāmavocat -",
    "263:5": "ye dharmā hetuprabhavā hetuṃ teṣāṃ tathāgato hyavadat |",
    "263:6": "teṣāṃ ca yo nirodha evaṃ vādī mahāśramaṇaḥ ||",
    "263:7": "yadidamavalokiteśvara ayaṃ pratītyasamutpādastathāgatānāṃ dharmakāyaḥ |",
    "263:8": "yaḥ pratītyasamutpādaṃ paśyati,",
    "263:9": "sa tathāgataṃ paśyati |",
    "263:10": "yaśca avalokiteśvara kulaputraḥ kuladuhitā vā śraddhāsamanvitaḥ apratiṣṭhite pṛthivīpradeśe āmalakamātraṃ caityaṃ sūcīmātraṃ bodhivṛkṣaṃ bakulapuṣpamātraṃ chatraṃ kṛtvā pratītyasamutpādadharmadhātugāthāṃ paṭhati,",
    "263:11": "sa brāhmaṃ puṇyaṃ prasavati |",
    "263:12": "itaḥ pracyāvya maraṇakālaṃ kṛtvā brahmaloke utpadyate |",
    "263:13": "tataḥ pracyāvya kālaṃ kṛtvā śuddhāvāsakāyikānāṃ devānāṃ sabhāgatāyāmutpadyate ||",
    "263:14": "evamavocadbhagavān |",
    "263:15": "sa rve ca te śrāvakāḥ,",
    "263:16": "te ca bodhisattvā mahāsattvāḥ,",
    "263:17": "sarvāvatī ca sā parṣat,",
    "263:18": "sadevamanuṣyāsuragandharvalokaśca bhagavato bhāṣitamabhyanandan ||",
    "263:19": "āryapratītyasamutpādo nāma mahāyānasūtram ||"
}