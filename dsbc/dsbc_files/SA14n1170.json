{
  "SA14n1170:0": "pañcaviṃśatitamaparivartaḥ |",
  "SA14n1170:1": "navamopāyakauśalapariśuddhaśikṣāsvarūpavivṛddhyarthaṃ praśnayannāha |",
  "SA14n1170:2": "kva punarityādi |",
  "SA14n1170:3": "kṣayādau śikṣāmāṇo buddhatve śikṣata ityāvedayannāha |",
  "SA14n1170:4": "sacedityādi |",
  "SA14n1170:5": "tathataiva vyāvṛttibhedādyathā kṣayānutpādādibhirvyapadiśyate tathā vyākhyātam |",
  "SA14n1170:6": "kathamanyatra śikṣāyāmanyatra śikṣā vidhīyata iti pṛcchayannāha |",
  "SA14n1170:7": "kiṅkāraṇamityādi |",
  "SA14n1170:8": "yatsubhūta ityādinā |",
  "SA14n1170:9": "tadvacanamanūdya paripraśnena pariharannāha |",
  "SA14n1170:10": "tat kiṃ manyasa ityādi |",
  "SA14n1170:11": "tathateti sarvajñatābuddhatvamitiyāvat |",
  "SA14n1170:12": "tathaiva tatkasya hetorityāśaṅkyāha |",
  "SA14n1170:13": "akṣayo hi bhagavan kṣaya iti |",
  "SA14n1170:14": "kṣīyante'smin sarvavikalpā iti buddhatvaṃ kṣayo dharmadhāturvināśarahitatvādakṣaya iti |",
  "SA14n1170:15": "tādātmyasambandhena kṣayādisvabhāvā sarvajñatetyarthaḥ |",
  "SA14n1170:16": "utpadyata ityādyanutpādādiviparyayenāvagantavyam |",
  "SA14n1170:17": "pariśuddhaśikṣatvena praśaṃsārthamāha |",
  "SA14n1170:18": "tasmāttarhītyādi |",
  "SA14n1170:19": "pūrvavatkasya hetoriyāśaṅkyāha |",
  "SA14n1170:20": "sarvasattvasārā hītyādi |",
  "SA14n1170:21": "tatra pakṣighāṭakāḥ śākunikāḥ māṃsavikrayakāriṇo niṣādāḥ |",
  "SA14n1170:22": "kaivartāḥ dhīvarāḥ |",
  "SA14n1170:23": "mṛgādighāṭanādaurabhrikāḥ |",
  "SA14n1170:24": "cakṣuḥśrotravijñānābhāvādandhavadhirau ekākṣivaikalyātkāṇaḥ |",
  "SA14n1170:25": "hastādicchedātkuṇṭhaḥ |",
  "SA14n1170:26": "vakrapṛṣṭhatvāt kuñjaḥ |",
  "SA14n1170:27": "kurparoparihrasvaparvatvātkuṇiḥ |",
  "SA14n1170:28": "visadṛśajaṃghorutvāllaṅgaḥ |",
  "SA14n1170:29": "skhaladgatitvāt khaṃjaḥ |",
  "SA14n1170:30": "sahasā vaktumasamarthatvājjaḍaḥ |",
  "SA14n1170:31": "kkacijjaḍḍa iti pāṭhastatrāpyayamevārtha iti kecit |",
  "SA14n1170:32": "lāla ityuccāryavacanāllolaḥ |",
  "SA14n1170:33": "gurulakāramuccāryābhidhānāllallaḥ |",
  "SA14n1170:34": "uccaiḥśravaṇātkallaḥ |",
  "SA14n1170:35": "hastapādādyalpapramāṇatvena hīnāṅgaḥ |",
  "SA14n1170:36": "nyūnātirekāṅgatvādvikalāṅgaḥ |",
  "SA14n1170:37": "vairūpyādvikṛtāṅgaḥ |",
  "SA14n1170:38": "tathaiva tatkasya hetorityāśaṅkyāha |",
  "SA14n1170:39": "asti hi tasyetyādi |",
  "SA14n1170:40": "prakṛtipariśuddhitvena balādiviśuddhyādhigamo nopapadyata ityāha |",
  "SA14n1170:41": "yadā bhagavannityādi saṃvṛtyadhigamādāha |",
  "SA14n1170:42": "evametadityādi |",
  "SA14n1170:43": "pūrvavat tatkasya hetoriyāśaṅkyāha |",
  "SA14n1170:44": "sarvadharmā hītyādi |",
  "SA14n1170:45": "etaduktaṃ prakṛtipariśuddhitve'",
  "SA14n1170:46": "pi sarvadharmāṇāṃ svabhāvaśuddhadharmāparijñānavatāṃ sattvānāṃ tathābhūtajñānotpādanārthaṃ māyopamadharmabhāvanayā saṃsīdanatvena saṃvṛtyā balādipariśuddhiṃ prāpnotīti |",
  "SA14n1170:47": "daśamabudvagotrībhavanalakṣaṇavivṛddhyarthamāha |",
  "SA14n1170:48": "tadyathāpi subhūte'",
  "SA14n1170:49": "lpakāste mahāpṛthitvāmityādi |",
  "SA14n1170:50": "kṣāraprācuryādūṣarāḥ |",
  "SA14n1170:51": "rukṣatvādujjaṅgalāḥ |",
  "SA14n1170:52": "alpakāste bodhisattvā ityanena buddhagotrāṇāmūrdhvābhigamanasamaye vaivṛddhilābhayogyānāmalpīyastvaṃ jñāpitaṃ syāt |",
  "SA14n1170:53": "ekādaśamabuddhatvaphalaprāptinimittātmakavivṛddhyarthaṃ mṛdumadhyādhimātradṛṣṭāntabhedena hārakatrayamāha |",
  "SA14n1170:54": "punaraparaṃ tadyathāpi nāmetyādi |",
  "SA14n1170:55": "prajñāpāramitāmārgamiti |",
  "SA14n1170:56": "tathāgataprāptinimittāmekadaśāṃ vivṛddhimityarthaḥ |",
  "SA14n1170:57": "dvādaśapāramitāvipakṣacittānutpādasvabhāvavivṛddharthamāha |",
  "SA14n1170:58": "evaṃ hi subhūte prajñāpāramitāyāmityādi |",
  "SA14n1170:59": "tatra kalpitaparatantrapariniṣpannavastvabhiniveśena yathākramaṃ saṃgṛhītāḥ parigṛhītā udgṛhītāḥ |",
  "SA14n1170:60": "viparyāsarahitatvenāvabodhādanugatāḥ |",
  "SA14n1170:61": "caturdaśasarvapāramitāsaṃgrahajñānalakṣaṇavivṛddhyarthamāha |",
  "SA14n1170:62": "tadyathāpi nāma subhūte satkāyadṛṣṭāvityādi |",
  "SA14n1170:63": "dvāṣaṣṭidṛṣṭayo brahmajālaparipṛcchādau draṣṭavyāḥ |",
  "SA14n1170:64": "granthaprācuryānna likhyante |",
  "SA14n1170:65": "yathoktavivṛddhimeva spaṣṭayannāha |",
  "SA14n1170:66": "tadyathāpi nāma subhūte puruṣasyetyādi |",
  "SA14n1170:67": "pañcadaśasarvasampatpratilambhārthavivṛddhyarthamāha |",
  "SA14n1170:68": "tasmāttarhi subhūte bodhisattvetyādi |",
  "SA14n1170:69": "tathaiva tatkasya hetorityāśaṅkyāha |",
  "SA14n1170:70": "puṇyāgratvāditi |",
  "SA14n1170:71": "amumevārthaṃ vistārayituṃ praśnayannāha |",
  "SA14n1170:72": "tatkiṃ manyasa ityādi |",
  "SA14n1170:73": "pūrvavattatkasya hetorityāśaṅkyāha |",
  "SA14n1170:74": "evaṃ mahārthikā hītyādi |",
  "SA14n1170:75": "tatra darśanādimārgacatuṣṭayādhigamādanuttaratāṃ gantukāmenetyādi padacatuṣṭayam |",
  "SA14n1170:76": "dharmasambhoganirmāṇakāyatrayapratilambhāya buddhavikrīḍitamityādipadatrayaṃ vācyam |",
  "SA14n1170:77": "sarvasampatprāptau śrāvako'",
  "SA14n1170:78": "pi syādityāha |",
  "SA14n1170:79": "kiṃ punarityādi |",
  "SA14n1170:80": "anyārthatayābhyasanānnaiva śrāvaka ityāha |",
  "SA14n1170:81": "śrāvakasampattirapītyādi |",
  "SA14n1170:82": "ṣoḍaśasamyaksambodhyāsannībhāvasvabhāvavivṛddhyarthamāha |",
  "SA14n1170:83": "evaṃ śikṣamāṇaḥ subhūte bodhisattvo mahāsattva ityādi |",
  "SA14n1170:84": "tatrāpyabhiniveśo bandhanamityāha |",
  "SA14n1170:85": "sacetpunarityādi |",
  "SA14n1170:86": "na caratīti bhāvopalambhaviparyāsāditi bhāvaḥ |",
  "SA14n1170:87": "anabhiniveśastattvamityāha |",
  "SA14n1170:88": "atha tāmapītyādi |",
  "SA14n1170:89": "yathoktā eva vivṛddhayo grāhyāḥ |",
  "SA14n1170:90": "tathā coktam |",
  "SA14n1170:91": "jambudvīpajaneyattābuddhapūjāśubhādikām |",
  "SA14n1170:92": "upamāṃ bahudhā kṛtvā vivṛddhiḥ ṣoḍaśātmikā ||2 || iti",
  "SA14n1170:93": "abhisamayālaṅkārālokāyāṃ prajñāpāramitāvyākhyāyāṃ śikṣāparivarto nāma pañcaviṃśatitamaḥ ||"
}