{
    "827:0": "ṣaḍgatistotram",
    "827:1": "paṅkeruhasthāya padāmbujāya bandhūkapuṣpāruṇasundarāya |",
    "827:2": "sarojahastāya jaṭādharāya namo'stu tasmai karūṇāmayāya || 1 ||",
    "827:3": "kāputradeśodbhavamaṅgalāya jinendrarūpāya tathāgatāya |",
    "827:4": "saṃsāraduḥkhārṇavapāragāya namo'stu tasmai karūṇāmayāya || 2 ||",
    "827:5": "samantabhadrāya surārcitāya suvarṇagraiveyakabhūṣitāya |",
    "827:6": "cūḍāmaṇiśīrṣadharāya tubhyaṃ namo'stu tasmai karūṇāmayāya || 3 ||",
    "827:7": "saundaryasāndrāya vṛṣāsanāya bhaktārtihantre ca tathāgatāya |",
    "827:8": "mahārharatnaiḥ parimaṇḍitāya namo'stu tasmai karūṇāmayāya || 4 ||",
    "827:9": "satkaṇṭhakaṇṭhāya manoharāya trailokyasaṃpūjitasampadāya |",
    "827:10": "kāruṇyasaṃpūrṇahṛdambujāya namo'stu tasmai karūṇāmayāya || 5 ||",
    "827:11": "stotraṃ pracakre bhuvi śaṃkhakarma puṇyārthato yacchatarājadhīmān |",
    "827:12": "ye ye paṭhiṣyanti narāḥ prayatnāt te te gatāḥ śrīsuraharmyaramyam || 6 ||",
    "827:13": "śrī āryāvalokiteśvarasya ṣaḍgatistotraṃ samāptam |"
}