{
    "1333:0": "Cittatatvasaṅgrahaḥ",
    "1333:1": "namas tasmai bhagavate'rhate samyaksambuddhāya",
    "1333:2": "agraḥ śreṣṭaś ca jyeṣṭhas tribhuvanajagataś­ śāstṛbhūtaś ca loke",
    "1333:3": "yo'bhūl lakṣmīghanas tat padakamalayugam­ mastakenabhivandya",
    "1333:4": "lokānāṃ dlrghakālam pihitamaviditaṃ­ cittadharmasya tatvaṃ",
    "1333:5": "jijñāsūnām pravakṣye sugatamunimatam­ gauraveṇanugamya|",
    "1333:6": "ī. sarvā cittakathā dharme - proktaivādityabandhunā",
    "1333:7": "caturbhir eva vacanaiḥ - pañcaskandhādidarśane|",
    "1333:8": "2. prathamā vedanā tatra - saṃjñā tu syād dvitlyīkā",
    "1333:9": "tṛtīyas tu ca saṃskāras - turyaṃ vijñānam eva hi|",
    "1333:10": "3. etaccatuṣṭayaṃ yatrai - katvena gṛhyate yadā",
    "1333:11": "tadā tasya samūhasya - vayaṃ cittaṃ vadāmahe|",
    "1333:12": "4. vedanā-saṃjñā-saṃskārāḥ - prabuddhasya gatir bhavet",
    "1333:13": "caturthaṃ tu ca vijñānaṃ - susuptasya bhaved gatiḥ|",
    "1333:14": "5. avasthāhyantarbūtā tu - svapnaṃ evetyudīritā",
    "1333:15": "gatis tasyām prabuddhasya - susuptiś ca na vidyate|",
    "1333:16": "6. prabuddhasya gatis tatra - kriyavjñānameva hi",
    "1333:17": "anyad akriyavijñānaṃ - susuptasya gatiḥ punaḥ|",
    "1333:18": "7. avasthām antarbhūtām tu - dvayamiśravaśād viduḥ|",
    "1333:19": "atītasṃṛtisaṃskāra - rūpenāvirbhavantite",
    "1333:20": "8. indriyārthasanṇikarṣāj - janyaṃ jñānaṃ tu vedanā",
    "1333:21": "upalabdhiś ca pratyakṣo - viṣayānubhavo'pi ca",
    "1333:22": "vedanāyās tu paryāyā - dṛśyante nyāyadarśane|",
    "1333:23": "9. vedanāśabdasyārthasya - ṛgvede caiva saṃskṛte",
    "1333:24": "sambuddhena prayuktārtha - samaṃ kiñcin na dṛśyate|",
    "1333:25": "10. vīthivijñānatraividhye - vedanā prathamābhavet",
    "1333:26": "saivarjujñānamārgaṃ syād - anye dye'nṛjuke tathā|",
    "1333:27": "11. vīthivijñānasaṃjñā tu - cintanārthaṃ prakāśate",
    "1333:28": "tarkānumānajānana - sarvaṃjñāgataṃ bhavet|",
    "1333:29": "12. vedanānāmapratyakso - vṛddhiṃ gaccati cintane",
    "1333:30": "dṛṣṭismṛtipsāsarve tu - saṃjñasādhakahetavaḥ|",
    "1333:31": "13. vedanāsaṃjñāyugalam - ekaikaṃ hi prabhāsvaram",
    "1333:32": "prabhāsvaracittakathā - dharme tasmād dhi dṛśyate|",
    "1333:33": "14. aprabhāsvaracittan tu - saṃskārasahitaṃ bhavet",
    "1333:34": "bāladarakacittaṃ hi - tasmād evāprabhāsvaram|",
    "1333:35": "15. vedanāsaṃjñāvijñāna - saṃskārā buddhadarśane",
    "1333:36": "dṛṣṭārthayuktāḥ kutrāpi - dṛśyante nānyadarśane|",
    "1333:37": "16. vedanāsaṃjñāsaṃskāra - trayaiḥ śabdair udīritam",
    "1333:38": "cittasya vīthivijñānam - muninādityabandhunā|",
    "1333:39": "17. saṃskārakṣayaśabdārthaṃ - nirvāṇañ ca samam bhavet",
    "1333:40": "visaṃskāragataṃ cittam - iti buddhaprakāśanam|",
    "1333:41": "18. saṃskāratṛṣṇāsambandhaḥ - katham jñātuṃ hi śakyate",
    "1333:42": "buddha evāvadat tatra - tṛṣṇānāṃ kṣayam adhyagām|",
    "1333:43": "19. vyākṛtā'nivrtas tatra - tṛṣṇādoṣās trayo matāḥ",
    "1333:44": "ātmasnehātmamānātma - dṛṣṭināmavaśāt punaḥ|",
    "1333:45": "20. etat trayaṃ hi tṛṣṇāyā - ātmamohavaśād bhavet",
    "1333:46": "tasmād avidyātṛṣṇātma - mohāḥ paryāyavācakāḥ|",
    "1333:47": "21. etair jātās tu saṃskārā - na vidyante'rhate kvacit",
    "1333:48": "kliśyate sarvakāle tu - cittam etaiḥ pṛthagjane|",
    "1333:49": "22. pāriśuddhiṃ hi cittasya - saṃskārakṣayam eva tat",
    "1333:50": "puṇyapāpaprahīṇasya - cittaṃ nirvutam ucyate|",
    "1333:51": "23. prabhāsvaraṃ hi taccittam - anyat kliṣṭam bhavet sadā",
    "1333:52": "tasmāt pṛthagjanāḥ sarve - unmattā ityudīritāḥ|",
    "1333:53": "24. yad vedayati tat sarvaṃ - saṃjānāti tathā punaḥ",
    "1333:54": "vitarkayati tajjñātaṃ - tad vitarkam prapañcayet|",
    "1333:55": "25. ityuvāca mahārhā sa - kāśyapo manasaḥ kriyām",
    "1333:56": "nikāye madhyame pālyāṃ - sūtre tu madhupiṇḍike|",
    "1333:57": "26. prapañco nāma saṃskāro - yāvad āharate phalam",
    "1333:58": "tāvad akriyavijñāna - rūpeṇaivāvatiṣṭhati|",
    "1333:59": "27. karmasaṃskārasaṃkleśa - prapañcāśravakiñcanāḥ",
    "1333:60": "puṇyapāpe ca kuśalā - kuśaletīñjitāmalāḥ|",
    "1333:61": "28. saṅgasaṃyojane śalyā - nuśayānuśravāśayāḥ",
    "1333:62": "upādānānganāḥ kleśāḥ - sarve paryāyavācakāḥ|",
    "1333:63": "29. vedanāsaṃjñāyugalaṃ - sasaṃskāratrikañ ca yat",
    "1333:64": "vīthivijñānanāmena - kriyakarmavaśaj javet|",
    "1333:65": "30. kriyaṃ hi vīthivijñānaṃ - nirvutāvyākṛtam bhavet",
    "1333:66": "karmabhūtaṃ vītthicittaṃ - vyākṛtañ cāpyanirvutam|",
    "1333:67": "31. buddhārhatāṃ suddhacittaṃ - kriyarūpeṇa dhāvati",
    "1333:68": "pṛthagjanasya cittan tu - karmatatvena dhāvayet|",
    "1333:69": "32. puṇyapāpaprahīṇaṃ yat - suddhaṃ buddhasya mānasam",
    "1333:70": "taddhi lokottaraṃ jñātam-nāsti tasya punarbhavaḥ|",
    "1333:71": "33. bhavāṅgajaṃ vīthicittaṃ - cakṣurādikrameṇa ṣaṭ",
    "1333:72": "tadālambavaśāt tacca - vīthimuktam praviśyati|",
    "1333:73": "34. kiryacittaṃ karmacittaṃ - dvayaṃ vīthiṃ pracakṣate",
    "1333:74": "vīthimuktan tu vijñānaṃ - vīthicittaiḥ pravardhate|",
    "1333:75": "35. vipākākriyavijñānaṃ - pratisandhir bhaved bhave",
    "1333:76": "bhavāṅgam pravṛttau bhūtvā - jīvitānte bhaveccyutiḥ|",
    "1333:77": "36. mūlavijñānam ālaya - vijñānam iti nāmake",
    "1333:78": "buddhavijñānaśabdārthe - vasubandhuḥ prayūyujat|",
    "1333:79": "37. bhavam bhavāṅgam tatsroto - vijñānam eva bhāvayet",
    "1333:80": "pratisandhicyutībhyāṃ tad - vīthimuktaṃ prakīrtitam|",
    "1333:81": "38. kriyabhūtaṃ karmabhūtaṃ - vīthicittaṃ dvidhā matam",
    "1333:82": "akriyaṃ vīthimuktaṃ vai - vipākam eva sarvadā|",
    "1333:83": "39. sakarmaṃ vīthicittan tu - buddhādiṣu na vidyate",
    "1333:84": "teṣāṃ hi vīthicittaṃ vai - kriyarūpeṇa dhāvati|",
    "1333:85": "40. āryāṣṭāṅgikamārgeṇa - karmakṣayakṛtam manaḥ",
    "1333:86": "buddhānām arhatañ caiva - nāhvayate punarbhavam|",
    "1333:87": "41. kriyākarmavipākais tu - sarvaṃ cittaṃ vibhāvyate",
    "1333:88": "vedanāsaṃjñāsaṃskāra - vijñānaiś ca tathaiva tat|",
    "1333:89": "42. pratītyasamutpādākhye - dharme deśitavedanā",
    "1333:90": "saṃjñārthaṃ vedanārthañ ca - dvayam eva prakāśate|",
    "1333:91": "43. trīṇyevārthāni cittasya - prayogasya vaśāt punaḥ",
    "1333:92": "mūladvaitīyasāmānya - nāmais tattrikam ucyate|",
    "1333:93": "44. mūlārtho hi tu cittasya - vedanārtham prakāśate",
    "1333:94": "vedanaṃ tasminnarthe tu - buddha eva prayūyujat|",
    "1333:95": "45. dvaitīyārthan tu cittasya - saṃjñārtham eva bhāvayet",
    "1333:96": "sāmānyārtho hi tasya syāt - cittaṃ vāthonam aṅgikam|",
    "1333:97": "46. tathaiva ca manaśśabdas - tadevārthatrayaṃ dadet",
    "1333:98": "mūlārthaṃ hi bhavet saṃjñā - dvaitīyārthaṃ tu vedanā",
    "1333:99": "sāmānyārtho manaśśabde - cittayuktasamo bhavet|",
    "1333:100": "47. vedanāsaṃjñā saṃskāra - vijñānānāṃ yathākramam",
    "1333:101": "antargatārthān manasaś - cittasyaivañ ca jñāyatām|",
    "1333:102": "48. vijñānam eva vijñaptiḥ - kriyākriyavaśā dvidhā",
    "1333:103": "vijñaptimātratā siddhā - cittasyaivaṃ hi niścayāt|",
    "1333:104": "49. kṣaṇajanyā ca vijñaptir - anityā kṣaṇabhangurā",
    "1333:105": "tadātmakesmiṃś citte tu - māyā syād ātmakalpanā|",
    "1333:106": "50. pratītyasamutpāde ca - pañcaskandhe ca darśane",
    "1333:107": "vidyamānam cittatatvaṃ - samyag evaṃ prakāśitam|",
    "1333:108": "śrī lankāputrabhūtena - paṇḍitācāryabhikṣuṇā",
    "1333:109": "āmerikādharmadūta - priyanandena dhīmatā",
    "1333:110": "vijñaptimātrātasiddhi - pañcāśiketi nāmikā",
    "1333:111": "kṛtaivaṃ kṛ tir eṣā tu - cittatatvasya saṅgrahaḥ|"
}