{
  "S06n617:0": "26",
  "S06n617:1": "227. avivartiyasya varabodhayi prasthitasya",
  "S06n617:2": "yo cittupādu anumoditu āśayena |",
  "S06n617:3": "trisahasra meru tulayitva siyāpramāṇo",
  "S06n617:4": "na tveva tasya kuśalasyanumodanāye ||1 ||",
  "S06n617:5": "228. yāvanta sattva kuśalārthika mokṣakāmā",
  "S06n617:6": "sarveṣa bhonti anumoditu puṇyarāśi |",
  "S06n617:7": "sattvarthi te jinaguṇa ananta prāpuṇitvā",
  "S06n617:8": "dāsyanti dharma jagatī dukhasaṃkṣayāye ||2 ||",
  "S06n617:9": "229. yo bodhisattva avikalpaku sarvadharmān",
  "S06n617:10": "śūnyānimitta parijānati niṣprapañcān |",
  "S06n617:11": "na ca prajña bodhi parieṣati āśayena",
  "S06n617:12": "so yukta prajñavarapāramitāya yogī ||3 ||",
  "S06n617:13": "230. ākāśadhātu gaganasya siyā virodho",
  "S06n617:14": "na hi tena tasya kutu kenacideṣa prāptā |",
  "S06n617:15": "emeva prajñacarito vidu bodhisattvo",
  "S06n617:16": "abhyovakāśasadṛśo upaśāntacārī ||4 ||",
  "S06n617:17": "231. yatha māyakārapuruṣasya na eva bhoti",
  "S06n617:18": "te śiṣya māṃ janata so ca karoti kāryam |",
  "S06n617:19": "paśyanti taṃ vividha kāryu nidarśayantaṃ",
  "S06n617:20": "na ca tasya kāyu na pi citta na nāmadheyam ||5 ||",
  "S06n617:21": "232. emeva prajñacarite na kadāci bhoti",
  "S06n617:22": "buddhitva bodhi jagatī parimocayitvā |",
  "S06n617:23": "ātmopapatti vividhāṃ kriyasaṃprayogāṃ",
  "S06n617:24": "darśeti māyasadṛśo na vikalpacārī ||6 ||",
  "S06n617:25": "233. yatha buddha nirmita karoti ca buddhakāryaṃ",
  "S06n617:26": "na ca tasyupadyati mado karamāṇu kiṃcit |",
  "S06n617:27": "emeva prajñacarito vidu bodhisattvo",
  "S06n617:28": "darśeti sarva kriya nirmitamāyatulyam ||7 ||",
  "S06n617:29": "234. palagaṇḍa dakṣa vidunā kṛtu dāruyantro",
  "S06n617:30": "puruṣe stritulya sa karoti ha sarvakāryam |",
  "S06n617:31": "emeva prajñacarito vidu bodhisattvo",
  "S06n617:32": "jñānena sarva kriya kurvati nirvikalpo ||8 ||",
  "S06n617:33": "bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ ||"
}