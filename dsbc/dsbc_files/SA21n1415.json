{
  "SA21n1415:0": "tatvajñānasaṃsiddhiḥ",
  "SA21n1415:1": "om namaḥ śrībhagavatyai vajravārāhyai ||",
  "SA21n1415:2": "ānandāmbudhimaṇḍanādupagatā sambuddhalakṣmīrasau |",
  "SA21n1415:3": "sarvākāraguṇānvitā jagadaghadhvāntaughavidhvaṃsinī ||",
  "SA21n1415:4": "jyotirjñānanidherdhṛtiḥ smṛtinidheḥ śāntirmanīṣānidheḥ |",
  "SA21n1415:5": "pāyādvajravirāsinī bhagavatī lokatrayaṃ durgateḥ ||1 ||",
  "SA21n1415:6": "śrīvajradevīpadapadmareṇu,",
  "SA21n1415:7": "rājiṃ namaskṛtya guroḥ padaṃ ca ||",
  "SA21n1415:8": "śrīsambaraṃ saṃvṛtavodhicittaṃ,",
  "SA21n1415:9": "prajñākṛpādvaitapadaṃ praśastam ||2 ||",
  "SA21n1415:10": "vajradevīpadadvaṃdvavandanānandavarttinā ||",
  "SA21n1415:11": "bhikṣuṇā jñānandreṇa candrevasuvaśarmaṇā ||3 ||",
  "SA21n1415:12": "sādhanaṃ vajravārāhyāḥ svārthaṃkiñjidvibhajyate ||",
  "SA21n1415:13": "subhāṣitaprade nityaṃ matiḥ kalpanasotsukā ||4 ||",
  "SA21n1415:14": "tataḥśradvāpareṇedaṃ mandasvalpadhiyā mayā ||",
  "SA21n1415:15": "karttavya na mama doṣo vīkṣaṇīyo mahājanaiḥ ||5 ||",
  "SA21n1415:16": "om namaḥ śrī vajravārāhyai",
  "SA21n1415:17": "udyātā talacakrato'niladhutā vidyucchaṭābhāsvarā,",
  "SA21n1415:18": "dagdhālitritayā trilokamahitā pīyūṣadhārāplutā ||",
  "SA21n1415:19": "buddhajñānarasāvilā vikaluṣā svānandasandohadā bhāvābhāvavicāraṇāvirahitā vārāhikā pātu vaḥ ||1 ||",
  "SA21n1415:20": "nirmāṇālidineśamaṇḍalagatā kādyādivarṇāvṛtā,",
  "SA21n1415:21": "prajbālajvalanojvalāmṛtasavā sūkṣmājasūtropamā vidyābuddhakadamvakaṃ dahati yā cakratrayorbhedinī sānandā lalitordvagā sphuratu vo vārāhikā cetasi ||2 ||",
  "SA21n1415:22": "praṇipatya vajrapūrvāṃ vārāhīṃ vajrayoginīm |",
  "SA21n1415:23": "śirasā svasmṛtaye vakṣye'haṃ tattvajñānasya saṃsiddhim ||3 ||",
  "SA21n1415:24": "vijanamano'nukūlasthānaṃ nāthāṃkakaḥ praviśetsudhīḥ ||",
  "SA21n1415:25": "tatra sukumāramāsanamupaviśya vibhāvayecchuddhiṃ ||4 ||",
  "SA21n1415:26": "tadanu ca ṣaṣṭhajinena tryakṣarajaptena vajradharahṛdayaṃ ||",
  "SA21n1415:27": "saṃlikhyānāmikayā,",
  "SA21n1415:28": "lohitakusumārcitaṃ kuryāt ||5 ||",
  "SA21n1415:29": "tadanu paramādyapātre karakamalaṃ dakṣiṇetaraṃ kṣiptvā",
  "SA21n1415:30": "vidadhīta savanaṃ yathopadeśaṃ śayasparśāt ||6 ||",
  "SA21n1415:31": "pravidhāya karanyāsaṃ bṛddhāṅguṣṭhāṅgulisamāyogāt",
  "SA21n1415:32": "kurvītāṅganyāsaṃ ṣaḍbhirvīreśvarīmantraiḥ ||7 ||",
  "SA21n1415:33": "tadanu cakravajravaropari raṅgāruṇoyogajasamamamantraṃ |",
  "SA21n1415:34": "bhujagabhavaiḥ suviśiṣṭaiḥ sicayagatairavakirecchanakaiḥ ||8 ||",
  "SA21n1415:35": "tatra jinahṛdayacakraṃ śikhikoṭikaṃ samabhilikhya",
  "SA21n1415:36": "tadgarbhe mantrālīṃ gāṅgeyaśalākayā vilikhet ||9 ||",
  "SA21n1415:37": "cakrasya vāhyabhāge pūrvottarapaścimārkidigdeśe |",
  "SA21n1415:38": "satsvastikānabhilikhetkrameṇa vāmahastena ||10 ||",
  "SA21n1415:39": "ākṛṣya vajradevīmpraviśya mantrākṣareṣu baddhvā paritoṣayet",
  "SA21n1415:40": "suvidhānāt jaḥ hu va horiti paṭhitvā ||11 ||",
  "SA21n1415:41": "tadanu saparyā vividhāstasyā vidadhīta maṃtrarūpāyāḥ",
  "SA21n1415:42": "bhakṣyairbhojyairlehyaiḥ peyaiścoṣyaiḥ sakāmaguṇaiḥ ||12 ||",
  "SA21n1415:43": "vividhairvalaiḥ samadanairupahāraiḥ pañcabhiratiparārdhyaiḥ ||",
  "SA21n1415:44": "gītaivadyairnnṛtyaiḥ pradakṣiṇāpraṇatinutibhiśca || 13 ||",
  "SA21n1415:45": "pratidivasaṃ pratipakṣaṃ pratimāsaṃ vā tithau daśamyāṃ ||",
  "SA21n1415:46": "kuryādyathoktapūjāvidhimasyāḥ siddhimākāṃkṣaṇaḥ ||14 ||",
  "SA21n1415:47": "atha kṛtavāhyārcanavidhirurukaruṇo nirmitāridhyāvje ||",
  "SA21n1415:48": "vyasuhṛyoṣṇaguvimvāṃ dhyāyātpūrvoditāṃ devīm ||1 ||",
  "SA21n1415:49": "saṃdhyāsindūravarṇāṃ kharakaranikarāyāstasaptārkkakāntīṃ",
  "SA21n1415:50": "karttrīṃ sarvārttihaṃtrīṃ sphuradamṛtaghṛṇīṃ vibhratīṃ savyadoṣṇā ||",
  "SA21n1415:51": "vibhrāṇāṃ vāmadoṣṇā kamalamatisitaṃ raktapūrṇadhvajāḍhyāṃ",
  "SA21n1415:52": "kālyā dambholikālyā parigataśirasaṃ muktamūrddhokhahastāṃ ||2 ||",
  "SA21n1415:53": "muṇḍālīmaṇḍitāṅgīṃ mukhagaladasṛjaṃ svādaguṃ muktanādāṃ ,",
  "SA21n1415:54": "savye corddhaṃkirāsyāṃ varaśubhagamanāṃ krodhamūlānanāntāṃ ||",
  "SA21n1415:55": "sānandāṃ sānurāgāṃ vividharasayutāmarddhaparyyaṅkanṛtyāṃ",
  "SA21n1415:56": "mudrāṣaṇmudritāṅgīṃ vyapagatavasanāṃ ṣoḍaśāvdāṃ varāṅgīm ||3 ||",
  "SA21n1415:57": "jñānākarṣādividhiḥ prāgiva kṛtvā vidhānavinmaṃntrī ||",
  "SA21n1415:58": "svastikamalikābhimukhaṃ bhramantamekaṃ drūtaṃ dhyāyāt ||4 ||",
  "SA21n1415:59": "tadanu viyadvatī dhātau trikūṭagirigahvare bhramaccakraṃ",
  "SA21n1415:60": "prāguktamiva dhyāyādraktaṃ jājyalyamānaṃ sat ||5 ||",
  "SA21n1415:61": "tatra sthiramivātivegānnirvātaniṣkampadīpamiva dīptaṃ |",
  "SA21n1415:62": "drāvayedurusukhacakraṃ śravadamṛtasārakṛtasavanam ||6 ||",
  "SA21n1415:63": "kāyatrayasvabhāvaṃ paramaṃ sahajātmakaṃ jagadvyāpinaṃ",
  "SA21n1415:64": "sphuradamitaśāntasantatiṃ paśyetpaścātsukhaṃ paścāt ||6 ||",
  "SA21n1415:65": "pratidivasaṃ pratisandhyaṃ yathākṣaṇamvā vibhāvayedetat |",
  "SA21n1415:66": "yāvatsiddhinimittaṃ tāvadidamucyate vyaktam ||7 ||",
  "SA21n1415:67": "ayatnajaprītilayānubandhanāt |",
  "SA21n1415:68": "yadā bhavedvyaktamidaṃ vibhāvitam ||",
  "SA21n1415:69": "kaśācapeṭādiha naiva vedanā |",
  "SA21n1415:70": "tadā bhavetsiddhiradūravarttinī ||8 ||",
  "SA21n1415:71": "pratāḍitānāṃ paṇavādikānāṃ paṭudhvanirnaśrutagocaraścet ||",
  "SA21n1415:72": "yadāpyate bodhiranuttarāgrā svapne cirāddhyānavatāgrasiddhiḥ ||9 ||",
  "SA21n1415:73": "dṛṣṭvā siddhinimittaṃ pitṛvanagirikuñje vṛkṣamūlādau ||",
  "SA21n1415:74": "nivasannutpannakramayogamajasraṃ sudhīḥ kuryāt ||10 ||",
  "SA21n1415:75": "siddhau vasudhādīnāṃ bhavatī layo hyuttarottarakramaśaḥ",
  "SA21n1415:76": "khyāti tadā gaganābhaṃ prabhāsvaraṃ jñānamātraṃ sat ||11 ||",
  "SA21n1415:77": "jānīyāttaccihnaiścihnāni tu pañcadhā vidustajjñāḥ ||",
  "SA21n1415:78": "ata eva tāni yogī samāhito lakṣayenmanasā ||12 ||",
  "SA21n1415:79": "prathamaṃ mṛgatṛṣṇābhaṃ dhūmākāraṃ dvitīyakaṃ cihnaṃ ||",
  "SA21n1415:80": "khadyotavattṛtīyaṃ caturthaṃ dīpojvalaṃ spaṣṭaṃ ||13 ||",
  "SA21n1415:81": "vigatābhragaganasadṛśaṃ pañcamaṃ cihnaṃ prakāśamavikalpaṃ ||",
  "SA21n1415:82": "evaṃ lavdhanimitto mudrāṃ mahatīmavāpnoti ||14 ||",
  "SA21n1415:83": "utthātukāmaḥ praṇipatya yoginīṃ",
  "SA21n1415:84": "nāthaṃ ca kasthaṃ samudīrya mūḥ kṛtiṃ ||",
  "SA21n1415:85": "utthāya kṛtyaṃ vidadhīta tatvadhī-",
  "SA21n1415:86": "stiṣṭhetsadā yogayugena yogavit ||15 ||",
  "SA21n1415:87": "iti tattvajñānasaṃsiddhau bhāvanāvidhiḥ ||2 ||",
  "SA21n1415:88": "adhyeṣitaśca bahuśaḥ śiṣyaiḥ kṛtamaṇḍalaiḥ padāvjanataiḥ ||",
  "SA21n1415:89": "mantrī tithau daśamyāṃ vidadhītānugrahanteṣāṃ ||1 ||",
  "SA21n1415:90": "saṃpūjya maṃtrarūpāṃ devīṃ cakrasthitāṃ vihitayomaḥ",
  "SA21n1415:91": "ādāya maṃtrajaptaṃ paramādyaṃ niṣkramettasmāt ||2 ||",
  "SA21n1415:92": "atha vihitapañcamaṇḍalamūrddhasthāṃ tadantadakṣiṇaṃśiṣyaṃ",
  "SA21n1415:93": "kusumasrajaṃ dadhānaṃ dhyātakenāthaṃ guruḥ paśyet ||3 ||",
  "SA21n1415:94": "tadanu ca yathoktaṃ devīcakraṃ prodyanmarīcikaṃ rayavat ||",
  "SA21n1415:95": "dhyātvāntabāsigātre vajrabhṛttasya saṃdadyāt ||3 ||",
  "SA21n1415:96": "evaṃ syādāveśastatkalikā prakampanaṃ vāṣpaḥ ||",
  "SA21n1415:97": "pāto jñānotpādaḥ svārūpañcāpi paripādyāḥ ||4 ||",
  "SA21n1415:98": "tadanu kathayetsamādhiṃ pūjāmaṃtraṃ ca vajrayoginyāḥ ||",
  "SA21n1415:99": "śraddhānvitasya guṇino gurubuddhābhinnasadbhakteḥ ||6 ||",
  "SA21n1415:100": "kathayenna yogamenaṃ sadyaḥ pratyayakaraṃ susiddhaṃvā ||",
  "SA21n1415:101": "śraddhāvirahitamanaso bhaktivihīnaśiṣyasya ||7 ||",
  "SA21n1415:102": "vidadhāti yastu pūjāṃ devīcakrasya maṃtrayuktasya ||",
  "SA21n1415:103": "tasyāpayānti bhayānyaṣṭau pāpāni ca mahānti ||8 ||",
  "SA21n1415:104": "durbhagatā dāridryaṃ vyādhijarāduḥkhadaurmanasyāni",
  "SA21n1415:105": "bhramakalikaluṣakleśāḥ pīḍā nānāvidhāścāpi ||9 ||",
  "SA21n1415:106": "yo japati cakramantraṃ dhyātvā hṛdaye nirodhavācāsau",
  "SA21n1415:107": "prāpnotyaṣṭau siddhīḥ pañcābhijñāṃstathāṣṭaguṇāna ||10 ||",
  "SA21n1415:108": "dhyāyati yaḥ kiravaktrāṃ pratidavasaṃ yatnataścatuḥsaṃdhyaṃ",
  "SA21n1415:109": "hariharahiraṇyagarbhairjetumaśakyāṃ mṛtiṃ jayati ||11 ||",
  "SA21n1415:110": "vastrānnapānadhanadhānyaviśālabhūmiḥ",
  "SA21n1415:111": "prāsādadivyaśayanāsanasādhanāni ||",
  "SA21n1415:112": "tasyodbhavanti dayitā vividhāśca vidyā,",
  "SA21n1415:113": "yo bhāvayatyaśanikolamukhīṃ sacakrāṃ ||12 ||",
  "SA21n1415:114": "iti tatvajñānasaṃsiddhau sānuśaṃsā śiṣyānugrahavidhiḥ ||",
  "SA21n1415:115": "maṃtroddhāramataḥ paramadhidhāsye vajrayoginīhṛdayaṃ",
  "SA21n1415:116": "karṇātkarṇamupāgatamāsyādāsyaṃ tathākramataḥ ||1 ||",
  "SA21n1415:117": "pūrvoditamiva cakra saṃlikhyaṃ marudgaṇālayopetāṃ ||",
  "SA21n1415:118": "tatra likhetparipāṭita ālikāliṃ tathaiva koṇaṃ ||2 ||",
  "SA21n1415:119": "jhādharagaṃ ḍādharasthaṃ hādharagavibhūṣitaṃ samāyuktaṃ ||",
  "SA21n1415:120": "trikamādito vilikhyaṃ sadakṣaraṃ tatvaparidīpi ||3 ||",
  "SA21n1415:121": "bhorddhagataṃ chorddhasthitasametaṭorddhasthitaṃ tadanu lekhyaṃ ||",
  "SA21n1415:122": "ḍādharayutaṃ ṣādhāragaṃ ṣorddhasthitayuktaśorddhagataṃ ||4 ||",
  "SA21n1415:123": "ñādharayutaḷtalasthaṃ ṭādharayutaporddhasaṃsthitaṃ ||",
  "SA21n1415:124": "tadanu ṭhādharagānvitaphorddhagaṃ aivāmayutaṃ haṭāntasthaṃ ||5 ||",
  "SA21n1415:125": "casamadhyagataṃ ṭhasavyagasametaṃ bhādharasusaṃsthitaṃ",
  "SA21n1415:126": "tadanu hathamadhyagataṃ tavāmayuktaṃ ṭhalamadhyaga paścāt ||6 ||",
  "SA21n1415:127": "sarvakarāntaphamadhyagaṃ tṛtīyavargādivāmagasametaṃ ||",
  "SA21n1415:128": "ṇorddhayutaṃ lādharagaṃ chorddhasthaṃ bhatalagaṃ ṭhasavyayutaṃ ||7 ||",
  "SA21n1415:129": "torddhagayutaṃ ṣādharagaṃ thorddhadasaṃyuktaṃ ṇādharagaṃ paścāt ||",
  "SA21n1415:130": "phādharagaṃ ṭhādharasaṃyuktaṃ phorddhasthaṃ ṇorddhayuktaṃ lādharagaṃ ||8 ||",
  "SA21n1415:131": "ḍādharaśūnyasametaṃ trivatalagaṃ corddhasthitaṃ ratalaṃ ||",
  "SA21n1415:132": "thādharayutaṃ śādharagaṃ ñādharasamāyuktaṃ cāpi ||9 ||",
  "SA21n1415:133": "sayamadhyagaṃ jhavāmagasametamuktākṣarakṛto rahasyaḥ ||",
  "SA21n1415:134": "maṃtroyamaśanīdevyā lekhyo japyo vibhāvyaśca ||10 ||",
  "SA21n1415:135": "cintāmaṇiḥ kalpakuṭhāgrakumbhaḥ",
  "SA21n1415:136": "śrīkāmadugdhenurapi praśastāḥ",
  "SA21n1415:137": "te sādhyamānā dadatīha vittā-",
  "SA21n1415:138": "nyayantu saukhyaṃ sadhanaṃ dadāti ||11 ||",
  "SA21n1415:139": "iti tatvajñānasaṃsiddhau mantrauddhāravidhiḥ ||",
  "SA21n1415:140": "yasminnayaṃ pātragatevyalikhya,",
  "SA21n1415:141": "pūjānimittaṃ vidhinā vidhijñaḥ ||",
  "SA21n1415:142": "bālasya rakṣā vidhivadvidheyā,",
  "SA21n1415:143": "vaddhena dokaṇṭhaśikhāsuvāhau ||",
  "SA21n1415:144": "dṛṣṭvā'payānti bhujagāḥ śiśukaṃ sarakṣaṃ,",
  "SA21n1415:145": "bhūtā grahā niśicarāḥ sapiśācasaṃghāḥ ||",
  "SA21n1415:146": "anye ca bālakabharyārttikarāḥ subhīmāḥ",
  "SA21n1415:147": "siṃhaṃ yathā vanacarā valinambhayārttāḥ ||2 ||",
  "SA21n1415:148": "saṃprāpya sadupadeśaṃ dṛṣṭvā saṃpratyayaṃ ca yogasya",
  "SA21n1415:149": "siddhiriyaṃ samabhilekhi sphuradamalajñānasavaṃsatiḥ ||3 ||",
  "SA21n1415:150": "tasmāttatsaṃprāptyai saṃsevyaṃ saguroḥ padāmburuhaṃ ||",
  "SA21n1415:151": "sānnā pradānabidhinā kāyakleśaiḥ praṇāmaiśca ||4 ||",
  "SA21n1415:152": "tatvajñānāgrasiddhirvahuhitajananī yā janasyeva loke",
  "SA21n1415:153": "satvānāṃ yanmayosītkuśalamakaluṣaṃ pūrvacadrāṃśuśubhraṃ ||",
  "SA21n1415:154": "bhūyāsustena lokāḥ kalimalavikalā śuddhāsambodhibhājo",
  "SA21n1415:155": "labdhvā mudrāmudārāṃ bhavabhayaśamanīṃ sarvasatvārthakartrīṃ ||5 ||",
  "SA21n1415:156": "samāptoyaṃ tatvajñānasaṃsiddhirnāma svādhiṣṭhānaśceti",
  "SA21n1415:157": "śubham sarvadā"
}