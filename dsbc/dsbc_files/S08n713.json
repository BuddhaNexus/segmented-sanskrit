{
  "S08n713:0": "21 | amanasikārādhāraḥ |",
  "S08n713:1": "namo buddhāya |",
  "S08n713:2": "amanasikāra itatra bahavo vipratipannāḥ |",
  "S08n713:3": "tat kaścidāha apaśabdo&#39;yamiti,",
  "S08n713:4": "samāse manaskāra iti bhavitumarhati |",
  "S08n713:5": "tatrocyate,",
  "S08n713:6": "tatpuruṣe kṛti bahulamiti |",
  "S08n713:7": "atra bahulavacanāt saptamyā&#39;",
  "S08n713:8": "lugiti alukasamāse kṛte amanasikāra amanaskāraḥ,",
  "S08n713:9": "tvaci sāraḥ tvaksāraḥ,",
  "S08n713:10": "yudhiṣṭhiraḥ,",
  "S08n713:11": "etāni rūpāṇi sampadyante,",
  "S08n713:12": "ato nāyamapaśabdaḥ |",
  "S08n713:13": "apara āha,hanta lakṣaṇasādhitamevedaṃ vacaḥ kiṃ ca asiddham |",
  "S08n713:14": "tanna,nānāsūtratantreṣu dṛṣṭatvāt āryyasarvvaviṣayāvatārajñānālokālaṅkāramahāyānasūtre |",
  "S08n713:15": "amanasikārā dharmmāḥ kuśalāḥ |",
  "S08n713:16": "manasikārā dharmmā akuśalāḥ | tatraiva -",
  "S08n713:17": "avikalpitasaṅkalpa apratiṣṭhitamānasa |",
  "S08n713:18": "asmṛtyamanasikāra nirālamba namo&#39;stu te ||",
  "S08n713:19": "tathā avikalpapraveśādhāraṇyāṃ bodhisattvo mahāsattvaḥ sarvvavikalpanimittāni ākāśagatikāni amanasikārataḥ parivarjjayati |",
  "S08n713:20": "aparāparāṇi granthavistarabhayāda na",
  "S08n713:21": "likhyante |",
  "S08n713:22": "sautrāntikamevedaṃ vacaḥ,",
  "S08n713:23": "nasāntikaṃ sūtrānteṣu dṛṣṭatvāt |",
  "S08n713:24": "tanna |",
  "S08n713:25": "uktaṃ hi hevajre tattvapaṭale |",
  "S08n713:26": "svarūpeṇa na cittaṃ nāpi cetamam | tathā -",
  "S08n713:27": "bhāvyante hi jagat sarvvaṃ manasā ya(smā)",
  "S08n713:28": "nna bhāvyate |",
  "S08n713:29": "arthāt amanasikāreṇeti gamyate |",
  "S08n713:30": "apara āha,tantre&#39;pyasti,",
  "S08n713:31": "paraprasajyapratiṣedhanaño viṣayatvāt abhāvo vācyaḥ |",
  "S08n713:32": "tanna,prakrāntasya pratiṣedhaḥ |",
  "S08n713:33": "&#39;yadi nāprasajyaṃ pratisiddhata iti prasajyapratiṣedhaḥ |",
  "S08n713:34": "yathā asūryyampaśyā rājadārāḥ |",
  "S08n713:35": "ayamarthaḥ |",
  "S08n713:36": "evannāma tā guptā rājadārā yat sūryyamapi na paśyantīti |",
  "S08n713:37": "atra na sūryyābhāvaḥ kṛtaḥ |",
  "S08n713:38": "kiṃ nāma rājadārāṇāṃ yat sūryadarśanaṃ prasajyaṃ tanniṣiddham |",
  "S08n713:39": "amanasikāre&#39;",
  "S08n713:40": "pi naño manasikaraṇaṃ yad grāhyagrāhakādi prasaktaṃ tanniṣiddham |",
  "S08n713:41": "na manaḥ,ato na doṣaḥ |",
  "S08n713:42": "yadā kaścidevaṃ vadati śāśvatocchedalakṣaṇo mana[si]kāraḥ sammato bhagavatā |",
  "S08n713:43": "tadocyate,śāśvatocchedādiḥ manasikāro vā&#39;",
  "S08n713:44": "manasikāraḥ |",
  "S08n713:45": "etena sarvvāsaṅgahāniḥ kriyate amanasikāraśabdeneti |",
  "S08n713:46": "tathācoktaṃ bhagavatā,",
  "S08n713:47": "avikalpapraveśādhāraṇyāṃ - kena kāraṇena kulaputra!",
  "S08n713:48": "avikalpadhāturamanasikāra ityucyate sarvvavikalpanimittasamati krāntatāmupādāyeti |",
  "S08n713:49": "ete sarvvavikalpasamati krāmatā darśitā bhavati amanasikāraśabdeneti |",
  "S08n713:50": "paryyudāsapakṣe&#39;pi na doṣaḥ,",
  "S08n713:51": "abrāhmaṇamānayetyukte brāhmaṇasadṛśasya kṣatriyāderānayanaṃ bhavati,",
  "S08n713:52": "na tu vijātīyasya kaṭādeḥ |",
  "S08n713:53": "atrāpi niḥsvabhāvavedanasya saṃsthitiḥ kṛtāḥ |",
  "S08n713:54": "etena māyopamā ..............................................................prasaṅga iti |",
  "S08n713:55": "yadi cātra naño vyutpattiratra kriyate akārapradhāno&#39;",
  "S08n713:56": "manasikāraḥ śākapārthivavat madhyapadalopīsamāsaḥ,",
  "S08n713:57": "etena yāvān manasikāraḥ sarvvamanutpādātmaka ityarthaḥ |",
  "S08n713:58": "kka nirddiṣṭaṃ bhagavatā anutpādakārako akāra iti ?",
  "S08n713:59": "tad yathā uktaṃ ca hevajre mantrapaṭale,",
  "S08n713:60": "akāromukhaṃ sarvvadharmmāṇāmādyanutpannatvāt ityādi |",
  "S08n713:61": "asyārthaḥ,sarvvadharmmāṇāṃ ādyanupannatvāt akāro mukhaṃ pradhānaṃ ityakārastvanutpannalakṣaṇaḥ yo&#39;graḥ |",
  "S08n713:62": "tathā ca nāmasaṅgītauḥ -",
  "S08n713:63": "akāraḥ sarvvavarṇāgro mahārthaḥ paramākṣaraḥ |",
  "S08n713:64": "mahāprāṇo hyanutpādo vāgudāhāravarjjitaḥ ||",
  "S08n713:65": "iti | yadi vā akāro&#39;",
  "S08n713:66": "tra nairātmyāvījaṃ tathā ca hevajre ālerādi nerādi nairātmyeti |",
  "S08n713:67": "etena sarvvamanasikāro&#39;",
  "S08n713:68": "nātmako&#39;",
  "S08n713:69": "svabhāva ityuktaṃ ca bhavati |",
  "S08n713:70": "yadi vā -",
  "S08n713:71": "ādisvarasvabhāvā sādhītibuddhaiḥ prakalpitā |",
  "S08n713:72": "saiva bhagavatī prajñā utpannakramayogataḥ ||",
  "S08n713:73": "yadi vā a iti prabhāsvarapadam,",
  "S08n713:74": "manasikāra iti svādhiṣṭhānapadam,",
  "S08n713:75": "aścāsau manasikāraśceti amanasikāraḥ |",
  "S08n713:76": "etena amanasikārādipadaiḥ acintyaprabhāsvarasvādhiṣṭhānapadaṃ śūnyatākaruṇābhinnayuganaddhādvayavāhisambedanamāpāditaṃ bhavatīti |",
  "S08n713:77": " |&#39;manasikāradhāraḥ samāptaḥ ||",
  "S08n713:78": "prakṛtyājātadharmmeṣu vidhyapohau parśovacaḥ ||",
  "S08n713:79": "astīti vadato brūmo nāsti sarvvaṃ vicārataḥ |",
  "S08n713:80": "nāstīti vadato brūmaḥ sarvva[ma]styavicārataḥ ||",
  "S08n713:81": "yathā yathā samāropā jāyante tattvayoginaḥ |",
  "S08n713:82": "tathā tathā samāropā hanyante tattvayoginā ||",
  "S08n713:83": "[sahajo]&#39;kṛtrimo yasmāt[tasmāt]saṅgo na sāhajaḥ |",
  "S08n713:84": "sukhaṃ na sahajādanyat sukhaṃ cāsaṅgalakṣaṇam ||",
  "S08n713:85": "jñātvā niḥsaṅgatāṃ nāmni [ni]rvedhāgatasatsukham |",
  "S08n713:86": "viśvaṃ svasamayaṃ kṛtvā magnaḥ sahajasāgare ||",
  "S08n713:87": "mantratattvasthito yogau niḥsaṅgārthapratiṣṭhitaḥ |",
  "S08n713:88": "bhāvāṃścāsau gurūn kṛtvā niḥsa[ṅgaviṣayo]bhavet ||",
  "S08n713:89": " |kṛtiriyaṃ paṇḍitāvadhūtaśrīmadadvayavajrapādānām ||",
  "S08n713:90": " ||samāpto&#39;yaṃ granthaḥ |",
  "S08n713:91": "ye dharmmā hetuprabhavā hetuṃ teṣāṃ tathāgato hyavadat |",
  "S08n713:92": "teṣāṃ ca yo nirodha evaṃvādī mahāśramaṇaḥ ||",
  "S08n713:93": " ||śrubhaṃ bhūyāt ||"
}