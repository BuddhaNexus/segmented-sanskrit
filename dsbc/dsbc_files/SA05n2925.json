{
  "SA05n2925:0": "dharmadhātustava dharmadhāto' namas tubhyaṃ sarvasattveṣv avasthita |",
  "SA05n2925:1": "yasya te aparijñānād bhramanti tribhavālaye ||",
  "SA05n2925:2": "&lt;1&gt; ye eva dhātuḥ saṃsāre śodhyamānaḥ sa eva tu |",
  "SA05n2925:3": "śuddhaḥ sa eva nirvāṇe dharmakāyaḥ sa eva hi ||",
  "SA05n2925:4": "&lt;2&gt; yathā hi kṣīrasammiśaraṃ sarpimaṇḍaṃ na dṛśyate tathā hi kleśasammiśro dharmadhātur na dṛśyate ||",
  "SA05n2925:5": "&lt;3&gt; yathā viśodhitaṃ kṣīraṃ ghṛtadravyaṃ sunirmalam |",
  "SA05n2925:6": "tathā viśodhitāḥ kleśā dharmadhātuḥ sunirmalaḥ ||",
  "SA05n2925:7": "&lt;4&gt; yathā dīpo ghaṭastho hi na kiñcid avabhāsate |",
  "SA05n2925:8": "tathā kleśaghaṭastho hi dharmadhātur na bhāsate ||",
  "SA05n2925:9": "&lt;5&gt; (1) yena yena hi pārśvena cchidrībhavati tad ghaṭam |",
  "SA05n2925:10": "tena tena hi pārśvena raśmayas tasya nirgatāḥ ||",
  "SA05n2925:11": "&lt;6&gt; yadā samādhivajreṇa bhinnaṃ bhavati tad ghaṭam |",
  "SA05n2925:12": "sa tadākāśaparyantaṃ samantād avabhāsate ||",
  "SA05n2925:13": "&lt;7&gt; dharmadhātur na cotpanno na niruddhaḥ kadācana |",
  "SA05n2925:14": "sarvakālam asaṅkliṣṭa ādimadhyāntanirmalaḥ ||",
  "SA05n2925:15": "&lt;8&gt; yathā vaiḍuryaratnaṃ hi sarvakālaprabhāsvaram |",
  "SA05n2925:16": "pāṣāṇakośe sañchannam ābhā tasya na rājate ||",
  "SA05n2925:17": "&lt;9&gt; evaṃ hi kleśasañchanno dharmadhātuḥ sunirmalaḥ |",
  "SA05n2925:18": "nāsau bhrājati saṃsāre nirvāṇe tu prabhāsvaraḥ ||",
  "SA05n2925:19": "&lt;10&gt; gotre ca sati vyāyāmo (2)",
  "SA05n2925:20": "jātarūpanidarśanāt |",
  "SA05n2925:21": "gotre asati vyāyāmaḥ śramaḥ kevalam iṣyate ||",
  "SA05n2925:22": "&lt;11&gt; yathā hi tuṣasañchannaṃ na dhānyaṃ tat phalaṃ matam |",
  "SA05n2925:23": "tathā hi kleśasañchanno nāsau buddheti kalpyate ||",
  "SA05n2925:24": "&lt;12&gt; yathā hi tuṣanirmuktaṃ tat phalaṃ pratibhāsate |",
  "SA05n2925:25": "tathā hi kleśanirmukto dharmakāyaḥ prabhāsate ||",
  "SA05n2925:26": "&lt;13&gt; upamā kriyate loke kadalyā nāsti sāratā |",
  "SA05n2925:27": "phalāni tasya sārāṇi bhakṣyate amṛtopamā ||",
  "SA05n2925:28": "&lt;14&gt; evaṃ hy asāre saṃsāre nirvṛte kleśasāgare |",
  "SA05n2925:29": "(3) phalaṃ tasyāpi buddhatvam amṛtaṃ sarvadehinām ||",
  "SA05n2925:30": "&lt;15&gt; evaṃ hi sarvabījeṣu sādṛśyāṃ jāyate phalam |",
  "SA05n2925:31": "bījair vinā phalaṃ nāsti kaḥ prājñaḥ pratipatsyate ||",
  "SA05n2925:32": "&lt;16&gt; bījabhūtas tv asau dhātur dharmāṇām āśrayo mataḥ |",
  "SA05n2925:33": "śodhyamānaḥ krameṇaivaṃ buddhatvāspadam āvahet ||",
  "SA05n2925:34": "&lt;17&gt; nirmālau candrasūryau hi āvṛtau pañcabhir malaiḥ |",
  "SA05n2925:35": "abhranīhāradhūmena rāhuvaktrarajādibhiḥ ||",
  "SA05n2925:36": "&lt;18&gt; evaṃ prabhāsvaraṃ cittam āvṛtaṃ pañcabhir malaiḥ |",
  "SA05n2925:37": "kāmavyāpādamiddhena auddhatyavicikitsayā ||",
  "SA05n2925:38": "&lt;19&gt; (4) agniśaucaṃ yathā vastraṃ malinaṃ vividhair malaiḥ |",
  "SA05n2925:39": "agnimadhye yathā kṣiptaṃ malaṃ dagdhaṃ na vastratā ||",
  "SA05n2925:40": "&lt;20&gt; evaṃ prabhāsvaraṃ cittaṃ malinaṃ rāgajair malaiḥ |",
  "SA05n2925:41": "jñānāgninā malaṃ dagdhaṃ na dagdhaṃ tat prabhāsvaram ||",
  "SA05n2925:42": "&lt;21&gt; śūnyatāhārakāḥ sūtrā ye kecid bhāṣitā jinaiḥ |",
  "SA05n2925:43": "sarvais taiḥ kleśavyāvṛttir naiva dhātor vināśanam ||",
  "SA05n2925:44": "&lt;22&gt; pṛthivyantarhitaṃ toyaṃ yathā tiṣṭhati nirmalam |",
  "SA05n2925:45": "kleśair antaritaṃ jñānaṃ tathābhāti sunirmalam ||",
  "SA05n2925:46": "&lt;23&gt; dharmadhātur yato nātmā na ca strīnṛnapuṃsakaḥ |",
  "SA05n2925:47": "(5) sarvagrāhavinirmuktaḥ katham ātmeti kalpyate ||",
  "SA05n2925:48": "&lt;24&gt; sarve dharmā hy asaṃsaktāḥ strīpuṃstvaṃ hi na vidyate |",
  "SA05n2925:49": "rāgāndhavineyārthāya strīpuṃstvaṃ hi pradarśitam ||",
  "SA05n2925:50": "&lt;25&gt; anityaduḥkhaśūnyeti cittanidhyaptayas trayaḥ |",
  "SA05n2925:51": "paramā cittanidhyaptir dharmāṇāṃ niḥsvabhāvatā ||",
  "SA05n2925:52": "&lt;26&gt; yathā hi garbho garbhiṇyāṃ vidyate na ca dṛśyate |",
  "SA05n2925:53": "tathā hi kleśasañchannaṃ dharmatattvaṃ na dṛśyate ||",
  "SA05n2925:54": "&lt;27&gt; caturṇāṃ hi vikalpānām utpattir bhūtabhautikāt |",
  "SA05n2925:55": "ahaṃmamavikalpo hi (6)",
  "SA05n2925:56": "nāmasañjñānimittajaḥ ||",
  "SA05n2925:57": "&lt;28&gt; praṇidhānaṃ hi buddhānāṃ nirābhāsam alakṣaṇam |",
  "SA05n2925:58": "pratyāmavedyayogitvād buddhānāṃ nityadharmatā ||",
  "SA05n2925:59": "&lt;29&gt; yathā śaśaviṣāṇāṃ hi kalpyamānaṃ na vidyate |",
  "SA05n2925:60": "tathā hi sarvadharmeṣu kalpitaṃ naiva vidyate ||",
  "SA05n2925:61": "&lt;30&gt; paramāṇurajaḥ kintu goviṣānaṃ na vidyate |",
  "SA05n2925:62": "yathā pūrvaṃ tathā paścāt tasya kiṃ kalpyate buddhaiḥ ||",
  "SA05n2925:63": "&lt;31&gt; pratītyopadyate caiva pratītya ca nirudhyate |",
  "SA05n2925:64": "ekasya sambhavo nāsti kathaṃ bālair vikalpyate ||",
  "SA05n2925:65": "&lt;32&gt; (7) śaśagośṛṅgadṛṣṭānatam ubhau kalpitalakṣaṇau |",
  "SA05n2925:66": "madhyamā pratipadyeta yathā sugatadharmatā ||",
  "SA05n2925:67": "&lt;33&gt; yathā candrārkatārāṇāṃ svaccha udakabhājane |",
  "SA05n2925:68": "dṛśyate pratibimbaṃ hi tathā niṣpannalakṣaṇam ||",
  "SA05n2925:69": "&lt;34&gt; ādhimadhyāntakalyāṇam avisaṃvādakaṃ dhruvam |",
  "SA05n2925:70": "yasya caivaṃvidhānātmā katham ātmeti kalpyate ||",
  "SA05n2925:71": "&lt;35&gt; grīṣmakāle yathā vāri uṣṇam ity abhidhīyate |",
  "SA05n2925:72": "tad eva śītakāleṣu śītam ity abhidhīyate ||",
  "SA05n2925:73": "&lt;36&gt; āvṛtaṃ kleśajālena cittam ity abhidhīyate |",
  "SA05n2925:74": "(8) tad eva kleśāpagamād buddha ity abhidhīyate ||",
  "SA05n2925:75": "&lt;37&gt; cakṣuḥ pratītya rūpaṃ ca avabhāsāḥ sunirmalāḥ |",
  "SA05n2925:76": "anutpannāniruddhās te dharmadhātuṃ prajānatha ||",
  "SA05n2925:77": "&lt;38&gt; śrotram pratītya śabdaṃ ca cittaṃ vijñaptayas trayaḥ |",
  "SA05n2925:78": "śrūyate svavikalpena dharmadhātur alakṣaṇaḥ ||",
  "SA05n2925:79": "&lt;39&gt; ghrāṇaṃ gandhāśritaṃ ghrāṇi arūpam anidarśanam |",
  "SA05n2925:80": "ghrāṇavijñānatathātā dharmadhātur vikalpyate ||",
  "SA05n2925:81": "&lt;40&gt; jihvā svabhāvaśūnyā hi rasadhātur viviktatā |",
  "SA05n2925:82": "(9) apratiṣṭhitavijñānaṃ dharmadhātusvabhāvatā ||",
  "SA05n2925:83": "&lt;41&gt; śuddhakāyasvabhāvena sparśapratyayalakṣaṇam |",
  "SA05n2925:84": "pratyayebhyo vinirmuktaṃ dharmadhātuṃ vadāmy aham ||",
  "SA05n2925:85": "&lt;42&gt; manaḥ pradhānadharmeṣu kalpyakalpanavarjitam |",
  "SA05n2925:86": "dharmāṇāṃ niḥsvabhāvatvaṃ dharmadhātur vibhāvyate ||",
  "SA05n2925:87": "&lt;43&gt; paśyate śṛṇute ghrāti svādate spṛśatīti ca |",
  "SA05n2925:88": "dharmān vijānate yogī evaṃ niṣpannalakṣaṇam ||",
  "SA05n2925:89": "&lt;44&gt; cakṣuḥ śrotraṃ ca ghrāṇaṃ ca jihvā kāyo manas tathā |",
  "SA05n2925:90": "ṣaḍāyatanaṃ viśuddham etat tattvasya lakṣaṇam ||",
  "SA05n2925:91": "&lt;45&gt; (10) cittam eva dvidhā dṛṣṭaṃ loki lokottaraṃ ca yat |",
  "SA05n2925:92": "ātmagrāheṇa saṃsāraḥ pratyātma tathātā hi tat ||",
  "SA05n2925:93": "&lt;46&gt; rāgakṣayo hi nirvāṇaṃ dveṣamohakṣayaś ca yat |",
  "SA05n2925:94": "tasya bodhāya buddhatvaṃ śaraṇaṃ sarvadehinām ||",
  "SA05n2925:95": "&lt;47&gt; asmiṃ kalevare sarvaṃ jñānam ajñānam eva ca |",
  "SA05n2925:96": "badhyate svavikalpena mucyate svaparijñayā ||",
  "SA05n2925:97": "&lt;48&gt; bodhir na dūre nāsanne na gatā nāpi vāgatā |",
  "SA05n2925:98": "na dṛśyate dṛśyate caiva (11)",
  "SA05n2925:99": "atraiva kleśapañjare ||",
  "SA05n2925:100": "&lt;49&gt; uktaṃ ca sūtravargeṣu viharaty ātmacintakaḥ |",
  "SA05n2925:101": "prajñādīpavihāreṇa paramāṃ śāntim āgataḥ ||",
  "SA05n2925:102": "&lt;50&gt; na bodher dūraṃ sañjñī syān na sāsannā ca sañjñinaḥ |",
  "SA05n2925:103": "ṣaṇṇāṃ hi viṣayābhāso yathābhūtaṃ parijñāyā ||",
  "SA05n2925:104": "&lt;51&gt; yathādakena sammiśraṃ kṣīram ekatra bhājane |",
  "SA05n2925:105": "kṣīraṃ pibanti haṃsā hi udakaṃ ca tathā sthitam ||",
  "SA05n2925:106": "&lt;52&gt; evaṃ hi kleśasammiśraṃ jñānam ekatra bhājane |",
  "SA05n2925:107": "pibanti yogino jñānam ajñānaṃ sphorayanti te ||",
  "SA05n2925:108": "&lt;53&gt; ahaṃ mameti vā grāho yāvad bāhyo vikalpyate |",
  "SA05n2925:109": "dṛṣṭe viṣayanairātmye (12)",
  "SA05n2925:110": "bhavabījaṃ nirudhyate ||",
  "SA05n2925:111": "&lt;54&gt; buddho hi parinirvāti śucir nityaśubhālayaḥ |",
  "SA05n2925:112": "kalpayanti dvayaṃ bālā advayaṃ yogināṃ padam ||",
  "SA05n2925:113": "&lt;55&gt; duṣkarair vividhair dānaiḥ śīlaiḥ sattvārthasaṅgrahaiḥ |",
  "SA05n2925:114": "sattvopakārakṣāntyā ca dhātupuṣṭir iyaṃ tridhā ||",
  "SA05n2925:115": "&lt;56&gt; vīryaṃ ca sarvadharmeṣu dhyāne cittaṃ pracāritam |",
  "SA05n2925:116": "prajñāyām acalaṃ nityaṃ bodhipuṣṭir iyaṃ punaḥ ||",
  "SA05n2925:117": "&lt;57&gt; upāyasahitā prajñā praṇidhānair viśodhitā |",
  "SA05n2925:118": "baleṣu suṣṭhitaṃ jñānaṃ dhātupuṣṭiś caturvidhā ||",
  "SA05n2925:119": "&lt;58&gt; mā bhodhisattvān tu vandeti (13)",
  "SA05n2925:120": "atidurbhāṣitaṃ kṛtam |",
  "SA05n2925:121": "bodhisattvam ajīvaṃ tu ---------- &lt;",
  "SA05n2925:122": "59&gt;",
  "SA05n2925:123": "---------- ---------- ---------- ---------- &lt;",
  "SA05n2925:124": "60&gt;",
  "SA05n2925:125": "---------- sannidhāyātra cintayet |",
  "SA05n2925:126": "guḍaśarkarakhaṇḍānām utpattis tatra jāyate ||",
  "SA05n2925:127": "&lt;61&gt; rakṣite bodhicitte hi sannidhāyātra cintayet |",
  "SA05n2925:128": "arhatpratyekabuddhānām utpattis tatra jāyate ||",
  "SA05n2925:129": "&lt;62&gt; yathā śālyāṅkurādīnāṃ rakṣāṃ kurvanti kārṣikāḥ |",
  "SA05n2925:130": "tathāśrayādhimuktānāṃ (14)",
  "SA05n2925:131": "rakṣāṃ kurvanti nāyakāḥ ||",
  "SA05n2925:132": "&lt;63&gt; yathā kṛṣṇacaturdaśyāṃ dṛśyate candravigraham |",
  "SA05n2925:133": "tathāgrayānādhimuktānāṃ dṛśyate buddhavigraham |",
  "SA05n2925:134": "&lt;64&gt; yathaiva bālacandrasya dṛṣṭā vṛddhiḥ kṣaṇe kṣaṇe |",
  "SA05n2925:135": "tathā bhūmipraviṣṭānāṃ dṛṣṭā vṛddhiḥ kṣaṇe kṣaṇe ||",
  "SA05n2925:136": "&lt;65&gt; yathā hi pañcadaśyāṃ vai pūrṇacandro hi jāyate |",
  "SA05n2925:137": "tathā niṣṭhāgatābhūmyāṃ dharmakāyo hi jāyate ||",
  "SA05n2925:138": "&lt;66&gt; adhimuktidṛḍhaṃ yasya buddhe dharme ca nityaśaḥ |",
  "SA05n2925:139": "utpādayati tac cittam anivartyam bhave bhave ||",
  "SA05n2925:140": "&lt;67&gt; kṛṣṇāśrayaparāvṛttiḥ śuklāśrayaparigrahaḥ |",
  "SA05n2925:141": "(15) tadā tasyāvabodhena muditety abhidhīyate ||",
  "SA05n2925:142": "&lt;68&gt; malimaṃ nityakālaṃ hi rāgādyair vividhair malaiḥ |",
  "SA05n2925:143": "malābhāve ca yā śuddhiḥ vimalety abhidhīyate ||",
  "SA05n2925:144": "&lt;69&gt; nirodhāt kleśajālasya prabhābhrājavinirmalā |",
  "SA05n2925:145": "apramāṇāndhakārasya vigatā tu prabhākarī ||",
  "SA05n2925:146": "&lt;70&gt; śuddhā prabhāsvarā nityaṃ saṅgajaiḥ parivarjitā |",
  "SA05n2925:147": "jñānārciṣaiḥ parivṛtā bhūmir arciṣmatī matā ||",
  "SA05n2925:148": "&lt;71&gt; sarvavidyākalāśilpa- dhyānānāṃ ca vicitratā |",
  "SA05n2925:149": "durjayānāṃ hi kleśānāṃ vijayā tu sudurjayā ||",
  "SA05n2925:150": "&lt;72&gt; tisṛṇām api bodhīnāṃ saṅgrahaḥ sarvasampadām |",
  "SA05n2925:151": "utpādavyayagambhīrā bhūmis tv abhimukhībhūtā ||",
  "SA05n2925:152": "&lt;73&gt; (16) krīḍate raśmijālena cakravyūhaiḥ samantataḥ |",
  "SA05n2925:153": "trilokāt tīrṇapaṅkaughair dūraṅgamā iti smṛtā ||",
  "SA05n2925:154": "&lt;74&gt; buddhaiḥ sandhriyamāṇo'sau praviṣṭo jñānasāgare |",
  "SA05n2925:155": "anābhogavaśiprāptaḥ akampyā mārakiṅkaraiḥ ||",
  "SA05n2925:156": "&lt;75&gt; pratisaṃvitsu sarvāsu sa yogī pāramīgataḥ |",
  "SA05n2925:157": "dharmadeśana sāṅkathyair bhūmiḥ sādhumatī smṛtā ||",
  "SA05n2925:158": "&lt;76&gt; kāyaṃ jñānamayaṃ rāmyam ākāśam iva nirmalam |",
  "SA05n2925:159": "sandhārayati buddhānāṃ dharmameghā samantataḥ |",
  "SA05n2925:160": "&lt;77&gt; āśrayaḥ sarvadharmāṇāṃ (17)",
  "SA05n2925:161": "caryāphalaparigrahaḥ |",
  "SA05n2925:162": "āśrayasya parāvṛttir dharmakāyo'bhidhīyate ||",
  "SA05n2925:163": "&lt;78&gt; acintyo vāsanād muktaś cintyaḥ saṃsāravāsanaḥ |",
  "SA05n2925:164": "tvam acintyo'si sarveṣāṃ kas tvā vijñātum arhati ||",
  "SA05n2925:165": "&lt;79&gt; sarvavāgviṣayātītaṃ sarvendriyam agocaram |",
  "SA05n2925:166": "manovijñānagamyo'si yo'si yo'si namo'stu te ||",
  "SA05n2925:167": "&lt;80&gt; krameṇa samudānītā buddhaputrā mahāyaśāḥ |",
  "SA05n2925:168": "dharmameghena jñānena śūnyaṃ paśyanti dharmatām ||",
  "SA05n2925:169": "&lt;81&gt; yadā prakṣālitaṃ cittam uttīrṇaṃ bhavasāgarāt |",
  "SA05n2925:170": "(18) mahāpadmamayaṃ tasya āsanaṃ sampratiṣṭhati ||",
  "SA05n2925:171": "&lt;82&gt; anekaratnapattrābhaṃ lakṣaṇojjvalakalpikam |",
  "SA05n2925:172": "anekaiḥ padmakoṭībhiḥ samantāt parivāritam ||",
  "SA05n2925:173": "&lt;83&gt; daśabhiś ca balair bālas tiṣṭhate bālacandravat |",
  "SA05n2925:174": "kleśair malinasattvānāṃ na paśyati tathāgatam ||",
  "SA05n2925:175": "&lt;84&gt; yadā pretāḥ samantāt tu śuṣkaṃ paśyanti sāgaram |",
  "SA05n2925:176": "tathaivājñānadagdhānāṃ buddho nāstīti kalpanā |",
  "SA05n2925:177": "&lt;85&gt; sattvānām alpapuṇyānāṃ bhagavān kiṃ kariṣyati | jātya ......... (19)"
}