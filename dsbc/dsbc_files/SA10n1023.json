{
  "SA10n1023:0": "9",
  "SA10n1023:1": "pūrvaparīkṣā navamaṃ prakaraṇam |",
  "SA10n1023:2": "darśanaśravaṇādīni vedanādīni cāpyatha |",
  "SA10n1023:3": "bhavanti yasya prāgebhyaḥ so'stītyeke vadantyuta ||1 ||",
  "SA10n1023:4": "kathaṃ hyavidyamānasya darśanādi bhaviṣyati |",
  "SA10n1023:5": "bhāvasya tasmātprāgebhyaḥ so'sti bhāvo vyavasthitaḥ ||2 ||",
  "SA10n1023:6": "darśanaśravaṇādibhyo vedanādibhya eva ca |",
  "SA10n1023:7": "yaḥ prāgvyavasthito bhāvaḥ kena prajñapyate'tha saḥ ||3 ||",
  "SA10n1023:8": "vināpi darśanādīni yadi cāsau vyavasthitaḥ |",
  "SA10n1023:9": "amūnyapi bhaviṣyanti vinā tena na saṃśayaḥ ||4 ||",
  "SA10n1023:10": "ajyate kenacitkaścit kiṃcitkenacidajyate |",
  "SA10n1023:11": "kutaḥ kiṃcidvinā kaścit kiṃcitkaṃcidvinā kutaḥ ||5 ||",
  "SA10n1023:12": "sarvebhyo darśanādibhyaḥ kaścitpūrvo na vidyate |",
  "SA10n1023:13": "ajyate darśanādīnāmanyena punaranyadā ||6 ||",
  "SA10n1023:14": "sarvebhyo darśanādibhyo yadi pūrvo na vidyate |",
  "SA10n1023:15": "ekaikasmātkathaṃ pūrvo darśanādeḥ sa vidyate ||7 ||",
  "SA10n1023:16": "draṣṭā sa eva sa śrotā sa eva yadi vedakaḥ |",
  "SA10n1023:17": "ekaikasmādbhavetpūrvaṃ evaṃ caitanna yujyate ||8 ||",
  "SA10n1023:18": "draṣṭānya eva śrotānyo vedako'nyaḥ punaryadi |",
  "SA10n1023:19": "sati syād draṣṭari śrotā bahutvaṃ cātmanāṃ bhavet ||9 ||",
  "SA10n1023:20": "darśanaśravaṇādīni vedanādīni cāpyatha |",
  "SA10n1023:21": "bhavanti yebhyasteṣveṣa bhūteṣvapi na vidyate ||10 ||",
  "SA10n1023:22": "darśanaśravaṇādīni vedanādīni cāpyatha |",
  "SA10n1023:23": "na vidyate cedyasya sa na vidyanta imānyapi ||11 ||",
  "SA10n1023:24": "prāk ca yo darśanādibhyaḥ sāṃprataṃ cordhvameva ca |",
  "SA10n1023:25": "na vidyate'sti nāstīti nivṛttāstatra kalpanāḥ ||12 ||"
}