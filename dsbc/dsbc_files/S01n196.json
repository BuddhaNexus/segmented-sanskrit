{
  "S01n196:0": "caturtha adhyāyaḥ",
  "S01n196:1": "śrīsvayambhūcaityasamutpattikathā vītarāgatīrtharāṣṭrapravartano nāma",
  "S01n196:2": "athāsautha mahāsattva maitreya sugatātmajaḥ |",
  "S01n196:3": "bhagavantantamānaṃmya prāhaivaṃ sāñjalimudrā ||1 ||",
  "S01n196:4": "kadātra bhagavān grāma nagarapaṅaktādayaḥ |",
  "S01n196:5": "pravarttitā mahārāṣṭrāḥ tatsamādeṣṭumarhati ||2 ||",
  "S01n196:6": "iti saṃprārthite tena maitreyena niśasya sa |",
  "S01n196:7": "bhagavāntaṃ mahābhijñaṃ samālokyaivamādiśat ||3 ||",
  "S01n196:8": "sādhu śṛṇu mahāsattva maitreya tvaṃ samāhitaḥ |",
  "S01n196:9": "tatkālaṃ saṃpravakṣyāmi yadātra vasatirabhūt ||4 ||",
  "S01n196:10": "yadāyuṣnṛṇāṃ varṣacatvāriśatsahasrake |",
  "S01n196:11": "dharmmarājo jagannāthaḥ krakuchando munīśvaraḥ ||5 ||",
  "S01n196:12": "sarva vidyādhipaḥ śāstā traidhātuka vināyakaḥ |",
  "S01n196:13": "sarvajño'ha mābhijñestathāgato jino'bhavat ||6 ||",
  "S01n196:14": "ma saṃbuddhā jagallokahitārthena sasāṃdhikaḥ |",
  "S01n196:15": "kṣemāvatyā mahāpuryyādupārāme manorame ||7 ||",
  "S01n196:16": "vihāre saugatāvāse saddharmmasamupādiśat |",
  "S01n196:17": "ādimadhyāntakalyāṇaṃ vijahāra prabhāsayan ||8 ||",
  "S01n196:18": "tadā saṃbodhisattvo'haṃ jyotipālābhidhaḥ sudhīḥ |",
  "S01n196:19": "śāstārantaṃ krakucchandaṃ samārādhya sadābhajaṃ ||9 ||",
  "S01n196:20": "tadā sa bhagavāñchāstā krakucchando jagaddhite |",
  "S01n196:21": "janapadeṣu saddharmmaṃ samupādeṣṭumaicchataḥ ||10 ||",
  "S01n196:22": "tataḥ sa bhagavān śāstā sarvasaṃghaiḥ samanvitaḥ |",
  "S01n196:23": "sarvatra bhadratāṃ kṛtvā saṃbhāṣayansamācarat ||11 ||",
  "S01n196:24": "evaṃ sa sañcarañchāstā sarvatra dharmmamādiśat |",
  "S01n196:25": "krameṇehasamātaḥ sandadarśa samantataḥ ||12 ||",
  "S01n196:26": "dṛṣṭvemaṃ dharmmadhātuṃ saṃprajvalita jinālayaṃ |",
  "S01n196:27": "sasaṃgha samupāśritya prābhajadvidhinā mudā ||13 ||",
  "S01n196:28": "tataḥ sa prasthitotraiva śaṃkhabhidhe śilāccayaṃ |",
  "S01n196:29": "mahachuddhaśilāyāṃ ca vijahāra sa sāṃdhikaḥ ||14 ||",
  "S01n196:30": "tatra taṃtri jagannāthaṃ krakuchando munīśvaraṃ |",
  "S01n196:31": "sabhāmadhyāsanāsīnaṃ bhikṣusaṃghaiḥ puraskṛtaṃ ||15 ||",
  "S01n196:32": "samālokya mahāsattvā jinātmajāḥ |",
  "S01n196:33": "tatsaddharmmāmṛtaṃ pātuṃ saṃharṣitāḥ samāgatāḥ ||16 ||",
  "S01n196:34": "bhikṣuṇyāpi śuśīlādyā ścailakāścāpyupāsakāḥ |",
  "S01n196:35": "cailakā vratinaścāpi sarve upāsikā api ||17 ||",
  "S01n196:36": "bodhisattvā mahāsattvā saddharmma guṇalālasāḥ |",
  "S01n196:37": "tatsaddharmmāmṛtaṃ pātuṃ sarve te samupāgatāḥ ||18 ||",
  "S01n196:38": "bhagavantantaṃ samabhyarcya kṛtvā pradakṣiṇānyapi |",
  "S01n196:39": "natvā sāṃjalayastatra paśyantaḥ samupāśrayan ||19 ||",
  "S01n196:40": "tathā brahmādayaścāpi maharṣayastapasvinaḥ |",
  "S01n196:41": "yatayo yoginaścāpi munayo brahmacāriṇaḥ ||20 ||",
  "S01n196:42": "evaṃ śakrādayo davāḥ sarve lokādhipā api |",
  "S01n196:43": "grahāstārāgaṇāḥ siddhāsādhyā vidyādharā api ||21 ||",
  "S01n196:44": "gandharvā kinnarā yakṣā guhyakā rākṣasā api |",
  "S01n196:45": "dānavā garuḍā nāgāstathānyeha samāgatāḥ ||22 ||",
  "S01n196:46": "bhagavantaṃ sasaṃghantaṃ samabhyarcya pramoditāḥ |",
  "S01n196:47": "natvā dharmmāmṛtaṃ pātumupatasthuḥ samāhitāḥ ||23 ||",
  "S01n196:48": "evaṃ ca brāhmaṇā vijñā rājānaḥ kṣatriyā api |",
  "S01n196:49": "vaiśyāśca mantriṇo'mātyāḥ sainyā bhṛtyā janānyapi ||24 ||",
  "S01n196:50": "gṛhasthe | dhaninaḥ śreṣṭhāḥ sādhavaśca mahājanāḥ |",
  "S01n196:51": "śilpino vanijaścāpi sārthavāhaśca paurikāḥ ||25 ||",
  "S01n196:52": "prajā jānapadāśrāmyāḥ kārpaṭikāśca śailikāḥ |",
  "S01n196:53": "evaṃmanye'pi lokāścasarvadigbhyaḥ samāgatāḥ ||26 ||",
  "S01n196:54": "bhagavantantamālokya praṇatvā samupāgatāḥ |",
  "S01n196:55": "yathākramaṃ samabhyarcya kṛtvā pradakṣiṇānyapi ||27 ||",
  "S01n196:56": "kṛtvāṣṭāṃga praṇāmañca kṛtāṃjali puṭo mudā |",
  "S01n196:57": "tatsaddharmmāmṛtaṃ pātuṃ tatsabhāyāṃ samantataḥ ||28 ||",
  "S01n196:58": "parivṛtya puraskṛtya samāśritya samāhitāḥ |",
  "S01n196:59": "gurukṛtya munīndrantaṃ samudvīkṣya niṣedire ||29 ||",
  "S01n196:60": "tataḥ sa bhagavāndṛṣṭvā sarvāstānsamupasthitān |",
  "S01n196:61": "āryasatyaṃ samālakṣya saddharmmaṃ samupādiśat ||30 ||",
  "S01n196:62": "tatsaddharmmāmṛtaṃ pītvā sarve'pi te pravodhitāḥ |",
  "S01n196:63": "bodhicaryā vrataṃ dhartuṃ samecchanta prasāditāḥ ||31 ||",
  "S01n196:64": "tadāśayaṃ parijñāya bhagavān sa munīśvaraḥ |",
  "S01n196:65": "bodhisattvātma mārmetyaḥ sampaśyannevamādiśat ||32 ||",
  "S01n196:66": "kulaputra mudāyepi śraddhayā saugatevṛṣe |",
  "S01n196:67": "pravrajituṃ samīcchanti tatra pravrajitādritāḥ ||32 ||",
  "S01n196:68": "atra ye hyupachando'ha sarva dharmmārthasiddhide |",
  "S01n196:69": "pravrajyā śāsane bauddhe caranti bodhisaṃvaraṃ ||34 ||",
  "S01n196:70": "te sarve pātakā muktāḥ pariśuddha trimaṇḍalāḥ |",
  "S01n196:71": "niḥkleśā vimalātmāno bodhisattvā jitendriyāḥ ||35 ||",
  "S01n196:72": "jitvā māragaṇānduṣṭān hantā brahmacāriṇaḥ |",
  "S01n196:73": "trividhāmbodhimāsādya sambuddhapadamāpnuyuḥ ||36 ||",
  "S01n196:74": "iti matvātra saṃsāre ye vāṃchanti sunirvṛtiṃ |",
  "S01n196:75": "tatra pravrajyā sānbauddhaṃ carantu śraddhayā vrataṃ ||37 ||",
  "S01n196:76": "ityādiṣṭaṃ munīndreṇa niśamya te pravodhitāḥ |",
  "S01n196:77": "sabhāsīnā mahāsattvāḥ pravrajintu samīchire ||38 ||",
  "S01n196:78": "tato guṇadhvajādīnāṃ brāhmaṇānāṃ catuḥśataṃ |",
  "S01n196:79": "tathā bhayaṃ dadānāma kṣatriyāṇāṃśatatrayaṃ ||39 ||",
  "S01n196:80": "tathāneka mahāsattvā vaiśyāśūdrāśca sajjanāḥ |",
  "S01n196:81": "sarve'pi suprasannāste pravrajituṃ samīcchire ||40 ||",
  "S01n196:82": "tataste sarva utthāya sāñjalayaḥ purāgatāḥ |",
  "S01n196:83": "bhagavantaṃ tamānamya prārthayannevamādarāt ||41 ||",
  "S01n196:84": "bhagavannātha sarvajña dhṛtvājñā bhavatāṃ vayaṃ |",
  "S01n196:85": "pravrajyaśāsana bauddhecartumichāmahe vrataṃ ||42 ||",
  "S01n196:86": "bhagavansta bhavānasmān sarvān paśyan kṛpā dṛśā |",
  "S01n196:87": "samanvāgatya saddharmma niyojayitumarhati ||43 ||",
  "S01n196:88": "iti taiḥ prārthite sarvairbhagavānsa munīśvaraḥ |",
  "S01n196:89": "sarvānstān sanmatin paśyan samāmanbhyaivamādiśat ||44 ||",
  "S01n196:90": "yadyatra saugate dharmma pravrajituṃ samīcchatha |",
  "S01n196:91": "etat pravrajya sarvatra caradhvaṃ saugataṃ vrataṃ ||45 ||",
  "S01n196:92": "ityādiśya sa saṃbuddhaḥ pāṇinā tacchiraḥspṛśan |",
  "S01n196:93": "tānsarvānsaugate dharme samanvāharadādarāt ||46 ||",
  "S01n196:94": "tato'vatārya te keśān rakta cīvara prāvṛtāḥ |",
  "S01n196:95": "khikhirī pātramādhāya sarve'pi bhikṣuvo bhavan ||47 ||",
  "S01n196:96": "tataḥ sa bhagavāntebhyoḥ yatibhyo saṃmyak saṃbodhipākṣikān |",
  "S01n196:97": "saddharmmānsamupādiśya pradadau bodhisamvaraṃ ||48 ||",
  "S01n196:98": "tataste vimalātmāno niḥkleśā vimalendriyāḥ |",
  "S01n196:99": "satkāraṃ lābha niḥkāṃkṣā vītasaṃgā niraṃjanāḥ ||49 ||",
  "S01n196:100": "svaparātma samācārāḥ saṃsāragatiniḥspṛhāḥ |",
  "S01n196:101": "māracaryā nirāsaktāḥ samaloṣṭa suvarṇṇikāḥ ||50 ||",
  "S01n196:102": "kleśā nirmalātmāno pariśuddha trimaṇḍalāḥ |",
  "S01n196:103": "arhanta bhadrakā cārā babhubu brahmacāriṇaḥ ||51 ||",
  "S01n196:104": "tatassarve'pi te bauddhā yatayo bodhicāriṇaḥ |",
  "S01n196:105": "sarvasattva hitaṃ kṛtvā saṃpracāransadāśubhe ||52 ||",
  "S01n196:106": "tataste ti viśuddhātmāḥ pañcābhijñā maharddhikāḥ |",
  "S01n196:107": "vandyāḥ pūjyāḥ sadevānāṃ lokānāṃ guravo bhavan ||53 ||",
  "S01n196:108": "tasmiṃśca samaye tatra gireḥ śaṃkhasya mūrddhani |",
  "S01n196:109": "vajrasattva karāṅguṣṭhānniścacārāmbu nirmmalaṃ ||54 ||",
  "S01n196:110": "tademānvadbhuti spandaṃ puṇyatīrthamahatsarit |",
  "S01n196:111": "yadabhūt sarvalokānāṃ catuvargaphalapradā ||55 ||",
  "S01n196:112": "bhūyo'pi sādadī tasyaḥ krakuchanda spatāyinaḥ |",
  "S01n196:113": "saddharmma deśanā vākyāvabhūvā ti pavitratā ||56 ||",
  "S01n196:114": "tenāsau sarvatīrthāgrā vāgmatītiprasiddhitā |",
  "S01n196:115": "bhadraśrī guṇa saṃbhartrī sarvapāpa viśodhanī ||57 ||",
  "S01n196:116": "ye tatra vidhinā snātvā pitṛ devāditarpaṇaṃ |",
  "S01n196:117": "kṛtvā dānādikaṃ datvā vrataṃ cāpi prakurvate ||58 ||",
  "S01n196:118": "te saṃghavimalātmāno bhadraśrīsadguṇānvitāḥ |",
  "S01n196:119": "yathākāmaṃ sukhaṃ bhutvā saṃprayānti jinālayaṃ ||59 ||",
  "S01n196:120": "iti matvā sadā tatra snātvā pitrāditarppaṇaṃ |",
  "S01n196:121": "dānādi saṃvaraṃ kṛtvā sacarantāṃ jagaddhite ||60 ||",
  "S01n196:122": "tasyā darśanamātreṇa pītāmvu vimātrake |",
  "S01n196:123": "sparśanādapi naśyante sarvāṇi pātakānyapi ||61 ||",
  "S01n196:124": "prakṣālyāpi ca tatrāsyaṃ gaṃgā snāna phalaṃ labheta |",
  "S01n196:125": "śilasiṃ ca mātreṇa śuddhānte indriyāni ṣaṭ ||62 ||",
  "S01n196:126": "evaṃ mahattaraṃ puṇyaṃ vāgmatī bhajanodbhavaṃ |",
  "S01n196:127": "sarve tīrthottamākhyātaṃ te nāsau vāgmatī jinaiḥ ||63 ||",
  "S01n196:128": "iti matvātra saṃsāre icchanti ye sadāśubhaṃ |",
  "S01n196:129": "vāgmatī śrī sukhādhārāṃ bhajantu sarvadāpi te ||64 ||",
  "S01n196:130": "bhūyopyanyā sarijjātā tasyaiva karasaṃbhavā |",
  "S01n196:131": "sāpi pavitritā bhūtā krakuchandasya vākyataḥ ||65 ||",
  "S01n196:132": "tatra pravrajitānāṃ yat śmaśrukeśanakhāni ca |",
  "S01n196:133": "kṛtvā bhāgadvayaṃ tatra bhāgamekaṃ pracikṣipuḥ ||66 ||",
  "S01n196:134": "tadā keśāvatītyāsītprasiddhā sā mahānadī |",
  "S01n196:135": "eka bhāgantu tatraiva saṃsthāpitaṃ śilātale ||67 ||",
  "S01n196:136": "yāvanti śmaśru keśāni tāvantyapi śilātale |",
  "S01n196:137": "prādurbhūtāni caityāni tāṃnyadyāpi vasaṃti hi ||68 ||",
  "S01n196:138": "sāpi nadī mahātīrtha vāgmatī va prasīddhatā |",
  "S01n196:139": "teṣāṃ pravrajitānāṃ hi mahatpuṇyānubhāvataḥ ||69 ||",
  "S01n196:140": "teṣāṃ pravrajitānāṃca bhikṣuṇāṃ brahmacāriṇāṃ |",
  "S01n196:141": "tadāpuṇya mahākīrti śabda sarvatra prāsarat ||70 ||",
  "S01n196:142": "tadanantaramaṣṭau ca vītarāgā nirāśrayāḥ |",
  "S01n196:143": "jyotirūpā nirākārāḥ prādurbhūtā jagaddhite ||71 ||",
  "S01n196:144": "ekaḥ śaṃkhagireḥ pārśve maṇicūḍāśramāntike |",
  "S01n196:145": "maṇiliṃga iti khyātaḥ so'dyāpi saṃpratiṣṭhitaḥ ||72 ||",
  "S01n196:146": "dvitīyo bhucca gokarṇa sthale jyotirṣayākṛtiḥ |",
  "S01n196:147": "cārugirau tṛtīyaśca kumbhatīrthe caturthakaḥ ||73 ||",
  "S01n196:148": "paṃcamaḥ phaṇiśailaśca ṣaṣṭhaśca gartakasthale |",
  "S01n196:149": "saptamo gandhavatyāṃ ca aṣṭamo vikramasthale ||74 ||",
  "S01n196:150": "ete'ṣṭau mahādevāḥ vītarāgā niraṃjanāḥ |",
  "S01n196:151": "jyotirūpā nirāṃkārāḥ prādurbhūtā jagaddhite ||75 ||",
  "S01n196:152": "atraiṣāṃ vītarāgānyanubhāvāt samantataḥ |",
  "S01n196:153": "manoramāmahī jātā sarva pīṭhoktamāvanau ||76 ||",
  "S01n196:154": "tadāyobhū mahāsvo mahāsaṃmata vaṃśajaḥ |",
  "S01n196:155": "kṛpākāruṇya bhadrātmā bodhisattvo nṛpo'bhavat ||77 ||",
  "S01n196:156": "tatra sa nṛpa rājendraḥ krakuchandena tāyinā |",
  "S01n196:157": "sahātra draṣṭumāyātaḥ svayaṃbhuvaṃ khagānanāṃ ||78 ||",
  "S01n196:158": "dūrātsa yenamālokya svayaṃbhuvaṃ jinālayaṃ |",
  "S01n196:159": "praṇatvā samupāgatya cakre pradakṣiṇātrayaṃ ||79 ||",
  "S01n196:160": "tato'bhyarcye mahotsāhaireṇaṃ pañcajinātmakaṃ ||80 ||",
  "S01n196:161": "aṣṭāṃgaiśca praṇatvā ca prābhajaccharaṇāśritaḥ |",
  "S01n196:162": "tatastathā ca rājendro mañjudevaṃ ca saṅguruṃ ||81 ||",
  "S01n196:163": "yathāvidhi samabhyarcya prābhajatsaṃpramoditaḥ |",
  "S01n196:164": "tatastathā sa rājendraḥ khagānanāṃ jineśvarīṃ ||82 ||",
  "S01n196:165": "yathāvidhi samabhyarcya mahotsāhairmudābhajat |",
  "S01n196:166": "tato'ṣṭau vītarāgāśca sarvānatā tsvayaṃbhuvaḥ ||83 ||",
  "S01n196:167": "dṛṣṭvā samudito rājā mahotsāhaistathā bhajat |",
  "S01n196:168": "etatpuṇyānubhāvaiḥ sa mahatpuṇyāśayaḥ kṛtī ||84 ||",
  "S01n196:169": "sarvadharmmādhi rājendraḥ sarvalokādhipo vabhau |",
  "S01n196:170": "sarva vidyādhipo rājā bhadraśrī sadguṇāśrayaḥ ||85 ||",
  "S01n196:171": "tena dharmākaro nāmno prasiddhau'bhūdvirājiteḥ |",
  "S01n196:172": "tataḥ so'tra mahārājaḥ saṃsthāstuṃ kāma ātmanā ||86 ||",
  "S01n196:173": "krakuchandaṃ munīndrantaṃ praṇatvaivaṃ nyavedayat |",
  "S01n196:174": "bhagavanyaha vāṃchāstā vijānīyāt mamecchitaṃ ||87 ||",
  "S01n196:175": "tadanujñāṃ padatvāmenugrahaṃ kartumarhati |",
  "S01n196:176": "iti saṃprārthite tena bhagavānsa munīśvaraḥ ||88 ||",
  "S01n196:177": "dharmmākaraṃ narendraṃntaṃ sampaśyannevamādiśat |",
  "S01n196:178": "sādhu rājan mahāsattva yadevaṃ tvaṃ samīcchasi ||89 ||",
  "S01n196:179": "tathātvamiha san sthitvā pālayaṃ bodhayan prajāḥ |",
  "S01n196:180": "tathātrasakaralāllokān saṃsthāpya saṃprabodhayan ||90 ||",
  "S01n196:181": "bodhimārge pratiṣṭhāpya cārayasva sadā śubhe |",
  "S01n196:182": "dharmmeṇa pālayan sarvāllokān svayaṃ samācaran ||91 ||",
  "S01n196:183": "yathākāma sukhaṃ tu prāsacarasva jagaddhite |",
  "S01n196:184": "dharmmanītyā samādhāya kṛtvā lokahitaṃ sadā ||92 ||",
  "S01n196:185": "sādhayanvodhi sambhāraṃ sadeha nivasāśritāḥ |",
  "S01n196:186": "sadāsya śaraṇe sthitvā dharmmadhātoḥ svayambhuvaḥ ||93 ||",
  "S01n196:187": "śraddhayā bhajanaṃ kṛtvā saṃcarasva jagaddhite |",
  "S01n196:188": "asyāḥ khagānanāyāśca devyāḥ śaraṇa āśritaḥ ||94 ||",
  "S01n196:189": "sarvadā bhajanaṃ kṛtvā carasva bodhisaṃvaraṃ |",
  "S01n196:190": "asyāpi mañjudevasya sadguroḥ samupāśritaḥ ||95 ||",
  "S01n196:191": "buddhānuśāsanaṃ dhṛtvā saddharmme saṃcaraṃsva sa |",
  "S01n196:192": "eṣāṃ ca vītarāgānāmaṣṭānāmapi sarvadā ||96 ||",
  "S01n196:193": "śraddhayā bhajanaṃ kṛtvāḥ sādhaya dharmmamuktamaṃ |",
  "S01n196:194": "vāgmatī pramukhānāñca tīrthānāṃ samupāśrayena ||97 ||",
  "S01n196:195": "snāna dānādikaṃ kṛtvā pittṛndevāñca toṣayan |",
  "S01n196:196": "labdhā trikāya saṃśuddhiṃ dhṛtvā saṃbodhimānasaṃ ||98 ||",
  "S01n196:197": "sarvasattvā hitaṃ kṛtvā nivasasva yathāsukhaṃ |",
  "S01n196:198": "evaṃ rājendra lokāṃśca sarvānapi pravodhayaṃ ||99 ||",
  "S01n196:199": "eteṣāmapi sarveṣāṃ saṃsthāpya śaraṇe sadā |",
  "S01n196:200": "pūjā bhakti mahotsāhaiḥ cārayitvā samādarāt ||100 ||",
  "S01n196:201": "bodhimārge pratiṣṭhāpya cārayasva sadā śubhe |",
  "S01n196:202": "evaṃ kṛtvā mahārāja saṃbodhi nihitāśrayaḥ ||101 ||",
  "S01n196:203": "bodhicaryāvrataṃ dhṛtvā saṃcarasva jagaddhite |",
  "S01n196:204": "etatpuṇyābhiliptātmā bhaviṣyasi jinātmajaḥ ||102 ||",
  "S01n196:205": "bodhisattva mahābhijñā bhadraśrī sadguṇāśrayaḥ |",
  "S01n196:206": "kadācidapi naivatvaṃ durgatau ca kvacitsareḥ ||103 ||",
  "S01n196:207": "sadāsadgati saṃjātoḥ samṛddhi siddhimānsudhīḥ |",
  "S01n196:208": "śrīmānsarvaguṇādhīśaḥ sarvalokādhipaḥ kṛti ||104 ||",
  "S01n196:209": "krameṇa bodhisaṃbhāraṃ pūrayitvā samāhitaṃ |",
  "S01n196:210": "triratna bhajanotsāha mahānandasukhaṃ sadā ||105 ||",
  "S01n196:211": "bhuṃjānā nirmmalācāraścaturbrahma vihāriṇaḥ |",
  "S01n196:212": "niḥkleśo nirjayan mārān sarvānarhantvamāptavān ||106 ||",
  "S01n196:213": "trividhāṃ bodhimāsādya saṃbuddhapadamāpnuyāḥ |",
  "S01n196:214": "lokāḥ sarve'pi caivaṃhi pariśuddhatrimaṇḍalāḥ ||107 ||",
  "S01n196:215": "bodhisattvā mahāsattvāḥ sadā sadgati saṃbhavāḥ |",
  "S01n196:216": "bodhicaryā vrataṃ dhṛtvā saṃcaranto jagaddhite ||108 ||",
  "S01n196:217": "jitvā māragaṇānsarvāśvaturbrahma vihāriṇaḥ |",
  "S01n196:218": "niḥkleśā nirmmalātmānaḥ saṃsāragati niḥspṛhā ||109 ||",
  "S01n196:219": "arhanta trividhāsambodhiṃ prāpya buddhatvamāpnuyuḥ |",
  "S01n196:220": "eṣāṃ ca vītarāgānāṃ aṣṭānāmapi sāmprataṃ ||110 ||",
  "S01n196:221": "pūjāphala viśeṣatvaṃ va kṣyāmi śṛṇu tannṛpaḥ |",
  "S01n196:222": "vāgmatisalile yastu snātvā nityaṃ samāhitaḥ ||111 ||",
  "S01n196:223": "aṣṭāvetān maheśān vītarāgān sadā bhajet |",
  "S01n196:224": "yatatpuṇya viśuddhātmā śrī samṛddhi sukhānvitaḥ ||112 ||",
  "S01n196:225": "saṃsāre sarvadā saukhyaṃ bhuktvā yāyācchivālayaṃ |",
  "S01n196:226": "ghṛtena snāpayet yastu vītarāgān svayaṃbhūvaḥ ||113 ||",
  "S01n196:227": "śivālayaṃ vrajet so'pi madhurā brahmamandiraṃ |",
  "S01n196:228": "dadhnā yaḥ snāpayed devān vītarāgān svayaṃbhuvaḥ ||114 ||",
  "S01n196:229": "sa yāyād vaiṣṇavaṃ lokaṃ śrī samṛddhi sukhāśrayaṃ |",
  "S01n196:230": "snānādikṣurasenāpi vidyādharaṃ padaṃ vrajet ||115 ||",
  "S01n196:231": "gandhodakena gāndharva kṣīreṇa śaśinaḥ padaṃ |",
  "S01n196:232": "śītodakena śuddhātmā niṣpāpā nirmalendriyaṃ ||116 ||",
  "S01n196:233": "eṣāṃ pūjāṃ ca yaḥ kuryānnānāpuṣpaiḥ sugandhitaiḥ |",
  "S01n196:234": "sarva kāma sukhaṃ bhuktvā modate manujādhipaḥ ||117 ||",
  "S01n196:235": "vilvapatrāṇi śreṣṭhāni rohaṇarccaṃ atandritaḥ |",
  "S01n196:236": "śivaṃ sarvatra prāpnoti yajñānāṃ ca sahasrakaṃ ||118 ||",
  "S01n196:237": "naivedyaṃ ḍhokayedyaḥ sa dīrdhāyuḥ syād vali nṛpaḥ |",
  "S01n196:238": "dīpamālāṃ ca yo dadyāttejasvī syātsudṛṣṭimān ||119 ||",
  "S01n196:239": "gugguruṃ yo dahettasya naśyate sarvapātakaṃ |",
  "S01n196:240": "tilapātraṃ ca yodadyādurggati sa vrajennahi ||120 ||",
  "S01n196:241": "suvarṇaṃ ye pradadyācca sa yāyāt saṅgatau sadā |",
  "S01n196:242": "tiladhenuṃ pradadyādyoḥ sa saṃ yāyācchivālayaṃ ||121 ||",
  "S01n196:243": "raupyakhurāṃ hema śṛṃgī raṇad ghaṇṭhāvalaṃ vinā |",
  "S01n196:244": "savatsāṃ kapilāṃ dadyādyaḥ sa yajñaphalaṃ labhet ||122 ||",
  "S01n196:245": "yo ratnakaṃcukaṃ dadyāt sa bhaved bahuratnavān |",
  "S01n196:246": "vastravān vastradānena bhūmidānena bhūmivān ||123 ||",
  "S01n196:247": "tūryasaṃgīti nṛtyādi mahotsāhaṃ pracārayet |",
  "S01n196:248": "yaḥ sadivya śrutiprāptaḥ śivapārśvacaro bhavet ||124 ||",
  "S01n196:249": "nīlotpalārkapadmāni yo dadyāt sa śriyaṃ labhet |",
  "S01n196:250": "yo'rcayed vilvapatreṇa sa baliṣṭho bhavet kṛtī ||125 ||",
  "S01n196:251": "dhatturakena nirvārya kena vīreṇa sad vano |",
  "S01n196:252": "sugandhikusumaiḥ sarvai yoṣṭāvapi samarcayat ||126 ||",
  "S01n196:253": "sa śrīmān subhago dhīmān bhavetsaugandhitāśraye |",
  "S01n196:254": "divyātisundaraḥ kāntā bhadraśrī sadguṇāddhimān ||127 ||",
  "S01n196:255": "puṣpaiḥ patraiḥ phalamūlaistotrai rvā yo'rcayecchivān |",
  "S01n196:256": "sa devālayamāsādya bhuktvā divyasukhaṃ caret ||128 ||",
  "S01n196:257": "yaśca pradakṣiṇāṃ kṛtvā bhajennityaṃ samādarāt |",
  "S01n196:258": "rūpavānsa bhavedante saṃprayāyācchivālayaṃ ||129 ||",
  "S01n196:259": "yaśca stotraiḥ prasannātmā bhajetetānmaheśvarān |",
  "S01n196:260": "sa tu pitrālayaṃ gatvā mahānanda sukhaṃ labhet ||130 ||",
  "S01n196:261": "yaścanāma samuccārya japitvā ca samāhitaḥ |",
  "S01n196:262": "so'pi śrīmān mahābhijñaḥ prānte yāyācchivālayaṃ ||131 ||",
  "S01n196:263": "aṣṭāṃgaiḥ praṇatiṃ kṛtvā yo bhajet tān maheśvarān |",
  "S01n196:264": "sa yāyāt saṅgatāveva durgatiṃ na kadācan ||132 ||",
  "S01n196:265": "smṛtvā dhyātvā samuccārya nāmapi yo bhajat sadā |",
  "S01n196:266": "sa divyāmṛtabhuṃjāno ramed divi yathāsukhaṃ ||133 ||",
  "S01n196:267": "yaśca dṛṣṭā prasannātmā praṇamet sāṃjalirmudā |",
  "S01n196:268": "so'pi divyāmṛtaṃ bhuktvā ramet svarge suraiḥ saha ||134 ||",
  "S01n196:269": "ityeṣāṃ vītarāgāṇāmaṣṭānāṃ bhajanād dhruvaṃ |",
  "S01n196:270": "viśeṣaphalamājñāya bhajasvaināṃ yathecchayā ||135 ||",
  "S01n196:271": "tadatra bhūtale śuddha vidhāya puramāśrayan |",
  "S01n196:272": "sarvāllokān pratiṣṭhāpya pālayansarvadā vasa ||136 ||",
  "S01n196:273": "tadātra sarvadigbhyo'pi sarvalokāḥ pramoditāḥ |",
  "S01n196:274": "āgatya saṃsthiti kṛtvāni vaseyuḥ sadā mudā ||137 ||",
  "S01n196:275": "tadā jānapadāścātra grāmāścanagarāṇyapi |",
  "S01n196:276": "nirgama paktanaṃ cāpi pravarkteyuḥ samantataḥ ||138 ||",
  "S01n196:277": "tathā devā surendrāścaṃ sarve lokādhipā api |",
  "S01n196:278": "āgatyātra samālokya dharmadhātoḥ svayaṃbhuvaḥ ||139 ||",
  "S01n196:279": "gandharvā guhyakā yakṣāḥ kinnarā rākṣasā api |",
  "S01n196:280": "kumbhāṇḍā garuḍā nāgāḥ siddhā vidyādharā api ||140 ||",
  "S01n196:281": "sādhyāśca mātṛkā ścāpi sa bhairavagaṇā api |",
  "S01n196:282": "ṛṣayo yoginaścāpi yataya stīrthikā api ||141 ||",
  "S01n196:283": "śrāvakā bhikṣavo'rhanta ścailakāścāpyupāsakāḥ |",
  "S01n196:284": "bodhisattvā mahāsattvāḥ śaiva kaulāśca vaiṣṇavāḥ ||142 ||",
  "S01n196:285": "āgatyātra samālokya dharmmadhātoḥ svayaṃbhuvaḥ |",
  "S01n196:286": "devyāḥ khagānanāyāśca mañjudevasya saṅguroḥ ||143 ||",
  "S01n196:287": "eṣāṃ ca vītarāgānāṃ tīrthānāṃ cānubhāvatāṃ |",
  "S01n196:288": "prasāditāḥ samāśritya bhajeyuḥ sarvadā mudā ||144 ||",
  "S01n196:289": "tadātra sarvadaiteṣāṃ sarvā puṇyānubhāvataḥ |",
  "S01n196:290": "subhikṣaṃ maṃgalotsāhaṃ nirutpātaṃ bhaveddhruvraṃ ||145 ||",
  "S01n196:291": "ityādiṣṭaṃ munīndreṇa krakuchandena sapratuḥ |",
  "S01n196:292": "dharmmākara samākarṇya tatheti pratibudhyata ||146 ||",
  "S01n196:293": "tataḥ saḥnṛpa utthāya sāñjalistaṃ munīśvaraṃ |",
  "S01n196:294": "krakucchanda sa saṃghaṃ ya praṇatvevaṃ nyavedayata ||147 ||",
  "S01n196:295": "bhagavan bhavatāmājñāṃ dhṛtvāhamatra sarvadā |",
  "S01n196:296": "puraṃ vidhāya lokānāṃ hitārthe nivase khalu ||148 ||",
  "S01n196:297": "tad bhavān kṛpayālokya sarvadātra himālaye |",
  "S01n196:298": "sasaṃgho dharmmamādiśya viharaṃtu jagaddhite ||149 ||",
  "S01n196:299": "iti saṃprārthite tena bhagavān sa munīśvaraḥ |",
  "S01n196:300": "dharmmākaraṃ mahāsattvaṃ taṃ paśyannevamavravīt ||150 ||",
  "S01n196:301": "nāhaṃ sadātra tiṣṭheyaṃ careyaṃ sarva bhūtale |",
  "S01n196:302": "sarvasattva hitārtha hi bhavāmi dharmmadikṣiṇaḥ ||151 ||",
  "S01n196:303": "ityādiśya munīndreṇa krakuchandaḥ sa sāṃdhikaḥ |",
  "S01n196:304": "tataḥ saṃprasthito' nyatra deśeṃ saṃbhāṣayan yayau ||152 ||",
  "S01n196:305": "tato dharmākaraḥ so'tra vidhāya nagaraṃ tathā |",
  "S01n196:306": "rājyāṃgāni pratisthāpya rājyaṃ kṛtvādhyatiṣṭhata ||153 ||",
  "S01n196:307": "tadātra sarve āgatya mandireṣu samantataḥ |",
  "S01n196:308": "āśritya saṃsthitiṃ kṛtvā nivasanto mudā caran ||154 ||",
  "S01n196:309": "tato'nyepi samāyātāḥ sarvadigbhyo'tra sarvataḥ ||",
  "S01n196:310": "jānapade purenekaṃ grāmeṣu nyavasan mudā ||155 ||",
  "S01n196:311": "tathā devā surādyāśca sarve lokādhipā api |",
  "S01n196:312": "svasvaparijanaiḥ sārddhaṃ āgatyātra mudā vasan ||156 ||",
  "S01n196:313": "tathā maharṣayaścāpi yatayo brahmacāriṇaḥ |",
  "S01n196:314": "yogino bhikṣavo'rhanto vratinaścāpyupāsakāḥ ||157 ||",
  "S01n196:315": "bodhisattvā mahāsattvā ścailakāḥ śrāvakā api |",
  "S01n196:316": "yathābhilaṣite deśe kṛtvā śramaṃ samāśrayan ||158 ||",
  "S01n196:317": "tathānya tīrthikāḥ śaivā vaiṣṇavāḥ kaulikā api |",
  "S01n196:318": "yathābhilaṣite sthāne kṛtvāśramaṃ samāśrayan ||159 ||",
  "S01n196:319": "pratyeka sugatāścāpi samāgatya samantataḥ |",
  "S01n196:320": "vivikte āśrame ramye samāśritya mudā vasan ||160 ||",
  "S01n196:321": "munīndrā api cāgatya vihṛtyātra sasāṃdhikāḥ |",
  "S01n196:322": "prārya sambodhi saddharmmaṃ samādeśyan tvarāgatāḥ ||161 ||",
  "S01n196:323": "evaṃ puṇyatamā bhūmīriyaṃ himālayāhavayā |",
  "S01n196:324": "sukhāvatinibhāramyā bodhisattva samāśraya ||162 ||",
  "S01n196:325": "vahūni cātra tīrthāni sarvapāpaharāṇyapi |",
  "S01n196:326": "jātāni santi sarvārtha samṛddhi siddhidāṇyapi ||163 ||",
  "S01n196:327": "tadeteṣu ca tīrtheṣu snātvā carata sadvrataṃ |",
  "S01n196:328": "pāpaṃ hantuṃ śubhaṃ prāptuṃ samīchantyatra ye narāḥ ||164 ||",
  "S01n196:329": "ye'tra tīrtheṣu sarveṣu snātvā nityaṃ samāhita |",
  "S01n196:330": "japa yajñādi karmmāṇi kṛtvā caranti samvaraṃ ||165 ||",
  "S01n196:331": "pitṛñcāpi samabhyarcya devāñca śraddhayādarāt |",
  "S01n196:332": "datvā dānaṃ samādhāya dhyātvāpīśaṃ bhajanti ca ||166 ||",
  "S01n196:333": "te'pi sarve vikalmāṣāḥ pariśuddha trimaṇḍalāḥ |",
  "S01n196:334": "śrīmantaḥ siddhi mantaśca bhaveyuḥ sadguṇāśrayāḥ ||167 ||",
  "S01n196:335": "tataste sarva sattvānāṃ hitārthe dharma sādhakāḥ |",
  "S01n196:336": "bodhisattvā mahāsattvāḥ bhaveyuḥ sugatātmajāḥ ||168 ||",
  "S01n196:337": "tataste bodhisambhāraṃ pūrayitvā yathākramaṃ |",
  "S01n196:338": "triratna bhajanaṃ kṛtvā saṃcarerañjagaddhite ||169 ||",
  "S01n196:339": "tataste vimalātmāno niḥkleśā vijitendriyāḥ |",
  "S01n196:340": "arhanta strividhāṃ bodhiṃ prāpyeyuḥ saugataṃ padaṃ ||170 ||",
  "S01n196:341": "evaṃ matvātra tīrtheṣu sarveṣu bodhivāṃchibhiḥ |",
  "S01n196:342": "nātvā dānādi karma karttavya sarvadā bhave ||171 ||",
  "S01n196:343": "ityādiṣṭaṃ munīndreṇa samādiṣṭaṃ nisamya te |",
  "S01n196:344": "sarva sabhāśritā lokāḥ prābhyanandan pravodhitāḥ ||172 ||",
  "S01n196:345": "iti śrī svayaṃbhū caitya samutpatti kathā vītarāgatīrtha rāṣṭra pravarttano nāma caturtho'dhyāyaḥ samāptaḥ |"
}