{
  "S04n382:0": "19. sikṣā saṃvara samuddeśa prakaraṇam",
  "S04n382:1": "tadānandaḥ samutthāya bhagavataḥ puro gataḥ |",
  "S04n382:2": "pādābje sāṃjalirnatvā sampaśyannevamabravīmabravīt ||",
  "S04n382:3": "bhagavacchāstarasmākaṃ bhikṣūṇāṃ brahmacāriṇām |",
  "S04n382:4": "śikṣāsaṃvarasaṃvṛttaṃ samupādeṣṭumarhati ||",
  "S04n382:5": "iti saṃprārthite tena bhagavān sa munīśvaraḥ |",
  "S04n382:6": "āyuṣmantaṃ tamānandaṃ saṃpaśyannevamādiśat || 265",
  "S04n382:8": "sādhu śṛṇu tvamānanda bhikṣūṇāṃ brahmacāriṇām |",
  "S04n382:9": "śikṣāsaṃvarasāṃvṛtaṃ pravakṣāmi samāsataḥ |",
  "S04n382:10": "ye śuddhaśsyaḥ sattvāḥ pravrajitvā jināśrame |",
  "S04n382:11": "śikṣāsaṃvaramicchanti dhartuṃ nirvṛtisādhanam ||",
  "S04n382:12": "prathamaṃ te samālokya śuddhakṣetre manorame |",
  "S04n382:13": "niṣadya svāsane dhyātvā saṃtiṣṭheran samāhitāḥ ||",
  "S04n382:14": "bhasmāsthikeśajambālāvaskarāmedhyasaṃkule |",
  "S04n382:15": "kṣetre naiva nivāstavyaṃ kadāpi brahmacāribhiḥ ||",
  "S04n382:16": "duḥśīlairbhikṣubhiḥ sārdhaṃ kartavyā naiva saṃgatiḥ |",
  "S04n382:17": "āalāpo'pi nivāso'pi kartavyā na kadācana ||",
  "S04n382:18": "duḥśīlairbhikṣubhiḥ sārdhaṃ bhoktavyaṃ nāpi kiṃcana |",
  "S04n382:19": "na sthātavyaṃ na gantavyaṃ krīḍitavyaṃ na ca kvacit ||",
  "S04n382:20": "upasaṃpanne dātavyā na ca jñapticaturthakam |",
  "S04n382:21": "saddharmassādhanopāyaṃ nāpi deyaṃ durātmanām ||",
  "S04n382:22": "duḥśīlā hi durātmāno bauddhaśāsanadūṣakāḥ |",
  "S04n382:23": "māracaryānusaṃraktāḥ kleśavyālitendriyāḥ ||",
  "S04n382:24": "teṣāṃ naivābhidātavya āvāsaḥ saugatāśrame |",
  "S04n382:25": "dātavyo dūratasteṣāmāvāsa āśramādbahiḥ ||",
  "S04n382:26": "saṃghālāpo na dātavyo duḥśīlānāṃ kadācana |",
  "S04n382:27": "na teṣāṃ sāṃghikī bhūmirnaivārhati kuhāpi hi ||",
  "S04n382:28": "na teṣāṃ vidyate kiṃcidarhatsaṃvṛtticāraṇam |",
  "S04n382:29": "sarvasattvahitādhānaṃ kutaḥ saṃbodhisādhanam ||",
  "S04n382:30": "ityādiṣṭaṃ munīndreṇa niśamya sa jinātmajaḥ |",
  "S04n382:31": "ānandastaṃ munīśānaṃ samālokyaivamabravīt ||",
  "S04n382:32": "bhagavan katame kāle duḥśīlā bhikṣavaḥ śaṭhāḥ |",
  "S04n382:33": "dakṣaṇīyā bhaviṣyanti nāyakāḥ saugatāśrame ||",
  "S04n382:34": "ityānandena saṃpṛṣṭe bhagavān sarvavijjinaḥ |",
  "S04n382:35": "tamānandaṃ samālokya punarevaṃ samādiśat || 266",
  "S04n382:37": "trivarṣaśataniryāte sunirvṛtasya me tadā |",
  "S04n382:38": "duḥśīlā bhikṣavo dakṣāḥ bhaveyuḥ saugatāśrame ||",
  "S04n382:39": "tatra te bhikṣavaḥ sarve bhraṣṭācārā durāśayāḥ |",
  "S04n382:40": "vihāre samupāsīnāścareyurgṛhicārikam ||",
  "S04n382:41": "bhāryāputrasutābhrātṛjñātibandhusamanvitāḥ |",
  "S04n382:42": "yathākāmaṃ sukhaṃ bhuktvā saṃcareran pramāditāḥ ||",
  "S04n382:43": "te'nītyāhṛtya saṃghānāṃ sarvopakaraṇānyapi |",
  "S04n382:44": "sarvāṇi svātmasātkṛtvā bhaviṣyanti nijālayam ||",
  "S04n382:45": "yathecchayā samādāya bhuktvā bhogyān yathepsitam |",
  "S04n382:46": "kuṭumbasādhanopāye saṃcareran pragalbhitāḥ ||",
  "S04n382:47": "te sāṃghikopacāre'pi kuryurviṇmūtrasarjanam |",
  "S04n382:48": "śleṣmalālodvamocchiṣṭhaṃ visarjeyuśca sarvataḥ ||",
  "S04n382:49": "etatkarmavipākāni na te jñāsyanti durdhiyaḥ |",
  "S04n382:50": "unmattā iva durdāntāścareyurduritāratāḥ ||",
  "S04n382:51": "ye sāṃghikopacāreṣu kurtuḥ śleṣmādisarjanam |",
  "S04n382:52": "śālāṭavyāṃ bhaveyuste pretāḥ sūcīmukhā kila ||",
  "S04n382:53": "viṇmūtrādiparityāgaṃ kuryurye sāṃghikāśrame |",
  "S04n382:54": "vārāṇasyāṃ bhaveyuste kṛmayo gūthamūtrajāḥ ||",
  "S04n382:55": "dantakāṣṭhādikaṃ hṛtvā prabhuṃ sfūrya ca sāṃghikam ||",
  "S04n382:56": "te syū raktapaśambūkamatsyādijalajantavaḥ |",
  "S04n382:57": "vrīhidravyāṇi ye hṛtyā bhuṃjyurye sāṃghikāni ca |",
  "S04n382:58": "te bhaveyurmahāpretāḥ sūcīmukhā nagodarāḥ ||",
  "S04n382:59": "ye'nnapānādikaṃ kṛtva bhuṃjyurye cāpi sāṃghikam |",
  "S04n382:60": "te syurhīnakule jātā hīnendriyāśca pācakāḥ ||",
  "S04n382:61": "tataścyutāśca te jātā laṃgitakubjadurmukhāḥ |",
  "S04n382:62": "kuṣthavyādhiparītāṃgā bhaveyuḥ pūtivāhikāḥ ||",
  "S04n382:63": "yadā tatra sthitā yāyuryaṣṭiṃ dhṛtvā śanairbhuvi |",
  "S04n382:64": "niyateyustadā teṣāṃ sarvāṇi piśitānyapi || 267",
  "S04n382:66": "evaṃ te bahuvarṣāṇi duḥkhāni vividhāni ca |",
  "S04n382:67": "bhuktvāpāyikaṃ karma kṛtvā yāyuśca nārakān ||",
  "S04n382:68": "ye cāpi sāṃghikīṃ bhūmiṃ paribhojyanti lobhinaḥ |",
  "S04n382:69": "te duṣṭāḥ kleśitātmāno yāyu rauravanārake ||",
  "S04n382:70": "tatra teṣāṃ mukhe taptalauhaguḍā niveśayet |",
  "S04n382:71": "taisteṣāmabhidhakṣyante tālvauṣṭhahṛdudarānyapi ||",
  "S04n382:72": "kaṇṭhahṛdudarāntrādīn dhakṣyante sarvavigrahān |",
  "S04n382:73": "tathā mṛtāḥ punaste'pi jīveyuḥ karmabhoginaḥ ||",
  "S04n382:74": "yamapālairgṛhītvā ca kṣepsyante ghoranārake |",
  "S04n382:75": "teṣāṃ karmavaśājjihvā prabhavecca mahattarī ||",
  "S04n382:76": "kṛṣyante halaśataistatra jihvāyāṃ yamakinnaraiḥ |",
  "S04n382:77": "evaṃ bahūni varṣāṇi duḥkhāni vividhāni te ||",
  "S04n382:78": "bhuktvā mṛtāḥ punaryāyurnāke'gnighaṭe khalu |",
  "S04n382:79": "tatra teṣāṃ mahajjihvā prodbhavedapi tatra ca ||",
  "S04n382:80": "sūcīśatasahasrāṇi vidhyeyaryumakinnarāḥ |",
  "S04n382:81": "tathāpi te mṛtā naiva sthāsyanti duḥkhitāściram ||",
  "S04n382:82": "tatasthānagnikhadāyāṃ ca kṣepsyanti yamakinnarāḥ |",
  "S04n382:83": "tatrāpia te mṛtā naiva sthāsyanti karmabhoginaḥ |",
  "S04n382:84": "tataścotkṣipya tān pretanadyāṃ kṣepsyanti kinnarāḥ ||",
  "S04n382:85": "tatrāpi bahuvarṣāṇi dukhāni vividhāni te ||",
  "S04n382:86": "bhuktvā sthāsyanti duḥkhārtāḥ suciraṃ karmabhoginaḥ ||",
  "S04n382:87": "evaṃ trikalpavarṣāṇi bhramatāṃ narake sadā |",
  "S04n382:88": "tatastatkarmavaipākakṣīṇaṃ teṣām bhaveccirāt ||",
  "S04n382:89": "tataścyutvā ca te jaṃbūdvīpe jātāssuduḥkhitāḥ |",
  "S04n382:90": "daridritāśca jātyandhā bhaveyurduritāśayāḥ ||",
  "S04n382:91": "evaṃ te bahuduḥkhāni prabhuktvā bahujanmasu |",
  "S04n382:92": "sadā kleśāgnisaṃtaptā bhrameyurbhavasāgare ||",
  "S04n382:93": "tasmādānanda saṃghānāṃ sarvopakaraṇānyapi |",
  "S04n382:94": "dravyāṇyapi ca sarvāṇi rakṣitavyāni yatnataḥ || 268",
  "S04n382:96": "anītyā naiva bhoktavyaṃ sāṃghikaṃ vastu kiṃcana |",
  "S04n382:97": "kenāpi sāṃghikaṃ vastu jīrṇīkartuṃ na śakyate ||",
  "S04n382:98": "tadabhogyamanītyā hi sāṃghikaṃ vastu kiṃcana |",
  "S04n382:99": "aspṛśyaṃ vahnivattaptaṃ dahanaṃ vastu sāṃghikam ||",
  "S04n382:100": "bhāropamaṃ sadākrāntamabhedyaṃ vajrasannibham |",
  "S04n382:101": "apathyaviṣavadduṣṭaṃ tīkṣṇāsidhārasannibham ||",
  "S04n382:102": "vaiṣaṃ tejaiḥ samīkartuṃ mantrauṣadhyairhi śakyate |",
  "S04n382:103": "sāṃghikiṃ vastu hartuṃ na pāpaṃ kenāpi śamyate ||",
  "S04n382:104": "iti matvātra saṃsāre sambodhiśrīsukhepsubhiḥ |",
  "S04n382:105": "sāṃghikaṃ vastu yatnena rakṣitavyaṃ rakṣitavyaṃ sadādarāt ||",
  "S04n382:106": "evaṃ vijñāya saṃbodhicittaṃ dhṛtvā samahitaḥ |",
  "S04n382:107": "śikṣāsaṃvaramādhāya sampadrakṣitumarhati ||",
  "S04n382:108": "śikṣāṃ rakṣitukāmena cittīrakṣyaṃ prayatnataḥ |",
  "S04n382:109": "na śikṣā rakṣituṃ śakyā calaṃ cittamarakṣatā ||",
  "S04n382:110": "adāntā mattamātaṃgā na kurvantīha tāṃ vyathām |",
  "S04n382:111": "karoti yāmavīcyādau muktaścittamataṃgajaḥ ||",
  "S04n382:112": "baddhaśceccittamātaṃgaḥ smṛtirakṣā samantataḥ |",
  "S04n382:113": "bhayamastaṃ gataṃ sarvaṃ sadā kalyāṇamāgatam ||",
  "S04n382:114": "vyāghrāḥ siṃhā gajā ṛkṣā sarve ca duṣṭaśatravaḥ |",
  "S04n382:115": "sarve narakapālāśca ḍākinyo rākṣasāstathā ||",
  "S04n382:116": "sarve baddhā bhavantyete cittasyaikasya bandhanāt |",
  "S04n382:117": "cittasyaikasya damanāt sarve dāntā bhavantyamī ||",
  "S04n382:118": "yasmādbhayāni sarvāṇi duḥkhāpramitānyapi |",
  "S04n382:119": "cittādeva samudyānti sarveṣāṃ bhavacāriṇām ||",
  "S04n382:120": "śastrāṇi narake kena ghaṭitāni samantataḥ |",
  "S04n382:121": "taptāyaḥkuṭṭimaṃ kena kuto jātāśca tāḥ striyaḥ ||",
  "S04n382:122": "pāpaṃ cittasamudbhutaṃ sarvametadbhavālaye |",
  "S04n382:123": "tasmānna kaścit trailokye citādanyo bhayānakaḥ || 269",
  "S04n382:125": "adaridraṃ jagat kṛtvā dānapāramitā yadi |",
  "S04n382:126": "jagaddaridramadyāpi sā kathaṃ pūrvatāyinām ||",
  "S04n382:127": "falena saha sarvasvatyāgacittaṃ janeakhile |",
  "S04n382:128": "dānapāramitā priktā tasmāt sā cittameva hi ||",
  "S04n382:129": "matsyādayaḥ kva nīyantāṃ mārayeyuryato ratān |",
  "S04n382:130": "labdhe viraticitte tu śīlapāaramitā matā ||",
  "S04n382:131": "kiyato mārayiṣyanti durjanān gaganopamān |",
  "S04n382:132": "mārite krodhacitte tu māritāḥ sarvaśatravaḥ ||",
  "S04n382:133": "bhūmiṃ chādayituṃ sarvān kutaścarma bhaviṣyati |",
  "S04n382:134": "upānaccarmamātreṇa channā bhavati medinī ||",
  "S04n382:135": "bāhyā bhāvāḥ sadā tadvacchakyā vārayituṃ na hi |",
  "S04n382:136": "svacittameva nivāryaṃ tatkimevānyairnivāritraiḥ ||",
  "S04n382:137": "sahāpi vākcharīrābhyāṃ mandadṛtterna tatfalam |",
  "S04n382:138": "yatpaṭorekaikasyāpi cittasya brahmatādikam ||",
  "S04n382:139": "japāṃstapāṃsi sarvāṇi dīrghakālakṛtānyapi |",
  "S04n382:140": "anyacittena mandeana vṛthaiva sidhyate na hi ||",
  "S04n382:141": "duḥkhaṃ hantuṃ sukhaṃ prāptuṃ te bhramanti mudhāmbare ||",
  "S04n382:142": "yairetaddharmasarvasvaṃ cittaṃ guhyaṃ na bhāvitam |",
  "S04n382:143": "tasmāt svadhiṣṭhitaṃ cittam sadā kāryaṃ surakṣitam ||",
  "S04n382:144": "cittarakṣāvrataṃ tyaktvā bahubhiḥ kiṃ tapovrataiḥ |",
  "S04n382:145": "yathā capalamadhyasthā rakṣati vraṇamādarāt ||",
  "S04n382:146": "evaṃ durjanamadhyasthā rakṣeccittaṃ prayatnataḥ |",
  "S04n382:147": "vraṇaduḥkhalavādvītā rakṣet svaṃ vraṇamādarāt ||",
  "S04n382:148": "saṃghātaparvatāghātādbhītaścittaṃ balaṃ na kim |",
  "S04n382:149": "anena hi vihārena viharan durjaneṣvapi ||",
  "S04n382:150": "pramadājanamadhye'pi yatirdhīro na khaṇdate ||",
  "S04n382:151": "lābhā naśyantu saṃpattiḥ satkāraḥ kāyajīvitam |",
  "S04n382:152": "naśyatvanyacca kauśalyaṃ mā tu cittaṃ na kasyacit || 270",
  "S04n382:154": "cittameva sadā rakṣyaṃ saṃbodhijñānasādhanam |",
  "S04n382:155": "smṛtiṃ ca saṃprajanyaṃ ca sarvayatnena rakṣayet ||",
  "S04n382:156": "vyādhyākulo naro yadvanna kṣamaḥ sarvakarmasu |",
  "S04n382:157": "tathābhyāṃ vyākulaṃ cittaṃ na kṣamaṃ bodhisādhane ||",
  "S04n382:158": "asaṃprajanyacittasya śrutacintitabhāvitam |",
  "S04n382:159": "jalavacchidrite kumbhe smṛtau naivābhitiṣṭhate ||",
  "S04n382:160": "aneke śrutavanto'pi śraddhāyatnaparā api |",
  "S04n382:161": "asaṃprajanyadoṣeṇa bhavantyāpattikaśmalāḥ ||",
  "S04n382:162": "asaṃprajanyacaureṇa smṛtimoṣānusāriṇā |",
  "S04n382:163": "upacityāpi puṇyāni muṣitā yānti durgatim ||",
  "S04n382:164": "kleśataskarasaṃgho'yameva tāraṇaveṣakaḥ |",
  "S04n382:165": "prāpyāvatāraṃ muṣṇāti hanti sadgatiṃ jīvitam ||",
  "S04n382:166": "tasmāt smṛtirmanodvārānnāpaneyā kadācana |",
  "S04n382:167": "gatāpi pratyupasthāpyā saṃsmṛtyā pāpikīṃ vyathām ||",
  "S04n382:168": "upādhyāyānuśāsinyā bhītyāpyādaracāriṇām |",
  "S04n382:169": "dhanyānāṃ gurusaṃvāsāt sukaraṃ jāyate smṛtiḥ ||",
  "S04n382:170": "buddhāśca bodhisattvāśca sarvatrāvyāhatekṣaṇāḥ |",
  "S04n382:171": "sarvo'pyayaṃ jagallokasteṣāmagre sadā sthitaḥ ||",
  "S04n382:172": "iti dhyātvā sadā tiṣṭhet trapādarabhayānvitaḥ |",
  "S04n382:173": "buddhānusmṛtirapyevaṃ bhavettasya muhurmuhuḥ ||",
  "S04n382:174": "saṃprajanyaṃ tadā yāti naiva yātyāgataṃ punaḥ |",
  "S04n382:175": "smṛtiryadā manodvāre rakṣārthamavatiṣṭhate ||",
  "S04n382:176": "pūrvaṃ tāvadidaṃ cittaṃ sadopasthāpyamīdṛśam |",
  "S04n382:177": "sadā nirindrayeṇaiva sthātavyaṃ kāṣṭhavat sadā ||",
  "S04n382:178": "niṣfalā netravikṣepā na kartavyāḥ kadācana |",
  "S04n382:179": "nidhyāyantīva sadāpi kāryā dṛṣṭiradhogatā ||",
  "S04n382:180": "dṛṣṭiviśrāmahetostu diśaḥ paśyet kadāacana |",
  "S04n382:181": "ābhāsamātramālokya svāgatārthaṃ vilokayan || 271",
  "S04n382:183": "mārgādau bhayabodhārthaṃ muhuḥ paśyeccaturdiśam |",
  "S04n382:184": "diśo viśramya vikṣate parāvṛtyaiva pṛṣṭhataḥ ||",
  "S04n382:185": "saredapasaredvāpi puraḥ paścānnirupya ca |",
  "S04n382:186": "evaṃ sarvāsvavasthāsu kāryaṃ buddhvā samācaret ||",
  "S04n382:187": "kāyenaivamavastheyamityākṣipya kriyāṃ punaḥ |",
  "S04n382:188": "kathaṃ kāyaḥ sthita iti draṣṭavyaḥ punarantarā ||",
  "S04n382:189": "nirupya sarvayatnena cittamattadvipastathā |",
  "S04n382:190": "dharmacitto mahāstambhe yathāa baddho na mucyate ||",
  "S04n382:191": "kutra me vartata iti pratyavekṣyaṃ tathā manaḥ |",
  "S04n382:192": "samādhānadhuraṃ naiva kṣaṇamapyutsṛjedyathā ||",
  "S04n382:193": "bhayotsavādisambandhe yadyasakto yathāsukham |",
  "S04n382:194": "dānakāle tu śīlasya yasmāduktamupekṣaṇam ||",
  "S04n382:195": "yadbuddhvā kartumārabdhaṃ tato'nyatra vicintayet |",
  "S04n382:196": "tadeva tāvanniṣpādyaṃ tadgatenāntarātmanā ||",
  "S04n382:197": "evaṃ hi sukṛtaṃ sarvamanyathā nobhayaṃ bhavet |",
  "S04n382:198": "asaṃprajanyakleśo'pi vṛddhiṃ caiva gamiṣyati ||",
  "S04n382:199": "nānāvidhapralāpeṣu vardhamāneṣvanekadhā |",
  "S04n382:200": "kautūhaleṣu sarveṣu hanyādautsukyamāgatam ||",
  "S04n382:201": "mṛṇmardanatṛṇacchedane khādyafalamāgatam |",
  "S04n382:202": "smṛtvā tathāgatīṃ śikṣāṃ tatkṣaṇādbhīta utsṛjet ||",
  "S04n382:203": "yadā calitukāmaḥ syādvaktukāmo'pi vā bhavet |",
  "S04n382:204": "svacittaṃ pratyavekṣyādau kuryāddhairyaṃ yuktimat ||",
  "S04n382:205": "anunītaṃ pratihataṃ yadā paśyet svakaṃ manaḥ |",
  "S04n382:206": "na kartavyaṃ na vaktavyaṃ sthātavyaṃ kāṣṭhavattadā ||",
  "S04n382:207": "uddhataṃ sopahāsaṃ vā yadā mānamadānvitam |",
  "S04n382:208": "sotprasātiśayaṃ vaktraṃ vaṃcakaṃ ca mano bhavet ||",
  "S04n382:209": "yadātmotkarṣaṇābhāsaṃ parapaṃśanameva ca |",
  "S04n382:210": "sādhikṣepaṃ sasaṃrambhaṃ sthātavyaṃ kāṣṭhavattadā || 272",
  "S04n382:212": "lābhasatkārakīrtyarthi parikārārthi vā yadā |",
  "S04n382:213": "upasthānārthi vā cittaṃ tadāa tiṣṭhecca kāṣṭhavat ||",
  "S04n382:214": "parārtharukṣaṃ svārthārthi parisatkāmameva vā |",
  "S04n382:215": "vaktumicchati sakrodhaṃ tadā tiṣṭhecca kāṣṭhavat ||",
  "S04n382:216": "asahiṣṇulasaṃbhītaṃ pragalbhaṃ mukharaṃ yadā |",
  "S04n382:217": "svapakṣābhiniviṣṭaṃ vā tadā tiṣṭhecca kāṣṭhavat ||",
  "S04n382:218": "evaṃ saṃkliṣṭamālokya niṣfalārambhi vā manaḥ |",
  "S04n382:219": "nigṛhṇīyāddṛdhaṃ śūraḥ pratipakṣeṇa tatsadā ||",
  "S04n382:220": "suniścitaṃ suprasannaṃ dhīraṃ sādaragauravam |",
  "S04n382:221": "salajjaṃ sabhayaṃ śāntaṃ parārādhanatatparam ||",
  "S04n382:222": "parasparaviruddhābhirbālecchābhirakhaṇḍitam |",
  "S04n382:223": "kleśotpādādikaṃ hyetadeṣāmiti dayānvitam ||",
  "S04n382:224": "ātmasattvavaśaṃ nityamanavadyeṣu ca vastuṣu |",
  "S04n382:225": "nirmāṇamiva nirmāṇaṃ dhārayenmānasaṃ sadā ||",
  "S04n382:226": "cirāt kṣaṇavaraṃ prāptaṃ smṛtvā smṛtvā muhurmuhuḥ |",
  "S04n382:227": "dhārayedīdṛśaṃ cittamaprakampyaṃ sumeruvat ||",
  "S04n382:228": "gṛddhairāmiṣasaṃgṛddhaiḥ karṣyamāṇa itastataḥ |",
  "S04n382:229": "na karotyanyathā kāyaḥ kasmādatra pratikriyām ||",
  "S04n382:230": "kāyanau buddhimādhāya gatyāgamananiśrayāt |",
  "S04n382:231": "yathākāmaṃ gamaṃ kāryaṃ kuryāt sarvārthasiddhaye ||",
  "S04n382:232": "evaṃ vaśīkṛtasvātmā nityaṃ smitamukho bhavet |",
  "S04n382:233": "tyajed bhṛkuṭisaṃkocaṃ pūrvābhāṣī jagatsuhat ||",
  "S04n382:234": "sa śabdapātaṃ sahasā na piṭhādīn vikṣipet |",
  "S04n382:235": "nāsfālayet kapāṭaṃ ca syānniḥśabdaruciḥ sadā ||",
  "S04n382:236": "bako viḍālaścauraśca niḥśabdo nibhṛtaścaran |",
  "S04n382:237": "prāpto hyabhimataṃ kāryamevaṃ nityaṃ yatiścaran ||",
  "S04n382:238": "paracodanadakṣāṇāmanadhīṣṭopakāriṇām |",
  "S04n382:239": "pratīcchecchirasā bāhyaṃ sarvaśiṣyaḥ sadā bhavet || 273",
  "S04n382:241": "subhāṣiteṣu sarveṣu sādhukāramudīrayet |",
  "S04n382:242": "puṇyakāriṇamālokya stutibhiḥ saṃpraharṣayet ||",
  "S04n382:243": "parokṣe ca guṇān śrūyādanuśrūyācca toṣataḥ |",
  "S04n382:244": "svavarṇabhāṣyamāṇe ca bhāvayettadguṇajñatām ||",
  "S04n382:245": "sarvārambhā hi tuṣṭyarthāḥ sa cittairapi durlabhā |",
  "S04n382:246": "bhuṃjyāttuṣṭisukhaṃ tasmāt paraśramakṛtairguṇaiḥ ||",
  "S04n382:247": "na cātrāpi vyayaḥ kaścit paratra ca mahatsukham |",
  "S04n382:248": "dveṣairaprītiduḥkhaṃ tu mahaddukhaṃ paratra ca ||",
  "S04n382:249": "viśvastavinyastapadaṃ vispaṣṭārthaṃ manoramam |",
  "S04n382:250": "śrutisaukhyaṃ kṛpāmūlaṃ mṛdumandasvaraṃ vadet ||",
  "S04n382:251": "ṛju paśyet sadā sattvāṃścakṣaṇā saṃpibanniva |",
  "S04n382:252": "yasmādetān samāśritān saṃbuddhatvamavāpnuyāt ||",
  "S04n382:253": "sātatyābhiniśotthaṃ pratipakṣotthameva ca |",
  "S04n382:254": "guṇopakārikṣitre ca duḥkhite ca mahacchubham ||",
  "S04n382:255": "dakṣa utthānasampannaḥ svayaṃkārī sadā bhavet |",
  "S04n382:256": "nāvakāśaḥ pradātavyaḥ kasyacit sarvakarmasu ||",
  "S04n382:257": "utarottarataḥ śreṣṭhā dānapāramitādayaḥ |",
  "S04n382:258": "naitarārthaṃ tyajecchreṣṭhāmanyatrācārasetutaḥ ||",
  "S04n382:259": "evaṃ buddhvā parārtheṣu bhavet satatamutthitaḥ |",
  "S04n382:260": "niṣiddhamapyajñātaṃ kṛpālorarthadarśinaḥ ||",
  "S04n382:261": "vinipātagatānāthān vratasthān saṃvibhajya ca |",
  "S04n382:262": "bhuṃjīta madhyamāṃ mātrāṃ tricīvarabahistyajet ||",
  "S04n382:263": "saddharmasevakaṃ kāyamitarārthaṃ na pīḍayet |",
  "S04n382:264": "evameva hi sattvānāmāśāmāśu prapūrayet ||",
  "S04n382:265": "tyajenna jīvitaṃ tasmādaśuddhe'karuṇāśaye |",
  "S04n382:266": "tulyāśaye tu tattyājyamitthaṃ na parihīyate ||",
  "S04n382:267": "dharmaṃ nigaurave'svasthe na śiroveṣṭhite vadet |",
  "S04n382:268": "sachatradaṇḍaśastraṃ ca nāvaguṇṭhitamastake || 274",
  "S04n382:270": "gambhīrodāramalpeṣu na strīṣu puruṣaṃ vinā |",
  "S04n382:271": "hīnotkṛṣṭeṣu dharmeṣu samaṃ gauravamācaret ||",
  "S04n382:272": "nodāradharmapātraṃ ca hīnadharme niyojayet |",
  "S04n382:273": "na cācāraṃ parityajya sūtramantraiḥ pralobhayet ||",
  "S04n382:274": "dantakāṣṭhasya kheṭasya visarjanamapāvṛtam |",
  "S04n382:275": "neṣṭaṃ jale sthale bhogye mūtrādeśacāpi garhitam ||",
  "S04n382:276": "mukhapūraṃ na bhuṃjīta saśabdaṃ prasṛtānanam |",
  "S04n382:277": "pralambapādaṃ nāsīta na bāhū mardayet samam ||",
  "S04n382:278": "naikayānyā striyā kuryādyānaṃ śayanamāsanam |",
  "S04n382:279": "lokāprasāditaṃ sarvaṃ dṛṭvā pṛṭvā sa varjayet ||",
  "S04n382:280": "nāṃgulyā kārayet kiṃciddakṣiṇena tu sādaram |",
  "S04n382:281": "samastenaiva hastena mārgamapyevamādiśet ||",
  "S04n382:282": "navāhnakṣepakaṃ kiṃcicchabdayedalpasaṃbhrame |",
  "S04n382:283": "acchatādiṃ tu kartuvyanyathā syādasaṃhṛtaḥ ||",
  "S04n382:284": "nāthanirvāṇaśayyāvacchayītepsitayā diśā |",
  "S04n382:285": "saṃprajānan laghūtthānaṃ prāgavaśyaṃ niyogataḥ ||",
  "S04n382:286": "ācāro bodhisattvānāmaprameyamudāhṛtam |",
  "S04n382:287": "cittaśodhanamācāraṃ niyatam tāvadācarec ||",
  "S04n382:288": "rātriṃ divaṃ ca triskandhaṃ trikālaṃ ca pravartayet |",
  "S04n382:289": "śeṣāpattisamastena bodhicittajināśayān ||",
  "S04n382:290": "yo avasthāḥ prapadyate svayaṃ paravaśo'pi vā |",
  "S04n382:291": "tāsvavasthāsu yāḥ śikṣāḥ śikṣettā eva yatnataḥ |",
  "S04n382:292": "na hi tadvidyate kiṃcidyanna śikṣyaṃ jinātmajaiḥ ||",
  "S04n382:293": "na tadasti na yatpuṇyameva viharataḥ sataḥ |",
  "S04n382:294": "pāraṃparyeṇa sākṣādvā sattvārthānnānyadā caret ||",
  "S04n382:295": "sattvānāmeva cārthāya sarvaṃ bodhāya nāmayet |",
  "S04n382:296": "sadā kalyāṇamitraṃ ca jīvītārthe'pi na tyajet ||",
  "S04n382:297": "bodhisattvavratadharaṃ mahāyānārthakovidam |",
  "S04n382:298": "etadeva samāsena saṃprajanyasya lakṣaṇam || 275",
  "S04n382:300": "yatkāyacittavasthāyāḥ pratyavekṣya muhurmuhuḥ |",
  "S04n382:301": "yato nivāryate yatra yadeva ca niyujyate ||",
  "S04n382:302": "tallokacittarakṣārthaṃ śikṣām dṛṣṭvā samācaret |",
  "S04n382:303": "sarvametat sucaritaṃ dānaṃ sugatapūjanam |",
  "S04n382:304": "kṛtaṃ kalpasahastrairyatpratigha pratihanti tat ||",
  "S04n382:305": "na ca dveṣasamaṃ pāpaṃ na ca kṣāntisamaṃ tapaḥ |",
  "S04n382:306": "tasmātkṣāntiṃ prayatnena bhāvayedvividhairnayaiḥ ||",
  "S04n382:307": "manaḥ śamaṃ na gṛhṇāti na prītisukhamaśnute |",
  "S04n382:308": "na nidrāṃ na dhṛtiṃ yāti dveṣaśasye hṛdi sthite ||",
  "S04n382:309": "pūjayatyarthamānairyān ye'pi cainaṃ samāśritāḥ |",
  "S04n382:310": "te'pyenaṃ hantumicchanti svāminaṃ dveṣadurbhagam ||",
  "S04n382:311": "suhṛdo'pyudvijante'smāddadāti na ca sevyate |",
  "S04n382:312": "saṃkṣepānnāsti tatkiṃcit krodhano yena susthitaḥ ||",
  "S04n382:313": "evamādīni duḥkhāni karotītyarisaṃjñayā |",
  "S04n382:314": "yaḥ krodhaṃ hanti nirbandhāt sa sukhīha paratra ca ||",
  "S04n382:315": "tasmāt krodhabalaṃ hatvā ratnatrayaprabhāvataḥ |",
  "S04n382:316": "buddhvā kṣāntiṃ prayatnena bhāvayedvividhairnayaiḥ ||",
  "S04n382:317": "naivaṃ dviṣaḥ kṣayaṃ yānti yāvajjīvamapi ghnataḥ |",
  "S04n382:318": "krodhamekaṃ tu yo hanyāttena sarvadviṣo hatāḥ ||",
  "S04n382:319": "[alpaniṣṭhāgamenāpi natotpāmuditā sadā |",
  "S04n382:320": "daurmanasye'pi nāstīṣṭaṃ kuśalaṃ tvavahīyate ||",
  "S04n382:321": "yadyeva pratīkāro'sti daurmanasyena tatra kim |",
  "S04n382:322": "atha nāsti pratīkāro daurmanasyena tatra kim ||",
  "S04n382:323": "duḥkhāpakārapāruṣyamayaśaścetyanīpsitam |",
  "S04n382:324": "priyānāmātmanā vāpi śatroścaitadviparyayāt ||",
  "S04n382:325": "kathaṃcillabhyate saukhyaṃ duḥkhaṃ sthitamayatnataḥ |",
  "S04n382:326": "duḥkhena bahiḥ niḥsārastatkāryaṃ mano dṛḍham |",
  "S04n382:327": "sattvakṣetraṃ jinakṣetramityākhyātaṃ munīśvaraiḥ |",
  "S04n382:328": "etā ārādhya saṃbuddhāḥ sarve nirvṛtimāgatāḥ ||] 276",
  "S04n382:330": "[sattvebhyaśca jinebhyaśca buddhadharmāgame saḥ |",
  "S04n382:331": "jineṣu gauravaṃ yadvannaṣviti kaḥ kramaḥ ||",
  "S04n382:332": "ātmīkṛtaṃ sarvamidaṃ jagattaiḥ kṛpātmabhiḥ naiva hi saṃśayo'sti |",
  "S04n382:333": "dṛśyanta ete nanu sattvarupāsta eva nāthāḥ kimanādanātra ||",
  "S04n382:334": "tathāgatārādhanametadeva lokasya duḥkhāpahametadeva |",
  "S04n382:335": "svārthasya saṃsādhanametadeva tat sācaradhvaṃ tamevedam ||]",
  "S04n382:336": "yasmānnarakapālāśca kṛpāvantaśca tadbalam |",
  "S04n382:337": "tasmādārādharet sattvān bhṛtyaścaṇḍanṛpaṃ yathā ||",
  "S04n382:338": "kupitaḥ kiṃ nṛpaḥ kuryādyena syānnarakavyathā |",
  "S04n382:339": "yatsattvadaurmanasyena kṛtena hyanubhūyate ||",
  "S04n382:340": "tuṣṭaḥ kiṃ nṛpatirdadyādyadbuddhatvaṃ samaṃ bhavet |",
  "S04n382:341": "yatsattvasaumanasyena kṛtena hyanubhūyate |",
  "S04n382:342": "āstāṃ bhaviṣyabuddhatvaṃ sattvārādhanasaṃbhavam |",
  "S04n382:343": "ihāpi saubhāgyayaśaḥsausthityaṃ labhate kṣamī ||",
  "S04n382:344": "prāsādikatvaprāmodyamārogyaṃ cirajīvitam |",
  "S04n382:345": "cakravartisukhasthānaṃ kṣamī prāpnoti saṃsaran ||",
  "S04n382:346": "evaṃ kṣamo bhavedvīryaṃ vīrye boddhiryataḥ sthitaḥ |",
  "S04n382:347": "na hi vīryaṃ vinā puṇyaṃ yathā vāyu vinā gatiḥ ||",
  "S04n382:348": "kiṃ viryaṃ kuśalotsāhastadvipakṣaḥ ka ucyate |",
  "S04n382:349": "ālasyakutsitā śaktirviṣādātmāvamanyatā ||",
  "S04n382:350": "avyāpārasukhāsvādanidrayāśrayatṛṣṇayā |",
  "S04n382:351": "saṃsāraduḥkhānudvegādālasyamupajāyate ||",
  "S04n382:352": "tasmādālasyamutsṛtja dhṛtvā vīryaṃ samāhitaḥ |",
  "S04n382:353": "sarvasattvahitādhānaṃ bodhicaryāvrataṃ caret ||",
  "S04n382:354": "vīryaṃ hi sarvaguṇaratnanidhānabhūtaṃ sarvāpadastarati vīryamahāplavena |",
  "S04n382:355": "naivāsti tajjagati vicintyamānaṃ nāvāpnuyādyadiha vīryasthādhiruḍhaḥ ||",
  "S04n382:356": "yaddheṣu yatkarituraṃgapadātimatsu nārācatomaraśvadhasaṃkuleṣu |",
  "S04n382:357": "hatvā ripūn jayamanuttamamāpnuvanti visfurjitaṃ tadiha vīryaṃ mahābhaṭasya || 277",
  "S04n382:359": "ambhonidhīn makaravṛndavighaṭṭitāmbutuṃgokulākulataraṃgavibhaṃgabhīmān |",
  "S04n382:360": "vīryeṇa goṣpadamiva pravilaṃghya śūrāḥ kurvantyanarghaguṇaratnadhanārjanāni ||",
  "S04n382:361": "rāgādīnuragānivogravapuṣo viṣkambhavīryānvitāḥ",
  "S04n382:362": "śīlaṃ sajjanacittanirmalataraṃ samādāya yanmartyāḥ |",
  "S04n382:363": "kāntatare sumeruśikharopānte vīryānvitāstiṣṭhante",
  "S04n382:364": "surasiddhasaṃghasahitāḥ saṃbodhisattvāḥ sukham ||",
  "S04n382:365": "yaddevā viyati vimānavāsino'nye nirdvandvāḥ samanubhavanti saumanasyam |",
  "S04n382:366": "atyantavipulafalaprasūtihetorvīryasthiravihitasya sā vibhūtiḥ ||",
  "S04n382:367": "iti matvā sadotsāhaṃ dhṛtvā saṃbodhisādhane |",
  "S04n382:368": "sarvasattvahitādhāne bodhicaryāvrate caret ||",
  "S04n382:369": "laghu kuryāttathātmānamapramādakathāṃ smaran |",
  "S04n382:370": "karmāgamādyathā pūrvaṃ sajjaḥ sarvatra ca tu te ||",
  "S04n382:371": "yathaiva tūlikaṃ vāyorgamanāgamane vaśam |",
  "S04n382:372": "tathotsāhavaśaṃ yāyādṛddhiścaivaṃ samṛdhyati ||",
  "S04n382:373": "vardhayitvaivamutsāhaṃ samādhau sthāpayenmanaḥ |",
  "S04n382:374": "vikṣiptacittastu naraḥ kleśaṃ daṃṣṭrāntare sthitaḥ ||",
  "S04n382:375": "kāyacittavivekena vikṣepasya na saṃbhavaḥ |",
  "S04n382:376": "tasmāllokān parityajya vitarkān parivarjayet ||",
  "S04n382:377": "snehānna tyajyate loko lābhādiṣu ca tṛṣṇayā |",
  "S04n382:378": "tasmādetatparityāge vidvānevaṃ vicārayet ||",
  "S04n382:379": "śamathena vipaśyanayā suyuktaḥ kurute kleśavināśamityavetya |",
  "S04n382:380": "śamathaḥ prathamaṃ gaveṣaṇīyaḥ sa ca loke nirapekṣayabhiratyā ||",
  "S04n382:381": "kasyānityeṣvanityasya sneho bhavitumarhati |",
  "S04n382:382": "yena janmasahastrāṇi draṣṭavyo na punaḥ priyaḥ ||",
  "S04n382:383": "apaśyannaratiṃ yāti samādhau na ca tiṣṭhati |",
  "S04n382:384": "na ca tṛpyati dṛṣṭvāpi pūrvavadbādhate tṛṣā ||",
  "S04n382:385": "na paśyati yathābhutaṃ saṃvegādavahīyate |",
  "S04n382:386": "dahyate tena śokena priyasaṃgamakāṃkṣayā || 278",
  "S04n382:388": "taccintayā mudhā yāti hrasvamāyumuhurmuhuḥ |",
  "S04n382:389": "aśāśvatena mitreṇa dharmo bhraśyati śāśvataḥ ||",
  "S04n382:390": "bālaiḥ sabhāgacarito niyataṃ yāti durgatim |",
  "S04n382:391": "neṣyate viṣabhāgaśca kiṃ prāptaṃ bālasaṃgamāt ||",
  "S04n382:392": "kṣaṇādbhavanti suhado bhavanti ripavaḥ kṣaṇāt |",
  "S04n382:393": "toṣasthāne prakupyanti durārādhyāḥ pṛthagjanāḥ ||",
  "S04n382:394": "atha na śrūyate teṣāṃ kupitā yānti durgatim |",
  "S04n382:395": "īrṣyotkṛṣṭātsamādvandvā hīnātmānaḥ stutermadaḥ ||",
  "S04n382:396": "avarṇātpratighaśceti kadā bālāddhitaṃ bhavet ||",
  "S04n382:397": "ātmotkarṣaḥ parāvarṇaḥ saṃsāraratisaṃkathā |",
  "S04n382:398": "ityādyamavaśyamaśubhaṃ kiṃcidbālasya bālatā ||",
  "S04n382:399": "evaṃ matvā yatirdhīmānvihāya bālasaṃgamam |",
  "S04n382:400": "bālāddūraṃ palāyet prāptamārādhayetpriyaiḥ ||",
  "S04n382:401": "na saṃstavānubandheta kiṃbhūdāsīnasādhuvat |",
  "S04n382:402": "ekākī viharennityam sukhamakliṣṭamānasaḥ ||",
  "S04n382:403": "dharmārthamātrādāya bhṛṃgavat kusumān madhuḥ |",
  "S04n382:404": "apūrva iva sarvatra viharedapyasaṃstutaḥ ||",
  "S04n382:405": "evaṃ yatirmahāsattvaḥ saṃsāraratiniḥpṛhaḥ |",
  "S04n382:406": "samādhisatsukhāsakto viharedbodhimānasaḥ ||",
  "S04n382:407": "kleśārivargānabhibhūya vīrāḥ saṃbodhilakṣmīpadamāpnuvanti |",
  "S04n382:408": "bodhyaṃgadānaṃ pradiśantiṃ sadbhyo dhyānaṃ hi tatra pravadanti hetum ||",
  "S04n382:409": "janmaprabandhakarṇaikanimittabhūtān rāgādidoṣanicayān pravidārya sarvān |",
  "S04n382:410": "ākāśatulyamanasaḥ samaloṣṭahemādhyānādbhavanti manujā guṇahetubhūtāḥ ||",
  "S04n382:411": "jitvā kleśārivṛndaṃ śubhabalamathanaṃ sarvathā labdhalakṣam |",
  "S04n382:412": "prāptaḥ saṃbodhilakṣmīṃ pravaraguṇamayīṃ durlabhāmanyabhūtaiḥ ||",
  "S04n382:413": "sattve jñānādhipatyaṃ vigataripubhayāḥ kurvate yannarendrāḥ |",
  "S04n382:414": "dhyānaṃ tatraikahetuṃ sakalaguṇanidhiṃ prāhuḥ sarve narendrāḥ ||",
  "S04n382:415": "mohāndhakāraṃ pravidāryaṃ śaśvajjñānāvabhāsam kurete samantāt |",
  "S04n382:416": "saṃbuddhasuryassūramānuṣāṇāṃ hetuḥ sa tatra pravarassamādhiḥ || 279",
  "S04n382:418": "iti matvā samādhāya kleśāvaraṇahānaye |",
  "S04n382:419": "vimārgāccittamākṛṣya samādhau sthāpya prācaret ||",
  "S04n382:420": "imaṃ parikaraṃ samādhau sthāpya prācaret ||",
  "S04n382:421": "imaṃ parikaraṃ sarvaṃ prajñārthaṃ hi jagaddhite |",
  "S04n382:422": "tasmādutpādayet prajñāṃ duḥkhanirvṛtikāṃkṣayā ||",
  "S04n382:423": "saṃvṛttiḥ paramārthaśca satyadvayamidaṃ matam |",
  "S04n382:424": "buddheragocaraṃ tattvaṃ buddhisaṃsmṛtirucyate ||",
  "S04n382:425": "tatra loko dvidhādṛṣṭo yogī prākṛtakastathā |",
  "S04n382:426": "tatra prākṛtako loko yagilokena bādhyate ||",
  "S04n382:427": "bādhyante dhīviśeṣeṇa yogino'pyattarottaraiḥ |",
  "S04n382:428": "dṛṣṭāntenobhayeṣṭena kāryārthamavicārataḥ ||",
  "S04n382:429": "lokena bhāvā dṛśyante kalpyante cāpi tattvataḥ |",
  "S04n382:430": "na tu māyāvadityatra vivādo yogilokayoḥ ||",
  "S04n382:431": "iti matvā yatirdhimān sarvaṃ māyābhirnirmitam |",
  "S04n382:432": "prajñāratnaṃ samāsādya saṃcareta jagaddhite ||",
  "S04n382:433": "prajñādhanena vikulaṃ tu narasya rupamālekhya rupamiva sāravihīnamantaḥ |",
  "S04n382:434": "buddhayānvitasya falamiṣṭamudeti vīryādvīryaṃ hi buddhirahitaṃ svavadhāya śatruḥ ||",
  "S04n382:435": "yo'nekajanmāntaritaṃ svajanmabhūtaṃbhaviṣyatkulanāmagotraiḥ |",
  "S04n382:436": "madhyāntamādyapi janaḥ pravetti prajñābalaṃ tatkathayanti tajjñāḥ ||",
  "S04n382:437": "yadbuddho martyaloke malatimiragaṇaṃ dārayitvā mahāntam |",
  "S04n382:438": "jñānālokaṃ karoti praharati ca sadādoṣavṛndaṃ narāṇām ||",
  "S04n382:439": "ādeṣṭā cendriyāṇāṃ paramanujamano vetti sarvaiḥ prakāraiḥ |",
  "S04n382:440": "prajñāṃ tatrāpi nityaṃ śubhavarajananīṃ hetumutkīrtayanti ||",
  "S04n382:441": "kāryārṇave'pi dṛḍhaṃ nimagnāḥ saṃgrāmamadhye manujāḥ pradhānāḥ |",
  "S04n382:442": "prajñāvaśātte vijayaṃ labhante prajñā hyataḥ sā śubhahetubhūtāḥ ||",
  "S04n382:443": "prajñābalenaiva jināḥ jayanti ghoraṃ suduṣṭaṃ ca mārasainyam |",
  "S04n382:444": "prajñāviśeṣeṇa janā vibhānti prajñā hi khyātā jananī jinānām ||",
  "S04n382:445": "tasmāt sarvaguṇārthasādhanakarī prajñaiva saṃvardhyatām |",
  "S04n382:446": "yatprajñāvikalā vibhānti puruṣāḥ prātaḥpradīpā iti || 280",
  "S04n382:448": "svargāpavargaguṇaratnanidhanabhūtā etāḥ ṣaḍeva bhuvi pāramitā narāṇām |",
  "S04n382:449": "jñātvā naraḥ svahitasādhanatatparaḥ syātkuryādataḥ satatamāśu dṛḍhaṃ prayatnam ||",
  "S04n382:450": "etaddhi paramaṃ śikṣāsaṃvaraṃ bodhicāriṇām |",
  "S04n382:451": "mayā prajñaptamānanda dhātavyaṃ bodhiprāptaye ||",
  "S04n382:452": "ya etatparamācāraṃ dhṛtvā sambodhimānasāḥ |",
  "S04n382:453": "triratnaśaraṇe sthitvā saṃcarante jagaddhite ||",
  "S04n382:454": "te bhadraśrīguṇādhārāḥ śīlavantaḥ śubhendriyāḥ |",
  "S04n382:455": "kṣāntisaurabhyasaṃvāsāḥ sadotsāhā hitāśayāḥ ||",
  "S04n382:456": "niḥkleśā nirmalātmāno mahāsattvā vicakṣaṇāḥ |",
  "S04n382:457": "prajñāvanto mahābhijñā arhanto brahmacāriṇaḥ ||",
  "S04n382:458": "trividhāṃ bodhimāsādya saṃbuddhālayamāpnuyuḥ |",
  "S04n382:459": "etacchāstrā samādiṣṭaṃ śrutvānando'bhibodhitaḥ ||",
  "S04n382:460": "bhagavantaṃ munīndraṃ ca samālokyaivamabravīt |",
  "S04n382:461": "bhagavan bhavatājñaptaṃ saṃbuddhapadasādhanam |",
  "S04n382:462": "śikṣāsaṃvaramādhāya ye caranti sadā śubhe ||",
  "S04n382:463": "ta eva subhagā dhanyāḥ śikṣāsaṃvṛtikauśalāḥ |",
  "S04n382:464": "vinayābhimukhāḥ santaḥ saddharmakośadhāriṇaḥ ||",
  "S04n382:465": "jinātmajā mahābhijñāḥ arhanto nirmalendriyāḥ |",
  "S04n382:466": "bodhisattvā mahāsattvā bhavanti bodhilābhinaḥ ||",
  "S04n382:467": "teṣāmeva sadā bhadraṃ sarvatrāpi bhaved dhruvam |",
  "S04n382:468": "saddharmasādhanotsāhaṃ nirutpātaṃ nirākulam ||",
  "S04n382:469": "teṣāṃ bhūyāt sadā bhadraṃ bodhuiśrīġuṇasādhanam |",
  "S04n382:470": "triratnaśaraṇe sthitvā ye caranti jagaddhite ||",
  "S04n382:471": "ityānandasamākhyātaṃ śrutvā sa bhagavan mudā |",
  "S04n382:472": "āyuṣmantaṃ tamānandaṃ samālokyaivamādiśat ||",
  "S04n382:473": "evameva sadā teṣām bhadram saṃbodhisādhanam |",
  "S04n382:474": "dharmaśrīguṇasampanna bhavennunaṃ bhavālaye ||",
  "S04n382:475": "iti satyaṃ parijñāya yūyaṃ sarve'bhibodhitāḥ |",
  "S04n382:476": "triratnabhajanaṃ kṛtvā saṃcaradhvaṃ jagaddhite || 281",
  "S04n382:478": "evaṃ mayoktamādāya caradhve yadi sarvadā |",
  "S04n382:479": "nūnaṃ sambodhimāsādya saṃbuddhapadamāpsyatha ||",
  "S04n382:480": "ityādiṣṭaṃ munīndreṇa śrutvā sarve'pi sāṃghikāḥ |",
  "S04n382:481": "tatheti prativijñapya prābhyanandan prabodhitāḥ ||",
  "S04n382:482": "atha te sāṃghikāḥ sarve ānandapramukhāḥ mudā |",
  "S04n382:483": "natvā pādau munīndrasya svasvadhyānālayaṃ yayuḥ ||",
  "S04n382:484": "bhagavānapi tān vīkṣya sarvān dhyānālayāśrītān |",
  "S04n382:485": "gatvā dhyānālayāsīnastasthau dhyānasamāhitaḥ ||",
  "S04n382:486": "ityevaṃ me samākhyātaṃ guruṇā śāṇavāsinā |",
  "S04n382:487": "śrutaṃ mayā tathākhyātaṃ śrutvānumoda bhūpate ||",
  "S04n382:488": "prajā api mahārāja śrāvayitvā prabodhayan |",
  "S04n382:489": "triratnabhajanotsāhe cārayitvānupālaya ||",
  "S04n382:490": "tathā cette sadā rājan dharmaśrīguṇasaṃyutam |",
  "S04n382:491": "śubhotsāhaṃ nirātaṃkaṃ bhaved dhruvaṃ samantataḥ ||",
  "S04n382:492": "tvamapi bodhisaṃbhāraṃ purayitvā yathākramam |",
  "S04n382:493": "jitvā māragaṇānarhan bodhiṃ prāpya jino bhaveḥ ||",
  "S04n382:494": "iti śāstrā samādiṣṭaṃ śrutvāśokaḥ sa bhūpatiḥ |",
  "S04n382:495": "tatheti prativijñapya prābhyanandat sapārṣadaḥ ||",
  "S04n382:496": " ||iti śikṣāsaṃvarasamuddeśaprakaraṇaṃ samāptam ||"
}