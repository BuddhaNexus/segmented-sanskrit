{
  "SA05n852:0": "vajramahākālastotram",
  "SA05n852:1": "ācāryanāgārjunakṛtam",
  "SA05n852:2": "hāṃ hāṃ hāṃkāranādaiḥ kilikilitaravaiḥ bhūtavetālavṛndai-",
  "SA05n852:3": "rhu huṃkāraiḥ samantānnarapiśitamukhai raktamālākulāṅgaiḥ |",
  "SA05n852:4": "khaṭvāṅgaskannapāṇirnarakarakadharaḥ kāmarūpī virūpī",
  "SA05n852:5": "piṅgākṣaḥ piṅgakeśaḥ śavagaṇanalakaḥ kṣetrapālo'vatādvaḥ || 1 ||",
  "SA05n852:6": "pheṃ pheṃ pheṃkāranādaiḥ pratijanitabṛhadvahnigarbhāṅgavaktre",
  "SA05n852:7": "mālāṃ kaṇṭhe nidhāya prakaṭabhayavapurbhūṣitāṅgopaśobhaḥ |",
  "SA05n852:8": "īṣadraktādharoṣṭho'sṛkasakalavṛtāmālinā muktapāṇiḥ",
  "SA05n852:9": "klīṃ ḍāṃ klīṃ ḍāṃ ninādairvaradahanabhuvi kṣetrapaḥ pātu yuṣmān || 2 ||",
  "SA05n852:10": "kṣaṃ kṣaṃ kṣaṃ kṣāntimūrtiḥ kalakalakalakṛt kṣāntivṛddhiṃ prakurvan |",
  "SA05n852:11": "krāntākrāntaikaviśvaḥ kahakahakathano nīlajīmūtavarṇaḥ |",
  "SA05n852:12": "hrīṃ śrīṃ klīṃ mantradehaḥ paca paca dahanairjātamantraḥ samantād",
  "SA05n852:13": "vighnānutsāryamāṇaḥ śamayatu niyataṃ śātravān kṣetrapālaḥ || 3 ||",
  "SA05n852:14": "hā hā hā hāṭṭahāsairatiśayabhayakṛt sarvadā'satpaśūnāṃ",
  "SA05n852:15": "pāpānām, vighnahantā pratidivasamasau prāptasaṃbodhilābhaḥ |",
  "SA05n852:16": "huṃ phaṭ huṃphaṭaninādaistribhuvanakuharaṃ pūrayan pūrṇaśaktiḥ",
  "SA05n852:17": "pāyācchrīkṣetrapālaḥ kapilatarajaṭājūṭakleśāṅgabhāraḥ || 4 ||",
  "SA05n852:18": "khaṃ khaṃ khaṃ khaṅgapāṇirlalalalalalito rūpato raktapāṇiḥ",
  "SA05n852:19": "raṃ raṃ raṃ raktanetro ru ru rudhirakaraścarcitaścaṇḍavegaḥ |",
  "SA05n852:20": "kruṃ kruṃ kruṃ krodhadṛṣṭiḥ kuha kuha kuṭilaḥ kuñcitāśeṣaduṣṭaḥ",
  "SA05n852:21": "ḍaṃ ḍaṃ ḍaṃ ḍāmarāṅgo ḍamarukasahito rakṣatāt kṣetrapālaḥ || 5 ||",
  "SA05n852:22": "yaṃ yaṃ yaṃ yāti viśvaṃ yamaniyamayuto yāmino'yāmino vā",
  "SA05n852:23": "vaṃ vaṃ vaṃ vātavego jhaṭiti karakadhṛt prāptalokopacāraḥ |",
  "SA05n852:24": "bhrūṃ bhrūṃ bhrūṃ bhīṣaṇāṅgo bhṛkuṭikṛtabhayo muktivān sādhakānāṃ",
  "SA05n852:25": "kṣaṃ kṣaṃ kṣaṃ kṣemakārī kṣapayatu duritaṃ rakṣatāt kṣetrapālaḥ || 6 ||",
  "SA05n852:26": "klāṃ klāṃ klāṃ krāntimūrtistribhuvanamaniśaṃ kledayan sarvadā yaḥ",
  "SA05n852:27": "paṃ paṃ paṃ pāśahastaḥ paraśudhṛtakaraḥ pālayan pālanīyān |",
  "SA05n852:28": "mudrāṇāṃ mantramūrtistvamabhimataphalado mantriṇāṃ mantratulyaḥ",
  "SA05n852:29": "kṣetrāṇāṃ pālako'sau sakalajitatanuḥ pātu yuṣmāṃścirāyuḥ || 7 ||",
  "SA05n852:30": "klīṃ klīṃ klīṃ kṛttivāsā kṛtaripuniyamaḥ kleśitānāṃ sadeśaḥ",
  "SA05n852:31": "kaṃ kaṃ kaṃ kapālamālī kalikaluṣaharaḥ kālavṛndābhakāyaḥ |",
  "SA05n852:32": "caṃ caṃ caṃ caṇḍavegaḥ pracaritasamayāḥ kālabhūtaikalokaḥ",
  "SA05n852:33": "saṃ saṃ saṃ saṃyatātmā samayaśubhaphalaṃ lakṣyatāṃ pātu yuṣmān || 8 ||",
  "SA05n852:34": "mantrāṇāṃ manrakāyo niyatayamadyutiḥ satpathe śūddhatīre",
  "SA05n852:35": "ācāryaḥ sādhako vā japati ca niyataṃ puṇyavān jāyate'sau |",
  "SA05n852:36": "āyuḥ śrīḥ kīrtilakṣmīrdhṛtibalamatulaṃ śāntipuṣṭī prabhā ca",
  "SA05n852:37": "sarvajñatvaṃ ca nityaṃ dinaniśamatulaṃ naśyate vighnajātam || 9 ||",
  "SA05n852:38": "śrīvajramahākālastotraṃ samāptam |"
}