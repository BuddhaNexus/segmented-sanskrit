{
  "S04n373:0": "10. tamondhakāra bhūmi yakṣa rākṣasa paribodhana saddharmāvatāraṇa prakaraṇam",
  "S04n373:1": "atha sarvanīvaraṇaviṣkambhī sugatātmajaḥ |",
  "S04n373:2": "bhagavantaṃ pūnarnatvā sāṃjalirevamabravīt ||",
  "S04n373:3": "bhagavan sa mahābhijño lokeśvaro jinātmajaḥ |",
  "S04n373:4": "kadeha samupāgacchet saṃdrakṣyate mayā katham || 126",
  "S04n373:6": "naivāsmi toṣitaḥ śāstaḥ pītvāpi tadguṇāmṛtam |",
  "S04n373:7": "yatsākṣāddraṣtumicchāmi kadeha sa samācaret ||",
  "S04n373:8": "yattrailokādhipatīśo'sau durdāntānapi dānavān |",
  "S04n373:9": "bodhayitvā prayatnena bodhimārge nyayojayat ||",
  "S04n373:10": "tattasyeva mahadvīryaṃ kasyāpi vidyate na hi |",
  "S04n373:11": "munīndrairapi sarvairyatpramātuṃ naiva śakyate ||",
  "S04n373:12": "bhūyo'pi pātumicchāmi tadguṇāmṛtamuttamam |",
  "S04n373:13": "tadbhavānsamupādiśya tuṣṭo'ntaḥ kartumahati ||",
  "S04n373:14": "iti saṃprārthite tena bhagavān sa munīśvaraḥ |",
  "S04n373:15": "viṣkambhinaṃ tamālokya punarevaṃ samādiśat ||",
  "S04n373:16": "śṛṇu sādho mahāsattva lokeśasya mahadguṇam |",
  "S04n373:17": "bhūyo'haṃ saṃpravakṣyāmi sarvasttavaśubhārthataḥ ||",
  "S04n373:18": "tato niṣkramya daityendrabhavanāt sa jinātmajaḥ |",
  "S04n373:19": "anyatrāpi samuddhartuṃ sattvān saṃbhāsayan yayau ||",
  "S04n373:20": "tataścāsau mahābhijño lokeśvaraḥ svapuṇyajān |",
  "S04n373:21": "nānāraśmīn samutsṛtya jagallokamabhāsayat ||",
  "S04n373:22": "tadraśmayo jagallokānabhāsya prasāritāḥ |",
  "S04n373:23": "jetodyāne munīndrasya viśvabhuvaḥ puraḥ sthitāḥ ||",
  "S04n373:24": "jetodyāne tadā tatra prādurbhūtāḥ sarovarāḥ |",
  "S04n373:25": "aṣṭāṃgaguṇasaṃpannajalapūrṇā manoharāḥ ||",
  "S04n373:26": "divyasauvarṇapadmādiparipūrṇābhiśobhitāḥ |",
  "S04n373:27": "aneke kalpavṛkṣāśca sarvālaṃkāralambitāḥ |",
  "S04n373:28": "saratnamaṇimuktādihāralambitaśobhitāḥ ||",
  "S04n373:29": "kāśikaduṣyapaṭṭādivastrālaṃkāralambitāḥ |",
  "S04n373:30": "pravālohitastambāḥ suvarṇarupyapatrakāḥ ||",
  "S04n373:31": "aneke puṣpavṛkṣāśca falavṛkṣādayo'pi ca |",
  "S04n373:32": "sarvāścāpi mahauṣadhyaḥ prādurbhūtāssamantataḥ ||",
  "S04n373:33": "tatrārāme vihāre ca sugandhikusumāni ca |",
  "S04n373:34": "divyasuvarṇapuṣpāṇi nipeturviyatastadā || 127",
  "S04n373:36": "evaṃ tanmaṃgalodbhūtanimittaṃ mahadadbhutam |",
  "S04n373:37": "samudbhūtaṃ samālokya tasthuḥ sarve savismayāḥ ||",
  "S04n373:38": "atha gaganagaṃjākhyo bodhisattvo'pi vismitaḥ |",
  "S04n373:39": "tanmahadbhadranaimityaṃ parispraṣṭuṃ samutthitaḥ ||",
  "S04n373:40": "viśvabhuvo munīndrasya purataḥ samupasthitaḥ |",
  "S04n373:41": "pādābje praṇatiṃ kṛtvā sāṃjalirevamabravīt ||",
  "S04n373:42": "kasya puṇyaprabhāraśmirbhagavannayamāgataḥ |",
  "S04n373:43": "kuta iha samābhāsya karotyevaṃ śubhādbhutam ||",
  "S04n373:44": "tadbhavān samupādiśya sarvān sabhāśritānimān |",
  "S04n373:45": "lokāan prabodhayan dharme vinodayitumarhati ||",
  "S04n373:46": "evaṃ saṃprārthite tena viśvabhūrbhagavān jinaḥ |",
  "S04n373:47": "gaganagaṃjamālokya tamevaṃ punarabravīt ||",
  "S04n373:48": "asau lokeśvarastasmādbhavanānniścaran baleḥ |",
  "S04n373:49": "tamo'ndhakārabhūmyāṃ ca sattvān pātuṃ pragacchati ||",
  "S04n373:50": "tasya lokeśvarasyāyaṃ puṇyaraśmissamantataḥ |",
  "S04n373:51": "avabhāsya jagallokamihāpi saṃprasāritaḥ ||",
  "S04n373:52": "tenadaṃ bhadranaimityaṃ kulaputra prajāyate |",
  "S04n373:53": "tatra sattvān samuddhṛtya prāgacchet sa jagatprabhuḥ ||",
  "S04n373:54": "tadātra kulaputrastvaṃ trailokādhipatīśvaram |",
  "S04n373:55": "tamāyātaṃ samālokya natvārādhaya sādaram ||",
  "S04n373:56": "ityādiṣṭaṃ munīndreṇa viśvabhuvā niśamya saḥ |",
  "S04n373:57": "gaganagaṃja ālokya taṃ munīmevamabravīt ||",
  "S04n373:58": "kathaṃ sa bhagavān yāti tatrāndhatamase bhuvi |",
  "S04n373:59": "sūryacandramasoryatra prabhā na jñāyate kvacit ||",
  "S04n373:60": "tatrāpi prāṇinaḥ santi yānuddhartuṃ sa gacchati |",
  "S04n373:61": "kathaṃ kimarthamālokya viharet kva jinātmajaḥ ||",
  "S04n373:62": "iti tenodite śāstā viśvabhūḥ sa munīśvaraḥ |",
  "S04n373:63": "gaganagaṃjamālokya taṃ punarevamādiśat || 128",
  "S04n373:65": "tatrāpi kulaputrāsti varado nāma sadguṇī |",
  "S04n373:66": "cintāmaṇirmahāratnaḥ śrīkāntimān dineśavat ||",
  "S04n373:67": "tatrānekasahasrāṇi yakṣaṇāṃ rakṣasāmapi |",
  "S04n373:68": "yathākāmaṃ sukhaṃ bhuktvā vasanti svairacāriṇaḥ ||",
  "S04n373:69": "tān kleśābhimāno duṣṭān paśyan sa karuṇānidhiḥ |",
  "S04n373:70": "bodhayitvā prayatnena cārayituṃ susaṃvaram ||",
  "S04n373:71": "svapuṇyaraśmimutsṛjya saṃbhāsayan samantataḥ |",
  "S04n373:72": "praviśati yathā pūrṇacandraḥ prahlādayan jagat ||",
  "S04n373:73": "tadraśmiparispṛṣṭāste sarve'pi yakṣarākṣasāḥ |",
  "S04n373:74": "mahāsaukhyasamāpannāḥ tiṣṭhanti vismayānvitāḥ ||",
  "S04n373:75": "tadā taṃ samupāyātaṃ śrīkāntisaṃprabhāsitam |",
  "S04n373:76": "dṛṣṭvā te muditāḥ sarve purataḥ samupāgatāḥ |",
  "S04n373:77": "kṛtāṃjalipuṭā natvā tasya pādāmbuje mudā |",
  "S04n373:78": "purataḥ samupāśritya saṃpṛcchantyevamādarat ||",
  "S04n373:79": "mā tvaṃ bhagavaṃcchrāntaḥ klānto va bhavatāṃ tanau |",
  "S04n373:80": "kaccit sarvatra kauśalyaṃ dṛśyate sucirādbhavān ||",
  "S04n373:81": "iti tairuditaṃ śrutvā lokeśaḥ sa jinātmajaḥ |",
  "S04n373:82": "tān sarvān samupāsīnān vadatyevaṃ vilokayan ||",
  "S04n373:83": "mamānekāni kāryāṇi sattvānāṃ hitasādhane |",
  "S04n373:84": "tenāhaṃ sucireṇātra samāgacchāmi sāmpratam ||",
  "S04n373:85": "nātmabhāvo mayaikasya sattvasya kāryasādhane |",
  "S04n373:86": "niṣpādito jagatsattvasaddharmasādhane'pi hi ||",
  "S04n373:87": "sarve sattvā mayālokya bodhayitvā prayatnataḥ |",
  "S04n373:88": "bodhimārge pratiṣṭhāpya preṣaṇīyāḥ sukhāvatīm ||",
  "S04n373:89": "tenāhaṃ sucireṇātra samāgacchāmi sāmpratam |",
  "S04n373:90": "nātmabhāvo mayaikasya sattvasya kāryasādhane ||",
  "S04n373:91": "niṣpādito jagatsattvasaddharmasādhane'pi hi |",
  "S04n373:92": "sarve sattvā mayālokya bodhayitvā prayatnataḥ || 129",
  "S04n373:94": "bodhimārge pratiṣṭhāpya preṣaṇīyāḥ sukhāvatīm ||",
  "S04n373:95": "tenāhaṃ sucireṇāpi yuṣmākaṃ hitasādhane |",
  "S04n373:96": "vilokya samupāyāmi nānyatheti hi manyata ||",
  "S04n373:97": "ityādiṣṭaṃ jagacchāstrā tena lokeśvareṇa te |",
  "S04n373:98": "śrutvā sarve mudā tasya pura evaṃ vadanti ca ||",
  "S04n373:99": "jayo'stu te sadā kārye sidhyatu te samīhitam |",
  "S04n373:100": "sadaivaṃ kṛpayālokya sarvānnaḥ pātumarhati ||",
  "S04n373:101": "ityuktvā te prasannākṣāḥ sarve taṃ triguṇādhipam |",
  "S04n373:102": "svarṇaratnāsane sthāpya prārthayanyevamānatāḥ ||",
  "S04n373:103": "bhagavannātha lokeśa satsaukhyaguṇasādhanam |",
  "S04n373:104": "asmadanugrahe dharmaṃ samupādeṣṭumarhati ||",
  "S04n373:105": "iti samprārthite taiḥ sa lokeśvaro jinātmajaḥ |",
  "S04n373:106": "tāna yakṣān rākṣasān sarvān samālokyaivamādiśat ||",
  "S04n373:107": "sādhu cittaṃ samādhāya śṛṇudhvaṃ yūyamādarāt |",
  "S04n373:108": "kāraṇḍavyūhamaudāryasūtraṃ vakṣyāmi vo hite ||",
  "S04n373:109": "ye śroṣyanti mahāyānasūtrarājamidaṃ mudā |",
  "S04n373:110": "ye śrutvā dhārayiṣyanti vācayiṣyanti ye sadā ||",
  "S04n373:111": "paryavāpsyanti ye cāpi likhiṣyanti ca ye tathā |",
  "S04n373:112": "ye ca likhāpayiṣyanti bhāvayiṣyanti ye sadā ||",
  "S04n373:113": "ye ca pravartayiṣyanti śrāvayiṣyanti ye parān |",
  "S04n373:114": "anumodya sadā smṛtvā praṇatvā ye bhajantyapi ||",
  "S04n373:115": "ye cāpi śraddhayā nityamarcayiṣyanti sarvadā |",
  "S04n373:116": "sādaraṃ ye ca satkṛtya mānayiṣyanti sarvadā ||",
  "S04n373:117": "teṣāṃ puṇyamasaṃkhyeyamaprameyaṃ mahattaram |",
  "S04n373:118": "sadgunaśrīmahatsaukhyasaṃbuddhapadasādhanam ||",
  "S04n373:119": "sarvajñāḥ sugatāḥ sarve munīndrā api sarvadā |",
  "S04n373:120": "etatpuṇyapramāṇāni kartuṃ na cābhiśaknuyuḥ ||",
  "S04n373:121": "tadyathāpi ca caturdvipanivāsino'pi mānavāḥ |",
  "S04n373:122": "hemaratnamayaṃ stūpaṃ kuryurekaikamucchritam || 130",
  "S04n373:124": "teṣu stūpeṣu sarveṣu dhāturatnāvaropaṇam |",
  "S04n373:125": "kūryuste mānavāḥ sarve caturdvīpanivāsinaḥ ||",
  "S04n373:126": "tesāṃ yāvanmahatpuṇyaskandhamaudāryasattamam |",
  "S04n373:127": "tato'dhikaṃ hi tatpuṇyaṃ kāraṇḍavyūhasūtrajam ||",
  "S04n373:128": "tadyathā ca mahānaghāḥ paṃcapūrṇajalāvahāḥ |",
  "S04n373:129": "sahasraparivārāstāḥ saṃkramanti yathodadhim ||",
  "S04n373:130": "evameva mahatpuṇyaṃ kāraṇḍavyūhasūtrajam |",
  "S04n373:131": "śravaṇabhajanādīnāṃ saṃprābhivahate sadā ||",
  "S04n373:132": "evametanmahatpuṇyaṃ matvā yūyaṃ yadīcchatha |",
  "S04n373:133": "tyaktvā pāpamatiṃ sarve śṛṇutedaṃ subhāṣitam ||",
  "S04n373:134": "śrutvānumodya satkṛtya mānayata sadādarāt |",
  "S04n373:135": "etatpuṇyābhiliptā hi bhaviṣyatha jinātmajāḥ ||",
  "S04n373:136": "iti tena jagacchāstrā samādiṣṭaṃ niśamya te ||",
  "S04n373:137": "sarve te rākṣasā yakṣā muditāścedamabruvan ||",
  "S04n373:138": "ye cāpīdaṃ mahāyānasūtrarājaṃ jagatprabhāḥ |",
  "S04n373:139": "likhāpayanti teṣāṃ syātkiyatpuṇyaṃ samādiśa ||",
  "S04n373:140": "ityakte taiḥ sa lokeśo bodhisattvo jinātmajaḥ |",
  "S04n373:141": "sarvāṃstān muditān matvā samālokyedamādiśat ||",
  "S04n373:142": "kulaputrā aprameyaṃ pujyaṃ teṣāṃ prajāyate |",
  "S04n373:143": "likhantīdaṃ sūtrarājaṃ likhāpayanti ye'pi ca ||",
  "S04n373:144": "caturaśītisaddharmaskandhasāhasrikāni taiḥ |",
  "S04n373:145": "likhāpitāni sarvāṇi teṣāṃ puṇyaṃ mahattaram ||",
  "S04n373:146": "rājānaste bhaviṣyanti nṛpendrāścakravartinaḥ |",
  "S04n373:147": "dharmiṣṭhā lokabhartāro virā dhīrā vicakṣaṇāḥ ||",
  "S04n373:148": "ye cāpyasya mahāyānasūtrarājasya sarvadā |",
  "S04n373:149": "nāmānusmaraṇaṃ kṛtvā bhajanti saṃprasāditāḥ ||",
  "S04n373:150": "te sarve bhavaduḥkhebhyo vimuktā vimalāśayāḥ |",
  "S04n373:151": "niḥkleśāḥ paripūrṇāṃgāḥ sugandhimukhavāsinaḥ || 131",
  "S04n373:153": "candanagandhitāṃgāśca suvīryabalaveginaḥ |",
  "S04n373:154": "jātismarāśca dharmīṣṭhā bhaveyuḥ śrīguṇāśrayāḥ ||",
  "S04n373:155": "evaṃ matvā mahatpuṇyaṃ yadyetadguṇamicchatha |",
  "S04n373:156": "viramya kleśasaṃgebhyaḥ pariśuddhāśayā mudā ||",
  "S04n373:157": "etatkāraṇḍavyūhasya sūtrarājasya sarvadā |",
  "S04n373:158": "nāmānusmaraṇaṃ kṛtvā bhajata śraddhayādarāt ||",
  "S04n373:159": "tato yūyaṃ vinirmuktā bhavakleśātiduḥkhataḥ |",
  "S04n373:160": "niḥkleśā vimalātmānaḥ sukhāvatīṃ gamiṣyatha ||",
  "S04n373:161": "tatrāmitābhanāthasya pītvā dharmāmṛtaṃ sadā |",
  "S04n373:162": "bodhicaryāṃvrataṃ prāpya bhaviṣyatha jinātmajāḥ ||",
  "S04n373:163": "tataḥ sattvahitādhānaśrīsaṃpatsadguṇāśrayāḥ |",
  "S04n373:164": "sarvasattvahitaṃ kṛtvā saṃbuddhapadamāpsyatha ||",
  "S04n373:165": "iti satyaṃ parijñāya śuddhāśayā jitendriyāḥ |",
  "S04n373:166": "triratnabhajanaṃ kṛtvā bhajana tatsubhāṣitam ||",
  "S04n373:167": "iti taduktamākarṇya sarve te yakṣarākṣasāḥ |",
  "S04n373:168": "prabodhitā mahotsāhaiścarantyevaṃ samādarāt ||",
  "S04n373:169": "tataḥ kecin bhavantyetaddharmaśraddhānusāriṇaḥ |",
  "S04n373:170": "kecicca śrotāapannāḥ sakṛdāgāmino'pare ||",
  "S04n373:171": "anye'nāgāminaḥ kecidbhavanti bodhisādhane |",
  "S04n373:172": "tatassarve'pi te yakṣā rākṣasāḥ saṃpramoditāḥ ||",
  "S04n373:173": "tadupadiṣṭamāsādya bhavanti brahmacāriṇaḥ |",
  "S04n373:174": "parasya ca hitaṃ kṛtvā saṃcarante śubhe sadā ||",
  "S04n373:175": "tataste nanditāḥ sarve bhūyastaṃ triguṇādhipam |",
  "S04n373:176": "kṛtājaṃlipuṭā natvā prārthayantyevamādarāt ||",
  "S04n373:177": "bhagavannubodhe naḥ saddharmaṃ samupādiśat |",
  "S04n373:178": "viharasva sadātraiva kvacidanyatra mā vraja ||",
  "S04n373:179": "svarṇaratnamayaṃ stūpaṃ kṛtvā dāsyāmahe'tra te |",
  "S04n373:180": "rathacaṃkrayātrā ca kariṣyāmo jagatprabhoḥ || 132",
  "S04n373:182": "sadā te śaraṇe sthitvā pītvā dharmāmṛtaṃ mudā |",
  "S04n373:183": "saddharmasādhanaṃ kṛtvā cariṣyāmaḥ sukhaṃ śubhe ||",
  "S04n373:184": "iti taiḥ prārthitaṃ sarvaiḥ śrutvā lokeśvaro'tha saḥ |",
  "S04n373:185": "sarvānstān rākṣasān yakṣān samālokyaivamādiśat ||",
  "S04n373:186": "nāhaṃ sadātra tiṣṭheyamantratrāpyevamācaran |",
  "S04n373:187": "bodhayannaparān sattvān yojayeyaṃ susaṃvare ||",
  "S04n373:188": "tasmādyūyamime sarve upadiṣṭaṃ yathā mayā |",
  "S04n373:189": "tathā dhṛtvā sadā dharme caritvā tiṣṭhatābhavam ||",
  "S04n373:190": "iti śāstrā samādiṣṭaṃ śrutvā te yakṣarākṣasāḥ |",
  "S04n373:191": "tadviyogātiduḥkhārtā vadanyevaṃ parasparam ||",
  "S04n373:192": "gamiṣyati bhavanto'yaṃ lokanātho jagatprabhuḥ |",
  "S04n373:193": "tadbhaviṣyāmahe sarve saddharmarahitā vayam ||",
  "S04n373:194": "iti saṃbhāṣya sarve te tasya traidhātukaprabhoḥ |",
  "S04n373:195": "pādābje praṇatiṃ kṛtvā tiṣṭhanti samupāśritāḥ ||",
  "S04n373:196": "tataḥ sa trijagannātho lokeśvaro jinātmajaḥ |",
  "S04n373:197": "tān sarvān samupāmantrya carati prasthitastataḥ ||",
  "S04n373:198": "tatra te rākṣasā yakṣāssarve tasya jagatprabhoḥ |",
  "S04n373:199": "rudantaḥ sneharāgārtā gacchanti pṛṣṭhato'nugāḥ ||",
  "S04n373:200": "tān dṛṣṭvā tvāgatān sarvān sa lokeśo karuṇātmakaḥ |",
  "S04n373:201": "prāyātān dūrato mārge samālokyaivamabravīt ||",
  "S04n373:202": "sudūramāgato yūyaṃ nivartadhvaṃ svamālayam |",
  "S04n373:203": "māgacchata gamiṣyāmi śuddhāvāse surālaye ||",
  "S04n373:204": "ityādiṣṭe jagacchāstrā sarve te yakṣarākṣasāḥ |",
  "S04n373:205": "lokeśvarasya pādābje natvā yānti svamālayam ||",
  "S04n373:206": "tatra te rākṣasā yakṣā dhṛtvājñāṃ trijagatprabhoḥ |",
  "S04n373:207": "triratnabhajanaṃ kṛtvā caturbrahmavihāriṇaḥ ||",
  "S04n373:208": "bodhicaryāvrataṃ dhṛtvā saṃbodhinihitāśayāḥ |",
  "S04n373:209": "parasparaṃ hitaṃ kṛtvā saṃcarante sadā śubhe || 133",
  "S04n373:211": "evaṃ sa trijagannātho durbodhān yakṣarākṣasān |",
  "S04n373:212": "api niyujya saddharme cārayati prabodhayan ||",
  "S04n373:213": "evaṃ sa trijagannāthaḥ sarvāsattvān prabodhayan |",
  "S04n373:214": "bodhimāarge pratiṣṭhāpya pālayati sadā bhave ||",
  "S04n373:215": "tenāsya trijagadbhartuḥ puṇyaskandhaṃ mahattaram |",
  "S04n373:216": "aprameyaṃ jinaiḥ sarvaiḥ pramātuṃ naiva śakyate ||",
  "S04n373:217": "tasmāttasya jagadbhartuḥ smṛtvāpi nāma sarvadā |",
  "S04n373:218": "samudāhṛtya natvāpi kartavyaṃ bhajanaṃ mudā ||",
  "S04n373:219": "ye tasyoccārya nāmāpi bhajanti sarvadā mudā |",
  "S04n373:220": "durgatiṃ te na gacchanti saṃprayāyuḥ sukhāvatīm ||",
  "S04n373:221": "tatrāmitābhanāthasya śaraṇe samupāśritāḥ |",
  "S04n373:222": "sadā dharmāmṛtaṃ pītvā saṃcareran susaṃvare ||",
  "S04n373:223": "tato bodhivrataṃ dhṛtvā saṃcaritvā jagaddhite |",
  "S04n373:224": "trividhāṃ bodhimāsādya sambuddhapadamāpnuyuḥ ||",
  "S04n373:225": "ityādiṣṭaṃ munīndreṇa viśvabhuvā niśamya te |",
  "S04n373:226": "sarve lokāḥ sabhāsīnāḥ prābhyanandan prabodhitāḥ ||",
  "S04n373:227": "ityādiṣṭaṃ munīndreṇa śrīghanena niśamya te |",
  "S04n373:228": "sarve sasāṃghikā lokā muhurmuhuḥ saṃprabodhitāḥ ||",
  "S04n373:229": " ||iti tamo'ndhakārabhūmiyakṣarākṣasaparibodhanasaddharmāvatāraṇaprakaraṇaṃ samāptam ||"
}