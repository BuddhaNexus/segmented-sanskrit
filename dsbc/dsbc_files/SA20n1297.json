{
  "SA20n1297:0": "śīlapāramitā",
  "SA20n1297:1": "paṃcamo vargaḥ",
  "SA20n1297:2": "1 | bodhisattvaḥ kathamācaratiśīlam |",
  "SA20n1297:3": "śīlamātmaparobhayalābhāya cedevaṃvidhaṃ śilaṃ niṣpādayati bodhimārgam |",
  "SA20n1297:4": "bodhisattvaḥ kāmayatevinetuṃ sattvānaparhatuṃ duḥkhānyācarati tasmācchīlam |",
  "SA20n1297:5": "śīlamācaransarvāṇi pavitrayati kāyavāṅmanaḥkarmāṇi |",
  "SA20n1297:6": "akuśalacaryāsu pariharati cittam |",
  "SA20n1297:7": "samyakprabhavati cāvajñāpayituṃ duṣkṛtaṃ śīlavidhātaṃ ca |",
  "SA20n1297:8": "kṣudreṣvapi pātakeṣu cittena vibheti nityamityucyate bodhisattvasyādiśīlacittam |",
  "SA20n1297:9": "2 | śīlācaraṇahetoḥ sarvān parityajati pāpātyayān kuśalāvāsepūtpadyate nityamityasyātmalābhaḥ |",
  "SA20n1297:10": "śikṣayati sattvānakartuṃ duṣkṛtamiti paralābhaḥ |",
  "SA20n1297:11": "caritvābodhaye śīlaṃ pariṇāmya sattveṣvātmanā salābhinaḥ karotityubhavalābhaḥ |",
  "SA20n1297:12": "śīlācaraṇahetorlabhate vairāgyaṃ yāvatkṣapayatyāsravānparipūrayati cānuttarāṃ samyaksambodhimiti niṣyādayati bodhimārgam ||",
  "SA20n1297:13": "3 | śīlaṃ tāvattrividham |",
  "SA20n1297:14": "prathamaṃ kāyaśīlaṃ dvitīyam vākśīlaṃ tṛtīyaṃ cittaśīlam |",
  "SA20n1297:15": "udgṛhṇankāyaśīlaṃ sākalyena pariharatihiṃsāstainyakāmamithyācārān |",
  "SA20n1297:16": "virataḥ prāṇātipātādvirato'dattādānādvirato'brahmacaryānnapunarvidadhāti prāṇātipātādīnāṃ hetupratyāyāṃnsteṣāmupāyāṃśca na ca praharato sattvāndaṇḍena kāṣṭheneṣṭikayā prastareṇa vā |",
  "SA20n1297:17": "parakīyamarthajātaṃ parakīyaṃ bhogyajātaṃ yāvattṛṇamātramapi patramātramapi nādattamādatte na ca khalu punaḥ kadācidapimohakaṃ rūpaṃ nirikṣate |",
  "SA20n1297:18": "caturṣu sādarībhavatīryāpatheṣvityucyate kāyaśīlam ||",
  "SA20n1297:19": "4 | udgṛhṇanvākśīlaṃ sākalyena prajahāti mṛṣāvādaṃ paiśunyaṃ pāruṣyaṃ sambhinnapralāpam |",
  "SA20n1297:20": "na kadāpi pratārayati na ca saṃgatānbhinatti nābhyākhyāti na ca kṛtrimāṃ vācamudāharati nāpi lokāprāsādakamupāyamāracayati bhāṣate viśvastaṃ madhuramakapaṭaṃ bhāṣate nityahitam |",
  "SA20n1297:21": "śikṣayati kuśalamācaritumityucyate vākśīlam ||",
  "SA20n1297:22": "5 | udgṛhṇaṃścittaśīlaṃ niruṇaddhi lobhadveṣamithyādṭaṣṭīḥ |",
  "SA20n1297:23": "nityaṃ vidadhāti mṛducittam |",
  "SA20n1297:24": "nātyayānācarati |",
  "SA20n1297:25": "śraddhadhāti pāpakarmaṇāmaśūbhaṃ falaṃ bhavatīti bhavanābalena nāśubhānyacarati |",
  "SA20n1297:26": "kṣudreṣvapi pāreṣu janayati gurutara (pāpa) saṃjñām |",
  "SA20n1297:27": "ajñānataḥ kurvanpāpāni vibheti paścāttatpatte sattveṣu notpādayati dveṣam |",
  "SA20n1297:28": "dṭaṣṭvā sattvānutpādayati snehacittam |",
  "SA20n1297:29": "kṛtaṃ jānāti pratyupakaropyavimatsaracittaḥ |",
  "SA20n1297:30": "puṇyācaraṇe chandaṃ janayan nityaṃ śikṣayati janān |",
  "SA20n1297:31": "nityaṃbhāvayati maitrīcittam |",
  "SA20n1297:32": "karuṇāyatesarveṣvityucyate cittaśīlam ||",
  "SA20n1297:33": "6 | eteṣāṃ daśakuśalakarmapathānāṃ paṃcākāro lābhaḥ nigṛhyate duścaritamiti prathamaḥ |",
  "SA20n1297:34": "utpadyate kuśalacittamiti dvitīyaḥ |",
  "SA20n1297:35": "nirudhyante kleśā iti tṛtīyaḥ |",
  "SA20n1297:36": "paripūryate viśuddhacittamiti caturthaḥ |",
  "SA20n1297:37": "samedhate śīlamiti paṃcamaḥ ||",
  "SA20n1297:38": "7 | kuśalamacaranpuruṣo na carati cetpramādamadhigacchati samyaksmṛtim |",
  "SA20n1297:39": "vivinakti kuśalākuśalam |",
  "SA20n1297:40": "jñātavyamevaṃvidhaḥ prabhavati puruṣo dhruvamācarituṃ daśakuśalakarmāṇi |",
  "SA20n1297:41": "caturaśītisahasrāṇyamprameyāṇi śīlāṅgāni daśakuśaleṣveva śīleṣvantarbhavanti |",
  "SA20n1297:42": "santīmāni daśakuśalaśīlāni sarvakuśalaśīlamūlāni |",
  "SA20n1297:43": "prahāṇātkāyavākcittaśūbhānāṃ nirodhātsarvākuśaladharmāṇāmucyate śīlamiti ||",
  "SA20n1297:44": "8 | śīlaṃ paṃcavidham |",
  "SA20n1297:45": "prathamaṃ prātimokṣaśīlam |",
  "SA20n1297:46": "dvitīyaṃ dhyānasahacaraśīlam |",
  "SA20n1297:47": "tṛtīyamanāsravaśīlam |",
  "SA20n1297:48": "caturthamindriyadamanaśīlam |",
  "SA20n1297:49": "paṃcamamavijñaptiśīlam |",
  "SA20n1297:50": "caturudīritajñaptikarmaṇopādhyādavāptamucyate prātimokṣaśīlam |",
  "SA20n1297:51": "caturmauladhyānacaturasamāpattidhyānamucyate dhyānaśīlam |",
  "SA20n1297:52": "maulacaturdhyānaprathamadhyānāsamāpattirucyate'nāsravaśīlam |",
  "SA20n1297:53": "damannindriyāṇi vidadhāti samyaksmṛticittam |",
  "SA20n1297:54": "paśyañchṛṇvanbudhyañjānabrū paśabdagandharasaspraṣṭavyāni notpādayatyasaṃprajanyamityucyata indriyadamanaśīlam |",
  "SA20n1297:55": "utsṛjatyātmabhāvamanāgate'dhvanyakartuṃ punaraśubhamityucyate'vijñaptiśīlam |",
  "SA20n1297:56": "9 | bodhisattva ācarati śīlaṃ śrāvakapratyekabuddhāveṇikam |",
  "SA20n1297:57": "aveṇikatvāducyate kuśalaśīlagrahaṇam |",
  "SA20n1297:58": "kuśalaśīlagrahaṇatvātkaroti sarvasattvāṃllābhinaḥ gṛhṇan maitrīcittaśīlaṃ paritrāyate sukhayituṃ sattvān |",
  "SA20n1297:59": "gṛhṇan karuṇācittaśīlaṃ kṣamate sarvaduḥkhānyuddhartuṃ vipattiḥ |",
  "SA20n1297:60": "gṛhṇanmuditācittaśīlaṃ nandatyakuśīdatvācca kuśalānyācarati |",
  "SA20n1297:61": "gṛhṇannupekṣācittaśīlaṃ śavumitrayorbhavatiu samaḥ parihartuṃ rāgadveṣam |",
  "SA20n1297:62": "gṛhṇāti dānaśīlaṃ śikṣayituṃ sāntvayituṃ ca sarvasattvāt |",
  "SA20n1297:63": "gṛhṇan kṣāntiśīlaṃ bhavati nityaṃ mṛducitto dveṣāvaraṇabaprahīṇatvāt |",
  "SA20n1297:64": "gṛhṇanvīryaśīlaṃ vardhayati pratidinaṃ kuśalakarmāṇyapratinivartanāt |",
  "SA20n1297:65": "gṛhṇanśyānaśīlaṃ prajahāti rāgamakuśalaṃ vardhayitudhyānāṅġāni |",
  "SA20n1297:66": "gṛhṇan prajñāśīlaṃ bahu śṛṇoti kuśalamūlaṃ (tatprati) atṛpteḥ |",
  "SA20n1297:67": "gṛhṇāti kalyāṇamitrasaṃgrahaśīlaṃ paripūrayituṃ bodhimanuttaraṃ mārgam |",
  "SA20n1297:68": "gṛhṇātyakalyāṇabhitraparityāgaśīlaṃ parityaktuṃ trividhaṃ duścaritamaṣṭau bhayasthānānī ||",
  "SA20n1297:69": "10 | bodhisattvo gṛhṇanpariśuddhaśīlaṃ na pratiṣṭhito bhavati kāmadhātau na ca rūpadhātau nāpi ca pratiṣṭhito bhavatyarūpadhātāviti pariśuddhaśīlam |",
  "SA20n1297:70": "pariharati rāgarajāsyapanayati dveṣāvagṇaṃ niruṇaddhyavidyāvaraṇamiti pariśuddhaśīlam |",
  "SA20n1297:71": "parihārati dvāvantau śāśvatam cocchedaṃ cāpratilaumahetupratyayeneti pariśuddhaśīlam |",
  "SA20n1297:72": "na spṛśati rūpavedanāsaṃjñāsaṃskāravijñānāni prajñaptilakṣaṇānīti pariśuddhaśīlam |",
  "SA20n1297:73": "na badhnāti hetau notpādayati dṭaṣṭīrna pratiṣṭhāpayati vicikitsākaukṛtye iti pariśuddhaśīlam |",
  "SA20n1297:74": "na pratiṣṭhāpayati rāgadveṣamohāstrīṇyakuśalamūlānīti pariśuddhaśīlam |",
  "SA20n1297:75": "na pratiṣṭhāpayatyātmamānaṃ madamānamabhimānaṃ mānātimānaṃ mahāmānaṃ mṛduḥ kuśalasnigdho bhavatīti pariśuddhaśīlam |",
  "SA20n1297:76": "neñjati lābhālābhanindāpraśaṃsāyaśo'yaśasukhaduḥkheṣu nānulipyate lokasatye śūnye prajñatau bhavati cānugataḥ paramārthasatyamiti pariśuddhaśīlam |",
  "SA20n1297:77": "akleśamaparitāpaṃ śāntaṃ vimuktilakṣaṇamidaṃśīlam |",
  "SA20n1297:78": "saṃkṣepata ucyate kāyajīvita nirapekṣo'nityasaṃjñādarśanenotpādayati vairāgyaṃ sodyogaṃ kuśalamūlaṃ bhāvayannabhyutsāhena vīryamācaratīti pariśūddhaśīlam |",
  "SA20n1297:79": "bodhisattvasya śīlamācarato na bhavati pariśūddhacittadṭaṣṭiḥ saṃjñāvimuktihetoritīyaṃ śīlapāramitā ||",
  "SA20n1297:80": "( iti bodhicittātpādasuitraśāstre śīlapāramitā nāma paṃcamo vargaḥ || )"
}