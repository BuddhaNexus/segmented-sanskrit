{
  "S04n2942:0": "saddharmasmṛtyupasthānasūtra (Second Chapter)",
  "S04n2942:1": "(1.1) punar api yogācāra ādhyātmike dharme dharmānupaśyī viharati:",
  "S04n2942:2": "katham anukrameṇāsravān prajahamānasya bhiksoḥ pratha- mam akuśalān dharmān prajahāti,",
  "S04n2942:3": "kuśalāṁś ca dharmān bhāvayati sampaśyati saṁvicinoti manasā bhāvayati pratiṣṭhāpayati?",
  "S04n2942:4": "sa paśyati śrutamayena jñānena divyena vā cakṣuṣā:",
  "S04n2942:5": "(1.2) sa bhikṣur ādita eva yair viṣayair indriyaiḥ parasparahetu- pratyayabhūtaiḥ kṛtsnaṁ jagad anādikālapravṛttaṁ saṁsāre bhra- mati,",
  "S04n2942:6": "tam enaṁ janmanidānabhūtaṁ viṣayasamudram avalokayati:",
  "S04n2942:7": "“bāhyādhyātmikair viṣayair idaṁ jagad bhrāmyate |",
  "S04n2942:8": "“ (1.3) sa ādita eva tāvad vivekābhirāmatām abhyasyati |",
  "S04n2942:9": "vivikteṣv araṇyavanāntarārāmapalāvapuñjavṛkṣamūlaśmaśāneṣu cittamarkaṭa- bandhanārtham abhyasyati |",
  "S04n2942:10": "vivekābhiratasya cittaṁ prasīdati |",
  "S04n2942:11": "sa (1) grāmeṣu hasitaluḍitakrīḍiteṣu nābhiramate |",
  "S04n2942:12": "na strīdarśanatatparo bhavati,",
  "S04n2942:13": "na saṅgaṇikābhiratir bhavati |",
  "S04n2942:14": "dve gaṇike maye brahmaca- ryasya:",
  "S04n2942:15": "gaṇikā saṅgaṇikā ca |",
  "S04n2942:16": "sa dve gaṇike prajahāty ādau,",
  "S04n2942:17": "asyai- kāgrataraṁ manaḥ prasīdati |",
  "S04n2942:18": "(1.4.1) sa sampratarkayati:",
  "S04n2942:19": "“katham ādita eva śakyate cittaṁ saṅ- kṣeptuṁ dhārayitum?",
  "S04n2942:20": "“ sa ādita eva paśyati:",
  "S04n2942:21": "“aṣṭādaśair mano- vyabhicārair manaḥ pratisarati kuśalākuśalāvyākṛtam |",
  "S04n2942:22": "“ (1.4.2) katamair aṣṭādaśabhiḥ?",
  "S04n2942:23": "tadyathā: cakṣuṣā rūpāṇi dṛṣṭvā,",
  "S04n2942:24": "saumanasyasthānīyaṁ bhavati,",
  "S04n2942:25": "sāṅkleśikaṁ akuśalavipākaṁ bha- vati,",
  "S04n2942:26": "prativedayati sampratarkayate |",
  "S04n2942:27": "daurmanasyasthānīyaṁ bhavati,",
  "S04n2942:28": "virāgayati |",
  "S04n2942:29": "tad asya kuśalavipākam |",
  "S04n2942:30": "upekṣāsthānīyaṁ bhavati,",
  "S04n2942:31": "avyākṛtavipākaṁ bhavati |",
  "S04n2942:32": "(2) (1.4.3) evaṁ śrotreṇa śabdaṁ śrutvā,",
  "S04n2942:33": "saumanasyasthānīyaṁ bhavati,",
  "S04n2942:34": "sāṅkleśikam akuśalavipākam |",
  "S04n2942:35": "dauramanasyasthānīyaṁ bhavati,",
  "S04n2942:36": "vyavadānālambanaṁ kuśalavipākaṁ bhavati |",
  "S04n2942:37": "upekṣāsthānīyaṁ bhavati,",
  "S04n2942:38": "avyākṛtavipākaṁ bhavati |",
  "S04n2942:39": "(1.4.4) evaṁ ghrāṇena gandhān ghrātvā,",
  "S04n2942:40": "saumanasyasthānīyaṁ bhavati,",
  "S04n2942:41": "sāṅkleśikam akuśalavipākaṁ bhavati |",
  "S04n2942:42": "daurmanasyasthā- nīyaṁ bhavati,",
  "S04n2942:43": "vyavadānikaṁ kuśalavipākaṁ bhavati |",
  "S04n2942:44": "upekṣāsthā- nīyaṁ bhavati,",
  "S04n2942:45": "avyākṛtavipākaṁ bhavati |",
  "S04n2942:46": "(1.4.5) evaṁ jihvayā rasān āsvādayitvā,",
  "S04n2942:47": "saumanasyasthānīyaṁ bhavati,",
  "S04n2942:48": "sāṅkleśikam akuśalavipākaṁ bhavati |",
  "S04n2942:49": "daurmanasyasthā- nīyaṁ bhavati,",
  "S04n2942:50": "vyavadānikaṁ kuśalavipākaṁ bhavati |",
  "S04n2942:51": "upekṣāsthā- nīyaṁ bhavati,",
  "S04n2942:52": "avyākṛtavipākaṁ bhavati |",
  "S04n2942:53": "(1.4.6) evaṁ kāyena spraṣṭavyaṁ spṛṣṭvā,",
  "S04n2942:54": "saumanasyasthānīyaṁ bhavati,",
  "S04n2942:55": "sāṅkleśikam akuśalavipākaṁ bhavati |",
  "S04n2942:56": "daurmanasyasthā- nīyaṁ bhavati,",
  "S04n2942:57": "vyavadānikaṁ kuśalavipākaṁ bhavati |",
  "S04n2942:58": "upekṣāsthā- nīyaṁ bhavati,",
  "S04n2942:59": "avyākṛtavipākaṁ bhavati |",
  "S04n2942:60": "(3) (1.4.7) evaṁ manasā dharmāṅ jñātvā,",
  "S04n2942:61": "saumanasyasthānīyaṁ bhavati,",
  "S04n2942:62": "sāṅkleśikam akuśalakarmavipākaṁ bhavati |",
  "S04n2942:63": "daurmanasyasthā- nīyaṁ bhavati,",
  "S04n2942:64": "vyavadānikaṁ kuśalavipākaṁ bhavati |",
  "S04n2942:65": "upekṣāsthānīyaṁ bhavati,",
  "S04n2942:66": "avyākṛtavipākaṁ bhavati |",
  "S04n2942:67": "(4) (1.4.8) evam aṣṭādaśamanovyabhicārais trivipākaiḥ saṁsāre cyutyupapattir bhavati |",
  "S04n2942:68": "(1.5.1) sa yadā bhikṣur aṣṭādaśamanovyabhicārān paśyati,",
  "S04n2942:69": "tadāna- nditatarā antarīkṣacarā yakṣā bhaumānāṁ yakṣānām abhiniveda- yanti |",
  "S04n2942:70": "bhaumāś cāntarīkṣacarā yakṣāś caturṇām mahārajñāṁ pra- muditamanaso'bhinivedayanti |",
  "S04n2942:71": "te catvāro mahārājānaś cāturmahā- rājakāyikānāṁ devānāṁ nivedayanti:",
  "S04n2942:72": "“yo'sau jambūdvīpāt kula- putro amuṣmād grāmād amuṣmān nigramād amuṣmād viṣayād amuṣmāt kulāt keśaśmāśrūṇy avatārya kāṣāyāṇi vāsāṁsy ācchādya,",
  "S04n2942:73": "śraddhayā āgārād anagārikāṁ pravrajitaḥ,",
  "S04n2942:74": "so'ṣṭādaśamanovya- bhicārān pratarkayati sākṣīkurute vivekābhirata ekāntacārī |",
  "S04n2942:75": "“ (1.5.2) tac chrutvā caturṇāṁ mahārājñāṁ sakāśāt,",
  "S04n2942:76": "ānanditatarā bhavanti devāś cāturmahārājakāyikāḥ:",
  "S04n2942:77": "“hīyate mārapakṣaḥ |",
  "S04n2942:78": "abhyudd- hriyate saddharmapakṣaḥ |",
  "S04n2942:79": "“ (1.5.3) te devāś cāturmahārājakāyikās tridaśeśvarāya śakrāyābhini- vedayanti: “yo'sau,",
  "S04n2942:80": "deva,",
  "S04n2942:81": "jambudvīpāt kulaputro .... yāvat.... amukāt kulāt keśaśmaśrūṇy avatārya kāṣāyāṇi vāsāṁsy ācchādya, (5)",
  "S04n2942:82": "śraddhayā agārād anagārikāṁ pravrajitaḥ,",
  "S04n2942:83": "sa viviktābhirato bhavati .... yāvat ..... śmāśāṇiko'ṣṭādaśamanovyabhicārān pratarkayati,",
  "S04n2942:84": "sākṣīkṛtvopasampadya viharati |",
  "S04n2942:85": "“ tac ca śrutvā cāturmahārājakā- yikānāṁ devānāṁ sakāśāt,",
  "S04n2942:86": "prītataramanā bhavati devaḥ kauśikas tridaśeśvaraḥ |",
  "S04n2942:87": "(2.1) punar api yogācāra ādhyātmike dharme dharmānupaśyī viharati:",
  "S04n2942:88": "sa bhikṣur aṣṭādaśamanovyabhicārān prapaśya kām anyāṁ bhūmiṁ sākṣātkurute?",
  "S04n2942:89": "sa paśyati śrutamayena jñānena divyena vā cakṣuṣā:",
  "S04n2942:90": "(2.2) catvāry adhiṣṭhānāni paśyati |",
  "S04n2942:91": "tadyathā: prajñādhiṣṭhānaṁ satyādhiṣṭhānaṁ tyāgādhiṣṭhānaṁ upaśamādhiṣṭhānam |",
  "S04n2942:92": "(2.3) kathaṁ bhikṣuḥ prajñādhiṣṭhānaṁ pratipadyate?",
  "S04n2942:93": "iha bhikṣuḥ svayam eva kā yaṁ yathāsthānaṁ saddharmatayā paśyati |",
  "S04n2942:94": "taṁ prajānīte,",
  "S04n2942:95": "pravibhajya pratyavekṣate:",
  "S04n2942:96": "“santy asmin kāye pṛthivī- dhātur abdhātus tejodhātur vāyudhātur ākāśadhātur vijñānadhātuś ca |",
  "S04n2942:97": "“ (2.4.1) tatra katamaḥ pṛthivīdhātuḥ?",
  "S04n2942:98": "pṛthivīdhātur dvividhaḥ |",
  "S04n2942:99": "asty ādhyātmiko'sti bāhyaḥ |",
  "S04n2942:100": "(2.4.2) tatrādhyātmikaḥ katamaḥ?",
  "S04n2942:101": "yat kiñcid asmin kāye adhyā- tmaṁ pratyātmam upagatam upāttaṁ tatropagataṁ tvaṅmāṁsādi- samudayam upāttaṁ keśadantanakharomasamudayaṁ khakkha- ṭaṁ kharagatam upagatam upādattam tat punaḥ katamam? yaduta: (6)",
  "S04n2942:102": "“ keśaromā nakhadantā rajas tvaṅmāṁsāsthi sirā snāyur hṛda- yaṁ plīhā klomakaṁ vṛkkā yakṛt kheṭa āmāśayapakvāśayā antrāṇy antraguṇā udaram udīrayakaṁ mastakaluṅgaṁ ceti |",
  "S04n2942:103": "“ yad vānyad apy asmin kāye adhyātmaṁ pratyātmaṁ khakkhaṭaṁ kharagatam upagatam upādattam;",
  "S04n2942:104": "ayam ucyate ādhyātmikaḥ pṛthivīdhātuḥ |",
  "S04n2942:105": "(2.4.3) tatra kataro bahirdhaḥ pṛthivīdhātuḥ?",
  "S04n2942:106": "yat kiñcid bahi- rdhaṁ kakkhaṭatvaṁ kharagatam anupagatam anupādattam;",
  "S04n2942:107": "ayam ucyate bahirdhaḥ pṛthivīdhātuḥ |",
  "S04n2942:108": "(2.4.4) tatra yaś cādhyātmikaḥ pṛthivīdhātuḥ,",
  "S04n2942:109": "yaś ca bahirdhaḥ,",
  "S04n2942:110": "tad ekadhyam abhisaṅkṣipya,",
  "S04n2942:111": "“ dhātur eṣa dhātumātram,",
  "S04n2942:112": "“ na vedakā- dhiṣṭhitam,",
  "S04n2942:113": "na yādṛcchikaṁ pṛthivīdhātuṁ paśyati: “ na nityam,",
  "S04n2942:114": "na sukham,",
  "S04n2942:115": "na śucim,",
  "S04n2942:116": "na sātmakaṁ vā paśyāmi |",
  "S04n2942:117": "“ sa bhikṣuḥ prajñā- dhiṣṭhānādhimuktiḥ:",
  "S04n2942:118": "“sarvaṁ naitan me |",
  "S04n2942:119": "naiṣo'ham asmi |",
  "S04n2942:120": "naitan mamātmeti |",
  "S04n2942:121": "“ evam etad yathābhūtaṁ samyakprajñayā dṛṣṭvā,",
  "S04n2942:122": "pṛthi- vīdhātutaś cittaṁ virajyate |",
  "S04n2942:123": "evaṁ bhikṣuḥ prajñādhiṣṭhānādhi- mukto bhavati |",
  "S04n2942:124": "(2.5.1) tatra kataro'bdhātuḥ?",
  "S04n2942:125": "abdhātur api dvividhaḥ |",
  "S04n2942:126": "asty ādhyātmiko'sti bahirdho dhātuḥ |",
  "S04n2942:127": "(2.5.2) tatrādhyātmiko yat kiñcid asmin kāye āpo'bgataṁ bhavati upapannalakṣaṇam abdhātuḥ kledasvābhāvyaṁ śarīre: “svedaḥ (7)",
  "S04n2942:128": "kheṭaḥ siṅghāṇakaṁ mastakaṁ śoṇitaṁ vasā lasikā medo majjā pittaṁ prasrāvaṁ mastakaluṅgaṁ ceti |",
  "S04n2942:129": "“ yad vā punar anyad asmin kāye kiñcid asty adhyātmaṁ pratyā tmam āpo'bgatam upagatam upādattam;",
  "S04n2942:130": "ayam ucyate ādhyātmiko'bdhātuḥ |",
  "S04n2942:131": "(2.5.3) bahirdhaḥ katamaḥ?",
  "S04n2942:132": "yat kiñcid bahirdham āpo'bgataṁ snehaḥ snehagatam anupagatam anupādattam;",
  "S04n2942:133": "ayam ucyate bahirdho'bdhātuḥ |",
  "S04n2942:134": "(2.5.4) tatra yaś cādhyātmiko'bdhātuḥ,",
  "S04n2942:135": "yaś ca bahirdhaḥ,",
  "S04n2942:136": "tad aikadhyam abhisaṅkṣipya,",
  "S04n2942:137": "“ dhātur eṣa dhātumātram |",
  "S04n2942:138": "sarvaṁ nai- tan me |",
  "S04n2942:139": "naiṣo'ham asmi |",
  "S04n2942:140": "naitan mamātmeti,",
  "S04n2942:141": "“ samyakprajñayā dṛṣṭvā,",
  "S04n2942:142": "abdhātutaś cittaṁ virajyate |",
  "S04n2942:143": "evaṁ sa bhikṣuḥ prajñā- dhiṣṭhānam ārohate |",
  "S04n2942:144": "(2.6.1) tatra kataras tejodhātuḥ?",
  "S04n2942:145": "tejodhātur api dvividhaḥ |",
  "S04n2942:146": "asty ādhyātmiko'sti bahirdhaḥ |",
  "S04n2942:147": "(2.6.2) tatrādhyātmikas tejodhātur yat kiñcid asmin kāye adhyā- tmaṁ pratyātmaṁ tejas tejogatam upagatam upādattam |",
  "S04n2942:148": "sa punaḥ kataraḥ?",
  "S04n2942:149": "tadyathā: yena santapyate,",
  "S04n2942:150": "yena ca paridahyate,",
  "S04n2942:151": "yena ca jvarīyate,",
  "S04n2942:152": "yena cāśitapītakhāditāsvāditāni samyaksukhena pari- (8)",
  "S04n2942:153": "ṇāmaṁ gacchanti |",
  "S04n2942:154": "yad vā punar anyad apy asmin kāye adhyā- tmaṁ pratyātmaṁ tejas tejogatam upagatam upādattam;",
  "S04n2942:155": "ayam ucyate ādhyātmikas tejodhātuḥ |",
  "S04n2942:156": "(2.6.3) tatra katamo bahirdhas tejodhātuḥ?",
  "S04n2942:157": "yat kiñcid bahirdhaṁ tejas tejogatam uṣṇam uṣṇagatam upagatam upādattam;",
  "S04n2942:158": "ayam ucyate bahirdhas tejodhātuḥ |",
  "S04n2942:159": "(2.6.4) tatra yaś cādhyātmikas tejodhātuḥ,",
  "S04n2942:160": "yaś ca bahirdhaḥ,",
  "S04n2942:161": "tad ekadhyam abhisaṅkṣipya,",
  "S04n2942:162": "“ dhātur eṣa dhātumātram |",
  "S04n2942:163": "sarvaṁ nai- tan mama |",
  "S04n2942:164": "naiṣo'ham asmi |",
  "S04n2942:165": "naitan mamātmeti,",
  "S04n2942:166": "“ evam etad yathā- bhūtaṁ samyakprajñayā dṛṣṭvā,",
  "S04n2942:167": "tejodhātutaś cittaṁ virajyate:",
  "S04n2942:168": "“nedaṁ kārakādhiṣṭhitam,",
  "S04n2942:169": "na vedakādhiṣṭhitaṁ pravartate tejo- dhātuḥ |",
  "S04n2942:170": "“ (2.7.1) tatra kataro vāyudhātuḥ?",
  "S04n2942:171": "vāyudhātur api dvividhaḥ |",
  "S04n2942:172": "asty ādhyātmiko'sti bahirdhaḥ |",
  "S04n2942:173": "(2.7.2) tatrādhyātmikaḥ kataraḥ?",
  "S04n2942:174": "yat kiñcid asmin kāye adhyātmaṁ pratyātmaṁ vāyur vāyugataṁ laghulaghusamudīraṇatvam upagatam upādattam |",
  "S04n2942:175": "tat punaḥ kataraḥ?",
  "S04n2942:176": "ūrdhvagato vāyur adhogato vāyuḥ pā- rśvagato vāyuḥ kukṣigato vāyus tathā pippalakāḥ sūcakāḥ śastrakā vāyavo vātāṣṭhīlo vāyur aśītir vā vāyavaḥ saha krimisaṁvārair aśītir aṅgamaṅgānusāriṇo vāyavaḥ |",
  "S04n2942:177": "yad vā punar anyad apy asmin kāye adhyātmaṁ pratyātmaṁ vāyur vāyugataṁ laghusamudīra- ṇatvam upagatam upādattam;",
  "S04n2942:178": "ayam ucyate ādhyātmiko vāyudhātuḥ |",
  "S04n2942:179": "(9) (2.7.3) tatra katamo bahirdho vāyudhātuḥ?",
  "S04n2942:180": "yat kiñcid bahirdhaṁ vāyur vāyugataṁ laghulaghusamudīraṇam anupagatam anupā- dattam;",
  "S04n2942:181": "ayam ucyate bahirdho vāyudhātuḥ |",
  "S04n2942:182": "(2.7.4) tatra yaś cādhyātmiko vāyudhātuḥ,",
  "S04n2942:183": "yaś ca bahirdhaḥ,",
  "S04n2942:184": "sarvam abhisaṅkṣipya,",
  "S04n2942:185": "“dhātur eṣa dhātumātram |",
  "S04n2942:186": "sarvaṁ naitan mama |",
  "S04n2942:187": "naiṣo'ham asmi |",
  "S04n2942:188": "naitan mamātmeti,",
  "S04n2942:189": "“ na kārakādhiṣṭhitam,",
  "S04n2942:190": "na vedakādhiṣṭhitam etad yathābhūtaṁ samyakprajñayā dṛṣtvā,",
  "S04n2942:191": "vāyu- dhātutaś cittaṁ virāgayate |",
  "S04n2942:192": "evaṁ prajñādhiṣṭhānaṁ sākṣībhavati bhikṣuḥ |",
  "S04n2942:193": "(2.8.1) tatra katara ākāśadhātuḥ?",
  "S04n2942:194": "ākāśadhātur api dvividhaḥ |",
  "S04n2942:195": "asty ādhyātmiko'sti bāhyaḥ |",
  "S04n2942:196": "(2.8.2) tatrādhyātmiko yat kiñcid asmin kāye adhyātmaṁ praty- ātmam ākāśa ākāśagatam upagatam upādattam asphuṭam aspha- raṇīyarūpagatam,",
  "S04n2942:197": "yenāśitapītakhādi tāsvāditāny avakāśenāntar- gacchanti |",
  "S04n2942:198": "yad vā punaḥ kaṇṭhaśuṣiram eva śrotraśuṣiraṁ cakṣu- śuṣiraṁ ghrāṇaśuṣiraṁ jihvāśuṣiraṁ āhārasyāntargataṁ jihvāva- kāśadātṛ;",
  "S04n2942:199": "ayam ucyate adhyātmika ākāśadhātuḥ |",
  "S04n2942:200": "(2.8.3) tatra kataro bahirdha ākāśadhātuḥ?",
  "S04n2942:201": "yat kiñcid ākāśagatam anupagatam anupādattam asphuṭam aspharaṇīyam |",
  "S04n2942:202": "tadyathā: vṛkṣa- śākhāntaraśuṣirāṇi parvatāntarāśuṣirāṇi kandaraguhānadīśuṣirāṇi yad vā bāhiraṁ śuṣiram asti;",
  "S04n2942:203": "ayam ucyate bahirdha ākāśadhātuḥ |",
  "S04n2942:204": "(10) (2.8.4) tatra yaś cādhyātmikarūpagata ākāśadhātuḥ,",
  "S04n2942:205": "yaś ca bahi- rdhaḥ,",
  "S04n2942:206": "tad aikadhyam abhisaṅkṣipya,",
  "S04n2942:207": "“dhātur eṣa dhātumātram |",
  "S04n2942:208": "sarvaṁ naitan mama |",
  "S04n2942:209": "naiṣo'ham asmi |",
  "S04n2942:210": "naitan mamātmeti,",
  "S04n2942:211": "“ evam etad yathābhūtaṁ samyakprajñayā dṛṣṭvā ākāśadhātutaś cittaṁ virajyate |",
  "S04n2942:212": "evaṁ dṛṣṭvā,",
  "S04n2942:213": "na prapadyate |",
  "S04n2942:214": "“'sarvaṁ naitan mama |",
  "S04n2942:215": "naiṣo'ham asmi |",
  "S04n2942:216": "naitan mamātmeti |",
  "S04n2942:217": "' na kārakādhiṣṭhitam,",
  "S04n2942:218": "na vedakādhiṣṭhitam,",
  "S04n2942:219": "“ ākāśadhātutaś cittaṁ virajyate |",
  "S04n2942:220": "(2.9) tatra kataro manodhātuḥ?",
  "S04n2942:221": "manodhātur dvādaśabhir āya- tanair saṁyuktaḥ |",
  "S04n2942:222": "cakṣurvijñānānubhūtam arthaṁ manovijñā- nenānubhavati |",
  "S04n2942:223": "evaṁ śrotraghrāṇajihvākāyamanovijñānāni manovi- jñānadhātuprabhavāni manomūlāni | (11) ||",
  "S04n2942:225": "bhavanti cātra gāthāḥ ||",
  "S04n2942:226": "manaḥpūrvaṅgamā dharmā manaḥśreṣṭhā manojavāḥ |",
  "S04n2942:227": "manasā suprasannena bhāṣate vā karoti vā |",
  "S04n2942:228": "nirdhūtapāpakalmāṣaś cyutyupapattivijānakaḥ |",
  "S04n2942:229": "karmaṇām phalatattvajñaḥ prāpnoti padam acyutam ||",
  "S04n2942:230": "(2.10.1) sarvendriyavidhātā yaḥ sarvabhūtahite rataḥ |",
  "S04n2942:231": "śānto dāntendriyaḥ svastho bhikṣur bhavati tādṛśaḥ ||",
  "S04n2942:232": "(2.10.2) (12) ṣaḍindriyarathārūḍho rāgaśatrunivartakaḥ |",
  "S04n2942:233": "prājño dhīraḥ kriyāvān yaḥ sa śāntaṁ padam āpnute ||",
  "S04n2942:234": "(2.10.3) araṇyavāsī santuṣṭo bhūmiśāyī samāhitaḥ |",
  "S04n2942:235": "dhunoti pāpakān dharmān vāyur meghān ivāmbare ||",
  "S04n2942:236": "(2.10.4) śubhavāgdehakarmāntaḥ śubhacaryāsu saṁrataḥ |",
  "S04n2942:237": "tattvadṛṣṭiḥ kriyādakṣo nāśayen mārasādanam ||",
  "S04n2942:238": "(2.10.5) rāgādayo na bādhante śubhacittam alolupam |",
  "S04n2942:239": "maitryākāruṇyabahulaṁ bhikṣur nairyāṇike sthitaḥ ||",
  "S04n2942:240": "(2.10.6) yasya rūpā dayo neṣṭā viṣayā bandhahetavaḥ |",
  "S04n2942:241": "sa yāti paramāṁ śāntiṁ yatra gatvā na śocate || (2.10.7) (13) ( 3.1)",
  "S04n2942:244": "punar api yogācāra ādhyātmike dharme dharmānupaśyī viharati:",
  "S04n2942:245": "kim asau bhikṣuḥ prathamam aṣṭādaśamanovyabhicāra- bhūmyantarāt prathamād dvitīyaṁ bhūmyāntaram ārūḍhaḥ ṣaḍ- dhātutattvajñabhūmim idānīṁ kindharmānusmṛtibhūmin ākramet?",
  "S04n2942:246": "sa paśyati śrutamayena jñānena divyena vā cakṣuṣā: (14)",
  "S04n2942:247": "(3.2) tṛtīyaṁ bhūmyantaram ākrāmati sa bhikṣuḥ tattvadarśī |",
  "S04n2942:248": "kataraṁ bhūmyantraram?",
  "S04n2942:249": "cittapuraḥṣa rabhūmyantaram |",
  "S04n2942:250": "sa sukham utpadyamānaṁ vijānāti |",
  "S04n2942:251": "duḥkham utpadyamānaṁ vijānāti |",
  "S04n2942:252": "saumanasyaṁ jānāti |",
  "S04n2942:253": "daurmanasyaṁ jānāti |",
  "S04n2942:254": "upekṣāṁ vijānāti |",
  "S04n2942:255": "(3.3.1) kiṁ sukhaṁ vijānāti?",
  "S04n2942:256": "sukhavedanīyaṁ sparśaṁ pratītyo- tpadyate sukhā vedanā |",
  "S04n2942:257": "asau sukhāṁ vedanāṁ vedayamānaḥ,",
  "S04n2942:258": "“sukhavedanāṁ vindāmīti“ yathābhūtaṁ prajānāti |",
  "S04n2942:259": "atha tasya sukha- vedanīyasya sparśasya nirodhadhātuḥ |",
  "S04n2942:260": "sukhavedanīyaṁ sparśaṁ pratītyotpannāṁ vedanāṁ vedayamānaḥ,",
  "S04n2942:261": "“sukhā me vedanā staṅgatā,",
  "S04n2942:262": "“ astaṅgatāṁ vedanāṁ pratyabhijānīte |",
  "S04n2942:263": "“vyupaśāntā me sukhā vedanā |",
  "S04n2942:264": "duḥkhā me vedanā utpannā,",
  "S04n2942:265": "“ pratītyasamutpannāṁ tāṁ duḥkhavedanāṁ pratyabhijānīte |",
  "S04n2942:266": "(3.3.2) “ utpannā me sukhā vedanā“ pratyabhijānīte sadbhūto vista- reṇa yathaiva sukhavedanīyaḥ sparśo vihitaḥ,",
  "S04n2942:267": "tathaiva duḥkha- vedanīye'pi vācyaḥ |",
  "S04n2942:268": "(3.3.3) kiṁ saumanasyaṁ vijānāti?",
  "S04n2942:269": "“saumanasyasthānīyaṁ sparśaṁ pratītyotpannaṁ saumanasyam |",
  "S04n2942:270": "“ kathaṁ daurmanasyaṁ pratyabhijānīte?",
  "S04n2942:271": "“daurmanasyasthānīyaṁ sparśaṁ pratītyotpa- (15)",
  "S04n2942:272": "nnaṁ daurmanasyam |",
  "S04n2942:273": "“ atha tasyaiva saumanasyasthānīyāṁ veda- nāṁ yathāvad anupaśyataḥ,",
  "S04n2942:274": "saumanasyasthānīyaṁ nirodhaṁ dṛṣṭvā,",
  "S04n2942:275": "saumanasyād virajyate:",
  "S04n2942:276": "“yā sā me saumanasyavedanā prāg utpannā,",
  "S04n2942:277": "sā naṣṭā śāntā vyupagatā |",
  "S04n2942:278": "“ tato'sya vairāgyam utpadyate,",
  "S04n2942:279": "yathā- bhūtaṁ prativedayati |",
  "S04n2942:280": "(3.3.4-5) evaṁ dauramanasye'pi vācayam |",
  "S04n2942:281": "upekṣāyām apy evaṁ vācyam |",
  "S04n2942:282": "(3.4) tasyāsya tṛtīyaṁ bhūmyantaram ākramato nanditatarā bhaumā yakṣā antarī kṣacarāṇāṁ yakṣāṇām abhinivedayanti |",
  "S04n2942:283": "te'pi catu- rṇāṁ mahārājñām abhinivedayanti |",
  "S04n2942:284": "te'pi cāturmahārājikānāṁ devānāṁ abhinivedayanti |",
  "S04n2942:285": "te'pi kauśikaśakrasya devānām indra- syābhinivedayanti:",
  "S04n2942:286": "“yo'sau jambūdvīpād amuṣmād viṣayād amuṣmād grāmād amuṣmāt kulād amuko nā ma kulaputraḥ keśa- śmaśrūṇy avatārya kāṣāyāṇi vāsāṁsy ācchādya,",
  "S04n2942:287": "śraddhayā āgārād anagārikāṁ pravrajitaḥ,",
  "S04n2942:288": "sa tṛtīyabhūmyantaram ārūḍha icchati māreṇa saha yoddhum |",
  "S04n2942:289": "hīyate mārapakṣaḥ |",
  "S04n2942:290": "abhyuddhriyate sad- dharmapakṣaḥ |",
  "S04n2942:291": "“ (3.5) tac ca śrutvā,",
  "S04n2942:292": "prītataramanāḥ kauśikaḥ śakro devānām indra airāvaṇam āruhya,",
  "S04n2942:293": "maharddhikapramukhaṁ devagaṇaṁ gṛhya,",
  "S04n2942:294": "yāmānāṁ devānāṁ nivedayati:",
  "S04n2942:295": "“jambudvīpāt kulaputro... vista- reṇa yāvat .... tṛtīyaṁ bhūmyantaram ārūḍha icchati māreṇa saha yoddhum |",
  "S04n2942:296": "hīyate mārapakṣaḥ |",
  "S04n2942:297": "abhyuccīyate saddharmapakṣaḥ |",
  "S04n2942:298": "“ (3.6) tac ca śrutvā sākrasya devānām indrasya sakāśāt,",
  "S04n2942:299": "prītatara- manaso yāmā devā bhavanti |",
  "S04n2942:300": "(16) (4.1.1) punar api yogācāra ādhyātmike dharme dharmānupaśyī viharati:",
  "S04n2942:301": "kathaṁ sa bhikṣus tṛtīyabhūmayantarāc caturthaṁ ca bhūmyantaram avagāhati?",
  "S04n2942:302": "sa paśyati śrutamayena jñānena divyena vā cakṣuṣā:",
  "S04n2942:303": "(4.1.2) sa caturthabhūmyantram ākrāmati:",
  "S04n2942:304": "“ sparśapratyayā me sukhā vedanotpannā sukhahetukā sukhanidānā sukhāpra- tyayā |",
  "S04n2942:305": "sā niruddhā vyupaśāntāntarhitā |",
  "S04n2942:306": "tasyāḥ samanantaraṁ me duḥkhā vedanā utpannā duḥsparśā duḥkhanidānā duḥkhasamudayā duḥkhā eva duḥkhapratyayā |",
  "S04n2942:307": "“ (4.1.3) evaṁ sparśapratyayāṁ vedanāṁ pratyabhijānīte:",
  "S04n2942:308": "kṣaṇe kṣaṇe mamotpadyate vedanā sparśasahāyā sparśaprabhavā |",
  "S04n2942:309": "“ sa sukhāyāṁ vedanāyāṁ na hṛṣyate na saṁrajyate |",
  "S04n2942:310": "tāṁ vedanāṁ nābhinandati na bahulīkurute nāsvādayati |",
  "S04n2942:311": "evaṁ duḥkhāyām api vedanāyāṁ na pīḍya te na viheṭhyate nāvilīkriyate |",
  "S04n2942:312": "(4.1.4) upekṣakaḥ sa viharati smṛtimān samprajānakaḥ |",
  "S04n2942:313": "imābhis tisṛbhir vedanābhir yadātyantikaṁ cittaṁ viraktaṁ bhavati,",
  "S04n2942:314": "atha param upekṣaṇaivāvaśiṣṭā bhavati,",
  "S04n2942:315": "supariśuddhā bhavati supary- avadātā |",
  "S04n2942:316": "tasyaivaṁ bhavati:",
  "S04n2942:317": "“ aho batāham imām upekṣām, evaṁ (17)",
  "S04n2942:318": "pariśuddām evaṁ paryavadātām,",
  "S04n2942:319": "ākāśāyatana upasaṁhareyam,",
  "S04n2942:320": "tatpratirūpaṁ me cittaṁ bhavet,",
  "S04n2942:321": "sākṣīkṛtā mayā upekṣā niṣṭha- āntā pratibaddhā tadatyantamadhyavasitā tadupā dattā |",
  "S04n2942:322": "so'ham upekṣaṁ ākāśānantyāyatana upasaṁhareyam |",
  "S04n2942:323": "aham apy etām upekṣām,",
  "S04n2942:324": "evaṁ pariśuddhām evaṁ paryavadātām,",
  "S04n2942:325": "vijñānāna- ntyāyatana ākiñcanyāyatane naivasañjñāsañjñāyatana upa- samhareyam |",
  "S04n2942:326": "“ anenaivaṁ naivasañjñānāsañjñāyatanam upasam- padya,",
  "S04n2942:327": "viharati: “tatpratirūpaṁ me cittaṁ bhavet,",
  "S04n2942:328": "tanniśritā upekṣā tiṣṭhet,",
  "S04n2942:329": "tadadhyavasitā tadupādānāt |",
  "S04n2942:330": "so'ham upekṣāṁ naiva- sañjñānāsañjñāyatana upasaṁhareyam |",
  "S04n2942:331": "“ (4.1.5) yathāpi nāma dakṣaḥ karmakāro vā karmakārāntevāsī vā ulkāmukhe jātarūpaṁ prakṣipeta |",
  "S04n2942:332": "prakṣipya, nāḍikāsan- (18)",
  "S04n2942:333": "daṁśam ādāya,",
  "S04n2942:334": "evam etat sukarmaṇyaṁ kuryāt |",
  "S04n2942:335": "tac ca suvarṇa- rūpaṁ kalyāṇaṁ śobhanaṁ praśastavarṇaṁ sarvakarmakaraṇa- praśasyavarṇanīyaṁ sarvadeśānuśaṁsasṛtaṁ sannihitaṁ nikṛta- malakalmāṣakaṣāyaṁ mṛdukarmaṇīyaṁ praśastaṁ ca ratnaṁ pra- bhayāvaguṇṭhayati |",
  "S04n2942:336": "tam eva sa dakṣaḥ karmakāro vā karmakārānte- vāsī vā suparikarmakṛtaṁ jātarūpaṁ viditvā,",
  "S04n2942:337": "yatrākāṅkṣate'piba- ndhanavikṛtau- yadi vā ghaṇṭākāya yadi vā sandarśanakāya yadi vā keyūrāya yadi vā cakṣuṣi śobhāyai yadi vā pustakaśo- bhāyai yadi vā hastaśobhāyai yadi vāṅguliśobhāyai yadi vāṅgu- leyakamudrāyai yadi vā jātarūpamālāyai yadi vā mukuṭālaṅkā- rāya- yatra yatropanāmayati,",
  "S04n2942:338": "tatra tatraiva karmaṇyaṁ bhavati |",
  "S04n2942:339": "(4.1.6) evam eva prajñāsuśīlo bhikṣuḥ:",
  "S04n2942:340": "“ aham etām upekṣām,",
  "S04n2942:341": "evaṁ pariśuddhām evaṁ paryavadātām,",
  "S04n2942:342": "saced ākāśāyatana upasaṁha- reyam,",
  "S04n2942:343": "tatpratirūpaṁ me cittaṁ syāt,",
  "S04n2942:344": "upekṣā tiṣṭhet,",
  "S04n2942:345": "tanniśritā (19)",
  "S04n2942:346": "tatpratibaddhā tadadhyavasitā tadupādānāt |",
  "S04n2942:347": "“ sa tām upekṣām ākāśāyatana upasaṁharati |",
  "S04n2942:348": "vijñānānantyāyatana ākiñcanyāyatane naivasañjñānāsañjñāyatana upasaṁharati |",
  "S04n2942:349": "tasyaivaṁ bhavati:",
  "S04n2942:350": "“ yā me iyam upekṣā nityā dhruvā śāśvatā'vipariṇāmadharmiṇī syāt?",
  "S04n2942:351": "“ sa tattvam upalabdhāyatanacaturthaḥ:",
  "S04n2942:352": "“ārūpyeṣu me upekṣāsya na nityā na nityālambanā,",
  "S04n2942:353": "na dhruvā na dhruvālambanā,",
  "S04n2942:354": "saṁskṛtā boddhavyā |",
  "S04n2942:355": "na nityālambanā,",
  "S04n2942:356": "ākāśānantyātanālambanā vijñānāna- ntyāyatanālambanā ākiñcanyāyatanālambanā naivasañjñānāsañjñā- yatanālambanā |",
  "S04n2942:357": "upekṣāvyañjitam etat,",
  "S04n2942:358": "śivam etat,",
  "S04n2942:359": "upekṣāhitam etat |",
  "S04n2942:360": "' (20) (4.1.7) sa kāyaparyantikāṁ vedanāṁ vedayamānaḥ,",
  "S04n2942:361": "utpadyamānaṁ pratyabhijānīte,",
  "S04n2942:362": "nirudhyamānāṁ pratyabhijānīte |",
  "S04n2942:363": "cakṣuḥsaṁspa- rśajāṁ vedanāṁ pratyabhijānīte |",
  "S04n2942:364": "śrotrasaṁsparśajāṁ vedanāṁ pra- tyabhijānīte |",
  "S04n2942:365": "ghrāṇasaṁsparśajāṁ vedanāṁ pratyabhijānīte |",
  "S04n2942:366": "evaṁ jihvākāyamanaḥsaṁsparśajāṁ vedanāṁ pratyabhijānīte |",
  "S04n2942:367": "(4.1.8.1) sa vedanāsākṣī bhikṣus tām eva vedanāṁ sūkṣmātarām avalokayate |",
  "S04n2942:368": "sa cakṣuḥsaṁsparśajāṁ vedanām utpadyamānām utpa- nnām avasthitāṁ vedayati |",
  "S04n2942:369": "niruddhāṁ nirudhyamānāṁ pratyabhi- jānīte :",
  "S04n2942:370": "“ niruddhā mama vedanā |",
  "S04n2942:371": "“ (4.1.8.2) punar anyāṁ śrotrasaṁsparśajāṁ vedanāṁ pratyabhijānīte:",
  "S04n2942:372": "“yā sā cakṣuḥsaṁsparśajā mama vedanā,",
  "S04n2942:373": "sā niruddhāsataṅgatā vāntībhūtā,",
  "S04n2942:374": "na punar eṣyati |",
  "S04n2942:375": "tasyān niruddhāyām iyam aparā śrotrasaṁsparśajā vedanā utpannā sukhālambenena duḥkhāla- mbanena naivasukhaduḥkhālambanena |",
  "S04n2942:376": "“ sa tāṁ śrotrasaṁspa- rśajāṁ vedanāṁ yathāyathāvad anupaśyañ jānan,",
  "S04n2942:377": "na śrotraprati- baddhāyāṁ vedanāyāṁ saṁrajyate |",
  "S04n2942:378": "sa tāṁ vedanāṁ vedayamāno virajyate vimucyate |",
  "S04n2942:379": "(4.1.8.3) śrotrasaṁsparśajāyāṁ vedanāyāṁ tasyāṁ niruddhāyāṁ ghrāṇālambanā vedanā utpadyate |",
  "S04n2942:380": "sa tāṁ ghrāṇasamutthāṁ veda- nāṁ prativedayati:",
  "S04n2942:381": "“utpannā me ghrāṇasaṁsparśajā vedanā,",
  "S04n2942:382": "sukhālambanā sukhā,",
  "S04n2942:383": "duḥkhālambanā duḥkhā,",
  "S04n2942:384": "naivasukhaduḥkhā- lambanā naivasukhaduḥkhā |",
  "S04n2942:385": "“ sa ghrāṇālambanāṁ vedanāṁ (21)",
  "S04n2942:386": "yathāvat prativedayate,",
  "S04n2942:387": "astaṅgatām api prativedayati |",
  "S04n2942:388": "tasyān niru- ddhāyāṁ ghrāṇālambanā vedanā utpadyate sukhā duḥkhā aduḥkhā- sukhā |",
  "S04n2942:389": "tām asau prativedayati:",
  "S04n2942:390": "“ utpatsyate hi mama ghrāṇāla- mbanā vedanā |",
  "S04n2942:391": "utpannā yathaivādhyavasitā,",
  "S04n2942:392": "tathaivotpannā eṣāpi nirotsyate |",
  "S04n2942:393": "“ (4.1.8.4-6) tasyāṁ niruddhāyāṁ jihvālambanā vedanotpatsyate trividhā .... pūrvavat ..... manovedanālambanā trividhā |",
  "S04n2942:394": "(4.1.9) sa sadbhūta vedanādhiviśālaṁ caturthaṁ bhūmyanta- ram ākrāmati |",
  "S04n2942:395": "(4.1.10) tasyāsyārabdhavīryasya sahotsāhasya mārabandhanam āsthātukāmasya hṛṣṭatarā bhaumā yakṣā antarīkṣacarāṇāṁ yakṣāṇām abhinivedayanti |",
  "S04n2942:396": "te'pi caturṇāṁ mahārājñāṁ abhinivedayanti |",
  "S04n2942:397": "te'pi cāturmahārājakāyikānāṁ devānām abhinivedayanti |",
  "S04n2942:398": "te'pi śakrasya devānām indrasya nevedayanti |",
  "S04n2942:399": "śakro'pi yāmānāṁ devānām abhi- nivedayati:",
  "S04n2942:400": "“ yo'sau jambudvīpāt kulaputro amuṣmād viṣayāt amuṣmād grāmād amuko nāmā kulaputraḥ,",
  "S04n2942:401": "sa keśaśmaśrūṇy avatārya kāṣāyāṇi vāsāṁsy ācchādya,",
  "S04n2942:402": "śraddhyā āgārād anagārikāṁ pravrajitaḥ |",
  "S04n2942:403": "sa ghaṭan vyāyacchan,",
  "S04n2942:404": "anupūrveṇa sadbhūtaṁ veda- nāviśālaṁ caturthaṁ bhūmyantaram ārūḍhaḥ |",
  "S04n2942:405": "so'haṁ devānām (22) āvedayāmi |",
  "S04n2942:406": "hīyate mārapakṣaḥ |",
  "S04n2942:407": "abhyuddhriyate sadbhūto devasad- dharmapakṣaḥ |",
  "S04n2942:408": "“ (4.1.11) tam airāvaṇārūḍhaṁ śakraṁ dṛṣṭvā,",
  "S04n2942:409": "yāmā devā hṛṣṭāḥ śakrasyārocayanti: “priyaṁ naḥ,",
  "S04n2942:410": "śakra,",
  "S04n2942:411": "yad dhārmikā dharmānu- parivartino jambūdvīpakā manuṣyāḥ |",
  "S04n2942:412": "tad evaṁ saddharmaprati- rūpabhūtas tvaṁ śakraḥ |",
  "S04n2942:413": "“ ( II-4.2) ( 4.2.1)",
  "S04n2942:415": "punar api yogācāra ādhyātmike dharme dharmānupaśyī viharati:",
  "S04n2942:416": "kathaṁ sa bhikṣur mārabandhanaṁ jahan prajahan,",
  "S04n2942:417": "vedanām avalokayati?",
  "S04n2942:418": "sa paśyati śrutamayena jñānena divyena vā cakṣuṣā:",
  "S04n2942:419": "(4.2.2) sa bhikṣur vedanāṁ sadbhūta evāvalokayati:",
  "S04n2942:420": "“cakṣur- vijñānālambanākuśalā utpannā |",
  "S04n2942:421": "sā uttiṣṭhamānā dvitīyena kuśalā- lambanena nirodhitā,",
  "S04n2942:422": "kuśalā jātā |",
  "S04n2942:423": "sāvyākṛtenālambanena niro- dhitāvyākṛtā jātā |",
  "S04n2942:424": "“ evaṁ śrotrasaṁsparśajāṁ vedanāṁ ghrāṇasaṁ- (23)",
  "S04n2942:425": "sparśajām vedanāṁ jihvāsaṁsparśajāṁ vedanāṁ kāyasaṁsparśa- jāṁ vedanāṁ manaḥsaṁsparśajāṁ vedanāṁ prativedayati |",
  "S04n2942:426": "prati- vedayamānasya kuśalā dharmāḥ paripūriṁ gacchanti |",
  "S04n2942:427": "tanvībhavanti cāsya kleśāḥ |",
  "S04n2942:428": "(4.2.3) tathaivaṁ bhāvayataḥ,",
  "S04n2942:429": "sukṣmatas tām eva vedanāṁ pratya- vekṣate |",
  "S04n2942:430": "sa paśyati dharmavedanāṁ dharmavedanayā saha nirudhyamānām |",
  "S04n2942:431": "yathā pradīpaprabhādityaprabhayā viruddhā,",
  "S04n2942:432": "ity evaṁ vedanādvayaṁ nirudhyate |",
  "S04n2942:433": "(4.2.4) punar api vedanāṁ kuśalākuśalām puṣyamāṇāṁ prati- vedayate |",
  "S04n2942:434": "tadyathā dīpaprabhā dvitīyāṁ dīpaprabhāṁ puṣṇāti |",
  "S04n2942:435": "(4.2.5) punar api vedanāṁ pravicinoti:",
  "S04n2942:436": "“kā vedanānyayā saha veda- nayātyantaviruddhā?",
  "S04n2942:437": "“ sa paśyati: “kuśalā vedanākuśalayā vedanayā sahātyantaviruddhā |",
  "S04n2942:438": "tadyathā dīpaprabhā nakṣatraprabhayā saha vi- ruddhā |",
  "S04n2942:439": "“ (4.2.6) punar api sa bhikṣuḥ pravibhajati:",
  "S04n2942:440": "“ kā vedanānyāṁ vedanām atyantam eva hanti?",
  "S04n2942:441": "sa paśyati: “ anāsravālambanā vedanā sāsravālambanāṁ vedanāṁ atyantam eva hanti |",
  "S04n2942:442": "tadyathā- gniprabhayā himaprabhā hanyate |",
  "S04n2942:443": "“ (24) (4.2.7) “kā vedanā kayā vedanayābhibhūtā punar evāpyāyate?",
  "S04n2942:444": "“ sa paśyati: “akuśalā vedanā yadā kuśalāṁ vedanām abhibhavati,",
  "S04n2942:445": "sā punar evāpyāyate |",
  "S04n2942:446": "yathādityena divā candraprabhābhibhūtā bhavati,",
  "S04n2942:447": "sā candraprabhā rātrāv āpyāyate |",
  "S04n2942:448": "“ (4.2.8) punar api sa bhikṣur vedanāṁ pravibhajati vedanaikāgra- smṛtiḥ:",
  "S04n2942:449": "“kā bahvyo vedanāḥ sampṛktāḥ kayā ekayā vedanayā saha viruddhābhibhūyante?",
  "S04n2942:450": "“ sa paśyati: “bahvyo vedanā laukika- kriyā lokottarayānāsravayā vedanayābhibhūyante |",
  "S04n2942:451": "tadyathā rātrau bahvyo nakṣatragrahatārāṇāṁ prabhā ekayā candraprabhayābhi- bhūyante |",
  "S04n2942:452": "“ (4.2.9) punar api sa bhikṣur vedanānupaśyī kṣayavyayānupaśyī vedanāṁ sūkṣmataram avalokayati:",
  "S04n2942:453": "“ kā bahvyo vedanāś cakṣuḥ- śrotraghrāṇajihvā kāyasamutthāḥ sāsravāḥ kiṁ kuśalam āra- bhante?",
  "S04n2942:454": "sa paśyati: “ laukikāḥ sāsravā vedanā bahvyo'pi nānāsravālokanasamarthā bhavanti |",
  "S04n2942:455": "yathā rātrau nakṣatragraha- tārāṇāṁ prabhāś candravirahān nālokanasamarthā bhavanti |",
  "S04n2942:456": "“ (25) (4.2.10) punar api sa bhikṣus tāṁ vedanām avalokayati :",
  "S04n2942:457": "“ kiyatkālā- vasthāyinyo mama vedanāḥ?",
  "S04n2942:458": "“ sa paśyati: “utpādavyayakṣaṇāva- sthāyinyo mama vedanāḥ,",
  "S04n2942:459": "tadyathā vidyutaḥ |",
  "S04n2942:460": "“ (4.2.11) punar api sa bhikṣur evaṁ pravitarkayati:",
  "S04n2942:461": "“ kiṁ cakṣur- vedanā ghrāṇavedanāyāḥ pratyaṁśaṁ prayacchati?",
  "S04n2942:462": "“ sa paśyati: “budbudakālādibhinnendriyālambanā vedanā sarveṣām indri- yāṇām |",
  "S04n2942:463": "tadyathā gauraśvoṣṭrakharamahiṣāṇāṁ bhinnajātīyānāṁ naikapratyayo bhavati,",
  "S04n2942:464": "evam eva pañcendriyasamutthānām anādi- viracitānāṁ naikālambanaṁ bhavati |",
  "S04n2942:465": "viṣayabhedena bhinnaviṣa- yānīndriyāṇi,",
  "S04n2942:466": "yathā gauraśvoṣṭrakharamahiṣavarāhāḥ |",
  "S04n2942:467": "“ (4.2.12) tasyaivaṁ vedanānupaśyino bhikṣoḥ sūkṣmataraṁ jñānam utpadyate |",
  "S04n2942:468": "sa taṁ jñānam āsevate bhāvayate bahulīkaroti |",
  "S04n2942:469": "(4.2.13) tasyāsevamānasya vedanānupaśyinaḥ kṣayavyayānupaśyina evaṁ bhavati:",
  "S04n2942:470": "“cakṣuḥśrotraghrāṇajihvākāyamanaḥsamutthā me ve- danāḥ kuto'bhyāgacchamānā āgacchanti?",
  "S04n2942:471": "nirudhyamānā vā kutra sannicayaṁ gacchanti ?“ (26)",
  "S04n2942:472": "(4.2.14) tasya bhikṣor vedanākṣayavyayānupaśyinaḥ pracintayato mārgagatasyaivaṁ bhavati:",
  "S04n2942:473": "“nāpi cakṣurvedanā kutaścid utpa- dyamānā'bhyāgacchati,",
  "S04n2942:474": "nirudhyamānā kutracit sannicayaṁ gacchati |",
  "S04n2942:475": "iti cakṣurvedanā abhūtvā bhavati |",
  "S04n2942:476": "bhūtvā ca prativigacchati |",
  "S04n2942:477": "nāka- rāc cakṣuvedanāgacchati,",
  "S04n2942:478": "yathā samudrālayāt salilam |",
  "S04n2942:479": "na niru- dhyamānā kvacin nicayaṁ gacchati,",
  "S04n2942:480": "yathā nimnagamanā nadyaḥ samudram anugacchante |",
  "S04n2942:481": "iti cakṣurvedanā abhūtvā bhavati |",
  "S04n2942:482": "bhū- tvā ca prativigacchati |",
  "S04n2942:483": "pratītyasamutpannāś cakṣuḥśrotraghrā- ṇajihvākāyamano vedanāḥ |",
  "S04n2942:484": "(4.2.15) “tadyathā kuśalaḥ kumbhakāraḥ kumbhakārāntevāsī vā cakraṁ ca pratītya,",
  "S04n2942:485": "mṛtpiṇḍaṁ ca pratītya,",
  "S04n2942:486": "vyāyāmaṁ ca pratītya,",
  "S04n2942:487": "udakaṁ ca pratītya,",
  "S04n2942:488": "mṛtpiṇḍahetuko ghaṭa utpadyate |",
  "S04n2942:489": "tatra sa ghaṭo na kutaścid āgacchati ākarāt |",
  "S04n2942:490": "na nirudhyamānaḥ kvacit sannicayaṁ gacchati |",
  "S04n2942:491": "iti ghaṭo hetupratyayasamutpannaḥ |",
  "S04n2942:492": "evaṁ me cakṣuḥ pratītya,",
  "S04n2942:493": "rūpaṁ pratītyālokaṁ pratītyākāśaṁ pratītya,",
  "S04n2942:494": "mana- sikāraṁ ca pratītya,",
  "S04n2942:495": "cakṣurvedanā utpadyate,",
  "S04n2942:496": "sukhā duḥkhā aduḥkhāsukhā |",
  "S04n2942:497": "yathā ghaṭasya yadi śobhanā hetupratyayā bhavanti,",
  "S04n2942:498": "tac chobhanasyaiva ghaṭasyotpādo bhavati |",
  "S04n2942:499": "athāśobhanāḥ,",
  "S04n2942:500": "tadā- śobhano ghaṭo bhavati |",
  "S04n2942:501": "evam eva yadi śobhanā hetupratyayāla- (27)",
  "S04n2942:502": "mbanā bhavanti,",
  "S04n2942:503": "tac chobhanāś cakṣurādyā vedanā utpadyante,",
  "S04n2942:504": "sadharmasahīyāḥ kuśalāḥ,",
  "S04n2942:505": "anukrameṇa nirvāṇagāminyaḥ |",
  "S04n2942:506": "yathā- śobhanā hetupratyayālambanā bhavanti,",
  "S04n2942:507": "tathāśobhanā cakṣurādyā vedanā utpadyante,",
  "S04n2942:508": "rāgadveśa mohālambanāḥ saṁsāranarakapreta- tiryaggāminyaḥ |",
  "S04n2942:509": "“ (4.2.16) sarvakarmaphalakuśalānubaddhacetano bhikṣuḥ vedanām anveṣamāṇaḥ,",
  "S04n2942:510": "naikāśritāṁ vedanāṁ paśyati,",
  "S04n2942:511": "na kārakādhiṣṭhitām,",
  "S04n2942:512": "nāpi hetusamutthām,",
  "S04n2942:513": "na yādṛcchikām,",
  "S04n2942:514": "na kūṭasthām,",
  "S04n2942:515": "na nityām,",
  "S04n2942:516": "na dhruvām,",
  "S04n2942:517": "na śāśvatām,",
  "S04n2942:518": "nāvipariṇāmadharmiṇīm |",
  "S04n2942:519": "tasya sā veda- nāskandhadarśinas tṛṣṇā paunarbhavikī parihīyate,",
  "S04n2942:520": "nandīrāgasaha- gatā malinī |",
  "S04n2942:521": "(4.2.17) sarvasaṁskārasyānityā nupaśyī sa bhikṣur mārgam āsevate bhāvayati bahulīkurute |",
  "S04n2942:522": "tasyaivaṁ bhāvayataḥ,",
  "S04n2942:523": "saṁyojanāni prahīyante,",
  "S04n2942:524": "anuśayā vāntībhavanti |",
  "S04n2942:525": "(4.2.18) katamāni saṁyojanāni?",
  "S04n2942:526": "tadyathā: anunayasaṁyojanaṁ pratighasaṁyojanaṁ mānasaṁyojanam avidyāsaṁyojanaṁ dṛṣṭisaṁ- (28)",
  "S04n2942:527": "yojanaṁ parāmarśasaṁyojanaṁ vicikitsāsaṁyojanam īrṣyāsaṁ- yojanaṁ mātsaryasaṁyojanam |",
  "S04n2942:528": "imāni saṁyojanāni prahīyante |",
  "S04n2942:529": "(4.2.19) katame anuśayā vāntī bhavanti?",
  "S04n2942:530": "tadyathā: kāmarāgānuśayo bhavarāgānuśayo dṛṣṭyanuśayaḥ pratighānuśayo mānānuśayo'vi- dyānuśayo vicikitsānuśayaḥ |",
  "S04n2942:531": "ta ete'sya yathāpradhānās tribha- vaparivartakās tribhūmisañcāriṇas tridoṣaparivartakās trikālānu- sāriṇas trimadhyamās trivedanānubha vitās trijanmaparivartakāḥ saṁsārahetubhūtā bhavanti |",
  "S04n2942:532": "(4.2.20) punar api sa yogācāra ādhyātmike dharme dharmānupaśyī viharati:",
  "S04n2942:533": "kathaṁ sa bhikṣuś cakṣuṣa evaṁ sahetupratyayam ava- budhyate?",
  "S04n2942:534": "kimpratyayaṁ cakṣuḥ,",
  "S04n2942:535": "kiṁhetujaṁ kinnidānaṁ avalo- kayati?",
  "S04n2942:536": "sa paśyati śrutamayena jñānena divyena vā cakṣuṣā:",
  "S04n2942:537": "(4.2.21) karmahetujaṁ cakṣuḥ |",
  "S04n2942:538": "karmaṇā janmābhinivartyate |",
  "S04n2942:539": "yathā vaṭakaṇikayā vṛkṣo bhavati |",
  "S04n2942:540": "vṛkṣāt punar vaṭakaṇikā yā hetu- pratyayaiḥ saṁvardhate |",
  "S04n2942:541": "evam evājñānāt karmābhinivartyate |",
  "S04n2942:542": "karmaṇāpi janmābhinivartyate |",
  "S04n2942:543": "sati janmani jarāmaraṇaśokapari- devaduḥkhadauramanasyopāyāsā utpadyante |",
  "S04n2942:544": "tadevam ayaṁ karma- hetutṛṣṇāpāśabaddhaḥ sarvabālapṛthagjanasamudro bhavati |",
  "S04n2942:545": "cakravat paribhramate |",
  "S04n2942:546": "tad etat kāraṇam,",
  "S04n2942:547": "ayaṁ pratyayaḥ,",
  "S04n2942:548": "sarvāsāṁ vedanānāṁ (29)",
  "S04n2942:549": "sañjñānāṁ tu |",
  "S04n2942:550": "na kriyate karma,",
  "S04n2942:551": "karmābhā vāt tṛṣṇāyā apy abhāvo bhavati |",
  "S04n2942:552": "tadabhāvād vedanābhāvo bhavati,",
  "S04n2942:553": "hetupratyayāt |",
  "S04n2942:554": "(4.2.22) tadyathā:",
  "S04n2942:555": "vartiṁ ca pratītya,",
  "S04n2942:556": "sthālakaṁ ca pratītya,",
  "S04n2942:557": "tailaṁ ca pratītya,",
  "S04n2942:558": "agniṁ ca pratītya,",
  "S04n2942:559": "pradīpasyārciṣaḥ kṣaṇikā abhini- vartante |",
  "S04n2942:560": "evam eva sa bhikṣuḥ vedanāhetupratyayadarśī tattvānveṣī:",
  "S04n2942:561": "“karmahetujāḥ karmapratiśaranāḥ karmaprabhavāḥ sarvavedanā utpadyante |",
  "S04n2942:562": "“ tat sthālakam evaṁ bhūtaṁ śarīram |",
  "S04n2942:563": "tailabhūtānīndri- yāṇi vartibhūtā tṛṣṇā |",
  "S04n2942:564": "agnibhūtā rāgadveṣamohāḥ |",
  "S04n2942:565": "kṣaṇikaṁ jñānaṁ dīpācivat |",
  "S04n2942:566": "prabhāsadṛśaṁ jñānaṁ yena paśyati tattvānveṣī yogācaraḥ:",
  "S04n2942:567": "“sarvatribhavagatā vedanā |",
  "S04n2942:568": "“ (4.2.23) tadyathā jātarūpakāro jātarūpam upādāya,",
  "S04n2942:569": "karmaṇyaṁ karmakṣamaṁ ca tac ca jātarūpam ādāya,",
  "S04n2942:570": "śobhanam alaṅkāra- jātam abhinivartayati |",
  "S04n2942:571": "evam eva jātarūpakārasamo yogācāraḥ |",
  "S04n2942:572": "sa jātarūpasadṛśam ālambanam ādāya,",
  "S04n2942:573": "yadi śobhanam ālambanaṁ bhavati,",
  "S04n2942:574": "tac chobhanaṁ karmābhinivartayati nirvāṇagāmikam |",
  "S04n2942:575": "yathāśobhanaṁ bhavaty ālambanam,",
  "S04n2942:576": "tathāśobhanaṁ karmābhini- vartayati | ||",
  "S04n2942:578": "bhavanti cātra gāthāḥ ||",
  "S04n2942:579": "hetupratyayatattvajñaḥ sūkṣmārthe kṛtaniścayaḥ |",
  "S04n2942:580": "mokṣasrotasy abhiratas tṛṣṇayā naiva vāhyate ||",
  "S04n2942:581": "(4.2.24.1) (30) karmapratisarāḥ sarve dehinaḥ karmayonijāḥ |",
  "S04n2942:582": "karmaṇā phalasambaddhā bhramanti bhavasaṅkaṭe ||",
  "S04n2942:583": "(4.2.24.2) yo nādatte'śubhaṁ karma śubhakarmarataḥ sadā |",
  "S04n2942:584": "candrāṁśunirmalaratir yogī bhavati tādṛśaḥ ||",
  "S04n2942:585": "(4.2.24.3) pradahan pāpakān dharmān śuṣkendhanam ivānalaḥ |",
  "S04n2942:586": "vibhrājate tribhuvane muktapāpo jitavyathaḥ ||",
  "S04n2942:587": "(4.2.24.4) mokṣāya yasya tu mano na saṁsāre kathaṁ cana |",
  "S04n2942:588": "nāsau badhyati saṁsāre muktaḥ pakṣī yathāmbare ||",
  "S04n2942:589": "(4.2.24.5) vedanodayatattvajño vedanāphalaniścayaḥ |",
  "S04n2942:590": "sa “mukta“ iti vijñeyas tattvavit tribhavasya saḥ ||",
  "S04n2942:591": "(4.2.24.6) (31) sukhaduḥkhe na bādhete dṛṣṭādṛṣṭair na lipyate |",
  "S04n2942:592": "dīptaṁ paśyati saṁsāraṁ yaḥ sa yogī satāṁ mataḥ ||",
  "S04n2942:593": "(4.2.24.7) avyāmūḍhamatir nityaṁ nityaṁ dharmaparāyaṇaḥ |",
  "S04n2942:594": "bhikṣuvṛttāv abhirato bhikṣur bhavati tādṛśaḥ ||",
  "S04n2942:595": "(4.2.24.8) na jñātidarśanārāmaḥ sādhūnāṁ darśane rataḥ |",
  "S04n2942:596": "niḥkrāntagṛhakalmāṣo bhikṣur bhavati tādṛśaḥ ||",
  "S04n2942:597": "(4.2.24.9) praśāntendriyasarvasvo viṣayeṣu na lolupaḥ |",
  "S04n2942:598": "yugamātrādarśanāvekṣī bhikṣur bhavati tādṛśaḥ ||",
  "S04n2942:599": "(4.2.24.10) nākruṣṭagṛhasañcārī na paṇyakrayavikrayī |",
  "S04n2942:600": "na vīthīcatvararatir bhikṣur bhavati tādṛṣaḥ ||",
  "S04n2942:601": "(4.2.24.11) (32) na gītanṛtyasandarśī saṁrambheṣu na rajyate |",
  "S04n2942:602": "saṁrajyate śmaśāne yo bhikṣur bhavati tādṛśaḥ ||",
  "S04n2942:603": "(4.2.24.12) ekāhaparamaṁ piṇḍam ādatte śvo na kāṅkṣate |",
  "S04n2942:604": "dvibhāgakukṣisantuṣṭo bhikṣur bhavati tādṛśaḥ ||",
  "S04n2942:605": "(4.2.24.13) vastrottamavivarjī yaḥ pāṁsukūleṣu rajyate |",
  "S04n2942:606": "yuktāhāravihāro yo bhikṣur bhavati tādṛśaḥ ||",
  "S04n2942:607": "(4.2.24.14) yo nārabhati karmāṇi nirāśaḥ sarvakarmasu |",
  "S04n2942:608": "nirutsuko nāvarūḍho bhikṣur bhavati tādṛṣaḥ ||",
  "S04n2942:609": "(4.2.24.15) (33) kāmākrodhavinirmukto mohapaṅkavivarjitaḥ |",
  "S04n2942:610": "na liptaḥ pāpakair dharmair bhikṣur bhavati tādṛśaḥ ||",
  "S04n2942:611": "(4.2.24.16) sarvasaṁyojanātītaḥ sarvānuśayavarjitaḥ |",
  "S04n2942:612": "sarvāśayavinirmukto bhikṣur bhavati tādṛśaḥ ||",
  "S04n2942:613": "(4.2.24.17) āryāṣṭāṅgena mārgeṇa nirvāṇapurataḥ sthitaḥ |",
  "S04n2942:614": "sarvān vidhamate kleśān bhikṣur bhavati tādṛśaḥ ||",
  "S04n2942:615": "(4.2.24.18) śāntendriyo dṛḍhamatiḥ kāmapaṅkavivarjitaḥ |",
  "S04n2942:616": "ekāgrasaṁsthitamanā bhikṣur bhavati tādṛśaḥ ( 4.2.24.19)",
  "S04n2942:618": "bhūmisaṅkramaṇajño yo bhūmitattvavidarśakaḥ |",
  "S04n2942:619": "bhūmeḥ parāparajño yo bhikṣur bhavati tādṛśaḥ ||",
  "S04n2942:620": "(4.2.24.20) (34) sāsravānāsravān dharmān hetupratyayasambhavān |",
  "S04n2942:621": "jānīte vidhivat sarvān bhikṣur bhavati tādṛśaḥ ||",
  "S04n2942:622": "(4.2.24.21) brahmacārī ṛjuḥ śāntaḥ styānamiddhavivarjitaḥ |",
  "S04n2942:623": "kālotthāyī śucir dakṣo bhikṣur bhavati tādṛśaḥ ||",
  "S04n2942:624": "(4.2.24.22) śamathāvipaśyanaratiś caturdhyānaratiś ca yaḥ |",
  "S04n2942:625": "araṇyamuditārāmo bhikṣur bhavati tādṛśaḥ ||",
  "S04n2942:626": "(4.2.24.23) pakṣiṇo gaganasthasya chāyevānugatā sadā |",
  "S04n2942:627": "saddharme ca matir yasya bhikṣur bhavati tādṛśaḥ ||",
  "S04n2942:628": "(4.2.24.24) kleśopakleśavadhakaḥ sa madarśī śubhāmatiḥ |",
  "S04n2942:629": "ānāpānavidhijño yo bhikṣur bhavati tādṛśaḥ ||",
  "S04n2942:630": "(4.2.24.25) (35) anukramavidhijño yo yogavit tattvadarśakaḥ |",
  "S04n2942:631": "mārgāmārgavidhijño yo bhikṣur bhavati tādṛśaḥ ||",
  "S04n2942:632": "(4.2.24.26) yo na hṛṣyati harṣeṣu bhayeṣu na bibheti ca |",
  "S04n2942:633": "samaharṣabhayo vīro bhikṣur bhavati tādṛśaḥ ||",
  "S04n2942:634": "(4.2.24.27) jarāmaraṇatattvajñaḥ surāsuranamaskṛtaḥ |",
  "S04n2942:635": "parāparajñaḥ sattvānāṁ bhikṣur bhavati tādṛśaḥ ||",
  "S04n2942:636": "(4.2.24.28) saṅghāṭīpātrasantuṣṭaḥ sañcayeṣu na rajyate |",
  "S04n2942:637": "alpeccho brahmacārī yo bhikṣur bhavati tādṛśaḥ ||",
  "S04n2942:638": "(4.2.24.29) ekāsanāśī vimalo rasagṛddhyā na muhyate |",
  "S04n2942:639": "lābhasatkāravirato bhikṣur bhavati tādṛśaḥ ||",
  "S04n2942:640": "(4.2.24.30) (36) upekṣākaruṇārāmo mrakṣadoṣavivarjitaḥ |",
  "S04n2942:641": "nirdagdhadoṣasarvasvo bhikṣur bhavati tādṛśaḥ || (4.2.24.31) ( 4.2.25)",
  "S04n2942:644": "sa ādhyātmike dharme dharmānupaśyī bhikṣus tām eva vedanāṁ yathāvad anupaśyamānaḥ,",
  "S04n2942:645": "sa paśyati sūkṣmatareṇa jñānena cakṣuḥsaṁsparśajāṁ vedanām ālambanānucarām |",
  "S04n2942:646": "pa- śyati dvitīyenālambanena saha nirudhyamānām,",
  "S04n2942:647": "dhvastām: “cakṣu- ḥsparśajā vedanālambanā vyatītā,",
  "S04n2942:648": "śabdālambanasahīyā me iṣṭā vā'niṣṭā vā vedanā sañjātā |",
  "S04n2942:649": "tatsahīyam me cittaṁ mā vikṛtim āpadyate |",
  "S04n2942:650": "“ sa tac cittam ālambanastambhe kṛtvā,",
  "S04n2942:651": "sandhārayati |",
  "S04n2942:652": "tasyāṁ niruddhāyāṁ śabdālambanasahīyāyāṁ śrotravedanāyāṁ ghrāṇavedanā gandhālambanā sañjātā |",
  "S04n2942:653": "sa tām api ghrā ṇave- danām avalokayati santarkayati:",
  "S04n2942:654": "“utpannā me gandhasahīyā ghrāṇa- vedanā,",
  "S04n2942:655": "kuśalā vā akuśalā vā vyākṛtā vā avyākṛtā vā |",
  "S04n2942:656": "tasya mama ghrāṇavedanāyāś cittaṁ vikṛtim āpannam |",
  "S04n2942:657": "“ sa yadā cittavikṛtim ava- lokayati,",
  "S04n2942:658": "sa punar api tad evālambanam adhyavasati carati ghaṭati (37)",
  "S04n2942:659": "vyāyācchati |",
  "S04n2942:660": "karmaṇyaṁ kurute cittam,",
  "S04n2942:661": "bhāvayati kuśalair dhar- mair anāsravaiḥ |",
  "S04n2942:662": "atha na vikampate,",
  "S04n2942:663": "jihvālambanam ālamb- anaṁ kurute,",
  "S04n2942:664": "kuśalam akuśalaṁ vyākṛtam avyākṛtaṁ vā,",
  "S04n2942:665": "sa tadāpy ālambanaṁ sākṣīkṛtvā,",
  "S04n2942:666": "vedanāṁ avalokayati,",
  "S04n2942:667": "sukhā duḥkhā aduḥ- khāsukhā:",
  "S04n2942:668": "“kiṁ mamānayā cittaṁ vikṛtim āpannaṁ neti?",
  "S04n2942:669": "“ yadi rasālambanāyāṁ sañjātāyāṁ vedanāyāṁ cittaṁ vikṛtim āpannaṁ paśyati,",
  "S04n2942:670": "sa punar api tad eva cittam ālambanastambhe baddhvā dhṛtirajjvā,",
  "S04n2942:671": "tathā carati ghaṭati vyāyacchati yathāsya cittaṁ jihvā- vedanayā sahīya yā rasatṛṣṇayā nāpahriyate |",
  "S04n2942:672": "punar api sa bhikṣuḥ kāyaspraṣṭavyasahīyāṁ spraṣṭavyavedanām,",
  "S04n2942:673": "ālambanastambhe ba- ddhvā,",
  "S04n2942:674": "avalokayati kuśalām akuśalāṁ vyākṛtām avyākṛtām |",
  "S04n2942:675": "sa yadi tayā spraṣṭavyavedanayā cittaṁ vikṛtim āpannam avaloka- yati,",
  "S04n2942:676": "tadālambanastambhe punar api baddhvā,",
  "S04n2942:677": "karmaṇyaṁ kurute yathā punar naiva vikṛtim āpadyate |",
  "S04n2942:678": "sa punar bhikṣur manā- gatāṁ manaḥsampratibaddhāṁ dharmavedanām avalokayati,",
  "S04n2942:679": "kuśa- lām akuśalāṁ vyākṛtām avyākṛtām |",
  "S04n2942:680": "yadi tābhir vedanābhir manaso vaikṛtyam avacārayati,",
  "S04n2942:681": "sa tadālambanasatambhe baddhvā dhṛtirajjvā,",
  "S04n2942:682": "karmaṇyaṁ kurute yathā naiva vikṛtim āpadyate |",
  "S04n2942:683": "(38) (4.2.26) sa ṣaḍviṣayakāyagatāṁ vedanām avalokayati,",
  "S04n2942:684": "bhikṣuḥ pañcavedanātattvodayadarśinaṁ sthānaṁ nāmārohate |",
  "S04n2942:685": "(4.2.27.1) sa cakṣuḥsaṁsparśajāṁ vedanāṁ jñānapradīpena vimṛ- śati:",
  "S04n2942:686": "“ kā imāṁ vedanāṁ vedayate:",
  "S04n2942:687": "'vedaneyam' iti?",
  "S04n2942:688": "“ (4.2.27.2) sa paśyati:",
  "S04n2942:689": "“manovijñāṇaṁ pratītya,",
  "S04n2942:690": "samutpanneyaṁ vedanā manasaḥ sampratibaddhā manovitarkeṇāpahriyate |",
  "S04n2942:691": "sarvabālapṛthagjanāḥ saṅkalpāgninā dahyante |",
  "S04n2942:692": "nātra kaścit kārako vā vedako vā |",
  "S04n2942:693": "saṁskārapuñja evotpadyate,",
  "S04n2942:694": "saṁskārapuñja eva nirudhyate,",
  "S04n2942:695": "hetupratyaysambaddhaḥ |",
  "S04n2942:696": "“ sa cakṣuḥsaṁsparśajāṁ ve- danāṁ yathāvad anupaśyann anuvidhāvan,",
  "S04n2942:697": "na tayāpahriyate |",
  "S04n2942:698": "cittaṁ na vikampate na suṣirīkriyate nāvilīkriyate |",
  "S04n2942:699": "(4.2.27.3) punar api sa bhikṣuḥ śrotravedanām avalokayati:",
  "S04n2942:700": "“ ko 'yaṁ śrotravedanām:",
  "S04n2942:701": "'vedaneyam' iti vindati vedayati?“ (39)",
  "S04n2942:702": "(4.2.27.4) sa paśyati:",
  "S04n2942:703": "“ manovijñānānusampratibaddheyaṁ śrotra- vedanā,",
  "S04n2942:704": "manasaḥ sampratibaddhā tanniśrayā |",
  "S04n2942:705": "neha kārako vā vedako vā |",
  "S04n2942:706": "pratītyasamutpanneyaṁ śrotravedanā |",
  "S04n2942:707": "neha kārako vā vedako vā syāt |",
  "S04n2942:708": "śūnyaḥ saṁskārapuñjo'yaṁ hetupratyayavaśād utpanno nirudhyate ca |",
  "S04n2942:709": "“ (4.2.27.5) punar api sa bhikṣuḥ ghrāṇavedanām avalokayate:",
  "S04n2942:710": "“ko'yaṁ vindati vedanām:",
  "S04n2942:711": "'vedaneyam' iti?",
  "S04n2942:712": "“ (4.2.27.6) sa paśyati:",
  "S04n2942:713": "“vedanā manovijñānasampratibaddhā,",
  "S04n2942:714": "tadā- lambanā tanniśrayā taddhetukā tatpratyayānubhavalakṣaṇā bha- vati śunyo'yaṁ saṁskārapuñjo na kārakādhiṣṭhito na vedakā- dhiṣṭhitaḥ,",
  "S04n2942:715": "santānānuviddhaḥ pravartate |",
  "S04n2942:716": "“ ghrāṇavedanām avalokayitvā,",
  "S04n2942:717": "“ neha kārako vā vedako vārthāntarabhūtaḥ |",
  "S04n2942:718": "“ (4.2.27.7) punar api sa bhikṣuḥ jihvāvedanām avalokayati:",
  "S04n2942:719": "“ko'yaṁ vindati jihvāvedanām:",
  "S04n2942:720": "'jihvāvedaneyam' iti?",
  "S04n2942:721": "(4.2.27.8) sa paśyati:",
  "S04n2942:722": "“manovijñānasampratibaddheyaṁ jihvāvedanā |",
  "S04n2942:723": "tanniśrayā tatpratibaddhā tadālambanā taddhetuta utpadyate,",
  "S04n2942:724": "tada- dhiṣṭhānā |",
  "S04n2942:725": "neha kārako vā vedako vārthāntarabhūtaḥ |",
  "S04n2942:726": "śūnyaḥ saṁ- skārapuñjo'yaṁ hetupratyayavaśād utpadyate |",
  "S04n2942:727": "“ (40) (4.2.27.9) punar api sa bhikṣuḥ kāyaspraṣṭavyavedanāṁ avalo- kayate:",
  "S04n2942:728": "“ko'yaṁ vindati kāyavedanām:",
  "S04n2942:729": "'vedaneyām' iti ?",
  "S04n2942:730": "“ (4.2.27.10) sa paśyati:",
  "S04n2942:731": "“manovijñānasampratibaddheyaṁ kāya- vedanā |",
  "S04n2942:732": "neha kārako vā vedako vārthāntarabhūto'sti |",
  "S04n2942:733": "śūnyo'yaṁ saṁskārapuñjaḥ pravartate hetupratyayavaśāt |",
  "S04n2942:734": "(4.2.27.11) punar api sa bhikṣur manovedanām avalokayati:",
  "S04n2942:735": "“mano- vedanāṁ ko vindati:",
  "S04n2942:736": "' manovedaneyam' iti?",
  "S04n2942:737": "“ (4.2.27.12) sa paśyati:",
  "S04n2942:738": "“manaḥ pratītya dharmāṁś cotpadyate manovijñānam |",
  "S04n2942:739": "trayāṇāṁ sannipātānāṁ sparśaḥ,",
  "S04n2942:740": "sparśasahajā vedanā |",
  "S04n2942:741": "tadyathā: anekasugandhidravyasamudāyād gandhaḥ śobhana utpadyate |",
  "S04n2942:742": "tasya ca gandhasya bhavahetur nāsty ekaḥ |",
  "S04n2942:743": "tadvad dhe- tupratyayasamudāyāt sarvā vedanā utpadyante,",
  "S04n2942:744": "na kārakādhiṣṭhitā na vedakādhiṣṭhitāḥ |",
  "S04n2942:745": "(4.2.28) “ tadyathā patraṁ ca pratītya,",
  "S04n2942:746": "keśaraṁ ca pratītya,",
  "S04n2942:747": "nāḍiṁ ca pratītya,",
  "S04n2942:748": "kiñjalkaṁ ca pratītya,",
  "S04n2942:749": "padmaṁ nāma puṣpaṁ utpadyate |",
  "S04n2942:750": "tasya ca padmasya hetur eko na vidyate |",
  "S04n2942:751": "tathā cakṣuḥ pratītyā- lambanaṁ ca pratītyākāśaṁ ca pratītya,",
  "S04n2942:752": "manasikāraṁ ca pratīya,",
  "S04n2942:753": "ālokaṁ ca pratītya,",
  "S04n2942:754": "cakṣuḥsaṁsparśajā vedanā utpadyate |",
  "S04n2942:755": "cakṣur- jātīyā cakṣuḥsanniśrayā vedanā naikajātīyānekadravyāneka- sambhavā na kūṭasthā na nirmitā |",
  "S04n2942:756": "“ (4.2.29) sa yathā yathā tattvānveṣī bhikṣur bhavati,",
  "S04n2942:757": "tathā tathāsya śuklā dharmāḥ prādurbhavanti |",
  "S04n2942:758": "tadyathā ikṣurasaḥ sthālyāṁ cito 'gninā kvāthyate |",
  "S04n2942:759": "tasya prathamo malo dravako bhavati phāṇi- tasañjñako |",
  "S04n2942:760": "malino guḍo dvitīyaḥ kvātho guḍasañjñakaḥ śuklataro (41)",
  "S04n2942:761": "bhavati tṛtiyaḥ śuklataro bhavati |",
  "S04n2942:762": "evaṁ yathā yathā kvā- thyate ikṣurasaḥ,",
  "S04n2942:763": "tathā tathā nirmalataro bhavati |",
  "S04n2942:764": "evam eva ālamb- anasthālyāṁ jñānāgninā paritāpitacittasantānekṣurasaṁ kvātha- yati |",
  "S04n2942:765": "tasya phāṇitasadṛśaḥ prathamadhyānalābho bhavati |",
  "S04n2942:766": "guḍa- sadṛśaḥ śuklataro'sya dvitīyo dhyānalābho bhavati |",
  "S04n2942:767": "śarkarasa- dṛśo'sya tṛtīyadhyānalābho bhavati |",
  "S04n2942:768": "evam eva yathā bhikṣuś citta- santānaṁ jñānāgninā kvāthayate,",
  "S04n2942:769": "tathā tathānāsravā dharmāḥ śuklatarā vimalatarā niṣkalmaṣatarā utpadyante,",
  "S04n2942:770": "saṁsāravimukhāḥ śuklā vigatamalā dhautā utpadyante |",
  "S04n2942:771": "(4.2.30) punar api sa bhikṣuḥ tāṁ vedanām anyena prakāreṇa sūkṣmatarām avalokayate:",
  "S04n2942:772": "sūkṣmaudārikā cakṣuḥsaṁsparśajā malā mohasahīyā amukasya sattvasya vedanā utpannā |",
  "S04n2942:773": "sā amu- kayā audārikayā vedanayā upahatā,",
  "S04n2942:774": "sāvaśeṣā kṛtāvalīnā |",
  "S04n2942:775": "evaṁ śro- travedanā ghrāṇavedanā jihvāvedanā kāyamanovedanā |",
  "S04n2942:776": "(42) (4.2.31) tasyaivaṁ ghaṭamānasya bhikṣor yujyamānasya māra- sainyaṁ vidhamamānasya hṛṣṭataramanaso bhaumā yakṣā āntarī- kṣāṇāṁ yakṣāṇām abhinivedayanti |",
  "S04n2942:777": "te ca bhaumā yakṣā antarīkṣa- carāś ca yakṣāś caturṇāṁ mahārājñām abhinivedayanti |",
  "S04n2942:778": "te ca bhaumā yakṣās te cāntarīkṣacarā yakṣās te ca catvāro mahārājānaś cāturmahārājakāyikānāṁ devānām abhinivedayanti |",
  "S04n2942:779": "te ca bhaumā yakṣāḥ,",
  "S04n2942:780": "te cāntarīkṣacarā yakṣās te ca catvāro mahārājānas te ca cāturmahārājakāyikā devāḥ śakrasya abhinivedayanti |",
  "S04n2942:781": "tridaśe- śvaro'yaṁ śakro'pi devarāja airāvaṇam āruhya,",
  "S04n2942:782": "prītataramanā yāmānāṁ devānām abhinivedayati.... pūrvavat..... ( 4.2.32)",
  "S04n2942:784": "te'pi tuṣṭā yamā devāḥ śakrasyāntikāt,",
  "S04n2942:785": "nānāvarṇaratna- dharā divyamālyagandhavibhūṣitaśarīrā nānāvidhyānā iṣṭaśabda- sparśarasarūpagandhā naṣṭopamasaukhyāḥ prahṛṣṭāḥ satvarā deva- nikāyāḥ |",
  "S04n2942:786": "tuṣiteṣu catvāriṁśadyojanasahasrāṇi saptaratnamayair mandirair uddyotitaṁ vividhavimānaṁ nagaraṁ mānasasaṅ- kalpaṁ nāma |",
  "S04n2942:787": "tatra bodhisattvavīthī daśayojanasahasrāṇi nirā- sravaratir nāmnā |",
  "S04n2942:788": "tasyāṁ bhagavān maitreyaḥ prativasati sanni- kṛṣṭair bodhisattvaśataiḥ pañcabhiḥ |",
  "S04n2942:789": "tasya ca tuṣṭataramanaso yāmā devā nivedayanti,",
  "S04n2942:790": "pṛthivyāṁ jānumaṇḍalena praṇipatyaikāṁśena divyāni vāsāṁsi kṛtvā śirogatenāñjalinā yathā: “deva,",
  "S04n2942:791": "jambudvīpāt karmabhūmisanniśrayād amuṣmād grāmād amuṣmād viṣayād (43)",
  "S04n2942:792": "amuṣmān nigamād amuṣmāt kulād amukaḥ kulaputraḥ keśaśma- śrūṇy avatārya kāṣāyāṇi vāsāṁsy ācchādya,",
  "S04n2942:793": "śraddhayā āgārād anagārikāṁ pravrajitaḥ,",
  "S04n2942:794": "sa caran ghaṭan paryupāsamāno gurūn,",
  "S04n2942:795": "nirāsravakuśalatattvānveṣī ' vedanātattvadarśinaṁ' nāma caturthaṁ bhūmyantaram ārūḍho vidhvaṁsati mārapakṣam,",
  "S04n2942:796": "dṛḍhīkurute sad- dharmasetum,",
  "S04n2942:797": "prakāśayati śuklān dharmān |",
  "S04n2942:798": "mandībhavati māra- pakṣaḥ |",
  "S04n2942:799": "prabalībhavati devapakṣaḥ |",
  "S04n2942:800": "te vayaṁ devānām abhini ve- dayāmaḥ |",
  "S04n2942:801": "“ (4.2.33) tac chrutvā maitreyo yāmānāṁ devānāṁ sakāśāt,",
  "S04n2942:802": "“prabalī- bhavati devapakṣaḥ,",
  "S04n2942:803": "“ kathayati yathā:",
  "S04n2942:804": "“prahṛṣṭo'smi,",
  "S04n2942:805": "devāḥ,",
  "S04n2942:806": "yad dhīyate mārapakṣaḥ,",
  "S04n2942:807": "abhyuccīyate saddharmapakṣaḥ |",
  "S04n2942:808": "praśithilī- kriyante kleśāḥ |",
  "S04n2942:809": "vidrāvyate mārasainyam |",
  "S04n2942:810": "“ ( II-5.1 ) ( 5.1.1)",
  "S04n2942:812": "punar api yogācāra ādhyātmike dharme dharmānupaśyī viha- rati:",
  "S04n2942:813": "katham asau bhikṣuḥ ṣaḍ vedanākāyān yathāvad dṛṣṭvā saṅkṣepeṇa vedanāskandhabhūmibhāgena,",
  "S04n2942:814": "pañcamaṁ bhūmyanta- ram ārohati ? (44)",
  "S04n2942:815": "(5.1.2) punar api sa bhikṣur vedanātattvadarśī ṣaḍvedanākāyakṛta- karmāntaḥ sañjñāskandhaṁ sampravibhajati nimittīkaroti:",
  "S04n2942:816": "“kata- raṁ bhūmyantaraṁ sañjñāsahāyo'yaṁ śukladharmaviviktacārī sañcintayan,",
  "S04n2942:817": "hitāhitaviviktacārī sañjñāyāḥ sañjñī syāt?",
  "S04n2942:818": "“ (5.1.3) sa nimittīkaroti śukladharmanimittam |",
  "S04n2942:819": "ādita eva dharmān pravibhajati:",
  "S04n2942:820": "“kathaṁ sanidarśanasapratighālambanānām ada- rśanāpratighasañjñā utpādyate?",
  "S04n2942:821": "“ sa viviktatarāṁ tām sañjñām ālo- kayati |",
  "S04n2942:822": "sa tayā sañjñayā nimittam ālambate ekādaśaprakāraṁ rūpam |",
  "S04n2942:823": "tadyathā: dīrghaṁ hrasvaṁ caturaśraṁ maṇḍalaṁ trikoṇaṁ nīlaṁ pītaṁ lohitāvadātamāñjiṣṭham |",
  "S04n2942:824": "(5.1.4.1) tatra dīrghīkurute sañjñānimittam:",
  "S04n2942:825": "“dīrgho bata saṁsāro bālānāṁ mandabuddhīnām anavarāgraḥ |",
  "S04n2942:826": "janmamaraṇakarmaphala- cyutyupapattipriyaviprayogaśītoṣṇakṣutpipāsāśramaglāniparapreṣya- paribhavadāsabhāvaparasparabhakṣaṇānicayabhūtaḥ sarvānartha- bhūto'yam aparimitadurviṣahaḥ |",
  "S04n2942:827": "aparimitaśatasa hasrakoṭīna- yutair dehavāgmanasasamutthair duṣkarakṛtaiḥ karmaviśeṣair alaṅ- kṛtā viḍambitā asakṛd asakṛd bālapṛthagjanāḥ |",
  "S04n2942:828": "(45) (5.1.4.2) “tatra manuṣyabhūtānāṁ paryeṣṭivyasanaparavañcanā- kūṭamānavyavahāravāṇijyarājakulasevāsamudraprapātapravāsakala- hakṛṣipaśupālyamlecchajanmamithyādṛṣṭivikalendriyasaddharmavi- rahabuddhotpādavirahitapratyayavaikalyākṣana madyapānādattādā- namṛṣāvadakāmamithyācārābhidhyāvyāpādānṛtapiśunaparuṣābaddha- pralāpavyāsaktamanasāṁ dīrgho'yaṁ saṁsāraḥ,",
  "S04n2942:829": "“ sañjñānimitam anulambati |",
  "S04n2942:830": "(5.1.4.3) dīrghaḥ saṁsāro devānāṁ,",
  "S04n2942:831": "sañjñānimittam anulaṁbati:",
  "S04n2942:832": "“ viṣayaviṣayaprasakteṣṭaśabdarasasparśagandharāgadveṣamohapra- mādastrīvyasanapārijātakacaitrarathavanopavanataḍāgapadminyā- krīḍāgandhapuṣpasudhārasavividhakrīḍāhāravihāraprasaktacandana- divyasrakcūrṇānulepana māndārapuṣpadivyavāditragandharvagīta- prasaktacetasāṁ saddharmavimukhānāṁ dīrghaḥ saṁsāro devā- nāṁ |",
  "S04n2942:833": "“ (5.1.4.4) pretānāṁ api dīrghaḥ saṁsāraḥ sañjñānimittam anulambati:",
  "S04n2942:834": "“duḥkṛtakarmagāmināṁ kṣutpipāsāśramadaurbalyāgnivṛṣṭiprapata- nasūcīkaṇṭhaparvatakukṣi kabhallikāsañjāterṣyāmātsaryaparaspara- (46)",
  "S04n2942:835": "śastranikṛntanatamomayaśvabhraprapatananadītaḍāgotsasaranirdhā- vitānāṁ yamapuruṣāsiyaṣṭikuddālaprahāraprahataduḥkhānāṁ vānta- niṣṭhīvitāśānām anekavarṣaśatasahasrasañjātāhāradaurviṣahyavivi- dhaduḥkhāsrupatanasañjātadurdinakeśasañchannamukhagātrāṇāṁ kṛmiśatasahasravyāptaśarīraṁ sarvavyādhinikarabhūtaśarīram udva- hamānānāṁ dīrghasaṁsāraprapannānām āyasaiḥ kākaiḥ pradīpta- tuṇḍair uddhṛtanayanānāṁ vanadāvadagdhapādapasadṛśānāṁ parair ākramya paraspareṇa bhakṣyamāṇānāṁ ṣaṭtriṁśadyojanaśatasaha- srakoṭikāntāraprapannānām anāthānāṁ kṣutpipāsāgnidagdha- śarīrāṇāṁ tamasi majjamānānāṁ pretānāṁ saddharmaśravaṇa- vimukhānāṁ mithyādṛṣṭivañcitānāṁ dīrghaḥ saṁsāraḥ,",
  "S04n2942:836": "“ sañjñāni- mittam upalabhyate |",
  "S04n2942:837": "(5.1.4.5) “ parasparabhakṣaṇāgamyāgamyājñānavimukhānāṁ jala- carāṇāṁ nityaṁ pipāsārditānāṁ ( (",
  "S04n2942:839": "pariśuṣkahṛdayagrahaṇabhītānāṁ śiśumāralubdhakodratimitimiṅgilakumbhīranakramakaraśukti- śaṅkhapramukhānāṁ nityaṁ parasparasthūlasūkṣmabhakṣaṇatatpa- rāṇāṁ vāgurāvarohaṇagrahaṇabhītānām,",
  "S04n2942:840": "tathā sthalacarāṇāṁ mṛga- mahiṣavarāhanāgarājavṛṣabhāśvakharagavayarururikṣagaṇḍakapra- (47)",
  "S04n2942:841": "bhṛtīnāṁ vividhaduḥkhabandhanaśastramāraṇavyādhijarāmara- ṇaparasparapīḍāśatasahasrārditā))nām,",
  "S04n2942:842": "tathāntarīkṣacarāṇāṁ kāko- lūkahaṁsabarhikukkuṭakoyaṣṭikapārāpatakapotadātyūhavāsaśatapa- trachāyāvalīnajīvajīvakasampātaparabhṛtānām anyeṣāṁ ca śaku- nijātīnām,",
  "S04n2942:843": "vaiṣavadhabandhanaśastrakṣutpipāsāparasparabhakṣaṇa- śītoṣṇapīditānāṁ tristhānagatānāṁ sthalajalajāntarīkṣacarāṇāṁ tiryag- gatānāṁ dāruṇapratibhayānāṁ dīrghaḥ saṁsāraḥ,",
  "S04n2942:844": "“ sañjñānimittam ālambati |",
  "S04n2942:845": "(5.1.4.6) “ tathā sañjīvanakālasūtrasaṅghātarauravamahārauravatapa- napratāpanāvīcisotsedheṣu paramadurvicintyamanānekaśatasahasra- pratibhayāgniśastraprapātavaitaraṇīlohitapravilīnāṅgapratyaṅgānām asipattrapra veśāṅgārapratyanubhavanakṣāranadīprapātapradīpta- bhūmisaṅkramaṇakāraṇāvyayadhūmadahanakharāsadṛśānekaprakā- radurviṣahakāraṇāpīḍitānā nārakeyāṇāṁ dīrghaḥ saṁsāraḥ,",
  "S04n2942:846": "“ sañ- jñānimittam ālambati |",
  "S04n2942:847": "(5.1.4.7) sa bhikṣuḥ sañjñāskandhapravicārī sanidarśanaṁ saprati- ghaṁ dīrgharūpaṁ- karmaphalahetunidānālambane satyacatuṣṭaye- nānāprakārayojanaśatasahasrāṇy api gatigatān sattvān avalokayati (48)",
  "S04n2942:848": "nimittayati vibhajayati |",
  "S04n2942:849": "nidānālambanaṁ sañjñāpradīpitaṁ paśyati,",
  "S04n2942:850": "saṁsārāc codvijati |",
  "S04n2942:851": "(5.1.5.1) punar api yogācāra ādhyātmike dharme dharmānupaśyī viha- rati:",
  "S04n2942:852": "katham asau bhikṣur hrasvaṁ vibhajate sākṣīkurute?",
  "S04n2942:853": "sa paśyati śrutamayena jñānena divyena vā cakṣuṣā: sa bhikṣuḥ,",
  "S04n2942:854": "mārasainyaṁ vidrāvayan,",
  "S04n2942:855": "kathaṁ hrasvaṁ vibhajati?",
  "S04n2942:856": "(5.1.5.2) “ hrasvaḥ saṁsāro vrataniyamadānaśilajñānācāraguru śu- śrūṣā-ṛjumanobhirāmasamyagdṛṣṭimātṛpitṛgauravabuddhadharmadarśa- naśravaṇācāryopāsanāśaṭhacaryāniratānāṁ viratānāṁ kūṭamāna- vañcanāt kalyāṇamitracāritryāḍhya-ṛjumanodayākārpaṇyālaṅkṛtadeha- vāṅmanasālaṅkṛtahṛdayānāṁ manuṣyāṇāṁ hrasvaḥ saṁsāraḥ,",
  "S04n2942:857": "“ sañjñānimittam ālambati |",
  "S04n2942:858": "(5.1.5.3) “tathā pramāde hy upapanne ye te nandanavaibhrājatā- caitraratha pārijātakopavanataḍāgapadminīvividhacandanahāropahā- ropaśobhitakalpavṛkṣanadīprasravaṇavanasuddhāhāraviśeṣān ma- rṣayitvā,",
  "S04n2942:859": "ye vividhāhāravihārā dhyānādhyayanasādhudarśanādhya- yanadānadamasaṁyamabrahmacaryaśāntendriyaparimitabhāṣyavaca- nadharmalolupaśāntāhāravihārā ye devāḥ,",
  "S04n2942:860": "hrasvas teṣāṁ saṁsāraḥ |",
  "S04n2942:861": "“ (49) (5.1.5.4) “ yathoktā duḥkhavividhakṣutpipāsāpariśuṣka vadanādī- navā dāvāgnidāhāvalīḍhatanūruhavadanadavadagdhapādapasadṛśa- dehā ye,",
  "S04n2942:862": "te duḥkhamaraṇam agaṇayitvā,",
  "S04n2942:863": "ye kṣaṇam api prasa- nnendriyā hrasvaprasādā buddhadharmasaṅgheṣu,",
  "S04n2942:864": "hrasvas teṣāṁ saṁsāraḥ,",
  "S04n2942:865": "“ sañjñānimittam anulambati |",
  "S04n2942:866": "(5.1.5.5) “ parasparabhakṣaṇatarjanatāḍanaśītoṣṇadurdinabhayabhītās te,",
  "S04n2942:867": "yadi śaknuvanti,",
  "S04n2942:868": "kṣaṇaviṣkambham agaṇayitvā,",
  "S04n2942:869": "kṣaṇam apy ekaṁ cittaprasādaṁ buddhadharmasaṅghaṁ prati kartum,",
  "S04n2942:870": "hrasvas teṣāṁ tiryakṣu saṁsāraḥ,",
  "S04n2942:871": "“ sañjñānimittam anulambati |",
  "S04n2942:872": "(5.1.5.6) “sañjīvanakālasūtrasaṅghātarauravamahārauravatapanapra- tāpanāvīcipramukheṣu narakeṣu upapannā ye nānāvikāraparama- duḥkhapīḍitās tad duḥkham agaṇayitvā,",
  "S04n2942:873": "kṣaṇam api cittaṁ prasā- dayanti śīlaṁ prati,",
  "S04n2942:874": "hrasvas teṣāṁ saṁsāro nārakeyānām,",
  "S04n2942:875": "“ sañjñā- nimittam anulambati |",
  "S04n2942:876": "sa evaṁ hrasvaṁ cintayati saṁsāre |",
  "S04n2942:877": "(5.1.6) keṣāṁ caturasraḥ saṁsāraḥ?",
  "S04n2942:878": "sa paśyati: “uttarakauravāṇāṁ ca puruṣāṇāṁ nirmamanirahaṅkāraniyatordhvagāmināṁ catura- sras teṣu saṁsāraḥ,",
  "S04n2942:879": "“ sañjñānimittam anulambati |",
  "S04n2942:880": "(50) (5.1.7) “narakapretatiraścām ajñānaparivartināṁ na saccittānu- vartināṁ maṇḍalaḥ saṁsāraḥ,",
  "S04n2942:881": "“ sañjñānimittam anulambati |",
  "S04n2942:882": "(5.1.8) “śubhāśubhāvyākṛtāmiśrakarmaṇāṁ narakadevavyāmi- śrāṇāṁ manuṣyeṣūpapannānāṁ - tatrāśubhena karmaṇā narakeṣu,",
  "S04n2942:883": "śubhena karmaṇā deveṣu,",
  "S04n2942:884": "vyāmiśreṇa manuṣyeṣu - trikarmopagā ye tristhānajātijāḥ,",
  "S04n2942:885": "trikoṇas teṣu saṁsāraḥ,",
  "S04n2942:886": "“ sañjñānimittam anu- lambati |",
  "S04n2942:887": "(5.1.9) “cāturmahā rājakāyikās tridaśā yāmāḥ paranirmitava- śavartikarmasadṛśopapannā devabhyaś cyutā deveṣūpapadyante,",
  "S04n2942:888": "manuṣyebhyaś cyutā ye manuṣyeṣv evopapadyante nākṣaṇabhūmiṣu,",
  "S04n2942:889": "maṇḍalas teṣāṁ saṁsāraḥ,",
  "S04n2942:890": "“ sañjñānimittam anulambati |",
  "S04n2942:891": "(51) (5.1.10) “ nīlāśubhakarmaparigṛhītā nārakeyāḥ |",
  "S04n2942:892": "te hi tamomayeṣu narakeṣu majjanti,",
  "S04n2942:893": "“ sañjñānimittam anulambati |",
  "S04n2942:894": "(5.1.11) “pītavarṇakarmasaṅgṛhītāḥ pretāḥ |",
  "S04n2942:895": "te hi parasparadroha- tāḍanatarjanatatparāḥ pretāḥ,",
  "S04n2942:896": "“ sañjñānimittam anulambati |",
  "S04n2942:897": "(5.1.12) “lohitakarmasaṅgṛhītās tiryañcaḥ |",
  "S04n2942:898": "te hi parasparabhakṣa- ṇalohitatatpriyāḥ,",
  "S04n2942:899": "“ sañjñānimittam anulambati |",
  "S04n2942:900": "(5.1.13) “śuklavarṇakarmasaṅgṛhītā devamanuṣyā hi kuśala- śubhakarmapathā ratnamayena mūlyena devamanuṣyopapattiṁ pari- gṛhnanti |",
  "S04n2942:901": "cyavamāne deve anye devāḥ kathayanti:",
  "S04n2942:902": "' sugatiṁ manu- ṣyalokaṁ gaccha |",
  "S04n2942:903": "' tathā mriyamāṇaḥ,",
  "S04n2942:904": "jñātimitrakalatrāḥ sabāṣpa- nayanadurdinamukhāḥ kathayanti:",
  "S04n2942:905": "'sugatiṁ manuṣyalokam,",
  "S04n2942:906": "priya,",
  "S04n2942:907": "gacchāsmān tyaktvā,",
  "S04n2942:908": "“' sañjñānimittam anulambati |",
  "S04n2942:909": "(5.1.14) sa evaṁ cintayati:",
  "S04n2942:910": "“tat prāpya manuṣyatvam,",
  "S04n2942:911": "yo na kuśala- dānaśīlajñānāya ghaṭate,",
  "S04n2942:912": "sa vañcito narakapretatiryagnatyāṁ bhra- mati karmapathasañcito bāliśaḥ pṛthagjanaḥ |",
  "S04n2942:913": "“ (5.1.15) sa bhikṣur vedanātattvadarśī sañjñāskandhayoniśomanas- kārālambanatattvadarśī tattvam evānveṣate: (52)",
  "S04n2942:914": "(5.1.16) cakṣuś ca pratītya rūpaṁ cotpadyate cakṣurvijñānam |",
  "S04n2942:915": "tra- yāṇāṁ sannipā tānām sparśaḥ |",
  "S04n2942:916": "tatra sañjñāṁ vibhajate |",
  "S04n2942:917": "rūpaṁ dṛṣṭaṁ śobhanam aśobhanaṁ sannikṛṣṭaviprakṛṣṭadīrghahrasva- caturasramaṇḍalāvadātatrikoṇaṁ rūpasaṁsthānam,",
  "S04n2942:918": "sañjñāṁ saṁ- vibhajati nimittīkaroti nidānam avekṣate |",
  "S04n2942:919": "skandhadhātvāyatana- nidānaṁ sañjñīkurute vibhajati |",
  "S04n2942:920": "śubhāśudhakarmavipākasaṁvi- bhāgaṁ sākṣīkurute |",
  "S04n2942:921": "hetuyuktam avalambati |",
  "S04n2942:922": "ahetuyuktam ava- buddhvā,",
  "S04n2942:923": "vivarjayati |",
  "S04n2942:924": "hitāhitatadvilakṣaṇam atītaṁ sañjñā- payato (",
  "S04n2942:925": "duḥkaraṁ .... pūrvavat .....“ sañjñāyāṁ sañjñāpayati:",
  "S04n2942:926": "“yadi sañjñā na syāt,",
  "S04n2942:927": "smṛtir api na syāt |",
  "S04n2942:928": "sā hi smṛtiḥ sañjñāpratibaddhā,",
  "S04n2942:929": "tadā- lambanā tatpratyayā |",
  "S04n2942:930": "tadyathā pradīpaprabhā pradipapratyayā,",
  "S04n2942:931": "tannidānā taddhetukā |",
  "S04n2942:932": "evam eva me smṛtiḥ sañjñāhetukā sañjñāprabhavā sañjñādhipatiḥ |",
  "S04n2942:933": "“ sa pañcamaṁ bhūmyanta- raṁ ārohati sa bhikṣuḥ sañjñāsparśaṁ nāma |",
  "S04n2942:934": "sañjñāpayati) )",
  "S04n2942:936": "sadbhūtato devānāṁ saukhyaṁ tatra na saṁhṛṣyate,",
  "S04n2942:937": "nārake- yānāṁ karmakṛtaduḥkhaṁ tato'pi na bibheti |",
  "S04n2942:938": "(53) (5.1.17) sa samadarśī kalyāṇajātarūpasadṛśasañjñī bhikṣus tām eva sañjñām anyena prakāreṇāvalokayati |",
  "S04n2942:939": "sa sañjñāvinirmuktam anyapuruṣaṁ mṛtam avalokayati:",
  "S04n2942:940": "“kimpratyayeyaṁ mama sañjñā,",
  "S04n2942:941": "kiṁhetukā kinnidānā?",
  "S04n2942:942": "“ sa paśyati: “pratītyasamutpanneyaṁ mama sañjñā pratyayasāmagryatayaivotpadyate |",
  "S04n2942:943": "tannirodhān niru- dhyate |",
  "S04n2942:944": "(54) (5.1.18) “yathā candra masaṁ ca pratītya,",
  "S04n2942:945": "candrakāntamaṇiṁ ca pratītya,",
  "S04n2942:946": "candrakāntamaṇer udakaṁ prasannaṁ prādurbhavati |",
  "S04n2942:947": "evam eva nidānapratyayāṁś ca pratītya,",
  "S04n2942:948": "sañjñā niṣpadyate |",
  "S04n2942:949": "neyaṁ sañjñā nirhetukā,",
  "S04n2942:950": "na kārekena kṛtā,",
  "S04n2942:951": "na vedakena,",
  "S04n2942:952": "na yādṛcchikīyā utpa- dyate |",
  "S04n2942:953": "“ (5.1.19) sa tattvata eva bhikṣur anveṣate sañjñāskandham |",
  "S04n2942:954": "sa sañ- jñātattvadarśī,",
  "S04n2942:955": "sa udayavyayatattvajñaḥ sūkṣmatarakramānveṣī |",
  "S04n2942:956": "nadī- kūlasrotaḥpravṛttasañjñā kuśalam utpadyamānā,",
  "S04n2942:957": "pratyayanidāna- vaśad akuśalapariṇāmā |",
  "S04n2942:958": "akuśalam utpadyamāna,",
  "S04n2942:959": "pratyayanidāna- vaśāt kuśalapariṇāmā |",
  "S04n2942:960": "jātā sā punaḥ pratihatā cittamarkaṭena,",
  "S04n2942:961": "avyākṛtā jātā |",
  "S04n2942:962": "pariṇāmasukham avekṣyate |",
  "S04n2942:963": "nirāsravasukheṣu sukhasañjñī,",
  "S04n2942:964": "sukhe cāsañjñī:",
  "S04n2942:965": "“tasyām eva sukhāyāṁ parīttasañjñāḥ |",
  "S04n2942:966": "“ (5.1.20) kathaṁ kuśalaskandhadhātvāyatananirodhodayadarśī na vedanāyām abhisaṁrajyate?",
  "S04n2942:967": "na vedanāstaṅgamanena sañjñāyām abhiramate |",
  "S04n2942:968": "na sañjñāstaṅgamanena saṁskārāṇām udayam abhi- rocate,",
  "S04n2942:969": "na sthitiṁ na vyayaṁ nānyathātvam |",
  "S04n2942:970": "na vijñānasyodayam (55)",
  "S04n2942:971": "abhirocate,",
  "S04n2942:972": "na stithiṁ na bhaṅgaṁ nānyathā bhāvam |",
  "S04n2942:973": "evam ayaṁ skandhatattvajño bhikṣur na mārasya viṣaye vasati |",
  "S04n2942:974": "sa rāga- dveṣamohair nābādhyate |",
  "S04n2942:975": "na nityasukhaśucyātmakadarśī bha- vati |",
  "S04n2942:976": "na saṁsāriṇyā jālinyā saṁsāra iṣṭaśabdasparśarūpagandha- rasamayaiḥ pāśair badhyate |",
  "S04n2942:977": "na naṣṭasmṛtir bhavati |",
  "S04n2942:978": "sa smṛty- upasthitivijānakaḥ śakta āsravakṣayāya nirvāṇābhimukhāya gantum | ||",
  "S04n2942:980": "bhavanti cātra gāthāḥ ||",
  "S04n2942:981": "mandavīryakusīdānāṁ bhikṣūṇāṁ darśanāya yaḥ |",
  "S04n2942:982": "nodyogābhirato nityaṁ bhikṣur bhavati tādṛśaḥ ||",
  "S04n2942:983": "(5.1.21.1) na śayyāsanasambhojī bhikṣur buddhena bhāṣitaḥ |",
  "S04n2942:984": "kausīdyābhirato yas tu nāsau kalyāṇam arhati ||",
  "S04n2942:985": "(5.1.21.2) (56) kleśāṇāṁ mūlam ekaṁ h i kausīdyaṁ yasya vidyate |",
  "S04n2942:986": "kausīdyam ekaṁ yasyāsti tasya dharmo na vidyate |",
  "S04n2942:987": "kevalaṁ vastramātreṇa 'bhikṣuḥ sa' iti kathyate ||",
  "S04n2942:988": "(5.1.21.3) nādhyetavye matir yasya na dhyāne nāsravakṣaye |",
  "S04n2942:989": "kevalaṁ kuhamātreṇa bhikṣur bhavati sādṛśaḥ ||",
  "S04n2942:990": "(5.1.21.4) vihārārāmanirato na rato dharmagocare |",
  "S04n2942:991": "strīmadyalolupamatir na bhikṣus tādṛśo bhavet ||",
  "S04n2942:992": "(5.1.21.5) yo mārabandhanacchettā cchettā pāpasya karmaṇaḥ |",
  "S04n2942:993": "sa bhikṣur deśito buddhair na bhoktā saṅghagocare ||",
  "S04n2942:994": "(5.1.21.6) (57) varam āśīviṣaviṣaṁ kvathitaṁ tāmram eva vā |",
  "S04n2942:995": "bhuktaṁ syān na tu duḥśīlaiḥ sāṅghikaṁ pānabhojanaṁ ||",
  "S04n2942:996": "(5.1.21.7) yo hi nārhati piṇḍāya nāsau piṇḍāya kalpyate |",
  "S04n2942:997": "yasya piṇḍīkṛtāḥ kleśā nārakāya sa kalpyate ||",
  "S04n2942:998": "(5.1.21.8) yena vāntā hatāḥ kleśāḥ sarpā iva bileśayāḥ |",
  "S04n2942:999": "sa bhikṣuḥ piṇḍabhojī syān na strīdarśanatatparaḥ ||",
  "S04n2942:1000": "(5.1.21.9) bandhakaṁ yadi cātmānaṁ kṛtvā pāpeṣu rajyate |",
  "S04n2942:1001": "kathaṁ sa bhikṣur vijñeyaḥ saṅgharatnapradūṣakaḥ ||",
  "S04n2942:1002": "(5.1.21.10) yasyeṣṭau lābhasatkārau viṣayā yasya saṁmatāḥ |",
  "S04n2942:1003": "nārīdarśanatatkāṅkṣī na bhikṣur na gṛhī śaṭhaḥ ||",
  "S04n2942:1004": "(5.1.21.11) (58) dagdhaṁ kleśavanaṁ yair hi vanaṁ dagdhaṁ yathāgninā |",
  "S04n2942:1005": "te dvijās te ca kalyāṇā na raktāḥ pānabhojane ||",
  "S04n2942:1006": "(5.1.21.12) nityaṁ grāmotsukā gantuṁ nityaṁ snānotsukāḥ śaṭhāḥ |",
  "S04n2942:1007": "parātmavañcakā mūḍhā mūḍhāḥ saddharmavartmani ||",
  "S04n2942:1008": "(5.1.21.13) araṇye śāntamanaso nityaṁ dhyānaparāyaṇāḥ |",
  "S04n2942:1009": "te dvijās te ca kalyāṇāḥ kalyāṇapathagocarāḥ ||",
  "S04n2942:1010": "(5.1.21.14) ramaṇīyāṇy araṇyāni na cātra ramate manaḥ |",
  "S04n2942:1011": "vītarāgātra raṁsyante na tu kāmagaveṣiṇaḥ ||",
  "S04n2942:1012": "(5.1.21.15) (59) sāṅkathayābhirato yas tu rato viṣayatṛṣṇayā |",
  "S04n2942:1013": "na yāsyati puraṁ śāntaṁ yatra mṛtyur na vidyate ||",
  "S04n2942:1014": "(5.1.21.16) rājasevī sumṛṣṭāśī madyapaḥ krodhanaḥ sadā |",
  "S04n2942:1015": "bhikṣunāmnā vañcayate dāyakān ṛtacetasaḥ ||",
  "S04n2942:1016": "(5.1.21.17) upāyam abhyupādāya rāja dvārāśritā hi ye |",
  "S04n2942:1017": "saṁrabdhā gṛhibhiḥ sārdhaṁ yannāśād vanam āśritāḥ ||",
  "S04n2942:1018": "(5.1.21.18) tatsvāsthyam eva puṣṇanti vāntāśais taiḥ samā matāḥ |",
  "S04n2942:1019": "putradāraṁ parityajya ye śantaṁ vanam āśritāḥ || (5.1.21.19) (60) ( 5.1.22)",
  "S04n2942:1022": "sa bhikṣur etān doṣān prahāya,",
  "S04n2942:1023": "tattvadarśanatatparo rūpā- diskandhatattvadarśī mokṣāya ghaṭate carati,",
  "S04n2942:1024": "paripṛcchati gurum |",
  "S04n2942:1025": "mārgāmārgatattvajña āryāṣṭāṅgena mārgeṇa taṁ mokṣapuram anveṣamāṇaḥ,",
  "S04n2942:1026": "mārgārambhaśīlaḥ samadarśī nirmalacittaḥ śānta- cittas tam eva mārgam āsevate bhāvayate bahulīkurute |",
  "S04n2942:1027": "(5.1.23) tasyāsya kuśalānāsravakarmapathasaṁyuktasya “hīyate mārapakṣaḥ |",
  "S04n2942:1028": "vardhate saddharmapakṣaḥ,",
  "S04n2942:1029": "“ iti jñātvā,",
  "S04n2942:1030": "bhaumā yakṣā antarīkṣacarāṇāṁ yakṣāṇāṁ abhinivedayanti |",
  "S04n2942:1031": "(5.1.24) te'pi caturṇāṁ mahārajñāṁ abhinivedayanti |",
  "S04n2942:1032": "te'pi catvāro mahārājānaḥ.... pūrvavad yāvat ..... tuṣitasaṁsthitasya maitreyasyā- bhinivedayanti yāmā devāḥ |",
  "S04n2942:1033": "tuṣite tato'py eko bodhisattvo 'tīvānandatatparaḥ paranirmitavaśavartināṁ devānām abhinive- dayati:",
  "S04n2942:1034": "“amuko jambūdvīpāt kulaputraḥ keśaśmaśrūṇy avatārya kāṣāyāṇi vāsāṁsy ācchādya .... pūrvavat ......“ atha tuṣṭataramanasaḥ paranirmitavaśavartino devāḥ: “ ...... pūrvavat ....“ (61)",
  "S04n2942:1035": "(5.2.1) punar api yogācāra ādhyātmike dharme dharmānupaśyī viharati:",
  "S04n2942:1036": "kathaṁ sa bhikṣuḥ pañcamaṁ bhūmyantaram ārohoti?",
  "S04n2942:1037": "sa paśyati śrutamayena jñānena divyena vā cakṣuṣā:",
  "S04n2942:1038": "(5.2.2) daśa rūpīṇy āyatanāṇy avalokayati |",
  "S04n2942:1039": "katarāṇi daśa?",
  "S04n2942:1040": "tadyathā: cakṣurāyatanaṁ rūpāyatanaṁ śrotrāyatanaṁ śabdāyatanaṁ ghrāṇā- yatanaṁ gandhāyatanaṁ jihvāyatanaṁ rasāyatanaṁ kāyāyatanaṁ sparśāyatanaṁ ca |",
  "S04n2942:1041": "etāni rūpiṇy āyatanāni |",
  "S04n2942:1042": "(5.2.3.1) atrāvalokayati:",
  "S04n2942:1043": "“kathaṁ mama cakṣurāyatanaṁ pratītya,",
  "S04n2942:1044": "rūpāyatanaṁ ca pratītya,",
  "S04n2942:1045": "sañjñā bhavati?",
  "S04n2942:1046": "“ (5.2.3.2) sa paśyati:",
  "S04n2942:1047": "“cakṣuḥ pratītya,",
  "S04n2942:1048": "rūpaṁ ca pratītya,",
  "S04n2942:1049": "cakṣur- vijñānam utpadyate |",
  "S04n2942:1050": "trayāṇāṁ sannihitāt sparśaḥ,",
  "S04n2942:1051": "sparśasahajā vedanāsañjñācetanā |",
  "S04n2942:1052": "tatra yā vedanā sā vindati |",
  "S04n2942:1053": "yā cetanā sā cetayati |",
  "S04n2942:1054": "tatra yā sañjñā sā sañjānāti,",
  "S04n2942:1055": "yathā: 'dīrgham idaṁ rūpam |",
  "S04n2942:1056": "' 'hrasvam idaṁ rūpaṁ |",
  "S04n2942:1057": "' 'priyam idaṁ rūpam |",
  "S04n2942:1058": "' 'apriyam idaṁ rūpam |",
  "S04n2942:1059": "' 'sanidarśanaṁ sapratigham idaṁ rūpam |",
  "S04n2942:1060": "' 'anidarśanam apratigham idaṁ rūpam |",
  "S04n2942:1061": "'“ evam ekādaśaprakāraṁ yāvad avijñaptisañjñakaṁ rūpaṁ vibhajati |",
  "S04n2942:1062": "(62) (5.2.3.3) evaṁ trayāṇāṁ sannipātāt sparśa utpadyate,",
  "S04n2942:1063": "saṁspa- rśasahajā vedanāsañjñācetanā |",
  "S04n2942:1064": "tatra cakṣusaṁsparśajā vedanāsañ- jñācetanā:",
  "S04n2942:1065": "vindamānārtho vedanārthaḥ |",
  "S04n2942:1066": "sañjānanārthaḥ sañjñārthaḥ |",
  "S04n2942:1067": "sañjñā hi vedanākālaṁ sañjānāti |",
  "S04n2942:1068": "manaḥ pratītya,",
  "S04n2942:1069": "ete dharmā utpa- dyante anyonyalakṣaṇā anyonyasvabhāvāḥ |",
  "S04n2942:1070": "yathā daśa mahā- bhaumā dharmāḥ,",
  "S04n2942:1071": "anyad eva lakṣaṇaṁ cetanāyāḥ:",
  "S04n2942:1072": "vitarkamanasi- kāravicārasmṛtivedanāsañjñāsañcetanāsparśacchandavīryasamādhiś (63) ca |",
  "S04n2942:1073": "eta ekālambanā anyonyalakṣaṇāḥ |",
  "S04n2942:1074": "evaṁ lakṣaṇaṁ vedanāyā anyād eva lakṣaṇaṁ sañjñāyāḥ |",
  "S04n2942:1075": "tadyathā: sūryasyaikālambanā raśmayo'thavānyasvabhāvāḥ |",
  "S04n2942:1076": "evam evānyaḥ svabhāvo veda- nāyāḥ,",
  "S04n2942:1077": "anyaḥ svabhāvaś cetanāyāḥ |",
  "S04n2942:1078": "(5.2.3.4) sa cakṣuḥsaṁsparśajavedanāsañjñācetanātattvajñaś ca- kṣur eva riktakaṁ paśyati,",
  "S04n2942:1079": "tucchakaṁ paśyati,",
  "S04n2942:1080": "asārakaṁ paśyati |",
  "S04n2942:1081": "sadbhūtadarśī bhikṣur mārgatattvajño mithyādṛṣṭivirahitaḥ samyag- dṛṣṭipuraḥsaras tad eva cakṣuḥsahagataṁ moham āvilīsvabhāva- bhūtaṁ prajahāti |",
  "S04n2942:1082": "māṁsapiṇḍatattvadarśī “ medapūyarudhirā- śrunilayam“ iti matvā,",
  "S04n2942:1083": "rāgaṁ prajahāti |",
  "S04n2942:1084": "“na nityam“ iti matvā nityadarśī bhavati |",
  "S04n2942:1085": "“māṁsapiṇḍam“ iti matvā,",
  "S04n2942:1086": "“asthicchidragataṁ“ virajyate |",
  "S04n2942:1087": "“snāyubandhanam“ iti matvā |",
  "S04n2942:1088": "“parasparāyattam idaṁ cakṣurāyatanam“ avagacchati |",
  "S04n2942:1089": "“neha sāram asti,",
  "S04n2942:1090": "“ nirātmakam avaiti |",
  "S04n2942:1091": "sa “ saṅkṣepato duḥkhabhūtam idaṁ cakṣuḥ,",
  "S04n2942:1092": "“ iti vijānan paśyan,",
  "S04n2942:1093": "cakṣurāyatanād virajyate |",
  "S04n2942:1094": "(64) (5.2.3.5) sa cakṣurāyatanaṁ yathāvad avagacchan,",
  "S04n2942:1095": "rūpam api vicārayati:",
  "S04n2942:1096": "“ sacet tad rūpaṁ priyāpriyāvyākṛtam abhūtaṁ pari- kalpyate,",
  "S04n2942:1097": "kim atra sāram asti?",
  "S04n2942:1098": "kiṁ śuciṁ kiṁ nityaṁ kiṁ sukham asti?",
  "S04n2942:1099": "“ sa rūpaṁ paśyañ jānan vimṛśaṁ labhate:",
  "S04n2942:1100": "“neha rūpaṁ sāram asti |",
  "S04n2942:1101": "saṅkalpamātrakam evedaṁ rūpaṁ priyāpriyam |",
  "S04n2942:1102": "neha priyo vāpriyo vā bhāvo'sti |",
  "S04n2942:1103": "kevalam ayaṁ lokaḥ prītikrodha- saṅkalpagṛhītaḥ 'priyaṁ dveṣyam' iti vā manyate |",
  "S04n2942:1104": "“ (5.2.4.1) sa cakṣurūpāyatanam avalokya,",
  "S04n2942:1105": "śrotraśabdāyatanam avalo- kayati |",
  "S04n2942:1106": "sa śabdaṁ pratyavekṣate:",
  "S04n2942:1107": "śabda utpanna indriyaviṣaye prapatati |",
  "S04n2942:1108": "tataḥ śrotraṁ ca pratītya,",
  "S04n2942:1109": "śabdaṁ ca pratītya,",
  "S04n2942:1110": "tajjaṁ ca manasikāraṁ pratitya,",
  "S04n2942:1111": "śrotravijñānam utpadyate |",
  "S04n2942:1112": "trayāṇāṁ sannipātāt sparśaḥ sparśasahajā vedanāsañjñācetanā |",
  "S04n2942:1113": "tatra sparśa- sahajā vedanā yaś cetayati sañjñāvat,",
  "S04n2942:1114": "yathā: “dīrgham idaṁ lakṣaṇam |",
  "S04n2942:1115": "viprakarṣāt pratyayāc chobdo'yam āgataḥ karma- (65)",
  "S04n2942:1116": "śobhanaḥ sūkṣma audārikaḥ priyāpriyo vā |",
  "S04n2942:1117": "“ śabdam āgataṁ prativedayati sañcetayati,",
  "S04n2942:1118": "sañjñayā vibhajati,",
  "S04n2942:1119": "manovijñānena vijānāti,",
  "S04n2942:1120": "vedanāyā vedayati,",
  "S04n2942:1121": "kāṅkṣayā vicārayati |",
  "S04n2942:1122": "sa śrotra- śabdāyatanam abhiniveśayamāno vimṛśati |",
  "S04n2942:1123": "vimṛśamāṇo vicārayati |",
  "S04n2942:1124": "vicārayamāṇaḥ pratisaṁvedayate:",
  "S04n2942:1125": "“neha svabhāvataḥ śabdaḥ priyo vāpriyo vā saṁvidyate |",
  "S04n2942:1126": "kevalaṁ saṅkalpakamātram evedam |",
  "S04n2942:1127": "priyā- priyo'yaṁ śabda iti nāyaṁ śabdaḥ svabhāvato nityo vā dhruvo vā śāśvato vā sukho vā sāro vā sātmako vā nirātmako vā |",
  "S04n2942:1128": "kevalaṁ rāgadveṣamohāḥ priyāpiryo'yaṁ śabda“ iti |",
  "S04n2942:1129": "(5.2.4.2) sa śabdaśrotrāyatanam abhisaṁtarkayan,",
  "S04n2942:1130": "śabdaṁ śrutvā,",
  "S04n2942:1131": "na saṁmuhyate na saṁrajyate,",
  "S04n2942:1132": "na rāgam avagacchati |",
  "S04n2942:1133": "sa śrotra- śabdāyatanam abhisamīkṣya,",
  "S04n2942:1134": "na śrotravijñāne saṁrajyate,",
  "S04n2942:1135": "nāpi rāgam upaiti:",
  "S04n2942:1136": "“ na hi śrotravijñānasya,",
  "S04n2942:1137": "na mama śrotravijñānam |",
  "S04n2942:1138": "“ evaṁ sparśo vedanāsañjñācetanā ca |",
  "S04n2942:1139": "(5.2.5.1) punar api sa bhikṣuḥ ghrā nagandhāyatanam avaiti:",
  "S04n2942:1140": "“ghrāṇaṁ pratītya,",
  "S04n2942:1141": "gandhaṁ pratīya,",
  "S04n2942:1142": "tajjaṁ ca manaskāraṁ pratītya,",
  "S04n2942:1143": "ghrāṇavijñānam utpadyate |",
  "S04n2942:1144": "“ sannikṛṣṭaviprakṛṣṭapriyā- priyaṁ sugandhaṁ durgandhaṁ vātasaṁśleṣaviśleṣaṁ pratiga- ndhaṁ jighrate |",
  "S04n2942:1145": "tatra ghrāṇāyatanaṁ gandho bahirdhas tam upaiti |",
  "S04n2942:1146": "trayāṇāṁ sannipātāt sparśaḥ sparśasahajā vedanā sañjñā saṁskā- rāṇāṁ cetanā |",
  "S04n2942:1147": "tatrānubhavalakṣaṇā vedanā |",
  "S04n2942:1148": "sañjānanālakṣaṇā (66) sañjñā |",
  "S04n2942:1149": "ghrāṇagandhāyatana avalokyādhyātmikaḥ sparśalakṣa- ṇaḥ sparśaḥ |",
  "S04n2942:1150": "sparśasañjānanālakṣaṇā sañjñā |",
  "S04n2942:1151": "sañjñāsañcetanala- kṣaṇā cetanā:",
  "S04n2942:1152": "“ekakṣaṇāvalambanā ete dharmāḥ pṛthak- kāryāṇy ārabhante,",
  "S04n2942:1153": "tadyathānyonyaniḥsvabhāvāt |",
  "S04n2942:1154": "yathā daśa mahābhaumā dharmāḥ .... pūrvavat .... tathā sarva ete dharmāḥ pṛthaglakṣaṇāḥ,",
  "S04n2942:1155": "na caikasmin kṣeṇe ekaṁ kāryam ārabhante |",
  "S04n2942:1156": "“ (5.2.5.2) sa bhikṣur ghrāṇagandhāyatanatattvajñas tattvata evānve- ṣayati:",
  "S04n2942:1157": "“ kim atra sāraṁ nityaṁ dhruvaṁ śāśvatam?",
  "S04n2942:1158": "vipariṇāma- dharmikasyāyatanasyānityaduḥkhaśūnyānātmakam |",
  "S04n2942:1159": "“ ghrāṇaga- ndhāyatanaṁ jñātvā,",
  "S04n2942:1160": "“sarvaṁ naitan mama |",
  "S04n2942:1161": "nāsyāham,“ iti matvā,",
  "S04n2942:1162": "“kevalaṁ saṅkalpamātrakam evedaṁ ghrāṇagandhāyatanaṁ yena bādhyanti sarvabālapṛthagjanāḥ mandabuddhayaḥ,",
  "S04n2942:1163": "“ prakāro'yaṁ pratyavekṣyate |",
  "S04n2942:1164": "(5.2.6.1) punar api sa bhikṣur jihvāyatanam anveṣayate:",
  "S04n2942:1165": "“jihvāṁ ca pratītya,",
  "S04n2942:1166": "rasaṁ ca pratītya,",
  "S04n2942:1167": "tajjaṁ ca mansikāraṁ pratītya,",
  "S04n2942:1168": "jihvāvijñānam utpadyate |",
  "S04n2942:1169": "trayāṇāṁ sannipātāt sparśaḥ,",
  "S04n2942:1170": "sparśasahajā (67)",
  "S04n2942:1171": "vedanāsañjñācetanā |",
  "S04n2942:1172": "tatrānubhavalakṣaṇā vedanā |",
  "S04n2942:1173": "sañjānanālakṣaṇā sañjñā nimittāvalambanī |",
  "S04n2942:1174": "tad ete dharmāḥ svalakṣaṇasāmānya- lakṣaṇasambhūtāḥ pṛthakkāryāṇy ārabhante,",
  "S04n2942:1175": "sarve caikārthaprasā- dhakāḥ |",
  "S04n2942:1176": "tadyathā: nāḍiṁ ca pratītya,",
  "S04n2942:1177": "sandaṁśaṁ ca pratītya,",
  "S04n2942:1178": "tuṣodakaṁ ca pratītya,",
  "S04n2942:1179": "suvarṇakāraṁ ca pratītya,",
  "S04n2942:1180": "ekam aṅgulī- yakam vā kriyate,",
  "S04n2942:1181": "hastābharaṇaṁ vā |",
  "S04n2942:1182": "vilakṣaṇāś ca te sarve dharmāḥ |",
  "S04n2942:1183": "tadvad ete hi jihvāyatane,",
  "S04n2942:1184": "“ jihvādharmāyatanaṁ rasāya- tanaṁ ca labhate |",
  "S04n2942:1185": "(5.2.6.2) punar api jihvāyatanatattvadarśī sa bhikṣur evaṁ prata- rka yati:",
  "S04n2942:1186": "“asti jihvārasāyatane nityasukhaśucisātmakaṁ vā kiñcit?",
  "S04n2942:1187": "“ sarvathā vicinvan,",
  "S04n2942:1188": "sūkṣmam apy ekaṁ dharmaṁ na labhate |",
  "S04n2942:1189": "sa evaṁ lakṣaṇayuktaḥ syāt,",
  "S04n2942:1190": "sa jihvārasāyatanād virajyate:",
  "S04n2942:1191": "“sa yatra kṛtsno'yaṁ sattvasamudro majjate saṁrajyate,",
  "S04n2942:1192": "paraspareṇa manuṣyadevanarakatiryakpretāḥ pañcagatayo nirudhyante majjante virudhyante |",
  "S04n2942:1193": "“ sa jihvārasāyatananirmuktaḥ:",
  "S04n2942:1194": "“na mama jihvā- yatanam,",
  "S04n2942:1195": "nāhaṁ jihvārasāyatanasya |",
  "S04n2942:1196": "nāhaṁ nityo dhruvaḥ śāśvato vāvipariṇāmadharmaḥ,",
  "S04n2942:1197": "nāpi jihvārasāyatanam |",
  "S04n2942:1198": "“ tasmād api virajyate |",
  "S04n2942:1199": "(68) (5.2.7) punar api sa bhikṣuḥ kāyaspraṣṭavyāyatanam avalokayati |",
  "S04n2942:1200": "sa paśyati: “kāyaṁ pratītya,",
  "S04n2942:1201": "spraṣṭavyaṁ cotpadyate kāyavijñānam |",
  "S04n2942:1202": "trayāṇāṁ sannipātāt sparśaḥ,",
  "S04n2942:1203": "sparśasahajā vedanā sañjñā cetanā ca |",
  "S04n2942:1204": "“ ete dharmāḥ pūrvavaj jñeyāḥ |",
  "S04n2942:1205": "yathā cakṣurindriyeṣv āyataneṣu lokaḥ,",
  "S04n2942:1206": "tathaiva kāyasparśāyatane'pi boddhavyāḥ |",
  "S04n2942:1207": "(5.2.8.1) punar api sa yogācāra ādhyātmike dharme dharmānupaśyī viharati:",
  "S04n2942:1208": "kathaṁ sa bhikṣur daśa rūpīṇy āyatanāni avalokya,",
  "S04n2942:1209": "dharmāyatanatattvadarśī dharmāyatanam avalokayati?",
  "S04n2942:1210": "sa paśyati śrutamayena jñānena divyena vā cakṣuṣā:",
  "S04n2942:1211": "(5.2.8.2) “ dharmāyatanasaṅgṛhītās trayo dharmāḥ:",
  "S04n2942:1212": "pratisaṅkhyāya- nirodho'pratisaṅkhyāyanirodha ākāśaṁ ca |",
  "S04n2942:1213": "tatra dharmo yat kiñcid avidyamānam,",
  "S04n2942:1214": "tad dharmasaṅgṛhītaṁ kṛtvā,",
  "S04n2942:1215": "ākāśāyatanaṁ bhavati |",
  "S04n2942:1216": "pratisaṅkhyānirodho nirvāṇam |",
  "S04n2942:1217": "pratisaṅkhyā nāma pra- jñām anekavidhāṁ sākṣīkṛtvā, viharati |",
  "S04n2942:1218": "pratisaṅkhyānaṁ kṛtvā,",
  "S04n2942:1219": "kleśān vidhamati kṣapayati nāśayati,",
  "S04n2942:1220": "paryāvṛṇīkurute sarvān āsravān |",
  "S04n2942:1221": "apratisaṅkhyānirodhaḥ:",
  "S04n2942:1222": "apratisaṅkhyā nāma yad ajña- naṁ yan na jānāti na samprativedayati na jānīte na saṁbu- dhyate na pratarkayate |",
  "S04n2942:1223": "paramparavijñānaśatasahasrāṇy utpannāni naśyanti,",
  "S04n2942:1224": "cakṣuḥśrotraghrāṇajihvākāyamanovijñānāni |",
  "S04n2942:1225": "teṣāṁ dhva- stānāṁ na punarutpādaḥ,",
  "S04n2942:1226": "eṣa apratisaṅkhyāyanirodhaḥ |",
  "S04n2942:1227": "tṛtīyam (69) ākāśam |",
  "S04n2942:1228": "ete trayo dharmā ajātā nityā |",
  "S04n2942:1229": "adhvanāpy ete na jātā na janiṣyante na jāyante |",
  "S04n2942:1230": "“ (5.2.9) punar api sa bhikṣuḥ kathaṁ dharmāyatanaṁ dvividhaṁ vibhajati,",
  "S04n2942:1231": "rūpaṁ cārūpaṁ ca?",
  "S04n2942:1232": "(5.2.10) “tatra rūpijagad daśa rūpīṇy āyatanāni |",
  "S04n2942:1233": "tatra katham anidarśanāpratighena cakṣurvijñānena sapratighaṁ sanidarśanaṁ rūpaṁ upalabhyate?",
  "S04n2942:1234": "evaṁ śrotravijñānenānidarśanāpratighena ka- thaṁ śabdo gṛhyate?",
  "S04n2942:1235": "evaṁ ghrāṇavijñānenānidarśanenāprati- ghena kathaṁ gandho gṛhyate?",
  "S04n2942:1236": "evaṁ jihvāvijñānenāpratighenā- nidarśanena kathaṁ raso gṛhyate?",
  "S04n2942:1237": "evaṁ kāyavijñānenānidarśane- nāpratighena kathaṁ spraṣṭavyo gṛhyate?",
  "S04n2942:1238": "evaṁ etāni bāhyāni pañcāyatanāni adhyātmikāni pañcāyatanāni |",
  "S04n2942:1239": "katham anidarśanā- pratighānāṁ sanidarśanasapratighānāṁ cāyatanānāṁ upalabdhir bhavati?",
  "S04n2942:1240": "“ (5.2.11.1) sa paśyati bhikṣuḥ:",
  "S04n2942:1241": "“yāvad vividham ālambanaṁ bha- vati,",
  "S04n2942:1242": "tāvad vividham eva vijñānam utpadyate,",
  "S04n2942:1243": "mudrāprati- mudrakavat |",
  "S04n2942:1244": "tatra visadṛśā mudrāyasy akaṭhinaṁ mudrakam |",
  "S04n2942:1245": "mṛdu sātaptakaṭhinam |",
  "S04n2942:1246": "kaṭhinākaṭhinayoḥ pratimudrā utpadyate |",
  "S04n2942:1247": "(70) evam evānidarśanāpratighaṁ vijñānaṁ sanidarśanapratigham ālambanaṁ gṛhṇīte |",
  "S04n2942:1248": "tṛtīyaṁ pratimudrakam utpadyate |",
  "S04n2942:1249": "visadṛś- ānāṁ sarveṣāṁ visadṛśam upalabhyate |",
  "S04n2942:1250": "evaṁ visadṛśe visa- dṛśam utpadyate |",
  "S04n2942:1251": "prathamā koṭiḥ |",
  "S04n2942:1252": "(5.2.11.2) “dvitīyā koṭiḥ:",
  "S04n2942:1253": "sadṛśaiḥ sadṛśam utpadyate |",
  "S04n2942:1254": "tadyathā: śuklais tantrabhiḥ śuklaṁ vastraṁ paṭasañjñakam |",
  "S04n2942:1255": "(5.2.11.3) “tṛtīyā koṭiḥ:",
  "S04n2942:1256": "vidhurād vidhuram utpadyate |",
  "S04n2942:1257": "tadyathā- raṇibhyo vahniḥ,",
  "S04n2942:1258": "kāṣṭhāgnyor virodho dṛṣṭaḥ |",
  "S04n2942:1259": "(5.2.11.4) “caturthī koṭiḥ:",
  "S04n2942:1260": "acchād ghanaṁ jāyate |",
  "S04n2942:1261": "yathā kṣīrād acchād ghanaṁ dadhi,",
  "S04n2942:1262": "tadevam asadṛśair api bhāvaiś cakṣur- vijñānādibhir hetupratyayaviśeṣaiś cakṣurvijñānādaya utpadyante | “ ||",
  "S04n2942:1264": "bhavanti cātra gāthāḥ ||",
  "S04n2942:1265": "dharmāvabodhābhirato dhyānārāmavihāravān |",
  "S04n2942:1266": "tattvalakṣaṇasambodhāt prāpnuyāt padam uttamam ||",
  "S04n2942:1267": "(5.2.12.1) maitrārāmo hi satatam udyukto dharmagocare |",
  "S04n2942:1268": "kāyalakṣaṇatattvajño bhikṣur bhavati tattvataḥ ||",
  "S04n2942:1269": "(5.2.12.2) (71) yoniśe tu matir yasya kāmakrodhair na hanyate |",
  "S04n2942:1270": "sa “bhikṣur“ iti vijñeyo viparītas tato'nyathā ||",
  "S04n2942:1271": "(5.2.12.3) sarvabhūtadayāśāntaḥ sarvasaṅgavivarjitaḥ |",
  "S04n2942:1272": "sarvabandhananirmukto bhikṣur bhavati tattvavit ||",
  "S04n2942:1273": "(5.2.12.4) karmaṇyaṁ yasya vijñānaṁ viṣayair yo na hanyate |",
  "S04n2942:1274": "nirmalaḥ syāt kanakavat santuṣṭo bhikṣur ucyate ||",
  "S04n2942:1275": "(5.2.12.5) priyāpriyair mano yasya na lepam anugacchati |",
  "S04n2942:1276": "sa kalyāṇavidhir jñeyaḥ sarvadoṣavivarjitaḥ ||",
  "S04n2942:1277": "(5.2.12.6) anupākruṣṭacāritro dharmaśilo jitendriyaḥ |",
  "S04n2942:1278": "ahīnastvo matimān bhikṣur bhavati tādṛśaḥ ||",
  "S04n2942:1279": "(5.2.12.7) (72) śāstre śāstrārthavijñāne matir yasya sadā ratā |",
  "S04n2942:1280": "na pānabhojanarataḥ sa bhikṣuḥ śāntamānasaḥ ||",
  "S04n2942:1281": "(5.2.12.8) vanāraṇyavihāreṣu śmaśānatṛṇasaṁstare |",
  "S04n2942:1282": "ramate yasya tu mano bhikṣur bhavati tādṛśaḥ ||",
  "S04n2942:1283": "(5.2.12.9) doṣāṇāṁ karmatattvajñaḥ phalavic ca viśeṣataḥ |",
  "S04n2942:1284": "hetupratyayatattvajño bhikṣuḥ syād vītakilbiṣaḥ ||",
  "S04n2942:1285": "(5.2.12.10) hatakilbiṣakāntāro hatadoṣo jitendriyaḥ |",
  "S04n2942:1286": "punarbhavavidhijño yaḥ sa bhikṣuḥ śāntamānasaḥ ||",
  "S04n2942:1287": "(5.2.12.11) notkarṣe hṛṣṭahṛdayo nindayā naiva kampyate |",
  "S04n2942:1288": "samudratulyagāmbhīryo yogavid bhikṣur ucyate ||",
  "S04n2942:1289": "(5.2.12.12) avikatthako dṛḍhamatiḥ śalakṣṇavādī na lolupaḥ |",
  "S04n2942:1290": "kālavādī samo dakṣaḥ sa bhikṣuḥ śānta ucyate ||",
  "S04n2942:1291": "(5.2.12.13) (73) kāmadhātūpagān hetūn rūpadhātau tathaiva ca |",
  "S04n2942:1292": "ārūpyeṣu ca tattvajñaḥ śāstravid bhikṣur ucyate ||",
  "S04n2942:1293": "(5.2.12.14) na laukikakathāsaktaḥ sakto doṣavadhe sadā |",
  "S04n2942:1294": "viṣavad yasya viṣayāḥ sa bhikṣur deśito jinaiḥ ||",
  "S04n2942:1295": "(5.2.12.15) paṅkavad yasya kāmeṣu matir bhavati nityaśaḥ |",
  "S04n2942:1296": "sa nirmuktamatir dhīmān muktaḥ saṁsārabandhanaiḥ ||",
  "S04n2942:1297": "(5.2.12.16) dhyānādhyayanakarmaṇyaḥ kausīdyaṁ yasya dūrataḥ |",
  "S04n2942:1298": "hitakāri ca sattvānām āraṇyo bhikṣur ucyate ||",
  "S04n2942:1299": "(5.2.12.17) praśnottaramatir yas tu pratibhāvañ jitendriyaḥ |",
  "S04n2942:1300": "sa dhārmakathiko jñeyo viparītas tṛṇaiḥ samaḥ ||",
  "S04n2942:1301": "(5.2.12.18) (74) kāyaklamair yasya matiḥ sarvathā naiva khidyate |",
  "S04n2942:1302": "sarvakṛtyakaro jñeyaḥ saṅghopacayatatparaḥ ||",
  "S04n2942:1303": "(5.2.12.19) na paṅyārthaṁ na bhogārthaṁ yaśorthaṁ kuta eva tu |",
  "S04n2942:1304": "saṅghakārye matir yasya sa muktaḥ sarvabandhanaiḥ ||",
  "S04n2942:1305": "(5.2.12.20) na sarvagārthaṁ vrataṁ yasya na lābhārthaṁ yaśe na ca |",
  "S04n2942:1306": "nirvāṇārthakriyāḥ sarvāḥ sa bhikṣuḥ śānta ucyate ||",
  "S04n2942:1307": "(5.2.12.21) pāpebhyo nityavirataḥ satkriyāsu rataḥ sadā |",
  "S04n2942:1308": "na pāpamitrasaṁsargī bhikṣuḥ syād buddhaśāsane ||",
  "S04n2942:1309": "(5.2.12.22) maitryā bhāvitacittasya dakṣasya ṛjucetasaḥ |",
  "S04n2942:1310": "śikṣāpadeṣv akhaṇḍasya nirvāṇaṁ nātidūrataḥ ||",
  "S04n2942:1311": "(5.2.12.23) (75) jarāmaraṇabhītasya saṁsāravimukhasya ca |",
  "S04n2942:1312": "dhyāyino hy apramattasya nirvāṇaṁ nātidūrataḥ ||",
  "S04n2942:1313": "(5.2.12.24) anityatāvidhijñasya śūyānātmakriyāsu ca |",
  "S04n2942:1314": "dhyānotkarṣavidhijñasya nirvānaṁ nātidūrataḥ || (5.2.12.25) ( 6.1)",
  "S04n2942:1317": "punar api yogācāra ādhyātmike dharme dharmānupaśyī viha- rati:",
  "S04n2942:1318": "kathaṁ sa bhikṣuḥ pañcamād bhūmyantarāt ṣaṣṭaṁ bhūmy- antaram ākrāmati?",
  "S04n2942:1319": "sa paśyati śrutmayena jñānena divyena vā cakṣuṣā:",
  "S04n2942:1320": "(6.2) sa bhikṣur adhimuktaś catuḥkotikeṣu:",
  "S04n2942:1321": "“katham amī dharmāḥ sadṛśānāṁ hetavo bhavanti,",
  "S04n2942:1322": "visadṛśā visadṛśānām,",
  "S04n2942:1323": "naiva sadṛśā nāsadṛśānām,",
  "S04n2942:1324": "ardhasadṛśā ardhasadṛśanām?",
  "S04n2942:1325": "(6.3.1) “ kathaṁ sadṛśānāṁ sadṛśā hetavo bhavanti?",
  "S04n2942:1326": "tadyathā: vrīhir hetubhūto vrīhir evotpadyate |",
  "S04n2942:1327": "evam evādhyātmike śubhe karmaṇi sadṛśam eva phalam utpadyate devamanuṣyeṣu;",
  "S04n2942:1328": "prathamā koṭiḥ |",
  "S04n2942:1329": "(76) (6.3.2) “visadṛśānāṁ visadṛśā hetavo bhavanti |",
  "S04n2942:1330": "tadyathā: ma- dhurāt kṣīrād amladadhy utpadyate |",
  "S04n2942:1331": "evam evādhyātmike'pi priyair iṣṭair ihalaukikaiḥ sāṅkleśikaiḥ kṛtaiḥ,",
  "S04n2942:1332": "śabdasparśarasarūpaga- ndhaiḥ kṛtaiḥ,",
  "S04n2942:1333": "amlabhūto dadhivad aniṣṭo'kāntamanāpaḥ phala- vipāka utpadyate narakapretatiryakṣu;",
  "S04n2942:1334": "dvitīyā koṭiḥ |",
  "S04n2942:1335": "(6.3.3) “ nāsadṛśānāṁ naiva sadṛśā heta vo bhavanti |",
  "S04n2942:1336": "tad- yathā: nīlānīlayogād asadṛśo nāma varṇa utpadyate |",
  "S04n2942:1337": "evam evā- dhyātmike'pi karmaphalavipāke na karmaphalasya sadṛśo bhavati,",
  "S04n2942:1338": "na phalakarmaṇaḥ |",
  "S04n2942:1339": "tadyathā: mithyādṛṣṭikā yājñikāḥ paśūn hanti svargalobhena |",
  "S04n2942:1340": "tena narakaṁ gacchanti;",
  "S04n2942:1341": "tṛtiyā koṭiḥ |",
  "S04n2942:1342": "(6.3.4) “ ardhasadṛśānām ardhasadṛśā hetavo bhavanti |",
  "S04n2942:1343": "śuklaiḥ sūkṣmais tantrabhiḥ śukla eva sthūlaḥ paṭa ārabhyate |",
  "S04n2942:1344": "sūkṣma- sthūla yoś ca sadṛsaṁ tattvam asti |",
  "S04n2942:1345": "evam eva ardhasadṛśānām ardhasadṛśā hetavo bhavanti |",
  "S04n2942:1346": "sūkṣmabhūtair aśubhaiḥ karmabhiḥ,",
  "S04n2942:1347": "saṁbṛhitair mahānārakeyaiḥ karmabhiḥ kriyate;",
  "S04n2942:1348": "caturthā koṭiḥ |",
  "S04n2942:1349": "“ (77) (6.4) sa bhikṣuḥ karmaphalagamanāgamanakriyām anuvicintyāva- lokya,",
  "S04n2942:1350": "karmaphalacakravad bhavagaticatuḥkoṭiṁ cintayati:",
  "S04n2942:1351": "“ syāt karma yad aprāptaṁ nikāyasahagataṁ puruṣaṁ pīḍayati;",
  "S04n2942:1352": "prathamā koṭiḥ |",
  "S04n2942:1353": "syāt karma yat prāptaṁ puruṣān pīḍayati;",
  "S04n2942:1354": "dvitīyā koṭiḥ |",
  "S04n2942:1355": "syāt yat karma prāptaṁ cāprāptaṁ ca pīḍayati;",
  "S04n2942:1356": "tṛtīyā koṭiḥ |",
  "S04n2942:1357": "syāt karma yan nāpi prāptaṁ nāpy aprāptaṁ pīḍayati;",
  "S04n2942:1358": "caturthā kotiḥ |",
  "S04n2942:1359": "(6.5.1) “ asti tat karma yad aprāptaṁ nikāyasahagataṁ pīḍayati |",
  "S04n2942:1360": "yathā laukikāḥ sampratipannāḥ:",
  "S04n2942:1361": "aprātaṁ nakṣatraṁ kuruṁ pīḍa- yati,",
  "S04n2942:1362": "tathā lokottarikāḥ:",
  "S04n2942:1363": "aprāptaṁ cakṣurvijñānasamudraṁ karma puruṣaṁ pīḍayati kāmaśokādibhiḥ;",
  "S04n2942:1364": "prathamā koṭiḥ |",
  "S04n2942:1365": "(6.5.2) “syāt karma yat prāptaṁ puruṣaṁ pīḍayati |",
  "S04n2942:1366": "yathāgni prāpto dahati,",
  "S04n2942:1367": "asir cācchinattīti; laukikāḥ |",
  "S04n2942:1368": "lokottarikāḥ:",
  "S04n2942:1369": "prāptāśu- bhakarma narakatiryakpreteṣu pīḍayati;",
  "S04n2942:1370": "dvitīyā koṭiḥ |",
  "S04n2942:1371": "(6.5.3) “syāt karma yat prāptaṁ cāprāptaṁ pīḍayati |",
  "S04n2942:1372": "yathā vidyā,",
  "S04n2942:1373": "viṣaprabhāvaṁ prāptaṁ cāprātaṁ ca,",
  "S04n2942:1374": "niyacchati; laukikāḥ |",
  "S04n2942:1375": "loko- ttarikāś ca:",
  "S04n2942:1376": "maraṇadeśakāle chāyānimittāny aprāptān narakeṣu;",
  "S04n2942:1377": "tṛtīyā koṭiḥ |",
  "S04n2942:1378": "(78) (6.5.4) “syāt karma yan nāpi prāptaṁ nāpy aprāptaṁ pīḍayati |",
  "S04n2942:1379": "tadyathā oṣadhībījam,",
  "S04n2942:1380": "uptaṁ nāpi prāptam prasamarthaṁ bhavati,",
  "S04n2942:1381": "nāpy aprāptam; laukikāḥ |",
  "S04n2942:1382": "lokottarikāḥ:",
  "S04n2942:1383": "yathā niyatavedanīyāni ka- rmāṇy arhatas tiṣṭhato bhikṣoḥ sumerupramāṇāni karmāṇy athavārhatparinirvāpayitāni karmāṇi nāpy ārhataḥ prāpyapīḍā- karāṇi bhavanti tiṣṭhataḥ,",
  "S04n2942:1384": "nāpi muktasya:",
  "S04n2942:1385": "caturthā koṭiḥ |",
  "S04n2942:1386": "(6.6) “syāt karma dṛṣṭadharmavedanīyaṁ notpattivedanīyam;",
  "S04n2942:1387": "pra- thamā koṭiḥ |",
  "S04n2942:1388": "syād upapattivedanīyaṁ adṛṣṭadharmavedanīyam;",
  "S04n2942:1389": "dvitīyā koṭiḥ |",
  "S04n2942:1390": "syād upapattivedanīyaṁ ca dṛṣṭadharmavedanīyaṁ ca;",
  "S04n2942:1391": "tṛtīyā koṭiḥ |",
  "S04n2942:1392": "syān nāpi dṛṣtadharmavedanīyaṁ nāpy upapatti- vedanīyam;",
  "S04n2942:1393": "caturthā koṭiḥ |",
  "S04n2942:1394": "(6.7.1) “ kataran tat karma dṛṣṭadharmavedanīyaṁ nopapattiveda- nīyam?",
  "S04n2942:1395": "yathā rājāpathyakāriṇo daṇḍo bhavati |",
  "S04n2942:1396": "'dṛṣṭadharmaveda- nīyaḥ,",
  "S04n2942:1397": "nopapattivedanīyaḥ' iti; laukikāḥ |",
  "S04n2942:1398": "lokattarikāḥ:",
  "S04n2942:1399": "dānena satāṁ prāśaṁsyo bhavati |",
  "S04n2942:1400": "dṛṣṭadharmasukhavedanīyāḥ santaḥ,",
  "S04n2942:1401": "na taiḥ saha paralokaṁ gacchanti;",
  "S04n2942:1402": "prathamā koṭiḥ |",
  "S04n2942:1403": "(79) (6.7.2) “syād upapattivedanīyam adṛṣṭadharmavedanīyam |",
  "S04n2942:1404": "yathā: 'agniprapātena svargāvāptir bhavatīti'; laukikāḥ |",
  "S04n2942:1405": "lokottarikāḥ:",
  "S04n2942:1406": "asmin karma śubham aśubhaṁ vā kṛtam anyasmin prāpyate,",
  "S04n2942:1407": "hetuphalapratyakṣaṁ dṛṣṭam;",
  "S04n2942:1408": "dvitīyā koṭiḥ |",
  "S04n2942:1409": "(6.7.3) “syād dṛṣṭadharmavedanīyaṁ ca upapattivedanīyaṁ ca |",
  "S04n2942:1410": "tadyathā: dṛṣṭadharmavedanīyam upapattivedanīyaṁ bhavati laukikāḥ,",
  "S04n2942:1411": "lokottarikā yathā;",
  "S04n2942:1412": "tṛtīyā koṭiḥ |",
  "S04n2942:1413": "(6.7.4) “syān nāpi dṛṣṭadharmavedanīyaṁ nāpy upapattivedanīyam |",
  "S04n2942:1414": "yathā 'maunavratam' iti; laukikāḥ |",
  "S04n2942:1415": "lokottarikāḥ:",
  "S04n2942:1416": "maunavratadāna śīlānāṁ avyākṛtacittaṁ karma |",
  "S04n2942:1417": "tasyāvyākṛtasya karmaṇo nāpi dṛṣṭadharmavedanīyaḥ phalavipāka upalabhyate,",
  "S04n2942:1418": "nāpy upapatti- vedanīyo bhavati;",
  "S04n2942:1419": "caturthā koṭiḥ |",
  "S04n2942:1420": "“ (6.8) tad evam asau bhikṣur ekāntaniṣaṇṇo'nekapraśākhaṁ karma- phalavipākajālaṁ vitataṁ narakapretatiryagdevamanuṣyeṣu dṛṣṭvā,",
  "S04n2942:1421": "bhūtaṁ dharme dharmānupaśyī viharati |",
  "S04n2942:1422": "(80) (7.1) punar api sa yogācāro dharme dharmānupaśyī viharati:",
  "S04n2942:1423": "kathaṁ sa bhikṣuḥ karmaphalavipākajño bhavati?",
  "S04n2942:1424": "(7.2) ihakarmāṇāṁ karmaphalaśubhāśubhajño bhavati |",
  "S04n2942:1425": "yathā: “amī sattvāḥ kāyaduścaritena samanvāgatā vāgduścaritena samanvāgatā manoduścaritena samanvāgatā vā āryāṇām apavāda kā mithyādṛṣṭi- samācārāḥ |",
  "S04n2942:1426": "taddhetos tatpratyayāt kāyasya bhedād apāyavinipāte narakeṣūpapadyate,",
  "S04n2942:1427": "tiryagyonau preteṣu |",
  "S04n2942:1428": "(7.3) “amī punar anyasattvāḥ kāyasucaritena samanvāgatā vāksuca- ritena samanvāgatā manaḥsucaritena samanvāgatā āryāṇām anapa- vādakāḥ samyagdṛṣṭisamācārāḥ |",
  "S04n2942:1429": "te taddhetos tatpratyayāt kāyasya bhedāt sugatau devamanuṣyeṣūtpannāḥ |",
  "S04n2942:1430": "“ (7.4) svakarmadharmavipākaṁ yathāvat paśyan sa bhikṣuḥ vitarkayan,",
  "S04n2942:1431": "parebhyaḥ śṛṇvan,",
  "S04n2942:1432": "māraviṣayagatānāṁ sattvānāṁ carya- yāsamaṁ carati |",
  "S04n2942:1433": "nirvāṇaparyavasāyinyā caryayā carati nirvedikayā kalyāṇayā satatodyuktayā saṁsāraparyavasānayuktayā'nugrahatayā pareṣām,",
  "S04n2942:1434": "yathā: “ātmānaṁ cāhaṁ tārayeyaṁ saṁsārāt,",
  "S04n2942:1435": "dā- yakān dānapatīṁś ca |",
  "S04n2942:1436": "“ (81) (7.5) sa karmadharmavipākajño bhikṣur narakapretatiryagdeva- manuṣyāṇāṁ karmadharmavipākaṁ tarkayati vigaṇayati |",
  "S04n2942:1437": "tadyathā svacchasya prasannasya vaidūryamaṇer antarā sūtrikā,",
  "S04n2942:1438": "nīlā vā haridrā vā māñjiṣṭā vā śuklā vā,",
  "S04n2942:1439": "yathā sadbhūtā vā dṛśyate |",
  "S04n2942:1440": "evam eva karmamaṇer vipākasūtrikā madhyagatā yā,",
  "S04n2942:1441": "tām asau bhikṣuḥ paśyati śrutamayena jñānena divyena vā cakṣuṣā viśuddhena |",
  "S04n2942:1442": "(7.6.1) punar api sa bhikṣuḥ śrutamayena jñānena sa paśyati maṇivat karmadharmavipākam:",
  "S04n2942:1443": "“tadyathā hi kaścin maṇir bhavati śuklo 'vadātaḥ samantataḥ prasanno nirvraṇaḥ svaccho vedhanakṣamaḥ karmaṇyaḥ samantato dvārabhūtaḥ sarvajanaprāśaṁsyo dhanyo rājārhaḥ |",
  "S04n2942:1444": "tam evaṁvidhaguṇayuktaṁ maṇiṁ rājā vā rāja mātro vāsyāṁ guṇābhijñaḥ samūlyābhijño bhūtvā,",
  "S04n2942:1445": "svālaṅkārāyāvabadh- nīyāt |",
  "S04n2942:1446": "“ (7.6.2) evam eva sa bhikṣuḥ:",
  "S04n2942:1447": "“śuklapakṣe daśakuśalakarmapatham imaṁ maṇim,",
  "S04n2942:1448": "samantato avadātaṁ suprasannaṁ nirvraṇaṁ nira- vadyaṁ svaccham;",
  "S04n2942:1449": "vedhanakṣamaṁ dharmapakṣapratipakṣākṣepa- praśnapratipraśnadharmaśalākānāṁ vedhanakṣamam;",
  "S04n2942:1450": "karma- ṇyaṁ yathā yathā pariṇāmayati dānaśīlajñānāni ca,",
  "S04n2942:1451": "tathā tathāsau daśakuśalakarmapathamaṇīṁ karmaṇyatām upanāmayati-tad (82)",
  "S04n2942:1452": "vā cakravartirājyāya tad vā devarājyāya tad vā mārarājyāya tad vā brahmarājyāya tad vā nirāsravadhyānasamādhibhāvanārājyāya |",
  "S04n2942:1453": "tathā tathāsau saddharmamaṇiḥ karmaṇyo bhavati |",
  "S04n2942:1454": "(7.6.3) '“ samantato dvārikā' iti samantadvārāṇi devamanuṣya- dvārabhūtāni |",
  "S04n2942:1455": "teṣv asau saddharmamaṇiḥ samantato dvārabhūto bhavati |",
  "S04n2942:1456": "saṁsāradvārān nirgamya,",
  "S04n2942:1457": "nirvāṇadvāram anupraviśati |",
  "S04n2942:1458": "(7.6.4) '“ sarvajanaprāśaṁsya' iti samyagdṛṣṭikānāṁ śaikṣāṇāṁ prāśaṁsyaḥ |",
  "S04n2942:1459": "(7.6.5) “'rājā rha' iti saddharmapathapratipattijñasya citteśva- rasya yogyaḥ,",
  "S04n2942:1460": "pratipannānāṁ vā |",
  "S04n2942:1461": "iti vaidūryamaṇeś ca sarvaguṇopa- pannasya saddharmamaṇeś caitatsādharmyam upalabhata“ iti |",
  "S04n2942:1462": "(7.7.1) punar api sa bhikṣuḥ karmadharmavipākaṁ samanupaśyati maṇivad eva:",
  "S04n2942:1463": "“tadyathānyo maṇiḥ savraṇo bhavati,",
  "S04n2942:1464": "na sarvāccho na sarvadvāriko na śuklo na vedhanakṣamo na karmaṇyo na sarvajanaprāśaṁsyo na yogyo rājño vā rājamātrasya vā |",
  "S04n2942:1465": "(83) (7.7.2) “evam evānyatīrthasya dharmapratirūpakasya dharmasya savraṇasya maṇeḥ |",
  "S04n2942:1466": "vraṇaḥ katamaḥ?",
  "S04n2942:1467": "satkāyadṛṣṭiḥ śīlavrata- parāmarśo vicikitsā ca |",
  "S04n2942:1468": "(7.7.3) “' na sarvadvārikā' iti narakapretatiryagdvārikaḥ |",
  "S04n2942:1469": "(7.7.4) “'na śukla' iti na nirāsravamaṅgalayuktaḥ |",
  "S04n2942:1470": "(7.7.5) “'na vedhanakṣama' iti na sapraśnapratipraśnadharma- kathikavedhanaśalākākṣamaḥ |",
  "S04n2942:1471": "(7.7.6) “'na yogyo rājño vā rājamātrasya vā' iti na saddharma- citteśvarāṇāṁ saddharmapratipannaprapannānām aṣṭānāṁ puruṣa- pudgalānāṁ yogyaḥ |",
  "S04n2942:1472": "(7.7.7) “ ya evaṁvidhaṁ dharmapratirūpakadharmamaṇiṁ kaṇṭhe badhnanti,",
  "S04n2942:1473": "te taṁ maṇipratirūpakaṁ maṇiṁ baddhvā,",
  "S04n2942:1474": "narakapreta- tiryakṣv anādikālapravṛtte saṁsāre paribhramanti |",
  "S04n2942:1475": "“ tasmād asau bhikṣuḥ:",
  "S04n2942:1476": "“maṇisadṛśā maṇayo bhavanti |",
  "S04n2942:1477": "tadyathā vaidūryasadṛśaṁ kāñcanamaṇiṁ dṛṣṭvā,",
  "S04n2942:1478": "'vaidūryam' iti manyate bālapṛthag- janaḥ |",
  "S04n2942:1479": "“ (7.8) sa bhikṣur dharmādharmaparīkṣātattvajñaḥ saptamaṁ bhūmy- antaram ārohati |",
  "S04n2942:1480": "tam ārūḍhaṁ vratinaṁ dṛṣṭvā,",
  "S04n2942:1481": "hṛṣṭā bhaumā yakṣā antarīkṣacarāṇāṁ devānām abhinivedayanti |",
  "S04n2942:1482": "te'pi caturṇāṁ mahā- rājñām,",
  "S04n2942:1483": "te'pi cāturmahārājakāyikānāṁ devānām,",
  "S04n2942:1484": "te'pi trida- śānām,",
  "S04n2942:1485": "te'pi śakrasya,",
  "S04n2942:1486": "śakro yāmānām,",
  "S04n2942:1487": "yāmās tuṣitānām,",
  "S04n2942:1488": "tuṣitā api maitreyasya,",
  "S04n2942:1489": "maitreyo'pi devānāṁ nirmāṇaratīnām,",
  "S04n2942:1490": "nirmāṇa- ratayo'pi paranirmitavaśavartinām:",
  "S04n2942:1491": "“amukaḥ kulaputro jambū- dvīpāt .... pūrvavat...... “ (84)",
  "S04n2942:1492": "(7.9) punar api yogācāra ādhyātmike dharme dharmānupaśyī viha- rati:",
  "S04n2942:1493": "kathaṁ sa bhikṣuḥ karmadharmavipākaṁ samanupaśyati?",
  "S04n2942:1494": "(7.10) “ avijñaptisañjñakam ekādaśamaṁ rūpam |",
  "S04n2942:1495": "yadā yuktaḥ sarva- dharmakriyayā,",
  "S04n2942:1496": "yadā ca saṁvaragṛhīto bhavati,",
  "S04n2942:1497": "tataḥ prabhṛti suptamattapramattānāṁ kuśala eva dharmapravāhaḥ pra- vartayate |",
  "S04n2942:1498": "yathā nadīśrotaḥpravāhito'vyuparato nityam eva,",
  "S04n2942:1499": "puru- ṣasya suptamattapramattasya vahati,",
  "S04n2942:1500": "evaṁ tathāvijñaptisañjñakaṁ rūpam |",
  "S04n2942:1501": "anidarśanam apratigham icchati,",
  "S04n2942:1502": "kathaṁ punas tad rūpam?",
  "S04n2942:1503": "karmasadbhāvas tasya |",
  "S04n2942:1504": "tasmāt tad api rūpaṁ stambhabhūtaṁ sarvakuśalānāṁ dharmāṇām |",
  "S04n2942:1505": "tad ekādaśavidhaṁ rūpam |",
  "S04n2942:1506": "“ (85) (7.11) sa bhikṣuḥ paśyati;",
  "S04n2942:1507": "“kathaṁ amī sattvā nānārūpā nānāvasthā nānāgatikā nānāvidhāśrayāḥ?",
  "S04n2942:1508": "“ (7.12.1) sa paśyati:",
  "S04n2942:1509": "“yasmād ete sattvā nānācittā nānāvidhā- śrayādhimuktā nanavidhakarmaṇaḥ,",
  "S04n2942:1510": "tasmād ete sattvā nānārūpā nānāvasthā nānāgatikā nānāvidhāśrayāḥ |",
  "S04n2942:1511": "tadyathā dakṣaś citra- karo vā citrakarāntevāsī vā suśukāṁ dṛḍhām ālokyaramyaṁ bhūmin āsādya,",
  "S04n2942:1512": "nānāvidhai raṅgair nānāvidhaiś citrair nānāvidhāni śobhanāni rūpāni cittavaśāt kurute |",
  "S04n2942:1513": "tathāyaṁ citta- (86)",
  "S04n2942:1514": "citrakarmakaraś citrakarmakarāntevāsī vādhimuktikaraḥ suśuklā- yāṁ tridhātubhūmau dṛḍhāyāṁ karmaphalavipākāyāṁ saṁsāra- bhūmau nānāvasthāyāṁ nānāgatikāyāṁ nānāvidhāśrayāyāṁ sattv- āṁś cittacitrakarmakaro'bhinivartayati |",
  "S04n2942:1515": "(7.12.2) “punar api yathā śvetena raṅgeṇa śvetarūpaṁ kurute,",
  "S04n2942:1516": "raktena raktaṁ kurute,",
  "S04n2942:1517": "pītena pītaṁ kurute,",
  "S04n2942:1518": "kāpotena kāpotaṁ kurute,",
  "S04n2942:1519": "kṛṣṇena kṛṣṇaṁ kurute,",
  "S04n2942:1520": "tathāyaṁ cittacitrakarmakaraś cittaṁ śvetam ālambanam upādāya śuklān dharmān-akṛ- ṣṭān sāsravai rāgādibhir malaiḥ-śuklaṁ rūpam abhinivarta yati devamanuṣyeṣu |",
  "S04n2942:1521": "(7.12.3) “raktam abhisamādāya raṅgam,",
  "S04n2942:1522": "cittacitrakaro raktarūpam abhinivartayate devamanuṣyeṣu |",
  "S04n2942:1523": "raktaṁ nāmeṣṭaśabdarasasparśa- rūpagandhair yoniśaś citrapaṭe |",
  "S04n2942:1524": "(7.12.4) “punar api sa cittacitrakarmakaraḥ pītaṁ raṅgam upādāya,",
  "S04n2942:1525": "abhinivartayati tiryaggatāni |",
  "S04n2942:1526": "te'pi paraspareṇa pītaraṅgavaśāt pibanti rudhirāṇi,",
  "S04n2942:1527": "khādanti māṁsāni,",
  "S04n2942:1528": "ghnanti ca parasparato rāga- dveṣamohena pītākṛtāḥ |",
  "S04n2942:1529": "(7.12.5) “ punar api sa cittacitrakaraḥ kapota kam ālambanaṁ dṛṣṭvā,",
  "S04n2942:1530": "kapotakaṁ malinaṁ karma kurute pretagatiṣu |",
  "S04n2942:1531": "te hi vanadāva- dagdhasadṛśatanavaḥ kṣutpipāsāparigatā vividhaduḥkhābhibhūtā bhavanti |",
  "S04n2942:1532": "cittacitrakarmakaravaśena mātsaryālambanena mohatimi- rāvṛtāḥ |",
  "S04n2942:1533": "(87) (7.12.6) “ punar api sa cittacitrakarmakaraḥ kṛṣṇaṁ karmabhūtaṁ raṅgam upādāya,",
  "S04n2942:1534": "kṛṣṇāni rūpāṇy abhilikhate nārakeyānām |",
  "S04n2942:1535": "te hi kṛṣṇena karmaṇā tatropapannāḥ kṛṣṇāyasaprākārajvalitanibaddhāḥ kṛṣṇatanavo nānāvidhavyādhikaraṇāḥ kṣutpipāsāśrayabhūtā ana- nyasadṛśena kāraṇāduḥkhenābhibhūtā bhavanti |",
  "S04n2942:1536": "tāḥ svena duḥkṛ- tena |",
  "S04n2942:1537": "“ (7.12.7) punar api sa bhikṣur yogam āsthitaḥ:",
  "S04n2942:1538": "“tad eva traidhā- tukaṁ pañcagatikapañcaraṅgaṁ saṁsāracitrapaṭaṁ tribhūmyava- sthaṁ - kāmadhātubhūmikaṁ rūpadhātukam ārūpyadhātukam |",
  "S04n2942:1539": "tatra sa cittacitrakarmakaraḥ kāmasevanayā kāmadhātvālambanāni nanavidhāni rūpāṇi ālikhate |",
  "S04n2942:1540": "viṁśatividhāni rūpadhātvālambanā- śritāni kāmavisaṁyuktāni caturdhyānakūrcena tadāśritāni ṣoḍaśa- bhūmyavasthitāni rūpadhātāv abhilikhati |",
  "S04n2942:1541": "rūpadhātvālambanavi- (88)",
  "S04n2942:1542": "saṁyuktāni samāpatticatuṣkādisamālambanāny ārūpyadhātāv abhi- likhati cittacitrakarmakaraḥ |",
  "S04n2942:1543": "āyato hy ayaṁ traidhātukapaṭaḥ |",
  "S04n2942:1544": "(7.13) punar api sa bhikṣuś cittacitrakaraṁ paśyati sattvān ālikha- mānam anyena prakāreṇa:",
  "S04n2942:1545": "“tatra citrakarasadṛśaṁ cittacitrakaram |",
  "S04n2942:1546": "raṅgabhājanasadṛśaṁ śarīram |",
  "S04n2942:1547": "dṛḍhakasadṛśāni rāgadveṣamohāni |",
  "S04n2942:1548": "sopānasadṛśam ālambanam |",
  "S04n2942:1549": "kūrcasadṛśānīndriyāṇi |",
  "S04n2942:1550": "raṅgasa- dṛśā bāhyaviṣayāḥ śabdasparśarasarūpagandhāḥ |",
  "S04n2942:1551": "bhittisadṛśaḥ saṁsāraḥ |",
  "S04n2942:1552": "ālokasadṛśaṁ jñānam |",
  "S04n2942:1553": "hastasadṛśo vīryārambhaḥ |",
  "S04n2942:1554": "citrarū- pasadṛśāni rūpāni anekaveṣarūpavastravṛddhijātāny anekakarma- phalavipākakṛtāni |",
  "S04n2942:1555": "“ (7.14.1) punar api sa bhikṣur dhyānagatas tam eva cittacitrakaram anyena prakāreṇa sa paśyati:",
  "S04n2942:1556": "“yathā sa citrakaro yady akhinno bhavati,",
  "S04n2942:1557": "suparikarmakṛtāni raṅgāntarāni bhavanti,",
  "S04n2942:1558": "ujjvalāni kūrca- kāni śobhanāni bhayaparijitāni bhavanti,",
  "S04n2942:1559": "tadā śobhanāni rūpā ṇy ālikhate |",
  "S04n2942:1560": "evam evāyaṁ cittacitrakaro yady akhinno bhavati,",
  "S04n2942:1561": "dhyāna- kriyāsuparikarmakṛtāni dhyānaraṅgāntarāṇi bhavanti,",
  "S04n2942:1562": "ujvalāni raṅga- sadṛśāny ālambanāni bhavanti,",
  "S04n2942:1563": "śobhanakūrcakasadṛśāni mārgopa- deśakopadeśaparijitopamāṇy adharottarasuparijitāni |",
  "S04n2942:1564": "ākarṣāpakarṣā- khinnaḥ sa cittacitrakarmakaraḥ śobhanāni rūpāṇi dhyānabhūmāv ālikhate |",
  "S04n2942:1565": "(89) (7.14.2) “atha khinno bhavati,",
  "S04n2942:1566": "sa cittacitrakarmakaras tadāśobhanāsu narakapretatiryagbhūmiṣu gatinikāyakāraṇāyomuṣalakūrcenāśubha- raṅgapātrabhūtaṁ nārakeyatiryakpretarūpaṁ tiryaggataṁ vā gṛhyā- śobhanāni rūpāṇy ālikhate ...... vistareṇa pūrvavat ......“ ( 7.15)",
  "S04n2942:1568": "punar api sa bhikṣuś cittamarkaṭaṁ markaṭavat paśyati:",
  "S04n2942:1569": "“yathā hy anibhṛtā nānādrumalatāpuṣpaphalavanaparvatadarīvivara- kuñjāpratihatagatir bhavati markaṭaḥ |",
  "S04n2942:1570": "evam evāyaṁ cittamarkaṭo 'nibhṛtagatiḥ pañcasu gatiṣu |",
  "S04n2942:1571": "nānāvanasadṛśāni narakapretati- ryagvanāni |",
  "S04n2942:1572": "drumasadṛśāḥ sattvāh |",
  "S04n2942:1573": "anekaprakāralatāsadṛśā tṛṣṇālatā |",
  "S04n2942:1574": "puṣpasadṛśāḥ saṅkalpāḥ |",
  "S04n2942:1575": "phalasadṛśā iṣṭāniṣṭaśabdarasa- rūpagandhāḥ |",
  "S04n2942:1576": "darīvivaracāriṇas trayo dhātavaḥ |",
  "S04n2942:1577": "guhāsadṛśaṁ śa- rīram |",
  "S04n2942:1578": "apratihatagatiḥ cittamarkaṭo narakatiryakpretadevama- nuṣyasthāneṣu,",
  "S04n2942:1579": "sa cittamarkaṭavad bhavati saṁsārabhūmiṣu |",
  "S04n2942:1580": "“ (90) (7.16) punar api sa bhikṣur dhyānagataś cittanaṭaṁ naṭavat paśyati:",
  "S04n2942:1581": "“yathā hi naṭo naṭa nānāveṣaraṅgabhūmivastrasutūrya- dharo bhūtvā,",
  "S04n2942:1582": "nāṭakaṁ nāṭayati |",
  "S04n2942:1583": "evam evāyaṁ cittanaṭo nānākarma- nirmitaveṣadhārī vicitrāsu bhūmiṣu gatinikāyabhūmiṣu |",
  "S04n2942:1584": "nānāveṣa- dhārī nānāvidhahetupratyayadhārī |",
  "S04n2942:1585": "nānāvidhatūryasadṛśāni kāryā- ṇi |",
  "S04n2942:1586": "'svaviṣayanāṭakam' iti saṁsāranāṭakam |",
  "S04n2942:1587": "'naṭa' iti cittanaṭaḥ |",
  "S04n2942:1588": "'nāṭakam' iti vicitranaikaprakāraṁ dīrgham anavarāgre saṁsāre |",
  "S04n2942:1589": "“ (7.17) punar api sa bhikṣur nadīmīnavat paśyati cittamīnam:",
  "S04n2942:1590": "“yathā hi mīnaḥ pratatataraṅgākulāyāṁ gambhīraśīghrasroto- durviṣahagatipracārāyām anekavṛksāpakarṣaṇasamarthāyāṁ pra- tataśīghravegānivāryakarmacaṇḍāyāṁ girinadyām unmajjaty ava- majjati,",
  "S04n2942:1591": "evam evāyaṁ cittamīnaḥ pratatataraṅgākulāyāṁ tribhava- taraṅgākulāyām,",
  "S04n2942:1592": "kāmadhātuvaitaraṇīgambhīrāyām avīciparamaga- mbhīrāyām,",
  "S04n2942:1593": "śīghrasrotāyāṁ śubhāśubhakarmasrotāyām,",
  "S04n2942:1594": "dur- viṣahagatyāṁ sarvalokabālapṛthagjanapāragamanadurviṣahagatyām, (91)",
  "S04n2942:1595": "'pracārāyām' iti pañcagatinadyāṁ pracārāyām anekakalpāyāṁ ca,",
  "S04n2942:1596": "karṣaṇasamarthāyāṁ viṣayaśīghrasrotāyām,",
  "S04n2942:1597": "'śīghrapratatave- gānivāryacaṇḍāyām' iti anityatāpratatavegānivāryacaṇḍāyām,",
  "S04n2942:1598": "na- dyāṁ tṛṣṇānadyāṁ cittamīna unmajjananimajjanaṁ kurute |",
  "S04n2942:1599": "unmajjati devamanuṣyeṣu,",
  "S04n2942:1600": "nimajjati narakapretatiryakṣu sa cittamīnas tṛṣṇānadyām |",
  "S04n2942:1601": "“ (7.18) punar api sa yogācāra ādhyātmike dharme dharmānupaśyī viharati:",
  "S04n2942:1602": "kathaṁ bhikṣur yogam āsthitaḥ karmadharmavipākajñaś cittāyattān sarvasattvān paśyati,",
  "S04n2942:1603": "cittaga tikāṁś cittavidheyāṁś cittena vañcamānān paśyati?",
  "S04n2942:1604": "sa paśyati śrutamayena jñānena divyena vā cakṣuṣā:",
  "S04n2942:1605": "(7.19) “cittakarmāyattāḥ sarvasattvāḥ,",
  "S04n2942:1606": "cittakarmagatikāś cittāyattāḥ |",
  "S04n2942:1607": "kathaṁ ca ta ime sattvā mucyante saṁsārād anavarāgrād aneka- gatipracārāt?",
  "S04n2942:1608": "“ sa paśyati śrutamayena jñānena divyena vā cakṣuṣā:",
  "S04n2942:1609": "“cittasaṅkleśāt sarvasattvā badhyante,",
  "S04n2942:1610": "cittavyavadānān mucyante |",
  "S04n2942:1611": "“ (92) (7.20) tatra cittam anekaprakāram ālambanabhedena svabhāva- bhedena |",
  "S04n2942:1612": "nikāyagatibhedena pañca vidhaṁ pañcasu gatiṣu |",
  "S04n2942:1613": "yoga- vāhi paramāśrayabhedena - saṁyuktam anuśayasaṁyojanaiś citta- prayuktaiḥ saṁskāraiḥ,",
  "S04n2942:1614": "asaṁskṛtair ākāśādibhis tribhir nityair apra- yuktaṁ - pañcaprakāraṁ bhavati |",
  "S04n2942:1615": "tad indriyabhedenāparimi- tam |",
  "S04n2942:1616": "tṛṣṇāvividhāśrayabhedena pañca cetāṁsi bhavanti |",
  "S04n2942:1617": "saṅkṣe- peṇa tad asya sāṅkleśikasya pakṣasya |",
  "S04n2942:1618": "(7.21.1) kathaṁ vyavadānapakṣo bhavati?",
  "S04n2942:1619": "trayāṇāṁ mūlakleśānāṁ trayaḥ pratipakṣā bhavanti,",
  "S04n2942:1620": "sarvātītānāgatasamyak sambuddha- vacanasanmārgadeśitāḥ |",
  "S04n2942:1621": "tadyathā: rāgasyāśubhā,",
  "S04n2942:1622": "dveṣasya maitrī,",
  "S04n2942:1623": "mohasya pratītyasamutpādaḥ |",
  "S04n2942:1624": "(93) (7.21.2) tatra śarīre rāgo bhavati,",
  "S04n2942:1625": "sa tad eva śarīrālambanaṁ kṛtvā,",
  "S04n2942:1626": "viharati vibhajati |",
  "S04n2942:1627": "pādanakhāt prabhṛti yāvac chirasaḥ sthūlāny aṅgapratyaṅgāni vibhajati: “ko'ham,",
  "S04n2942:1628": "kiṁ vā mama svāṅgapra- deśeṣu?",
  "S04n2942:1629": "“ sa pādanakhapṛthakśarīraṁ paśyati:",
  "S04n2942:1630": "“na nakhaḥ śarī- ram |",
  "S04n2942:1631": "na pādāṅgulyaḥ śarīram,",
  "S04n2942:1632": "ahaṁ vā,",
  "S04n2942:1633": "yatrāyaṁ ahaṅkāro vā- rtate vā |",
  "S04n2942:1634": "na pādatale śarīraṁ yatrāyaṁ ahaṅkāro vartate |",
  "S04n2942:1635": "na gulphamātṛko'ham, śarīraṁ vā |",
  "S04n2942:1636": "na pārṣṇir aham, śarīraṁ vā |",
  "S04n2942:1637": "na pārṣṇipiṇḍo'ham |",
  "S04n2942:1638": "na maṇḍalam ahaṁ vā, śarīraṁ vā |",
  "S04n2942:1639": "na śroṇi- kapālam aham, śarīraṁ vā |",
  "S04n2942:1640": "na gudo'ham, śarīraṁ vā |",
  "S04n2942:1641": "na pṛṣṭha- gatāni pañcacatvāriṁśad asthīny ahaṁ vā, śarīraṁ vā |",
  "S04n2942:1642": "na grīvā- ṅgāsthīni śarīram, ahaṁ vā |",
  "S04n2942:1643": "na mukhagatāny asthīni śarīram, ahaṁ vā |",
  "S04n2942:1644": "na kapālagatāny asthīni śarīram,",
  "S04n2942:1645": "ahaṁ vā,",
  "S04n2942:1646": "“ sampravibhajya,",
  "S04n2942:1647": "bhikṣur arthāntarabhūtaṁ śarīraṁ na paśyati,",
  "S04n2942:1648": "nāpy ekaikena śarī- raṁ paśyati,",
  "S04n2942:1649": "nāpi vibhaktaṁ śarīraṁ paśyati |",
  "S04n2942:1650": "na cakṣuḥśrotra- ghrāṇajihvākāyamanāṁsi śarīraṁ ātmanaḥ,",
  "S04n2942:1651": "nāpy adhyā- tmānaṁ teṣu |",
  "S04n2942:1652": "pṛthakparamāṇuśaḥ śarīraṁ pravibhajati,",
  "S04n2942:1653": "sa- rṣapamātraṁ cūrṇasadṛśam ātmanaḥ śarīraṁ paśyati |",
  "S04n2942:1654": "sa mahā- (94) bhūtāni vibhajati: “ko'ham?",
  "S04n2942:1655": "kiṁ pṛthivīdhātur aham,",
  "S04n2942:1656": "abdhātur aham,",
  "S04n2942:1657": "tejodhātur aham,",
  "S04n2942:1658": "vāyudhātur aham?",
  "S04n2942:1659": "sa nātmānaṁ dhātum paśyati |",
  "S04n2942:1660": "nāpi dhātum ātmani sampaśyamānaḥ,",
  "S04n2942:1661": "arthāntarabhūtaṁ na paśyati paramārthataḥ:",
  "S04n2942:1662": "“tadyathānekavṛkṣasa mudāyaṁ vanaṁ paśyati |",
  "S04n2942:1663": "naikena vṛkṣeṇa vanam asti |",
  "S04n2942:1664": "na paramārthato vanaṁ nāma |",
  "S04n2942:1665": "vṛkṣavinirmuktaṁ na vanam asti |",
  "S04n2942:1666": "vṛkṣo'pi tvaṅmūla- śākhāparṇavalīṣuvinirmukto'rthāntarabhūto na vidyate |",
  "S04n2942:1667": "na para- mārthato'sti |",
  "S04n2942:1668": "saṁvṛtisatyena tu vanam asti |",
  "S04n2942:1669": "tathedam api śarīraṁ pāṇyādisamudayamātreyaṁ sañjñā |",
  "S04n2942:1670": "saṁvṛtitaḥ śarīraṁ idam |",
  "S04n2942:1671": "“ sa traccharīradharmatattvajñaḥ śarīrād virajyate,",
  "S04n2942:1672": "śarīrapratyaṅgebhyo 'pi virajyate,",
  "S04n2942:1673": "sarvendriyavedanādhātubhyo'pi virajyate |",
  "S04n2942:1674": "viraktasya cittasya nandīrāgasahagatā tṛṣṇā paunarbhavikī na bādhate |",
  "S04n2942:1675": "evaṁ rāgapratipakṣe prayatate |",
  "S04n2942:1676": "(7.21.3) kathaṁ dveṣasya pratipakṣe prayatate?",
  "S04n2942:1677": "sa maitrīpraty- upasthito bhavati:",
  "S04n2942:1678": "“kṛcchraṁ vateme sattvāḥ,",
  "S04n2942:1679": "yaduta: yannāma jāyante mriyante'pi cyavante'py upapadyante pañcasu gatiṣu (95)",
  "S04n2942:1680": "pañcabhayāpannāḥ!“ tān pratimṛtakopamān mātṛvat kāruṇyam utpadyate:",
  "S04n2942:1681": "“kathaṁ evaṁduḥkhitānāṁ sattvānāṁ punaḥ kṣate kṣāra- nibhaṁ krodhaṁ kuryāt prakṛtiduḥkhiteṣu sattveṣu?",
  "S04n2942:1682": "“ sa dvi tīyaṁ mahākleśaṁ vadhan prativadhan viharati |",
  "S04n2942:1683": "(7.21.4) punar api sa bhikṣuḥ kathaṁ tṛtīyamahākleśapratipakṣe pra- yatate?",
  "S04n2942:1684": "“ “mohenāvṛtāḥ sattvāḥ kāyaduścaritaṁ caranti,",
  "S04n2942:1685": "vāgdu- caritaṁ caranti,",
  "S04n2942:1686": "manoduścaritaṁ caranti |",
  "S04n2942:1687": "kāyasya bhedād apāya- vinipāte narakeṣūpapadyante |",
  "S04n2942:1688": "yadā tu moharahitā bhavanti sam- yagdṛṣṭipuraḥsarāḥ,",
  "S04n2942:1689": "tadā kāyasucaritaṁ vāksucaritaṁ manaḥsu- caritaṁ caranti,",
  "S04n2942:1690": "dharmādharmatattvajñā bhavanti |",
  "S04n2942:1691": "yadā caiṣāṁ dha- rmādharmatattvajñānavijñānaṁ bhavati,",
  "S04n2942:1692": "tadā mahākleśasya tṛtī- yasyābhāvo bhavati |",
  "S04n2942:1693": "“ (7.22) sa bhikṣuḥ:",
  "S04n2942:1694": "“evaṁ trayāṇāṁ kleśānāṁ trayaḥ pratipakṣā bhavanti |",
  "S04n2942:1695": "tannāśāt sarvakleśopakleśasaṁyojanānuśayapratyava- (96)",
  "S04n2942:1696": "sthānāṁ nāśo bhavati |",
  "S04n2942:1697": "yathā vṛkṣasya mūlanāśāt tvaṅmūlapa- trapalāśāskandhaviṭapapuṣpaphalādīnāṁ sarvathaiva mlānāni bha- vanti nāśo vā,",
  "S04n2942:1698": "tathaiva teṣāṁ trayāṇāṁ vadhāt sarvakleśavadho bhavati |",
  "S04n2942:1699": "“ (8.1) punar api sa yogācāra ādhyātmike dharme dharmānupaśyī viharati:",
  "S04n2942:1700": "kathaṁ sa bhikṣuḥ saptamād bhūmyantarād aṣṭamaṁ bhūmyantaraṁ ākrāmati?",
  "S04n2942:1701": "sa paśyati śrutamayena jñānena divyena vā cakṣuṣā:",
  "S04n2942:1702": "kathaṁ sa bhikṣur ādita eva cakṣur yathābhūtaṁ paśyati?",
  "S04n2942:1703": "(8.2) “ kathaṁ vijñeyeṣu sarveṣu rūpeṣu bālapṛthagjanaḥ saṁ- rajyate saṁvirajyate sammuhyate vā?",
  "S04n2942:1704": "tatra mitraṁ dṛṣṭvā saṁra- jyate,",
  "S04n2942:1705": "saṁrajyasthānīyaṁ vā rūpaṁ dṛṣṭvā striyaṁ vā'nyād vā |",
  "S04n2942:1706": "dveṣasthānīyeṣu dveṣam upaiti,",
  "S04n2942:1707": "sapatnabhūtaṁ sapatnasthānīyaṁ vā |",
  "S04n2942:1708": "rāgadveṣāvṛtacakṣu ṣo rūpaṁ na yathābhūtaṁ paśyati |",
  "S04n2942:1709": "'mohāvṛtacitta' iti bālaḥ pṛthagjanaḥ kalpanāmātrakeṣu cakṣur- vijñeyeṣu saṁrajyate vā virajyate vā saṁmuhyate vā |",
  "S04n2942:1710": "tṛṣṇā- vañcitāḥ puruṣāḥ svecchāvitarkeṇātmanaivātmānaṁ rañjayanti |",
  "S04n2942:1711": "(97) (8.3) “tadyathā śvāsthi gṛhya nirmāṁsam,",
  "S04n2942:1712": "mukhe prakṣi- pati |",
  "S04n2942:1713": "sa dantair vā lālāpravisaraklinnapham asthi vivaragataṁ khādayati |",
  "S04n2942:1714": "tasyātigṛddhasya śunaḥ svakād āsyād dantavivarād rudhiram āgacchati |",
  "S04n2942:1715": "sa'tam asthirasam' iti manyate |",
  "S04n2942:1716": "na manyate: 'māmakam evedaṁ rudhiram aham evāsvādayāmi |",
  "S04n2942:1717": "' sa śvā rasagṛddho jihvām api khādayati |",
  "S04n2942:1718": "sa rasagṛddhyāvṛto'sthirasaṁ manyate,",
  "S04n2942:1719": "kevalaṁ saṅkalpamātrakam |",
  "S04n2942:1720": "(8.4) “ evam eva bālapṛthagjanaś cakṣurvijñeyeṣu rūpeṣu saṁra- jyate cakṣuramaṇīyāni rūpāṇi |",
  "S04n2942:1721": "sa vitarkalālāvṛtamatir vicārā- sthi cakṣuḥsadṛśe āsye prakṣipya,",
  "S04n2942:1722": "tathā tathā khādati ye- nāsya tṛṣṇārudhiraṁ syandati |",
  "S04n2942:1723": "tṛṣṇārudhirarasagṛddho 'mamedam' ity abhirūpaṁ manyate |",
  "S04n2942:1724": "sa tatra rasaṁ labhate |",
  "S04n2942:1725": "tatra yathā śvā tathā bālapṛthagjanāḥ |",
  "S04n2942:1726": "yathāsthi tathā cakṣurvijñeyāni rūpāṇi |",
  "S04n2942:1727": "yathā vitarkās tathā tvagasthikhādanam |",
  "S04n2942:1728": "yathā dantās tathā viṣa- yāḥ |",
  "S04n2942:1729": "tasmād asthiśaṅkalopamāni cakṣurvijñeyāni rūpāni ca sarva- bālapṛthagjanānāṁ vipralambhakārāṇi |",
  "S04n2942:1730": "“ (98) (8.5) punar api sa bhikṣuś cintayati:",
  "S04n2942:1731": "“kathaṁ tṛṣṇābhayabhītāḥ saṁsārodvignā bhikṣavaḥ sarvakāmān prajahati?",
  "S04n2942:1732": "yathāpi nāgaḥ ṣaṣṭihāyanaḥ pañcabandhanabaddho bhavati,",
  "S04n2942:1733": "puruṣair hastyājāneyair adhiṣṭhitaḥ sa mahāvigrahaḥ pañjarāvaruddhaḥ |",
  "S04n2942:1734": "eṣa prabhūte- kṣugaṇḍamodakasīdhupānarasāṁ labhate |",
  "S04n2942:1735": "tūryagītanāditaiś cāsya vinodanaṁ kriyate yenāsya vanasaukhyaṁ vismaret |",
  "S04n2942:1736": "vismṛtyaiha- prākṛtair hastibhiḥ saha saṁvaset,",
  "S04n2942:1737": "parapraṇeyaś ca syāt |",
  "S04n2942:1738": "atha sa hastyājāneya evam api paricaryamāṇo vanasaukhyaṁ sveṣṭaṁ viha- ranna eva,",
  "S04n2942:1739": "parvatakuñjāni vanapuṣpaphalāni śakunirutāni nadīnir- jhararamyāṇi bhūmibhāgāni anuvicintya,",
  "S04n2942:1740": "sarvabandhanabaddho'pi tāni saukhyāni smṛtvā,",
  "S04n2942:1741": "sarvabandhanāni chitvā,",
  "S04n2942:1742": "puruṣān hasty- ājāneyān agaṇayitvā,",
  "S04n2942:1743": "gṛhapañjaraṁ bhañjya,",
  "S04n2942:1744": "prabhūtekṣuga- ṇḍamodakasīdhupānarasaṁ pītvā,",
  "S04n2942:1745": "gītavāditair na śakyate vipra- labdhum |",
  "S04n2942:1746": "na cāsya śakyate vinodanaṁ manasaḥ kartum |",
  "S04n2942:1747": "na cāsya vanasaukhyaṁ visamarati |",
  "S04n2942:1748": "na ca prākṛtair hastibhiḥ saha samatām upagantum icchati |",
  "S04n2942:1749": "punar eva vanaṁ gacchati |",
  "S04n2942:1750": "(8.6) “ evaṁ yogācāro bhikṣur anādikālapravṛttaiḥ pañcabhir ba- ndhanair baddhaḥ |",
  "S04n2942:1751": "kaiḥ pañcabhiḥ?",
  "S04n2942:1752": "yaduteṣṭaśabdasparśarasarūpa- gandhaiḥ |",
  "S04n2942:1753": "kaiḥ puruṣair hastyājāneyair adhiṣṭhitaḥ?",
  "S04n2942:1754": "yaduta: cakṣuḥ- śrotraghrāṇajihvākāyamanovijñānaiḥ sāṅkleśikaiḥ |",
  "S04n2942:1755": "svamatigṛha- pañjare'varuddhaḥ,",
  "S04n2942:1756": "yaduta: putradārārāmadāsīdāsabhogagṛhāva- ruddhaḥ |",
  "S04n2942:1757": "'prabhūtekṣumodakasīdhupānarasa' iti saṅkalpamoda- (99)",
  "S04n2942:1758": "karāgapānasya etad adhivacanam |",
  "S04n2942:1759": "gītavāditasamas tṛṣṇāviṣakta- buddhibhinnanandīrāgaḥ |",
  "S04n2942:1760": "'prākṛtair hastibhiḥ' samaḥ syād iti prā- kṛtapuruṣaiḥ mithyādṛṣṭihastinām etad adhivacanam |",
  "S04n2942:1761": "'saha saṁvased' iti taiḥ saha satkāyadṛṣṭiśīlavrataparāmarśasamprayuktaiḥ prākṛtapuruṣair mukhamadhurābhir mithyādṛṣṭikakathābhiḥ prāmo- dyate |",
  "S04n2942:1762": "'parapraṇeya' iti ragadveṣamohāyattasyaitad adhivacanam |",
  "S04n2942:1763": "'hastyājāneya' iti yogācārasyaitad adhivacanam |",
  "S04n2942:1764": "'paricaryamāṇo'pi' sarvasāṅkleśikasya mohagatasyaitad adhivacanam |",
  "S04n2942:1765": "nairyāṇikapa- rvataṁ smṛtvā,",
  "S04n2942:1766": "'parvatakuñjā' iti dhyānasamāpattīnām etad adhi- vacanam |",
  "S04n2942:1767": "puṣpaphalādini sanmārgacittotpādāni,",
  "S04n2942:1768": "phalabhūtaṁ nir- vāṇam |",
  "S04n2942:1769": "'śakunirutāni' dharmakathikarutānām etad abhivacanam |",
  "S04n2942:1770": "'nādīnirjhararamyāṇiti' prajñānadyā etad adhivacanam |",
  "S04n2942:1771": "'nirjharam' iti ekāntacittasyaitad adhivacanam |",
  "S04n2942:1772": "' bhūmibhāga' iti brāhmāṇāṁ vihārāṇām etad adhivacanam,",
  "S04n2942:1773": "yaduta: maitrī karuṇā muditā upe- kṣā |",
  "S04n2942:1774": "'anuvicintya' iti dhyānasu kham anuvicintya,",
  "S04n2942:1775": "sa yogācāra- hastī saṅghārāmam anudhāvati |",
  "S04n2942:1776": "(8.7) “ tasmād dhastyupamena yogācāreṇa bhavitavyam,",
  "S04n2942:1777": "na śvo- pamena |",
  "S04n2942:1778": "“ (100) (9.1) punar api yogācāra ādhyātmike dharme dharmānupaśyī viharati:",
  "S04n2942:1779": "kathaṁ sa bhikṣur aṣṭamād bhūmyantarān navamaṁ bhūmyantaram ārohati?",
  "S04n2942:1780": "sa paśyati śrutamayena jñānena divyena vā cakṣuṣā:",
  "S04n2942:1781": "(9.2) “ sarvam idaṁ traidhātukam anityaṁ duḥkhaṁ śūnyānātmā aśucibhāṇḍabhūtam,",
  "S04n2942:1782": "“ sarvakāmān api paśyati:",
  "S04n2942:1783": "“tadyathā vanāntara- vivareṣu mahati parvataśvabhre kharjūrīvṛkṣaḥ syāt,",
  "S04n2942:1784": "anekā- samaśatāyāsaḥ |",
  "S04n2942:1785": "tasmiṁś ca prānte alpāni phalāni syuḥ,",
  "S04n2942:1786": "duḥprāpyāṇi bahudoṣāni:",
  "S04n2942:1787": "śvabhraprapatanadoṣena jīvitasaṁśaya- kārāṇi,",
  "S04n2942:1788": "koṭaradoṣeṇa prapatanabhāgīyāni cordhvadrumasthitānām api jīvitanāśakarāṇi |",
  "S04n2942:1789": "atha puruṣo gacchet,",
  "S04n2942:1790": "mūḍho bālapṛthagjano 'ndhabhuto rasagṛddhyā |",
  "S04n2942:1791": "sa tāni phalāni paśyeta,",
  "S04n2942:1792": "na śvabhra- prapatanakoṭarordhvavṛkṣaprapatanajīvitanāśam anurāgayati |",
  "S04n2942:1793": "sa taṁ vṛkṣaṁ ārohayan bālaḥ pṛthagjano mandamedhā alpa- rasāsvādenāpahṛtaḥ |",
  "S04n2942:1794": "sa tasmād vṛkṣāt,",
  "S04n2942:1795": "aprāpya tāni phalāni, prapatet |",
  "S04n2942:1796": "sa jīvitaṁ jahyāt |",
  "S04n2942:1797": "atha kenacid anyenopāyena prā- kṛtena vā karmaṇā na prapatena,",
  "S04n2942:1798": "sākalyena rasarāgena baddho bālabuddhir bahutaram ādīnavaṁ na paśyati |",
  "S04n2942:1799": "“ (101) (9.3) evam eva sa bhikṣuḥ paśyati:",
  "S04n2942:1800": "“vanāntaravivarasamāni pañca- gativivarāṇi sarvakleśasamāni mahacchvabhrāṇi |",
  "S04n2942:1801": "'kharjūrīvṛkṣa' iti kāmavṛkṣasyaitad adhivacanam |",
  "S04n2942:1802": "anekāsamaśatāni pratyeka- kleśaśatasahasrāṇām etatparyeṣaṇāduḥkhānām etad adhivacanam |",
  "S04n2942:1803": "'vṛkṣaprānte sthitāni phalānīti' sarvakāmaviṣaktabuddhīnām iṣṭaśabdasparśarasarūpagandhānām etad adhivacanam |",
  "S04n2942:1804": "'duṣprā- pyāṇīti' duṣprāpyāṇi bhavanti kāmaphalāni,",
  "S04n2942:1805": "tadyathā: samudra- praveśena śastrasambhrameṇa rājasevācauryavāṇijyādikleśair cāpyante |",
  "S04n2942:1806": "kāmaphalopamāni 'bahudoṣānīti' rāgadveṣamohā- nām etad adhivacanam |",
  "S04n2942:1807": "'śvabhraprapatana' iti naraka triyakpre- taśvabhrānām etad adhivacanam |",
  "S04n2942:1808": "'jīvitasaṁśayo bhavati' dharmajīvitasyaitad adhivacanam |",
  "S04n2942:1809": "'koṭaradoṣa' iti śūnyasya ṛkta- kasya tucchakasyāsārakasyaitad adhivacanam |",
  "S04n2942:1810": "'puruṣa āgacchen (102)",
  "S04n2942:1811": "mūḍha'ti bālasya mithyādṛṣṭikasyaitad adhivacanam |",
  "S04n2942:1812": "“ tasmād aneka- doṣabhūyiṣṭhapahalopamān kāmān alpasvādān dṛṣṭvā,",
  "S04n2942:1813": "sa bhikṣuḥ sarvakāmān na saṅkalpayati |",
  "S04n2942:1814": "(9.4) punar api sa bhikṣur agniśikhopamān kāmān paśyati:",
  "S04n2942:1815": "“yathā hi dīpe dṛṣṭiramaṇīye paramatīkṣṇasparśe |",
  "S04n2942:1816": "pataṅgo mūḍhaḥ paśyed ramaṇīyaṁ pradīpam |",
  "S04n2942:1817": "sa tasmin pradīpe prapatet,",
  "S04n2942:1818": "sa vināśam āpnuyāt |",
  "S04n2942:1819": "evam eva rāgadveṣamohāvṛtāḥ pataṅgā bāla- pṛthagjanāḥ sarvakāmaramaṇīyāni paśyanti pradīpasadṛśāni |",
  "S04n2942:1820": "iti yadi tasmin kāmapradīpe prapatanti,",
  "S04n2942:1821": "te pataṅgasadṛśā dahyante narakapretatiryakṣu |",
  "S04n2942:1822": "“ tasmād “alam kāmair!“ iti sa bhikṣur virajyate kāmebhyaḥ |",
  "S04n2942:1823": "(9.5) punar api sa bhikṣu ādhyātmike dharme dharmānupaśyī viha- rati:",
  "S04n2942:1824": "“kair bandhanair baddhāḥ sattvāḥ sandhāvanti saṁsaranti saṁsāre?",
  "S04n2942:1825": "“ (9.6.1) sa paśyati śrutamayena jñānena divyena vā cakṣuṣā:",
  "S04n2942:1826": "“dvā- bhyāṁ bandhanābhyāṁ baddho'yaṁ lokaḥ:",
  "S04n2942:1827": "āhārabandhanena sparśabandhanena ca |",
  "S04n2942:1828": "(9.6.2) “tatrāhārabandhanena caturvidhena:",
  "S04n2942:1829": "kabaḍikāhāreṇa manaḥ- sañcetanāhāreṇa dhyānāhāreṇa sparśāhāreṇa ca |",
  "S04n2942:1830": "(9.6.3) “kabaḍikāhārāḥ katamāḥ?",
  "S04n2942:1831": "yaduta: catvāraḥ puruṣāvāsāḥ,",
  "S04n2942:1832": "ṣaṭ kāmāvacarā devāḥ,",
  "S04n2942:1833": "aṣṭau mahānarakāḥ,",
  "S04n2942:1834": "ekatyā api ca pretās tiryañcaḥ |",
  "S04n2942:1835": "(9.6.4) “manaḥsañcetanāhārā matsyās tadvidhāḥ |",
  "S04n2942:1836": "(9.6.5) “dhyānāhārā rūpāvacarā devāḥ |",
  "S04n2942:1837": "(103) (9.6.6) “sparśāhārāḥ pakṣiṇaḥ,",
  "S04n2942:1838": "cakṣuḥśravāḥ,",
  "S04n2942:1839": "cānye tadvidhāḥ sparśamaithunavipralabdhāḥ |",
  "S04n2942:1840": "(9.6.7) “sarva eva bālapṛthagjanāḥ kāmadhātau manuṣyapretatiryaṅ- narakeyā yo'yaṁ kāmasevanāt kāmadhātur bhavati |",
  "S04n2942:1841": "(9.6.8) “ārūpyās tu samāpattisamālambanāhārāḥ |",
  "S04n2942:1842": "(9.6.9) “tadevam ayaṁ dvābhyāṁ baddho lokaḥ |",
  "S04n2942:1843": "so virāgān na mucyate sarvasaṁyojanānuśa yabhandhenebhyaḥ |",
  "S04n2942:1844": "“ (9.7.1) asau anyena prakāreṇa cakṣur yathābhūtaṁ paśyati cakṣur- vijñeyāṇy api rūpāṇi |",
  "S04n2942:1845": "yad api tac cakṣusaṁsparśanād utpadyate sukhasthānīyaṁ sukhālambanam asukhavipākaṁ karma,",
  "S04n2942:1846": "tad api yathābhūtaṁ prajānāti |",
  "S04n2942:1847": "evaṁ daurmanasyasthānīyaṁ cakṣurvi- jñeyaṁ yad api tac cakṣuḥsaṁsparśajam utpadyate duḥkhā- lambanaṁ sukhavipākaṁ karma,",
  "S04n2942:1848": "tad api yathābhūtaṁ prajānāti |",
  "S04n2942:1849": "katarat tac cakṣurvijñeyaṁ rūpaṁ sukhālambanam asukhavipākam?",
  "S04n2942:1850": "ihadharme dharmānupaśyī,",
  "S04n2942:1851": "ādhyātmikeṣu dharmeṣu,",
  "S04n2942:1852": "cakṣuṣā rūpam ayoniśomanaskāry ālambanaṁ paśyati nidhyāpayaty āsvā- (104) dayati |",
  "S04n2942:1853": "“sukham“ iti prajānite |",
  "S04n2942:1854": "pariṇāmena duḥkhavipākaṁ nara- kapretatiryakṣaṁvartanīyam bhavati |",
  "S04n2942:1855": "katarat tat karma pratyut- pannāsukhavipāki vipariṇāmena sukhavipāki?",
  "S04n2942:1856": "iha cakṣurvi- jñeyāni rūpāni dṛṣṭvā,",
  "S04n2942:1857": "cakṣuḥsaṁsparśajayoniśomanaskārābhimu- khacitto na tatra saṁrajyate,",
  "S04n2942:1858": "na mano vidadhāti |",
  "S04n2942:1859": "tad asya pratyut- pannaduḥkhavipākaṁ bhavati,",
  "S04n2942:1860": "pariṇāmasukhaṁ devamanuṣyo- papattaye nirvāṇaparyavasānaṁ ca bhavati |",
  "S04n2942:1861": "(9.7.2-6) evaṁ śrotraghrāṇajihvākāyamanovijñeyeṣu dharmeṣu |",
  "S04n2942:1862": "(10.1) punar api yogācāra ādhyātmike dharme dharmānupaśyī viharati:",
  "S04n2942:1863": "kathaṁ sa bhikṣuś cakṣurvijñeyeṣu rūpeṣu upekṣako viharati?",
  "S04n2942:1864": "iha bhikṣuś cakṣuṣā rūpāni dṛṣṭvā,",
  "S04n2942:1865": "na saṁrajyate na virajyate na vilokayati na nindati na spṛhayati na manasikurute |",
  "S04n2942:1866": "nāyoniśomanasikāreṇāvṛto bhavati |",
  "S04n2942:1867": "upekṣako bhavati |",
  "S04n2942:1868": "sa upekṣā- sthānīyaṁ sthānaṁ upalabhate,",
  "S04n2942:1869": "na duḥkhasukhasthānīyam |",
  "S04n2942:1870": "(105) (10.2) punar api sa bhikṣur daśamaṁ bhūmyantaram ākrāmati ṣaḍbhūmivikārabhūtam,",
  "S04n2942:1871": "tadyathānāgamyaprathamadhyānabhūmya- ntaraṁ catvāri dhyānāni |",
  "S04n2942:1872": "saḍbhūmivikāram ākrāmati |",
  "S04n2942:1873": "sa paśyati dharmāṇām udayavyayam,",
  "S04n2942:1874": "dharmāṇām udayavyayaṁ jānāti |",
  "S04n2942:1875": "nirodhagāminīpratipadāryāṣṭāṅgena mārgeṇa nirvāṇadvāram avaga- ntuṁ samprāptaye ca prayatati |",
  "S04n2942:1876": "(106) (10.3) tasyaivaṁ prayatamānasya mārabandhanāni bhūyiṣṭhaji- hmāni dṛṣṭvā,",
  "S04n2942:1877": "hṛṣṭā bhaumā yakṣā antarīkṣacarāṇāṁ yakṣāṇām abhinivedayanti |",
  "S04n2942:1878": "te'pi caturṇṇāṁ mahārājñāṁ abhinivedayanti |",
  "S04n2942:1879": "te 'pi cāturmahārājakāyikānāṁ devānām abhinivedayanti |",
  "S04n2942:1880": "cātur- mahārājakāyikā api tridaśāṇāṁ,",
  "S04n2942:1881": "tridaśā api yāmānām,",
  "S04n2942:1882": "yāmā api tuṣitānām,",
  "S04n2942:1883": "tuṣitā api nirmāṇaratīnām,",
  "S04n2942:1884": "nirmāṇaratayaḥ paranirmita- vaśavartināṁ,",
  "S04n2942:1885": "paranirmitavaśavartino brahmakāyikānām abhini- vedayanti yathā:",
  "S04n2942:1886": "“jambhūdvīpāt kulaputro ....... vistareṇa pūrva- vad yāvat ..... aṣṭamaṁ bhūmyantaram ārūḍhaḥ,",
  "S04n2942:1887": "antargataś ca ṣaḍ bhūmayaḥ,",
  "S04n2942:1888": "tāṁ cārūḍhaḥ |",
  "S04n2942:1889": "“ (10.4) tataś ca śrutvā,",
  "S04n2942:1890": "paramahṛṣṭā brahmakāyikā devā hitvā dhyānasukhavihāram,",
  "S04n2942:1891": "tadā bhūtaṁ śrutvā,",
  "S04n2942:1892": "hṛṣṭatarā bhavanti | ||",
  "S04n2942:1894": "bhavanti cātra gāthāḥ ||",
  "S04n2942:1895": "śubhānām aśubhānāṁ ca karmaṇāṁ phalaniścayaḥ |",
  "S04n2942:1896": "bhujyate svakṛtaṁ sarvaṁ karmabaddhā hi dehinaḥ ||",
  "S04n2942:1897": "(10.5.1) madhurādau vipāke tu kaṭukāḥ kleśabhūmayaḥ |",
  "S04n2942:1898": "varjanīyā hi viṣavat sarvānarthakarā hi tāḥ ||",
  "S04n2942:1899": "(10.5.2) (107) na kleśānāṁ vaśaṁ gacched anjñānasya co gocaram |",
  "S04n2942:1900": "jñānavān ihaloke ca pare ca sukham aśnute ||",
  "S04n2942:1901": "(10.5.3) jñāna vadhyāḥ sadā kleśā agnivadhyaṁ yathā tṛṇam |",
  "S04n2942:1902": "tasmāj jñānaṁ paraṁ brahma ratnatrayavidarśakam ||",
  "S04n2942:1903": "(10.5.4) ye jñānagocararatās te śānte vartmani sthitāḥ |",
  "S04n2942:1904": "kleśoragais tu ye daṣṭās te sarve vilayaṁ gatāḥ ||",
  "S04n2942:1905": "(10.5.5) parāparajñā ye dhīrāḥ sādhavas tattvadarśinaḥ |",
  "S04n2942:1906": "te yānti paramaṁ sthānaṁ jarāmaraṇavarjitaṁ ||",
  "S04n2942:1907": "(10.5.6) saṁsārābhiratā ye tu ramante kleśaśatrubhiḥ |",
  "S04n2942:1908": "nityabandhanabaddhās te bhramanti bhavasaṅkaṭe ||",
  "S04n2942:1909": "(10.5.7) yasya nairyāṇikī buddhir yasya caryā śivā sadā |",
  "S04n2942:1910": "tasya devanikā yasya brahmaloko vidhīyate ||",
  "S04n2942:1911": "(10.5.8) yasya rāgādayo dveṣyāḥ pūjyā buddhādayaḥ sadā |",
  "S04n2942:1912": "sa nāśayati saṁsāraṁ śuṣkendhanam ivānalaḥ ||",
  "S04n2942:1913": "(10.5.9) (108) yo na cittasya vaśagaś cittaṁ yasyānugaṁ sadā |",
  "S04n2942:1914": "sa nirnāśayati kleśāṁs tamaḥ sūryodaye yathā ||",
  "S04n2942:1915": "(10.5.10) cittaśatruḥ paraṁ śatrur na śatrur aparaḥ smṛtaḥ |",
  "S04n2942:1916": "cittadagdhāḥ sadā sattvāh kāladagdhā yathā nagāḥ ||",
  "S04n2942:1917": "(10.5.11) yaś cittavaśam āpanno bālo mūḍho'jitendriyaḥ |",
  "S04n2942:1918": "tasya duḥkhaśamo nāsti nirvāṇaṁ tasya dūrataḥ ||",
  "S04n2942:1919": "(10.5.12) duḥkhaṁ duḥkhavipākaṁ ca duḥkhahetuṁ vijānataḥ |",
  "S04n2942:1920": "naśyanti bandhanāḥ sarve kleśavṛndāḥ samantataḥ ||",
  "S04n2942:1921": "(10.5.13) ālokānāṁ paraṁ jñānaṁ tamasāṁ moha ucyate |",
  "S04n2942:1922": "tasmād ālokanirato yaḥ sa paṇḍita ucyate ||",
  "S04n2942:1923": "(10.5.14) mohaṁ vivarjayed dhīmān sarvānarthakaro hi yaḥ |",
  "S04n2942:1924": "yo mohavaśam āpannas tasya śāntir na vidyate ||",
  "S04n2942:1925": "(10.5.15) saṁspṛśeta varaṁ vahniṁ saṁvāsed uragair varam |",
  "S04n2942:1926": "na kleśaiḥ saha saṁyujyed yadīcchec chreyam ātmanaḥ ||",
  "S04n2942:1927": "(10.5.16) (109) amṛtānāṁ paraṁ jñānaṁ śreya sāṁ nidhir uttamaḥ |",
  "S04n2942:1928": "bandhūnāṁ ca paro bandhur dhanānāṁ dhanam uttamam ||",
  "S04n2942:1929": "(10.5.17) tasmāj jñānāgninā nityaṁ nirdahet kleśaparvatān |",
  "S04n2942:1930": "kleśaparvatadagdhasya sukhaṁ padam avasthitam ||",
  "S04n2942:1931": "(10.5.18) andhās tamasi majjante puruṣā mandamedhasaḥ |",
  "S04n2942:1932": "ye nodvijanti saṁsārād adharmaraṇapañjarāt ||",
  "S04n2942:1933": "(10.5.19) teṣāṁ hi saphalaṁ janma yeṣāṁ buddhir avañcitā |",
  "S04n2942:1934": "te ca pūjyāḥ sadā sadbhir yeṣāṁ dharme sadā matiḥ || (10.5.20) (110) ( 10.6)",
  "S04n2942:1937": "iti sa bhikṣur evaṁ dharmādharmavidhijñaḥ sadbhūtvā viharati |",
  "S04n2942:1938": "tasyaivaṁ sunirmalacetasaḥ:",
  "S04n2942:1939": "“anekāni janmaśatasahasrāṇi śikharāṇi saṁsāraparvatād viśīryante vāntībhavanti naśyanti,",
  "S04n2942:1940": "apunar bhavatīti |",
  "S04n2942:1941": "“ naśyanti cāsya kleśaśatravaḥ,",
  "S04n2942:1942": "antike cāsya bhavati nirvāṇam | (111)"
}