{
  "SA21n1404:0": "[atha bāhyārcanavidhiḥ]",
  "SA21n1404:1": "vijanaṃ mano&#39;",
  "SA21n1404:2": "nukūlasthānaṃ nāthāṅkakaḥ praviśya sudhīḥ |",
  "SA21n1404:3": "tatra sukumāramāsanamupaviśya vibhāvayecchuddhim ||1 ||",
  "SA21n1404:4": "bhāvanāsthānamāha-vijanamityādi |",
  "SA21n1404:5": "śuddhiṃ viśuddhiṃ śūnyatāṃ vibhāvayediti sambandhaḥ,",
  "SA21n1404:6": "tadbhāvanāyaiva prākṛtāhaṅkāravyudāsāt |",
  "SA21n1404:7": "athavā adhimātrasattvānāṃ śūnyataiva paraṃ rakṣeti prathamataḥ śūnyataiva bhāvyā | uktañca-",
  "SA21n1404:8": "tathataiva paraṃ rakṣā vighnāccittavinirmitāt |",
  "SA21n1404:9": "sarvatra sarvadharmāṇāṃ viśuddhistathataiva hi ||",
  "SA21n1404:10": "kiṃkṛtvetyāha-vijanaṃ janarahitaṃ sthānaṃ praviśya |",
  "SA21n1404:11": "manonukūlamiti |",
  "SA21n1404:12": "manasaḥ prasādajanakam |",
  "SA21n1404:13": "tatreti tasmin vijane |",
  "SA21n1404:14": "āsanamupaviśyeti |",
  "SA21n1404:15": "āsanamāśritya |",
  "SA21n1404:16": "sukumāramiti |",
  "SA21n1404:17": "sukhasparśam |",
  "SA21n1404:18": "nāthāṅkaka iti |",
  "SA21n1404:19": "nāthaḥ śrīgurustadaṅkaṃ taccihnaṃ kaṃ śiro yasya sa nāthāṅkakaḥ |",
  "SA21n1404:20": "sudhīḥ niṣkala (luṣa)matiḥ |",
  "SA21n1404:21": "yoginī mayā&#39;",
  "SA21n1404:22": "dhikṛteyaṃ bhagavatī,",
  "SA21n1404:23": "atra ca mahatāmevādhikāra iti guruṇā pratipāditaviśeṣo&#39;",
  "SA21n1404:24": "pi likhyate |",
  "SA21n1404:25": "sudhīḥ śuddhiṃ cetaso nairmalyaṃ vibhāvayedutpādayediti sambandhaḥ |",
  "SA21n1404:26": "śobhanā dhīrbāhyaprajñā adhyātmaprajñā vā yasya sa sudhīḥ,",
  "SA21n1404:27": "saprajña ityarthaḥ |",
  "SA21n1404:28": "&quot;saiva bhagavatī prajñā dhīti buddhaiḥ prakalpitā&quot;",
  "SA21n1404:29": "iti hevajravacanāt |",
  "SA21n1404:30": "kutra sthitvetyāha - āsanamupaviśyeti |",
  "SA21n1404:31": "āsyate vajreṇotsargamaṇḍalena vā asyāmiti āsanaṃ dharmodayā |",
  "SA21n1404:32": "yaduktaṃ śrīhevajre-",
  "SA21n1404:33": "ekārākṛti yaddivyaṃ madhye vaṃkārabhūṣitam |",
  "SA21n1404:34": "ālayaḥ sarvasaukhyānāṃ buddharatnakaraṇḍakam ||iti |",
  "SA21n1404:35": "tadāśritya |",
  "SA21n1404:36": "sukumāramiti |",
  "SA21n1404:37": "manoharamaśithilaṃ sukhasparśamiti yāvat |",
  "SA21n1404:38": "tatreti dharmodayāyām |",
  "SA21n1404:39": "kathaṃ viśuddhirbhāvyetyāha-sthānaṃ praviśyeti sthīyate&#39;",
  "SA21n1404:40": "smin sarvadharmairiti sthānaṃ mahāsukhaṃ tadālambyetyarthaḥ |",
  "SA21n1404:41": "vijanamiti |",
  "SA21n1404:42": "sarvadā jāyate iti jano vikalpaḥ,",
  "SA21n1404:43": "tena rahitam |",
  "SA21n1404:44": "uktañca vajraḍāke-",
  "SA21n1404:45": "vijane&#39;dhyātmasattvādivikalparahiteṣu ca |",
  "SA21n1404:46": "athavā vajrakulādikanyāsamudbhavatvād vijanam |",
  "SA21n1404:47": "yaduktaṃ tatraiva tadeva sarvatathāgatapraśastavajrakulādiviśiṣṭa kanyājanodbhavatvād vijanam |",
  "SA21n1404:48": "ata eva manonukūlamiti |",
  "SA21n1404:49": "idaṃ kṛtamidaṃ na kṛtamityādivikalpamalakalaṅkitamanasaḥ sarvadaiva duḥkhaprasaṅgād viśvameva pratikūlamiti bhāvaḥ |",
  "SA21n1404:50": "nirvikalpakacittasya sarvadā sukhaprasaṅgāt |",
  "SA21n1404:51": "ata evoktaṃ bhagavatā - &quot;",
  "SA21n1404:52": "sukhitasya manaḥ samādhīyate samāhitaśca yathābhūtaṃ prajānāti&quot;iti |",
  "SA21n1404:53": "kiṃbhūtaḥ sannityāha- nāthāṅkaka iti |",
  "SA21n1404:54": "nātho bindustadaṅkaṃ taccihnaṃ kaṃ sukhaṃ yasya sa nāthāṅkakaḥ,",
  "SA21n1404:55": "bindurahitasya sukhasya duḥkharūpatvāt |",
  "SA21n1404:56": "athavā nātho gurustadaṅkaṃ cihnaṃ kaṃ sukhaṃ yatra sa tathā,",
  "SA21n1404:57": "prajñādyabhiṣeke guruṇā tatsukhasya pratipāditatvāt |",
  "SA21n1404:58": "tataśca kuliśasaroruhaśabdādeva mahārāgamutpādya viśuddhiḥ śūnyatākaruṇāmadhye kartavyeti sthitam |",
  "SA21n1404:59": "tathā ca śrīhevajre-",
  "SA21n1404:60": "paramartau na ca bhāvya na bhāvaka",
  "SA21n1404:61": "na ca vigraha na ca grāhya na grāhaka |",
  "SA21n1404:62": "māṃsa na śoṇita viṣṭa na mūtraṃ",
  "SA21n1404:63": "na ca ghṛṇa moha na śauca pavitram ||",
  "SA21n1404:64": "vajradharmasādhane&#39;",
  "SA21n1404:65": "pyuktam- &#39;",
  "SA21n1404:66": "visphurad guhyavajraṃ padme praveśayet |",
  "SA21n1404:67": "tatra cittaṃ sthirīkṛtya nirvikalparūpaṃ mahāsukhaṃ bhāvayet |",
  "SA21n1404:68": "om śūnyatājñānavajrasvabhāvātmako&#39;",
  "SA21n1404:69": "hamiti paṭhet |",
  "SA21n1404:70": "tadatra mahārāganaye vastutaiva śūnyatā bhāvanīyetyāmnāyaḥ&#39; ||1 ||",
  "SA21n1404:71": "tadanu ca ṣaṣṭhajinena tryakṣarajaptena vajradharahṛdayam |",
  "SA21n1404:72": "saṃllikhyānāmikayā lohitakusumārcitaṃ kuryāt ||2 ||",
  "SA21n1404:73": "vidheyāntaramāha-tadanu cetyādi |",
  "SA21n1404:74": "tadanantaraṃ vajradharahṛdayaṃ lohitakusumārcitaṃ kuryāditi sambandhaḥ |",
  "SA21n1404:75": "vajramabhedyatvāt sahajasukhaṃ tad dhārayatīti vajradharo binduḥ,",
  "SA21n1404:76": "sukhasaṃvalitasyaiva bindordarśanāt |",
  "SA21n1404:77": "uktañca śrīhevajre-",
  "SA21n1404:78": "śukrākāro bhaved bhagavān tatsukhaṃ kāminī smṛtam |iti |",
  "SA21n1404:79": "tasya vajradharasya hṛdayaṃ tadekaniṣṭhatvād dharmodayāṃ lohitakusumairamlānakaravīrabandhūkaprabhṛtibhirarcitaṃ kuryāt |",
  "SA21n1404:80": "cakāro&#39;bhidheyāntarasūcanārthaḥ |",
  "SA21n1404:81": "vakṣyamāṇaślokadvayapratipāditasyā[śayā]ṅganyāsān vidhāya paścād dharmodayāmarcayedityarthaḥ |",
  "SA21n1404:82": "athavā upadeśādeva tadanantarametadvidhānamiti boddhavyam |",
  "SA21n1404:83": "tatpakṣe cakāro&#39;",
  "SA21n1404:84": "pyartha eva |",
  "SA21n1404:85": "kiṃkṛtvetyāha-saṃllikhyeti |",
  "SA21n1404:86": "samyak likhitvā pravyaktatryaṅgulaṃ cetyarthaḥ |",
  "SA21n1404:87": "kenetyāha- ṣaṣṭhajineneti |",
  "SA21n1404:88": "akṣobhyeṇa |",
  "SA21n1404:89": "akṣobhyasya dravatvāt kṛṣṇatvācca kṛṣṇavarṇamadanenetyarthaḥ |",
  "SA21n1404:90": "śrīcakrasaṃvare akṣobhyasya ṣaṣṭhatathāgatatvena vyavasthitatvāt |",
  "SA21n1404:91": "tathā ca lūyīpādīyābhisamaye &quot;",
  "SA21n1404:92": "vijñānaskandhe vajrasattvaḥ sarvatathāgatatve śrīherukavajram&quot;iti |",
  "SA21n1404:93": "tryakṣarajapteneti |",
  "SA21n1404:94": "om āḥ hū ityanena vāratrayaṃ śodhitena |",
  "SA21n1404:95": "kayā&#39;bhilikhyetyāha-anāmikayeti |",
  "SA21n1404:96": "vāmakarānāmikayā,",
  "SA21n1404:97": "saṃvarāṇāṃ vāmācāratvāt |",
  "SA21n1404:98": "tathā coktaṃ śrīsaṃvare-&quot;",
  "SA21n1404:99": "vāmācāraḥ sadā yogī vāmapādaṃ puraḥ kramet&quot;iti |",
  "SA21n1404:100": "vyākhyānāntaramapi-vajradharahṛdayaṃ dharmodayā |",
  "SA21n1404:101": "lohitakusumena rajasā arcitamullāsitaṃ kuryāt |",
  "SA21n1404:102": "mahārāgamayatvāt tadasyānenaiva mahārthasiddheḥ |",
  "SA21n1404:103": "tataśca viśvameva laukikarāgapatitamutpadyate kṣīyate ceti paramapadaprāptaye suviśuddharāgāvalambanamevocitamiti |",
  "SA21n1404:104": "karmamudrāmapi cittasthirīkaraṇahetutvena pratipāditavānācāryaḥ |",
  "SA21n1404:105": "tathā ca śrīhevajre-",
  "SA21n1404:106": "yathā pāvakadagdhāśca svidyante vahninā punaḥ |",
  "SA21n1404:107": "tathā rāgāgnidagdhāśca svidyante rāgavahninā ||",
  "SA21n1404:108": "yenaiva viṣakhaṇḍena mriyante sarvajantavaḥ |",
  "SA21n1404:109": "tenaiva viṣatattvajño viṣeṇa sphoṭayedviṣam ||",
  "SA21n1404:110": "yathā vātagṛhītasya māṣabhakṣyaṃ pradīyate |",
  "SA21n1404:111": "vātena hanyate vāto viparītauṣadhikalpanā ||",
  "SA21n1404:112": "yadvā vajradharahṛdayamadhyātma dharmodayāṃ lohitakusumena sarāgamānandacittenārcitamullasitaṃ kuryāt |",
  "SA21n1404:113": "vināpi prajñāyogasadgurucaraṇaprasādādeva tādṛgviśiṣṭacittotpatteḥ |",
  "SA21n1404:114": "tathā ca dauḍīpādāḥ-",
  "SA21n1404:115": "vinā prajñāyogājjhaṭiti kurute vajrapadavīṃ",
  "SA21n1404:116": "satāṃ tadyogād vā śiśirakarasaṃbodhakaraṇāt |",
  "SA21n1404:117": "adhiṣṭhānajño yaḥ sa gururiha naivāpara iti",
  "SA21n1404:118": "prabhāvo yasya drāk praharati mano durjanamiva ||",
  "SA21n1404:119": "tasmāt sukhacittāyattaiva susiddhiriti sthitam |",
  "SA21n1404:120": "vajraḍāke ca-",
  "SA21n1404:121": "duṣkarairniyamaistīvrairmūrtiḥ śuṣyati duḥkhitā |",
  "SA21n1404:122": "duḥkhādvikṣipyate cittaṃ vikṣepāt siddhiranyathā ||",
  "SA21n1404:123": "yadvā mahārasāyanatvādavaśyamevāsya nasyārthamabhāvabhāvārthañcotpādaḥ kartavya uktañca tatraiva-",
  "SA21n1404:124": "mahāraktaṃ sakarpūraṃ sarvotkṛṣṭarasāyanam |",
  "SA21n1404:125": "mahāraktaṃ bhavet puṣpaṃ ṛtukālasamudbhavam ||iti |",
  "SA21n1404:126": "saṃllikhyeti |",
  "SA21n1404:127": "&#39;likha&#39;akṣaravinyāse |",
  "SA21n1404:128": "akṣaraṇarūpeṇa vinyāsaṃ kṛtvetyarthaḥ |",
  "SA21n1404:129": "kayetyāha- anāmikayeti |",
  "SA21n1404:130": "na namatītyanāmikā,",
  "SA21n1404:131": "tacca bolaḥ |",
  "SA21n1404:132": "kena lakṣita ityāha- ṣaṣṭhajineneti |",
  "SA21n1404:133": "kṛṣṇamadanena lakṣitaḥ |",
  "SA21n1404:134": "tatsevayeti bhāvaḥ |",
  "SA21n1404:135": "lakṣaṇe tṛtīyā |",
  "SA21n1404:136": "yathā kamaṇḍalunā cchātramadrākṣīt |",
  "SA21n1404:137": "tryakṣarajapteneti |",
  "SA21n1404:138": "trayāṇāṃ kāyavākcittānāmakṣaraṇena acāñcalyena japtaṃ jalpanaṃ layo yasmāt tat tathā |",
  "SA21n1404:139": "bhāve ktaḥ | tathā ca-",
  "SA21n1404:140": "modakānāmapi vane vane vartmani vartmani |",
  "SA21n1404:141": "vinyāsena yathā vārivihārī kriyate gajaḥ ||",
  "SA21n1404:142": "tathā cittagajaṃ netumicchuḥ sahajavārikām |",
  "SA21n1404:143": "sevate madanaṃ yogī balamapyabalāmapi ||",
  "SA21n1404:144": "baddhaśceccittamātaṅgo guḍataṇḍulikādinā |",
  "SA21n1404:145": "bhayamastaṅgataṃ sarvaṃ koṭilābho&#39;",
  "SA21n1404:146": "pi saṃsthitaḥ ||",
  "SA21n1404:147": "sādhakastena sādhyārthamasādhyamapi sādhayet |",
  "SA21n1404:148": "taddvāreṇa yataścittamasādhyamapi sādhyate ||",
  "SA21n1404:149": "guhyavajravilāsinīsādhane&#39;pi-",
  "SA21n1404:150": "kṛṣṭaṃ (ṣṇaṃ)",
  "SA21n1404:151": "madanamāsādya sukhādyaṃ vidyayā saha |",
  "SA21n1404:152": "tāvanmātraṃ tu kartavyaṃ na mano vikalaṃ yathā ||",
  "SA21n1404:153": "yathā mahauṣadhaṃ kiñcitsusvādaṃ vyādhighātakam |",
  "SA21n1404:154": "prajñopāyasukhaṃ tadvad helayā kleśanāśanam ||",
  "SA21n1404:155": "sarvaśya ramaṇī rāmā rāginī śuddharāgiṇām |",
  "SA21n1404:156": "ekasya galapāśaḥ syādaparasya bandhakarttikā ||",
  "SA21n1404:157": "yadvā kiṃbhūtayā anāmikayetyāha- ṣaṣṭhajineneti |",
  "SA21n1404:158": "sahārthe tṛtīyā |",
  "SA21n1404:159": "ṣaṣṭhajinena bodhicittena sahitayā |",
  "SA21n1404:160": "samyaksaṃpūrṇabodhicittamilitayetyarthaḥ,",
  "SA21n1404:161": "tadadhīnatvādutthānasya |",
  "SA21n1404:162": "tryakṣarajapteneti |",
  "SA21n1404:163": "tryakṣaraiḥ kāyavākcittairjaptena layaṃ nītena |",
  "SA21n1404:164": "teṣāmavikṣepācca tadaskhalanāt |",
  "SA21n1404:165": "tathā ca śrīhevajre-",
  "SA21n1404:166": "jalpanaṃ japamākhyātam ālikālyoḥ prajalpanāt ||2 ||",
  "SA21n1404:167": "tadanu paramādyapātre karakamalaṃ dakṣiṇetaraṃ kṣiptvā |",
  "SA21n1404:168": "vidadhīta vajrasavanaṃ yathopadeśaṃ śayasparśāt ||3 ||",
  "SA21n1404:169": "kṛtyāntaramāha- tadanvityādi |",
  "SA21n1404:170": "vajrasavanaṃ vidadhīteti sambandhaḥ |",
  "SA21n1404:171": "vajraṃ śūnyatā tadabhimukhīkaraṇahetutvāt |",
  "SA21n1404:172": "vajraśabdena kṛṣṇayogi dravyamabhidhīyate,",
  "SA21n1404:173": "kāraṇe kāryopacārāt |",
  "SA21n1404:174": "savanaṃ snānam |",
  "SA21n1404:175": "&#39;ṣuñ&#39;abhiṣave |",
  "SA21n1404:176": "kiṃ kṛtyami (kṛtve)",
  "SA21n1404:177": "tyāha-karakamalaṃ kṣiptveti |",
  "SA21n1404:178": "karapadmavinyāsaḥ |",
  "SA21n1404:179": "dakṣiṇetaramiti vāmam |",
  "SA21n1404:180": "kutretyāha-paramādyapātra iti |",
  "SA21n1404:181": "paramaḥ paramānandaḥ,",
  "SA21n1404:182": "tadarthamādyaṃ madanaṃ mādhvīprabhṛti,",
  "SA21n1404:183": "tasya pātre |",
  "SA21n1404:184": "yathopadeśamiti |",
  "SA21n1404:185": "upadeśānatikrameṇa |",
  "SA21n1404:186": "śayasparśāditi pāṇibhyāṃ gātrasparśāt |",
  "SA21n1404:187": "atropadeśaḥ-prathamamalibindumātraṃ gṛhītvā devīmantreṇa tryakṣareṇa vā snānaṃ kuryāt |",
  "SA21n1404:188": "tato vāmadakṣiṇahastābhyāmāliṅganābhinayena śiraḥprabhṛti pādāṅguṣṭhaparyantaṃ tatkara talalagna draveṇa gātraṃ sparśayediti |",
  "SA21n1404:189": "yadvā vāmakaratalabhāvitaraktapañcadalakamalasthitaṣaḍayoginīmantrāṇāṃ ṣaḍayoginīsvarūpāṇāṃ dakṣiṇakaravṛddhānāmikayā dravadravyeṇa sparśanaṃ śayasparśanam ,",
  "SA21n1404:190": "śayasparśa iti cāmnāyaḥ |",
  "SA21n1404:191": "vyākhyānāntaramapi- vajraṃ mahāsukhaṃ tena savanaṃ snānaṃ sudhīḥ kurvīta mahāsukhamayamātmānaṃ vidadhītetyarthaḥ |",
  "SA21n1404:192": "vajrasya bolasya bodhicittena savanaṃ vā |",
  "SA21n1404:193": "abhyāsadhṛt kiñcit patiteneti bhāvaḥ |",
  "SA21n1404:194": "kutretyāha-paramādyapātra iti |",
  "SA21n1404:195": "paramamanirvacanīyaṃ rūpaṃ tadarthamādyaṃ pātraṃ mahāsukhadhāraṇāt sarvatathāgatānāmādhārabhūtatvācca dharmodayā,",
  "SA21n1404:196": "tatrādhārasthitetyarthaḥ |",
  "SA21n1404:197": "tatraiva sahajasukhotpatteḥ |",
  "SA21n1404:198": "upāyaprajñānāṃ ca tasminneva bandhacchedāt |",
  "SA21n1404:199": "tathā ca śrīhevajre-",
  "SA21n1404:200": "yena tu yena tu badhyate lokastena tu tena tu bandhanamuñcet |",
  "SA21n1404:201": "loko muhyati vetti na tattvaṃ tattvavivarjita siddhi na lapsyet ||",
  "SA21n1404:202": "yena yena hi badhyante jantavo raudrakarmaṇā |",
  "SA21n1404:203": "sopāyena tu tenaiva mucyante bhavabandhanāt ||",
  "SA21n1404:204": "yadyevaṃ sahajasukhañca tadutpadyate ceti vyāhatametat,",
  "SA21n1404:205": "utpannasya nityavināśitvāt |",
  "SA21n1404:206": "vinaśvarasya ca laukikasukhasādhāraṇatvāt |",
  "SA21n1404:207": "bhavatu nāma tathāpi dṛṣṭāntatvenopanīte na doṣaḥ | yathoktam-",
  "SA21n1404:208": "dhāvalyamātramilito haṃsaścandrasya dīyate hyupamā |",
  "SA21n1404:209": "dattaṃ tathaiva laukikasukhamapi likhitaṃ pratītipathe ||",
  "SA21n1404:210": "yacca saroruhasaṅgatve pratipādyaṃ śrīmahāguruṇā |",
  "SA21n1404:211": "gatireṣā&#39;gatikānāṃ yattad dṛṣṭāntabhūmirapi ||",
  "SA21n1404:212": "bodho na saṃskṛtagirā hāsyaṃ bhāṣāntaraṃ viśiṣṭamapi |",
  "SA21n1404:213": "giribhillapallipuruṣāḥ svavacanakalpena sādhyante ||",
  "SA21n1404:214": "yathoktam āryadevapādāḥ (daiḥ)-",
  "SA21n1404:215": "nānyayā bhāṣayā mlecchaḥ śakyo grāhayituṃ yathā |",
  "SA21n1404:216": "na laukikamṛte lokaḥ śakyo grāhayituṃ tathā ||",
  "SA21n1404:217": "kiñca ,yathā svapnaputrasyotpattisthitināśādayaḥ sukhaduḥkhahetavo&#39;",
  "SA21n1404:218": "nubhūyante prabhāte sarvameva mṛṣā,",
  "SA21n1404:219": "tathaiva sarvamabhyāsakāle vidyata eva,",
  "SA21n1404:220": "ādijñāne tu sahaje nāstyeveti sarvameva sustham |",
  "SA21n1404:221": "tataśca jāte pakṣapuṭe pakṣivadākāśagamanamabhīṣṭaṃ bhūmipatanamapi samanubhavannekalagnasujātapakṣapuṭaḥ kramaśo gaganābhogamapyātmādhīnamanubhavati |",
  "SA21n1404:222": "yogīndre[ṇa]tataścātra prapāte&#39;",
  "SA21n1404:223": "vahitena bhavitavyamiti |",
  "SA21n1404:224": "uktañca śrīhevajre-",
  "SA21n1404:225": "sevitavyaḥ prayatnena yathā bhedo na jāyate |",
  "SA21n1404:226": "bhedaḥ kāyavākcittānāṃ pṛthagbhāvo bindorapi skhalanamiti |",
  "SA21n1404:227": "kiṃ kṛtvetyāha- karakamalaṃ dakṣiṇetaraṃ kṣiptveti |",
  "SA21n1404:228": "vāmakaravṛddhāṅguṣṭhāṅgulibhyāṃ kamalapakṣadvayasya ghaṭitoddhāṭitavidhānāt |",
  "SA21n1404:229": "uktañca guhyavajravilāsinīsādhane&#39;pi-",
  "SA21n1404:230": "karavṛddhāṅgulībhyāṃ tu padmapakṣadvayaṃ śanaiḥ |",
  "SA21n1404:231": "ghaṭitodghāṭitaṃ kuryāt sphuradañcāmbujānanam ||iti |",
  "SA21n1404:232": "athavā paramarthaṃ māti paricchinattīti paraṃ saṃvillakṣaṇakṣaṇaṃ bodhicittaṃ tasyādyaṃ pātraṃ bhiduraṃ tatra karakamalaṃ kṣiptvā karavannirlomatādiguṇasampannaṃ kamalaṃ prajñāpadmaṃ tadvinyasyetyarthaḥ |",
  "SA21n1404:233": "uktañca śrīcakrasaṃvare-&#39;",
  "SA21n1404:234": "&#39;",
  "SA21n1404:235": "padmaṃ pāṇitalaṃ kuryāt&#39;&#39;iti |",
  "SA21n1404:236": "guhyavajravilāsinīsādhane&#39;",
  "SA21n1404:237": "pi- padmaṃ pāṇitalaṃ kuryād bāhumūladvayaṃ tathā | iti |",
  "SA21n1404:238": "svayaṃ padmāsanāsīno nāyikāmaṅge niveśyeti bhāvaḥ |",
  "SA21n1404:239": "yadvā bāhyamudrāyā abhāvāt kara eva kamalaṃ karakamalaṃ kareṇaivollāsayedityarthaḥ |",
  "SA21n1404:240": "na kevalaṃ karakamalaṃ dakṣiṇetaraṃ vāmadakṣiṇabāhu (yu)",
  "SA21n1404:241": "dvayañca kṣiptvā antarlīnīkṛtya |",
  "SA21n1404:242": "mahāsukha iti śeṣaḥ |",
  "SA21n1404:243": "kiṃ ca,cyavanamahāsukhamahauṣadhādinā bindustambhanamidaṃ dvayamaśuddharāgiṇāmapi sambhāvyate |",
  "SA21n1404:244": "kathaṃ vā anavacchinnarūpo mahāsukhamayaḥ karmāṅganāyāmutpadyatām ?yathoktam-",
  "SA21n1404:245": "yairyaistribhuvanamadhye kṣarasukhamanubhūtamekadā taccet |",
  "SA21n1404:246": "ekatra bhavati labhate na sahajasukhakoṭimāṃśamapi ||",
  "SA21n1404:247": "laghutākāraṇajatvaṃ kṣaṇakṣayitvaṃ ca duḥkhakāritvam |",
  "SA21n1404:248": "yatrāsti tena sādhyaḥ satsukhanāthaḥ kathaṃ bhavitā ||",
  "SA21n1404:249": "iti śaṅkāyāmāha- yathopadeśaṃ śayasparśāt |",
  "SA21n1404:250": "śayanaṃ śayo nidrā vijñānendriyayā (yoḥ)",
  "SA21n1404:251": "nirodhaḥ,ananyagāmitvamekaniṣṭhateti yāvat |",
  "SA21n1404:252": "tasya sparśāttadabhimukhīkaraṇāt |",
  "SA21n1404:253": "yadvā śayo nidrā tatsāmyānmaraṇamabhidhīyate |",
  "SA21n1404:254": "maraṇaṃ ca vāyuvijñānendriyayornirodhasvarūpaṃ dhyānam tasya sparśāt tadabhimukhīkaraṇāt |",
  "SA21n1404:255": "yathoktaṃ śrīhevajre-",
  "SA21n1404:256": "maraṇaṃ yena sukheneha tatsukhaṃ dhyānamucyate |",
  "SA21n1404:257": "alpasya maraṇasya mithyārūpatvāt |",
  "SA21n1404:258": "yathoktaṃ śrīcakrasaṃvare-",
  "SA21n1404:259": "mṛtyurnāma vikalpo&#39;",
  "SA21n1404:260": "yaṃ nīyate khecarīpadam | iti |",
  "SA21n1404:261": "atropadeśo&#39;",
  "SA21n1404:262": "pyabhidhīyate-",
  "SA21n1404:263": "calaścet pavano daṣṭaṃ mahāsukhamanuttaram |",
  "SA21n1404:264": "taddvāreṇaiva śrayaṇaṃ pratidaṃśaḥ pratikriyā ||",
  "SA21n1404:265": "sākṣātpūrvānubhūtāṃ vā mukhayan sukhasaṃpadām |",
  "SA21n1404:266": "antargatena manasā kāmasiddhiṃ tu bhāvayet ||",
  "SA21n1404:267": "śrīhevajre ca-",
  "SA21n1404:268": "bhāvyate hi jagat sarvaṃ manasā yasmān na bhāvyate |",
  "SA21n1404:269": "sarvadharmaparijñānaṃ bhāvanā naiva bhāvanā ||",
  "SA21n1404:270": "teṣāmekaṃ paraṃ nāsti svasaṃvedyaṃ mahatsukham |",
  "SA21n1404:271": "svasaṃvedyād bhavet siddhiḥ svasaṃvedyaṃ hi bhāvanā ||",
  "SA21n1404:272": "tathā ca-",
  "SA21n1404:273": "bhuñjan mahāsukhaṃ supto vijñānaviṣayendriyaiḥ |",
  "SA21n1404:274": "stutinindāyaśolābhavikalpān kuṭivat kuru ||",
  "SA21n1404:275": "iyaṃ bhusukacaryāpi kriyate yadi cetasi |",
  "SA21n1404:276": "tadā śāntamanovāhān sukhena prahariṣyati ||",
  "SA21n1404:277": "iyaṃ bhusukapādena kṛpayā pratipāditā |",
  "SA21n1404:278": "suptvāpi nivasanaṃ (n)",
  "SA21n1404:279": "kvāpi sidhyatyeva pratīkṣyatām ||3 ||",
  "SA21n1404:280": "pravidhāya karanyāsaṃ vṛddhāṅguṣṭhāṅgulisamāyogāt |",
  "SA21n1404:281": "kurvītāṅganyāsaṃ ṣaḍbhirvīreśvarīmantraiḥ ||4 ||",
  "SA21n1404:282": "kṛtyāntaramāha- pravidhāyetyādi |",
  "SA21n1404:283": "aṅganyāsaṃ kurvīteti sambandhaḥ |",
  "SA21n1404:284": "kairityāha- ṣaḍbhirvīreśvarīmantrairiti |",
  "SA21n1404:285": "vīre śvaryo vajravārāhī-yāminī-mohinī-sañcālanī- santrāsanī-caṇḍikā&#39;",
  "SA21n1404:286": "bhidheyāḥ ṣaḍayoginyastāsāṃ ṣaḍbhirmantraiḥ |",
  "SA21n1404:287": "tatrāyaṃ mantranyāsaḥ-om vaṃ nābhau |",
  "SA21n1404:288": "hoṃ yoṃ hṛdaye |",
  "SA21n1404:289": "hrīṃ moṃ kaṇṭhe |",
  "SA21n1404:290": "hreṃ hrīṃ mukhe |",
  "SA21n1404:291": "hū hū śirasi |",
  "SA21n1404:292": "phaṭ phaṭ sarvāṅgeṣvastram |",
  "SA21n1404:293": "pravidhāya karanyāsamiti |",
  "SA21n1404:294": "ādau karanyāsaṃ kṛtvā |",
  "SA21n1404:295": "vṛddhāṅguṣṭhāṅgulisamāyogāditi vāmahastavṛddhāṅguṣṭhamārabhyāṅgulīṣu samāyogāt kaniṣṭhāṃ yāvadityarthaḥ |",
  "SA21n1404:296": "tatrāyaṃ kramaḥ-om va aṅguṣṭhe |",
  "SA21n1404:297": "hoṃ yoṃ tarjjanyām |",
  "SA21n1404:298": "hrīṃ moṃ madhyamāyām |",
  "SA21n1404:299": "hreṃ hrīṃ anāmikāyām |",
  "SA21n1404:300": "hū hū kaniṣṭhāyām |",
  "SA21n1404:301": "phaṭ phaṭ sarvāṅgulyagre |",
  "SA21n1404:302": "sarvāsāmeva mūleṣvityāmnāyaḥ |",
  "SA21n1404:303": "vyākhyānāntaramapi-aṅganyāsaṃ kurvīteti sambandhaḥ |",
  "SA21n1404:304": "aṅgaḥ apānavāyuḥ |",
  "SA21n1404:305": "kairityāha-vīreśvarīmantrairiti |",
  "SA21n1404:306": "vīro mahāsukhacakrasthitaḥ śrīherukarūpo hakāraḥ,",
  "SA21n1404:307": "tasyeśvarī nirmāṇacakrasthitacaṇḍālīrūpiṇī bhagavatī,",
  "SA21n1404:308": "tasyā mantrairiti |",
  "SA21n1404:309": "mananāttrāṇāt,",
  "SA21n1404:310": "mantrairupāyaiḥ |",
  "SA21n1404:311": "ṣaḍbhiriti |",
  "SA21n1404:312": "prāṇāyāmādiṣaṭprakāraiḥ |",
  "SA21n1404:313": "athavā ṣaḍbhiriti sahārthe tṛtīyā |",
  "SA21n1404:314": "ṣaḍbhiḥ sahitamaṅganyāsaṃ kurvītetyarthaḥ |",
  "SA21n1404:315": "tathā coktam-",
  "SA21n1404:316": "pratyāhārastathā dhyānaṃ prāṇāyāmaśca dhāraṇā |",
  "SA21n1404:317": "anusmṛtiḥ samādhiśca ṣaḍaṅgo yoga iṣyate ||",
  "SA21n1404:318": "tathā ca śrīkālacakre-",
  "SA21n1404:319": "pratyāhāro jinendro bhavati daśavidho dhyānamakṣobhya eva",
  "SA21n1404:320": "prāṇāyāmaśca khaḍgī punarapi daśadhā dhāraṇā ratnapāṇiḥ |",
  "SA21n1404:321": "ḍombyāṃ cānusmṛtiḥ syādapi kamaladharaḥ śrīsamādhiśca cakrī",
  "SA21n1404:322": "ekaikaḥ pañcabhedaiḥ punarapi ca yato bhidyate hyādikādyaiḥ ||",
  "SA21n1404:323": "pratyāhāro daśānāṃ viṣayaviṣayiṇāmapravṛttiḥ śarīre",
  "SA21n1404:324": "prajñā tarko vicāro ratiracalasukhaṃ dhyānamapyekacittam |",
  "SA21n1404:325": "prāṇāyāmo dvimārgaḥ skhalanamapi bhavenmadhyame prāṇaveśo",
  "SA21n1404:326": "bindau prāṇapraveśo hyubhayagatihato dhāraṇā caikacittam ||",
  "SA21n1404:327": "caṇḍālyālokanaṃ yadbhavati khalu tanau cāmbare&#39;",
  "SA21n1404:328": "nusmṛtiḥ syāt",
  "SA21n1404:329": "prajñopāyātmakenākṣaraṇasukhavaśājjñānabimbe samādhiḥ |",
  "SA21n1404:330": "etanmṛdvādibhedaistrividhamapi bhavet sādhanaṃ viśvabhartu-",
  "SA21n1404:331": "stistro mudrāstrimātrāstrividhagativaśāt karmasaṅkalpadivyāḥ ||",
  "SA21n1404:332": "kiṃ kṛtvetyāha-pravidhāya karanyāsamiti |",
  "SA21n1404:333": "kaṃ mahāsukhacakraṃ rāti guhṇātīti karaḥ prāṇavāyuḥ,",
  "SA21n1404:334": "tasya nyāsaṃ haṭhena madhyamāmārgapraveśanaṃ kṛtvetyarthaḥ |",
  "SA21n1404:335": "tathā ca tatraiva-",
  "SA21n1404:336": "yā śaktirnābhimadhyād vrajati parapadaṃ dvādaśāntaṃ kalāntaṃ",
  "SA21n1404:337": "sā nābhau sanniruddhā taḍidanalanibhā daṇḍarūpotthitā ca |",
  "SA21n1404:338": "cakrāccakrāntaraṃ vai mṛdulalitagatiścālitā madhyanāḍayāṃ",
  "SA21n1404:339": "yāvaccoṣṇīṣarandhraṃ spṛśati haṭhatayā sūcivadbāhyacarma ||",
  "SA21n1404:340": "āpānaṃ tatra kāle paramahaṭhatayā prerayedūrdhvamārga",
  "SA21n1404:341": "uṣṇīṣaṃ bhedayitvā vrajati parapuraṃ vāyuyugme niruddhe |",
  "SA21n1404:342": "evaṃ vajraprabodhānmanasi saviṣayāt khecaratvaṃ prayāti",
  "SA21n1404:343": "pañcābhijñāsvabhāvā bhavati punariyaṃ yogināṃ viśvamātā ||",
  "SA21n1404:344": "kasmāt kartavyamityāha- vṛddhāṅguṣṭhāṅgulisamāyogāditi |",
  "SA21n1404:345": "aṅguṣṭho vajraṃ vṛddhaścāsāvaṅguṣṭhaśceti vṛddhāṅguṣṭhaḥ tacca bolaḥ |",
  "SA21n1404:346": "aṅge līyate ityaṅgulī śukraṃ nairukto varṇaviparyayaḥ |",
  "SA21n1404:347": "tābhyāṃ samāyogo&#39;",
  "SA21n1404:348": "skhalanaṃ tasmādityarthaḥ |",
  "SA21n1404:349": "vīreśvarīśabdasyopadeśā&#39;",
  "SA21n1404:350": "rtho likhyate-",
  "SA21n1404:351": "ūkārādūrdhvagāmitvaṃ īkārātpavaneraṇā |",
  "SA21n1404:352": "repho vahnimayī rekhā īśvarī sarvasaukhyataḥ ||",
  "SA21n1404:353": "iyaṃ tvālambanarūpā hetucaṇḍālī jñānarūpiṇītvād mudrotpannaspandasukhadāyinī |",
  "SA21n1404:354": "bindorutthāpanārthamevotthāpitetyasmadguravaḥ |",
  "SA21n1404:355": "ta de va dṛṣṭāntarasikānāṃ pratipādyate-",
  "SA21n1404:356": "kamalaṃ samapātrasthaṃ pradīpoddīpitāntaram |",
  "SA21n1404:357": "pidhānādhomukhī(kha)",
  "SA21n1404:358": "ghaṭīmūlaṃ mūrdhani tiṣṭhati ||",
  "SA21n1404:359": "vastutastu svarasavāhiniḥ spandasukhadāyinyāṃ sahajarūpiṇyāmeva yogibhiḥ patitavyam |",
  "SA21n1404:360": "yadāha-&#39;&#39;ṣaḍaṅge bodhicittasya rakṣaṇamiti mṛdumātrā,",
  "SA21n1404:361": "spandagatirmadhyamātrā,",
  "SA21n1404:362": "niḥspandagatiradhimātramātreti |",
  "SA21n1404:363": "evaṃ karmamudrā kṣarasukhadāyinī,",
  "SA21n1404:364": "jñānamudrā spandanasukhadāyikā,",
  "SA21n1404:365": "mahāmudrā niḥspandanasukhadāyikā&quot;",
  "SA21n1404:366": "iti | uktañca-",
  "SA21n1404:367": "kulīraśiśuvat pakvakadalīphalavad dṛḍham |",
  "SA21n1404:368": "niṣpratīhetusadbhāvānu(da)",
  "SA21n1404:369": "deti phalarūpiṇī ||",
  "SA21n1404:370": "caṇḍālyevopadeśena mahāsukhavilāsinī |",
  "SA21n1404:371": "saiva nairātmikā devī vajravairocanī ca sā ||",
  "SA21n1404:372": "tataścaṇḍālīparihāreṇa vyākhyāyate-aṅganyāsaṃ kurvīteti sambandhaḥ |",
  "SA21n1404:373": "aṃ-akārarūpiṇīṃ nirmāṇacakrasthitāṃ devīṃ gaṃ-gacchatītyaṅgo&#39;pānavāyuḥ |",
  "SA21n1404:374": "tasya nyāsamākuñcanamuttolanaṃ vidadhīta |",
  "SA21n1404:375": "kiṃ kṛtvetyāha-pravidhāya karanyāsamiti |",
  "SA21n1404:376": "karasya dvidhātvāt karaśabdena bāhu(vāyu)",
  "SA21n1404:377": "dvayamabhidhīyate,",
  "SA21n1404:378": "tasya nyāsaṃ nirodhaṃ kṛtvetyarthaḥ |",
  "SA21n1404:379": "tathā ca śrīhevajre-",
  "SA21n1404:380": "maṇḍalaṃ pādalekhaḥ syād malanād maṇḍalamucyate ||",
  "SA21n1404:381": "karasphoṭo bhavenmudrā&#39;",
  "SA21n1404:382": "ṅgulyā moṭanaṃ tathā |",
  "SA21n1404:383": "anyathā apānavātasya śaithilyotpatteḥ |",
  "SA21n1404:384": "anena pūrvoktameva bāhu(vāyu)",
  "SA21n1404:385": "dvayamākṛṣya mahāsukhe praveśanīyamiti sūcitam |",
  "SA21n1404:386": "vāyusthairyeṇaiva kāryasiddhiḥ |",
  "SA21n1404:387": "yathoktaṃ śrīkālacakre-",
  "SA21n1404:388": "madhye prāṇapraveśaḥ saraviśaśigaterbandhanaṃ savyavāme",
  "SA21n1404:389": "cittaṃ mudrāprasaṅge paramasukhagataṃ vajrasambodhanaṃ ca |",
  "SA21n1404:390": "abje vajradhvanirvā svakarasalilajollālanaṃ saukhyaheto-",
  "SA21n1404:391": "rbījātyāgaḥ sasaukhyo maraṇabhayaharaḥ śrīgurorvaktrametat |",
  "SA21n1404:392": "tathā ca-",
  "SA21n1404:393": "vāyorāyurvapurbindormuktiścittāt suniścalāt |",
  "SA21n1404:394": "trayāṇāmekasaṃyogāt tripuṭī sā prakīrtitā ||",
  "SA21n1404:395": "kasmāt kartavyamityāha- vṛddhāṅguṣṭhāṅgulisamāyogāditi |",
  "SA21n1404:396": "aṅge tiṣṭhatītyaṅguṣṭho vajram |",
  "SA21n1404:397": "nairukto varṇaviparyayaḥ |",
  "SA21n1404:398": "vṛddhāṅguṣṭhastīvrabolaḥ,",
  "SA21n1404:399": "aṅgulī śukraṃ tābhyāṃ samāyogātskhalanam tasmāt | uktañca-",
  "SA21n1404:400": "yasya prajñāsaṅge patati śitāṃśuḥ kutaḥ sukhaṃ tasya |",
  "SA21n1404:401": "mukulaṃ vasantasaṅge patati phalaṃ kena cūtasya ||",
  "SA21n1404:402": "tathā ca-",
  "SA21n1404:403": "prajñāsaṅge śaśī yasya parisīdati paṅkaje |",
  "SA21n1404:404": "anveṣate phalaṃ mūrkhaḥ sa bhittvā kusumāvalīm ||",
  "SA21n1404:405": "guhyavajravilāsinīsādhane&#39;pi-",
  "SA21n1404:406": "manthayet kamalāmbhodhiṃ sahajāmṛtakāṅkṣayā ||",
  "SA21n1404:407": "vairāgyakālakūṭaṃ ca nottiṣṭhati yathā tathā |",
  "SA21n1404:408": "ṣaḍbhiriti |",
  "SA21n1404:409": "cakṣurādiṣaḍvijñānena lakṣitaḥ sahito vā |",
  "SA21n1404:410": "kiṃbhūtairityāha-vīreśvarīmantrairiti |",
  "SA21n1404:411": "vīro bhagavān tasya īśvarī śūnyatā saiva mananāttrāṇān mantra upāyo yeṣāṃ taiḥ |",
  "SA21n1404:412": "athavā vīreśvaryāḥ śūnyatāyā mantrairupāyaistāneva lakṣyīkṛtya tasyā udayāt ||4 ||",
  "SA21n1404:413": "tadanu ca vajradharopari raṅgāruṇayogajaṃ samamamatram |",
  "SA21n1404:414": "bhujagabhavaiḥ suviśuddhaiḥ sicayagatairavakirecchanakaiḥ ||5 ||",
  "SA21n1404:415": "vidheyāntaramāha-tadanu cetyādi |",
  "SA21n1404:416": "ca-śabdaḥ punararthe |",
  "SA21n1404:417": "amatraṃ pātram avakiret churayediti sambandhaḥ |",
  "SA21n1404:418": "raṅgāruṇayogajamiti |",
  "SA21n1404:419": "raṅgo vaṅgaḥ,",
  "SA21n1404:420": "aruṇaṃ tāmraṃ tayoryogo melakam tasmājjātaṃ kāṃsyamityarthaḥ |",
  "SA21n1404:421": "samamiti tulyaṃ kalaṅkakharadardurādirahitam |",
  "SA21n1404:422": "darpaṇamiti bhāvaḥ |",
  "SA21n1404:423": "kaiśchurayedityāha-bhujagabhavairiti |",
  "SA21n1404:424": "bhujago nāgaḥ śīśakastadbhavaiḥ |",
  "SA21n1404:425": "suviśuddhairiti dalarahitaiḥ |",
  "SA21n1404:426": "sicayagatairiti |",
  "SA21n1404:427": "sicayaṃ ślakṣṇaṃ vastraṃ tadgataiḥ |",
  "SA21n1404:428": "śanakairiti |",
  "SA21n1404:429": "laghukramāṅgulanyāsena raktavastreṇa dolikāṃ kṛtvā tatra sindūraṃ dattvā aṅgulyā kiñcit krameṇa cālayet ityāśayaḥ |",
  "SA21n1404:430": "kutretyāha-vajradharoparīti |",
  "SA21n1404:431": "vajraṃ madanaṃ tad dhārayatīti vajradharaṃ madanasahitaṃ pātram tasyopari |",
  "SA21n1404:432": "vyākhyānāntaramapi-amatraṃ pātramavakirediti sambandhaḥ |",
  "SA21n1404:433": "amo rogaścaturuttaracatuḥ śatavyādhyātmakaṃ duḥkham tasmāt trāyata ityamatraṃ mahāsukhaṃ viśveṣāmādhārabhūtatvād vā amatraṃ mahāsukhasvarūpaṃ pātram |",
  "SA21n1404:434": "tadavakiret saṃyojayet |",
  "SA21n1404:435": "samamiti sarvatraikarūpatvāt |",
  "SA21n1404:436": "raṅgāruṇayogajamiti |",
  "SA21n1404:437": "raṅgaḥ śubhratvāt sarāgatvād vā bodhicittam aruṇamamitābho rajaḥ,",
  "SA21n1404:438": "tayoryoga-stasmājjātam |",
  "SA21n1404:439": "kutra tadvidheyamityāha-vajradharoparīti |",
  "SA21n1404:440": "vajraṃ kuliśaṃ tadeva dharaḥ sarvato&#39;",
  "SA21n1404:441": "gamyatvāt prapātatvājjātasyopari tasya śikhare |",
  "SA21n1404:442": "kaiḥ sahāvakiredityāha-bhujagabhavairiti |",
  "SA21n1404:443": "bhujago nāgastadudbhavairviṣairviṣayā eva viṣam anarthahetutvāt |",
  "SA21n1404:444": "tathā ca śrīhevajre-",
  "SA21n1404:445": "sevitavyā ime sevyā nirviṣīkṛtya śuddhitaḥ |iti |",
  "SA21n1404:446": "tathā ca tatraiva-",
  "SA21n1404:447": "tadvat saṃsārakaṃ ratnaṃ pañcakāmaguṇairyutam |",
  "SA21n1404:448": "aśuddho viṣatāṃ yāti śuddhaḥ pīyūṣavad bhavet ||",
  "SA21n1404:449": "kiṃbhūtaiḥ?",
  "SA21n1404:450": "suviśuddhaiḥ |",
  "SA21n1404:451": "ete&#39;pi viṣayāḥ svarūpato mahāsukharūpiṇaḥ,",
  "SA21n1404:452": "kintvavidyāvaśādviṣavanniṣpadyanta iti sahajavṛttyā supariśodhitaiḥ |",
  "SA21n1404:453": "sicayagatairiti |",
  "SA21n1404:454": "sicaye karpaṭe nibaddhairiva saṃvṛtairityarthaḥ |",
  "SA21n1404:455": "śanakairiti dhairyeṇa |",
  "SA21n1404:456": "athavā bhujagaḥ sihlastadbhavai rāgaiḥ |",
  "SA21n1404:457": "saheti śeṣaḥ |",
  "SA21n1404:458": "laukikarāgo&#39;",
  "SA21n1404:459": "pi tatra nikṣeptavya iti bhāvaḥ |",
  "SA21n1404:460": "yadvā bhujagabhavaiḥ sindūrairiva sindūraiḥ sarāgatvād mahārāgarasaiḥ |",
  "SA21n1404:461": "avakiredityarthaḥ ||5 ||",
  "SA21n1404:462": "tatra jinahṛdayahṛdayaṃ cakraṃ śikhikoṭikaṃ samabhilikhya |",
  "SA21n1404:463": "tadgarbhe mantrālīṃ gāṅgeyaśalākayā vilikhet ||6 ||",
  "SA21n1404:464": "kartavyāntaramāha-tatretyādi |",
  "SA21n1404:465": "mantrālīṃ bhagavatīṃ mantrapaṅktiṃ vilikhediti sambandhaḥ |",
  "SA21n1404:466": "kiṃkṛtvetyāha- cakraṃ samabhilikhyeti |",
  "SA21n1404:467": "jinahṛdayahṛdayamiti |",
  "SA21n1404:468": "jinā vairocanādayaścatvārastathāgatāḥ,",
  "SA21n1404:469": "tasya (teṣāṃ)",
  "SA21n1404:470": "hṛdayamakṣobhyasvarūpo bhagavān śrīherukaḥ,",
  "SA21n1404:471": "tasyāpi hṛdayaṃ dharmodayā,",
  "SA21n1404:472": "tatsvarūpam |",
  "SA21n1404:473": "śikhikoṭikamiti |",
  "SA21n1404:474": "śikhiḥ agniḥ,",
  "SA21n1404:475": "tasya trayatvāt traya eva koṭayo&#39;",
  "SA21n1404:476": "strāṇi yasya |",
  "SA21n1404:477": "svārthe kan |",
  "SA21n1404:478": "cakrasya trikoṇamityarthaḥ |",
  "SA21n1404:479": "tatreti sindūrakṣodadhūsaramukure |",
  "SA21n1404:480": "mantrālyeva kutra likhitavyetyāha-tadgarbha iti |",
  "SA21n1404:481": "darpaṇatalalikhitadharmodayāgarbhe |",
  "SA21n1404:482": "kayā tallikhanīyamityāha- gāṅgeyaśalākayeti |",
  "SA21n1404:483": "gāṅgeyaṃ suvarṇaṃ tacchalākayā vāmahastena likhitavyamityanantaraślokād boddhavyamupadeśād vā |",
  "SA21n1404:484": "atrāmnāyaḥ- ādau indubindunādasahitā vakārarūpiṇī bhagavatī dharmodayā kiñjalke likhanīyā |",
  "SA21n1404:485": "paścād dharmodayāmadhye kāyavākcittaviśuddhayā smaraśaṅkaradiksaṃkhyāmilitapaṅktitrayeṇa mantroddhārotthitabhagavatīmantrarājo likhanīyaḥ |",
  "SA21n1404:486": "ubhayacakrapratipādakabhagavadbhagavatīsvarūpahakārākārābhyāṃ hākārarūpaniṣpannaśeṣākṣara (rai)",
  "SA21n1404:487": "ścādvaitaviśuddhayā adhasi vakāropari likhanīyamiti |",
  "SA21n1404:488": "athavā kiñjalke omkāraṃ dattvā dharmodayārekhayaiva pārśve trayo likhanīyāḥ |",
  "SA21n1404:489": "madhye vakāra ityapi kasyacidāmnāyaḥ |",
  "SA21n1404:490": "vyākhyānāntaramapi- tatreti dharmodayāyāṃ mantrālīm avadhūtīṃ vilikhet |",
  "SA21n1404:491": "akṣararūpeṇa sthāpayedityarthaḥ |",
  "SA21n1404:492": "manasastrāṇānmantrāḥ pavanasahāyā bindavasteṣāṃ sukhacakragamanād ālī setuḥ paddhatiriti mantrālīśabdenāvadhūtyevābhidhīyate |",
  "SA21n1404:493": "kayā vilikhyai (khe)",
  "SA21n1404:494": "dityāha-gāṅgeyaśalākayeti |",
  "SA21n1404:495": "gāṃ pṛthivīṃ dharmodayāṃ gacchatīti gaṅgā sumeruśikharānnipatantī amṛtadhārā tasyāḥ saṃjātā iti gāṅgeyā bindavaḥ,",
  "SA21n1404:496": "tatpravāhādeva teṣāṃ maṇiśikharotpatteḥ,",
  "SA21n1404:497": "ta eva bindavastadvartmanā gacchantaḥ |",
  "SA21n1404:498": "śalākeva śalākā avadhūtīśuṣiramevāvāpya tadgamanāt |",
  "SA21n1404:499": "kiṃkṛtvetyāha-cakramityādi |",
  "SA21n1404:500": "jinaḥ śrīherukastasyāpi hṛdayaṃ mahāsukhākhyaṃ cakraṃ tatra sarvadaivodayāt |",
  "SA21n1404:501": "tadabhilikhya tadākāryetyarthaḥ |",
  "SA21n1404:502": "śikhikoṭikamiti |",
  "SA21n1404:503": "śikhī caṇḍālī jvālā tasyā koṭiragrabhāgaḥ,",
  "SA21n1404:504": "sa eva ke mastake yasya ,",
  "SA21n1404:505": "adhomukhatvād vakārasyeti bhāvaḥ |",
  "SA21n1404:506": "tadgarbhamiti |",
  "SA21n1404:507": "mahāsukhamadhya evetyarthaḥ |",
  "SA21n1404:508": "athavā mantrālīṃ vilikhed bindudhārāmarpayet |",
  "SA21n1404:509": "kayetyāha- gāṅgeyaśalākayeti |",
  "SA21n1404:510": "gāṅgeyo binduḥ,",
  "SA21n1404:511": "tadgamanārthaṃ śalākeva śalākā avadhūtī,tayā |",
  "SA21n1404:512": "kiṃkṛtvetyāha- jinahṛdayahṛdayaṃ samabhilikhyeti |",
  "SA21n1404:513": "jinaḥ śrīherukastasya hṛdayamakṣaro bodhicittaṃ tasya hṛdayaṃ mahāsukhaṃ tat samyak cetasi nidhāyetyarthaḥ |",
  "SA21n1404:514": "cakramiti |",
  "SA21n1404:515": "sakalavikalpocchedakatvāt |",
  "SA21n1404:516": "śikhikoṭikamiti śikhī vahnistasya koṭiragramatiśayarūpaṃ yasya tathā,",
  "SA21n1404:517": "ajñānendhanadahanādatitīkṣṇatvācca ||6 ||",
  "SA21n1404:518": "cakrasya bāhyabhāge pūrvottarapaścimārkidigdeśe |",
  "SA21n1404:519": "satsvastikānabhilikhet krameṇa vāmena hastena ||7 ||",
  "SA21n1404:520": "viśeṣamāha- cakrasyetyādi |",
  "SA21n1404:521": "satsvastikānaviśiṣṭānāvartānabhilikhet |",
  "SA21n1404:522": "kutrābhilikhedityāha- cakrasya bāhyabhāga iti |",
  "SA21n1404:523": "dharmodayābahirbhāge |",
  "SA21n1404:524": "tatrāpyanekasthānasaṃbhavānniścayamāha-pūrvottarapaścimārkidigdeśa iti |",
  "SA21n1404:525": "arkasyāpatyamārkiryamaḥ |",
  "SA21n1404:526": "krameṇeti |",
  "SA21n1404:527": "pūrvottarādikrameṇa vāmahasteneti subodham |",
  "SA21n1404:528": "vyākhyānāntaramapi- sad vidyamānaṃ suṣṭhu svastikaṃ sukhaṃ yeṣāṃ te svastikā bindavaḥ |",
  "SA21n1404:529": "tānabhilikhed vinyasediti sambandhaḥ |",
  "SA21n1404:530": "kutra nyasedityāha- cakrasya bāhyabhāga iti |",
  "SA21n1404:531": "mahāsukhacakrasya bahirbhāge |",
  "SA21n1404:532": "kiṃbhūte?pūrvottarapaścimārkidiśa eva deśo yasya tasmin |",
  "SA21n1404:533": "pratiparamāṇu pratiromakūpamityarthaḥ |",
  "SA21n1404:534": "kena likhitā ityāha- hasteneti pavanena |",
  "SA21n1404:535": "pañcāṅgulīpratipāditapañcatvāt śarīrasthitānāṃ pavanānāṃ grahaṇam |",
  "SA21n1404:536": "kiṃbhūtena?",
  "SA21n1404:537": "vāmena manohareṇa,",
  "SA21n1404:538": "avikṣiptenetyarthaḥ |",
  "SA21n1404:539": "kathaṃ vilikhedityāha-krameṇātidhairyeṇa,",
  "SA21n1404:540": "acyutatvāt |",
  "SA21n1404:541": "pratiromakūpakrameṇa vā ||7 ||",
  "SA21n1404:542": "ākṛṣya vajradevīṃ praveśya mantrākṣareṣu baddhvā ca |",
  "SA21n1404:543": "paritoṣayed vidhānāj jaḥ hū va horiti paṭhitvā ||8 ||",
  "SA21n1404:544": "vidhānāntaramāha- ākṛṣyetyādi |",
  "SA21n1404:545": "vajradevīṃ paritoṣayediti sambandhaḥ |",
  "SA21n1404:546": "kiṃkṛtvetyāha- ākṛṣyeti |",
  "SA21n1404:547": "mukuratalalikhitadevīmantramālāmayūkhairaṅkuśākārairakaniṣṭhabhuvanasthitāṃ devīṃ jaḥkāreṇākṛṣya |",
  "SA21n1404:548": "praveśyeti |",
  "SA21n1404:549": "mantrākṣareṣu darpaṇatalalikhiteṣu hūṃkāreṇa praveśya |",
  "SA21n1404:550": "baddhveti |",
  "SA21n1404:551": "tatraiva mantrākṣareṣu vaṃkāreṇa baddhavā supratibaddhāṃ kṛtvā |",
  "SA21n1404:552": "kathamākarṣaṇaṃ kartavyamityāha- jaḥ hū va horiti paṭhitvā |",
  "SA21n1404:553": "etānākarṣaṇapraveśanabandhanato ma(mū)",
  "SA21n1404:554": "lamantrān pratyekaṃ pratikṛtya bhāvanāpūrvakaṃ paṭhitvetyarthaḥ |",
  "SA21n1404:555": "vidhānāditi |",
  "SA21n1404:556": "jā (jvā)lāmudrādikaṃ kurvan |",
  "SA21n1404:557": "&quot;ākrāntapādordhvadṛṣṭistu mūrdhnā pheṃkāranādataḥ&quot;",
  "SA21n1404:558": "iti cāmnāyaḥ |",
  "SA21n1404:559": "vyākhyānāntaramapi-vajradevīṃ caṇḍālīṃ paritoṣayedāpyāyitāṃ kuryāt |",
  "SA21n1404:560": "ākṛṣyeti |",
  "SA21n1404:561": "ūrdhvaṃ gatāmapi patitāmṛtadhārā(ra)",
  "SA21n1404:562": "yā&#39;vanatāṃ kṛtvetyarthaḥ |",
  "SA21n1404:563": "praveśya mantrākṣareṣviti |",
  "SA21n1404:564": "mantro bodhicittaṃ tasyākṣareṣu mahāsukhajñāneṣvantarbhāvya tadrūpe niṣpādyetyarthaḥ |",
  "SA21n1404:565": "niṣpāditakalāyāstu tasyā heturūpeṇa sthātumayuktatvāt sahajacaṇḍālītvameva yuktamityabhiprāyaḥ |",
  "SA21n1404:566": "baddhavā ceti |",
  "SA21n1404:567": "mahāsukhe supratibaddhāṃ kṛtvā |",
  "SA21n1404:568": "vidhānāditi |",
  "SA21n1404:569": "yathā&#39;bhidhānena |",
  "SA21n1404:570": "tadeva spaṣṭayati-jaḥ hū va horiti paṭhitvā |",
  "SA21n1404:571": "etadakṣaracatuṣṭayārthayuktakrameṇāmukhīkṛtve (tye)tyarthaḥ ||8 ||",
  "SA21n1404:572": "tadanu saparyāṃ vividhāṃ tasyā vidadhīta mantrarūpāyāḥ |",
  "SA21n1404:573": "bhakṣyairbhojyairlehyaiḥ peyaiścoṣyaiḥ sakāmaguṇaiḥ ||9 ||",
  "SA21n1404:574": "pūjāmāha- tadanvityādi |",
  "SA21n1404:575": "tadanantaraṃ tasyāḥ saparyāṃ pūjāṃ vidadhīta kurvīteti sambandhaḥ |",
  "SA21n1404:576": "mantrarūpāyā iti |",
  "SA21n1404:577": "kṣīranīravadekīkṛtamantrarūpāyāḥ |",
  "SA21n1404:578": "vividhāmiti |",
  "SA21n1404:579": "nānāprakārām |",
  "SA21n1404:580": "bhakṣyairiti piṣṭakādibhiḥ |",
  "SA21n1404:581": "bhojyairiti annaiḥ |",
  "SA21n1404:582": "lehyairiti madhuprabhṛtibhiḥ |",
  "SA21n1404:583": "peyairiti pānakādibhiḥ |",
  "SA21n1404:584": "coṣyairiti āmrādibhiḥ |",
  "SA21n1404:585": "sakāmaguṇairiti pañcakāmopabhogaiḥ |",
  "SA21n1404:586": "vyākhyānāntaramapi-tasyā devyāḥ saparyāmanavaratābhyāsādekaniṣṭhatāṃ kurvīta |",
  "SA21n1404:587": "mantrarūpāyā iti |",
  "SA21n1404:588": "mahāsukharūpāyāḥ |",
  "SA21n1404:589": "kairhetubhūtairityāha- teṣāmeva secanādbalavṛddhaiḥ,",
  "SA21n1404:590": "balācca sukhotpattiriti |",
  "SA21n1404:591": "sakāmaguṇairiti |",
  "SA21n1404:592": "pañcakāmaguṇopabhogamapi niḥsaṃgena vidadhītetyarthaḥ |",
  "SA21n1404:593": "yadvā kāmasya trayodaśatvād guṇānāṃ ca tritvāt kāmaguṇaśabdena ṣoḍaśa saṃkrāntayaḥ pavanānāmabhidhīyante |",
  "SA21n1404:594": "pratidinamanayā bhāvanayā śvāsalābhāt kramaśo mahāsukha evāntarbhāvāditi bhāvaḥ ||9 ||",
  "SA21n1404:595": "vividhairbalaiḥ samadanairupahāraiḥ pañcabhiratiparārdhyaiḥ |",
  "SA21n1404:596": "gītairvādyairnṛtyaiḥ pradakṣiṇāpraṇatinutibhiśca || 10 ||",
  "SA21n1404:597": "na kevalametairityāha-vividhairityādi |",
  "SA21n1404:598": "balairmāṃsaiḥ |",
  "SA21n1404:599": "vividhairnānāprakārairgokudahanairityarthaḥ |",
  "SA21n1404:600": "samadanairiti dravyasahitaiḥ |",
  "SA21n1404:601": "upahāraiḥ pañcabhiriti |",
  "SA21n1404:602": "pañcopahāraiḥ |",
  "SA21n1404:603": "atiparārdhyaiḥ śreṣṭhaiḥ |",
  "SA21n1404:604": "gītairvajragītaiḥ |",
  "SA21n1404:605": "anyairiti sulalitaiḥ |",
  "SA21n1404:606": "vādyairvīṇāveṇuprabhṛtinirgataiḥ |",
  "SA21n1404:607": "nṛtyairvajrapadopanītaiḥ |",
  "SA21n1404:608": "pradakṣiṇāpraṇatinutibhiśceti |",
  "SA21n1404:609": "pradakṣiṇapraṇāmastavaiḥ |",
  "SA21n1404:610": "vyākhyānāntaramapi-balairiti |",
  "SA21n1404:611": "gokudahanasvarūpaiḥ pañcaskandhātmakavairocanaratnasaṃbhavāmitābhāmoghākṣobhyākhyebhyasteṣāmapi mahāsukhe&#39;",
  "SA21n1404:612": "ntarbhāvāt |",
  "SA21n1404:613": "samadanairiti |",
  "SA21n1404:614": "madayatīti madano&#39;",
  "SA21n1404:615": "ṅkārastatsahitaiḥ |",
  "SA21n1404:616": "upakriyate ādriyate viśvamebhiriti upahārā viṣayāstaiḥ |",
  "SA21n1404:617": "pañcabhiriti cakṣurādipañcavijñānaiḥ |",
  "SA21n1404:618": "atiparārdhyairdveṣādibhiḥ |",
  "SA21n1404:619": "gītairiti |",
  "SA21n1404:620": "mahāsukhotthitanādarūpadhvanibhirlakṣitaiḥ |",
  "SA21n1404:621": "vādyairiti kuliśaśabdaiḥ |",
  "SA21n1404:622": "nṛtyairiti suratāṅgabhaṅgaiḥ |",
  "SA21n1404:623": "pradakṣiṇeti vajrapadmasya dakṣiṇāvartacālanaiḥ |",
  "SA21n1404:624": "praṇatiriti dhyānāvanatadṛṣṭitā |",
  "SA21n1404:625": "nutiriti hākārasītkārādiḥ |",
  "SA21n1404:626": "athavā etaiḥ sarvaireva sahetyarthaḥ |",
  "SA21n1404:627": "tatkārye sarveṣāṃ tulyarūpatvāt ||10 ||",
  "SA21n1404:628": "pratidivasaṃ pratipakṣaṃ pratimāsaṃ vā tithau daśamyāṃ sat |",
  "SA21n1404:629": "kuryād yathoktapūjāvidhimasyāḥ siddhimākāṅkṣan ||11 ||",
  "SA21n1404:630": "iti tattvajñānasaṃsiddhau bāhyapūjāvidhiḥ ||",
  "SA21n1404:631": "kadā kartavyamityāha- pratidivasamityādi |",
  "SA21n1404:632": "yathoktapūjāvidhiṃ kuryāditi sambandhaḥ |",
  "SA21n1404:633": "asyā iti |",
  "SA21n1404:634": "mantrarūpāyā devyāḥ |",
  "SA21n1404:635": "pratidivasaṃ nityaṃ pratipakṣaṃ sitāsitadaśamyām |",
  "SA21n1404:636": "pratimāsamiti kṛṣṇadaśamyām |",
  "SA21n1404:637": "yoginyāḥ kṛṣṇapakṣa evādhikārāt |",
  "SA21n1404:638": "tithau daśamyāmiti |",
  "SA21n1404:639": "daśamyeva devītithirityarthaḥ |",
  "SA21n1404:640": "sa tu paṇḍitaḥ siddhimākāṅkṣan iti |",
  "SA21n1404:641": "laukikalokottarasiddhimabhivāñchan |",
  "SA21n1404:642": "vyākhyānāntaramapi- asyā mahāsukharūpāyā yathoktapūjāvidhiṃ kuryāt |",
  "SA21n1404:643": "pratidivasamiti,",
  "SA21n1404:644": "dinasyopalambharūpatvāt pratyupalambham |",
  "SA21n1404:645": "yadyadupalabhyate tattanmahāsukhe praveśayedityarthaḥ |",
  "SA21n1404:646": "pratipakṣamiti |",
  "SA21n1404:647": "bhāvapakṣamabhāvapakṣaṃ vā |",
  "SA21n1404:648": "pratimāsamiti |",
  "SA21n1404:649": "māsasya pakṣadvayamilitatvāt |",
  "SA21n1404:650": "ubhayapakṣamapi mahāsukhe niyojayediti bhāvaḥ |",
  "SA21n1404:651": "uktañca bhagavatā-",
  "SA21n1404:652": "arthapratiśaraṇena bodhisattvena bhavitavyaṃ na śabdapratiśaraṇena | iti |",
  "SA21n1404:653": "siddhimākāṅkṣanniti siddhimicchan |",
  "SA21n1404:654": "kutretyāśaṅkāyāmāha-daśamyāmiti |",
  "SA21n1404:655": "daśamyāṃ bhūmau daśabhūmīśvaratvamicchannityarthaḥ | tithāviti |",
  "SA21n1404:656": "daśamībhūmireva devītithistatra sarvadā sannihitatvāt ||11 ||",
  "SA21n1404:657": "śrīmadvikramaśīladevamahāvihārīyamahāpaṇḍitabhikṣuvīryaśrīmitraviracitāyāṃ tattvajñānasaṃsiddhipañjikāyāṃ bāhyapūjāvidhiḥ ||"
}