{
    "2925:0": "dharmadhātustava dharmadhāto' namas tubhyaṃ sarvasattveṣv avasthita|",
    "2925:1": "yasya te aparijñānād bhramanti tribhavālaye||",
    "2925:2": "&lt;1&gt; ye eva dhātuḥ saṃsāre śodhyamānaḥ sa eva tu|",
    "2925:3": "śuddhaḥ sa eva nirvāṇe dharmakāyaḥ sa eva hi||",
    "2925:4": "&lt;2&gt; yathā hi kṣīrasammiśaraṃ sarpimaṇḍaṃ na dṛśyate tathā hi kleśasammiśro dharmadhātur na dṛśyate||",
    "2925:5": "&lt;3&gt; yathā viśodhitaṃ kṣīraṃ ghṛtadravyaṃ sunirmalam|",
    "2925:6": "tathā viśodhitāḥ kleśā dharmadhātuḥ sunirmalaḥ||",
    "2925:7": "&lt;4&gt; yathā dīpo ghaṭastho hi na kiñcid avabhāsate|",
    "2925:8": "tathā kleśaghaṭastho hi dharmadhātur na bhāsate||",
    "2925:9": "&lt;5&gt; (1) yena yena hi pārśvena cchidrībhavati tad ghaṭam|",
    "2925:10": "tena tena hi pārśvena raśmayas tasya nirgatāḥ||",
    "2925:11": "&lt;6&gt; yadā samādhivajreṇa bhinnaṃ bhavati tad ghaṭam|",
    "2925:12": "sa tadākāśaparyantaṃ samantād avabhāsate||",
    "2925:13": "&lt;7&gt; dharmadhātur na cotpanno na niruddhaḥ kadācana|",
    "2925:14": "sarvakālam asaṅkliṣṭa ādimadhyāntanirmalaḥ||",
    "2925:15": "&lt;8&gt; yathā vaiḍuryaratnaṃ hi sarvakālaprabhāsvaram|",
    "2925:16": "pāṣāṇakośe sañchannam ābhā tasya na rājate||",
    "2925:17": "&lt;9&gt; evaṃ hi kleśasañchanno dharmadhātuḥ sunirmalaḥ|",
    "2925:18": "nāsau bhrājati saṃsāre nirvāṇe tu prabhāsvaraḥ||",
    "2925:19": "&lt;10&gt; gotre ca sati vyāyāmo (2)",
    "2925:20": "jātarūpanidarśanāt|",
    "2925:21": "gotre asati vyāyāmaḥ śramaḥ kevalam iṣyate||",
    "2925:22": "&lt;11&gt; yathā hi tuṣasañchannaṃ na dhānyaṃ tat phalaṃ matam|",
    "2925:23": "tathā hi kleśasañchanno nāsau buddheti kalpyate||",
    "2925:24": "&lt;12&gt; yathā hi tuṣanirmuktaṃ tat phalaṃ pratibhāsate|",
    "2925:25": "tathā hi kleśanirmukto dharmakāyaḥ prabhāsate||",
    "2925:26": "&lt;13&gt; upamā kriyate loke kadalyā nāsti sāratā|",
    "2925:27": "phalāni tasya sārāṇi bhakṣyate amṛtopamā||",
    "2925:28": "&lt;14&gt; evaṃ hy asāre saṃsāre nirvṛte kleśasāgare|",
    "2925:29": "(3) phalaṃ tasyāpi buddhatvam amṛtaṃ sarvadehinām||",
    "2925:30": "&lt;15&gt; evaṃ hi sarvabījeṣu sādṛśyāṃ jāyate phalam|",
    "2925:31": "bījair vinā phalaṃ nāsti kaḥ prājñaḥ pratipatsyate||",
    "2925:32": "&lt;16&gt; bījabhūtas tv asau dhātur dharmāṇām āśrayo mataḥ|",
    "2925:33": "śodhyamānaḥ krameṇaivaṃ buddhatvāspadam āvahet||",
    "2925:34": "&lt;17&gt; nirmālau candrasūryau hi āvṛtau pañcabhir malaiḥ|",
    "2925:35": "abhranīhāradhūmena rāhuvaktrarajādibhiḥ||",
    "2925:36": "&lt;18&gt; evaṃ prabhāsvaraṃ cittam āvṛtaṃ pañcabhir malaiḥ|",
    "2925:37": "kāmavyāpādamiddhena auddhatyavicikitsayā||",
    "2925:38": "&lt;19&gt; (4) agniśaucaṃ yathā vastraṃ malinaṃ vividhair malaiḥ|",
    "2925:39": "agnimadhye yathā kṣiptaṃ malaṃ dagdhaṃ na vastratā||",
    "2925:40": "&lt;20&gt; evaṃ prabhāsvaraṃ cittaṃ malinaṃ rāgajair malaiḥ|",
    "2925:41": "jñānāgninā malaṃ dagdhaṃ na dagdhaṃ tat prabhāsvaram||",
    "2925:42": "&lt;21&gt; śūnyatāhārakāḥ sūtrā ye kecid bhāṣitā jinaiḥ|",
    "2925:43": "sarvais taiḥ kleśavyāvṛttir naiva dhātor vināśanam||",
    "2925:44": "&lt;22&gt; pṛthivyantarhitaṃ toyaṃ yathā tiṣṭhati nirmalam|",
    "2925:45": "kleśair antaritaṃ jñānaṃ tathābhāti sunirmalam||",
    "2925:46": "&lt;23&gt; dharmadhātur yato nātmā na ca strīnṛnapuṃsakaḥ|",
    "2925:47": "(5) sarvagrāhavinirmuktaḥ katham ātmeti kalpyate||",
    "2925:48": "&lt;24&gt; sarve dharmā hy asaṃsaktāḥ strīpuṃstvaṃ hi na vidyate|",
    "2925:49": "rāgāndhavineyārthāya strīpuṃstvaṃ hi pradarśitam||",
    "2925:50": "&lt;25&gt; anityaduḥkhaśūnyeti cittanidhyaptayas trayaḥ|",
    "2925:51": "paramā cittanidhyaptir dharmāṇāṃ niḥsvabhāvatā||",
    "2925:52": "&lt;26&gt; yathā hi garbho garbhiṇyāṃ vidyate na ca dṛśyate|",
    "2925:53": "tathā hi kleśasañchannaṃ dharmatattvaṃ na dṛśyate||",
    "2925:54": "&lt;27&gt; caturṇāṃ hi vikalpānām utpattir bhūtabhautikāt|",
    "2925:55": "ahaṃmamavikalpo hi (6)",
    "2925:56": "nāmasañjñānimittajaḥ||",
    "2925:57": "&lt;28&gt; praṇidhānaṃ hi buddhānāṃ nirābhāsam alakṣaṇam|",
    "2925:58": "pratyāmavedyayogitvād buddhānāṃ nityadharmatā||",
    "2925:59": "&lt;29&gt; yathā śaśaviṣāṇāṃ hi kalpyamānaṃ na vidyate|",
    "2925:60": "tathā hi sarvadharmeṣu kalpitaṃ naiva vidyate||",
    "2925:61": "&lt;30&gt; paramāṇurajaḥ kintu goviṣānaṃ na vidyate|",
    "2925:62": "yathā pūrvaṃ tathā paścāt tasya kiṃ kalpyate buddhaiḥ||",
    "2925:63": "&lt;31&gt; pratītyopadyate caiva pratītya ca nirudhyate|",
    "2925:64": "ekasya sambhavo nāsti kathaṃ bālair vikalpyate||",
    "2925:65": "&lt;32&gt; (7) śaśagośṛṅgadṛṣṭānatam ubhau kalpitalakṣaṇau|",
    "2925:66": "madhyamā pratipadyeta yathā sugatadharmatā||",
    "2925:67": "&lt;33&gt; yathā candrārkatārāṇāṃ svaccha udakabhājane|",
    "2925:68": "dṛśyate pratibimbaṃ hi tathā niṣpannalakṣaṇam||",
    "2925:69": "&lt;34&gt; ādhimadhyāntakalyāṇam avisaṃvādakaṃ dhruvam|",
    "2925:70": "yasya caivaṃvidhānātmā katham ātmeti kalpyate||",
    "2925:71": "&lt;35&gt; grīṣmakāle yathā vāri uṣṇam ity abhidhīyate|",
    "2925:72": "tad eva śītakāleṣu śītam ity abhidhīyate||",
    "2925:73": "&lt;36&gt; āvṛtaṃ kleśajālena cittam ity abhidhīyate|",
    "2925:74": "(8) tad eva kleśāpagamād buddha ity abhidhīyate||",
    "2925:75": "&lt;37&gt; cakṣuḥ pratītya rūpaṃ ca avabhāsāḥ sunirmalāḥ|",
    "2925:76": "anutpannāniruddhās te dharmadhātuṃ prajānatha||",
    "2925:77": "&lt;38&gt; śrotram pratītya śabdaṃ ca cittaṃ vijñaptayas trayaḥ|",
    "2925:78": "śrūyate svavikalpena dharmadhātur alakṣaṇaḥ||",
    "2925:79": "&lt;39&gt; ghrāṇaṃ gandhāśritaṃ ghrāṇi arūpam anidarśanam|",
    "2925:80": "ghrāṇavijñānatathātā dharmadhātur vikalpyate||",
    "2925:81": "&lt;40&gt; jihvā svabhāvaśūnyā hi rasadhātur viviktatā|",
    "2925:82": "(9) apratiṣṭhitavijñānaṃ dharmadhātusvabhāvatā||",
    "2925:83": "&lt;41&gt; śuddhakāyasvabhāvena sparśapratyayalakṣaṇam|",
    "2925:84": "pratyayebhyo vinirmuktaṃ dharmadhātuṃ vadāmy aham||",
    "2925:85": "&lt;42&gt; manaḥ pradhānadharmeṣu kalpyakalpanavarjitam|",
    "2925:86": "dharmāṇāṃ niḥsvabhāvatvaṃ dharmadhātur vibhāvyate||",
    "2925:87": "&lt;43&gt; paśyate śṛṇute ghrāti svādate spṛśatīti ca|",
    "2925:88": "dharmān vijānate yogī evaṃ niṣpannalakṣaṇam||",
    "2925:89": "&lt;44&gt; cakṣuḥ śrotraṃ ca ghrāṇaṃ ca jihvā kāyo manas tathā|",
    "2925:90": "ṣaḍāyatanaṃ viśuddham etat tattvasya lakṣaṇam||",
    "2925:91": "&lt;45&gt; (10) cittam eva dvidhā dṛṣṭaṃ loki lokottaraṃ ca yat|",
    "2925:92": "ātmagrāheṇa saṃsāraḥ pratyātma tathātā hi tat||",
    "2925:93": "&lt;46&gt; rāgakṣayo hi nirvāṇaṃ dveṣamohakṣayaś ca yat|",
    "2925:94": "tasya bodhāya buddhatvaṃ śaraṇaṃ sarvadehinām||",
    "2925:95": "&lt;47&gt; asmiṃ kalevare sarvaṃ jñānam ajñānam eva ca|",
    "2925:96": "badhyate svavikalpena mucyate svaparijñayā||",
    "2925:97": "&lt;48&gt; bodhir na dūre nāsanne na gatā nāpi vāgatā|",
    "2925:98": "na dṛśyate dṛśyate caiva (11)",
    "2925:99": "atraiva kleśapañjare||",
    "2925:100": "&lt;49&gt; uktaṃ ca sūtravargeṣu viharaty ātmacintakaḥ|",
    "2925:101": "prajñādīpavihāreṇa paramāṃ śāntim āgataḥ||",
    "2925:102": "&lt;50&gt; na bodher dūraṃ sañjñī syān na sāsannā ca sañjñinaḥ|",
    "2925:103": "ṣaṇṇāṃ hi viṣayābhāso yathābhūtaṃ parijñāyā||",
    "2925:104": "&lt;51&gt; yathādakena sammiśraṃ kṣīram ekatra bhājane|",
    "2925:105": "kṣīraṃ pibanti haṃsā hi udakaṃ ca tathā sthitam||",
    "2925:106": "&lt;52&gt; evaṃ hi kleśasammiśraṃ jñānam ekatra bhājane|",
    "2925:107": "pibanti yogino jñānam ajñānaṃ sphorayanti te||",
    "2925:108": "&lt;53&gt; ahaṃ mameti vā grāho yāvad bāhyo vikalpyate|",
    "2925:109": "dṛṣṭe viṣayanairātmye (12)",
    "2925:110": "bhavabījaṃ nirudhyate||",
    "2925:111": "&lt;54&gt; buddho hi parinirvāti śucir nityaśubhālayaḥ|",
    "2925:112": "kalpayanti dvayaṃ bālā advayaṃ yogināṃ padam||",
    "2925:113": "&lt;55&gt; duṣkarair vividhair dānaiḥ śīlaiḥ sattvārthasaṅgrahaiḥ|",
    "2925:114": "sattvopakārakṣāntyā ca dhātupuṣṭir iyaṃ tridhā||",
    "2925:115": "&lt;56&gt; vīryaṃ ca sarvadharmeṣu dhyāne cittaṃ pracāritam|",
    "2925:116": "prajñāyām acalaṃ nityaṃ bodhipuṣṭir iyaṃ punaḥ||",
    "2925:117": "&lt;57&gt; upāyasahitā prajñā praṇidhānair viśodhitā|",
    "2925:118": "baleṣu suṣṭhitaṃ jñānaṃ dhātupuṣṭiś caturvidhā||",
    "2925:119": "&lt;58&gt; mā bhodhisattvān tu vandeti (13)",
    "2925:120": "atidurbhāṣitaṃ kṛtam|",
    "2925:121": "bodhisattvam ajīvaṃ tu ---------- &lt;",
    "2925:122": "59&gt;",
    "2925:123": "---------- ---------- ---------- ---------- &lt;",
    "2925:124": "60&gt;",
    "2925:125": "---------- sannidhāyātra cintayet|",
    "2925:126": "guḍaśarkarakhaṇḍānām utpattis tatra jāyate||",
    "2925:127": "&lt;61&gt; rakṣite bodhicitte hi sannidhāyātra cintayet|",
    "2925:128": "arhatpratyekabuddhānām utpattis tatra jāyate||",
    "2925:129": "&lt;62&gt; yathā śālyāṅkurādīnāṃ rakṣāṃ kurvanti kārṣikāḥ|",
    "2925:130": "tathāśrayādhimuktānāṃ (14)",
    "2925:131": "rakṣāṃ kurvanti nāyakāḥ||",
    "2925:132": "&lt;63&gt; yathā kṛṣṇacaturdaśyāṃ dṛśyate candravigraham|",
    "2925:133": "tathāgrayānādhimuktānāṃ dṛśyate buddhavigraham|",
    "2925:134": "&lt;64&gt; yathaiva bālacandrasya dṛṣṭā vṛddhiḥ kṣaṇe kṣaṇe|",
    "2925:135": "tathā bhūmipraviṣṭānāṃ dṛṣṭā vṛddhiḥ kṣaṇe kṣaṇe||",
    "2925:136": "&lt;65&gt; yathā hi pañcadaśyāṃ vai pūrṇacandro hi jāyate|",
    "2925:137": "tathā niṣṭhāgatābhūmyāṃ dharmakāyo hi jāyate||",
    "2925:138": "&lt;66&gt; adhimuktidṛḍhaṃ yasya buddhe dharme ca nityaśaḥ|",
    "2925:139": "utpādayati tac cittam anivartyam bhave bhave||",
    "2925:140": "&lt;67&gt; kṛṣṇāśrayaparāvṛttiḥ śuklāśrayaparigrahaḥ|",
    "2925:141": "(15) tadā tasyāvabodhena muditety abhidhīyate||",
    "2925:142": "&lt;68&gt; malimaṃ nityakālaṃ hi rāgādyair vividhair malaiḥ|",
    "2925:143": "malābhāve ca yā śuddhiḥ vimalety abhidhīyate||",
    "2925:144": "&lt;69&gt; nirodhāt kleśajālasya prabhābhrājavinirmalā|",
    "2925:145": "apramāṇāndhakārasya vigatā tu prabhākarī||",
    "2925:146": "&lt;70&gt; śuddhā prabhāsvarā nityaṃ saṅgajaiḥ parivarjitā|",
    "2925:147": "jñānārciṣaiḥ parivṛtā bhūmir arciṣmatī matā||",
    "2925:148": "&lt;71&gt; sarvavidyākalāśilpa- dhyānānāṃ ca vicitratā|",
    "2925:149": "durjayānāṃ hi kleśānāṃ vijayā tu sudurjayā||",
    "2925:150": "&lt;72&gt; tisṛṇām api bodhīnāṃ saṅgrahaḥ sarvasampadām|",
    "2925:151": "utpādavyayagambhīrā bhūmis tv abhimukhībhūtā||",
    "2925:152": "&lt;73&gt; (16) krīḍate raśmijālena cakravyūhaiḥ samantataḥ|",
    "2925:153": "trilokāt tīrṇapaṅkaughair dūraṅgamā iti smṛtā||",
    "2925:154": "&lt;74&gt; buddhaiḥ sandhriyamāṇo'sau praviṣṭo jñānasāgare|",
    "2925:155": "anābhogavaśiprāptaḥ akampyā mārakiṅkaraiḥ||",
    "2925:156": "&lt;75&gt; pratisaṃvitsu sarvāsu sa yogī pāramīgataḥ|",
    "2925:157": "dharmadeśana sāṅkathyair bhūmiḥ sādhumatī smṛtā||",
    "2925:158": "&lt;76&gt; kāyaṃ jñānamayaṃ rāmyam ākāśam iva nirmalam|",
    "2925:159": "sandhārayati buddhānāṃ dharmameghā samantataḥ|",
    "2925:160": "&lt;77&gt; āśrayaḥ sarvadharmāṇāṃ (17)",
    "2925:161": "caryāphalaparigrahaḥ|",
    "2925:162": "āśrayasya parāvṛttir dharmakāyo'bhidhīyate||",
    "2925:163": "&lt;78&gt; acintyo vāsanād muktaś cintyaḥ saṃsāravāsanaḥ|",
    "2925:164": "tvam acintyo'si sarveṣāṃ kas tvā vijñātum arhati||",
    "2925:165": "&lt;79&gt; sarvavāgviṣayātītaṃ sarvendriyam agocaram|",
    "2925:166": "manovijñānagamyo'si yo'si yo'si namo'stu te||",
    "2925:167": "&lt;80&gt; krameṇa samudānītā buddhaputrā mahāyaśāḥ|",
    "2925:168": "dharmameghena jñānena śūnyaṃ paśyanti dharmatām||",
    "2925:169": "&lt;81&gt; yadā prakṣālitaṃ cittam uttīrṇaṃ bhavasāgarāt|",
    "2925:170": "(18) mahāpadmamayaṃ tasya āsanaṃ sampratiṣṭhati||",
    "2925:171": "&lt;82&gt; anekaratnapattrābhaṃ lakṣaṇojjvalakalpikam|",
    "2925:172": "anekaiḥ padmakoṭībhiḥ samantāt parivāritam||",
    "2925:173": "&lt;83&gt; daśabhiś ca balair bālas tiṣṭhate bālacandravat|",
    "2925:174": "kleśair malinasattvānāṃ na paśyati tathāgatam||",
    "2925:175": "&lt;84&gt; yadā pretāḥ samantāt tu śuṣkaṃ paśyanti sāgaram|",
    "2925:176": "tathaivājñānadagdhānāṃ buddho nāstīti kalpanā|",
    "2925:177": "&lt;85&gt; sattvānām alpapuṇyānāṃ bhagavān kiṃ kariṣyati| jātya ......... (19)"
}