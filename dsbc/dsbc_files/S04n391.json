{
  "S04n391:0": "vaineyadharmopadeśaḥ aṣṭamaṃ prakaraṇam |",
  "S04n391:1": "atha ratnapāṇirbodhisattvo mahāsattvo bhagavantametadavocat–na me bhagavana kvacidīdṛśaḥ acintyastathāgatānāṃ puṇyaskandho dṛṣṭo vā śruto vā prāgeva bodhisattvabhūtasya,",
  "S04n391:2": "yādṛśo bhagavato'valokiteśvarasya bodhisattvasya puṇyaskandhaḥ |",
  "S04n391:3": "bhagavānāha–yatkhalu kulaputra mama sadṛśāḥ gaṅgānadīvālukopamāstathāgatā arhantaḥ samyaksaṃbuddhā bhaveyuḥ,",
  "S04n391:4": "te caikasthāne dhārayeyuḥ satkārāya divyakalpacīvarapiṇḍapātraśayanāsanaglānapratyayabhaiṣajyapariṣkāraiḥ,",
  "S04n391:5": "te ca tathāgatā arhantaḥ samyaksaṃbuddhāḥ sarvathaikatra saṃnipātyante |",
  "S04n391:6": "sarve avalokiteśvarasya bodhisattvasya mahāsattvasya na śankuvanti puṇyaskandhaṃ gaṇayitum |",
  "S04n391:7": "prāgeva kulaputra ahamekākī asmin lokadhātau viharāmi,",
  "S04n391:8": "tatkathaṃ śaknuyāṃ tasya puṇyaskandhaṃ vācā vyāhartum?",
  "S04n391:9": "api ca kulaputra sarve tathāgatā daśabhyo vāgbhiḥ evaṃ vācamabhāṣanta–te sattvāḥ sukhitā loke bhavanti,",
  "S04n391:10": "ye avalokiteśvarasya bodhisattvasya mahāsattvasya nāmadheyamanusmaranti |",
  "S04n391:11": "te jarāmaraṇavyādhiśokaparidevaduḥkhadaurmanasyebhyaḥ parimuktā bhavanti,",
  "S04n391:12": "te āpaścimasāṃsārikaṃ duḥkhaṃ nānubhavanti,",
  "S04n391:13": "te śuklapāṇḍarapaṭā iva rājahaṃsāḥ plutavāyuvegā iva gacchanti sukhāvatīlokadhātumamitābhasya tathāgatasya saṃmukhaṃ dharmaśravaṇāya |",
  "S04n391:14": "dharmaṃ śrutvā ca sāṃsārikaṃ duḥkhaṃ teṣāṃ kāye na bādhate,",
  "S04n391:15": "na ca rāgadveṣamohena jarāmaraṇam,",
  "S04n391:16": "na ca teṣāṃ kṣutpipāsā duḥkhaṃ kāye na bādhate,",
  "S04n391:17": "na ca te garbhāvāsaduḥkhamanusmaranti,",
  "S04n391:18": "tasminneva padme jāyante |",
  "S04n391:19": "dharmarasena pūryamāṇāḥ satataparigrahaṃ vyavasthāpitāḥ tāvadasmiṃllokadhātau tiṣṭhanti,",
  "S04n391:20": "yāvadavalokiteśvarasya bodhisattvasya dṛḍhapratijñā na paripūritā bhavati–sarvasattvā sarvaduḥkhebhyaḥ parimokṣitāḥ yāvadanuttarāyāḥ samyaksaṃbodhau na pratiṣṭhāpitā bhavanti ||",
  "S04n391:21": "atha ratnapāṇirbodhisattvo bhagavantametadavocat–katamena kālena bhagavato'sya dṛḍhapratijñāṃ paripūrayati,",
  "S04n391:22": "sarvasattvāśca mokṣamārge pratiṣṭhāpitā bhaveyuḥ ?",
  "S04n391:23": "bhagavānāha–bahubhiḥ kulaputra kāraṇaiḥ sattvāḥ kāraṇāt saṃsāre saṃsaranti,",
  "S04n391:24": "devatā sattvān paripācayati,",
  "S04n391:25": "teṣāṃ sattvānāṃ bodhimārgamupadarśayati |",
  "S04n391:26": "yena yena rupeṇa vaineyāḥ sattvāḥ,",
  "S04n391:27": "tena tena rupeṇa dharmaṃ deśayati |",
  "S04n391:28": "tathāgatavaineyānāṃ sattvānāṃ tathāgatarupeṇa dharmaṃ deśayati |",
  "S04n391:29": "pratyekabuddhavaineyānāṃ sattvānāṃ pratyekabuddharūpeṇa dharmaṃ deśayati |",
  "S04n391:30": "arhattvavaineyānāṃ sattvānāmarhattvarūpeṇa dharmaṃ deśayati |",
  "S04n391:31": "bodhisattvavaineyānāṃ sattvānāṃ bodhisattvarūpeṇa dharmaṃ deśayati |",
  "S04n391:32": "maheśvaravaineyānāṃ sattvānāṃ maheśvararūpeṇa dharmaṃ deśayati |",
  "S04n391:33": "nārāyaṇavaineyānāṃ sattvānāṃ nārāyaṇarūpeṇa dharmaṃ deśayati |",
  "S04n391:34": "brahmavaineyānāṃ sattvānāṃ brahmarūpeṇa dharmaṃ deśayati |",
  "S04n391:35": "indravaineyānāṃ sattvānāmindrarūpeṇa dharmaṃ deśayati |",
  "S04n391:36": "ādityavaineyānāṃ sattvānāmādityarūpeṇa dharmaṃ deśayati |",
  "S04n391:37": "candravaineyānāṃ sattvānāṃ candrarūpeṇa dharmaṃ deśayati |",
  "S04n391:38": "agnivaineyānāṃ sattvānāmagnirūpeṇa dharmaṃ deśayati |",
  "S04n391:39": "varuṇavaineyānāṃ sattvānāṃ varuṇarūpeṇa dharmaṃ deśayati |",
  "S04n391:40": "vāyuvaineyānāṃ sattvānāṃ vāyurūpeṇa dharmaṃ deśayati |",
  "S04n391:41": "nāgavaineyānāṃ sattvānāṃ nāgarūpeṇa dharmaṃ deśayati |",
  "S04n391:42": "vighnapativaineyānāṃ sattvānāṃ vighnapatirūpeṇa dharmaṃ deśayati |",
  "S04n391:43": "yakṣavaineyānāṃ sattvānāṃ yakṣarūpeṇa dharmaṃ deśayati |",
  "S04n391:44": "vaiśravaṇavaineyānāṃ sattvānāṃ vaiśravaṇarūpeṇa dharmaṃ deśayati |",
  "S04n391:45": "rājavaineyānāṃ sattvānāṃ rājarūpeṇa dharmaṃ deśayati |",
  "S04n391:46": "rājabhaṭavaineyānāṃ sattvānāṃ rājabhaṭarūpeṇa dharmaṃ deśayati |",
  "S04n391:47": "mātṛpitṛvaineyānāṃ sattvānāṃ mātṛpitṛrūpeṇa dharmaṃ deśayati |",
  "S04n391:48": "yathā yathā vaineyānāṃ sattvānāṃ tathā tathā rūpeṇa dharmaṃ deśayati |",
  "S04n391:49": "evaṃ kulaputra avalokiteśvaro bodhisattvo mahāsattvaḥ sattvān dharmaṃ deśayati,",
  "S04n391:50": "paripācayati,",
  "S04n391:51": "nirvāṇabhūmimupadarśayati ||",
  "S04n391:52": "iti vaineyadharmopadeśo nāma aṣṭamaṃ prakaraṇam ||"
}