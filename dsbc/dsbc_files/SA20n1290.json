{
  "SA20n1290:0": "Bāhyarthasiddhikārikānāma ||",
  "SA20n1290:1": "paripūrya ca yaṃ svārthaṃ parārtha sarvathā'khalam |",
  "SA20n1290:2": "akarottaṃ praṇamyārthasiddhyāvarthī nirūpyate || 1 ||",
  "SA20n1290:3": "svasthanetrādivijñānaviṣayārtho na bāhyakaḥ |",
  "SA20n1290:4": "svapnadvicandradhīkalpo dhātvādarthāvabhāsanāt || 2 ||",
  "SA20n1290:5": "bāhyārthaḥ sādhyate neti buddhimātratvavādinā |",
  "SA20n1290:6": "avisaṃvādadṛṣṭyādāvastivādastu kathyate || 3 ||",
  "SA20n1290:7": "jñānasya ca visaṃvādāt rūpādīnāmayogataḥ |",
  "SA20n1290:8": "ālambanaṃ svacinna syāt ubhayaṃ tanna śobhanam || 4 ||",
  "SA20n1290:9": "svāṅgacchedādayoṃ dṛṣṭāḥ svapte [ye] bhavanni te |",
  "SA20n1290:10": "yadyarthanītirnāstīti prabuddhasya tathā nanu || 5 ||",
  "SA20n1290:11": "kāyasphītiḥ śiraśchedo vodhe svapnasamā matā |",
  "SA20n1290:12": "iti cet tvaṃ kutohyatna yatnavāt naṣṭalābhayoḥ || 6 ||",
  "SA20n1290:13": "bhrāntyā sarvapravṛtiścet nāsti nāmaviparyayaḥ |",
  "SA20n1290:14": "abhrāntamavisaṃvādi jñānaṃ bhrāntaṃ visaṃvadet || 7 ||",
  "SA20n1290:15": "deśāt kālādananyasya jñānaṃ yanna visaṃvadet |",
  "SA20n1290:16": "tadabhrāntaṃ punarjñānaṃ nānyadabhrāntalakṣaṇam || 8 ||",
  "SA20n1290:17": "dīrghasūkṣmādikajñānāt yogīti tu viśeṣitaḥ |",
  "SA20n1290:18": "asarvajñaḥ prasajyet nobhayatobhāgamuktakaḥ || 9 ||",
  "SA20n1290:19": "visaṃvadati buddhatvam yathāvadastibodhanām |",
  "SA20n1290:20": "svapnādivacca nikhilam,",
  "SA20n1290:21": "visaṃvādāsaṃbhavaḥ kutaḥ || 10 ||",
  "SA20n1290:22": "dṛḍhavāsanayā cet syāt uktaḥ svapnaśca no kutaḥ |",
  "SA20n1290:23": "grāmārāmaprabhedābyā dṛśyabhūtāstataḥ punaḥ || 11 ||",
  "SA20n1290:24": "anindriyārthādibuddhivāsanākṣaṇikatvataḥ |",
  "SA20n1290:25": "vipākāptirvyavahitā hyakṣārthā dṛḍhahetavaḥ || 12 ||",
  "SA20n1290:26": "yasya jñānamekarasamindriyārthānna jāyate |",
  "SA20n1290:27": "tasya tasya svabhāvaśca kiṃ dhruvo'thavā || 13 ||",
  "SA20n1290:28": "nidrādisāmyavattvāccet tadvipākakaro na kim |",
  "SA20n1290:29": "vidyamāne pākahetau na yuktaḥ pākasaṃkṣayaḥ || 14 ||",
  "SA20n1290:30": "dṛṣtaṃ svapne nidritasya nordhvamasti tato'vadhrum",
  "SA20n1290:31": "sambhavati yathā tena paripakkātmanaḥ kṣayaḥ || 15 ||",
  "SA20n1290:32": "yasyendriyāryavaikalyāt deśanākāraṇaṃ na ca |",
  "SA20n1290:33": "(tasya) punarvipākāptiryogyā syācca parikṣayāt || 16 ||",
  "SA20n1290:34": "dṛḍhasaṃvādavāsyatvāt kriyate ca kuto matam |",
  "SA20n1290:35": "rūpādīnāmayogyatvāditi cet vācyamuttaram || 17 ||",
  "SA20n1290:36": "paripākāśrayatayā'visaṃvādaḥ prabodhane |",
  "SA20n1290:37": "timiramāśrayo yāvattāvannā saṃvādaḥ kuto na ca || 18 ||",
  "SA20n1290:38": "tadbuddhyā tu pravṛtteśca bhrāntālambanato'ntarā |",
  "SA20n1290:39": "tadbuddhyasattve'visaṃvādāt na tadbuddhikṛtamiṣyate || 19 ||",
  "SA20n1290:40": "āropaparipākasya śaktervastvantarodbhavāt |",
  "SA20n1290:41": "svātmato jāyate naiva kusumācca tilaṃ yathā || 20 ||",
  "SA20n1290:42": "abādibhyo yathā bījaṃ yajjātaṃ yata eva ca |",
  "SA20n1290:43": "samānaṃ tacca tenaiva phalotpatteśca vāsanā || 21 ||",
  "SA20n1290:44": "vastvantarodbhavāt kiñcit karmaṇo vāsyate yathā |",
  "SA20n1290:45": "jātīpuṣpaiśca saṃsṛṣṭyā gandha utpadyate tile || 22 ||",
  "SA20n1290:46": "tatropādānavijñānājjāyate jñānasaptakam |",
  "SA20n1290:47": "tatra tadbīja āropya sthitaścapi vipacyate || 23 ||",
  "SA20n1290:48": "ato bhāvāntarājjāto bhāvo nāstīti vāsanā |",
  "SA20n1290:49": "nāropya vardhanāyogyā ityāha śāktavijjanaḥ || 24 ||",
  "SA20n1290:50": "svantantrādatha jāyetādhigamajñānamatra ca |",
  "SA20n1290:51": "yathopta bījaṃ pacyeta tena tulyaṃ mamāpi cet || 25 ||",
  "SA20n1290:52": "pakṣasyāsya viruddhatvādupadājñānaniśrayaḥ |",
  "SA20n1290:53": "umayostulyamiticet na yukto'nyonyaniśrayaḥ || 26 ||",
  "SA20n1290:54": "yasyendriyārthajajñānairāropyante ca śaktayaḥ |",
  "SA20n1290:55": "dikkālakāyādīnāñca viśeṣāt parivṛddhitāḥ || 27 ||",
  "SA20n1290:56": "tasya pakṣe na doṣo'sti yasyopādānanāmakāt",
  "SA20n1290:57": "jñānādanyat kāraṇaṃ na pratibandho na tasya ca || 28 ||",
  "SA20n1290:58": "dhīmātratvena saṃsādhye yat jñānatvādisādhanam |",
  "SA20n1290:59": "vijātīyāviruddhatvāt sarvaṃ śeṣavaducyate || 29 ||",
  "SA20n1290:60": "prekṣā tuṣṭi pravṛttiśca hitāptirahitavyayaḥ |",
  "SA20n1290:61": "prabuddhavyavahārāśca na svapte santi sarvathā || 30 ||",
  "SA20n1290:62": "pratibādhāvaśānnāma bhrāmyati jñānamakṣajam |",
  "SA20n1290:63": "vināpi tāṃ bhrāmyatīti sarvaṃ sṛṣṭaṃ tahaṃ khalu || 31 ||",
  "SA20n1290:64": "anye sarvañca vijñānamarthadhīrmānaso bhramaḥ |",
  "SA20n1290:65": "jñeyaṃ svacittajātaṃ yat rūpaṃ vā nāsti tasya ca || 32 ||",
  "SA20n1290:66": "artho nāstīti saṃsādhyamekaikasyāparicchideḥ |",
  "SA20n1290:67": "nāṇvābhāsamiti prāhuḥ cittacaitasikairapi || 33 ||",
  "SA20n1290:68": "sandigdhatā bhavedeva yathā ca kṣaṇabhaṅgurāḥ |",
  "SA20n1290:69": "ekaikā nāvabhāsante tathāgataparicchidi || 34 ||",
  "SA20n1290:70": "nirdhāritā nāṇavaḥ syuḥ tulyāparakṣaṇotpādyathānityatvavibhramaḥ |",
  "SA20n1290:71": "avicchinnasajātīyagrahe syānnīlavibhramaḥ || 35 ||",
  "SA20n1290:72": "buddhayā sadā tvabicchinnasājātyagrahaṇe sati |",
  "SA20n1290:73": "vikalpakena jñānena hyekatvamavasīyate || 36 ||",
  "SA20n1290:74": "ataḥ svalakṣaṇatvena vijñāne paramāṇavaḥ |",
  "SA20n1290:75": "ābhāsante neti vādo yaḥ sarvo na sa sidhyati || 37 ||",
  "SA20n1290:76": "yadābhāsaṃ tato nāsti dravyābhāvādvicandravat |",
  "SA20n1290:77": "iti siddhaṃ vādino yat nā cātra hetuniścayaḥ || 38 ||",
  "SA20n1290:78": "saṃyuktā ye'ṇavaḥ santaḥ samānaikakriyākarāḥ |",
  "SA20n1290:79": "te sañcitā iti proktu radravyāṇāti te kutaḥ || 39 ||",
  "SA20n1290:80": "ekaśabdābhidheyāste na teṣāmekatāsti tu |",
  "SA20n1290:81": "vicāryamāṇaḥ śabdārtho na bhātīndrayacetasi || 40 ||",
  "SA20n1290:82": "yasya buddherekabhāgo bhātyākāra itīraṇam |",
  "SA20n1290:83": "īkṣitaṃ tasya niyataṃ citrāstaraṇamantarā || 41 ||",
  "SA20n1290:84": "kvacicca kasyācadrūpasyekākāragarho yadi |",
  "SA20n1290:85": "sa uccanīcāśrayato bhinnacitrāvabhāsakaḥ || 42 ||",
  "SA20n1290:86": "ekajñānābhako'guryo vinānyonyamaṃnudbhavāt |",
  "SA20n1290:87": "tasyākārasya vicchede ekaikaṃ bhāsyate katham || 43 ||",
  "SA20n1290:88": "pratekaparamāṇūnāṃ svātattryeṇāstyasambhavaḥ |",
  "SA20n1290:89": "ato'pi paramāṇūnāmekaikāpratibhāsanam || 44 ||",
  "SA20n1290:90": "aṇu digbhāgabhedāccaneti yat tadasaṅatam |",
  "SA20n1290:91": "aṇau dikśabda ucyeta kenacit saviśeṣaṇe || 45 ||",
  "SA20n1290:92": "digbhāgabhedenātastaiḥ bahubhiḥ parivāritāḥ |",
  "SA20n1290:93": "kathitā aṇavaścaiva na tu sāvayavātmakāḥ || 46 ||",
  "SA20n1290:94": "eko'ṇuravare bhāge sthito'nyaḥ parabhāgataḥ |",
  "SA20n1290:95": "ubhābhyāmapi bhāgābhyāṃ prasaktā na dvidhā'ṇavaḥ || 47 ||",
  "SA20n1290:96": "anekamadhyavartitvādanekatvaṃ vikalpyate |",
  "SA20n1290:97": "vyatirekamukhādevamanekatvaṃ prakalpyate || 48 ||",
  "SA20n1290:98": "tatrāpekṣyānyadayacca rūpaṃ vai gṛhyate yathā |",
  "SA20n1290:99": "naiva tadvidyāte tatra parāvarādibhedavat || 49 ||",
  "SA20n1290:100": "nairantaryādbahūnāñcāvayavitvaṃ yadīṣyate |",
  "SA20n1290:101": "nirantarāḥ pūrvaparakṣaṇā na tādṛśāḥ katham || 50 ||",
  "SA20n1290:102": "jñānasya dvikṣaṇasthatvānnairantaryaṃ tato'sti ca |",
  "SA20n1290:103": "yathā tvavayavirūpaṃ neṣyate vai tathāṇuṣu || 51 ||",
  "SA20n1290:104": "prattyāsattyā kathāciktu gatibādho gatīmataḥ |",
  "SA20n1290:105": "tathaivācchādana proktamavayavāntarato na tu || 52 ||",
  "SA20n1290:106": "ācchādane satircchāyā samutpannā ca vidyate |",
  "SA20n1290:107": "chāyā dinakarāṇvośca madhyalagnā na yujyate || 53 ||",
  "SA20n1290:108": "chāyācchādanayoḥ śakti bahūnāṃ jāyate yathā |",
  "SA20n1290:109": "paramāṇuṣvapi tathā naikasmāt sarvathā'pi tu || 54 ||",
  "SA20n1290:110": "ato bhedasya nāstitvāt piṇḍo nāstīti yadvacaḥ |",
  "SA20n1290:111": "kādācitkaṃ bhavettaccet pariṇāmo na yujyate || 55 ||",
  "SA20n1290:112": "anyonyamātmā'saṃsṛṣṭhā anaṃśāśca vyavasthitāḥ |",
  "SA20n1290:113": "ataḥ sañcitya bhavati pṛthivīmaṇḍalādikam || 56 ||",
  "SA20n1290:114": "parasparānugrahasya viśeṣāt pariṇāmitāḥ |",
  "SA20n1290:115": "parāṇavaśca vajrāderna vicchinnā bhavanti te || 57 ||",
  "SA20n1290:116": "piśācasarpaprabhṛtermantraśaktyā graho yathā |",
  "SA20n1290:117": "saṅgacchante'ṇavaḥ kecit dravyaśakatyā parasparam || 58 ||",
  "SA20n1290:118": "anye'lpaśaktibalakāḥ buddhimānacalādigaḥ |",
  "SA20n1290:119": "saṃkhyādipraviśeṣeṇa kalpayennarakādyaṇūn || 59 ||",
  "SA20n1290:120": "ato nāstīti no yuktam uktaṃ bhrāntivaśādyadi |",
  "SA20n1290:121": "ṣaṣṭhadhīmātratābo ghaḥ yathāṣṭaparamāṇuṣu || 60 ||",
  "SA20n1290:122": "saṃkhyādi bhrāntirutpannā pratītistasya sā tathā |",
  "SA20n1290:123": "yadi sattvasamatvena narakādivibo dhanāt || 61 ||",
  "SA20n1290:124": "asti ca bhrāntito'nya sya pradhānapuruṣādiṣu |",
  "SA20n1290:125": "kasmādanuktaṃ bhavati saṃkhyādyākāralakṣaṇam || 62 ||",
  "SA20n1290:126": "tadavasthā ca saṃprāptā guṇātiśayasammateḥ |",
  "SA20n1290:127": "bhrāntyā vikalpitatve'pi na tyājyā pūrvakalpanā || 63 ||",
  "SA20n1290:128": "aṇuśca tasmādastyeva acalādigadhīmataḥ |",
  "SA20n1290:129": "tato'nyenāgṛhītaḥ te jānantīti kalpyate || 64 ||",
  "SA20n1290:130": "sahopalambhaniyama ukto yatpuruṣadvaye |",
  "SA20n1290:131": "jñānajñeyasvabhāvaśca niyamāt saha vedyate || 65 ||",
  "SA20n1290:132": "nānyo'sti grāhako jñānāt cākṣuṣairviṣayairvinā |",
  "SA20n1290:133": "ataśca sahasaṃvittirnābhedānnīlataddhiyoḥ || 66 ||",
  "SA20n1290:134": "grāhakañcenna vijñānaṃ jñānaṃ vā viṣayairvinā |",
  "SA20n1290:135": "tadā tattu tathā vaktuṃ yujyate nānyathā punaḥ || 67 ||",
  "SA20n1290:136": "ekakālavivakṣātaḥ sambuddhajñānacetasā |",
  "SA20n1290:137": "cittacaittaiśca heturhi sarvathaikāntiko na ca || 68 ||",
  "SA20n1290:138": "āgamebhyaśca siddhatvāt caittānāṃ bhrāntitā na cet |",
  "SA20n1290:139": "piśācanarakādīnāṃ jñānaṃ uktaḥ kuto bhramaḥ || 69 ||",
  "SA20n1290:140": "asatyapi sambandhe viśeṣa iṣṭakṛdyadi |",
  "SA20n1290:141": "tamasiddhamanicchaṃśca parīharasi vibhramāt || 70 ||",
  "SA20n1290:142": "sahaśabdaśca loke'smin naivānyena vinā kvacit |",
  "SA20n1290:143": "viruddho'yaṃ tato heturyadyasti sahabedanam || 71 ||",
  "SA20n1290:144": "ekārthaḥ sahaśabdaśredanyato'siddhatā tadā |",
  "SA20n1290:145": "kathaṃ sādhāraṇe bhāva ekenaiva ca darśanam || 72 ||",
  "SA20n1290:146": "sarvajñajñānabedyañca sarvaṃ cittaṃ bhavedyadi |",
  "SA20n1290:147": "ekenaivopalambhaśca tadoktaḥ kutra sidhyati || 73 ||",
  "SA20n1290:148": "ālambananiṣedho'nyaiḥ pramābhāvānna sidhyati |",
  "SA20n1290:149": "svabhāvaviprakṛṣṭhasya sandigdhāsiddhatā tataḥ || 74 ||",
  "SA20n1290:150": "bāhyābhāvataḥ siddhau svaikabhāge vilokite |",
  "SA20n1290:151": "vadataścittamātraṃ tatprasiddho hetureva hi || 75 ||",
  "SA20n1290:152": "apṛthagbhāsasaṃsiddhau bhavetsiddhasya sādhyatā |",
  "SA20n1290:153": "sākārajñānakathino vivādasatra no bhavet || 76 ||",
  "SA20n1290:154": "eka eva padārthaścedālambanaṃ prakalpyate |",
  "SA20n1290:155": "jñānarūpādvivekena kathaṃ saṃvedyameva tat || 77 ||",
  "SA20n1290:156": "arthālambhe kṛṣṇaśaṅkhe tuṣṭasya vedanāśca taḥ |",
  "SA20n1290:157": "yadi jñānasvarūpasya vinā vittiṃ na sambhavet || 78 ||",
  "SA20n1290:158": "yadi rūpaṃ kalpitañca kiñcideva hi vedyate |",
  "SA20n1290:159": "na vedyate jñānarūpamityatastanna yujyate || 79 ||",
  "SA20n1290:160": "tena rūpadvayaṃ vedyaṃ candramāyugalaṃ yathā |",
  "SA20n1290:161": "śāstrakarturekamiti prasiddhaṃ tanna yujyate || 80 ||",
  "SA20n1290:162": "pūrvikaiva tu sāmagrī prajñānaṃ viṣayakṣaṇam |",
  "SA20n1290:163": "sālokarupavat kuryāt yena syāt sahavedanam || 81 ||",
  "SA20n1290:164": "pūrvāparaṃ yadā jñānamindriyañca pravartate |",
  "SA20n1290:165": "tatsādṛśyena tannāma nārthataḥ sahavedanam || 82 ||",
  "SA20n1290:166": "vedyatvādeva vijñānānnānyo'rtho grāhyabhāgakam |",
  "SA20n1290:167": "jñānaṃ sidhyati yo vādastatra hetoraniścayaḥ || 83 ||",
  "SA20n1290:168": "jñānavitteḥ svabhāvatvāt vedyate ceti kathyate |",
  "SA20n1290:169": "viṣayābhāsivijñānajanakatvācca vedanam || 84 ||",
  "SA20n1290:170": "saṃvedyaśabdasāmye'pi tadarthaḥ pṛthageva hi |",
  "SA20n1290:171": "gavādīnāṃ yathā gottvāttathākāro na sidhyati || 85 ||",
  "SA20n1290:172": "sarvajñajñānasaṃvedyasantānāntarabhāvitāḥ |",
  "SA20n1290:173": "dharmā ye'naikāntikāstaiḥ sarvajño'bodhakaḥ katham || 86 ||",
  "SA20n1290:174": "sākārajñānapakṣe ca tannirbhāsasya vedyatā |",
  "SA20n1290:175": "tasyābhede ca saṃsāghye siddhasādhanatā bhavet || 87 ||",
  "SA20n1290:176": "rūpasāmyakaro'rthastu phalātsaṃvedyasammataḥ |",
  "SA20n1290:177": "bhāvasya tasyāvedyatvāt abhedo na bhaviṣyati || 88 ||",
  "SA20n1290:178": "kathaṃ tadgrāhakaṃ taccet tatparicchedalakṣaṇam |",
  "SA20n1290:179": "vijñānaṃ tena nāśaṅkā kathaṃ tat kiṃ viditi || 89 ||",
  "SA20n1290:180": "vijñānarūpamanyena vyavasthāpya samohyate |",
  "SA20n1290:181": "kathaṃ vācyaṃ tadarthasya saṃparicchedakantiti || 90 ||",
  "SA20n1290:182": "arthaparicchittimātrañca vijñānamiṣyate yadā |",
  "SA20n1290:183": "kathaṃ svaviṣayaṃ jñānaṃ vettītyuktirasaṅgatā || 91 ||",
  "SA20n1290:184": "vijñānaṃ tatkārākaṃ na niṣkriyaṃ paramārthataḥ |",
  "SA20n1290:185": "vittimātre kārakatvaṃ samāropya hi kathyate || 92 ||",
  "SA20n1290:186": "anāsaṅgena darśī ca vidvān saṃviśate yathā |",
  "SA20n1290:187": "kiñciddarśī tathā jñānarūpādau viśate punaḥ || 93 ||",
  "SA20n1290:188": "sarvajñasya tadanyeṣāṃ na bhedo jñānamatrataḥ |",
  "SA20n1290:189": "sarvākāradhiyā sarve mahātmāno viśeṣitā || 94 ||",
  "SA20n1290:190": "sākāraṃ vā nirākāraṃ tulyakālamatulyajam |",
  "SA20n1290:191": "iti bauddhe'pi vijñāne kiṃnu cintā pravartate || 95 ||",
  "SA20n1290:192": "ākārastava yastatra sambhavatyeva taddhiyaḥ |",
  "SA20n1290:193": "ākāraḥ sa ca rūpādau punastatra prakalpyate || 96 ||",
  "SA20n1290:194": "tyaktāvṛtitvāt yuktiśca jñeye neti na saṅgatiḥ |",
  "SA20n1290:195": "kathaṃ sa jñeyamārūḍhastatsama matidiśyate || 97 ||",
  "SA20n1290:196": "nirūpaṇātmikā buddhiḥ satyatha vāpyasatyāpa |",
  "SA20n1290:197": "arthāstitve'visaṃvādaḥ timirādau vinārthakam || 98 ||",
  "SA20n1290:198": "prekṣitañca yathā rūpaṃ nīlānubhava ityapi |",
  "SA20n1290:199": "āropya kathyate buddhāvākāraḥ ko'pi nāsti ca || 99 ||",
  "SA20n1290:200": "asti nāstīti kalpo'pi vijñānaṃ kalpanātmakam |",
  "SA20n1290:201": "arthāpekṣāviśeṣeṇa vijñānaṃ bhinnamucyate || 100 ||",
  "SA20n1290:202": "yathā hi bhavatāṃ jñānaṃ nirākārañca tattvataḥ |",
  "SA20n1290:203": "vetti cābhūtamākāraṃ bhūtamarthaṃ tathaiva naḥ || 101 ||",
  "SA20n1290:204": "ātmā jñānasya nāstyasya virodhādadvayātmanaḥ |",
  "SA20n1290:205": "abhūtaṃ vedyate nava prasajyetā bhrāntameva tat || 102 ||",
  "SA20n1290:206": "yathāparīkṣitaṃ bhrāntyā vyavastheyaṃ kṛteti cet |",
  "SA20n1290:207": "bhrāntākāro'vaseyaśca kathaṃ syāt kalpito nacet || 103 ||",
  "SA20n1290:208": "bhūtatastena vijñānaṃ nirākārañca cakṣuṣā |",
  "SA20n1290:209": "bhautikena paricchindyāt rādvā'sadvā'pi yogyakam || 104 ||",
  "SA20n1290:210": "pradīpaḥ svaparātmānau samprakāśayate yathā |",
  "SA20n1290:211": "vijñānaṃ dvividhālambasvarūpañca tathā yadi || 105 ||",
  "SA20n1290:212": "rūpaśabdādyo'rthāśca vibhinnendriyagocarāḥ |",
  "SA20n1290:213": "tena te hyekakāḥ santyanubhāvyā na ca atra tu || 106 ||",
  "SA20n1290:214": "vibhinnakāraṇamṛte jñānamālambhala kṣaṇam |",
  "SA20n1290:215": "yat utpadyate yādṛk jñānaṃ yat tadanantaram || 107 ||",
  "SA20n1290:216": "viṣayastulyāviṣayamitye [vaṃ] bhrāntito vacaḥ |",
  "SA20n1290:217": "tattu nityaṃ vidyate na viṣayābhāsato yataḥ || 108 ||",
  "SA20n1290:218": "samasvavedanā'bhāvāt jñānākāraḥ samānakaḥ |",
  "SA20n1290:219": "sarvacitteṣu bhavati mate cavaṃ viśeṣataḥ || 109 ||",
  "SA20n1290:220": "na vācyaṃ viṣayaistulyam [iti] asmin grāhyāvabhāsake |",
  "SA20n1290:221": "nānantaraṃ jñānaṃ bhāti viṣayeṇa tu sāmyataḥ || 110 ||",
  "SA20n1290:222": "nīlādimātrābhāse ca jñānaṃ nīlādibhāsakam |",
  "SA20n1290:223": "tadanantaramāste cet tadā tadviṣayaṃ hi tat || 111 ||",
  "SA20n1290:224": "tadā tannārthasadṛśam asti satyaṃ na tulyakam |",
  "SA20n1290:225": "anityaduḥkhādi yathā tathāgatena [deśitam] || 112 ||",
  "SA20n1290:226": "grāhyāvabhāsakaṃ naitat ālambanāyogato bahiḥ",
  "SA20n1290:227": "grāhyabhāgo'tha iṣṭaścet na yukta tasya lakṣaṇam || 113 ||",
  "SA20n1290:228": "kuto buddhi nirvikalpā sa cittasyābhāsa eva ca |",
  "SA20n1290:229": "tatrāvabhāsabuddhirna viṣayasyāpṛthaktvataḥ || 114 ||",
  "SA20n1290:230": "janakasya ca nāstitve kathaṃ nāma tadiṣyate |",
  "SA20n1290:231": "bāhyāṇavaśca saṅghātā ekāṅgavikalatvataḥ || 115 ||",
  "SA20n1290:232": "nālambanaṃ syuḥ kenaiva hyubhayābhāva iṣyate |",
  "SA20n1290:233": "grāhakākārakaṃ jñānaṃ lakṣaṇadvayavarjitam || 116 ||",
  "SA20n1290:234": "yathā hyālambanaṃ nāsti grāhyākāro'pi nepyate |",
  "SA20n1290:235": "pūrvakaṃ sadṛśaṃ jñānaṃ ālambanaṃ yadīṣyate || 117 ||",
  "SA20n1290:236": "tadapyayuktaṃ jñāne nānantaraṃ jñānaṃ bhāti ca |",
  "SA20n1290:237": "āhatya śābdaṃ vijñānaṃ rūpākāraṃ bhavedyadi || 118 ||",
  "SA20n1290:238": "tena tvālambanenaiva jñānañca sadṛśaṃ katham |",
  "SA20n1290:239": "kecidāhustulyajñānakṛkchaktiḥ viṣayastviti || 119 ||",
  "SA20n1290:240": "tasyāpyayogāt śaktistu na bhātīndriyacetasi |",
  "SA20n1290:241": "grāhye viṣayatava niyamāt viṣayasthitiḥ || 120 ||",
  "SA20n1290:242": "lokato'rthasaṃsiddheḥ asti lakṣaṇamanuktakam |",
  "SA20n1290:243": "jñānaśakti laukikī cet nārthaṃtvena tu niścitā || 121 ||",
  "SA20n1290:244": "lakṣaṇasyāpyasatve ca sālambanaṃ kartha bhavet |",
  "SA20n1290:245": "lokanītyāgamaṃ pretya bāhyālambanataiva hi || 122 ||",
  "SA20n1290:246": "parīkṣitā yujyate ca na jñeyaṃ sarvathāsti tu |",
  "SA20n1290:247": "iṣṭāniṣṭadirūpañca bhūtato bāhyamasti na || 123 ||",
  "SA20n1290:248": "cittamātramidamiti asambaddamidaṃ [vacaḥ] |",
  "SA20n1290:249": "duḥkhādirūpe kasmiṃścit guṇādi bhāvanāvataḥ || 124 ||",
  "SA20n1290:250": "hetubhedāt phalamapyanugrahaviśeṣitam |",
  "SA20n1290:251": "arthe vinīlanirbhāsi jñānaṃ tatsamantaram || 125 ||",
  "SA20n1290:252": "abhyāsādduḥkharūpādi tathānyadanyato bhavet |",
  "SA20n1290:253": "prītivyasanamiddhānāmabhāsātiśayāt bhidā || 126 ||",
  "SA20n1290:254": "arthākārāttu naiveti matañcet tat punaḥ katham |",
  "SA20n1290:255": "āropād dūṣyate tena hyanālambanavastutā || 127 ||",
  "SA20n1290:256": "kathaṃ punarnopannā siddhirarthakriyādṛśā |",
  "SA20n1290:257": "tadabhāve ca tannāsti arthān svapnopaghātavat || 128 ||",
  "SA20n1290:258": "vinā kriyā sammatā'rya kriyāsattvādataḥ punaḥ |",
  "SA20n1290:259": "bāhyābhāvo yadīṣyeta vayaṃ kāritramātrataḥ || 129 ||",
  "SA20n1290:260": "bāhyarthasiddhiṃ na brūmoṃ mithyājñānasvabhāvataḥ |",
  "SA20n1290:261": "karitrasiddherdṛṣṭatvāt arthāvāpterathāpi ca || 130 ||",
  "SA20n1290:262": "hitāhitakriyā kāye tadvihīne'pi vibhrame |",
  "SA20n1290:263": "kriyāmātrasya sattvena kāmasya ceṣṭitam || 131 ||",
  "SA20n1290:264": "tasyodayastu niyato nāśucyutpattimātrake |",
  "SA20n1290:265": "kutaḥ kāmārthalābhaḥ syāt sambandhāt śukrarāgayoḥ || 132 ||",
  "SA20n1290:266": "anyatra jāyate svapnāt saṃsparśe kāmata striyaḥ |",
  "SA20n1290:267": "yathā tvevāvisavādaḥ kāminyā darśane yadi || 133 ||",
  "SA20n1290:268": "kāmāśrayācca sambhūtaṃ kasmānna svapnaghātavat |",
  "SA20n1290:269": "nakhadantasravādīni vihāyāpi ca yoṣitam || 134 ||",
  "SA20n1290:270": "taṃ samāśritya sambhute kasmānna svapnaghātavat |",
  "SA20n1290:271": "nakhadantaratravādīni rāgāt śukrasya sambhave || 135 ||",
  "SA20n1290:272": "buddherarthaḥ kṛta iti tat punarna ca śobhate |",
  "SA20n1290:273": "kriyāmātraṃ yathā noktaṃ putralābhādayaśca ye || 136 ||",
  "SA20n1290:274": "satyataḥ svapne dṛśyante visaṃvadanti dṛṣṭakam |",
  "SA20n1290:275": "proktakartṛkiyājātāḥ santo narakapādayaḥ || 137 ||",
  "SA20n1290:276": "ato vijñaptimātra tvena kāpyarthaṃkriyāsti ca |",
  "SA20n1290:277": "cittamātramato'siddham nānākāyāvabhāsane || 138 ||",
  "SA20n1290:278": "santānāntarasaṃsiddhau narakañca tathāsti tu |",
  "SA20n1290:279": "parasattvaḥ kuto nāsti tathā nibhṛtamaṇḍalāt || 139 ||",
  "SA20n1290:280": "udgīrṇaviṣanaṣṭasya devo'nugrahakārakaḥ |",
  "SA20n1290:281": "svasatyavacane tiṣṭhan pūrvatantraṃ vinā yataḥ || 140 ||",
  "SA20n1290:282": "arthakriyā na śakyeta tataścittakṛtā na sā |",
  "SA20n1290:283": "paracittavido jñānamayathārthaṃ kathaṃ bhavet || 141 ||",
  "SA20n1290:284": "yadānyacitte satyeva jñānaṃ niviśate hi tat |",
  "SA20n1290:285": "satyatha [vā] tadākāraṃ vijñānaṃ grāhakaṃ matam || 142 ||",
  "SA20n1290:286": "svaviṣayāntikaprāptyā vyāpāravat graho na ca |",
  "SA20n1290:287": "yadanantaramuptādyam tathā jñānaṃ svacetasaḥ || 143 ||",
  "SA20n1290:288": "lakṣaṇena yathoktena grāhakaṃ cittamasti tat |",
  "SA20n1290:289": "atītacittaṃ |",
  "SA20n1290:290": "smaraṇaṃ yadbhūtagatamasti ca || 144 ||",
  "SA20n1290:291": "tasya hetośca cittasyānutpatterna tu grahaḥ |",
  "SA20n1290:292": "sambuddhagocarādvaitarūpasyājñānataḥ punaḥ || 145 ||",
  "SA20n1290:293": "aya thārthaṃ yaduktaṃ tadadvayatvānna śobhanam |",
  "SA20n1290:294": "jñānena grāhakeṇava gṛhṇan grāhyamaśeṣakam || 146 ||",
  "SA20n1290:295": "sarvajñaḥ procyate na tvevādvayākāravedanāt |",
  "SA20n1290:296": "anirdaiśryañcarūpantu vedyate yat punarvacaḥ || 147 ||",
  "SA20n1290:297": "anyasya vedyaṃ yat tattu nirdeṣṭuṃ kimu śakyate |",
  "SA20n1290:298": "anyacittaparijñānāt tasmādālambasatvataḥ || 148 ||",
  "SA20n1290:299": "nirālambaṃ sarvacittaṃ nāsti tat yadi kutracit |",
  "SA20n1290:300": "na bahirvidyate grāhyaṃ sarvajñaśca kathaṃ punaḥ || 149 ||",
  "SA20n1290:301": "svacittamātravijñānāt svasaṃvedanameva ca |",
  "SA20n1290:302": "svacittamātravijñāt sarvajñaśca prakalpitaḥ || 150 ||",
  "SA20n1290:303": "jñāyate cet pṛthak kaścit na syāt dhīmātradarśanam |",
  "SA20n1290:304": "advayajñānamātra tve na doṣa iticenmatam || 151 ||",
  "SA20n1290:305": "kathaṃ tathāpi vijñānaṃ viṣayasyopalambhakam |",
  "SA20n1290:306": "jñāne dvayavimukteca sarvākārapravedanam || 152 ||",
  "SA20n1290:307": "iti vimmayamevedaṃ tato'sti grāhakātmakaḥ |",
  "SA20n1290:308": "sarvajña upalabdho'nyaḥ āste naiveti kaścana |",
  "SA20n1290:309": "prārjñe manyasya prājñānāṃ svadurmateśca kheditam || 153 ||",
  "SA20n1290:310": "pratyakṣahetorniyataṃ pratāpabhāvanodbhavāt |",
  "SA20n1290:311": "rāgādidoṣasāmagrā nitāntaṃ parihīyate || 154 ||",
  "SA20n1290:312": "sarvaṃ vai bālacittañca dvayākārakamityataḥ |",
  "SA20n1290:313": "kiñcidbhāvanayā kṣaye na pratīpakṣasaṅgati || 155 ||",
  "SA20n1290:314": "śūnyamityeva yat jñāna muktākāragataṃ punaḥ |",
  "SA20n1290:315": "ākāradvayasaṃyuktaṃ pratipakṣaśca tat katham || 156 ||",
  "SA20n1290:316": "kāmarāgaṃ bhāvayato rāgakṣayo na ca |",
  "SA20n1290:317": "dvayarūpaṃ bhāvayataḥ syādakṣīṇaṃ dvayaṃ tathā || 157 ||",
  "SA20n1290:318": "buddhau bhāvāṃśamāropya nairātmyakādibhāvanā |",
  "SA20n1290:319": "advaye śabdamātre cānarthā tadbhāvanā nahi || 158 ||",
  "SA20n1290:320": "nityopalabdhisaṃkleśamatikrāmatyanityatā |",
  "SA20n1290:321": "sarvopalabdhināstitvāt buddhatvāptiravaśyakī || 159 ||",
  "SA20n1290:322": "sarvopalabdhirahitaḥ sarvathāpi ca niṣkriyaḥ |",
  "SA20n1290:323": "vyavasāyañca caryāñca vinā buddhatvamiṣyate || 160 ||",
  "SA20n1290:324": "ataḥ sattveṣu karuṇā taddhitopāyataḥ punaḥ |",
  "SA20n1290:325": "saṃskṛtānityacintātaḥ saugataṃ padamiṣyate || 161 ||",
  "SA20n1290:326": "kathaṃ dhīśabdamātratve dānādiparipūraṇam |",
  "SA20n1290:327": "deyaṃ na vidyate tasmāt buddhatvañca na sambhavet || 162 ||",
  "SA20n1290:328": "anyonyapravaśādeva vijñaptiniyamena ca |",
  "SA20n1290:329": "dānādānākārikā ca buddhirutpadyate yadi || 163 ||",
  "SA20n1290:330": "tatpratyakṣānumānābhyāmāptāgamānna sidhyati |",
  "SA20n1290:331": "tatpunaḥ kalpanāmātraṃ kevalaṃ parikīrtanam || 164 ||",
  "SA20n1290:332": "dānākṛtikavijñāne hyabhyaste śataśo'pica |",
  "SA20n1290:333": "sattvasya kasyacit kintu na dāridryaviyojanam || 165 ||",
  "SA20n1290:334": "apramāṇe manaskāre bhāvite'pi hi yoginām |",
  "SA20n1290:335": "na duḥkhasukhayorhāniḥ ranuprāptiścabhūtataḥ || 166 ||",
  "SA20n1290:336": "sarveṣāṃ sarvadāne ca kṛpādānaprapūraṇe |",
  "SA20n1290:337": "arthātmanā na bhedo'sti tatrādānaniṣedhanam || 167 ||",
  "SA20n1290:338": "parinirvāṇamastyeva dhātuśca mṛtakāyikaḥ |",
  "SA20n1290:339": "dṛṣṭā gṛhavihārāśca kathaṃ syuḥparatantrakāḥ || 168 ||",
  "SA20n1290:340": "yadi svatantrā na syuste hyatītānumitiḥ katham |",
  "SA20n1290:341": "nātītañcedanumitaṃ tattu syādatilaukikam || 169 ||",
  "SA20n1290:342": "śrutamuktyā viśuddhasya mūrtidṛk vītarāgakaḥ |",
  "SA20n1290:343": "anumānaṃ bhavenno cet śraddhā ca kathamudbhavet || 170 ||",
  "SA20n1290:344": "yadi prabandhato jīvaḥ khaṇḍitaḥ kila dṛśyate |",
  "SA20n1290:345": "tat punastadadhīnañcet kathaṃ syāt parinirvṛtiḥ || 171 ||",
  "SA20n1290:346": "vyavasthitaṃ lokanītyā vījādibhyo'ṅkurādikam |",
  "SA20n1290:347": "udetīti cittamātravāde nāsti tu yuktatā || 172 ||",
  "SA20n1290:348": "yajjñānānantaraṃ jñānaṃ niyatamudbhavedyadi |",
  "SA20n1290:349": "tattasya hetostat kāryaṃ niyamo'pi na vidyate || 173 ||",
  "SA20n1290:350": "tathā'nyākārakaṃ jñānaṃ vinā dhūmamatirbhavet |",
  "SA20n1290:351": "bījena rahite citte hyañkurābhāsidhī bhavet || 174 ||",
  "SA20n1290:352": "agnidhīvāsitaṃ cittaṃ dhūmadhīkāraṇaṃ yadi |",
  "SA20n1290:353": "anekaśaktau satyāñca bhedabodhaḥ kuto bhavet || 175 ||",
  "SA20n1290:354": "anantarāgnidhīhetau dhūmacittasya kāraṇe |",
  "SA20n1290:355": "tadapyacāru dhūmasya citte'niyā'gnidhiḥ || 176 ||",
  "SA20n1290:356": "prativandhe'prasiddhe ca kathamasmādidaṃ bhavet |",
  "SA20n1290:357": "amiśravyavahāraśca kathaṃ hetau pravartate || 177 ||",
  "SA20n1290:358": "ataḥ kalpitamāśritya cittamātraṃ tridhātukam |",
  "SA20n1290:359": "iti prabhāṣitaṃ sarvaṃ na rūpāderasambhavāt || 178 ||",
  "SA20n1290:360": "yasmin rāgādayo jātāḥ akṣīkṛtya ca kalpitam |",
  "SA20n1290:361": "doṣopaśāntaye tasmādarthe nairātmyadeśanā || 179 ||",
  "SA20n1290:362": "anyatrāpi tathā proktaṃ yathā bālairvikalpitaḥ |",
  "SA20n1290:363": "bāhyabhāvaśca naivāsta iti kasmāt viśiṣyate || 180 ||",
  "SA20n1290:364": "anantaropadeśācca kārakābhiniveśataḥ |",
  "SA20n1290:365": "kṛtyānāñca parijñānaṃ tenātmāpoha ucyate || 181 ||",
  "SA20n1290:366": "tathopadeśādanyatra kalpitañca vikalpitam |",
  "SA20n1290:367": "vyākhyātaṃ dharmatārūpaṃ dharmatā tu svalakṣaṇam || 182 ||",
  "SA20n1290:368": "bhāvamātaṃ kalpitantu [tasya] bhedo vikalpitam |",
  "SA20n1290:369": "dharmatāyāḥ prabhedo'yaṃ bhave'sati na yujyate || 183 ||",
  "SA20n1290:370": "yadi rūpaṃ śūnyamuktaṃ rūpaśabdaḥ kathantviha |",
  "SA20n1290:371": "kalpayitvā deśyate cet katamatphalamiṣyate || 184 ||",
  "SA20n1290:372": "nāsaṃvādo yatna bhāvī tena san bhāva eva saḥ |",
  "SA20n1290:373": "abhāvādeva savasya no palabdhistu svapnavat || 185 ||",
  "SA20n1290:374": "bāhyārthavādinaḥ prāhurevaṃ cittaikavādiṃnam |",
  "SA20n1290:375": "nyāyo'yamuta no vā vicārayantu paṇḍitāḥ || 186 ||",
  "SA20n1290:376": "nyāyānyāyavicāre me'dbhutā budhadhīrnahi |",
  "SA20n1290:377": "kintvanyeritasatyānāṃ bahusaṃkṣipya deśanāt || 187 ||",
  "SA20n1290:378": "jñānabhāsā mohatamodhvaṃsaḥ sākṣātkṛto budhaiḥ |",
  "SA20n1290:379": "adyacordhvañca mahatāṃ mārge mūḍhaḥ prasīṃ datu || 188 ||"
}