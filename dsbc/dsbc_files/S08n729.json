{
  "S08n729:0": "CHAPTER 16",
  "S08n729:1": "SAKALA-JAGAD-VINAYA-MAHA-MANDALA-VIDHI-VISTARA",
  "S08n729:2": "Hymn of 108 names of Avalokitesvara",
  "S08n729:3": "atha sarvatathāgatāḥ punaḥ samājamāgamya,",
  "S08n729:4": "[tameva vajradharaṃ] bhagavantaṃ sarvadharmeśvaramavalokiteśvaramanena nāmāṣṭaśatenādhyeṣitavantaḥ |",
  "S08n729:5": "padmasatva mahāpadma lokeśvara maheśvara |",
  "S08n729:6": "avalokiteśa dhīrāgrya vajradharma namo'stu te ||1 ||",
  "S08n729:7": "dharmarāja mahāśuddha satvarāja mahāmate |",
  "S08n729:8": "padmātmaka mahāpadma padmanātha namo'stu te ||2 ||",
  "S08n729:9": "padmo[dbhava] supadmābha padmaśuddha suśodhaka |",
  "S08n729:10": "vajrapadma supadmāṅga padmapadma namo'stu te ||3 ||",
  "S08n729:11": "mahāviśva mahāloka mahākārya mahopama |",
  "S08n729:12": "mahādhīra mahāvīra mahāśaure namo'stu te ||4 ||",
  "S08n729:13": "satvāśaya mahāyāna mahāyoga pitāmaha |",
  "S08n729:14": "śambhu śaṅkara śuddhārtha buddhapadma namo'stu te ||5 ||",
  "S08n729:15": "dharmatatvārtha saddharma śuddhadharma sudharmakṛt |",
  "S08n729:16": "mahādharma sudharmāgrya dharmacakra namo'stu te ||6 ||",
  "S08n729:17": "buddhasatva susatvāgrya dharmasatva susatvadhṛk |",
  "S08n729:18": "satvottama susatvajña satvasatva namo'stu te ||7 ||",
  "S08n729:19": "avalokiteśa nāthāgrya mahānātha vilokita |",
  "S08n729:20": "ālokaloka lokārtha lokanātha namo'stu te ||8 ||",
  "S08n729:21": "lokākṣarākṣaramahā akṣarāgryākṣaropama |",
  "S08n729:22": "akṣarākṣara sarvākṣa cakrākṣara namo'stu te ||9 ||",
  "S08n729:23": "padmahasta mahāhasta samāśvāsaka dāyaka |",
  "S08n729:24": "buddhadharma mahābuddha buddhātmaka namo'stu te ||10 ||",
  "S08n729:25": "buddharūpa mahārūpa vajrarūpa surūpavit |",
  "S08n729:26": "dharmāloka sutejāgrya lokāloka namo'stu te ||11 ||",
  "S08n729:27": "padmaśrīnātha nāthāgra dharmaśrīnātha nāthavān |",
  "S08n729:28": "brahmanātha mahābrahma brahmaputra namo'stu te ||12 ||",
  "S08n729:29": "dīpa dīpāgrya dī[pogra dīpā]loka sudīpaka |",
  "S08n729:30": "dīpanātha mahādīpa buddhadīpa namo'stu te ||13 ||",
  "S08n729:31": "buddhābhiṣikta buddhāgrya buddhaputra mahābudha |",
  "S08n729:32": "buddhābhiṣeka mūrdhāgrya buddhabuddha [namo'stu] te ||14 ||",
  "S08n729:33": "buddhacakṣormahācakṣordharmacakṣormahekṣaṇa |",
  "S08n729:34": "samādhijñāna sarvasva vajranetra namo'stu te ||15 ||",
  "S08n729:35": "yaivaṃ sarvātmanā gauṇaṃ nāmnāmaṣṭaśataṃ tava |",
  "S08n729:36": "bhāvayetstunuyād vāpi lokaiśvaryamavāpnuyāt ||16 ||",
  "S08n729:37": "adhyeṣayāma tvāṃ vīra prakāśaya mahāmune |",
  "S08n729:38": "svakaṃ tu kulamutpādya dharmamaṇḍalamuttamam ||17 || iti ||",
  "S08n729:39": "athāryāvalokiteśvaro bodhisatvo mahāsatvaḥ sarvatathāgatādhyeṣaṇavacanamupaśrutya,",
  "S08n729:40": "yena bhagavāṃcchākyamunistathāgataḥ tenābhimukhaṃ sthitvā,",
  "S08n729:41": "tadvajrapadmaṃ svahṛdi pratiṣṭhāpyedamudānamudānayāmāsa |",
  "S08n729:42": "aho hi paramaṃ śuddhaṃ vajrapadmamidaṃ mama |",
  "S08n729:43": "pitāhamasya ca suto'dhitiṣṭha kulaṃ tvidam || iti ||",
  "S08n729:44": "Emanation of the deities from samadhi",
  "S08n729:45": "atha bhagavān vairocanastathāgataḥ sarvatathāgatavajradharmasamayasaṃbhavādhiṣṭhānapadmannāma samādhiṃ samāpadyedaṃ sarvatathāgatadharmasamayaṃ nāma sarvatathāgatahṛdayaṃ svahṛdayānniścacāra hrīḥ ||",
  "S08n729:46": "athāsmin viniḥsṛtamātre sarvatathāgatahṛdayebhyaḥ padmākārā anekavarṇarūpaliṅgeryapathā raśmayo viniḥsṛtya,",
  "S08n729:47": "sarvalokadhātuṣu rāgādīni viśuddhadharmatājñānāni saṃśodhya,",
  "S08n729:48": "punarapyāgatyāryāvalokiteśvarasya hṛdaye praviṣṭā iti ||",
  "S08n729:49": "atha bhagavān sarvatathāgatadharmasamayannāma svavidyottamamabhāṣat oṃ vajrapadmottama hrīḥ ||",
  "S08n729:50": "atha vajrapāṇirmahābodhisatva idaṃ svavidyottamamabhāṣat oṃ vajra huṃ phaṭ ||",
  "S08n729:51": "atha vajragarbho bodhisatva idaṃ svavidyottamamabhāṣat oṃ vajraratnottama traḥ ||",
  "S08n729:52": "atha vajranetro bodhisatva idaṃ svavidyottamamabhāṣat oṃ vajravidyottama hrīḥ ||",
  "S08n729:53": "atha vajraviśvo bodhisatva idaṃ svavidyottamamabhāṣat oṃ vajraviśvottama aḥ ||",
  "S08n729:54": "atha khalvavalokiteśvaro bodhisatvo mahāsatvaḥ sarvarūpasaṃdarśanaṃ nāma samādhiṃ samāpadyedaṃ sarvajagadvinayasamayannāma svahṛdayamabhāṣat oṃ huṃ hrīḥ hoḥ ||",
  "S08n729:55": "athāsmin bhāṣitamātre āryāvalokiteśvarahṛdayāt sa eva bhagavāṃ vajradharaḥ āryāvalokiteśvararūpadhāriṇaḥ padmapratiṣṭhāḥ padmamudrācinhadhārivicitravarṇarūpaveṣālaṅkārāḥ tathāgatādisarvasatvamūrtidhārā mahābodhisatvavigrahā bhūtvā viniḥsṛtya,",
  "S08n729:56": "sarvalokadhātuṣu sarvasatvānāṃ yathā vaineyatayā svarūpāṇi sandarśyāśeṣānavaśeṣasatvadhātuvinayaṃ kṛtvā,",
  "S08n729:57": "punarapyāgatya,",
  "S08n729:58": "vajradhātumahāmaṇḍalayogena bhagavataḥ śākyamunestathāgatasya sarvataścandramaṇḍalāśritā bhūtvedamudānamudānayiṃsuḥ |",
  "S08n729:59": "aho hi sarvabuddhānāmupāyaḥ karuṇātmanāṃ |",
  "S08n729:60": "yatra hyu pāyavinayād devā api bhavanti hi ||",
  "S08n729:61": "Delineation of the mandala",
  "S08n729:62": "atha bhagavānavalokiteśvaro bodhisatvo mahāsatvaḥ svakulamutpādya,",
  "S08n729:63": "sarvatathāgatebhya sarvasatvābhayārthaprāptyuttamasiddhivajradharmatājñānābhijñāvāptiphalahetorniryā[tya,",
  "S08n729:64": "sarvajaga]dvinayaṃ nāma mahāmaṇḍalamabhāṣat |",
  "S08n729:65": "athātaḥ saṃpravakṣyāmi mahāmaṇḍalamuttamam |",
  "S08n729:66": "vajradhātupratīkāśaṃ jagadvinayaṃ saṃjñitaṃ ||1 ||",
  "S08n729:67": "catu[raśraṃ] caturdvāraṃ catustoraṇaśobhitaṃ |",
  "S08n729:68": "catuḥsūtrasamāyuktaṃ paṭṭasragdāmabhūṣitaṃ ||2 ||",
  "S08n729:69": "sarvamaṇḍalakoṇeṣu dvāraniryūhasandhiṣu |",
  "S08n729:70": "khacitaṃ vajraratnaistu sūtrayedbāhyamaṇḍalaṃ ||3 ||",
  "S08n729:71": "tasyābhyantarataḥ sūtraṃ caturaśraṃ parikṣipet |",
  "S08n729:72": "dvitīyaṃ dvārakoṇaṃ tu padmākāraṃ prakalpayet ||4 ||",
  "S08n729:73": "aṣṭastambhaprayogeṇa padmamaṣṭadalaṃ likhet |",
  "S08n729:74": "tasya kesaramadhye tu buddhabimbanniveśayet ||5 ||",
  "S08n729:75": "tatredaṃ buddhapraveśahṛdayaṃ bhavati buddha hūṃ ||",
  "S08n729:76": "buddhasya sarvato lekhyāḥ padmamadhye pratiṣṭhā |",
  "S08n729:77": "vajraṃ ratnaṃ tathā padmaṃ viśvapadmaṃ tathaiva ca ||",
  "S08n729:78": "tatraiṣāṃ hṛdayāni bhavanti |",
  "S08n729:79": "oṃ ||",
  "S08n729:80": "huḥ ||",
  "S08n729:81": "dhīḥ ||",
  "S08n729:82": "kṛḥ ||",
  "S08n729:83": "vajravegena niṣkramya jagadvinayamaṇḍalaṃ |",
  "S08n729:84": "tatra lokeśvaraḥ kāryaḥ sarvarūpānsamutsṛjan ||1 ||",
  "S08n729:85": "tasya pārśveṣu sarveṣu vajragarvādiyogataḥ |",
  "S08n729:86": "buddhādayo mahāsatvāṃ padmacinhadharāṃ likhet ||2 ||",
  "S08n729:87": "tatraiṣāṃ hṛdayāni bhavanti |",
  "S08n729:88": "āḥ ||",
  "S08n729:89": "oṃ tathāgatadharma hūṃ |",
  "S08n729:90": "oṃ vajrapadmāṅkuśa kośadhara vajrasatva hūṃ phaṭ ||",
  "S08n729:91": "oṃ māraya māraya padmakusumāyudhadharāmoghaśara hoḥ ||",
  "S08n729:92": "oṃ padmasaṃbhava padmahasta sādhu hūṃ |",
  "S08n729:93": "vajravegena cākramya dvitīyaṃ maṇḍalantathā |",
  "S08n729:94": "tatra madhye samālekhyaṃ jaṭāmadhye tathāgataṃ ||1 ||",
  "S08n729:95": "tasya pārśveṣu sarveṣu bhṛkuṭyādiprayogataḥ |",
  "S08n729:96": "padmacinhadharā lekhya yathāvadanupūrvaśaḥ ||2 ||",
  "S08n729:97": "tatraiṣāṃ hṛdayāni bhavanti |",
  "S08n729:98": "hūṃ ||",
  "S08n729:99": "oṃ padmabhṛkuṭi traḥ ||",
  "S08n729:100": "oṃ padmasūrya jvala hūṃ ||",
  "S08n729:101": "oṃ padmamaṇi ketudhara candra pralhādayāvalokiteśvara dehi me sarvārthān śīghraṃ samaya hūṃ ||",
  "S08n729:102": "oṃ padmāṭṭahāsaikadaśamukha haḥ haḥ haḥ haḥ hūṃ ||",
  "S08n729:103": "vajravegena cākramya tṛtīyaṃ maṇḍalantathā |",
  "S08n729:104": "samāpannaṃ mahāsatvaṃ likhet padmapratiṣṭhitam ||1 ||",
  "S08n729:105": "tasya pārśveṣu sarveṣu yathāvadanupūrvaśaḥ |",
  "S08n729:106": "padmālokādiyogena mahāsatvān nirveśayet ||2 ||",
  "S08n729:107": "tatraiṣāṃ hṛdayāni bhavanti |",
  "S08n729:108": "dha ||",
  "S08n729:109": "oṃ tārā padmavalokaya māṃ samayasatva hūṃ ||",
  "S08n729:110": "oṃ padmakumāra padmaśaktidhara khaṅgena cchinda cchinda hūṃ phaṭ ||",
  "S08n729:111": "oṃ padma nīlakaṇṭha śaṃkhacakragadāpadmapāṇi vyāghracarmanivasan kṛṣṇasarpakṛtayajñopavītājinacarmavāmaskandhottarīya nārāyaṇa[rūpadha]ra trinetra muṃcāṭṭahāsaṃ praveśaya samayān dehi me siddhimavalokiteśvara hūṃ ||",
  "S08n729:112": "oṃ brahma padmasaṃbhava japa japa padmabhāṣa hūṃ ||",
  "S08n729:113": "vajravegena cākramya caturthamaṇḍalaṃ tathā |",
  "S08n729:114": "tatra padmaṃ caturvaktraṃ padmaśūladharaṃ likhet ||1 ||",
  "S08n729:115": "tasya pārśveṣu sarveṣu vajranṛtyādiyogataḥ |",
  "S08n729:116": "padmacinhadharā lekhyā mahāsatvā yathāvidhi ||2 ||",
  "S08n729:117": "tatraiṣāṃ hṛdayāni bhavanti |",
  "S08n729:118": "trīḥ ||",
  "S08n729:119": "oṃ padmanaṭṭeśvara naṭṭa naṭṭa pūjaya sarvatathāgatān vajrakarmasamayākarṣaya praveśaya bandhayāveśaya sarvakarmasiddhiṃ me prayacchāvalokiteśvara hūṃ ||",
  "S08n729:120": "oṃ abhayaṃdadāvalokiteśvara rakṣa bandha padmakavacaṃ samaya haṃ ||",
  "S08n729:121": "oṃ mahāpracaṇḍa viśvarūpa vikaṭapadmadaṃṣṭrākarāla bhīṣaṇavaktra trāsaya sarvān padmayakṣa khāda khāda dhik dhik dhik dhik ||",
  "S08n729:122": "oṃ padmamuṣṭi samaya[stva] bandha hūṃ phaṭ ||",
  "S08n729:123": "vajravegena cākramya sarvakoṇeṣu saṃlikhet |",
  "S08n729:124": "vajralāsyādiyogena padmalāsyādidevatāḥ ||",
  "S08n729:125": "tatraitā mudrā bhavanti |",
  "S08n729:126": "oṃ padmalāsye rāgaya mahādevi rāgapūjāsamaye hūṃ ||",
  "S08n729:127": "oṃ padmamāle'bhiṣiñcābhiṣekapūjāsamaye hūṃ ||",
  "S08n729:128": "oṃ padmagīte gāda gītapūjāsamaye hūṃ ||",
  "S08n729:129": "oṃ padmanṛtye nṛtya sarvapūjāpravartanasamaye hūṃ ||",
  "S08n729:130": "vajravegena niḥkramya bāhyamaṇḍalasannidhau |",
  "S08n729:131": "catasraḥ padmadhūpādyāḥ pūjādevyaḥ samālikhet ||",
  "S08n729:132": "tatraitāḥ pūjāmudrā bhavanti |",
  "S08n729:133": "oṃ padmadhūpapūjāsamaye pralhādaya padmakūladayite mahāgaṇi padmarati hūṃ ||",
  "S08n729:134": "oṃ padmapuṣpapūjāsamaye padmavāsini mahāśriye padmakulapratīhāri sarvārthān sādhaya hūṃ ||",
  "S08n729:135": "oṃ padmadīpūjāsamaye padmakulasundari mahādūtyāloka saṃjanaya padmasarasvati hūṃ ||",
  "S08n729:136": "oṃ padmagandhapūjāsamaye mahāpadmakulaceṭi kuru sarvakarmāṇi me padmasiddhi hūṃ ||",
  "S08n729:137": "tato gaṇādayaḥ sarve padmadvāracatuṣṭaye |",
  "S08n729:138": "samālekhyā yathāvattu teṣāṃ ca hṛdayārthata || iti ||",
  "S08n729:139": "tatreṣāṃ hṛdayāni bhavanti |",
  "S08n729:140": "oṃ hayagrīva mahāpadmāṅkuśākarṣaya śīghraṃ sarvapadmakulasamayān padmāṅkuśadhara hūṃ jjaḥ ||",
  "S08n729:141": "oṃ amoghapadmapāśa krodhākarṣaya praveśaya mahāpaśupatiyamavarūṇakuberabrahmaveṣadhara padmakula samayān hūṃ hūṃ ||",
  "S08n729:142": "oṃ padmasphoṭa bandha sarvapadmakulasamayān śīghraṃ hūṃ vaṃ ||",
  "S08n729:143": "oṃ ṣaḍmukha sanatkumāraveṣadhara padmaghaṇṭayāveśaya sarvapadmakulasamayān sarvamudrāṃ bandhaya sarvasiddhayo me prayaccha padmāveśa aḥ aḥ aḥ aḥ aḥ ||",
  "S08n729:144": "Initiation into the mandala",
  "S08n729:145": "athātra sarvajagadvinayapadmamaṇḍalavidhivistaro bhavati |",
  "S08n729:146": "tatrādita eva padmācāryo vajrapadmasamayamudrāṃ badhvā yathāvatpraviśya,",
  "S08n729:147": "vajradhātumahāmaṇḍalayogena karma kuryādimairhṛdayaiḥ oṃ padmasphoṭādhitiṣṭha aḥ ||",
  "S08n729:148": "tatastathaivājñāmājya,",
  "S08n729:149": "tathaiva samayamudrayā svayamabhiṣicya,",
  "S08n729:150": "padmavigrahaṃ gṛhya,",
  "S08n729:151": "svapadmanāmoccārya,",
  "S08n729:152": "padmāṅkuśādibhiśca karma kṛtvā,",
  "S08n729:153": "tatastābhireva dharmamudrābhirmahāsatvāṃ sādhayet |",
  "S08n729:154": "tatastathaiva siddhiriti ||",
  "S08n729:155": "tataḥ padmaśiṣyān praveśayet |",
  "S08n729:156": "tatrāditaḥ padmaśiṣyāya śapathahṛdayaṃ dadyāt |",
  "S08n729:157": "“padmasatvaḥ svayante'dya iti kartavyam” |",
  "S08n729:158": "tato[ājñāpa]yāt |",
  "S08n729:159": "“na kasyacittvayedaṃ guhyavidhivistaramākhyeyaṃ;",
  "S08n729:160": "mā te narakapatanaṃ bhavet,",
  "S08n729:161": "viṣamāparihāreṇa ca kālakriye” ti ||",
  "S08n729:162": "tataḥ samaya[mudrāṃ bandhaye]d anena hṛdayena oṃ vajrapadmasamayastvaṃ ||",
  "S08n729:163": "tataḥ śvetavastrottarīyaḥ śvetaraktakena mukhaṃ vadhvā praveśayedanena hṛdayena oṃ padmasamaya hūṃ ||",
  "S08n729:164": "tato yathāvatkarma kṛtvā,",
  "S08n729:165": "padmavigrahaṃ pāṇau dātavyaṃ oṃ padmahasta vajradharmatāṃ pālaya ||",
  "S08n729:166": "tena vaktavyaṃ “kīdṛśīmā vajradharmate-”ti |",
  "S08n729:167": "tato vaktavyaṃ |",
  "S08n729:168": "yathā raktamidaṃ padmaṃ gotradoṣairna lipyate |",
  "S08n729:169": "bhāvayet sarvaśuddhiṃ tu tathā pāpairna lipyate ||",
  "S08n729:170": "iyamatra dharmatā ||",
  "S08n729:171": "Mudra",
  "S08n729:172": "tataḥ padmakulamudrājñānaṃ śikṣayet |",
  "S08n729:173": "padmaṃ tu hṛdaye likhye padmabhāvanayā hṛdi |",
  "S08n729:174": "padmaśriyaṃ vaśīkuryāt kiṃ punaḥ strījano'varaḥ ||1 ||",
  "S08n729:175": "buddhabimbaṃ lalāṭe tu likhyābhīkṣṇaṃ tu bhāvayet |",
  "S08n729:176": "tayā bhāvanayā śīghramabhiṣekamavāpnute ||2 ||",
  "S08n729:177": "buddhabimbaṃ mukhe vidhvājivhāyāṃ tu prabhāvayet |",
  "S08n729:178": "svayaṃ sarasvatī devī mukhe tiṣṭhatyabhīkṣṇaśaḥ ||3 ||",
  "S08n729:179": "padmamuṣṇīṣamadhye tu sthāpayitvā samāhitaḥ |",
  "S08n729:180": "bhāvayan padmamuṣṇīṣe khegāmī sa vaśannayed || iti ||4 ||",
  "S08n729:181": "tatraitāni hṛdayāni bhavanti |",
  "S08n729:182": "padmaśriyaṃ vaśamānaya hoḥ ||",
  "S08n729:183": "padmābhiṣekaṃ prayaccha vam ||",
  "S08n729:184": "padmasarasvatī śodhaya hūṃ ||",
  "S08n729:185": "padmordhvagān vaśīkuru jjaḥ ||",
  "S08n729:186": "imāni padmakulamudrājñānāni ||",
  "S08n729:187": "kuḍye vāpyatha vākāśe bhāvayan padmamuttamaṃ |",
  "S08n729:188": "anayā sarvasatvānāṃ vaśikaraṇamuttamam ||1 ||",
  "S08n729:189": "ākāśe vānyadeśe vā bhāvayan padmamuttamaṃ |",
  "S08n729:190": "yadā paśyet tadā gṛhṇed rucyānadṛśyatāṃ vrajet ||2 ||",
  "S08n729:191": "kuḍye vāpyatha vākāśe viśvapadmaṃ samādhayet |",
  "S08n729:192": "paśyaṃ gṛṇhedyathā taṃ tu viśvarūpī tadā bhavet ||3 ||",
  "S08n729:193": "ākāśe vānyadeśe vā vajrapadmaṃ tu bhāvayet |",
  "S08n729:194": "taṃ tu gṛhṇaṃ kṣaṇāccaiva padmavidyādharo bhavet ||4 ||",
  "S08n729:195": "tatraiṣāṃ hṛdayāni bhavanti |",
  "S08n729:196": "oṃ sarvajagadvaśitā jñānapadmāviśa aḥ ||",
  "S08n729:197": "oṃ jñānapadma tiṣṭhādṛśyaṃ kuru vaṃ ||",
  "S08n729:198": "oṃ samādhi viśvapadma tiṣṭha vaiśvarūpyaṃ darśaya bhagavan ḍhaḥ |",
  "S08n729:199": "oṃ samādhi vajrapadma tiṣṭhottiṣṭha śīghraṃ hrīḥ ||",
  "S08n729:200": "lokeśvaraṃ samālikhya maṇḍalādiṣu sarvataḥ |",
  "S08n729:201": "purastasya samākarṣet hayagrīvāgryamudrayā ||1 ||",
  "S08n729:202": "lokeśvaraṃ samālikhya maṇḍalādiṣu tasya vai |",
  "S08n729:203": "amoghapāśamudrayā vaśīkuryājjagatsa tu ||2 ||",
  "S08n729:204": "lokeśvaraṃ samālikhya maṇḍalādiṣu sarvataḥ |",
  "S08n729:205": "purastasya bandhanīyāt padmasphoṭāgramudrayā ||3 ||",
  "S08n729:206": "lokeśvaraṃ samālikhya maṇḍalādiṣu tasya vai |",
  "S08n729:207": "purataḥ padmaghaṇṭayā sarvāveśanamuttamam || iti ||4 ||",
  "S08n729:208": "tatraiṣāṃ hṛdayāni bhavanti |",
  "S08n729:209": "oṃ padamāṅkuśākarṣaya sarvamahāsatvān hūṃ jaḥ ||",
  "S08n729:210": "oṃ amoghapāśa krodha hūṃ hoḥ ||",
  "S08n729:211": "oṃ padmasphoṭa vaṃ ||",
  "S08n729:212": "oṃ padmaghaṇṭāveśaya sarvaṃ aḥ ||",
  "S08n729:213": "catuḥpadmamukhaṃ satvaṃ bhāvayetsvayamātmanā |",
  "S08n729:214": "svamātmānantataḥ siddho bahurūpī bhavetkṣaṇāt ||1 ||",
  "S08n729:215": "bhāvayan padmapadmantu svamātmānantathātmanā |",
  "S08n729:216": "vajradharmasamādhisthaḥ prāpnoti padmamakṣaraṃ ||2 ||",
  "S08n729:217": "lokeśvarajaṭāmadhye bhāvayan svayamātmanā |",
  "S08n729:218": "buddhabimbaṃ svamātmānamamitāyusamo bhavet ||3 ||",
  "S08n729:219": "bhāvayan svayam[ātmanā viśva]rūpasamādhinā |",
  "S08n729:220": "viśvarūpasamādhistho lokeśvarasamo bhavet || iti ||4 ||",
  "S08n729:221": "tatraiṣāṃ hṛdayāni bhavanti |",
  "S08n729:222": "padmaviśva ||",
  "S08n729:223": "dharmakāyapadma ||",
  "S08n729:224": "buddhābhiṣe[ka ||",
  "S08n729:225": "lokeśva]ra ||",
  "S08n729:226": "tato mahāmaṇḍalasarvamudrājñānaṃ śikṣayet |",
  "S08n729:227": "tatra praveśaṃ tāvan mahāmudrājñānaṃ bhavati |",
  "S08n729:228": "candramaṇḍalamadhyasthāṃ yathā lekhyānusārataḥ |",
  "S08n729:229": "padma[prati]ṣṭhāṃ satvānsvaṃ bhāvayetsvayamātmane ||ti ||",
  "S08n729:230": "athāsāṃ karma bhavati ||",
  "S08n729:231": "badhvā buddhamahāmudrāmamitāyusamo bhavet |",
  "S08n729:232": "vajrapadmaṃ samādhāya lokeśvara[samo] bhavet ||1 ||",
  "S08n729:233": "buddhābhiṣekāṃ badhvā vai sugataiḥ so'bhiṣicyate |",
  "S08n729:234": "padmapadmā samādhiṃ tu dadyād viśvā suviśvatāṃ ||2 ||",
  "S08n729:235": "vaiśvarūpyaṃ vaineyāṃstu buddha ratnābhiṣekadā |",
  "S08n729:236": "padmasatvi samādhintu padmakrodheśvarīṃ śriyaṃ ||3 ||",
  "S08n729:237": "vajralokeśvarī siddhimuttamāṃ padmarāgiṇī |",
  "S08n729:238": "buddheśvarī tu buddhatvaṃ vajrapadmā susiddhidā ||4 ||",
  "S08n729:239": "kāmeśvarī surāgitvaṃ dadyāttuṣṭintu sādhutā |",
  "S08n729:240": "bhṛkuṭiḥ krodhaśamanī padmasūryā sutejadā ||5 ||",
  "S08n729:241": "padmacandrā mahākāntiṃ dadyād hāsā suhāsatāṃ |",
  "S08n729:242": "tārayā cottarā siddhiḥ saubhogyaṃ padmakhaṅgayā ||6 ||",
  "S08n729:243": "nīlakaṇṭhā mahākarṣā siddhiṃ paṇḍaravāsinī |",
  "S08n729:244": "padmanarteśvarī siddhimabhayā abhayandadā ||7 ||",
  "S08n729:245": "pracaṇḍā duṣṭadamanī padmamuṣṭiḥ susādhikā |",
  "S08n729:246": "lāsyā ratiṃ dhanaṃ mālā sarvaṃ gītā sukhaṃ nṛtyā ||8 ||",
  "S08n729:247": "dhūpā lhādaṃ śubhaṃ puṣpādīpā dṛṣṭiṃ gandha sugandhatāṃ ||9 ||",
  "S08n729:248": "hayagrīvā samā[karṣaṇā]moghā tu vaśaṅkarī |",
  "S08n729:249": "padmasphoṭā mahābandhā sarvāveśā tu ghaṇṭike- ||10 ||ti ||",
  "S08n729:250": "tataḥ padmakulasamayamudrājñānaṃ bhavati |",
  "S08n729:251": "vajrabandhaṃ samādhāya samāṅguṣṭhāntyasandhānāt |",
  "S08n729:252": "mudreyaṃ dharmasamayā buddhadharmapradāyikā ||1 ||",
  "S08n729:253": "vajrabandhaṃ samādhāya samāgryānāmamadhyamā |",
  "S08n729:254": "buddhavidyottamasyeyaṃ mudrā buddhatvadāyikā ||2 ||",
  "S08n729:255": "vajrabandhaṃ samādhāya madhyamā vajrasaṃyutā |",
  "S08n729:256": "vajravidyottamasyeyaṃ mudrā vajratvadāyikā ||3 ||",
  "S08n729:257": "sā eva maṇimadhyā tu vajraratnapradāyikā |",
  "S08n729:258": "madhyakuḍmalayogena padmasiddhipradāyikā ||4 ||",
  "S08n729:259": "vajrāñjalintu sandhāya vajrakarmakarī bhavet |",
  "S08n729:260": "dharmavajrāṃ samādhāya samayaḥ sidhyate kṣaṇāt ||5 ||",
  "S08n729:261": "vajrabandhaṃ samāgrantu buddhasiddhipradāyikā |",
  "S08n729:262": "ataḥ paraṃ pravakṣyāmi satvamudrā viśeṣataḥ ||6 ||",
  "S08n729:263": "vajrāñjaliṃ samādhāya samamadhyotthitā tathā |",
  "S08n729:264": "kaniṣṭhāṅguṣṭhavikacā viśvapadmeti kīrtitā ||7 ||",
  "S08n729:265": "sā evāṅguṣṭhaparyaṅkā kuñcitāgrāgryavigrahā |",
  "S08n729:266": "madhyavajrajaṭā mūrdhni jaṭābuddheti kīrtitā ||8 ||",
  "S08n729:267": "vajrabandhaṃ dṛḍhīkṛtya samāṅguṣṭhamadhastanaṃ |",
  "S08n729:268": "tarjanīdvayasaṃkocā samudgatā samādhitaḥ ||9 ||",
  "S08n729:269": "samāñjaliṃ samādhāya tarjanī vajrapīḍitā |",
  "S08n729:270": "vikasitāṅguṣṭhamukhayormudrāmogheśvarasya tu ||10 ||",
  "S08n729:271": "vajrabandhaṃ dṛḍhīkṛtya samuttānaṃ tu bandhayet |",
  "S08n729:272": "samāṅguṣṭhakṛtā padme padmabuddheti kīrtitā ||11 ||",
  "S08n729:273": "aṅguṣṭhavajrāgrābhyāmaṅkuśaṃ khaḍgameva ca |",
  "S08n729:274": "antyadvayavikāsā ca madhyānāmāgrakuḍmalā ||12 ||",
  "S08n729:275": "samāñjaliṃ samādhāya valitāṅguṣṭhakuñcitā |",
  "S08n729:276": "tarjanyā tarjanīṅgṛhyākarṣayet padmavāṇayā ||13 ||",
  "S08n729:277": "samāñjalintathottānāṃ bandhayetsādhumudrayā |",
  "S08n729:278": "sādhukārāṃ [pradadāti] sādhupadmeti kīrtitā ||14 ||",
  "S08n729:279": "samāñjaliṃ dṛḍhīkṛtya kuñcitāgryā mukhasthitā |",
  "S08n729:280": "kaniṣṭhābhyāṃ tu vikacā padmabhṛkuṭirucyate ||15 ||",
  "S08n729:281": "vajrabandhaṃ dṛḍhīkṛtya hṛda[ye tu] prasārayet |",
  "S08n729:282": "padmasūryeti vikhyātā sarvāṅgu lisumaṇḍalā ||16 ||",
  "S08n729:283": "samāñjaliṃ dṛḍhīkṛtya tarjanībhyāṃ maṇīkṛtā |",
  "S08n729:284": "padmaratnadhvajāgrī tu mūrdhni bāhuprasāritā ||17 ||",
  "S08n729:285": "vajrabandhaṃ śiromūrdhni prasāryāgramukhaiḥ saha |",
  "S08n729:286": "svamukhenāṭṭahāsena ekādaśamukhī bhavet ||18 ||",
  "S08n729:287": "samādhipadmāṃ sandhāya samāṅguṣṭhasamutthitā |",
  "S08n729:288": "padmatārasya mudremaṃ sarvasiddhipradāyikā ||19 ||",
  "S08n729:289": "padmatārasya mudrā tu padma yogāgryabandhanāt |",
  "S08n729:290": "padmakhaḍgasya mudreyaṃ khaḍgākāraniyojanāt ||20 ||",
  "S08n729:291": "kuḍmalāntyamahāpadmāstaccāṅguṣṭhagadā tathā |",
  "S08n729:292": "kuñcitāgryamahāśaṅkhā vajrabandhena cakritā ||21 ||",
  "S08n729:293": "vajrāñjaliṃ dṛḍhīkṛtya dakṣiṇauṃkāraveṣṭitā |",
  "S08n729:294": "vāmagryāṅguṣṭhajāpā tu sarvāgravikacāmbujā ||22 ||",
  "S08n729:295": "vajrāṅguliṃ samādhāya vāmadakṣiṇatastathā |",
  "S08n729:296": "nṛtyaṃ salīlavalitā mūrdhnisthā nṛtyapadminī ||23 ||",
  "S08n729:297": "vajrāñjaliṃ dṛḍhīikṛtya sarvāgrakavacā tathā |",
  "S08n729:298": "parivartya tu padmena hṛdi sthāpya dṛḍhaṃkarī ||24 ||",
  "S08n729:299": "vajrāñjaliṃ dṛḍhīkṛtya guhyayakṣaprayogataḥ |",
  "S08n729:300": "prasāritāñjalipuṭā mukhasthā padmayakṣiṇī ||25 ||",
  "S08n729:301": "vajramuṣṭiṃ dvidhīkṛtya kuñcayitvā tu madhyame |",
  "S08n729:302": "svāṅguṣṭhapṛṣṭhanihite padmamuṣṭirudāhṛtā ||26 ||",
  "S08n729:303": "vajradhātuprayogeṇa vajrāñjalisamutthitā |",
  "S08n729:304": "sarvapūjāgryadevīnāṃ samayāgryastu bandhayet ||27 ||",
  "S08n729:305": "vajrabandhaṃ dṛḍhīkṛtya sandhayettarjanīdvayaṃ |",
  "S08n729:306": "saṃkocātpurataḥ sandhet hayagrīveti kīrtitā ||28 ||",
  "S08n729:307": "padmāñjaliṃ samādhāya tarjanīgranthibandhanā |",
  "S08n729:308": "amoghapāśamudreyaṃ tarjanyaṅguṣṭhaśaṅkalā ||29 ||",
  "S08n729:309": "padmāñjaliṃ samādhāya vajrāveśaprayogataḥ |",
  "S08n729:310": "aṅguṣṭhābhyāṃ tu saṃpīḍya kaniṣṭhānāmikāntarāv ||30 || iti ||",
  "S08n729:311": "atha padmakuladharmamudrājñānaṃ bhavati |",
  "S08n729:312": "hrī | grī | prī |",
  "S08n729:313": "hī |",
  "S08n729:314": "śrī |",
  "S08n729:315": "sī | dī | hīḥ |",
  "S08n729:316": "gī | dhī | krī |",
  "S08n729:317": "vī |",
  "S08n729:318": "vi |",
  "S08n729:319": "rī | ṣṭrī | aḥ |",
  "S08n729:320": "padmamuṣṭiṃ dvidhīkṛtya karmamudrāḥ samādhayed || iti ||",
  "S08n729:321": "sarvatathāgatadharmasamayān mahākalparājāt sakalajagadvinayamahāmaṇḍalavidhivistaraḥ samāptaḥ ||",
  "S08n729:322": "PADMA-GUHYA-MUDRA-MANDALA-VIDHI-VISTARA",
  "S08n729:323": "Emanation of deities from samadhi",
  "S08n729:324": "atha bhagavān punarapi sarvatathāgatadharmadhāraṇīsamayasaṃbhavamudrādhiṣṭhānapadmannāma samādhiṃ samāpadyemāṃ svavidyottamāmabhāṣat oṃ sarvatathāgatadharmasamaye hūṃ ||",
  "S08n729:325": "atha vajrapāṇirmahābodhisatvaḥ imāṃ svakulasaṃbhavāṃ vidyottamāmabhāṣat oṃ vajrasamaye hūṃ ||",
  "S08n729:326": "atha vajragarbho bodhisatva mahāsatva imāṃ svavidyottamāmabhāṣat oṃ maṇiratnasamaye hūṃ ||",
  "S08n729:327": "atha vajranetro bodhisatva imāṃ svavidyottamāmabhāṣat oṃ padmasamaye hūṃ ||",
  "S08n729:328": "atha vajraviśvo bodhisatva imāṃ svavidyottamāmabhāṣat oṃ karmasamaye hūṃ ||",
  "S08n729:329": "atha bhagavānāryāvalokiteśvaro bodhisatva idaṃ svakulasamayamudrāmaṇḍalamabhāṣat ||",
  "S08n729:330": "athātaḥ saṃpravakṣyāmi mudrāmaṇḍa[lānuttaraṃ |]",
  "S08n729:331": "vajradhātupratīkāśaṃ padmaguhyamiti smṛtaṃ ||1 ||",
  "S08n729:332": "mahāmaṇḍalayogena sūtrayetsarvamaṇḍalaṃ |",
  "S08n729:333": "tasya madhye supadme vai vajradhātvīśvarīṃ likhet ||2 ||",
  "S08n729:334": "[tasya] sarvapārśveṣu samayāgryo yathopari |",
  "S08n729:335": "dharmavajryādayo lekhyāḥ svavidyābhiḥ samandhitāḥ ||3 ||",
  "S08n729:336": "tatrāsāṃ mudrā bhavanti |",
  "S08n729:337": "oṃ sarva-tathāgata dharmeśvari hūṃ ||",
  "S08n729:338": "oṃ dharma samaye vajra-padmini hūṃ |",
  "S08n729:339": "oṃ buddhābhiṣeka ratna samaye hūṃ ||",
  "S08n729:340": "oṃ tārā samaye hūṃ ||",
  "S08n729:341": "oṃ viśvamukhe hūṃ ||",
  "S08n729:342": "vajravegena niṣkramya viśvarūpāgryamaṇḍalaṃ |",
  "S08n729:343": "tatra madhye likhetpadmaṃ padmaistu parivāritaṃ ||1 ||",
  "S08n729:344": "tasya pārśveṣu sarveṣu padmamudrā pratiṣṭhitāḥ |",
  "S08n729:345": "padmacinhaḥ samālekhyāḥ svamudrāḥ sugatātmanāṃ ||2 ||",
  "S08n729:346": "tatrāsāṃ mudrā bhavanti |",
  "S08n729:347": "hrīḥ ||",
  "S08n729:348": "oṃ padmatathāgate ||",
  "S08n729:349": "oṃ samantabhadra padmavajrāṅkuśakośadhāriṇi hūṃ ||",
  "S08n729:350": "oṃ padmarati |",
  "S08n729:351": "oṃ padmatuṣṭi ||",
  "S08n729:352": "vajravegena cākramya dvitīye maṇḍale tathā |",
  "S08n729:353": "buddhābhiṣekā samālekhyā jaṭāmadhye mahāmbujaṃ ||1 ||",
  "S08n729:354": "tasya pārśveṣu sarveṣu yathāvadanupūrvaśaḥ |",
  "S08n729:355": "padmacinhasamopetāḥ samayāgryo niveśayet ||2 ||",
  "S08n729:356": "tatrāsāṃ hṛdayāni bhavanti |",
  "S08n729:357": "śrīḥ ||",
  "S08n729:358": "oṃ bhṛkuṭi taṭi vetaṭi padme hūṃ ||",
  "S08n729:359": "oṃ padmajvāle hūṃ ||",
  "S08n729:360": "oṃ somini padme hūṃ ||",
  "S08n729:361": "oṃ padmahāsini ekādaśavaktre diri diri īṭṭe vaṭṭe cale pracale kusumadhare ili praviśa siddhiṃ me prayaccha hūṃ ||",
  "S08n729:362": "vajravegena cākramya tṛtīyaṃ maṇḍalaṃ tathā |",
  "S08n729:363": "tatra madhye supadme tu padmamudrāṃ niveśayet ||1 ||",
  "S08n729:364": "tathaiva sarvapārśveṣu yathāvadanupūrvaśaḥ |",
  "S08n729:365": "padmacinhasamopetāḥ padmasaṃsthāstu saṃlikhet ||2 ||",
  "S08n729:366": "tatrāsāṃ mudrā bhavanti |",
  "S08n729:367": "dhīḥ ||",
  "S08n729:368": "oṃ tāre tuttāre hūṃ ||",
  "S08n729:369": "oṃ dhī hūṃ ||",
  "S08n729:370": "oṃ padmacakragadādhāriṇi nīlakaṇṭhe sidhya sidhya huṃ ||]",
  "S08n729:371": "oṃ paṇḍaravāsiniṃ padmasaṃbhave vada vada hūṃ ||",
  "S08n729:372": "vajravegena cākramya catuṣṭhe maṇḍalottame |",
  "S08n729:373": "padmamadhye likhetpadmaṃ jvālamālākulaprabhaṃ ||1 ||",
  "S08n729:374": "tasya pārśveṣu sarveṣu yathāvadanupūrvaśaḥ |",
  "S08n729:375": "padmacinhāḥ samālekhyāḥ padmamadhyapratiṣṭhitāḥ ||2 ||",
  "S08n729:376": "tatrāsāṃ mudrā bhavanti |",
  "S08n729:377": "strīḥ ||",
  "S08n729:378": "oṃ padmanarteśvari pūjaya sarvatathāgatān naṭṭa naṭṭa hūṃ |",
  "S08n729:379": "oṃ abhaye padmakavacabandhe rakṣa māṃ hūṃ haṃ ||",
  "S08n729:380": "oṃ mahāpracaṇḍi padmayakṣiṇi viśvarūpadhāriṇi bhīṣāpaya sarvaduṣṭān khāda khād huṃ phaṭ ||",
  "S08n729:381": "oṃ padmamuṣṭi aḥ muḥ ||",
  "S08n729:382": "vajravegena cākramya buddhapūjāḥ samālikhet |",
  "S08n729:383": "padmāṅkuśyādayo mudrāḥ padmacinhaḥ samāsataḥ || iti ||",
  "S08n729:384": "athāsāṃ mudrā bhavanti |",
  "S08n729:385": "oṃ padmaratipūje hoḥ ||",
  "S08n729:386": "oṃ padmābhiṣekapūje raṭ ||",
  "S08n729:387": "oṃ padmagītapūje gīḥ ||",
  "S08n729:388": "oṃ padmanṛtyapūje kṛṭ ||",
  "S08n729:389": "oṃ dhūpapadmini huṃ ||",
  "S08n729:390": "oṃ padmapuṣpi hūṃ ||",
  "S08n729:391": "oṃ padmakulasundari dharmāloke pūjaya hūṃ ||",
  "S08n729:392": "oṃ padmagandhe hūṃ ||",
  "S08n729:393": "pūjādevyaḥ |",
  "S08n729:394": "oṃ padmāṅkuśyākarṣaya mahāpadmakulān hayagrīvasamaye huṃ jaḥ ||",
  "S08n729:395": "oṃ amoghapāśakrodhasamaye praviśa praveśaya sarvasamayān hūṃ ||",
  "S08n729:396": "oṃ padmaśaṅkale vaṃ ||",
  "S08n729:397": "oṃ padmaghaṇṭādhāri śīghramāveśaya samayān ṣaṇmukhi aḥ ||",
  "S08n729:398": "athātra mudrāmaṇḍale ākarṣaṇādividhivistaraṃ kṛtvā,",
  "S08n729:399": "padmaśiṣyān yathāvat [praveśya, ]",
  "S08n729:400": " evaṃvaden “na tvayā kasyacid vaktavyaṃ yadatra guhyaṃ,",
  "S08n729:401": "mā te narakapatanaṃ bhavet,",
  "S08n729:402": "duḥkhāni cātrajanmani-” ti |",
  "S08n729:403": "tataḥ samāveśyaivaṃ vadet |",
  "S08n729:404": "“[te cakṣuḥpathe] kīdṛśo'vabhāsaḥ ?",
  "S08n729:405": "tadyathā vadati tathā siddhir” iti |",
  "S08n729:406": "“tadyadi śvetālokaṃ paśyet tasyottamasiddhijñānaṃ śikṣayet |",
  "S08n729:407": "atha pītaṃ paśyet tasyārthotpattijñānaṃ śikṣayet |",
  "S08n729:408": "atha raktaṃ paśyet tato'nurāgaṇajñānaṃ śikṣayet |",
  "S08n729:409": "atha kṛṣṇaṃ paśyet tato'bhicārakajñānaṃ śikṣayet |",
  "S08n729:410": "atha vicitraṃ paśyet tataḥ sarvasiddhijñānaṃ śikṣayed” iti jñātvā,",
  "S08n729:411": "yathāvanmukhabandhaṃ muktvā,",
  "S08n729:412": "yathābhājanatayā jñānānyutpādayet |",
  "S08n729:413": "mudrājñānaṃ ca śikṣayet |",
  "S08n729:414": "evaṃ vajradhātvādiṣvapi sarvamaṇḍaleṣu yathābhājanatayā mudrājñānāni śikṣayediṃyaṃ parīkṣā ||",
  "S08n729:415": "Four Jnana",
  "S08n729:416": "athottamasiddhiniṣpattijñānaṃ bhavati |",
  "S08n729:417": "lokeśvaramahāsatvaṃ viśvarūpaṃ svamātmanā |",
  "S08n729:418": "bhāvayaṃstu mahāmudrāmagryāṃ siddhimavāpnuyāt ||1 ||",
  "S08n729:419": "buddhābhiṣekasamayāṃ dṛḍhīkṛtvā samāhitaḥ |",
  "S08n729:420": "bhāvayaṃstu svamātmānamagryāṃ siddhimavāpnute ||2 ||",
  "S08n729:421": "padmapadmamahāsatvaṃ bhāvayet svayamātmanā |",
  "S08n729:422": "ātmānamuttamāṃ siddhiṃ prāpnoti susamāhitaḥ ||3 ||",
  "S08n729:423": "amogheśvaramayīṅkarmamudrāṃ svayambhuvaḥ |",
  "S08n729:424": "sādhayan vidhivacchīghramagryāṃ siddhimavāpnuyād ||4 || iti ||",
  "S08n729:425": "athaiṣāṃ hṛdayāni bhavanti |",
  "S08n729:426": "oṃ padmasatvo'haṃ sidhya hoḥ ||",
  "S08n729:427": "oṃ buddhābhiṣeko'haṃ sidhya māṃ ||",
  "S08n729:428": "oṃ dharmasamādhirahaṃ sidhya hoḥ ||",
  "S08n729:429": "oṃ amogheśvaro'haṃ sidhya māṃ ||",
  "S08n729:430": "tato'rthaniṣpattijñānaṃ bhavati |",
  "S08n729:431": "hiraṇyaṃ tu mukhe vidhvā bhāvayetsvayamātmanā |",
  "S08n729:432": "viśveśvaramahāmudrāmekaṃ bhūyātsahasraśaḥ ||1 ||",
  "S08n729:433": "suvarṇatolakaṃ gṛhya samayāgryā mahādṛḍhaṃ |",
  "S08n729:434": "bhāva[yan sva]yamātmānameko bhūyātsahasraśaḥ ||2 ||",
  "S08n729:435": "muktāphalaṃ mukhe vidhvā bhāvayetsvayamātmanā |",
  "S08n729:436": "lokeśvaraṃ svamātmānameko bhūyātsahasraśaḥ ||3 ||",
  "S08n729:437": "sarvaratnāni saṃgṛhya pāṇibhyāṃ karmamudrayā |",
  "S08n729:438": "bhāvayan svayamātmānameko bhūyātsahasraśa || iti ||4 ||",
  "S08n729:439": "tatraiṣāṃ hṛdayāni bhavanti |",
  "S08n729:440": "oṃ padmahiraṇyaprada huṃ jjaḥ ||",
  "S08n729:441": "oṃ padmasuvarṇaprada huṃ jjaḥ ||",
  "S08n729:442": "oṃ padmamuktāprada huṃ jjaḥ ||",
  "S08n729:443": "oṃ padmasarvaratnaprada huṃ jjaḥ ||",
  "S08n729:444": "athānurāgaṇajñānaṃ bhavati |",
  "S08n729:445": "viśveśvaramahāmudrāṃ bhāvayan svayamātmanā |",
  "S08n729:446": "padmaṃ gṛhya puraḥ sthāti yasya so'syānurajyati ||1 ||",
  "S08n729:447": "raktapadmaṃ dṛḍhaṃ gṛhya mahāsamayamudrayā |",
  "S08n729:448": "bhāvayan svayamātmānaṃ rāgayetsarvayoṣitaḥ ||2 ||",
  "S08n729:449": "bhāvayetsvayamātmānaṃ padmaṃ guhya yathā tathā |",
  "S08n729:450": "nirīkṣed vajradṛṣṭyā vai sarvalokaṃ sa rāgayet ||3 ||",
  "S08n729:451": "karmamudrāprayogeṇa padmaṃ gṛhya yathāvidhi |",
  "S08n729:452": "karābhyāṃ bhrāmayan tantu rāgayet sarvayoṣita || iti ||4 ||",
  "S08n729:453": "tatraiṣāṃ hṛdayāni bhavanti |",
  "S08n729:454": "oṃ viśveśvara mahāpadma hoḥ ||",
  "S08n729:455": "oṃ samayapadma hoḥ ||",
  "S08n729:456": "oṃ yogapadma hoḥ ||",
  "S08n729:457": "oṃ karmapadma hoḥ ||",
  "S08n729:458": "athābhicārajñānaṃ bhavati |",
  "S08n729:459": "viśveśvaramahāmudrāṃ bhāvayan ātmanā |",
  "S08n729:460": "cchindedyasya puraḥpadmaṃ tasya mṛtyuḥ kṣaṇādbhavet ||1 ||",
  "S08n729:461": "padmaṃ gṛhya dṛḍhaṃ samyak samayāgryā tayaiva hi |",
  "S08n729:462": "sphoṭayet tantu sudṛḍhaṃ yasya nāmnā sa naśyati ||2 ||",
  "S08n729:463": "samādhimudrāṃ sandhāya padmaṃ guhya yathā tathā |",
  "S08n729:464": "yasya nāmnā tu padmaṃ vai cchindetsa tu vinaśyati ||3 ||",
  "S08n729:465": "karmamudrāprayogeṇa padmaṃ gṛhya yathāvidhi |",
  "S08n729:466": "sphoṭayedyasya saṃkruddhaḥ sphuṭettasya tu jīvitam || iti ||4 ||",
  "S08n729:467": "tatraiṣāṃ hṛdayāni bhavanti |",
  "S08n729:468": "oṃ mahāpadma ccheda māraya hoḥ phaṭ ||",
  "S08n729:469": "oṃ samayapadma sphoṭa nāśaya raṭ phaṭ ||",
  "S08n729:470": "oṃ dharmapadma ccheda vināśaya dhṛṭ phaṭ ||",
  "S08n729:471": "oṃ karmapadma sphoṭa sphoṭaya jīvitamasya kṛṭ phaṭ ||",
  "S08n729:472": "Mudra",
  "S08n729:473": "tato dharmasamayarahasyamudrājñānaṃ bhavati |",
  "S08n729:474": "padmaṃ tu yoṣitāṃ cintya vajrantasyopari svayaṃ |",
  "S08n729:475": "rāmayan vajrapadmāgryā samāpattyā tu sidhyati ||1 ||",
  "S08n729:476": "padmaṃ tu yoṣitāṃ cintya buddhantasyopari svayaṃ |",
  "S08n729:477": "rāmayan buddhamukuṭāṃ bhāvayan so'sya sidhyati ||2 ||",
  "S08n729:478": "padmaṃ tu yoṣitāṃ cintya padmaṃ tasyopari svayaṃ |",
  "S08n729:479": "rāmayan padmapadmāgrī śuddhāṃ siddhimavāpnute ||3 ||",
  "S08n729:480": "padmaṃ tu yoṣitāṃ cintya viśvantasyopari svayaṃ |",
  "S08n729:481": "rāmayan viśvapadyāgrī viśvāṃ siddhimavāpnuyād || iti ||4 ||",
  "S08n729:482": "tatraiṣāṃ hṛdayāni bhavanti |",
  "S08n729:483": "oṃ vajrapadma saṃyoga sādhaya hrīḥ ||",
  "S08n729:484": "oṃ buddhamukuṭa saṃyoga sādhaya śrīḥ ||",
  "S08n729:485": "oṃ padma-padma saṃyoga sādhaya dhīḥ ||",
  "S08n729:486": "oṃ viśvapadma saṃyoga sādhaya strīḥ ||",
  "S08n729:487": "tato yathāvat padmakulaguhyamahāmudrājñānaṃ bhavati |",
  "S08n729:488": "kuḍmalāñjaliragrasya vajrakrodhāṅgulī dvike |",
  "S08n729:489": "dvayagrā maṇistathā padmaṃ vajrabandhantathaiva ||1 ||",
  "S08n729:490": "vajrabandhāṃ samānīya samamadhyāṅkuro sthito |",
  "S08n729:491": "tarjanyānāmasaṃkocā mudrā śākyamunerdṛḍhā ||2 ||",
  "S08n729:492": "dharmavajrā hṛdisthā tu parivartya lalāṭagā |",
  "S08n729:493": "samādhiyogā cotsaṅge parivartya tu mūrdhagā ||3 ||",
  "S08n729:494": "vajradhātvīśvarīmbadhvā caityaṃ padmaprayogataḥ |",
  "S08n729:495": "saṃdhayenmadhyamābhyāṃ tu buddhapadmeti kīrtitā ||4 ||",
  "S08n729:496": "sā evāṅguṣṭhavajrā tu dvyagrakhaḍgāṅkuśī tathā |",
  "S08n729:497": "padvajradharasyaitā guhyamudrāḥ prakīrtitāḥ ||5 ||",
  "S08n729:498": "sā evāṅguṣṭhamuktā tu tarjanyā tarjanīgrahā |",
  "S08n729:499": "valitā suratiḥ proktā sādhukāryā tathaiva ca ||6 ||",
  "S08n729:500": "vajrabandhaṃ dṛḍhīkṛtya samāṅguṣṭhapraveśitā |",
  "S08n729:501": "kuñcitāgryamukhasthā tu bhṛkuṭyāṃ madhyapadminī ||7 ||",
  "S08n729:502": "sā eva hṛdaye caiva sūryamaṇḍaladarśikā |",
  "S08n729:503": "dhvajabandhena sā eva śiraḥpṛṣṭhe prasāritā ||8 ||",
  "S08n729:504": "vajrabandhaṃ dṛḍhīkṛtya kuñcitāgryāgravigrahā |",
  "S08n729:505": "tathaiva padmakhaḍgā tu padmayogāgryasandhanāt ||9 ||",
  "S08n729:506": "vajrabandhaṃ dṛḍhikṛtya vāmāṅguṣṭhapraveśanāt |",
  "S08n729:507": "śaṅkhamaṅguṣṭhadaṇḍotthāṅgulyagrotthāntyapadminī ||10 ||",
  "S08n729:508": "sā eva sarvasaṃkocā kaniṣṭhā padmasaṃyutā |",
  "S08n729:509": "akṣamālāgragaṇanī dakṣiṇāṅguṣṭhayogataḥ ||11 ||",
  "S08n729:510": "vajrabandhaṃ dṛḍhīkṛtya kaniṣṭhā padmasaṃyutā |",
  "S08n729:511": "samāgryā padmanetrā tu pranartan parivartitā ||12 ||",
  "S08n729:512": "vajrabandhaṃ dṛḍhīkṛtya kaniṣṭhā padmasaṃyutā |",
  "S08n729:513": "kuñcitā[gryaṃ pīḍayantu] dvayaṅguṣṭhakavacīkṛte- ||ti ||13 ||",
  "S08n729:514": "sā evāṅguṣṭhadaṃṣṭrā tu samāṅguṣṭhapraveśitā |",
  "S08n729:515": "ataḥ paraṃ pravakṣyāmi samayāgryo niruttarāḥ ||14 ||",
  "S08n729:516": "vajrabandhantale kṛtvā tarjanīpadmasandhitā |",
  "S08n729:517": "aṅguṣṭhā bandhaparyaṅkā guhyaviśveśvarī smṛtā ||15 ||",
  "S08n729:518": "tathaiva vajrabandhena kaniṣṭhā madhyasandhitā |",
  "S08n729:519": "aṅguṣṭhamukhayorvajran paṭṭamadhye tathāgataṃ ||16 ||",
  "S08n729:520": "tathaiva vajrabandhe tu padmamaṅguṣṭhasandhitaṃ |",
  "S08n729:521": "kṛtvā tu mukhatoddhāntaṃ sthitotsaṅge samādhinā ||17 ||",
  "S08n729:522": "tathaiva vajrabandhe tu mukhataḥ samasandhitā |",
  "S08n729:523": "sarvāṅgulyā dṛḍhīkṛtya tarjanī vajrasaṃyutā ||18 ||",
  "S08n729:524": "tathaiva vajrabandhe tu tarjanī padmasandhitā |",
  "S08n729:525": "aṅguṣṭhā bandhaparyaṅkā madhyasaṃkocavigrahā ||19 ||",
  "S08n729:526": "tathaiva vajrabandhe tu vajramaṅguṣṭhasandhitā |",
  "S08n729:527": "khaḍgāṅkuśī tathagrābhyāṃ kaniṣṭhā padmasaṃyutā ||20 ||",
  "S08n729:528": "tathaiva valitāṃ kṛtvā tarjanyaṅguṣṭhasaṃgrahāṃ |",
  "S08n729:529": "utthitān tarjanīṃ vāmāṃ karṣayet sudṛḍhantathā ||21 ||",
  "S08n729:530": "sā eva tu samīkṛtvā tarjanyaṅguṣṭhayogataḥ |",
  "S08n729:531": "sādhukārapradātrī tu padmatuṣṭermahātmanaḥ ||22 ||",
  "S08n729:532": "tathaiva vajrabandhaṃ tu sarvāgramukhasandhitaṃ |",
  "S08n729:533": "dvayaṅguṣṭhamukhapīḍantu samāgryā sanniveśitaṃ ||23 ||",
  "S08n729:534": "sā eva hṛdi sūryā tu mūrdhni padmadhvajīkṛtā |",
  "S08n729:535": "parivartya ca hāsā tu sthitā padmāṭṭahāsinī ||24 ||",
  "S08n729:536": "vajravandhantale kṛtvā dharmavajrāgrayogataḥ |",
  "S08n729:537": "kaniṣṭhāṅga ṣṭhasandhī tu tārāyāḥ samayo hyayaṃ ||25 ||",
  "S08n729:538": "tathaiva vajrabandhe tu jyeṣṭhābhyāṃ khaḍgapadminī |",
  "S08n729:539": "talacakrā tathaiveha jāpadātrī tathaiva ca ||26 ||",
  "S08n729:540": "tathaiva vajrabandhā tu khaṭakadvayamokṣitā |",
  "S08n729:541": "punaśca hṛdaye bandhe guhyarakṣeti kīrtitā ||27 ||",
  "S08n729:542": "tathaiva vajrabandhe tu kaniṣṭhā padmasaṃyutā |",
  "S08n729:543": "tarjanī dṛḍhasaṃkocā vikacāṅguṣṭhadaṃṣṭriṇī ||28 ||",
  "S08n729:544": "sā eva muṣṭiyogena dvayaṅguṣṭhamukhapīḍitā |",
  "S08n729:545": "padmaguhyamahāmuṣṭi samayāgrī prakīrtitā ||29 ||",
  "S08n729:546": "sarvāsāmeva cānyāsāṃ padmalāsyādisaṃjñināṃ |",
  "S08n729:547": "vajrabandhaṃ tale kṛtvābandhastādṛśa eva hī- ||30 ||ti ||",
  "S08n729:548": "tataḥ padmakulaguhyadharmamudrā bhavanti |",
  "S08n729:549": "hrāḥ | grā | prā |",
  "S08n729:550": "hā |",
  "S08n729:551": "sra |",
  "S08n729:552": "sā | daḥ | haḥ |",
  "S08n729:553": "gā | dhā | krā |",
  "S08n729:554": "vā |",
  "S08n729:555": "va |",
  "S08n729:556": "rā | ṣṭra | maḥ |",
  "S08n729:557": "karmamudrāḥ samāsena muṣṭireva dvidhīkṛte- ||ti ||",
  "S08n729:558": "sarvatathāgatadharmasamayān mahākalparājāt padmaguhyamudrāmaṇḍalavidhivistaraḥ parisamāptaḥ ||"
}