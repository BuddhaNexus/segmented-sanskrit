{
  "S04n404:0": "mahāvidyopadeśo nāma pañcamaṃ prakaraṇam |",
  "S04n404:1": "atha padmottamastathāgato'rhan samyaksaṃbuddho avalokiteśvarametadavocat–dadasva me kulaputra ṣaḍakṣarīṃ mahāvidyāṃ rājñīm,",
  "S04n404:2": "yenāhamanekasattvakoṭīniyutaśatasahasrāṇi duḥkhātparimocayeyam |",
  "S04n404:3": "yathā te kṣipraṃ cānuttarāṃ samyaksaṃbodhimabhisaṃbudhyante ||",
  "S04n404:4": "athe avalokiteśvaro bodhisattvo mahāsattvaḥ padmottamasya tathāgatasyārhataḥ samyaksaṃbuddhasyemāṃ ṣaḍakṣarīṃ mahāvidyāmanuprayacchati–",
  "S04n404:5": " || + || 0 ||",
  "S04n404:6": "+ ||",
  "S04n404:7": "om maṇipadme hūṃ ||",
  "S04n404:8": "+ || 0 ||",
  "S04n404:10": "+ || * || * ||",
  "S04n404:11": "yasmin kāle iyaṃ ṣaḍakṣarī mahāvidyā anupradattā,",
  "S04n404:12": "tadā catvāro dvīpāḥ,",
  "S04n404:13": "sadevabhavanaparyantāḥ kadalīpatreva saṃcalitāḥ,",
  "S04n404:14": "kṣubdhāścatvāro mahāsamudrāḥ sarvavighnavināyakāḥ |",
  "S04n404:15": "niṣpalāyante yakṣarākṣasakumbhāṇḍā mahākālamātṛgaṇasahitāḥ ||",
  "S04n404:16": "atha padmottamena tathāgatena bhujaṃgasadṛśaṃ bāhuṃ prasārya avalokiteśvarasya śatasahasramūlyaṃ muktāhāram,",
  "S04n404:17": "tena gṛhītvā amitābhasya tathāgatasyārhataḥ samyaksaṃbuddhasyopanāmitam |",
  "S04n404:18": "tena gṛhītvā tasya padmottamasya tathāgatasyārhataḥ samyaksaṃbuddhasyopanāmitam |",
  "S04n404:19": "atha padmottamastathāgato'rhan samyaksaṃbuddha imāṃ ṣaḍakṣarīṃ mahāvidyāṃ gṛhītvā yena patrottamo nāma lokadhātustenopasaṃkrāntaḥ |",
  "S04n404:20": "evaṃ kulaputra mayā bhūtapūrvaṃ padmottamasya tathāgatasyārhataḥ samyaksaṃbuddhasva sakāśācchrutam ||",
  "S04n404:21": "atha sarvanīvaraṇaviṣkambhī bhagavantametadavocat-kathaṃ bhagavan labheyaṃ ṣaḍakṣarīṃ mahāvidyā rājñīṃ prāptayogasya ?",
  "S04n404:22": "yathā hi bhagavannamṛtasya labdhāsvādāstṛptiṃ na labhante,",
  "S04n404:23": "evamahaṃ bhagavan ṣaḍakṣarimahāvidyāśrutamātreṇa tṛptiṃ na labhāma |",
  "S04n404:24": "puṇyavantaste sattvā ya imāṃ ṣaḍakṣarīṃ mahāvidyāṃ japanti śṛṇvanti cintayanti adhyāśayena dhārayanti ||",
  "S04n404:25": "bhagavānāha–kulaputra,",
  "S04n404:26": "yaścemāṃ ṣaḍakṣarīṃ mahāvidyāṃ likhāpayet,",
  "S04n404:27": "tena caturaśītidharmaskandhasahasrāṇi likhāpitāni bhavanti |",
  "S04n404:28": "paramāṇurajopamānāṃ tathāgatānāmarhatāṃ samyaksaṃbuddhānāṃ divyasauvarṇaratnamayān stūpān kārayet,",
  "S04n404:29": "kārayitvā ekadine dhātvāvaropaṇaṃ kuryāt |",
  "S04n404:30": "yaśca teṣāṃ phalavipākaḥ,",
  "S04n404:31": "sa ṣaḍakṣarimahāvidyāyā ekasyākṣarasya phalavipākaḥ |",
  "S04n404:32": "acintyo'guṇānāṃ supratiṣṭhito mokṣaḥ |",
  "S04n404:33": "yaḥ kulaputro vā kuladuhitā vā imāḥ ṣaḍakṣarīṃ mahāvidyāṃ japet,",
  "S04n404:34": "sa imān samādhīn pratilabhate |",
  "S04n404:35": "tadyathā–maṇidharo nāma samādhiḥ,",
  "S04n404:36": "narakatiryaksaṃśodhanaṃ nāma samādhiḥ,",
  "S04n404:37": "vajrakavaco nāma samādhiḥ,",
  "S04n404:38": "supratiṣṭhitacaraṇo nāma samādhiḥ,",
  "S04n404:39": "sarvopāyakauśalyapraveśano nāma samādhiḥ,",
  "S04n404:40": "vikiriṇo nāma samādhiḥ,",
  "S04n404:41": "sarvabuddhakṣetrasaṃdarśano nāma samādhiḥ,",
  "S04n404:42": "sarvadharmapraveśano nāma samādhiḥ,",
  "S04n404:43": "dhyānālaṃkāro nāma samādhiḥ dharmarathābhirūḍho nāma samādhiḥ,",
  "S04n404:44": "rāgadveṣamohaparimokṣaṇo nāma samādhiḥ,",
  "S04n404:45": "anantavatso nāma samādhiḥ,",
  "S04n404:46": "ṣaṭpāramitānirdeśo nāma samādhiḥ,",
  "S04n404:47": "mahāmerudharo nāma samādhiḥ,",
  "S04n404:48": "sarvabhavottāraṇo nāma samādhiḥ,",
  "S04n404:49": "sarvatathāgatavyavalokano nāma samādhiḥ,",
  "S04n404:50": "supratiṣṭhitāsano nāma samādhiḥ |",
  "S04n404:51": "evaṃpramukhānāmaṣṭottarasamādhiśataṃ pratilabhate,",
  "S04n404:52": "ya imāṃ ṣaḍakṣarīṃ mahāvidyāṃ dhārayati ||",
  "S04n404:53": "iti ṣaḍakṣarimahāvidyopadeśo nāma pañcamaṃ prakaraṇam ||"
}