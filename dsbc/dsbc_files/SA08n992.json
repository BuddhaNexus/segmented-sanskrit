{
  "SA08n992:0": "(33) sukhavargaḥ",
  "SA08n992:1": "sukhasvarūpanirūpaṇam",
  "SA08n992:2": "anuttareṣu saukhyeṣu dhyānopātteṣu ye ratāḥ |",
  "SA08n992:3": "teṣāṃ sukhaṃ yathāvat syāt nirvāṇapuradarśakam ||1 ||",
  "SA08n992:4": "navena sukhaduḥkhena purāṇamabhihanyate |",
  "SA08n992:5": "devasyaitannavenaiva purāṇamabhihanyate ||2 ||",
  "SA08n992:6": "dhū(ma) miśraṃ yathā kāṣṭhaṃ vi(ṣṭhā)",
  "SA08n992:7": "miśraṃ yathodanam |",
  "SA08n992:8": "tathā sukhamidaṃ sarvamasvatvaṃ nāvagamyate ||3 ||",
  "SA08n992:9": "nirvāṇapuragāmināṃ sukham",
  "SA08n992:10": "tat sukhaṃ yad vitṛṣṇānāmekāntasukhacāriṇām |",
  "SA08n992:11": "nirmohiṇāmarāgāṇāṃ nirvāṇapuragāminām ||4 ||",
  "SA08n992:12": "teṣāṃ vimalamādyantaṃ saukhyānāmapi tat sukham |",
  "SA08n992:13": "yeṣāṃ tṛṣṇānugā cāśā sarvathā naiva cetasi ||5 ||",
  "SA08n992:14": "saṅgṛhītasya cittasya nirātmasya ca sarvataḥ |",
  "SA08n992:15": "kāryākāryeṣu mūḍhasya sukhaṃ nityamupasthitam ||6 ||",
  "SA08n992:16": "kaḥ śreṣṭhaḥ sukhī?",
  "SA08n992:17": "sā bahirnihatā yena nandisaṃsārahetukī |",
  "SA08n992:18": "sa dhīraḥ pāragaḥ śreṣṭhaḥ sukhī nirvāṇamāśritaḥ ||7 ||",
  "SA08n992:19": "naitat sukhena tṛṣṇānāṃ yad rāgadveṣasaṃyutam |",
  "SA08n992:20": "yatra rāgādinirmuktaṃ tat sukhaṃ nirmalaṃ matam ||8 ||",
  "SA08n992:21": "kutra tṛṣṇā na bādhate?",
  "SA08n992:22": "devaloke samāsādya yaḥ suro nāvamanyate |",
  "SA08n992:23": "sa sukhāt sukhatāṃ yāti yatra tṛṣṇā na bādhate ||9 ||",
  "SA08n992:24": "tadantyasukhi śreyo yatra mṛtyurna vidyate |",
  "SA08n992:25": "mṛtyupāśairna baddhasya na sukhaṃ vidyate kvacit |",
  "SA08n992:26": "yat sukhaṃ kāmajanakaṃ na tat saukhyaṃ satāṃ matam ||10 ||",
  "SA08n992:27": "yatra kāmavinirmuktastatsukhāt sukhamuttamam |",
  "SA08n992:28": "yat sukhaṃ janayet śreyaḥ (payomiśraṃ)",
  "SA08n992:29": "yathodanam ||11 ||",
  "SA08n992:30": "yatra tṛṣṇāvinirmuktiḥ payomiśraṃ yathodanam |",
  "SA08n992:31": "yathā padmavane gṛddhā yānti(te)",
  "SA08n992:32": "kravyabhakṣiṇaḥ ||12 ||",
  "SA08n992:33": "evaṃ śānteṣvaraṇyeṣu na bhāntyaśubhacāriṇaḥ |",
  "SA08n992:34": "kvacicchāntaṃ vanaṃ ramyaṃ kvacid devāḥ pramādinaḥ ||13 ||",
  "SA08n992:35": "kaḥ paramaṃ sukhaṃ prāpnoti?",
  "SA08n992:36": "viparītaṃ na sadṛśaṃ bhānoḥ śītā yathā prabhā |",
  "SA08n992:37": "gatatṛṣṇasya yat saukhyaṃ muktaduḥkhasya tāyinaḥ ||14 ||",
  "SA08n992:38": "tasyāntareṇa saukhyasya sukhametanna gaṇyate |",
  "SA08n992:39": "dhyāyinastvapramattasya muktapāpasya sarvadā ||15 ||",
  "SA08n992:40": "tat sukhaṃ tat paraṃ saukhyaṃ nedaṃ tṛṣṇāvidāṃ matam |",
  "SA08n992:41": "munisevyaṃ vanamidaṃ sevitaṃ ca subhāṣitaiḥ ||16 ||",
  "SA08n992:42": "nārhā (yūyaṃ)",
  "SA08n992:43": "rāgagaṇaṃ sevituṃ bho surottamāḥ |",
  "SA08n992:44": "yadetad bhavatāṃ saukhyametanna khalu śāśvatam ||17 ||",
  "SA08n992:45": "tat sukhaṃ paramaṃ śāntaṃ vītatṛṣṇai niṣevyate |",
  "SA08n992:46": "niḥsevitaṃ vanamidaṃ ye gatāḥ paramaṃ padam ||18 ||",
  "SA08n992:47": "yat prāpya sarvaduḥkhasyacchedo bhavati sarvathā |",
  "SA08n992:48": "brahmacaryādanirmuṣṭāḥ śīlālāpena vañcitāḥ ||19 ||",
  "SA08n992:49": "bhikṣūṇāṃ vane vāsa eva sukhāvahaḥ",
  "SA08n992:50": "nārhanti sevituṃ ramyaṃ vanaṃ śāntaṃ subhāṣitam |",
  "SA08n992:51": "śāntaṃ ca bhāvitaṃ (caiva)",
  "SA08n992:52": "ramate śubhagocare ||20 ||",
  "SA08n992:53": "na rāgacāriṇāṃ cittaṃ ramate vanagocare |",
  "SA08n992:54": "na rāgavyākulaṃ cittaṃ vaneṣu labhate dhṛtim ||21 ||",
  "SA08n992:55": "kaḥ puruṣottamaḥ?",
  "SA08n992:56": "śravyā'mūḍhā matiryasya nityaṃ tribhuvanaṃ kare |",
  "SA08n992:57": "sa ratiṃ labhate śāntiṃ vane puruṣasattamaḥ ||22 ||",
  "SA08n992:58": "sukhāya vanaṃ sevyam",
  "SA08n992:59": "sa kalparāgakuṭilo nityaṃ rāgādibhirvṛtaḥ |",
  "SA08n992:60": "sa śāntiṃ naiva labhate vane śānte sukhāvahe ||23 ||",
  "SA08n992:61": "yeṣāṃ tu manasā nityaṃ vane dhyānaniyoginām |",
  "SA08n992:62": "vanaṃ teṣāṃ sadāramyaṃ na tu rāgagaveṣiṇām ||24 ||",
  "SA08n992:63": "vaneṣu bhāvitaṃ cittaṃ nagareṣu na kupyate |",
  "SA08n992:64": "tasmād vanaṃ sadā sevyaṃ nagaraṃ naiva śasyate ||25 ||",
  "SA08n992:65": "vikṣipyate hi nagare nṛṇāṃ rāgādibhirvṛtaḥ |",
  "SA08n992:66": "vikṣipta mohakuṭilaṃ vanaṃ bhūyaḥ prasīdati ||26 ||",
  "SA08n992:67": "tasmād vanaṃ paraṃ śāntaṃ yogināmālayaṃ mahat |",
  "SA08n992:68": "saṃsevyaṃ vītamanasā yasya tad vītakalmaṣam ||27 ||",
  "SA08n992:69": "ratiṃ mā kṛthā",
  "SA08n992:70": "praśāntendriyacittasya yā ratiryogino hṛdi |",
  "SA08n992:71": "nāsau śaktiḥ sahasrasya (mānavānāṃ)",
  "SA08n992:72": "bhaviṣyati ||28 ||",
  "SA08n992:73": "yā dhyāyino ratirdṛṣṭā vyavadānāya sarvadā |",
  "SA08n992:74": "na yāmeṣvapi sā dṛṣṭā nityaṃ rāgānurāgiṇī ||29 ||",
  "SA08n992:75": "ratiryā kāmavaśagā sā nityaṃ duḥkhasambhavā |",
  "SA08n992:76": "yā tu kleśavaśāt prītiḥ (sā prītiḥ)",
  "SA08n992:77": "śāśvatā nahi ||30 ||",
  "SA08n992:78": "kaḥ śreyaspadaṃ prāpnoti?",
  "SA08n992:79": "śreyo vaneṣu caritaṃ tattaduccaritaṃ nṛbhiḥ |",
  "SA08n992:80": "yasmāt tat pratibaddhaṃ hi śreyasāṃ padamucyate ||31 ||",
  "SA08n992:81": "susambhṛtena dharmeṇa rakṣiteneva cetasā |",
  "SA08n992:82": "sudṛṣṭaṃ labhate sthānaṃ yatra doṣo na vidyate ||32 ||",
  "SA08n992:83": "yaḥ kṣiptamanasā nityaṃ na ca dharmaparāyaṇaḥ |",
  "SA08n992:84": "teṣāṃ vṛthā sukhamidaṃ gacchati na nivartate ||33 ||",
  "SA08n992:85": "tattvajñā duḥkhaṃ na paśyanti",
  "SA08n992:86": "ye tu tattvavido dhīrāḥ paśyanti jagataḥ sthitim |",
  "SA08n992:87": "anityaduḥkhaśūnyānāṃ teṣāṃ duḥkhaṃ na vidyate ||34 ||",
  "SA08n992:88": "sukhadharmasya caraṇaṃ jñānasya ca niṣevaṇam |",
  "SA08n992:89": "ahiṃsā satyavacanaṃ tadapyekāntataḥ sthitam ||35 ||",
  "SA08n992:90": "kaḥ svarga yāti?",
  "SA08n992:91": "ekadharmavyatītā ye ye'dharmaparivañcakāḥ |",
  "SA08n992:92": "tristhānalakṣaṇāviṣṭāste janāḥ svargagāminaḥ ||36 ||",
  "SA08n992:93": "sukhasya svarūpam",
  "SA08n992:94": "udayavyayadharmāṇāmanityaṃ karmajaṃ hi tat |",
  "SA08n992:95": "tat sukhaṃ sāstravaṃ nityaṃ na bhūtaṃ na bhaviṣyati ||37 ||",
  "SA08n992:96": "tat sukhaṃ tadvitṛṣṇasya nīrāgasya hi dehinaḥ |",
  "SA08n992:97": "muktirbhavati doṣasya pārasthasya hi tāpinaḥ ||38 ||",
  "SA08n992:98": "tat kiñcit sāsravaṃ saukhyaṃ tat sarva kṣaṇikaṃ matam |",
  "SA08n992:99": "rāgabandhād vinirmuktaṃ tat sarva niścalaṃ sukham ||39 ||",
  "SA08n992:100": "ye na kṣipanti duḥkhena sukhe yeṣāṃ na saṅgatiḥ |",
  "SA08n992:101": "te duḥkhasukhanirmuktā nirvāṇasukhagāminaḥ ||40 ||",
  "SA08n992:102": "anupāyena ye mūḍhāḥ prārthayanti sukhaṃ sadā |",
  "SA08n992:103": "bālukābhiryathā tailaṃ yallabhyaṃ nityameva tat ||41 ||",
  "SA08n992:104": "na cetasā naraḥ prājño manorathaśatairapi |",
  "SA08n992:105": "śakro'pi tat sukhaṃ kartu yathā karma kṛtaṃ mahat ||42 ||",
  "SA08n992:106": "sukhāya dharmamācaret",
  "SA08n992:107": "sasukhaṃ yasya tu manaḥ saddharmānucaro bhavet |",
  "SA08n992:108": "duḥkhairmuktyabhilāṣo'yaṃ sa dharme kurute matim ||43 ||",
  "SA08n992:109": "nāhetukaṃ sukhaṃ dṛṣṭaṃ duḥkhaṃ vā trividhātmakam |",
  "SA08n992:110": "sukhe duḥkhe pṛthagbhāve tasmānnu sukṛta caret ||44 ||",
  "SA08n992:111": "nedaṃ saukhyaṃ sadā śastamadhruvaṃ vipralopi ca |",
  "SA08n992:112": "tṛṣṇāviṣeṇa sammiśraṃ viṣamiśraṃ yathodanam ||45 ||",
  "SA08n992:113": "tat saukhyaṃ (hi)",
  "SA08n992:114": "satāṃ śastaṃ yatra mṛtyurna vidyate |",
  "SA08n992:115": "na ca priyeṇa viśleṣo nāpriyeṇa samāgamaḥ ||46 ||",
  "SA08n992:116": "kīdṛśaṃ sukhaṃ duḥkhajanakam ?",
  "SA08n992:117": "yadetat strīmayaṃ saukhyametad duḥkhāya kalpyate |",
  "SA08n992:118": "tadbījavartakā dṛṣṭā narakeṣūpapattaye ||47 ||",
  "SA08n992:119": "yat sukhaṃ duḥkhajanakaṃ kathaṃ tat sukhamiṣyate?",
  "SA08n992:120": "duḥkhād duḥkhataraṃ jñeyaṃ pariṇāmavaśena tat ||48 ||",
  "SA08n992:121": "yadetad bhujyate saukhyametat kālena naśyati |",
  "SA08n992:122": "sūryastāstaṅgatasyaivaṃ raśmayaḥ saha cāriṇaḥ ||49 ||",
  "SA08n992:123": "vikṛtiṃ yasya (ca )",
  "SA08n992:124": "manaḥ sukhaduḥkhairna gacchati |",
  "SA08n992:125": "sa dhīmān suraloke ca gatvānyallabhate sukham ||50 ||",
  "SA08n992:126": "bhuktaṃ sukhaṃ purāṇaṃ tu hīnakarma karoti ca |",
  "SA08n992:127": "purāṇaṃ sukṛtaṃ śīrṇa mṛtyukāle na budhyate ||51 ||",
  "SA08n992:128": "sarva sukhamanityaṃ bhavati",
  "SA08n992:129": "yadidaṃ dṛśyate saukhyaṃ manovākkāmajaṃbhṛśam |",
  "SA08n992:130": "anityaṃ tad vināśatvamacireṇa bhaviṣyati ||52 ||",
  "SA08n992:131": "phenabudbudasaṅkāśaṃ marīcyudakasannibham |",
  "SA08n992:132": "cañcalormi sukhaṃ sarva vinipāto bhavārṇave ||53 ||",
  "SA08n992:133": "niṣpratīkāraviṣamaḥ sarvabhūtabhayāvahaḥ |",
  "SA08n992:134": "cakravātapravego (vai)",
  "SA08n992:135": "mṛtyurājaiṣa dhāvati ||54 ||",
  "SA08n992:136": "nāśayitvā sukhaṃ sarva nāśayitvā ca jīvitam |",
  "SA08n992:137": "karmasaṅkalpavāhyeṣu lokamanyatra neṣyati ||55 ||",
  "SA08n992:138": "yadatīva sukhaṃ nṛṇāṃ taddhi saukhyāya kalpyate |",
  "SA08n992:139": "yannaiṣyati sukhaṃ kiñcit taddhi naiva vigaṇyate ||56 ||",
  "SA08n992:140": "vartamānaṃ tu yat saukhyaṃ tṛṣṇāviṣavivarjitam |",
  "SA08n992:141": "sarva hyanātmajaṃ duḥkhamanityaṃ saṃskṛtaṃ balam ||57 ||",
  "SA08n992:142": "laukikaṃ sukhaṃ na sukham",
  "SA08n992:143": "yad sukhaṃ triṣu lokeṣu na śastaṃ tattvadarśibhiḥ |",
  "SA08n992:144": "tena matvā kathaṃ devā bhavanti vigatajvarāḥ? ||58 ||",
  "SA08n992:145": "aviṣṭovatakālo'yaṃ bhairavo yāti sattvaram |",
  "SA08n992:146": "yo bhokṣyate surān sarvān śuṣkendhanamivānalaḥ ||59 ||",
  "SA08n992:147": "atiyāti sukhaṃ sarva kriyatāṃ śraiyasaṃ manaḥ |",
  "SA08n992:148": "mā paścāt saṃbhavo yoge mṛtyukālo bhaviṣyati ||60 ||",
  "SA08n992:149": "sukhamasthiraṃ bhavati",
  "SA08n992:150": "janmāntarasahasreṣu yad muktaṃ karmajaṃ sukham |",
  "SA08n992:151": "taraṅgasannibhaḥ kvāyaṃ(jānīyād)",
  "SA08n992:152": "bāliśo'sthiram ||61 ||",
  "SA08n992:153": "kaḥ sukhena prasīdati?",
  "SA08n992:154": "na sukhaistṛpyate bālastathā kāṣṭhairyathā'nalaḥ |",
  "SA08n992:155": "tasmānna (sukha)",
  "SA08n992:156": "saktasya sukhaṃ bhavati naiṣṭhikam ||62 ||",
  "SA08n992:157": "viṣasya doṣamuktasya kāmadoṣānudarśinaḥ |",
  "SA08n992:158": "dhyāyinaścāpramatasya tat sukhaṃ yadanāvilam ||63 ||",
  "SA08n992:159": "sukhī bhavati tat prāpya na sukhaṃ bhavajanmanaḥ |",
  "SA08n992:160": "bandhamiśraṃ viṣaṃ yadvad dharmasaukhyodayastathā ||64 ||",
  "SA08n992:161": "kāmavirahitaḥ sukhamaśnuvate",
  "SA08n992:162": "tasmāt tatsukhasaktānāṃ nityaṃ kāmagaveṣiṇām |",
  "SA08n992:163": "bhavantyanekasaukhyā(ni)",
  "SA08n992:164": "tasmāt kāmo na jāyate ||65 ||",
  "SA08n992:165": "jñānenaivendriyāṇi svagocare nivartante",
  "SA08n992:166": "nendriyāṇāṃ jayaḥ śakyaḥ karttu viṣayagocare |",
  "SA08n992:167": "jñānena hi nivartante indriyāṇi svagocare ||66 ||",
  "SA08n992:168": "bālā eva gatipañcake bhramanti",
  "SA08n992:169": "duḥkhe sukhābhisaṃsaktā nityaṃ bālā (haya)medhasaḥ |",
  "SA08n992:170": "viparyayā paribhrāntā bhramanti gatipañcake ||67 ||",
  "SA08n992:171": "kutra sukhaṃ duḥkhasadṛśaṃ bhavati ?",
  "SA08n992:172": "yadatyantasukhaṃ dṛṣṭaṃ tat sukhaṃ satyamucyate |",
  "SA08n992:173": "yatra duḥkhaṃ vipākaṃ syāt tat sukhaṃ duḥkhameva tat ||68 ||",
  "SA08n992:174": "pāpasyākaraṇameva sukham",
  "SA08n992:175": "anyāgatasya duḥkhasya pratighātayate budhaḥ |",
  "SA08n992:176": "pāpasya hetujaṃ duḥkhaṃ pāpasyākaraṇaṃ sukham ||69 ||",
  "SA08n992:177": " ||iti sukhavargo trayastriṃśaḥ ||"
}