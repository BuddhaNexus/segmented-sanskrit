{
  "SA05n833:0": "caityavandanāstotram",
  "SA05n833:1": "jātiṃ bodhiṃ prabalamatulaṃ dharmacakramaraṇye",
  "SA05n833:2": "caitye cāryaṃ tribhuvananamitaṃ śrīmataṃ prātihāryam |",
  "SA05n833:3": "sthāne caitye girinagaranibhe devadevāvatāraṃ",
  "SA05n833:4": "vande bhaktyā praṇamitaśirasā nirvṛtā yena buddhāḥ || 1 ||",
  "SA05n833:5": "vaiśālyāṃ dharmacakre prathitajinavare parvate gṛdhrakūṭe",
  "SA05n833:6": "śrāvastyāṃ lumbikāyāṃ kuśinagaravare kāpilākhye ca sthāne |",
  "SA05n833:7": "kauśalyāṃ sthūlakūṭe madhuravarapure nandagopāsarāte",
  "SA05n833:8": "ye cānye dhātucaityā daśabalabalitā tān namasyāmi buddhān || 2 ||",
  "SA05n833:9": "kailāśe hemakūṭe himavati nilaye mandare merūśṛṅge",
  "SA05n833:10": "pātāle vaijayante dhanapatinilaye siddhagandharvaloke",
  "SA05n833:11": "brahmāṇḍe viṣṇubhūmyāṃ paśupatinagare candrasūryātireke",
  "SA05n833:12": "ye cānye dhātucaityā daśabalavalitā tān namasyāmi buddhān || 3 ||",
  "SA05n833:13": "kāśmīre cīnadeśe khasatavarapure balkale siṃhale vā",
  "SA05n833:14": "rātādye siṃhapoṭe satatamavirataṃ vallakhe kāpilākhye |",
  "SA05n833:15": "nepāle kāmarūpe kuvasavarapure kāntiśobhāsarāte",
  "SA05n833:16": "ye cānye dhātucaityā daśabalavalitā tān namasyāmi buddhān || 4 ||",
  "SA05n833:17": "ye ca syurdhātugarbhā daśabalatanujāḥ kumbhasaṃjñāśca caityāḥ",
  "SA05n833:18": "aṅgārāḥ kṣārasthāne himarajatanumāstūparatnaprakāśam |",
  "SA05n833:19": "pātāle ye ca bhūmyāṃ giriśikharagatā ye ca vittāḥ samantād",
  "SA05n833:20": "buddhānāṃ ye ca vimbāḥ pratidinasukṛtastān namasyāmi buddhān || 5 ||",
  "SA05n833:21": "śrī caityavandanā samāptā |"
}