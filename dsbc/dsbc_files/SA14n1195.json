{
  "SA14n1195:0": "II",
  "SA14n1195:1": "śakraparivarto nāma dvitīyaḥ |",
  "SA14n1195:2": "uktā sarvākārajñatā |",
  "SA14n1195:3": "itaḥ prabhṛti mārgajñatā vaktavyā |",
  "SA14n1195:4": "tasyāmekādaśavastūni |",
  "SA14n1195:5": "yataḥ śāstram-",
  "SA14n1195:6": "[31] dhyāmīkaraṇatādīni śiṣyakhaṅgapathau ca yau |",
  "SA14n1195:7": "mahānuśaṃso dṛṅmārga ehikāmutrikairguṇaiḥ ||1-7 ||",
  "SA14n1195:8": "[32] kāritramadhimuktiśca stutastobhitaśaṃsitaḥ(tāḥ) |",
  "SA14n1195:9": "pāriṇāme'numode ca manaskārāvanuttamau ||1-8 ||",
  "SA14n1195:10": "[33] nirhāraḥ śuddhiratyantamityayaṃ bhāvanāpathaḥ |",
  "SA14n1195:11": "vijñānāṃ bodhisatvānāmiti mārgajñatoditā ||1-9 ||",
  "SA14n1195:12": "'dhyāmīkaraṇatādi' śrāvakamārgaḥ |",
  "SA14n1195:13": "'mahānuśaṃso' bodhisattvasya darśanamārgaḥ |",
  "SA14n1195:14": "bhāvanāmārgasya 'kāritram' |",
  "SA14n1195:15": "'adhimukti'manaskāraḥ |",
  "SA14n1195:16": "'stutastobhitasaṃ(śaṃ)sitāḥ' |",
  "SA14n1195:17": "'pariṇāmanā'manaskāraḥ |",
  "SA14n1195:18": "'anumodanā'manaskāraḥ |",
  "SA14n1195:19": "'abhinirhāraḥ' |",
  "SA14n1195:20": "'atyantaśuddhiśce'ti |",
  "SA14n1195:21": "ekādaśavastūni 'mārgajñatā' sā ca 'bodhisattvānāṃ' ityarthaḥ |",
  "SA14n1195:22": "tatrodau dhyāmīkaraṇatādīni yataḥ śāstram-",
  "SA14n1195:23": "[34] dhyāmīkaraṇatā bhābhirdevānāṃ yogyatāṃ prati |",
  "SA14n1195:24": "viṣayo niyato vyāptiḥ svabhāvastasya karma ca ||2-1 ||",
  "SA14n1195:25": "asyāṃ 'yogyatāṃ' cittotpādaḥ dvitīyo (prathamo)'rthaḥ |",
  "SA14n1195:26": "'tāṃ prati' tadartham |",
  "SA14n1195:27": "'dhyāmīkaraṇatā' mandacchāyīkaraṇaṃ 'devānām' |",
  "SA14n1195:28": "'bhābhiḥ' iti bhagavataḥ prakṛtiprabhayā sā dvitīyo'rthaḥ |",
  "SA14n1195:29": "'viṣayo niyataḥ' iti |",
  "SA14n1195:30": "tasyā eva viṣayapratiniyamastṛtīyo'rthaḥ |",
  "SA14n1195:31": "viṣaya'vyāpti'ścaturthaḥ |",
  "SA14n1195:32": "'svabhāvaḥ' pañcamaḥ |",
  "SA14n1195:33": "'kāritraṃ' ṣaṣṭhaḥ |",
  "SA14n1195:34": "yadyamī ṣaḍarthāḥ kathametadekaṃ vastu ?",
  "SA14n1195:35": "iha mārgajñatāyā mūlaṃ cittotpādaḥ |",
  "SA14n1195:36": "tada(d) rahitānāṃ tasyāmayogyatvāt |",
  "SA14n1195:37": "ata evāsau yogyatocyate |",
  "SA14n1195:38": "tata evāsau pradhānam |",
  "SA14n1195:39": "śeṣastasyāḥ paricchedaḥ |",
  "SA14n1195:40": "pradhānena ca vyapadeśādekavastūcyate |",
  "SA14n1195:41": "tatra dhyāmīkaraṇatāmadhikṛtyāha |",
  "SA14n1195:42": "tena khalu punarityādi |",
  "SA14n1195:43": "tena samayeneti tasmin kāle |",
  "SA14n1195:44": "vivakṣātaḥ kārakāṇi bhavantīti karaṇatvam |",
  "SA14n1195:45": "khalu śabdo vākyālaṅkāre |",
  "SA14n1195:46": "punaḥ śabdo viśeṣārthaḥ |",
  "SA14n1195:47": "abhisamayabhedo viśeṣaḥ |",
  "SA14n1195:48": "sannipatitaḥ samāgamāt |",
  "SA14n1195:49": "sanniṣaṇṇo niṣadanāt |",
  "SA14n1195:50": "trayastriṃśānāṃ kāyo nikāyaḥ |",
  "SA14n1195:51": "tasmin bhavā iti ṭhal |",
  "SA14n1195:52": "catvāro mahārājā vaiśravaṇadhṛtarāṣṭravirūḍhakavirūpākṣā caturādiṣu dikṣu |",
  "SA14n1195:53": "teṣāṃ kāyaḥ |",
  "SA14n1195:54": "tasmin bhavāḥ |",
  "SA14n1195:55": "eṣa eva trisāhasro lokadhātuḥ sahā |",
  "SA14n1195:56": "tasyāḥ patiḥ |",
  "SA14n1195:57": "brahmaṇaḥ kāyastasmin bhavāḥ |",
  "SA14n1195:58": "iha tūttarapadavṛddhiḥ |",
  "SA14n1195:59": "caturthasya dhyānasyāśrayaṃ ca śuddhāvāsāḥ |",
  "SA14n1195:60": "avṛhā atapāḥ sudṛśāḥ sudarśanā akaniṣṭhāśceti |",
  "SA14n1195:61": "kutaḥ śuddhāvāsāḥ ?",
  "SA14n1195:62": "āryāṇāmeva teṣūtpādāt |",
  "SA14n1195:63": "teṣāṃ pañcānāṃ nikāyānāṃ pañcaiva sahastrāṇi |",
  "SA14n1195:64": "etāvanta eta rūpiṇo devanikāyā yathodhvamutkṛṣṭāḥ prabhāprabhāvādibhiḥ |",
  "SA14n1195:65": "yopītyādi |",
  "SA14n1195:66": "tepi sanniṣaṇṇāḥ |",
  "SA14n1195:67": "yopi teṣāṃ avabhāsaḥ sopyabhibhūto dhyāmīkṛto'bhūt |",
  "SA14n1195:68": "samakālameveti yopisopi śabdārthaḥ |",
  "SA14n1195:69": "yogyatā hi cittotpādastadartha dhyāmīkaraṇam |",
  "SA14n1195:70": "sarvābhibhūrbhagavāniti viditvā tabhdāve spṛhotpādanāt |",
  "SA14n1195:71": "avabhāsaḥ prabhā |",
  "SA14n1195:72": "svakarmaṇo vipaktirvipākaḥ |",
  "SA14n1195:73": "tasmājjātaḥ sahajo nābhisaṃskārika ityarthaḥ |",
  "SA14n1195:74": "kena kāraṇenābhibhūtaḥ ?",
  "SA14n1195:75": "buddhādhiṣṭhānena buddhasannidhānena |",
  "SA14n1195:76": "kena kartrā?",
  "SA14n1195:77": "buddhatejasā buddhasya bhagavataḥ prakṛtiprabhayā |",
  "SA14n1195:78": "nanu tepi mahānubhāvāḥ kasmānna praticakrurityata āha buddhānubhāveneti |",
  "SA14n1195:79": "buddhānubhāvena sarvānubhāvaḥ pratihanyataḥ iti bhāvaḥ |",
  "SA14n1195:80": "dhyāmīkaraṇatā ||",
  "SA14n1195:81": "atha khalvityādi |",
  "SA14n1195:82": "antikāditi sakāśāt |",
  "SA14n1195:83": "prajñāpāramitāmiti bodhisatvānāṃ mahāsatvānāmityanena sambandhaḥ |",
  "SA14n1195:84": "mārgajñatāmityarthaḥ |",
  "SA14n1195:85": "upadiśyata iti upadeśaḥ |",
  "SA14n1195:86": "tasyā evārthasyāvagamāya vādo'vavādaḥ tadanubandhāya śāsanī tatsahitā seti samāsaḥ |",
  "SA14n1195:87": "sthātavyaṃ śrutamayyā prajñayā |",
  "SA14n1195:88": "śikṣitavyaṃ cintāmayyā |",
  "SA14n1195:89": "yogamāpattavyaṃ bhāvanāmayyā |",
  "SA14n1195:90": "ānubhāvādayaḥ prabhāvaparyāyāḥ |",
  "SA14n1195:91": "tadānubhavenetyuddeśaḥ |",
  "SA14n1195:92": "itarābhyāṃ nirdeśaḥ |",
  "SA14n1195:93": "tejaseti pratibhānaśakte rodhāya |",
  "SA14n1195:94": "kena prabhāvena ?",
  "SA14n1195:95": "adhiṣṭhāneneti prabodhakena |",
  "SA14n1195:96": "iyatā granthena yogyatāyāḥ prastāvanāṃ kṛtāyāṃ tāmāha |",
  "SA14n1195:97": "yairityādinā utpāditavyāntena iti yogyatā ||",
  "SA14n1195:98": "yetvityādi |",
  "SA14n1195:99": "hīnamārgalabhyaṃ nirvāṇaṃ samyaktvam tasmin niyamaḥ samyaktvaniyāmaḥ |",
  "SA14n1195:100": "taṃ avakrāntāḥ prāptāḥ |",
  "SA14n1195:101": "baddhasīmāno baddhasetavaḥ |",
  "SA14n1195:102": "tadyathā śrotaāpannasaptaktabhdavaparamaḥ |",
  "SA14n1195:103": "dvitrijanmā kulaṃkulaḥ |",
  "SA14n1195:104": "anuttarā (ra)",
  "SA14n1195:105": "samyaksaṃbodhinimittaṃ yat punaḥ punaḥ saṃsaraṇaṃ tasmai cittamutpādāyatumabhavyāḥ |",
  "SA14n1195:106": "iti śamaikayānaiḥ śrāvakairuttamabodheḥ kadācidapyakāmanādyogyatāyā viṣayapratiniyamaḥ ||",
  "SA14n1195:107": "api tvityādi utpādayerannityetadantena vyāptiḥ |",
  "SA14n1195:108": "śrāvakairapi bodhipariṇatikaiḥ samyaksambodhau cittasyotpādanāt |",
  "SA14n1195:109": "te hi svāṃ bodhimadhigamyāpi buddhabodhisattvānāṃ lokottarāṃ vibhūtiṃ dṛṣṭvā vañcitamivātmānaṃ manyamānāstathāgatairadhiṣṭhitāstadvodhau cittamutpādyācalyabhūmikabodhisattvavannirmitābhirupapattibhirbodhicaryāṃ caritvā parāṃ bodhimadhigacchantīti vyāptiḥ ||",
  "SA14n1195:110": "nāhaṃ kuśalamūlasyāntarāyaṃ karomīti |",
  "SA14n1195:111": "svabhāvaḥ kuśalarāśiḥ |",
  "SA14n1195:112": "sarvakuśaladharmasaṃgrāhakatvāccittotpādasyeti kuśalapakṣatvaṃ yogyatāyāḥ svabhāvaḥ |",
  "SA14n1195:113": "viśiṣṭebhyo hi dharmebhyo viśiṣṭatamā dharmā adhyālambitavyā iti kāritram |",
  "SA14n1195:114": "viśiṣṭebhya iti bodhicittasaṃgṛhītebhyaḥ |",
  "SA14n1195:115": "hetau pañcamā |",
  "SA14n1195:116": "viśiṣṭatamā dharmā iti mahāyānasaṃgṛhītāḥ phalahetubhūtāḥ |",
  "SA14n1195:117": "adhyālambitavyā iti prāptavyāḥ |",
  "SA14n1195:118": "tasmānnāntarāyaṃ karomīti śabdārthaḥ |",
  "SA14n1195:119": "iti dvividhamahāyānaprāpaṇaṃ bodhicittasya kāritram ||",
  "SA14n1195:120": "tadevaṃ kecidvodhicittotpādanārthamutsāhitāḥ purvamutpāditabodhicittāstu saṃpraharṣitāḥ |",
  "SA14n1195:121": "evamutpāditabodhicittvatvādubhayepi te bodhisattvā mahāsattvāḥ santo mārgajñatāyāmutsāhitāḥ |",
  "SA14n1195:122": "ata āha |",
  "SA14n1195:123": "atha khalvityādi |",
  "SA14n1195:124": "sādhustvamiti mahataḥ parārthasya karaṇāt |",
  "SA14n1195:125": "bhagavataḥ kṛtajñairit |",
  "SA14n1195:126": "yathā pūrvaṃ jinaputrasya bhagavatastacchrāvakairbahukṛtaṃ tathāsmābhirbhagavataḥ śrāvakairbhagavatputrāṇāṃ bodhisattvānāṃ bahukartavyamiti kṛtajñatārthaḥ |",
  "SA14n1195:127": "tatkasya hetoriti |",
  "SA14n1195:128": "tatkṛtajñatvaṃ kena prakāreṇa ?",
  "SA14n1195:129": "pūrvakā eva paurvakāḥ |",
  "SA14n1195:130": "brahma nirvāṇaṃ tasmai caraṇaṃ brahmacaryam |",
  "SA14n1195:131": "taccaraṇaṃ bodhāyeti bodhaye |",
  "SA14n1195:132": "bodhicaryāṃ caratīti yāvat |",
  "SA14n1195:133": "yairiti vibhaktipratirūpako nipāto yathārthaḥ avodita iti samprasāraṇam |",
  "SA14n1195:134": "vada vyaktāyāṃ vācityasya yajāditvāt |",
  "SA14n1195:135": "avavadita iti kvacitpāṭhaḥ |",
  "SA14n1195:136": "tatra vada sthairya ityayaṃ dhāturanekārthatvāt |",
  "SA14n1195:137": "anuparigrahītavyā ityavavaditavyāḥ |",
  "SA14n1195:138": "anuparivārayitavyā iti anuśāsitavyāḥ |",
  "SA14n1195:139": "uttarayoḥ padayoḥ saṃśabdaḥ samyagarthaḥ |",
  "SA14n1195:140": "asmābhirapīti śrāvakairapi |",
  "SA14n1195:141": "ātmasa [jā]tīyeṣvapyātmavyavahārāt |",
  "SA14n1195:142": "sādhu cetyavahitaśrotratayā |",
  "SA14n1195:143": "suṣṭhu cetyavahitamanaskatayā |",
  "SA14n1195:144": "manasikurviti cintābhāvanābhyām |",
  "SA14n1195:145": "prajñāpāramitāyāṃ sthātavyamiti mārgajñatāyāṃ veditavyam |",
  "SA14n1195:146": "tatrādau śrāvakamārgaḥ |",
  "SA14n1195:147": "tatra darśanamārgamadhikṛtyāha |",
  "SA14n1195:148": "śūnyatāyāmityādi |",
  "SA14n1195:149": "aviparītatvāccatvāri satyāni |",
  "SA14n1195:150": "āryāṇāṃ satyatvena pratibhānti na bālānāṃ tasmāttānyevāryasatyāni |",
  "SA14n1195:151": "duḥkha samudayo nirodho mārgaśca |",
  "SA14n1195:152": "tatra duḥkhaṃ saṃsāriṇaḥ skandhāḥ |",
  "SA14n1195:153": "duḥkhahetuḥ samadayaḥ |",
  "SA14n1195:154": "duḥkhakṣayo nirodhaḥ |",
  "SA14n1195:155": "tatprāpakaṃ jñānaṃ mārgaḥ |",
  "SA14n1195:156": "eṣāṃ caturṇāmāryasatyānāṃ ya ākārāsteṣāṃ śūnyatāyāṃ tiṣṭhatā śūnyatāṃ paśyatā prajñāpāramitāyāmiti śrāvakīye darśanamārge sthātavyaṃ samāhitena cetasā |",
  "SA14n1195:157": "śūnyatādarśanaṃ cānupalambha eva |",
  "SA14n1195:158": "tataḥ śāstram-",
  "SA14n1195:159": "[35] caturṇāmāryasatyānāṃ ākārānupalambhataḥ |",
  "SA14n1195:160": "śrāvakāṇāmayaṃ mārgo jñeyo mārgajñatānaye ||2-2 ||",
  "SA14n1195:161": "śrāvakapiṭake ca satyanāṃ ṣoḍaśākārāḥ paṭhayante |",
  "SA14n1195:162": "duḥkhamanityato duḥkhato'nātmataḥ śūnyataśca parijñeyam |",
  "SA14n1195:163": "samadayo hetutaḥ samudayataḥ prabhavataḥ pratyayataśca |",
  "SA14n1195:164": "nirodho nirodhataḥ śāntataḥ praṇītato niḥśa(sa)raṇataśca |",
  "SA14n1195:165": "mārgo mārgato nyāyataḥ pratipattito niryāṇikataśceti ||",
  "SA14n1195:166": "amī neha gṛhyante |",
  "SA14n1195:167": "ye tu mahatyorbhagavatyoḥ paṭhitāsta iha gṛhyante |",
  "SA14n1195:168": "pratyāsatteḥ śrāvakabodheśca lāghaveneti prāpaṇāt |",
  "SA14n1195:169": "tatra duḥkhaṃ caturbhirākārairmanasikaroti pūrvavat |",
  "SA14n1195:170": "anityato duḥkhato'nātmataḥ śāntataśca yathākramamudayavyayayogitvāt pratikūlatvāt ātmavilakṣaṇatvāt |",
  "SA14n1195:171": "ātmaśūnyatvācca |",
  "SA14n1195:172": "ātmaśūnyo hi śāntaḥ |",
  "SA14n1195:173": "tadyathā kuṇapaḥ |",
  "SA14n1195:174": "samudayamekādaśabhirākāraiḥ |",
  "SA14n1195:175": "tatra caturbhirākāraiḥ prahāṇārhattvajñāpanārtham |",
  "SA14n1195:176": "rogato gaṇḍataḥ śalyato'ghataśca duḥkhahetutvāddaḥkhotkarṣahetutvāduruddharatvāt |",
  "SA14n1195:177": "aihikāmatrikaduḥkhahetutvena pāpasādharmyācca |",
  "SA14n1195:178": "punaścaturbhiḥ śa(sa)",
  "SA14n1195:179": "kya(tya)",
  "SA14n1195:180": "tvaparijñāpanārtham |",
  "SA14n1195:181": "parataḥ pralobhadharmataścalataḥ prabhaḍgurataśca |",
  "SA14n1195:182": "ātmā hi hātumaśakto'yaṃ tu paraḥ |",
  "SA14n1195:183": "pratikṣaṇavināśitvāt |",
  "SA14n1195:184": "pralopadharmā ca |",
  "SA14n1195:185": "arhabhdirunmūlitatvāt |",
  "SA14n1195:186": "calaśca prakṛtena mārgeṇa bhaṅgitvāt prabhaṅguraśca |",
  "SA14n1195:187": "ātaptakāritārtha punastribhiḥ |",
  "SA14n1195:188": "bhayata upadravata upasargataśca |",
  "SA14n1195:189": "aśanipātādivabhdayahetutvāt |",
  "SA14n1195:190": "bhūtarākṣasādisādharmyāt durbhikṣaparacakrādisādharmyācceti |",
  "SA14n1195:191": "pratilomaḥ pratītyasamutpādo avidyānirodhāt saṃskāranirodha ityata ārabhya evamasya kevalasya mahato duḥkhaskandhasya nirodho bhavatīti yāvat |",
  "SA14n1195:192": "tatra niruddhirnirodha iti nirodhasatyam |",
  "SA14n1195:193": "nirudhyate'neneti nirodho mārgasatyaṃ saptabhirākāraiḥ |",
  "SA14n1195:194": "anātmataḥ śāntato viviktataḥ śūnyata ānimittataḥ apraṇihitato'nabhisaṃskārataśca |",
  "SA14n1195:195": "ātmā hi yogino duḥkhātmanaḥ skandhāḥ |",
  "SA14n1195:196": "ato duḥkhābhāvādanātmā kleśopaśamācchāntaḥ |",
  "SA14n1195:197": "duḥkhakleśāvaśucī tayorūpaśamādviviktaḥ |",
  "SA14n1195:198": "śūcirityarthaḥ |",
  "SA14n1195:199": "ātmātmīyavirahācchūnyaḥ |",
  "SA14n1195:200": "sarvasaṃskṛtanimittābhāvādānimittaḥ |",
  "SA14n1195:201": "traidhātuke praṇidhānaṃ praṇihitam |",
  "SA14n1195:202": "tat kṣayādapraṇihitaḥ |",
  "SA14n1195:203": "āyatyāṃ karmābhisaṃskārābhāvādanabhisaṃskāraḥ |",
  "SA14n1195:204": "mārgasatyamapyebhireva saptabhirākāraiḥ |",
  "SA14n1195:205": "nirodhaprāpako hi mārgaḥ |",
  "SA14n1195:206": "tato'nātmaśāntaviviktādiprāpakatvānmārgopyanātmā śānto viviktaḥ śūnya ānimitto'praṇihito'nabhisaṃskāraśca |",
  "SA14n1195:207": "evamekonatriṃśadākāra iha śrāvakamārga āsu tabdodhiprāpaṇāt |",
  "SA14n1195:208": "sa caiṣāmākārāṇāmanupalambhena mārgajñatāyāṃ praviśati |",
  "SA14n1195:209": "tena hītyādi |",
  "SA14n1195:210": "yena hīnamārgaṃ bhāvayato bodhisattvasyānupāyakuśalasya hīnabodhau pāta āśaṃkyate |",
  "SA14n1195:211": "tena hi kāraṇenāsyāṃ mārgajñatāyāṃ mahāsannāho mahadupāyakauśalam |",
  "SA14n1195:212": "sannaddhena taddharmitena bhavitavyamātmarakṣārtham |",
  "SA14n1195:213": "tatrāyaṃ mahān sannāho yaduta sarvākārajñatāpratisaṃyuktairmanasikārairbhāvanā karttavyā |",
  "SA14n1195:214": "vyutthitena ca sarvaṃ tatkuśalamūlamanuttarāyāṃ samyaksaṃbodhau pariṇāmayitavyam |",
  "SA14n1195:215": "taccānupalambhayogeneti |",
  "SA14n1195:216": "iti śrāvakāṇāṃ darśanamārgaḥ ||",
  "SA14n1195:217": "ita ūrdhvaṃ nirodhabhāgīyāni |",
  "SA14n1195:218": "na rūpe sthātavyamityetadārabhyānena manasikāreṇeti yāvat |",
  "SA14n1195:219": "tatra na buddhatve sthātavyamityetadante ūṣmā |",
  "SA14n1195:220": "tata ūrdhva iti hi buddhatvamiti na sthātavyamityetadantena mūrdhā |",
  "SA14n1195:221": "tato vijñānaṃ śūnyamupalabhyate vetyetadantena kṣānti |",
  "SA14n1195:222": "śeṣāṇyagradharmaḥ |",
  "SA14n1195:223": "tatra rūpādiṣvasthānama [na] bhiniveśa ūṣmā |",
  "SA14n1195:224": "rūpādīnāmidantayā svalakṣaṇānupalambho mūrdhā |",
  "SA14n1195:225": "rūpādīnāṃ dvayānupalambhaḥ kṣāntiḥ |",
  "SA14n1195:226": "śūnyaṃ ityanupalambha upalabhyata iti upalambhaḥ |",
  "SA14n1195:227": "tasmāt śūnyamupalabhyatevetyapi dvayam |",
  "SA14n1195:228": "śrotaāpattiphalādīnāṃ viśeṣeṣvasthānamagradharmaḥ |",
  "SA14n1195:229": "tasmādasyāṃ bhagavatyāmanyathaiva śāstrapāṭha unneyaḥ-",
  "SA14n1195:230": "asthānamūṣmā rūpādau mūrdhā taditi hīti yat |",
  "SA14n1195:231": "kṣāntirna nityaṃ nānityaṃ rūpādītyasthitidvaye ||",
  "SA14n1195:232": "phala (laṃ) puṃsāmihāryāṇāṃ viśeṣeṣvasthitistu yā |",
  "SA14n1195:233": "saivāgradharmo vijñeya āryaśrāvakavartmani ||",
  "SA14n1195:234": "atra na cakṣuḥ saṃsparśe sthātavyamiti |",
  "SA14n1195:235": "indriyaviṣayavijñānasannipāte sati yaḥ sukhādivedanotpattyanukūlasyendriyavikārasya paricchedakaḥ sādṛśyamātreṇa sa sukhādivedanājanakaḥcaitasikaḥ sparśa ityucyate |",
  "SA14n1195:236": "indriyavikāraṃ sādṛśyena spṛśatīti kṛtvā |",
  "SA14n1195:237": "ata indriyabhedāccakṣuḥsaṃsparśo yāvanmanaḥsaṃsparśaḥ |",
  "SA14n1195:238": "ukta cābhidharme “trikasannipāte idriyavikāraparicchedaḥ sparśaḥ vedanotpattisanniśrayadānakarmakaḥ“ iti |",
  "SA14n1195:239": "śubhaṃ śuci aśubhamaśuci |",
  "SA14n1195:240": "asaṃskṛtaprabhāvitaṃ kleśāvidyākṣayasyāsaṃskṛtatvāt |",
  "SA14n1195:241": "imaṃ lokamitikāmadhātum |",
  "SA14n1195:242": "tatraiveti akāmini loke |",
  "SA14n1195:243": "ihaivetyasminneva janmani |",
  "SA14n1195:244": "anupadhiśeṣa iti upadhayaḥ skandhāḥ |",
  "SA14n1195:245": "ta eva śeṣāḥ sopadhiṣeśe tadviparyayādanupadhiśeṣaḥ |",
  "SA14n1195:246": "buddhaparinirvāṇeti |",
  "SA14n1195:247": "saṃsāranirvāṇayorapratiṣṭhitena |",
  "SA14n1195:248": "yathākramaṃ sarveṣāṃ kleśikadharmaparikṣayāt,",
  "SA14n1195:249": "anāśravāṇāṃ ca dharmāṇāmanantānāṃ jagadarthāya yāvadākāśamavasthānāt |",
  "SA14n1195:250": "na ca tato vyutthita iti prāptāparihāṇitaḥ |",
  "SA14n1195:251": "na sthito nāsthita ityapratiṣṭhitamānasattvādavyutthānācca |",
  "SA14n1195:252": "na viṣṭhito naviṣṭhita iti pravāhayogena pūrvavat |",
  "SA14n1195:253": "śeṣaṃ subodhamityagradharmaḥ |",
  "SA14n1195:254": "ityuktāni śrāvakamārganirvedhabhāgīyāni ||",
  "SA14n1195:255": "buddhānubhāvāt khaṅgamārgaprastāvanāya keṣāñciddevaputrāṇāṃ vitarko'bhūt tamāha |",
  "SA14n1195:256": "atha khalu tatretyādinā |",
  "SA14n1195:257": "keṣāñciditi ye śrāvakamārgamapi subhūtinā deśyamānaṃ gaṃbhīraṃ menire |",
  "SA14n1195:258": "kathaṃ yakṣāṇām ?",
  "SA14n1195:259": "tairuccāraṇāt |",
  "SA14n1195:260": "kathaṃ yakṣarutādīni ?",
  "SA14n1195:261": "tabhdāṣātvāt |",
  "SA14n1195:262": "tatra rutānītyuddeśaḥ |",
  "SA14n1195:263": "śeṣeṇa nirdeśaḥ |",
  "SA14n1195:264": "mantritāni vākyāni |",
  "SA14n1195:265": "pravyāhṛtāni vākyasamūhāḥ |",
  "SA14n1195:266": "bhāṣate padavākyaiḥ |",
  "SA14n1195:267": "pravyāharati vākyasamūhaiḥ |",
  "SA14n1195:268": "deśayatītyavavadatī |",
  "SA14n1195:269": "upadiśatītyanuśāsti |",
  "SA14n1195:270": "atha khalvāyuṣmānityādi |",
  "SA14n1195:271": "idamitilabdhāvasaratvāduddiṣṭaṃ khaṅgajñānam parāmṛṣati |",
  "SA14n1195:272": "na vijñāyate na vijñāyata iti dvirvacanamavadhāraṇārtham |",
  "SA14n1195:273": "parato na vijñāyate eva caramabhavakhaṅgaiḥkhaṅgajñānam |",
  "SA14n1195:274": "paropadeśasya teṣu vaiyarthyāt |",
  "SA14n1195:275": "yataḥ svayaṃbhūtvena teṣāṃ svayameva tatsaṃmukhībhavatīti paropadeśavaiyarthyam ||",
  "SA14n1195:276": "tathāhīti | īdṛśyeva hi dharmatā dharmāṇām |",
  "SA14n1195:277": "kīdṛśītyāha nātretyādi |",
  "SA14n1195:278": "atreti skandhadhātvāyatanādau |",
  "SA14n1195:279": "na kiñciditi na kaściddharmaḥ sūcyata iti deśyate |",
  "SA14n1195:280": "śrūyate śrotrā niḥśvabhāvatvātsarvadharmāṇām |",
  "SA14n1195:281": "tadyathā nirmitabuddhena nirmitānāṃ pariṣadāṃ dharma deśyamāne na kiñciddeśyate na kaściddeśayitā na kaścicchroteti |",
  "SA14n1195:282": "atha khalu tesāmityādi |",
  "SA14n1195:283": "uttānamagambhīraharṣādvivecanam |",
  "SA14n1195:284": "itītyevamasmābhirvitarkite |",
  "SA14n1195:285": "anāryāṇāmagocaratvena dūrāt |",
  "SA14n1195:286": "niṣprapañcatvena sūkṣmāt |",
  "SA14n1195:287": "dukhagāhatvena gambhīrācchrāva (ka)",
  "SA14n1195:288": "mārgā dūrataraṃ sūkṣmataraṃ gambhīrataraṃ jñānam |",
  "SA14n1195:289": "praviśati cetasā |",
  "SA14n1195:290": "deśayati granthataḥ |",
  "SA14n1195:291": "bhāṣate arthataḥ |",
  "SA14n1195:292": "tathā hi nātretyādinā |",
  "SA14n1195:293": "iti jñānagambhīratā |",
  "SA14n1195:294": "ataḥ śāstram-",
  "SA14n1195:295": "[36] paropadeśavaiyarthyaṃ svayaṃbodhātsvayaṃbhuvām |",
  "SA14n1195:296": "gambhīratā ca jñānasya khaṅgānāmabhidhīyate ||2-6 ||",
  "SA14n1195:297": "atha khalvāyuṣmāniti |",
  "SA14n1195:298": "nemāṃkṣāntimanāgamyeti |",
  "SA14n1195:299": "tathāhi nātretyādinoktam |",
  "SA14n1195:300": "grāhyābhāvajñānaṃ nāprāpya prāpyaivetyarthaḥ |",
  "SA14n1195:301": "ataśca śrāvakairapi tajjñānaṃ tathāgatairapyupādeyaṃ sutarāṃ khaṅgairadhigantavyāmiti bhāvaḥ |",
  "SA14n1195:302": "iti khaṅgānāṃ grāhyavikalpaprahāṇam ||",
  "SA14n1195:303": "atha khalu punarapītyādi |",
  "SA14n1195:304": "mantrādibalena pratibhāsamāno mithyāpuruṣo māyā |",
  "SA14n1195:305": "ṛddhisandarśito nirmitaḥ |",
  "SA14n1195:306": "tābhyāṃ sadṛśāḥ |",
  "SA14n1195:307": "māyopamāste sattvā na māyeti |",
  "SA14n1195:308": "mithyātvameva māyātvaṃ manyante |",
  "SA14n1195:309": "subhūtistu manyate mithyāviśeṣo māyā ca svapnaṃ ca tābhyāṃ sādṛśyaṃ mithyātvameva |",
  "SA14n1195:310": "tasmānmāyā ca sattvāścetyadvayaṃ mithyātvena nirviśeṣatvāditi |",
  "SA14n1195:311": "tadevaṃ māyāpuruṣavat puruṣadravyāṇāmasattvamuktam |",
  "SA14n1195:312": "sarvadharmā apīti |",
  "SA14n1195:313": "puruṣadharmā api sarve māyopamāḥ |",
  "SA14n1195:314": "asati puruṣadravye taddharmāṇāmapyabhāvāt |",
  "SA14n1195:315": "atha khalvāyuṣmān śāriputra ityādi nāsyā āyuṣmanta ityādinā na kaścitpratyeṣako bhaviṣyatyetadantena sthavirasubhūtirdhārmaśravaṇikavat pratyeṣakānāmapyabhāvamāha |",
  "SA14n1195:316": "pratīkṣantīti pratyeṣakāḥ |",
  "SA14n1195:317": "teṣāmabhāvaḥ pratyeṣakapuruṣadravyābhāvāt |",
  "SA14n1195:318": "sūcyata ityasphuṭaṃ bhāṣyate |",
  "SA14n1195:319": "paridīpyata iti sphuṭam |",
  "SA14n1195:320": "prajñapyata iti vaktṛśrotṛbhirvyavahriyate |",
  "SA14n1195:321": "tasmātsarvathā na santi puruṣadravyāṇi |",
  "SA14n1195:322": "kevalamadhyātmikeṣu ca skandhādiṣu puruṣaprajñaptiḥ |",
  "SA14n1195:323": "tataḥ puruṣaprajñaptyāśraye skandhādau grāhaka grāhameṣāmastīti khaṅgānāṃ grāhakavikalpāprahāṇam |",
  "SA14n1195:324": "atha khalu śakrasyetyādinā na tat puṣpamityetadantena khaṅgānāṃ gotramucyate |",
  "SA14n1195:325": "atra dharmaparyāyo dharmaprabhedaḥ |",
  "SA14n1195:326": "khaṅgamārgaḥ |",
  "SA14n1195:327": "yannuśabdo |",
  "SA14n1195:328": "vākyālaṅkāre |",
  "SA14n1195:329": "subhūtimiti |",
  "SA14n1195:330": "dharmabhāṇakapūjayā dharmapūjanāt |",
  "SA14n1195:331": "etaditivakṣyamānaṃ(ṇaṃ)",
  "SA14n1195:332": "vitarkitaṃ abhūt |",
  "SA14n1195:333": "śakramanu śakraṃ prati vyāharaṇāyeti vitarkaṃ viditvā bhāṣaṇāya |",
  "SA14n1195:334": "imānīti prakṛtāni |",
  "SA14n1195:335": "puṣpāṇītyamalatvena puṣpasādharmyāt khaḍgamārgasaṃgṛhītāni kuśalāni |",
  "SA14n1195:336": "deveṣu pracarantīti avacaranti na dṛṣṭāni,",
  "SA14n1195:337": "anāśravatvena dhātupatitatvābhāvāditi bhāvaḥ |",
  "SA14n1195:338": "abhyavakīrṇānīti pariṣadi nirmitapuṣpaiḥ sūcitāni |",
  "SA14n1195:339": "nirmitāni yathādarśanamasattvāt |",
  "SA14n1195:340": "kuta ityāha |",
  "SA14n1195:341": "naitānītyādi |",
  "SA14n1195:342": "manomayānītyupasaṃhāraḥ |",
  "SA14n1195:343": "manonirji(rmi)",
  "SA14n1195:344": "tānītyarthaḥ |",
  "SA14n1195:345": "śakrastu manomayatvamapi niṣeddhumāha |",
  "SA14n1195:346": "anirjātānīti |",
  "SA14n1195:347": "yathā hi grāhyatvādvṛkṣādayo na santīti na tebhyo nirjātāni tāni |",
  "SA14n1195:348": "tathā manopi nāsti grāhakatvāditi tatopyanirjātāni subhūtirāha |",
  "SA14n1195:349": "yatkauśikānirjātaṃ na tatpuṣpamiti yattayornityābhisambandhānna tatpuṣpaṃ na sa khaḍmārgaḥ syādityarthaḥ |",
  "SA14n1195:350": "evaṃ manyate |",
  "SA14n1195:351": "nirviśeṣaṃ jātaṃ nirjātam |",
  "SA14n1195:352": "ataḥ sajātīyaṃ kāryamāśritam |",
  "SA14n1195:353": "kāraṇamāśrayaḥ |",
  "SA14n1195:354": "khaḍgamārgaśca khaḍgāśritaḥ |",
  "SA14n1195:355": "na ca khaḍgasya saṃskṛto dharmo mārgasyāśrayo yujyate sāsravasya vijātīyatvāt |",
  "SA14n1195:356": "anāsravasyāpi saṃskṛtasyādimatvādādita eva nirāśrayasyānutpattiprasaṅgāt |",
  "SA14n1195:357": "tasmādanāsravatvena sajātīyaḥ khaḍgasya dharmadhātureva khaḍmārgasyāśraya ādhāraḥ pratiṣṭhāgotramiti khaḍgamārgasyādhāraḥ ||",
  "SA14n1195:358": "ataḥ śāstram-",
  "SA14n1195:359": "[37] grāhyārthakalpanāhānāt grāhakasyāprahāṇataḥ |",
  "SA14n1195:360": "ādhārataśca vijñeyaḥ khaḍgamārgasya saṅgrahaḥ ||2-8 ||",
  "SA14n1195:361": "atha khaḍgānāṃ kathaṃ parārthakriyāṃ ?",
  "SA14n1195:362": "icchāmātreṇa tatsiddheḥ |",
  "SA14n1195:363": "kathaṃ tebhyaḥ śravaṇam ?",
  "SA14n1195:364": "sūśrūṣāmātreṇa |",
  "SA14n1195:365": "yataḥ śāstram-",
  "SA14n1195:366": "[38] suśrūṣā yatra yatrārthe yasya yasya yathā yathā |",
  "SA14n1195:367": "sa so'rthaḥ khyātyaśabdopi tasya tasya tathā tathā ||",
  "SA14n1195:368": "'yasya yasya' vineyasya |",
  "SA14n1195:369": "'yatra yatrārthe' iti nirvedhabhāgīyeṣvāryamārge vā |",
  "SA14n1195:370": "'yathā yathā' iti yena yenākāreṇa |",
  "SA14n1195:371": "atha khalu śakretyādi |",
  "SA14n1195:372": "dvitīyād atha khalu śakraśabdāt prāk nirvedhabhāgīyāni vaktavyāni |",
  "SA14n1195:373": "tatra buddhadharmeṣu śikṣata ityetadantena ūṣmā |",
  "SA14n1195:374": "nāmapadaiḥ prajñaptiḥ vyavahāraḥ |",
  "SA14n1195:375": "tān nirdiśati |",
  "SA14n1195:376": "na ca virodhayati tāṃ cottānīkaroti |",
  "SA14n1195:377": "tāmeva copadiśati |",
  "SA14n1195:378": "tathā hi prajñaptimātraṃ rūpaṃ prajñaptimātrameva dharmatetyupadiśati ityūṣmā |",
  "SA14n1195:379": "yo'prameyeṣvityādinā na parihāṇāyetyetadantena mūrdhā |",
  "SA14n1195:380": "kathaṃ na śikṣate,",
  "SA14n1195:381": "anupalambhāditi |",
  "SA14n1195:382": "iti mūrdhā |",
  "SA14n1195:383": "yo na rūpasya vivṛddhaya ityādinā atha khalvāyuṣmānityataḥ prāk kṣāntiḥ |",
  "SA14n1195:384": "atra rūpāderaparigrahayuktirmahatyorbhagavatyoruktā 'adhyātmaśūnyatāṃ yāvadabhāvasvabhāvaśūnyatāmupādāya' iti |",
  "SA14n1195:385": "iti kṣāntiḥ |",
  "SA14n1195:386": "atha khalvāyuṣmānityādinā atha khalu śakra ityataḥ prāgagradharmaḥ |",
  "SA14n1195:387": "evaṃ ceti buddhisthaṃ hetuḥ parāmṛśati |",
  "SA14n1195:388": "mahatyorbhagavatyorya uktaḥ tathā hi “na sa rūpasyotpādaṃ paśyati na nirodhaṃ nodgrahaṃ notsargaṃ na saṃkleśaṃ nāvadānaṃ na cayaṃ nāpacayaṃ no hānirna vṛddhim“ ityagradharmāḥ |",
  "SA14n1195:389": "ataḥ śāstram-",
  "SA14n1195:390": "[39] prajñapteravirodhena dharmatāsūcanākṛtiḥ |",
  "SA14n1195:391": "ūṣmagaṃ mūrdhagaṃ rūpādyahānādiprabhāvitam ||2-9 ||",
  "SA14n1195:392": "[40] adhyātmaśūnyatādyābhī rūpāderaparigrahāt |",
  "SA14n1195:393": "kṣāntī rūpādyanutpādādyākārairagradharmatā ||2-10 ||",
  "SA14n1195:394": "ityuktaḥ pratyekabuddhamārgaḥ ||",
  "SA14n1195:395": "bodhisattvasya mārgo vaktavyaḥ |",
  "SA14n1195:396": "tamadhikṛtya śāstram-",
  "SA14n1195:397": "[41] kṣāntijñānakṣaṇaiḥ satyaṃ satyaṃ prati caturvidhaiḥ |",
  "SA14n1195:398": "mārgajñatāyāṃ dṛṅmārgaḥ sānusaṃ (śaṃ)",
  "SA14n1195:399": "soyamucyate ||2-11 ||",
  "SA14n1195:400": "iti saṃkṣepeṇa sūtrārthaḥ |",
  "SA14n1195:401": "dve kṣāntī dve ca jñāne pratisatyam |",
  "SA14n1195:402": "duḥkhe dharmajñānakṣāntirduḥkhe dharmajñānam |",
  "SA14n1195:403": "duḥkhe anvayajñānakṣāntirduḥkhe anvayajñānam |",
  "SA14n1195:404": "evaṃ samudayanirodhe mārge ca |",
  "SA14n1195:405": "ebhiḥ pratisatyaṃ caturvidhaiḥ kṣaṇairbodhisattvasya darśanamārgajñatāyāmucyate sahānusaṃ (śaṃ)-syaiḥ |",
  "SA14n1195:406": "eṣāṃ tu kṣaṇānāṃ viśeṣalakṣaṇamadhikṛtya śāstre pañca ślokāḥ-",
  "SA14n1195:407": "[42] ādhārādheyatā'bhāvāttathatābuddhayormithaḥ |",
  "SA14n1195:408": "paryāyeṇānanujñānaṃ mahattā sāpramāṇatā ||2-12 ||",
  "SA14n1195:409": "[43] parimāṇāttathatābhāvo rūpāderavadhāraṇam |",
  "SA14n1195:410": "tasyāṃ sthitasya buddhatve'nugrahā'tyāgatādayaḥ ||2-13 ||",
  "SA14n1195:411": "[44] maitryādi śūnyatāvyāptirbuddhatvasya parigrahaḥ |",
  "SA14n1195:412": "sarvasya vyavadānasya sarvādhivyādhiśātanam ||2-14 ||",
  "SA14n1195:413": "[45] nirvāṇagrāhasā (śā)",
  "SA14n1195:414": "ntatvaṃ buddhebhyo rakṣaṇādikam |",
  "SA14n1195:415": "apramāṇi (aprāṇi)",
  "SA14n1195:416": "vadhamārabhya sarvākārajñatā naye ||2-15 ||",
  "SA14n1195:417": "[46] svayaṃ sthitasya satvānāṃ sthāpanaṃ pariṇāmanam |",
  "SA14n1195:418": "dānādīnāṃ ca sambodhāviti mārgajñatākṣaṇāḥ ||2-16 ||",
  "SA14n1195:419": "mārgajñatāyāṃ bodhisattvasya darśanamārgakṣaṇā ityarthaḥ |",
  "SA14n1195:420": "imāṃ tu bhagavatīmadhikṛtyādyaṃ pādatrayamanyathā kartavyam |",
  "SA14n1195:421": "tatrādyaḥ kṣaṇaḥ pādadvayena-",
  "SA14n1195:422": "rūpādito dhīrnānanyā na cānyā paramārthataḥ |",
  "SA14n1195:423": "dhīḥ prajñāpāramitā sā rūpādibhyo nābhinnā lakṣaṇabhedāt |",
  "SA14n1195:424": "na ca bhinnā paramārthataḥ |",
  "SA14n1195:425": "tathā hi |",
  "SA14n1195:426": "yā prajñāpāramitā yadrūpādi yā rūpāditathatā yā ca gaveṣaṇā sarva ete dharmā na saṃyuktā na visaṃyuktā arūpiṇo'nidarśanā'pratighā ekalakṣaṇā yadutālakṣaṇāḥ,",
  "SA14n1195:427": "na saṃyuktā na visaṃyuktā iti |",
  "SA14n1195:428": "nābhinnāḥ na bhinnāḥ kalpitā nāmatvāt |",
  "SA14n1195:429": "bhedābhedayośca bhāvadharmatvāt |",
  "SA14n1195:430": "ata eva rūpaskandhābhāvādarūpiṇaḥ |",
  "SA14n1195:431": "cakṣurvijñānābhāvādanidarśanāḥ |",
  "SA14n1195:432": "svadeśe parasyotpatteravibandhanādapratighāḥ |",
  "SA14n1195:433": "bhedapratibhāsānāmastaṅgamādekalakṣaṇāḥ |",
  "SA14n1195:434": "yadutālakṣaṇā iti tathatāmātralakṣaṇāḥ |",
  "SA14n1195:435": "ata ādyasya kṣaṇasya prastāvanā |",
  "SA14n1195:436": "atha khalu śakra ityādinā tatkasya hetorityataḥ prāk |",
  "SA14n1195:437": "tata urdhvamādyakṣaṇa evamukta ityataḥ prāk |",
  "SA14n1195:438": "iti duḥkhe dharmajñānakṣāntiḥ |",
  "SA14n1195:439": "caturṇāṃ kṣaṇānāṃ viśeṣalakṣaṇaṃ śāstreṇa-",
  "SA14n1195:440": "[43a] tasyā [:]catuṣṭayaṃ yattu mahattā sā'pramāṇatā |",
  "SA14n1195:441": "parimāṇāntatā'bhāvau rūpādeḥ",
  "SA14n1195:442": "saha apramāṇatayā 'sā'pramāṇatā' |",
  "SA14n1195:443": "'mahattā' apramāṇatā cetyarthaḥ |",
  "SA14n1195:444": "anta evāntatā |",
  "SA14n1195:445": "parimāṇaścāntatā |",
  "SA14n1195:446": "ca tayorabhāvau aparimāṇatā |",
  "SA14n1195:447": "anantatā cetyarthaḥ |",
  "SA14n1195:448": "'tasyāḥ' iti prajñāpāramitāyāstanmahattādi 'catuṣṭayaṃ yat rūpādeḥ' iti sambandhaḥ |",
  "SA14n1195:449": "rūpādermahattvādinā tadālambanāyāḥ prajñāpāramitāyā mahattvādi |",
  "SA14n1195:450": "mahāpāramitā |",
  "SA14n1195:451": "apramāṇapāramitā |",
  "SA14n1195:452": "aparimāṇapāramitā |",
  "SA14n1195:453": "anantapāramitā cetyarthaḥ |",
  "SA14n1195:454": "etacca mahāpāramitāvijñānaṃ nirabhiniveśaṃ draṣṭavyam |",
  "SA14n1195:455": "evaṃ mahāpāramiteti kauśika nābhiniviśata ityādeḥ sūtrapāṭhāt |",
  "SA14n1195:456": "ata evamukte śakreṇa teṣāmuddeśaḥ |",
  "SA14n1195:457": "sthavira ityādikaḥ subhūtinā saślādhānuvādaḥ |",
  "SA14n1195:458": "tataḥ subhūtinaiva nirdeśaḥ tatkasyetyādi |",
  "SA14n1195:459": "tatra rūpādīnāṃ mahattā-amuṣmin kāle bhāvo'muṣminnabhāvaḥ-ityevaṃ kālato'paricchedāt tadālambanatvāttasya mahattvam |",
  "SA14n1195:460": "iti duḥkhe dharmajñānam ||",
  "SA14n1195:461": "ākāso(śo)pamena tathatāśarīreṇa pramāṇato'paricchedādapramāṇateti |",
  "SA14n1195:462": "duḥkhe'nvayajñānakṣāntiḥ ||",
  "SA14n1195:463": "saṃkhyayā aparicchedādaparimāṇateti duḥkhe'nvayajñānam ||",
  "SA14n1195:464": "deśato'paricchedādanantatā ārambaṇanantatayā ca |",
  "SA14n1195:465": "ārambaṇaṃ sarvadharmā na ca teṣāmantato(tā)",
  "SA14n1195:466": "'sti gaṇanātikrāntatvāt |",
  "SA14n1195:467": "api ca sarvadharmā anantā asattvena teṣāmutpādavināśāntayorabhāvāt |",
  "SA14n1195:468": "sattvā apyālambanamubhayanairātmyajñāne |",
  "SA14n1195:469": "te cānantāḥ |",
  "SA14n1195:470": "śakra āha |",
  "SA14n1195:471": "tatkathamanantā iti |",
  "SA14n1195:472": "subhūtirāha |",
  "SA14n1195:473": "na gaṇanā ayogena gaṇanābahutvena veti |",
  "SA14n1195:474": "na gaṇanātikrāntatvena |",
  "SA14n1195:475": "nāpyanantākhyayā saṃkhyayetyarthaḥ |",
  "SA14n1195:476": "kathaṃ tarhīti tarhi śabdo'kṣamāyām |",
  "SA14n1195:477": "na dharmādhivacanamiti dharma ātmadravyaṃ na tasyādhivacanaṃ tasyābhāvāt |",
  "SA14n1195:478": "dharmatvena svārthābhidhānāt nādharmādhivacanam |",
  "SA14n1195:479": "prakṣiptamiti sūtraiḥ prayuktam |",
  "SA14n1195:480": "kutaḥ ? yata āgaṃtukaṃ sati vicāre calatvāt |",
  "SA14n1195:481": "yato'vastukaṃ ātmadravyābhāvāt |",
  "SA14n1195:482": "ātmasambandhādapyātmeti kiñciducyate |",
  "SA14n1195:483": "tadapi nāstyātmano'tyantamasattvādityanātmīyam |",
  "SA14n1195:484": "athavā ātmaprajñaptiviṣayaḥ skandhādirātmīyastasyāpyabhāvādanātmīyam |",
  "SA14n1195:485": "athavā nāma saṃjñā tasyātmīyaḥ saṃjñī |",
  "SA14n1195:486": "tadabhāvādanātmīyam |",
  "SA14n1195:487": "ārambaṇaṃ viṣayastadabhāvāt ānārambaṇam |",
  "SA14n1195:488": "atreti śāstṛśāsane |",
  "SA14n1195:489": "etaccāptavacanādapi nairātmyasiddhiṃ darśayitumāha |",
  "SA14n1195:490": "kā satvānantateti |",
  "SA14n1195:491": "gaṇanāti krāntatvena na kācitpramāṇasiddhepi nairātmyeāptavacanādapi nātmasiddhiriti darśayitumāha |",
  "SA14n1195:492": "sacetyādi |",
  "SA14n1195:493": "svareṇeti vacanena |",
  "SA14n1195:494": "anantasya lokasya vijñaptirarthajñāpano ghoṣaḥ śabdo'syeti tathoktena |",
  "SA14n1195:495": "tathāpyatimāṃsalatvāt gambhīro nirghoṣastūryanirghoṣavadvicitraḥ śabdosyeti tathoktena |",
  "SA14n1195:496": "avitiṣṭhamāna iti aviśrāmyena |",
  "SA14n1195:497": "api nviti kinnu |",
  "SA14n1195:498": "ādiśuddhatvamādita evāsattvapariśuddhatvaṃ sarvatrāsattvam |",
  "SA14n1195:499": "anenāpi paryāyeṇa prakāreṇa |",
  "SA14n1195:500": "anantapāramiteyam |",
  "SA14n1195:501": "katamenetyata āha |",
  "SA14n1195:502": "evaṃ sattvānantayeti |",
  "SA14n1195:503": "satvānāmutpādanirodhāntavirahāt sattvānantatayeti |",
  "SA14n1195:504": "evaṃ cetyevameva |",
  "SA14n1195:505": "na gaṇānatikrāntatveneti samudaye dharmajñānakṣāntiḥ ||",
  "SA14n1195:506": "avadhāraṇam ||",
  "SA14n1195:507": "tasyāṃ sthitasya buddhatve,",
  "SA14n1195:508": "'tasyāṃ' prajñāpāramitāyāṃ sthitāyāṃ yad 'buddhatve'vadhāraṇaṃ' buddha eva sa dṛṣṭavya iti sa ṣaṣṭhaḥ kṣaṇaḥ |",
  "SA14n1195:509": "tasya prastāvanā |",
  "SA14n1195:510": "atha khalu sendrakā ityādinā |",
  "SA14n1195:511": "indra śakraḥ |",
  "SA14n1195:512": "brahmā sahāpatiḥ |",
  "SA14n1195:513": "prajāpatayaścatvāro lokapālāḥ |",
  "SA14n1195:514": "viśiṣṭa dharmaśravaṇapraharṣādaprayatnajaṃ vacanaṃ udānaṃ tat udānayanti sma |",
  "SA14n1195:515": "udīratavantaḥ |",
  "SA14n1195:516": "aho ityāścarye |",
  "SA14n1195:517": "dharma iti deśanādharmaḥ |",
  "SA14n1195:518": "punaḥ dharma iti dharmaprakāśito darśanamārgaḥ |",
  "SA14n1195:519": "tasyaiva dharmasya dharmatā prakṛtistathā gatotpādanam |",
  "SA14n1195:520": "ata evāhuḥ ya ityādi |",
  "SA14n1195:521": "prādurbhāva utpādo'nāśravalakṣaṇaḥ sūcyate |",
  "SA14n1195:522": "tadvacanātkilādau pratīteḥ |",
  "SA14n1195:523": "tataḥ kramena(ṇa)",
  "SA14n1195:524": "sphuṭena sphuṭataraṃ sphuṭatamaṃ ca pratīteḥ |",
  "SA14n1195:525": "deśyate prakāśyate prabhāvyate ca |",
  "SA14n1195:526": "tathāgatamityādinā tameva ṣaṣṭhaṃ kṣaṇamāhuḥ |",
  "SA14n1195:527": "adyāgreṇeti |",
  "SA14n1195:528": "adya prabhṛti dhārayiṣyāmaḥ |",
  "SA14n1195:529": "avirahito prāptā'parihāṇāt |",
  "SA14n1195:530": "vihariṣyati saṃmukhībhāvāt |",
  "SA14n1195:531": "tathāgataṃ tu svayamavadhārayiṣyāma iti yaduktaṃ tattathāgatatve niyatamaviśeṣalābhāt |",
  "SA14n1195:532": "tallābhe ca vyākaraṇam |",
  "SA14n1195:533": "tata āha yadāhamityādi |",
  "SA14n1195:534": "alpavayo hi śrotriyo māṇavaka ityucyate |",
  "SA14n1195:535": "tasyāmantraṇaṃmāṇavaka,",
  "SA14n1195:536": "bhaviṣyasi buddho bhagavān svayamabhisaṃbodhāt |",
  "SA14n1195:537": "buddhiratiśayenāsyāstīti buddhaḥ |",
  "SA14n1195:538": "tādṛśaṃ pratyekabuddhopīti |",
  "SA14n1195:539": "tadvayavacchedārthaṃ bhagavad grahaṇam |",
  "SA14n1195:540": "ṣaḍivadhena bhagārthena tasya yogāt |",
  "SA14n1195:541": "bhagavān bodhisattvopi |",
  "SA14n1195:542": "tadvayavacchedārthaṃ buddhagrahaṇaṃ tasyānabhisambodhāt |",
  "SA14n1195:543": "yathā dharmāstathaiva gadanāt tathāgataḥ |",
  "SA14n1195:544": "gadeḥ pacādyac |",
  "SA14n1195:545": "nairuktastakāraḥ |",
  "SA14n1195:546": "arayaḥ kleśāstān hatavāniti arhan |",
  "SA14n1195:547": "samyagaviparītaṃ samastaṃ buddhamaneneti samyaksaṃbuddhaḥ |",
  "SA14n1195:548": "etena śāstṛtvasaṃpaduktā |",
  "SA14n1195:549": "na hyavaktā viparītavaktā vā śāstā bhavati |",
  "SA14n1195:550": "viparītavacanaṃ ca kleśavaśādajñānādvā bhavet |",
  "SA14n1195:551": "taccobhayamasya nāsti yathākramamarhatvāt samyaksambuddhatvācc |",
  "SA14n1195:552": "saṃsāriṇaḥ kathamī[dṛśī] śaktiriti cedāha sugata iti |",
  "SA14n1195:553": "gataḥ punarbhavāt muktaḥ |",
  "SA14n1195:554": "suśabdaḥ prasa (śa)",
  "SA14n1195:555": "-stāpunarāvṛttiniḥśeṣārthaḥ,",
  "SA14n1195:556": "surūpavat sunaṣṭajvaravat supūrṇaghaṭavacca |",
  "SA14n1195:557": "bāhyaśaikṣāśaikṣāṇāṃ vyavacchedāya yathākramam |",
  "SA14n1195:558": "tatra lokottareṇa mārgeṇa gatatvāt praśastaṃ gataḥ |",
  "SA14n1195:559": "naivaṃ bāhyāḥ |",
  "SA14n1195:560": "sāvadhikatvena tanmokṣasyāmokṣatvāt |",
  "SA14n1195:561": "“punarāvṛttirityuktau janmadoṣasamubhdavau |“",
  "SA14n1195:562": "tau ca śaikṣāṇām |",
  "SA14n1195:563": "aśaikṣastu bhagavāṃstasmādapunarāvṛttyā gataḥ |",
  "SA14n1195:564": "śeṣamakleśanirjvaraṃ |",
  "SA14n1195:565": "“kāyavākbuddhivaiguṇyaṃ mārgākṣapaṭutāpi vā |“",
  "SA14n1195:566": "tadaśaikṣāṇāmapi hīnayānarhatāṃ yathāsambhavamasti |",
  "SA14n1195:567": "na tu bhagavataḥ |",
  "SA14n1195:568": "tato niḥśeṣagamanāt sugataḥ |",
  "SA14n1195:569": "kathamekaḥ suśabdastrīnarthānāha ?",
  "SA14n1195:570": "tantreṇa nyāyena |",
  "SA14n1195:571": "tadyathā śveto dhāvati |",
  "SA14n1195:572": "alambumāṇāṃ yāteti |",
  "SA14n1195:573": "śvetaḥ śuklaḥ śvā itaḥ śvetaḥ |",
  "SA14n1195:574": "alambumā nāma grāmaḥ |",
  "SA14n1195:575": "tasya yātā gantā bumā api grāmaḥ |",
  "SA14n1195:576": "tasyālaṅganteti |",
  "SA14n1195:577": "kathaṃ sugataḥ ?",
  "SA14n1195:578": "yato vidyācaraṇasampannaḥ |",
  "SA14n1195:579": "vidyā adhiprajñaṃ śikṣā,",
  "SA14n1195:580": "adhiśīlamadhicittaṃ ca |",
  "SA14n1195:581": "śikṣācaraṇaṃ vidyā puraścaraṇatvāttayoḥ |",
  "SA14n1195:582": "ato vidyayā cakṣuṣeva paśyan |",
  "SA14n1195:583": "itarābhyāṃ caraṇābhyāmiva tathā gamanāt sugataḥ |",
  "SA14n1195:584": "tadanena padadvayena śāstṛtvasampado heturūktaḥ |",
  "SA14n1195:585": "lokaviditi lokasya vinayanakālākālādiparijñānāllokavit |",
  "SA14n1195:586": "puruṣā eva damyā damanīyā vineyatvāt |",
  "SA14n1195:587": "teṣāṃ sārathiḥ samyagvinetā |",
  "SA14n1195:588": "tasya sadṛśaḥ sārathirastyeva |",
  "SA14n1195:589": "tadanyaḥ sugatastatodhikastu |",
  "SA14n1195:590": "nāstīti anuttaraḥ puruṣadamyasārathiḥ |",
  "SA14n1195:591": "anena padadvayena śāstṛtvasampado heturuktaḥ |",
  "SA14n1195:592": "athāsya karmaṇo viṣayaḥ |",
  "SA14n1195:593": "kiṃ durgatiṃ gatā api ? netyāha |",
  "SA14n1195:594": "śāstā devānāṃ ca manuṣyāṇāṃ ceti |",
  "SA14n1195:595": "iti samudaye dharmajñānam ||",
  "SA14n1195:596": "atha khalu ta ityādinā saptamaṃ kṣaṇamāhuḥ |",
  "SA14n1195:597": "āścaryamāhārikārthe |",
  "SA14n1195:598": "paramāścaryamanuparigrāhikāthe |",
  "SA14n1195:599": "yāvacchabdaḥ paryantārthaḥ |",
  "SA14n1195:600": "dānapāramitāyā śīla-pāramitāyā yāvat sarvajñatāyāḥ sarvākārajñatāyā ityarthaḥ |",
  "SA14n1195:601": "āhāriketyākarṣikā |",
  "SA14n1195:602": "anuparigrāhiketyanuśabdo'nvayārthaḥ |",
  "SA14n1195:603": "anvayo yuktirnyāyaḥ |",
  "SA14n1195:604": "aparigrahonutsargayogaḥ |",
  "SA14n1195:605": "aparigrahānutsargayogayoḥ sāhityam |",
  "SA14n1195:606": "anvayena parigrāhikā yathā na parigṛṇhāti na cotsṛjati tathā parigrāhiketyarthaḥ |",
  "SA14n1195:607": "atra śāstram-",
  "SA14n1195:608": "iti | ādānamādiparigrahaḥ |",
  "SA14n1195:609": "anugraho'vikalpanam |",
  "SA14n1195:610": "ayamaparigrahārthaḥ |",
  "SA14n1195:611": "atyāga eva atyāgatā |",
  "SA14n1195:612": "ayamanutsargārthaḥ |",
  "SA14n1195:613": "bodhisattvāḥ parigṛṇhanti |",
  "SA14n1195:614": "bhagavatī tān parigrāhayatīti samudaye'nvayajñānakṣāntiḥ ||",
  "SA14n1195:615": "śakreṇa prastāvakatvādupalakṣitaḥ parivartaḥ śakraparivartaḥ ||",
  "SA14n1195:616": "āryāṣṭasāhastrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ dvitīyaḥ parivartaḥ ||"
}