{
  "S08n654:0": "atha viṃśaḥ paṭalavisaraḥ |",
  "S08n654:1": "atha khalu bhagavān śākyamuniḥ punarapi śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n654:2": "asti mañjuśrīstvadīyakalpavisare sarvabhayotpādanimittanirghātagatāni āścaryanimittaliṅgāni kathayanti śubhāśubhaṃ subhikṣadurbhikṣapararāṣṭragamanaṃ anāvṛṣṭimativṛṣṭiṃ sattvānāṃ sūcayanti mahāsādhanādiṣu yo vighnaṃ kārayanti tato sādhakena ca mantavyaṃ sādhyāsādhyāni ca tasmiṃ deśe kartavyamakartavyeti jñātavyam |",
  "S08n654:3": "tato yadi na śobhanāni nimittāni bhavanti tasmād deśādapakramya anyatra gatvā sādhayitavyāni ||",
  "S08n654:4": "atha cecchobhanāni nimittāni bhavanti |",
  "S08n654:5": "tasminneva deśe sādhayitavyāni |",
  "S08n654:6": "tatraiva ca sthātavyam |",
  "S08n654:7": "evaṃ jñātvā sādhakena mantracaryābhiyuktena kartavyamakartavyamiti mantracaryāyāṃ nimittāni jñātvā śubhāśubhaṃ boddhavyamiti ||",
  "S08n654:8": "atha khalu mañjuśrīḥ kumārabhūto bhagavataḥ pādayornipatya punarapyevamāha - tat sādhu bhagavāṃ deśayatu nimittajñānaparivartavisaram |",
  "S08n654:9": "tad bhaviṣyati sarvasattvānāṃ hitāya sukhāya sarvamantracaryābhiyuktānāṃ bodhisattvānāṃ mahāsattvānāṃ śubhāśubhaphalodayanimittaliṅgāni |",
  "S08n654:10": "yaste sarvasattvā mantracaryānupraviṣṭā sādhyāsādhyaṃ kālanimittaṃ jñātvā sthātavyaṃ,",
  "S08n654:11": "prakramitavyamiti paśyante ||",
  "S08n654:12": "evamukte bhagavāṃ śākyamuniḥ mañjuśriyaṃ kumārabhūtamāmantrayate sma |",
  "S08n654:13": "tena hi mañjuśrīḥ ! śṛṇu sādhu ca suṣṭhu ca manasi kuru bhāṣiṣye'haṃ te ||",
  "S08n654:14": "ādau tāvad bhavelliṅgamutpātānāṃ samodayam |",
  "S08n654:15": "mahad bhayamanādisthamamānuṣāṇāṃ tu ceṣṭitam ||",
  "S08n654:16": "sarve ca grahanakṣatrāḥ kūṣmāṇḍā graharākṣasāḥ |",
  "S08n654:17": "mātarā devatāścaiva sarve pretā maharddhikāḥ ||",
  "S08n654:18": "darśayanti tadā liṅgaṃ mahotpātānāṃ ca sambhave |",
  "S08n654:19": "ādimantaṃ tato madhyaṃ aśubhaṃ caiva te tadā ||",
  "S08n654:20": "bhūmisthitirnāśakaṃ ca kathayanti vividhāśrayāt |",
  "S08n654:21": "sarvamānuṣasattveṣu bhūtale'sminnibodhatām ||",
  "S08n654:22": "kabandhā vividhāścāpi pakṣiṇaśca samākulāḥ |",
  "S08n654:23": "dṛśyante sarvato loke tasmād deśādapakramet ||",
  "S08n654:24": "rātrau śakrāyudhaṃ dṛṣṭvā dhanuścāpi viśeṣataḥ |",
  "S08n654:25": "śaranārācapāśāśca vividhā praharaṇodbhavāḥ ||",
  "S08n654:26": "dṛśyante gaganād rātrau tasmād deśādapakramet |",
  "S08n654:27": "candrabimbe yadākāśe dṛśyante vikṛtarūpiṇaḥ ||",
  "S08n654:28": "kabandhā puttalāścaiva nṛtyantā gaganālaye |",
  "S08n654:29": "suṣiraṃ chidramityāhurdṛśyate śaśimaṇḍale ||",
  "S08n654:30": "puruṣā uccanīcāśca yudhyantāṃ śaśimaṇḍale |",
  "S08n654:31": "dṛśyeyurmānuṣe loke tasmād deśādapakramet ||",
  "S08n654:32": "vividhā prāṇaharāścāpi nānābhūtagaṇāstathā |",
  "S08n654:33": "nṛtyamānāśca yudhyeyustasmād deśādapakramet ||",
  "S08n654:34": "maṇḍalākāraṃsaṅkāśaṃ dṛśyasthaḥ śaśimaṇḍalam |",
  "S08n654:35": "tādṛśaṃ tu tato dṛṣṭvā tasmād deśādapakramet ||",
  "S08n654:36": "yuddhyantāṃ sarvasaṅkhyāṃśca dṛśyante śaśimaṇḍale |",
  "S08n654:37": "ekastatra patet kṣipraṃ yasya yo diśimāśritaḥ ||",
  "S08n654:38": "taṃ devadiśimityāhuḥ bhūpatirmṛyate dhrūvam |",
  "S08n654:39": "tādṛśaṃ dṛṣṭvā sattvākhyaṃ vividhākārasambhavam ||",
  "S08n654:40": "acirāt tatra bhayāt kṣipraṃ tasmād deśādapakramet |",
  "S08n654:41": "śaranārācaśaktiśca dṛṣṭvā tatra niśākare ||",
  "S08n654:42": "taskaropadravaṃ kṣipraṃ śastrasampātajaṃ bhayam |",
  "S08n654:43": "dṛṣṭvā vikṛtarūpāstu nānāsattvasamāśrayām ||",
  "S08n654:44": "rātrau bhūtale candre tasmād deśādapakramet |",
  "S08n654:45": "kṛṣṇavarṇā vihaṅgāstu śuklā caiva sapītalāḥ ||",
  "S08n654:46": "raktāścaiva tathā dhūmrāḥ svabhāvavikṛtāśrayā |",
  "S08n654:47": "te vai vivarṇavarṇāstu dṛśyante bhūtale yadā ||",
  "S08n654:48": "tādṛśaṃ lakṣaṇaṃ dṛṣṭvā tasmād deśādapakramet |",
  "S08n654:49": "śuklā pakṣā bhavet kṛṣṇā kṛṣṇā pakṣā tathā sitā ||",
  "S08n654:50": "dṛśyante vikṛtarūpāstu vihaṅgāścaiva mahītale |",
  "S08n654:51": "tādṛśaṃ lakṣaṇaṃ dṛṣṭvā tasmād deśādapakramet ||",
  "S08n654:52": "mṛgakroṣṭukagaṇāḥ sarve praviśeyurgrāmamālayam |",
  "S08n654:53": "śvāpadā vyālino dhūrtā mlecchopadravataskarāḥ ||",
  "S08n654:54": "bhaveyurbhayakṛtaṃ teṣāṃ durbhikṣaṃ vāpi varṇitam |",
  "S08n654:55": "vividhā bhūtagaṇāścāpi dṛśyante tu mahītale ||",
  "S08n654:56": "vikṛtāvikṛtarūpiṇyaḥ yakṣarākṣasakinnarāḥ |",
  "S08n654:57": "divā rātrau tathā nityaṃ nṛtyante ca mahītale ||",
  "S08n654:58": "tādṛśaṃ lakṣaṇaṃ dṛṣṭvā tasmād deśādapakramet |",
  "S08n654:59": "naranārīkumārāṃśca krandeyurbhṛśaṃ bhūtale ||",
  "S08n654:60": "rātrau divā tathā nityaṃ vyādhistatra mihāgamaḥ |",
  "S08n654:61": "uragā vikṛtabībhatsā dṛśyante vasudhātale ||",
  "S08n654:62": "gṛhe rathye tathā bhindhyā mandire vṛkṣasannidhau |",
  "S08n654:63": "sarvato vyāpya tiṣṭhante bhavet tatra mahābhayem ||",
  "S08n654:64": "mahāmāryopasargaṃ ca viṣavisphoṭamūrcchanam |",
  "S08n654:65": "durbhikṣaṃ rāṣṭrabhaṅgaṃ ca bhavet tatra janāgame ||",
  "S08n654:66": "vikṛtāvikṛtabībhatsā pakṣiṇaśvānakroṣṭukā |",
  "S08n654:67": "ūrdhvatuṇḍā yadākāśe ravante vikṛtānanā ||",
  "S08n654:68": "ardharātrau tu madhyāhne ubhe martye ca kutsitā |",
  "S08n654:69": "bhavenmahābhayaṃ kṣipraṃ paracakrasamāgamam ||",
  "S08n654:70": "durbhikṣamativṛṣṭiśca bhavet tatra samāsataḥ |",
  "S08n654:71": "māsamekena saptāhānmahāduḥkhopapīḍitāḥ ||",
  "S08n654:72": "anyonyaṃ bhūtale vāsā mānuṣā taskarāgninā |",
  "S08n654:73": "mahāśastrabhayaṃ tatra tasmād deśādapakramet ||",
  "S08n654:74": "gaganasthā sarvato meghā dṛśyante ca vakrasambhavā |",
  "S08n654:75": "sphuṭākārātha raudrāśca tīvragarjananādinaḥ ||",
  "S08n654:76": "saptasphuṭā dviścaturvā ca dṛśyante uragāśrayāḥ |",
  "S08n654:77": "sughorā ghoravakrāśca dṛśyante gaganāśrayā ||",
  "S08n654:78": "tādṛśaṃ lakṣaṇaṃ dṛṣṭvā aciarāt tatra mahābhayam |",
  "S08n654:79": "mahāmāryopadravaṃ ca jvaro vyādhiḥ rogāścaiva mahābhayāḥ ||",
  "S08n654:80": "sadyaḥ prāṇaharāḥ kṣipraṃ viṣāḥ sthāvarajaṅgamāḥ |",
  "S08n654:81": "utsṛjanti tadā meghāṃ tadā vṛṣṭiṃ ca dāruṇam ||",
  "S08n654:82": "naśyate bhūtayastatra anyonyā nirapekṣiṇaḥ |",
  "S08n654:83": "tādṛśaṃ lakṣaṇaṃ dṛṣṭvā tasmād deśādapakramet ||",
  "S08n654:84": "mahāprapātadurbhikṣamulkāpātāṃ samantataḥ |",
  "S08n654:85": "dhūmaketośca nirghātāṃ diśādāhāṃ kathayiṣyāmi te ||",
  "S08n654:86": "śṛṇu prapātaṃ dṛśyasthaṃ ulkināṃ caiva jāyate |",
  "S08n654:87": "rātrau divā samantā vai ulkāpāto bhaved yadi ||",
  "S08n654:88": "mahābhayamanārogyaṃ jñātvā mantrī vrajet tataḥ |",
  "S08n654:89": "maholkājvalamānāyā diśaṃ gacchet vai sadā ||",
  "S08n654:90": "tādṛśaṃ nṛpatīnāṃ bhaṅgaḥ yato vaktraṃ tato bhayam |",
  "S08n654:91": "vidiśāṃ patate ulkāṃ samantādvai niśi sarvadā ||",
  "S08n654:92": "tatra deśe mahāvyādhiḥ durbhikṣanṛpaghātanam |",
  "S08n654:93": "divārātrau yadā ulkā patate vai samantataḥ ||",
  "S08n654:94": "tādṛśaṃ ca bhavenmṛtyurnṛpatīnāṃ ca mantriṇām |",
  "S08n654:95": "taṃ buddhvā mantrajāpī syād jñātvā tasmāddeśādapakramet ||",
  "S08n654:96": "ulkinaḥ prapate yuddhād yato pucchastato bhayam |",
  "S08n654:97": "anyā vā dṛśyate bhaṅgo nṛpatīnāṃ raṇasaṅkaṭe ||",
  "S08n654:98": "mahākṣobhaṃ tadā cakre maholkā grahacihnite |",
  "S08n654:99": "samantāt patate kṣipraṃ tasmād deśādapakramet ||",
  "S08n654:100": "yādṛśaṃ ulkamāveśya āśrayāt patate sadā |",
  "S08n654:101": "tāṃ diśaṃ vyādhidurbhikṣaṃ rāṣṭrabhaṅgaṃ ca jāyate |",
  "S08n654:102": "gamanāgamanayormṛtyustārakāṇāṃ tadāśrayāt |",
  "S08n654:103": "yo'yaṃ nakṣatrajātasthaḥ tasya mṛtyubhayaṃ bhavet ||",
  "S08n654:104": "dvirātrānnaśyate janturnakṣatrā patate bhuvi |",
  "S08n654:105": "narādhipānāṃ ca sarveṣāmeṣa eva vidhirbhavet ||",
  "S08n654:106": "yo'yaṃ paśyate devaḥ iṣṭaṃ + ṣvedamākulam |",
  "S08n654:107": "rātrau darśane'vaśyaṃ pratimāyāṃ divā tadā ||",
  "S08n654:108": "tasya mṛtyubhayaṃ vidyānmāsaiḥ ṣaṭbhistadā smṛtaḥ |",
  "S08n654:109": "pratimā calitā yasya devateṣṭasya jantunaḥ ||",
  "S08n654:110": "hasate rudate caiva taṃ deśaṃ varjayet sadā |",
  "S08n654:111": "pratimā patate caiva viśīryate vā svakātmanā ||",
  "S08n654:112": "tasya bhaṅgaṃ bhavet kṣipraṃ gṛhāścaiva narādhipe |",
  "S08n654:113": "kurvanti vividhākārāṃ liṅgāṃ vividharūpiṇām ||",
  "S08n654:114": "pratimā yadi dṛśyasthā devāyatanamandire |",
  "S08n654:115": "tādṛśaṃ tu tato dṛṣṭvā tasmād deśādapakramet ||",
  "S08n654:116": "samantāt sarvato mantrī paśyeyuḥ pratimāṃ sadā |",
  "S08n654:117": "vikṛtarūpabībhatsāṃ nānāvikṛtamāśritām ||",
  "S08n654:118": "svayaṃ vā paśyate mantrī anyairvā bhuvi |",
  "S08n654:119": "tādṛśaṃ lakṣaṇaṃ dṛṣṭvā tasmād deśādapakramet ||",
  "S08n654:120": "argharātre tathā yāme tṛtīye'rdhe yadi dṛśyate |",
  "S08n654:121": "tārakāṇāṃ mahāvṛṣṭiṃ tasmād deśādapakramet ||",
  "S08n654:122": "caturthabhāge tathā rātrau tārakā kṣipragāminaḥ |",
  "S08n654:123": "khadyota iva gacchanti taṃ deśaṃ sarvato na bhajet ||",
  "S08n654:124": "basudhātalena gacchanti tasmiṃ deśe tato vrajet |",
  "S08n654:125": "yatra saṃśayate vṛṣṭi yatra gacchanti tārakāḥ ||",
  "S08n654:126": "taṃ deśaṃ mā viśet kṣipraṃ yatra vṛṣṭi mahad bhayam |",
  "S08n654:127": "taṃ deśaṃ naśyate kṣipraṃ paracakrasamāgamam ||",
  "S08n654:128": "durbhikṣaṃ śastrasampātaṃ taṃ vidyāt deśamākulam |",
  "S08n654:129": "cororagavyālānāṃ mlecchadhūrtasamāgamam ||",
  "S08n654:130": "taṃ deśaṃ narādhipāṃ nityaṃ pravaset sarvato diśam |",
  "S08n654:131": "viluptarājyo vibhraṣṭaparacakrasamāśritaḥ ||",
  "S08n654:132": "varṣā aṣṭa ekaṃ ca taṃ deśaṃ tatra lebhire punaḥ |",
  "S08n654:133": "prāpnuyāt tadā rājyaṃ deśādāgamanaṃ punaḥ ||",
  "S08n654:134": "jñātvā dupakramāt sarvāṃ vikriyāṃ kriyayojitām |",
  "S08n654:135": "kriyākālaṃ samāsena taṃ jāpī ārabhet sadā ||",
  "S08n654:136": "ulkāpāta mahānto vai dṛśyate yadi miśritam |",
  "S08n654:137": "samantānnityakālaṃ ca tasmād deśādapakramet ||",
  "S08n654:138": "ulkino bahudhākārā dṛśyante vividhāśrayā |",
  "S08n654:139": "vicitrā citrarūpiṇyaḥ yakṣiṇyaśca maharddhikāḥ ||",
  "S08n654:140": "jvalantāṃ vaktradeśābhyāṃ kravyādāṃśca piśācikāḥ |",
  "S08n654:141": "tasmāt parīkṣayedulkāṃ liṅgairebhiḥ samoditām ||",
  "S08n654:142": "atidīrgha tathā hrasvo madhyāścaiva prakīrtitā |",
  "S08n654:143": "caturhastā dvihastā vā hastamātrapramāṇataḥ ||",
  "S08n654:144": "dṛśyante bhūtale martyairāśrayante mahodayā |",
  "S08n654:145": "mahāprāṇā svarūpāśca devataiṣā maharddhikā ||",
  "S08n654:146": "vicitrākārarūpāstu hūtāste ca divaukasām |",
  "S08n654:147": "devāsure'ya saṅgrāme vartamāne mahadbhaye ||",
  "S08n654:148": "śakramājñāmiha kṣipraṃ gacchante'tha bhūtale |",
  "S08n654:149": "jambūdvīpagatāṃ martyāṃ narāśyakṣāṃ narādhipām ||",
  "S08n654:150": "paśyante sarvalokāṃśca dharmādharmavicārakām |",
  "S08n654:151": "mātṛjñā pitṛbhaktāśca kule jyeṣṭhāpacāyakā ||",
  "S08n654:152": "mahāmantradharā sarve jāpino yadyajāmbūdvīpagatā narāḥ |",
  "S08n654:153": "tadā devā mahotsavāpi jāyante tadā daityāṃ kurvante ca parābhavam ||",
  "S08n654:154": "dharmiṣṭhā bhūlate martyā jāmbūdvīpanivāsinaḥ |",
  "S08n654:155": "mahotsāhaṃ tadā kāle tṛdaśādhyakṣo'tha vāsavaḥ ||",
  "S08n654:156": "tadā bhagnavatotsāhā asurā bhinnamānasā |",
  "S08n654:157": "abhimānaṃ labhetāṃ yena pātāle tena tāḥ ||",
  "S08n654:158": "praviśante svapuraṃ tatra bhinnamānā kṛtavyathāḥ |",
  "S08n654:159": "mahāpramodaṃ tadā devā lebhire tṛdaśeśvarāḥ ||",
  "S08n654:160": "tadā jambūdvīpe'tha sarvatra subhikṣamārogyate janāḥ |",
  "S08n654:161": "svasthā ca sarvato jagmuḥ naranārī gatavyathā ||",
  "S08n654:162": "tasmāt sarvaprakāreṇa buddheḥ bhaktiḥ kṛthe janāḥ |",
  "S08n654:163": "dharmasaṅghe ca bhūyiṣṭhe gatadvandve nirāmaye |",
  "S08n654:164": "pūjāṃ kurutha martyāto lālilipsaḥ sarvasampadām |",
  "S08n654:165": "mantracaryāṃ tadā cakre vavre vācāṃ śubhodayā ||",
  "S08n654:166": "daśakarma yathālokāṃ sampratiṣṭhā niropagām |",
  "S08n654:167": "kurudhvaṃ janasampātāṃ tridhā śuddhena mānasāḥ ||",
  "S08n654:168": "viratiḥ prāṇivadhe nityaṃ adattaṃ vāpi nācaret |",
  "S08n654:169": "na bhajedaṅganādanyāṃ agamyāparivarjitām | japet ||",
  "S08n654:170": "santuṣṭiḥ svena dharmeṇa saṅkurudhva janasattamāḥ |",
  "S08n654:171": "mṛṣāvādaṃ na bhāṣeta vipākaṃ yadyaduḥkhadam ||",
  "S08n654:172": "nābhāṣet karkaśāṃ vāṇīṃ sarvasattvārthaduḥkhadām |",
  "S08n654:173": "yatkiñcit kleśasaṃyuktāṃ vācādarthavivarjitām ||",
  "S08n654:174": "śūnyā dharmārthasaṃyuktāmabhinnāṃ nācaret sadā |",
  "S08n654:175": "paiśunyaṃ varjayennityaṃ vacanaṃ parabhedane ||",
  "S08n654:176": "kliṣṭacittasya sarvatra niṣiddhaṃ munipuṅgavaiḥ |",
  "S08n654:177": "abhidhyaṃ nācaret karma parasattvopakāriṇaḥ ||",
  "S08n654:178": "yo yasya sadā sṛtaṃ na kuryād dveṣasamutthitam |",
  "S08n654:179": "vyāpādaṃ varjayet karma sattvadveṣamanāspadam ||",
  "S08n654:180": "upaghātaṃ parasattvasya na kuryāt sarvato janāḥ |",
  "S08n654:181": "mithyādṛṣṭiṃ na kuryāntāṃ sarvadharmavināśinīm ||",
  "S08n654:182": "nāsti dattaṃ hutaṃ caiva na ceṣṭamantrasādhane |",
  "S08n654:183": "na sidhyante tathā mantrāḥ sarvatantrārthakalpitāḥ ||",
  "S08n654:184": "na buddhānāṃ sukhotpattiḥ na śāntaṃ nirvāṇamiṣyate |",
  "S08n654:185": "na cāpi caryā tathā bodho pratyekārthasambhavām ||",
  "S08n654:186": "na cārhatvaṃ bhuvi loke'smiṃ nāpi dharmeṣu jāyate |",
  "S08n654:187": "svabhāvaiṣā vividhā loke arthādarthatathātathā ||",
  "S08n654:188": "evamādyāṃ anekāṃśca vividhākāracihnitā |",
  "S08n654:189": "na tāṃ bhajet sadā mantrī pāpadṛṣṭisamudbhavām ||",
  "S08n654:190": "daśakarma yathā proktā viratyā svargopagā smṛtāḥ |",
  "S08n654:191": "bhāvanā caiva phalaṃ teṣāṃ nirvāṇāmarthasambhavām ||",
  "S08n654:192": "aniṣṭā tu bhave loke tadā surāṇāṃ parājayam |",
  "S08n654:193": "daityānāṃ vardhate mānaḥ atidarpārthasambhavām ||",
  "S08n654:194": "janālaye tadā sarvaṃ jambūdvīpanivāsinaḥ |",
  "S08n654:195": "bādhyante vyādhibhiḥ kṣipraṃ anyonyāṃ te'pi mūrchitā ||",
  "S08n654:196": "janādhyakṣāstadā sarve anyonyāparādhinaḥ |",
  "S08n654:197": "kṣipraṃ naśyanti te sarve munidharmārthavarjitāḥ ||",
  "S08n654:198": "samare kruddhacittānāṃ śastrasampātamṛtyavaḥ |",
  "S08n654:199": "na te bheje devamukhyānāṃ tarjanyāpadyanālaye ||",
  "S08n654:200": "buddhaṃ dharma tathā saṅghaṃ na pūjedaśubhā nṛpā |",
  "S08n654:201": "na mantrāṃ japtu te kṣipraṃ te nṛpā tasthure sadā ||",
  "S08n654:202": "vinaśyante tadā lokā vividhāyāsamūrchitāḥ |",
  "S08n654:203": "tataste daityavarāḥ kṣipraṃ susaṃrabdhā ruroha tam ||",
  "S08n654:204": "sumeruparvatamūrdhānamāviśante janasattamāḥ |",
  "S08n654:205": "pariṣaṇḍo tadā mero vibhajenmandirā śubhau ||",
  "S08n654:206": "samantādvanavidhvastaṃ divaukasāṃ kārayanti te |",
  "S08n654:207": "vividhā rathavarai rūḍhā nānābharaṇabhūṣitā ||",
  "S08n654:208": "nānāpraharaṇā dadyuḥ puraḥ śreṣṭhāṃ parājayām |",
  "S08n654:209": "tataste kharaṃ bheje apsarāṇāṃ bhaja jagrahe ||",
  "S08n654:210": "īśvarāḥ prabhavaḥ sarve asurāste valadarpitāḥ |",
  "S08n654:211": "jagrāha surakanyāṃ vai sudhā caiva ca bhojanam ||",
  "S08n654:212": "tataste suravarāḥ śreṣṭhāḥ praviṣṭāḥ nagarottamam |",
  "S08n654:213": "merumūrdhni tato gatvā nagaraṃ darśanāśrayam ||",
  "S08n654:214": "śakrānuyātā sarve vai piśitā dvārapurottame |",
  "S08n654:215": "na tu māyā purī bhītiḥ upajagmu mudāśrayam ||",
  "S08n654:216": "nivartya tatra vai sarve svālayaṃ jagmu te surā |",
  "S08n654:217": "yadekā mantrasiddhistu nivaśerjanyumāśrayam ||",
  "S08n654:218": "japtamantro'pi vā martyaḥ nivasaṃ tatra ālaye |",
  "S08n654:219": "tatra deśe na cārtīni na durbhikṣaṃ na śatravaḥ ||",
  "S08n654:220": "na rogā nāpi bhayaṃ vidyājjaptamantre sthite bhuvi |",
  "S08n654:221": "na cāsyā dasyavaḥ sarve śaknuvantīha hiṃsitum ||",
  "S08n654:222": "na cārtimṛtyavastatra amaryādā pravartate |",
  "S08n654:223": "na rujā vyādhisammūrchā jvararogāpahāriṇaḥ ||",
  "S08n654:224": "bibhyante bhūtale tasmiṃ japtamantro yadāśrayaḥ |",
  "S08n654:225": "ye'tra mantravarā hyuktā jinendrakula + dbhavā ||",
  "S08n654:226": "abjāke tu tathā mantrā mantriṇaṃ mantrapūjitāḥ |",
  "S08n654:227": "tatra mantravarāṃ mantrī jahnujopamaharddhikām ||",
  "S08n654:228": "tadā te suravarā śreṣṭhā asurāṇāṃ tu parājayaḥ |",
  "S08n654:229": "evamuktā guṇā hyatra dṛśyate bhūtale kadā ||",
  "S08n654:230": "tārkikā vividhākārā kathayantīha mahītale |",
  "S08n654:231": "grahameṣo iti śrtyā avatārārthavistarā ||",
  "S08n654:232": "gītaṃ ṛṣivarairjñānamulkināṃ grahacihnitām |",
  "S08n654:233": "nirdiṣṭaṃ tatra nirdeśaḥ nighātasya pravakṣyate ||",
  "S08n654:234": "ulkāpāte yadāṃ lokā nirghāto bhuvi maṇḍale |",
  "S08n654:235": "pradyunnāgarjanā kasmācchrūyate ca mahītale ||",
  "S08n654:236": "bhṛśaṃ cucukṣutra taddeśaṃ tithirebhi samāyutaiḥ |",
  "S08n654:237": "atulyaśabdanirghoṣa raudrāṃ vāpi tamāhvayām ||",
  "S08n654:238": "śrūyate garja ca kṣipraṃ mahāmeghavacaḥ śrūyate |",
  "S08n654:239": "ṣaṣṭhyacamathamaṣṭamyāṃ trayodaśyāmatha śrūyate ||",
  "S08n654:240": "kṛṣṇapakṣe tathā nityaṃ dvādaśyāṃ tu caturdaśī |",
  "S08n654:241": "nakṣatrairebhi saṃyuktā vāraiścāpi grahottamaiḥ ||",
  "S08n654:242": "aśvinyāṃ kṛttikānāṃ ca bharaṇyāṃ yātaṃ nibodhatām |",
  "S08n654:243": "pūrvabhadrapade caiva ārdrāmaghāśleṣasaṃyukte ||",
  "S08n654:244": "+ + + + + + + + + grahaiścāpi supūjite |",
  "S08n654:245": "śanyarkāṅgārakaiḥ krūraiḥ bhūmyā nipatate yadā ||",
  "S08n654:246": "avarṣodakarmā krūraṃ śabdo nighāta ucyate |",
  "S08n654:247": "mahad bhayaṃ tatra deśe vai durbhikṣaṃ rāṣṭramardanam ||",
  "S08n654:248": "paracakrabhayaṃ vidyānnānāvyādhimahadbhayam |",
  "S08n654:249": "nirghātaṃ patate corvyāṃ nakṣatrairebhi kīrtitaiḥ ||",
  "S08n654:250": "vārairaśubhaiścāpi grahaiḥ kṛṣṇaraktakaiḥ |",
  "S08n654:251": "tatra deśe nṛpo bhṛśaṃ hanyate śastribhiḥ sadā ||",
  "S08n654:252": "tasmiṃ kāle raudre ca karmāṇi tatra deśe tadā japet |",
  "S08n654:253": "vividhā vyādhayastatra arthanāśaśca dṛśyate ||",
  "S08n654:254": "mṛtyustatra bhaved vyādhirdurbhikṣaiścāpi ninditaiḥ |",
  "S08n654:255": "anāvṛṣṭi sadākāle dvādaśābdāni nirdiśet ||",
  "S08n654:256": "paścimāṃ diśamāśritya prapate bhūtale nabhāt |",
  "S08n654:257": "nirghātaṃ mṛtyusaṅkīrṇaṃ dṛśyate mṛtyutaskaraiḥ ||",
  "S08n654:258": "madhyāhne tu tadā kāle yuvāpyastamite'pi vā |",
  "S08n654:259": "udayantaṃ bhāskaraṃ rakte suśabdaiḥ śrāvakairevam ||",
  "S08n654:260": "triḥsandhyāt kutsitaḥ śabdaḥ śeṣakāle tu tuṣṭaye |",
  "S08n654:261": "ardharātre yadā śabdaḥ nirghātasya mahad bhayam ||",
  "S08n654:262": "guptāṃ puravarāṃ tatra kārayantu nṛpottamā |",
  "S08n654:263": "nānāmlecchagaṇā dhūrtā taskarādhiṣṭhitāpi te ||",
  "S08n654:264": "paradravyopakārārthaṃ kurvantīha mahītale |",
  "S08n654:265": "śeṣakāle bhavecchabdaḥ nirghātasya supuṣkalam ||",
  "S08n654:266": "mantrimukhyo bhavet tatra bahuvyādhisamākulam |",
  "S08n654:267": "bahuvyādhitatvaṃ ca nṛpāstasya vidhīyate ||",
  "S08n654:268": "patnī vā hanyate tasya mantrimukhyasya hanyataḥ |",
  "S08n654:269": "sarve saulkikāstatra nānājātisamāśritāḥ ||",
  "S08n654:270": "hanyante mṛtyunā te'pi tathā jīvakasevakā |",
  "S08n654:271": "prakṛṣṭā vaṇijā mukhyā niyuktā sarvato nṛpāḥ ||",
  "S08n654:272": "madhyāhnaparimityāhuḥ ṛṣibhūto rave tadā |",
  "S08n654:273": "nirghātamatule śabdaṃ yadā śuśrāvate janāḥ ||",
  "S08n654:274": "vyādhibhirvyastasarvatra bhavatīha mahītale |",
  "S08n654:275": "anyathā tumulaṃ śabdo yadi śuśrāva mānavā ||",
  "S08n654:276": "akasmāt sarvato nityaṃ nṛpastatra na jīvate |",
  "S08n654:277": "dakṣiṇāṃ diśamāśṛtya nirghāto patatecchubhaḥ ||",
  "S08n654:278": "vidyuccordhvaṃ tathā vṛṣṭiracirāt taṃ vinirdiśet |",
  "S08n654:279": "pūrvāyāṃ diśimāśritya śuśruvaḥ yadi nādite ||",
  "S08n654:280": "nirghātasya bhavet tatra prācyādhyakṣo vinaśyati |",
  "S08n654:281": "himādrikukṣisanniviṣṭā janāstatra nivāsinaḥ ||",
  "S08n654:282": "śuśrāva śabdaṃ mahābhairave grahe cihnite |",
  "S08n654:283": "tasmiṃ deśe janādhyakṣo vinaśyante mlecchataskarāḥ ||",
  "S08n654:284": "vatse vatsāśca ye mukhyā nepālādhipatistadā |",
  "S08n654:285": "hanyante śatrubhiḥ kṣipraṃ nānādvīpanivāsinaḥ ||",
  "S08n654:286": "vidikṣu bhairavaṃṃ nāde ūrdhvamuttarato bhavet |",
  "S08n654:287": "kāmarūpeśvaro hanyā gauḍādhyakṣeṇa sarvadā ||",
  "S08n654:288": "lauhityāt parato ye vai jarādhyakṣātha jīvinā |",
  "S08n654:289": "kalaśāhvā carmaraṅgāśca samotadyāśca vaṅgakāḥ ||",
  "S08n654:290": "nṛpāṃśca vividhāṃ hanyā saśabde bhairavā grahe |",
  "S08n654:291": "pūrvadakṣiṇato bhāge yadi śabdo mahad bhayam ||",
  "S08n654:292": "kaliṅgā kosalāścaiva sāmudrā mlecchavāsinaḥ |",
  "S08n654:293": "hanyante śastribhiḥ krūraiḥ tadādhyakṣāśca nṛpā carāḥ ||",
  "S08n654:294": "pūrvapaścimato bhāge yadā śabdo mahān bhavet |",
  "S08n654:295": "meghagarjanavat krūro divārātrau mahāmbude ||",
  "S08n654:296": "taṃ nirghātamiti vedmi devasaṅghā nibodhatām |",
  "S08n654:297": "śubhāśubhaṃ tadā cakre mānuṣāṇāṃ janottamāḥ ||",
  "S08n654:298": "yadā śubhe ca nakṣatre lagne cāpi śubhottame |",
  "S08n654:299": "tithiśreṣṭhe site cāpi śabdo śuśrāva medinīm ||",
  "S08n654:300": "śubho subhikṣamārogyaṃ sampat krīḍāya sādhanam |",
  "S08n654:301": "siddhamantrastu jāyet varadā jāpināṃ sadā ||",
  "S08n654:302": "tadā kāle bhavet siddhiḥ sarvakarmasu yojitā |",
  "S08n654:303": "krūrairgrahaiścāpi vidyāt śubhaiścāpi phalodayā ||",
  "S08n654:304": "karmasiddhirbhavet tatra sarvakarmasu yojitā |",
  "S08n654:305": "nirghātā bahudhā proktā kṣmātale'smina nibodhatā ||",
  "S08n654:306": "kecit prāṇaharāḥ sadyaḥ kecit satyaphalodayā |",
  "S08n654:307": "sarvārthasādhanā kecicchabdā gambhīranādinaḥ ||",
  "S08n654:308": "taṃ ca śabdaṃ śruyāt kṣipraṃ devasaṅghā nibodhatām |",
  "S08n654:309": "dhīro gambhīrayuktaśca stanitaṃ cāpi garjite ||",
  "S08n654:310": "dīrghadundubhayo yadvat tacchabdasammukhāvaham |",
  "S08n654:311": "sa śabdo bhairavaḥ krūro yathānirdiṣṭakārakaḥ ||",
  "S08n654:312": "ulkāpātasame kāle bhūmikampānna jāyate |",
  "S08n654:313": "śabdaṃ krūranirghoṣaṃ nirdiśaṃ cāpi yojayet ||",
  "S08n654:314": "mahad bhayaṃ tadā vidyāt sarvanirdeśabhāmimām |",
  "S08n654:315": "sattvāghātaṃ tato vidyāt durbhikṣaṃ vyādhisambhavam ||",
  "S08n654:316": "amānuṣaṃ ca tadā cakre māyopadravādikam |",
  "S08n654:317": "bhūpālāṃ tadā mṛtyurdivasaistriṃśaviṃśatiḥ ||",
  "S08n654:318": "yathoddiṣṭakarāḥ sarve śabdā raudraninādite |",
  "S08n654:319": "bhūmikampaṃ tu nirdikṣye kathyamānaṃ nibodhata ||",
  "S08n654:320": "nakṣatreṣveva kampā ye + + + + + + + + + + + + + |",
  "S08n654:321": "tithibhiḥ sarvatra yojyaṃ syānnakṣatraṃ cāpi yuktavām ||",
  "S08n654:322": "nirghāte yathā sarvaṃ karmeṣveva yojayet |",
  "S08n654:323": "aśvinyāṃ calitā bhūmirdurbhikṣaṃ cāpi nirdiśet ||",
  "S08n654:324": "bharaṇyāṃ kṛttikāṃ caiva ubhau kampau sukhaudayau |",
  "S08n654:325": "rohiṇyāṃ mṛgaśiraḥ kampo jāyate arthasampadaḥ ||",
  "S08n654:326": "ārdraḥ punarvasuścaiva nakṣatrā paricihnitau |",
  "S08n654:327": "eṣu kamped yathā pṛthvī tatra deśe mahadbhayam ||",
  "S08n654:328": "madhyadeśā vinaśyante taddeśāśca narādhipāḥ |",
  "S08n654:329": "puṣye yadi kampyeta mūrvī bhūtalavāsinīm ||",
  "S08n654:330": "tatra deśe śivaṃ śāntiṃ subhikṣamārogyaṃ vinirdiśet |",
  "S08n654:331": "āśleṣāyāṃ calate kṣipraṃ kṛtsnā caiva vasundharā ||",
  "S08n654:332": "tatra deśe samākīrṇaṃ mlecchataskararaudribhiḥ |",
  "S08n654:333": "maghāsu calitā bhūmiḥ sarveṣveva na sarvataḥ ||",
  "S08n654:334": "aṅgadeśe vinaśyante māgagho nṛpatistathā |",
  "S08n654:335": "māgadhā janapadāḥ sarve pīḍyante vyādhitaskaraiḥ ||",
  "S08n654:336": "ubhau phalgunanakṣatre kṣmākampo yadi jāyate |",
  "S08n654:337": "himādrikukṣisanniviṣṭā gaṅgāmuttaratastadā ||",
  "S08n654:338": "hanyante vyādhibhiḥ kṣipraṃ vṛjimaithilavāsinā |",
  "S08n654:339": "vaiśālyāmadhipāḥ sarve hanyante artibhistadā ||",
  "S08n654:340": "vividhā mlecchamukhyāstu himādreḥ sānusambhavāḥ |",
  "S08n654:341": "nivastāḥ kukṣimadhye vai nitambeṣveva droṇayaḥ ||",
  "S08n654:342": "mlecchādhyakṣavarā mukhyā hanyante'stribhiḥ sadā |",
  "S08n654:343": "hastacitrau yadā bhūmiścalate sandhyayoryadā ||",
  "S08n654:344": "mlecchataskaranarādhyakṣā hanyante śastribhiḥ sadā |",
  "S08n654:345": "svātyā viśākhayuktyā vai nakṣatreṣveva yojitā ||",
  "S08n654:346": "calate medinī kṛtsnā dṛśyante vaṇijā pare |",
  "S08n654:347": "vaṇijādhyakṣavarāḥ śreṣṭhā mukhyāścaiva śuklinaḥ ||",
  "S08n654:348": "vyādhibhiḥ śastrasampātairvinaśyante jalacāriṇaḥ |",
  "S08n654:349": "anurādhe jyeṣṭhavikhyāte nakṣatreṣveva sarvadā ||",
  "S08n654:350": "bhramate vasumatī kṛtsnā namate cāpi dāruṇam |",
  "S08n654:351": "yadā unnatanimnasthā parvatā nimnagā varā ||",
  "S08n654:352": "kṣmātalaṃ kampate krūraṃ ubhe saṅghye tadā pare |",
  "S08n654:353": "bhavet tatra bhayaṃ kṣipraṃ durbhikṣaṃ cāpi ninditam ||",
  "S08n654:354": "maraṇaṃ divasaiḥ ṣaḍbhirmahānṛpasya bhavet tadā |",
  "S08n654:355": "naśyante puravarā kṣipraṃ madhyadeśeṣu te janāḥ ||",
  "S08n654:356": "īṣacca calitā bhūmiranurādhāyāṃ śubhodayā |",
  "S08n654:357": "sasyaniṣpatti sarvatra madhyā yadi jāyate ||",
  "S08n654:358": "mūlāṣāḍhāmiti jñeyaṃ nakṣatreṣveva kampate |",
  "S08n654:359": "pūrva uttarāṣāḍhe tṛdhā duḥkhasamodaye ||",
  "S08n654:360": "vyādhidurbhikṣa sarvatra taskarādibhi pīḍyate |",
  "S08n654:361": "medinī sarvato jñeyā yadi kampo bhaved divā ||",
  "S08n654:362": "śravaṇāsu calitā bhūmirdhaniṣṭheṣveva sarvataḥ |",
  "S08n654:363": "subhikṣamāyurārogyaṃ durbhikṣaiścāpi varjitā ||",
  "S08n654:364": "medinī sasyasampannā yadi kampo bhavenniśam |",
  "S08n654:365": "śatabhiṣe bhadrapade cāpi yadi kampeta medinī ||",
  "S08n654:366": "durbhikṣaṃ rāṣṭrabhaṅgaṃ vai dṛśyate tatra āspade |",
  "S08n654:367": "hanyate taskare martyā durbhikṣaṃ cāpi kutsitam ||",
  "S08n654:368": "bhavanti bhūtale martyā ardharātre niśi kampate |",
  "S08n654:369": "uttarāsu ca sarvāsu revatyāsu ca kīrttitā ||",
  "S08n654:370": "ubhau nakṣatrau sarvatra revatī bhadrapadastathā |",
  "S08n654:371": "eteṣveva hi sarvatra yadā kampa ajāyata ||",
  "S08n654:372": "nakṣatreṣveva pūrvoktakampo dṛṣṭaḥ sukhāvahaḥ |",
  "S08n654:373": "ete kampā samākhyātā nirghātā varacihnitā ||",
  "S08n654:374": "ulkāpātasame kāle tridoṣā jantupīḍanā |",
  "S08n654:375": "niryāte ca yadā pūrviṃ nirdiṣṭaṃ vistarānvitam ||",
  "S08n654:376": "guhāstatraiva kartavyā sarvaṃ caiva diśāhvaye |",
  "S08n654:377": "saravaḥ kampanirdiṣṭaḥ sālokaścāpi sukhānvitam ||",
  "S08n654:378": "siddhikāle tadā sarve dṛśyante mantrajāpinām |",
  "S08n654:379": "yogināṃ ca tathā siddhi abhikṣāṃ tu sambhave ||",
  "S08n654:380": "bodhisattvānāṃ tathā jāte buddhabodhiṃ ca prāptaye |",
  "S08n654:381": "prabhāvā ṛṣimukhyānāṃ ṛddhyā varjitacetasām ||",
  "S08n654:382": "suraśreṣṭhastadā kāle āgamaṃ cāpi kīrtayet |",
  "S08n654:383": "sālokā saravā mūrī ghoṣaniḥsvanagarjanam ||",
  "S08n654:384": "kampamutpadyate kṣipraṃ eteṣveva ca kāraṇaiḥ |",
  "S08n654:385": "niḥśabdā ca nirālokā yadā kampeta medinī ||",
  "S08n654:386": "nārakāṇāṃ tu sattvānāṃ calitānāṃ tu nirdiśet |",
  "S08n654:387": "duḥkhaṃ bahuvidhaiḥ khinnā mayā kāyāti bhīṣaṇā ||",
  "S08n654:388": "teṣāṃ ca karmajaṃ duḥkhaṃ paśyamāvṛtti dṛśyate |",
  "S08n654:389": "kathitāṃ karmanirghoṣāṃ taṃ janānṛṣisattamā ||",
  "S08n654:390": "nibodhyamakhilaṃ sarvaṃ dhārayadhva sukhecchayā |",
  "S08n654:391": "ketunā dṛśyate sarvaṃ gaganasthaṃ tu kīrtayet ||",
  "S08n654:392": "rātrau divā ca kathyete dṛśyante cottarā nabhe |",
  "S08n654:393": "madhyāhni sarvatra dṛśyate dīrghato dhruvā ||",
  "S08n654:394": "dhūmravarṇā mahāraśmā dhūmāyantaṃ mahad bhayam |",
  "S08n654:395": "yadeva deśamāśṛtya dhūmayeta nabhastalam ||",
  "S08n654:396": "tadeva deśe nṛpo hyagro hanyate vyādhibhirdhruvam |",
  "S08n654:397": "yadeva grahamāśṛtya vāraṃ nakṣatramujjvalā ||",
  "S08n654:398": "dṛśyate dhūmrarekhāyāḥ gagane cāpi ujjvalam |",
  "S08n654:399": "tadeva rāśinakṣatraṃ grahaṃ caiva sulakṣayet ||",
  "S08n654:400": "tadeva hanyate jantuḥ śastribhirvyādhibhistadā |",
  "S08n654:401": "yasmāt tu dṛśyate rekhā dhūmravarṇā mahadbhayā ||",
  "S08n654:402": "taṃ deśaṃ nāśayet kṣipraṃ grahaḥ krūro na saṃśayaḥ |",
  "S08n654:403": "snigdhā ca nīlasaṅkāśā dhūmrarekhāmajāyata ||",
  "S08n654:404": "tacchivaṃ śāntikaṃ vidyādāyurārogyavardhanam |",
  "S08n654:405": "rūkṣavarṇā vivarṇā vā dhūmravarṇā tu ninditā ||",
  "S08n654:406": "praśastā śuklasaṅkāśā caturaśmisamudbhavā |",
  "S08n654:407": "saumyā kīrtitā nityaṃ śubhavarṇaphalapradā ||",
  "S08n654:408": "kīrtitā puṣpalakṣmīkaṃ taṃ vidyādyatra mā tithāḥ |",
  "S08n654:409": "himapuñjanibhā śubhrā snigdhasphaṭikasannibhā ||",
  "S08n654:410": "somasaumya vijñeyā rūkṣavarṇasamaprabhā |",
  "S08n654:411": "kalyāṇaṃ cārthaniṣpattiṃ duḥkhanirvāṇate dṛśam ||",
  "S08n654:412": "+ + + + + ++ + + + + yasmin deśe samoditā |",
  "S08n654:413": "nakṣatre vāpi yukte'gre tale tārakamaṇḍale ||",
  "S08n654:414": "nirgate nabhasi vikhyāte dṛśyate yaṃ mahītale |",
  "S08n654:415": "sarvā samantādāyurārogyaṃ jātā ye tārakāśrayāḥ ||",
  "S08n654:416": "prabhaviṣṇu bhavet tatra sukhī dharmacaraḥ prabhuḥ |",
  "S08n654:417": "śreṣṭho jāyate martyaḥ tasmaiḥ nakṣatramāśrayet ||",
  "S08n654:418": "grahe vā śucite proktā sarvaduḥkhanivāraṇī |",
  "S08n654:419": "rekhā ca dṛśyate yatra taṃ vidyāt sukhasamarpitam ||",
  "S08n654:420": "prahṛṣṭarūpasampannasnigdhākārabhūṣitam |",
  "S08n654:421": "rekhā nabhastale yātā dhūmāyantī mahadbhayā ||",
  "S08n654:422": "tato'nyaśreyasi yuktā praśastā vāpi nabhastale |",
  "S08n654:423": "śivaṃ subhikṣamārogyaṃ taṃ deśaṃ vidurbudhāḥ ||",
  "S08n654:424": "dhārmikaṃ tatra bhūyiṣṭhaṃ dhūmaketorajāyate |",
  "S08n654:425": "sitā sphaṭikasaṅkāśā prabhāḥ sañceyu sarvataḥ ||",
  "S08n654:426": "ekaśaḥ śrīmato khyātāḥ tārake'smiṃ nabhastale |",
  "S08n654:427": "tataḥ sphaṭikasaṅkāśā raśmyā cāpi mūrtijaḥ ||",
  "S08n654:428": "prabhavaḥ śrīmataḥ khyātaḥ tasmin nakṣatramāśrayet |",
  "S08n654:429": "ketavo bahudhā huktā sahasrau dvau trayo'tha vā ||",
  "S08n654:430": "triṃśamekaṃ ca bahudhā nānākarmaphalodayā |",
  "S08n654:431": "kecicchreṣṭhā tathā madhyā keciddharmaparānmukhāḥ ||",
  "S08n654:432": "udayantaṃ tadā kecinmahadbhayasudāruṇā |",
  "S08n654:433": "snigdhākārasamā jñeyā sphaṭikākārasamaprabhā ||",
  "S08n654:434": "snigdhā śobhanā jñeyā sphaṭikākārasamaprabhā |",
  "S08n654:435": "snigdhā śobhanā jñeyā cāruvarṇālpabhogatā ||",
  "S08n654:436": "kecit tiryagaḥ krūrā uttarā dakṣiṇā parā |",
  "S08n654:437": "śreyasā caiva bhūtānāṃ udayante śaśisamaprabhā ||",
  "S08n654:438": "mahāprāṇā vikṛtāstu atidīrghā nṛpanāśanā |",
  "S08n654:439": "madhye uditā hyete prācyāvasthitaraśmijāḥ ||",
  "S08n654:440": "pūrvapaścimato yātā pūrvadeśādhipatiṃ hanet |",
  "S08n654:441": "pūrvapaścimato yātā paścād deśā nṛpatiṃ hanet ||",
  "S08n654:442": "samantād raśmijātāyāḥ samantād durbhikṣamādiśet |",
  "S08n654:443": "vidikṣā hyuditā hyete mlecchapratyantagaṇadhikā ||",
  "S08n654:444": "nihanet sarvato yātā tasmiṃ sthāne samādiśet |",
  "S08n654:445": "dhūmravarṇā vivarṇāstu rūkṣavarṇā mahābhayāḥ ||",
  "S08n654:446": "prabhavaḥ sarvato yātā sarvaprāṇiṣu ādiśet |",
  "S08n654:447": "divā sarvato nityaṃ madhyāhne yadi dṛśyate yadā ||",
  "S08n654:448": "mahad duḥkhaṃ mahotpātaṃ nṛpatīnāṃ tadā viśet |",
  "S08n654:449": "yatra tiryaggatā rekhā yatra sthite samoditā ||",
  "S08n654:450": "tatrasthā nṛpatiṃ hanti yasmiṃ deśe samāgatā |",
  "S08n654:451": "divā vidikṣu nirdiṣṭā mahāvyādhisamāgamam ||",
  "S08n654:452": "taskaropadravāṃ mṛtyuṃ tasmiṃ sthāne samādiśet |",
  "S08n654:453": "nīlavarṇaṃ yadākāśe divā paśyeta ketavam ||",
  "S08n654:454": "vividhāyāsaduḥkhaistu vividhopadravabhūmipā |",
  "S08n654:455": "samantāt kathitā hyete mahāduḥkhabhayānakāḥ ||",
  "S08n654:456": "yātiraudrā vidāhyuktā rātrau kecit śubhodayā |",
  "S08n654:457": "raktavarṇaṃ yadā paśyet ketuścandrasamāśritam ||",
  "S08n654:458": "rudhirāktāṃ mahīṃ kṣipraṃ śastrasampātitaṃ tadā |",
  "S08n654:459": "pṛthivyāṃ kṣipramasṛkra + + rātryavasundharām ||",
  "S08n654:460": "bahusattvopaghātāya bahuduḥkhanirāśrayam |",
  "S08n654:461": "jāyante janapadāstatra yasmiṃ sthāne samādiśet ||",
  "S08n654:462": "pītā ca pītanirbhāsā dṛśyate vyomni mūrtinā |",
  "S08n654:463": "haridrākārasaṅkāśā haritālasamaprabhā ||",
  "S08n654:464": "hemavarṇā yadākāśe ketavo udayanti vai |",
  "S08n654:465": "tatra vidyānmahad duḥkhaṃ sarvasattveṣu lakṣaṇam ||",
  "S08n654:466": "mahāmārigatādhyakṣo janāsveva nibodhitā |",
  "S08n654:467": "dvādaśābdaṃ tathā hanti anāvṛṣṭyopadravādiṣu ||",
  "S08n654:468": "atikṛṣṇā raudramityāhuratidhūmrāstu varjitā |",
  "S08n654:469": "atasīpuṣpasaṅkāśā pāvakocchiṣṭavarjitā ||",
  "S08n654:470": "mahāmeghasamākārā nīlakajjalavarṇitā |",
  "S08n654:471": "varāhākāra tathā kecit parapuṣṭasamaprabhā ||",
  "S08n654:472": "dṛśyante gaganā ghorā tasmād deśādapakramet |",
  "S08n654:473": "mahākrūrā tathā raudrā dṛśyante krūrakarmiṇaḥ ||",
  "S08n654:474": "mahāduḥkhaṃ mahāghoraṃ māryopasṛṣṭireva vā |",
  "S08n654:475": "mahādurbhikṣamityāhustasmiṃ deśe bhayānakam ||",
  "S08n654:476": "oḍrapuṣpasamākāraṃ raktabhāskaravidviṣam |",
  "S08n654:477": "asṛgvarṇaṃ yadā paśyeduditaṃ ketunabhastalam ||",
  "S08n654:478": "sarvatra vyādhitadvegaṃ bahusattvoparodhinam |",
  "S08n654:479": "nṛpatīnāṃ tadā mṛtyustatkṣaṇādevamādiśet ||",
  "S08n654:480": "akasmāt paśyate yo hi naro vā yadi vā striyaḥ |",
  "S08n654:481": "tasya mṛtyu samādiṣṭaṃ saptāhābhyantareṇa tu ||",
  "S08n654:482": "dvirātraistribhirvāpi divasaiḥ śastribhirhanyate |",
  "S08n654:483": "tadā divā vā yadi vā paśyedakasmānniśireva vā ||",
  "S08n654:484": "tasya mṛtyu samādiṣṭā tatkṣaṇādeva bhūtale |",
  "S08n654:485": "viṣeṇa hanyate jantuḥ śastribhirvā na saṃśayaḥ ||",
  "S08n654:486": "śuklā snigdhavarṇāśca niśireva sukhodayā |",
  "S08n654:487": "anyathā darśanaṃ neṣṭaṃ vividhākārarūpiṇām ||",
  "S08n654:488": "svakāyaparakāye vā yadi ketusamāśritā |",
  "S08n654:489": "rātrau cāpi divā cāpi sadyaḥ prāṇaharāḥ smṛtā ||",
  "S08n654:490": "śuklavarṇāṃ yadā paśye śaśigokṣīrasamaprabhām |",
  "S08n654:491": "himakundasamākārāṃ nānāratnasamaprabhām ||",
  "S08n654:492": "tasya rājyaṃ samākhyātaṃ siddhirvā mantrajāpine |",
  "S08n654:493": "ete ketavo iṣṭā śarīre mandire'pi vā ||",
  "S08n654:494": "svasainyaparasainye vā yatrasthaṃ tatra phalapradam |",
  "S08n654:495": "tamāhuḥ kīrtitāṃ śreṣṭhāṃ nānācitrasamaprabhām ||",
  "S08n654:496": "dṛśyante sarvato martyaiḥ bahvānarthāvahāḥ smṛtāḥ |",
  "S08n654:497": "sarvataḥ kathitā martyairvigrahe mandire'pi vā ||",
  "S08n654:498": "ketavaḥ siddhakāyānāṃ sarveṣṭāḥ saphalāḥ smṛtāḥ |",
  "S08n654:499": "anyathā kutsitāḥ sarve bahuduḥkhabhayapradāḥ ||",
  "S08n654:500": "sarve vai kathitā hyete ketavo grahacihnitāḥ |",
  "S08n654:501": "pūrvavat kathitaṃ sarvaṃ tithinakṣatrarāśijāḥ |",
  "S08n654:502": "vividhairvārayogaistu grahaiścāpi maharddhikāḥ |",
  "S08n654:503": "pūrvavat sarvamityeṣāṃ kathitāḥ sarvataḥ loke ||",
  "S08n654:504": "tadā sarve te saṃjñino keciccārusamaprabhā |",
  "S08n654:505": "citrā kvacittataḥ śubhraḥ snigdho varṇataḥ śubhaḥ ||",
  "S08n654:506": "sunetro netranāmaḥ śuśikundasamaprabhaḥ |",
  "S08n654:507": "subhrū sunayanaścaiva rugmavarṇaḥ sahemajaḥ ||",
  "S08n654:508": "sarve sitā vicitrāśca nānānāmasamoditāḥ |",
  "S08n654:509": "ṣaḍvarṇānāmapi teṣāṃ ketūnāṃ nibodhitā ||",
  "S08n654:510": "nānāvarṇarūpāṇāṃ tatsaṃjñāśca prayojayet |",
  "S08n654:511": "nānāvikṛtino ye'pi ghorāḥ sudāruṇāḥ ||",
  "S08n654:512": "ye mayā kathitā pūrvaṃ tatsaṃjñāśca sarvataḥ |",
  "S08n654:513": "evamādyādhikā proktā ketavo bahurūpiṇaḥ ||",
  "S08n654:514": "mānuṣāṇāṃ tadā cakre śubhāśubhaphalodayāḥ |",
  "S08n654:515": "vigrahā grahamukhyānāṃ dṛśyate ca samantataḥ ||",
  "S08n654:516": "devāsure ca yuddhe vai darśayanti tadātmanām |",
  "S08n654:517": "mahāprabhāvā maheśākhyā divyā divyayonayaḥ |",
  "S08n654:518": "sitāḥ śubhodayāḥ sarve devaparṣatsamāśritāḥ |",
  "S08n654:519": "vikṛtāvikṛtarūpāstu kutsitā vikṛtavarṇinaḥ ||",
  "S08n654:520": "sarve vai asurapakṣe tu krūrakarmāntacāriṇā |",
  "S08n654:521": "yadā devāsure yuddhe vartamāne mahadbhaye ||",
  "S08n654:522": "asurāḥ parājitā devaiḥ ketavaḥ sūcayanti te |",
  "S08n654:523": "darśane bhū(ta)",
  "S08n654:524": "le martyaṃ pradadyuḥ sarvato nabhaḥ ||",
  "S08n654:525": "sitāḥ śubhaphalā nityamiṣṭāścaiva surapriyā |",
  "S08n654:526": "darśayanti tadātmānaṃ devapakṣasamāśritāḥ ||",
  "S08n654:527": "martyānāṃ tadā kṣipraṃ subhikṣamārogyavinirdiśet |",
  "S08n654:528": "asurairnirjitā devā yadā kāle bhavanti vai ||",
  "S08n654:529": "tadā vikṛvarṇāstu krūrakarmaniyojitā |",
  "S08n654:530": "asurāṇāṃ tadā pakṣe ketava udayanti vai ||",
  "S08n654:531": "tadā sarvataḥ krūrā vātā vāyanti jantunām |",
  "S08n654:532": "mahāvṛṣṭimanāvṛṣṭināgāścaiva krūriṇaḥ ||",
  "S08n654:533": "mumoca viṣajāṃ toyaṃ bahuvyādhisamākulam |",
  "S08n654:534": "mānuṣāṇāṃ tadā cakre viṣavisphoṭamūrcchanam ||",
  "S08n654:535": "vividhā rākṣasā caiva daityayakṣasamāśritā |",
  "S08n654:536": "kurvanti mānuṣāṃ hiṃsāmatidāruṇavighnakām ||",
  "S08n654:537": "prāṇoparodhinaṃ duḥkhaṃ kurvantīha mahītale |",
  "S08n654:538": "aśmavṛṣṭiṃ tadākāśe prapated bhūtale tadā ||",
  "S08n654:539": "mahāvātāḥ pravāyanti tasmiṃ kāle tu bhīṣaṇāḥ |",
  "S08n654:540": "pracaṇḍā vāyavo vānti bahusattvāpakāriṇaḥ ||",
  "S08n654:541": "nānātiryagatā prāṇā sasyanāśaṃ pracakrire |",
  "S08n654:542": "bahubhūtagaṇāḥ krūrā kurvantīha ca bhūtale ||",
  "S08n654:543": "mānuṣāṇāṃ tadā vighnaṃ cakrire prāṇoparodhinām |",
  "S08n654:544": "evaṃprakārā hyanekāśca bahuvighnasamāśrayā ||",
  "S08n654:545": "nānātiryaggatāścaiva caṇḍāḥ śvāpadamauragāḥ |",
  "S08n654:546": "vividhā nāgayonisthā sattvānāmapakārakā ||",
  "S08n654:547": "prāṇoparodhinaṃ kurvanti vividhā mlecchataskarā |",
  "S08n654:548": "kapilā bhāsato varṇā vātā krūrāśca agnijāḥ ||",
  "S08n654:549": "vāyanti vividhā loke yadā devaparājayet |",
  "S08n654:550": "adharmiṣṭhā tadā martyā jāmbūdvīpagatā sadā ||",
  "S08n654:551": "tadā te devapakṣāstu hīyante daityayonibhiḥ |",
  "S08n654:552": "yadā dharmavataḥ sattvā bhūtale'smiṃ samāgatā ||",
  "S08n654:553": "buddhadharmaratāḥ śreṣṭhā saṅghe caiva sadā varā |",
  "S08n654:554": "mātṛpitṛbhaktāśca satyasattvā jape ratā ||",
  "S08n654:555": "tadā te sarvato devā nirjije daityayonijam |",
  "S08n654:556": "tadā sasyaphalasampannā bahupūrṇā vasundharā ||",
  "S08n654:557": "dīrghakālāyuṣo martyā bahusaṅkhyaparāyaṇā |",
  "S08n654:558": "dhārmikā nṛpatayaḥ sarve sukhadāḥ saukhyaparāyaṇāḥ ||",
  "S08n654:559": "tadā tāsu sukhā daityā hlādino vyādhināśakāḥ |",
  "S08n654:560": "bhaveyuḥ sarve te loke sukhakāraṇaśītalāḥ ||",
  "S08n654:561": "nātiśītā na coṣṇā vai ṛtavaḥ sukhadā sadā |",
  "S08n654:562": "nānāpakṣigaṇāścaiva kūjayenmadhuraṃ sadā ||",
  "S08n654:563": "bahupuṣpaphalāḍhyā tu taravaḥ sarvato śubhā |",
  "S08n654:564": "sarve vyādhivinirmuktā jantavo bhūnivāsinaḥ ||",
  "S08n654:565": "na codvegaṃ tadā cakre nṛpatirdhārmiko bhavet |",
  "S08n654:566": "bahudhānyasukhāścaiva nānāratnatha mandiram ||",
  "S08n654:567": "paśyate sarvayonyāṃstu jambūdvīpagatā narāḥ |",
  "S08n654:568": "phalāḍhyā taravo nityaṃ bahukṣīrāśca dhenavaḥ ||",
  "S08n654:569": "dharmāyatanaśatrāśca kūpavākya samantataḥ |",
  "S08n654:570": "kurvante ca janāḥ sarve jambūdvīpagatā narāḥ ||",
  "S08n654:571": "bahudhā bahuvidhāścaiva prāṇidharmarataḥ sthitāḥ |",
  "S08n654:572": "samantāt sarvato teṣāṃ yasya pūrṇā vasundharā ||",
  "S08n654:573": "viparītā tadanyathā teṣāṃ bhraṣṭamaryādaceṣṭitām |",
  "S08n654:574": "karme yugādhame kāle anyathā phalamādiśet ||",
  "S08n654:575": "niḥphalaṃ saphalaṃ caiva + + + + + + + + + + |",
  "S08n654:576": "vikṛtaṃ hetujaṃ karma aśubhā caiva kāmayet || iti |",
  "S08n654:577": "bodhisattvapiṭakāvatasaṃkānmahāyānavaipulyasūtrād",
  "S08n654:578": "āryamañjuśriyamūlakalpāccaturtho nimittajñānamahotpādapaṭalaparivartaḥ",
  "S08n654:579": "parisamāpta iti ||"
}