{
  "S04n492:0": "trikṣāntyavatāraparivartaḥ |",
  "S04n492:1": "tatra bhagavān punarapi candraprabhaṃ kumārabhūtamāmantrayate sma-tasmātarhi kumāra bodhisattvena mahāsattvenemaṃ samādhimākāṅkṣatā kṣipraṃ cānuttarāṃ samyaksaṃbodhimabhisaṃboddhukāmena trikṣāntijñānakuśalena bhavitavyam |",
  "S04n492:2": "tena prathamā kṣāntiḥ prajñātavyā |",
  "S04n492:3": "dvitīyā kṣāntiḥ prajñātavyā |",
  "S04n492:4": "tṛtīyā kṣāntiḥ prajñātavyā |",
  "S04n492:5": "trikṣāntiviśeṣakuśalena bhavitavyaṃ trikṣāntijñānaviśeṣakuśalena ca |",
  "S04n492:6": "tat kasya hetoḥ ?",
  "S04n492:7": "tathāhi kumāra yadā bodhisattvo mahāsattvastrikṣāntiviśeṣakuśalo bhavati trikṣāntijñānaviśeṣakuśalaśca bhavati,",
  "S04n492:8": "tadāyaṃ kumāra bodhisattvo mahāsattvaḥ kṣipraṃ samādhiṃ pratilabhate,",
  "S04n492:9": "kṣipraṃ cānuttarāṃ samyaksaṃbodhimabhisaṃbudhyate |",
  "S04n492:10": "tasmāttarhi kumāra bodhisattvena mahāsattvena kṣipraṃ cānuttarāṃ samyaksaṃbodhimabhisaṃboddhukāmenāyaṃ trikṣāntyavatāro dharmaparyāya udgrahītavyaḥ |",
  "S04n492:11": "udgṛhya na parebhyo vistareṇa saṃprakāśayitavyaḥ |",
  "S04n492:12": "tad bhaviṣyati bahujanahitāya bahujanasukhāya lokānukampāyai mahato janakāyasyārthāya hitāya sukhāya devānāṃ ca manuṣyāṇāṃ ceti ||",
  "S04n492:13": "atha khalu bhagavāṃścandraprabhasya kumārabhūtasyemaṃ trikṣāntyavatāraṃ dharmaparyāyaṃ gāthābhigītena vistareṇa saṃprakāśayati sma -",
  "S04n492:14": "na kenacit sārdhaṃ karoti vigrahaṃ",
  "S04n492:15": "na bhāṣate vācamanarthasaṃhitām |",
  "S04n492:16": "arthe ca dharme ca sadā pratiṣṭhitaḥ",
  "S04n492:17": "prathamāya kṣāntīya sada nirdiśīyati || 1 ||",
  "S04n492:18": "māyopamān jānati sarvadharmān",
  "S04n492:19": "na cāpi so bhoti nimittagocaraḥ |",
  "S04n492:20": "na hīyate jñānavivṛddhabhūmeḥ",
  "S04n492:21": "prathamāya kṣāntīya ime viśeṣāḥ || 2 ||",
  "S04n492:22": "sa sarvasūtrāntanayeṣu kovidaḥ",
  "S04n492:23": "subhāṣite'sminnadhimuktipaṇḍitaḥ |",
  "S04n492:24": "anantajñānī sugatāna jñāne",
  "S04n492:25": "prathamāya kṣāntīya ime viśeṣāḥ || 3 ||",
  "S04n492:26": "yaḥ kaści dharmaṃ śṛṇute subhāṣitaṃ",
  "S04n492:27": "buddhāna co bhāṣita tanna kāṅkṣati |",
  "S04n492:28": "adhimucyate sarvajināna dharmatāṃ",
  "S04n492:29": "prathamāya kṣāntīya ime viśeṣāḥ || 4 ||",
  "S04n492:30": "nītārthasūtrāntaviśeṣa jānati",
  "S04n492:31": "yathopadiṣṭā sugatena śūnyatā |",
  "S04n492:32": "yāsmin punaḥ pudgala sattva pūruṣo",
  "S04n492:33": "neyārthatāṃ jānati sarvadharmān || 5 ||",
  "S04n492:34": "ye asmi loke pṛthu anyatīrthā",
  "S04n492:35": "na tasya teṣu pratihanyate manaḥ |",
  "S04n492:36": "kāruṇyameteṣu upasthapeti",
  "S04n492:37": "prathamāya kṣāntīya ime viśeṣāḥ || 6 ||",
  "S04n492:38": "ābhāsamāgacchati tasya dhāraṇī",
  "S04n492:39": "tasmiṃśca ābhāsi na jātu kāṅkṣati |",
  "S04n492:40": "satyānuparivartini vāca bhāṣate",
  "S04n492:41": "prathamāya kṣāntīya ime viśeṣāḥ || 7 ||",
  "S04n492:42": "caturṇa dhātūna siyānyathātvaṃ",
  "S04n492:43": "vāyvambutejaḥpṛthivīya cāpi |",
  "S04n492:44": "na co vivarteta sa buddhabodheḥ",
  "S04n492:45": "prathamāya kṣāntīya ime viśeṣāḥ || 8 ||",
  "S04n492:46": "ye śilpasthānā pṛthu asti loke",
  "S04n492:47": "sarveṣu so śikṣitu bodhisattvaḥ |",
  "S04n492:48": "na cātmana uttari kiṃci paśyati",
  "S04n492:49": "prathamāya kṣāntīya ime viśeṣāḥ || 9 ||",
  "S04n492:50": "akampiyaḥ samathabalena bhoti",
  "S04n492:51": "śelopamo bhoti vipaśyanāya |",
  "S04n492:52": "na kṣobhituṃ śakyu sa sarvasattvai-",
  "S04n492:53": "rdvitīyāya kṣāntīya sa nirdiśīyati || 10 ||",
  "S04n492:54": "samāhitastiṣṭhati bhāṣate ca",
  "S04n492:55": "samāhitaścaṃkramate niṣīdati |",
  "S04n492:56": "samādhiye pāramitāgato vidu",
  "S04n492:57": "dvitīyāya kṣāntīya ime viśeṣāḥ || 11 ||",
  "S04n492:58": "samāhito labhati abhijña pañca",
  "S04n492:59": "kṣetraśataṃ gacchati dharmadeśakaḥ |",
  "S04n492:60": "no cāpi so ṛddhibalāttu hīyate",
  "S04n492:61": "dvitīyāya kṣāntīya ime viśeṣāḥ || 12 ||",
  "S04n492:62": "sa tādṛśaṃ śānta samādhimeṣate",
  "S04n492:63": "samāhitasya na sa asti sattvaḥ |",
  "S04n492:64": "yastasya cittasya pramāṇu gṛhṇīyā",
  "S04n492:65": "dvitīyāya kṣāntīya ime viśeṣāḥ || 13 ||",
  "S04n492:66": "ye lokadhātuṣviha keci sattvā-",
  "S04n492:67": "ste buddhajñānena bhaṇeyu dharmān |",
  "S04n492:68": "udgṛhṇato sarva yato hi bhāṣiutaṃ",
  "S04n492:69": "dvitīyāya kṣāntīya ime viśeṣāḥ || 14 ||",
  "S04n492:70": "purimottarā dakṣiṇapaścimāsu",
  "S04n492:71": "heṣṭhe tathordhvaṃ vidiśāsu caiva |",
  "S04n492:72": "sarvatra so paśyati lokanāthān",
  "S04n492:73": "tṛtīyāya kṣāntīya sa nirdiśīyati || 15 ||",
  "S04n492:74": "suvarṇavarṇena samucchrayeṇa",
  "S04n492:75": "acintiyāṃ nirmita nirmiṇitvā |",
  "S04n492:76": "deśeti dharmaṃ bahuprāṇikoṭināṃ",
  "S04n492:77": "tṛtīyāya kṣāntīya ime viśeṣāḥ || 16 ||",
  "S04n492:78": "ya jambudvīpa iha buddhakṣetre",
  "S04n492:79": "sarvatra so dṛśyati bodhisattvaḥ |",
  "S04n492:80": "jñātaśca bhotī sasurāsure jage",
  "S04n492:81": "tṛtīyāya kṣāntīya ime viśeṣāḥ || 17 ||",
  "S04n492:82": "buddhāna ācāru tathaiva gocarā",
  "S04n492:83": "īryāpatho yādṛśa nāyakānām |",
  "S04n492:84": "sarvatra so śikṣitu bhoti paṇḍita-",
  "S04n492:85": "stṛtīyāya kṣāntīya ime viśeṣāḥ || 18 ||",
  "S04n492:86": "ye lokadhātuṣviha keci sattvā-",
  "S04n492:87": "ste bodhisattvasya bhaṇeyu varṇam |",
  "S04n492:88": "sace'sya tasmin nānunīyate mano",
  "S04n492:89": "na śikṣito ucyati buddhajñāne || 19 ||",
  "S04n492:90": "ye lokadhātuiṣviha keci sattvā-",
  "S04n492:91": "ste bodhisattvasya bhaṇeyu varṇam |",
  "S04n492:92": "sace'sya teṣu pratihanyate mano",
  "S04n492:93": "na śikṣito'dyāpi sa buddhajñāne || 20 ||",
  "S04n492:94": "arthena labdhena na bhoti sūmano",
  "S04n492:95": "na cāpyanarthena sa bhoti durmanāḥ |",
  "S04n492:96": "śailopame citti sadā pratiṣṭhito",
  "S04n492:97": "ayaṃ viśeṣastṛtīyāya kṣāntiyāḥ || 21 ||",
  "S04n492:98": "ghoṣānugāmī iya kṣāntiruktā",
  "S04n492:99": "cintāmayī bhāvanānulomikī |",
  "S04n492:100": "śrutaṃmayā sā anutpattikā yā",
  "S04n492:101": "śikṣā ca atrāpyayu bodhimārgaḥ || 22 ||",
  "S04n492:102": "tisro'pi kṣāntīya sadā niruttarāḥ",
  "S04n492:103": "sa bodhisattvena bhavanti labdhāḥ |",
  "S04n492:104": "dṛṣṭvā tatastaṃ sugatā narottamā",
  "S04n492:105": "viyākaronti virajāya bodhaye || 23 ||",
  "S04n492:106": "tato'sya taṃ vyākaraṇaṃ śruṇitvā",
  "S04n492:107": "prakampitā medinī ṣaḍvikāram |",
  "S04n492:108": "ābhāya kṣetraṃ bhavate prabhāsvaraṃ",
  "S04n492:109": "puṣpāṇi ca varṣiṣu devakoṭyaḥ || 24 ||",
  "S04n492:110": "tasyo ca taṃ vyākaraṇaṃ śruṇitvā",
  "S04n492:111": "sattvāna koṭī niyutā acintiyā |",
  "S04n492:112": "utpādayī citta varāgrabodhaye",
  "S04n492:113": "vayaṃ pi bheṣyāma jina āryacetikāḥ || 25 ||",
  "S04n492:114": "kṣāntyā imāstisra niruttarā yadā",
  "S04n492:115": "saṃbodhisattvena bhavanti labdhāḥ |",
  "S04n492:116": "na cāpi so jāyati nāpi mrīyate",
  "S04n492:117": "na cāpi sa cyavati nopapadyate || 26 ||",
  "S04n492:118": "yadā imā kṣānti trayo niruttarā",
  "S04n492:119": "saṃbodhisattvena bhavanti labdhāḥ |",
  "S04n492:120": "na paśyateḥ jāyati yaśca mrīyate",
  "S04n492:121": "sthitadharmatāṃ paśyati sarvadharmān || 27 ||",
  "S04n492:122": "tathāhi teno vitatheti jñātā",
  "S04n492:123": "māyopamā dharma svabhāvaśūnyāḥ |",
  "S04n492:124": "na śūnyatā jāyati no ca mrīyate",
  "S04n492:125": "svabhāvaśūnyā imi sarvadharmāḥ || 28 ||",
  "S04n492:126": "yadāttyasau satkṛtu bhoti kenacid",
  "S04n492:127": "upasthito mānitu pūjito'rcitaḥ |",
  "S04n492:128": "na tasya tasminnanunīyate mano",
  "S04n492:129": "jānāti so dharmasvabhāvaśūnyatām || 29 ||",
  "S04n492:130": "ākruṣṭa sattvehi prahāratarjito",
  "S04n492:131": "na teṣu krodhaṃ kurute na mānam |",
  "S04n492:132": "maitrīṃ ca teṣu dṛḍha saṃjaneti",
  "S04n492:133": "tathaiva sattvāna pramocanāya || 30 ||",
  "S04n492:134": "loṣṭehi daṇḍehi ca tāḍyamānaḥ",
  "S04n492:135": "pratighātu teṣu na karoti paṇḍitaḥ |",
  "S04n492:136": "nairātmyakṣāntīya pratiṣṭhitasya",
  "S04n492:137": "na vidyate krodhakhilaṃ na mānaḥ || 31 ||",
  "S04n492:138": "tathāhi teno vitatheti jñātā",
  "S04n492:139": "māyopamā dharma svabhāvaśūnyāḥ |",
  "S04n492:140": "sa tādṛśe dharmanaye pratiṣṭhitaḥ",
  "S04n492:141": "susatkṛto bhoti sadevaloke || 32 ||",
  "S04n492:142": "yadāpi sattvāḥ pragṛhītaśastrā-",
  "S04n492:143": "śchindeyu tasyo pṛthu aṅgamaṅgam |",
  "S04n492:144": "na tasya teṣu pratihanyate mano",
  "S04n492:145": "na cāpi maitrī karuṇā tu hīyate || 33 ||",
  "S04n492:146": "evaṃ ca so tatra janeti cittaṃ",
  "S04n492:147": "chindanti te hi pṛthu aṅgamaṅgam |",
  "S04n492:148": "tathā na mahyaṃ śiva śānti nirvṛtī",
  "S04n492:149": "yāvanna sthāpye imi agrabodhaye || 34 ||",
  "S04n492:150": "etādṛśe kṣāntibale niruttare",
  "S04n492:151": "nairātmyakṣāntīsamatāvihāriṇām |",
  "S04n492:152": "saṃbodhisattvāna mahāyaśānāṃ",
  "S04n492:153": "kalpāna koṭyaḥ satataṃ subhāvitāḥ || 35 ||",
  "S04n492:154": "tatottare yāttika gaṅgavālikā",
  "S04n492:155": "na tāva bodhī bhavatīha sparśitā |",
  "S04n492:156": "ye buddhajñānena na karoti kāryaṃ",
  "S04n492:157": "kiṃ vā punarjñāna tathāgatānām || 36 ||",
  "S04n492:158": "kṣapetu varṇaṃ sukaraṃ na teṣāṃ",
  "S04n492:159": "prabhāṣatā kalpaśatānyacintiyā |",
  "S04n492:160": "anantakīrtena mahāyaśānāṃ",
  "S04n492:161": "nairātmyakṣāntīya pratiṣṭhitānām || 37 ||",
  "S04n492:162": "tasmāddhi yo icchati bodhi buddhituṃ",
  "S04n492:163": "taṃ jñānaskandhaṃ pravaraṃ niruttaram |",
  "S04n492:164": "sa kṣānti bhāvetu jinena varṇitāṃ",
  "S04n492:165": "na durlabhā bodhi varā bhaviṣyati || 38 ||",
  "S04n492:166": "iti śrīsamādhirāje trikṣāntyavatāraparivarto nāma saptamaḥ || 7 ||"
}