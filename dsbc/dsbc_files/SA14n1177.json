{
  "SA14n1177:0": "dvātriṃśattamaparivartaḥ |",
  "SA14n1177:1": "samyagadhigatānāmeva samādhīnāṃ vyāpārakathanārthamāha |",
  "SA14n1177:2": "saha pratilabdhānāṃ ca subhūta ityādi |",
  "SA14n1177:3": "punarapyādarotpādanāya parīndanārthamupoddhātayannāha |",
  "SA14n1177:4": "tatra khalu punarbhagavānityādi |",
  "SA14n1177:5": "tadanenāpīti |",
  "SA14n1177:6": "yasmādāryasadāpraruditasyaivamarthakārikā |",
  "SA14n1177:7": "tasmādanenāpi na kevalaṃ prāguktaparyāyeṇetyarthaḥ,",
  "SA14n1177:8": "tathāgatādhiṣṭhāneneti mahānuśaṃsatvena bahvantarāyatvātsahasāpi likhitumaśakyā |",
  "SA14n1177:9": "tasmāttathāgatānubhāvenopoddhātaṃ kṛtvaivaṃ parīndanāmāvedayannāha |",
  "SA14n1177:10": "tasmāttarhyānandetyādi |",
  "SA14n1177:11": "kiṃ nibandhaneyaṃ vistareṇa parīndaneti |",
  "SA14n1177:12": "tatkasya hetorityāśaṅkyāha |",
  "SA14n1177:13": "atra hi prajñāpāramitāyāmityādi |",
  "SA14n1177:14": "tadeva spaṣṭayannāha |",
  "SA14n1177:15": "tat kiṃ manyasa ityādi |",
  "SA14n1177:16": "evaṃ saṃkṣiptavistararucisattvānugraheṇa sarvākārajñatādayaḥ sakāritradharmakāyāvasānāḥ sarva evāṣṭau padārthāḥ samupajātā bhavanti |",
  "SA14n1177:17": "athavā prathamaṃ sarvākārajñatāditrisarvajñatābhilakṣyasthānīyatvena lakṣaṇam |",
  "SA14n1177:18": "tato vaśitvārthaṃ trisarvajñatābhāvanāṃ prati prayujyate&#39;",
  "SA14n1177:19": "neneti trisarvajñatāprayogaḥ sarvākārābhisaṃbodhaḥ |",
  "SA14n1177:20": "tato&#39;tyabhyāsātprakarṣāgamanamiti trisarvajñatāprakarṣāvastho mūrdhābhisamayaḥ |",
  "SA14n1177:21": "tato&#39;dhigatavastuniśrayāya vyastasamastavibhāvitārthapraguṇīkaraṇamiti trisarvajñatānukramāvastho&#39;",
  "SA14n1177:22": "nupūrvābhisamayaḥ |",
  "SA14n1177:23": "tato viśeṣagamanabhāvāttrisarvajñatāniṣṭhāvasthaḥ samyagekakṣaṇābhisambodhaḥ |",
  "SA14n1177:24": "tatastasya phalamiti trisarvajñatāvipāko dharmakāyaḥ sakāritra ityamunā ṣaṭprakāreṇārthasaṅgraheṇa saṃkṣiptamadhyarucisattvānukampayā pūrvavadiyaṃ jinajananī vyākhyeyā |",
  "SA14n1177:25": "tathā coktam |",
  "SA14n1177:26": "lakṣaṇaṃ tatprayogastatprakarṣastadanukramaḥ |",
  "SA14n1177:27": "tanniṣṭhā tadvipākaścetyanyaḥ ṣoḍārthasaṅgrahaḥ ||1 || iti |",
  "SA14n1177:28": "athavā&#39;&#39;dau sarvākārajñatāditrisarvajñatāsvabhāvaḥ pravṛttigocaratvādviṣayaḥ |",
  "SA14n1177:29": "sa kathaṃ prayujyata iti |",
  "SA14n1177:30": "tadanantaraṃ sarvākārābhisambodhādiścaturvidho&#39;",
  "SA14n1177:31": "bhisamayo hetusvabhāvaḥ prayogaḥ |",
  "SA14n1177:32": "tasyaivaṃ prayogavato viṣayasya kiṃ phalamiti |",
  "SA14n1177:33": "tadanu dharmakāyaḥ sakarmaphalamityevaṃ trividhenārthasaṅgraheṇa saṃkṣiptasaṃkṣeparucisattvānurodhena tathaiveyaṃ bhagavatī vyākhyeyā |",
  "SA14n1177:34": "tathā coktam |",
  "SA14n1177:35": "viṣayastritayo hetuḥ prayogaścaturātmakaḥ |",
  "SA14n1177:36": "dharmakāyaḥ phalaṃ karmetyanyastredhārthasaṅgrahaḥ ||2 || iti |",
  "SA14n1177:37": "idamavocadbhagavānityādi |",
  "SA14n1177:38": "sānnidhyamātratastasya puṃsaścintāmaṇeriva niḥsaranti yathākāmaṃ kudryādibhyo deśanā iti nyāyena bhavyavineyajanadaiśikatvādhyavasāyādimanantaroditamakhilaṃ prajñāpāramitāsūtraratnatattvamavocaduktavān bhagavānāttamanā hṛṣṭacitaḥ |",
  "SA14n1177:39": "yadyapi cānyairāryasubhūtiprabhṛtibhirapi kiñciduktam,",
  "SA14n1177:40": "tattu bhagavadādhipatyādevetyadoṣaḥ |",
  "SA14n1177:41": "te cāryamaitreyapramukhā mahābodhisattvā vibhaktivipariṇāmena sambandhādāttamanaso bhāṣitamabhyanandanniti sambandhaḥ |",
  "SA14n1177:42": "cakāraḥ savartrottarāpekṣayā samuccayārthaḥ |",
  "SA14n1177:43": "tathāryasubhūtirapyāttamanā vacanavipariṇāmena sambandhādbhāṣitamabhyanandaditi sambandhaḥ |",
  "SA14n1177:44": "evamāryaśāriputrādyapekṣayā pratyekaṃ yojyam |",
  "SA14n1177:45": "devamānuṣāsuragandharvaiḥ saha vartata iti sadevamānuṣāsuragandharvo lokaḥ |",
  "SA14n1177:46": "nanu ca ko&#39;parastadvyatirikto loko&#39;",
  "SA14n1177:47": "sti yastaiḥ saha vartata ityucyate |",
  "SA14n1177:48": "samudāyasamudāyinorbhedāpekṣayā tathāvacanādadoṣo&#39;yam |",
  "SA14n1177:49": "api ca santyanye&#39;",
  "SA14n1177:50": "pi bahavaḥ kinnaramahoragagaruḍādaya ityacodyametat |",
  "SA14n1177:51": "ete sarve&#39;pi saddharmaśravaṇānnānyat svahitaṃ parahitaṃ ca gurutaramupalabdhavantaḥ,",
  "SA14n1177:52": "ataḥ pramodakāraṇasadbhāvāt saṃjātapramodātiśayāḥ santo bhagavatā bhāṣitaṃ sādhu bhagavan parameśvara karuṇāmayamūrte subhāṣitamidaṃ yuṣmākaṃ vacamityādinā&#39;",
  "SA14n1177:53": "bhyanandannityabhinanditavanta ityarthaḥ ||",
  "SA14n1177:54": "abhisamayālaṅkārālokāyāṃ prajñāpāramitāvyākhyāyāṃ parīndanāparivarto nāma dvātriṃśattamaḥ ||",
  "SA14n1177:55": "sarvaivādhigamārthatattvapadavī samyaksamudyotitā",
  "SA14n1177:56": "saṃkṣiptādipadābhidhānakuśalairevaṃ yato nāyakaiḥ |",
  "SA14n1177:57": "sarvasmin vihitaśramaiḥ pravacane jñeyo viśeṣastataḥ",
  "SA14n1177:58": "prajñāpāramitānaye punarayaṃ granthātmakaḥ kevalaḥ ||",
  "SA14n1177:59": "āryāsaṅgamatānusārisudhiyāṃ nirmatsarāṇāṃ satāṃ",
  "SA14n1177:60": "bhadrasyāpi gurorbahuśrutavato vairocanajñāninaḥ |",
  "SA14n1177:61": "sāmarthyādupajātapāṭavalavo bhadro&#39;",
  "SA14n1177:62": "karodbhaktitaḥ",
  "SA14n1177:63": "spaṣṭārthāṃ harisaṃjñako bhagavatīmāryāmimāṃ sarvaśaḥ ||",
  "SA14n1177:64": "tathyātathyavibhāgayuktivikalajñānodayātsaṃvṛtau",
  "SA14n1177:65": "saṃsārārṇavapaṅkanimagnamanaso jātāḥ sadā dehinaḥ |",
  "SA14n1177:66": "sarve&#39;mī jananīnibandhanakṛtādvījān mayā&#39;",
  "SA14n1177:67": "ptācchubhāt",
  "SA14n1177:68": "sarvākāravarā bhavantu niyataṃ kāyatrayaprāpiṇaḥ ||",
  "SA14n1177:69": "saṃbuddhaiḥ sasutairiyaṃ suvivṛtā mātā kka vā saṃsthitā",
  "SA14n1177:70": "kvāhaṃ dhīdhanasampadāmaviṣayo vācāṃ tathā&#39;gocaraḥ |",
  "SA14n1177:71": "bhūyāsaṃ jaḍa evameti satataṃ janmāntareṣvapyaha-",
  "SA14n1177:72": "mabhyuhyaiva midaṃ kṛtaṃ na viduṣāṃ yuktaṃ samullaṅghitum ||",
  "SA14n1177:73": "irṣyāśalyavitudyamānahṛdayāḥ śaktā na kartuṃ kṣatiṃ",
  "SA14n1177:74": "mithyāmānabalārjitaśrutatayā prajñāvatāmagrataḥ |",
  "SA14n1177:75": "pātālādiva khaṃ vidūramasatāṃ puṃsāṃ satāñcāntaraṃ",
  "SA14n1177:76": "tasmādeva tathāvidhān prati na naḥ sūkṣmāpi kācidvyathā ||",
  "SA14n1177:77": "khyāto yo bhuvi puṇyakīrttinicayo vidvajjanālaṅkṛta-",
  "SA14n1177:78": "stasmin sarvaguṇākare trikuṭukaśrīmadvihāre śubhe |",
  "SA14n1177:79": "dānāllabdhamahodayasya karuṇādevasya dharmātmanaḥ",
  "SA14n1177:80": "sānāthyena sukhopadhānanilaye sthitvā vivekāspade ||",
  "SA14n1177:81": "krudhyatkuñjarakumbhapīṭhadalanavyāsaktyatyātmanaḥ",
  "SA14n1177:82": "puṇyābhyāsakṛtābhiyogajabalātsamyaksamādāyinaḥ |",
  "SA14n1177:83": "rājye rājyabhaṭādivaṃśapatitaśrīdharmapālasya vai",
  "SA14n1177:84": "tattvālokavidhāyinī viracitā satpañjikeyaṃ mayā ||",
  "SA14n1177:85": "yo&#39;laṅkāro&#39;bhisamaye tadālokaprakāśikā",
  "SA14n1177:86": "prajñāpāramitāvyākhyā samāpteyaṃ śubhodayā |",
  "SA14n1177:87": "nyūnātirekaśaṅkāyāṃ vijñātavyo&#39;",
  "SA14n1177:88": "dhunā budhaiḥ",
  "SA14n1177:89": "granthasyāsya paricchedo māturasyāḥ pramāṇataḥ ||",
  "SA14n1177:90": "kṛtiriyamācārya-haribhadrapādānām ||",
  "SA14n1177:91": "ye dharmā hetuprabhavā hetuṃ teṣāṃ tathāgato hyavadat |",
  "SA14n1177:92": "teṣāṃ ca yo nirodha evaṃvādī mahāśramaṇaḥ ||"
}