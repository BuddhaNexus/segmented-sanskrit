{
  "SA14n1159:0": "caturdaśaparivartaḥ |",
  "SA14n1159:1": "tīvrapratipattiviśeṣaṃ dvitīyakṣaṇasaṃgṛhītaṃ kathayannāha |",
  "SA14n1159:2": "yo bhagavan bodhisattva ityādi |",
  "SA14n1159:3": "saha śravaṇeneti |",
  "SA14n1159:4": "śravaṇamātrānantaram |",
  "SA14n1159:5": "tatra śravaṇacintābhāvanākriyāvirodhena yathākramaṃ nāvalīyate na saṃlīyate nāvatiṣṭhate |",
  "SA14n1159:6": "yato&#39;jñānasaṃśayamithyājñānavirahānna dhanvāyati na vicikitsati na kāṃkṣatīti padārtho vācyaḥ |",
  "SA14n1159:7": "abhilāṣayogādabhinandati |",
  "SA14n1159:8": "na vipṛṣṭhīkariṣyati mānasamiti |",
  "SA14n1159:9": "na vipratisārañcittamutpādayiṣyati |",
  "SA14n1159:10": "kariṣyatyanubandhamiti dharmabhāṇakasyāparityāgāttadevāha |",
  "SA14n1159:11": "anugamiṣyati dharmābhāṇakaṃ notsrakṣyatīti |",
  "SA14n1159:12": "etadeva dṛṣṭāntena vaktumāha |",
  "SA14n1159:13": "tadyathā nāma subhūta ityādi |",
  "SA14n1159:14": "kāyagatā cetyurogatā karaṇāt |",
  "SA14n1159:15": "pustakagatā veti pustakadhāraṇāt |",
  "SA14n1159:16": "samudāgamaviśeṣaṃ tṛtīyakṣaṇasaṅgṛhītaṃ vaktumāha |",
  "SA14n1159:17": "syādbhagavannetairityādi |",
  "SA14n1159:18": "syādbhavet |",
  "SA14n1159:19": "kimiti kākvā praśnaḥ |",
  "SA14n1159:20": "etaireva guṇairiti prajñāpāramitādhimokṣanavalayādibhiḥ |",
  "SA14n1159:21": "anvayamukhena pariharannāha |",
  "SA14n1159:22": "syātsubhūte bodhisatta ityādi |",
  "SA14n1159:23": "vyatirekamukhenāpi nirdiśannāha |",
  "SA14n1159:24": "yena khalu punarityādi |",
  "SA14n1159:25": "niryuktika evāyamiti |",
  "SA14n1159:26": "tatkasya hetorityāśaṅkyāha |",
  "SA14n1159:27": "tathā hyasyāsyāmityādi |",
  "SA14n1159:28": "etaduktam |",
  "SA14n1159:29": "&quot;yasmānmāturvāsanādhānavaikalyena kāṃkṣāyitatvādikaṃ bhavati,",
  "SA14n1159:30": "tasmāt pūrvamaparipṛcchakajātīya&quot;iti |",
  "SA14n1159:31": "tadeva spaṣṭayannāha |",
  "SA14n1159:32": "punaraparamityādi |",
  "SA14n1159:33": "tāvatkālikīti |",
  "SA14n1159:34": "katipayādinānubandhinīti |",
  "SA14n1159:35": "saṃhriyate ceti |",
  "SA14n1159:36": "virodhapratyayabalādapanīyate |",
  "SA14n1159:37": "asaṃhāryā ceti paripṛcchābāhulyenāśakyottarā |",
  "SA14n1159:38": "tathaiva tatkasya hetorityāśaṅkyāha |",
  "SA14n1159:39": "evaṃ hyetat subhūte bhavatītyādi |",
  "SA14n1159:40": "dharmataiṣā yatkāraṇānuvidhāyi tatkāryamityarthaḥ |",
  "SA14n1159:41": "yena pūrvaṃ na samparipṛṣṭetyādau tu sarvakālamiti bhāvaḥ |",
  "SA14n1159:42": "yato&#39;nantaramevoktamekaṃ vādinamityādi |",
  "SA14n1159:43": "kañcitkālaṃ chando&#39;",
  "SA14n1159:44": "nuvartata iti |",
  "SA14n1159:45": "katipayadinābhyāsabalāttāvanmātramabhilāṣo bhavati |",
  "SA14n1159:46": "kāraṇānurūpatvāt kāryasyeti matiḥ |",
  "SA14n1159:47": "utkṣipyata iti |",
  "SA14n1159:48": "śraddhāto bhraśyate |",
  "SA14n1159:49": "avasīdatīti śraddhāyoge&#39;pi |",
  "SA14n1159:50": "calācaleti pratiniyatadharmānālambanāt |",
  "SA14n1159:51": "tadevāha |",
  "SA14n1159:52": "tūlapicūpamaśceti |",
  "SA14n1159:53": "tūlavarttikaraṇāya saṃskṛtaṃ tūlakaṃ tūlapicuḥ |",
  "SA14n1159:54": "tenānavāsthitasādharmyātsadṛśastadupamaḥ śravaṇādyavasthāsu prayogādiṣu vā yathāsaṃkhyaṃ nānugrahīṣyati nānuvartiṣyate nānuparivārayiṣyatīti vācyam |",
  "SA14n1159:55": "ālambanaviśeṣaṃ caturthakṣaṇasaṃgṛhītaṃ nirdiśannāha |",
  "SA14n1159:56": "tadyathāpi nāmetyādi |",
  "SA14n1159:57": "bāhyādhyātmikopadravābhāvāt |",
  "SA14n1159:58": "svastinā&#39;nantarāyeṇeti dvayorupādānam |",
  "SA14n1159:59": "tadevāha |",
  "SA14n1159:60": "akṣatāścānupahatāśceti |",
  "SA14n1159:61": "vyadhvanītyantarāla eva mārge vināśamāpatsyate |",
  "SA14n1159:62": "asti śraddhetyādi |",
  "SA14n1159:63": "tatra śraddhāstitvenābhisampratyayaḥ |",
  "SA14n1159:64": "kṣāntiranutpādādidharmakṣamaṇam |",
  "SA14n1159:65": "ruciravagrahaḥ |",
  "SA14n1159:66": "chandaḥ kartukāmatā |",
  "SA14n1159:67": "vīryaṃ kuśalotsāhaḥ |",
  "SA14n1159:68": "apramādaḥ kuśalākuśalayoryathākramaṃ sevanāsevane |",
  "SA14n1159:69": "adhimuktirniścayāvadhāraṇam |",
  "SA14n1159:70": "adhyāśayaḥ paropakārādipravaṇaṃ cittam |",
  "SA14n1159:71": "tyāgaḥ phalena saha sarvasvaparityajanam |",
  "SA14n1159:72": "gauravaṃ sarvatra namratā |",
  "SA14n1159:73": "prītiḥ saumanasyam |",
  "SA14n1159:74": "prāmodyaṃ harṣaviśeṣaḥ |",
  "SA14n1159:75": "prasādo guṇavattādarśanādbhaktiviśeṣaḥ |",
  "SA14n1159:76": "prema śakyānuṣṭhāne&#39;bhilāṣaḥ |",
  "SA14n1159:77": "anikṣiptadhūratā pratijñābhārāparityāgaḥ |",
  "SA14n1159:78": "anālambanālambanodāharaṇaṃ sāntaranirantarakāriṇoḥ sarvākārajñatāvipakṣapratipakṣabhāvaparidīpanārtham |",
  "SA14n1159:79": "ādhāraviśeṣaṃ mārge prathamakṣaṇasaṃgṛhītaṃ vaktumāha |",
  "SA14n1159:80": "tadyathāpi nāma subhūte strī vetyādi |",
  "SA14n1159:81": "niryuktika evāyamiti |",
  "SA14n1159:82": "tatkasya hetorityāśaṅkyāha |",
  "SA14n1159:83": "vastudharmatvena pariharannāha |",
  "SA14n1159:84": "yathāpi nāmetyādi |",
  "SA14n1159:85": "parivahedityudakaṃ nayet |",
  "SA14n1159:86": "tathaiva tatkasya hetorityāśaṅkya pūrvavadāha |",
  "SA14n1159:87": "yathāpi nāmetyādi |",
  "SA14n1159:88": "prajñāpāramitopāyakauśalyeneti śūnyatākaruṇābhyāmityarthaḥ |",
  "SA14n1159:89": "paripakvāmaghaṭau pratipattidharmasyādhārānādhārabhāvasandarśanārthau |",
  "SA14n1159:90": "sākalyaviśeṣaṃ dvitīyakṣaṇasaṅgṛhītaṃ pratipādayannāha |",
  "SA14n1159:91": "duṣprajñājātīya ityādi |",
  "SA14n1159:92": "anākoṭitāmiti |",
  "SA14n1159:93": "udakapraveśasthāne valkalādānāt |",
  "SA14n1159:94": "aparikarmakṛtāmiti |",
  "SA14n1159:95": "pūtikāṣṭhānapanayanāt |",
  "SA14n1159:96": "bhārārttāmabhirūḍhaṃ iti |",
  "SA14n1159:97": "gurubhārabharitāmutkalitaḥ |",
  "SA14n1159:98": "asantīrṇabhāṇḍaiva sampatsyatīti |",
  "SA14n1159:99": "aprāptasthalapariṣkāraivāvasādaṃ yāsyati |",
  "SA14n1159:100": "parihīna ityaprāptaparihāṇyā |",
  "SA14n1159:101": "antarā saṃsatsyati vyavasādamāpatsyate iti |",
  "SA14n1159:102": "antarābhedaṃ yāsyati |",
  "SA14n1159:103": "buddhabhūmiñca prati viṣādamāpatsyate |",
  "SA14n1159:104": "anāgatārthaniścayābhāvāt kathaṃ sthāsyatyayamiti |",
  "SA14n1159:105": "tatkasya hetorityāśaṅkyāvikalakāraṇamātrānubandhiyogyatānumānādāha |",
  "SA14n1159:106": "evaṃ hyetatsubhūta ityādi |",
  "SA14n1159:107": "ākoṭitānākoṭitanaugrahaṇaṃ pratipattivaikalyasākalyajñāpanārtham |",
  "SA14n1159:108": "samparigrahaviśeṣaṃ tṛtīyakṣaṇasaṅgṛhītaṃ pratipādayannāha |",
  "SA14n1159:109": "kaścideva puruṣo jīrṇa ityādi |",
  "SA14n1159:110": "tatra jarājarjaritagātratvājjīrṇaḥ |",
  "SA14n1159:111": "vayaḥprāptatvena vṛddhaḥ |",
  "SA14n1159:112": "subhāṣitadurbhāṣitāvivekatvānmahallakaḥ |",
  "SA14n1159:113": "kṣapita ityupahataḥ |",
  "SA14n1159:114": "tathaiva tatkasya hetorityāśaṅkyāha |",
  "SA14n1159:115": "yathāpi nāmetyādi |",
  "SA14n1159:116": "jīrṇapuruṣasya parigrahāparigrahodāharaṇaṃ prajñāpāramitopāyakauśalaparigrahāparigrahābhyāṃ yathāyogaṃ saṃsāranirvāṇaikāntapātāpātārthaparidīpanārtham |",
  "SA14n1159:117": "abhisamayālaṅkārālokāyāṃ prajñāpāramitāvyākhyāyāmaupamyaparivarto nāma caturdaśaḥ ||"
}