{
    "762:0": "saptamo'dhyāyaḥ",
    "762:1": "prathamaḥ pādaḥ|",
    "762:2": "atrāha| bhagavatoktastriskandho'yaṃ mārgaḥ|",
    "762:3": "tatra śīlaskandhaḥ karmādhyāye vistareṇa vyākhyātaḥ|",
    "762:4": "samādhiskandho'ṣṭame'vyāye vyākhyāyiṣyate|",
    "762:5": "prajñāskandha idānīṃ vyākhyātavyaḥ|",
    "762:6": "so'yamārabhya-",
    "762:7": "[476] loko'yaṃ tattvasaṃmugdho jñeyatattve pramuhyati|",
    "762:8": "tāni jñānāni vakṣyāmi svarūpādiprapañcataḥ||",
    "762:9": "kāni punastāni kiyanti veti ? taducyate-",
    "762:10": "[477] jātidravye nirākṛtya pratipakṣādyapekṣayā|",
    "762:11": "tadbhedo daśadhā prokto dharmajñānādināmabhiḥ||",
    "762:12": "jātyāśrayaṇe khalvekatraprasaṅgo dravyāśrayaṇe hyānantyaṃ taccāśakyaṃ vaktum|",
    "762:13": "tasmādubhayametadupekṣya yayāpekṣyayā daśa bhavanti yacca teṣāṃ svalakṣaṇaṃ sāmānyalakṣaṇaṃ ca tatsarvaṃ vistareṇa vakṣyāmaḥ||",
    "762:14": "tatra tāvat-",
    "762:15": "[478] dharmānvayaviśeṣye dve duḥkhādyaiśca catuṣṭayam|",
    "762:16": "dve saṃvṛtyanyacittābhyāṃ kṣayeṇājanmanā dvayam||",
    "762:17": "dharmānvayajñāne khalu dharmānvayābhyāmeva viśeṣya(ṣye)te|",
    "762:18": "duḥkhādīni tu catvāri svaviṣayaireva caturbhirāryasatyaiḥ viśeṣyante|",
    "762:19": "saṃvṛtyā paracittena ca saṃvṛtiparacittajñāne viśeṣyete|",
    "762:20": "kṣayeṇāpunarutpattyā ca kṣayānutpādajñānadvayaṃ viśiṣyate|",
    "762:21": "athavā",
    "762:22": "[479] pratipakṣa[pra]yogābhyāṃ svabhāvākāragocaraiḥ|",
    "762:23": "tadvyavasthā niboddhavyā kṛtyenopacayeṇa(na) vā||",
    "762:24": "tatra kāmadhātuvipakṣapratipakṣo dharmajñānam|",
    "762:25": "rūpārūpyāvacaravipakṣapratipakṣo'nvayajñānam|",
    "762:26": "prayogataḥ paracittajñānaṃ cittaṃ jñāsyāmīti tatprayogāt|",
    "762:27": "svabhāvataḥ saṃvṛtijñāna(naṃ)",
    "762:28": "pipīlikādiṣvapi tadbhāvāt|",
    "762:29": "satyākārairgocaraiścatvāri jñānāni|",
    "762:30": "kṛtyataḥ kṣayajñānaṃ kṛtyaparisamāpteḥ|",
    "762:31": "hetūpacayato'nutpādajñānaṃ sarvairaṇā(nā)",
    "762:32": "sravairjñānaistatsabhāgahetūpacayāt||",
    "762:33": "[480] dhātusatyārthacitteṣu jātidhvaṃsāprajanmanoḥ|",
    "762:34": "saṃmohasya nivṛttyarthaṃ tadbhedo daśadhaiva vā||",
    "762:35": "tatra dhātusaṃmoho dvābhyāṃ dharmānvayajñānābhyāṃ nivartyate|",
    "762:36": "satyasaṃmohaścaturbhiḥ duḥkhajñānādibhiḥ|",
    "762:37": "arthasaṃmohaḥ saṃvṛtijñānena|",
    "762:38": "cittasaṃmohaḥ paracittajñānena|",
    "762:39": "jātisaṃmohaḥ kṣayajñānena|",
    "762:40": "punarutpattisaṃmoho'nutpādajñāneneti daśaiva jñānāni bhagavānavocat|",
    "762:41": "nātibhūyāṃsi nālpīyāṃsīti||",
    "762:42": "atra punaḥ",
    "762:43": "[481 ab.] parijñātādyavagamaḥ duḥkhādau kṣayadhī phalam|",
    "762:44": "“dukhaṃ parijñātaṃ samudayo me prahīṇaḥ,................",
    "762:45": "..............miti vādavipakṣeṇa vā anārambhiṇāṃ saṃsāreṇaiva śuddhiriti vādavipakṣeṇa pratipadākāraḥ|",
    "762:46": "laukikavairāgyamārgamārasaṃjñāvipakṣeṇa vā anātyantikavairāgyagamanavipralambhāt sarvatrābahumānavipakṣeṇa nairyāṇikākāraḥ||",
    "762:47": "athākāro [nā]ma ka eṣa dharmaḥ|",
    "762:48": "kiṃ vā tenākāryata iti ?",
    "762:49": "tadubhayaṃ nirdiśyate-",
    "762:50": "[482 cd.] dhīrākāraḥ sadākāryaṃ sākārāstvavalambinaḥ||",
    "762:51": "prajñā khalvākāra ityucyate|",
    "762:52": "na tarhi prajñā sākārā bhavati dvayoḥ prajñayoḥ yaugapadyābhāvāt|",
    "762:53": "tataśca na sarve caitasikāḥ sākārāḥ prāpnuvanti|",
    "762:54": "na khalu brū maḥ prajñāsaṃprayogātsākārā vaikākārā vā|",
    "762:55": "kiṃ tarhi ? svavṛttibhirākaraṇādālambanagrahaṇādityarthaḥ|",
    "762:56": "kiṃ punastadātkā(kā)",
    "762:57": "ryam ? sadākāryam|",
    "762:58": "yatkiñcid dravyataḥ prajñaptito vā vidyate ya(ta)dākāryate|",
    "762:59": "cittacaittāstu sākārāḥ viṣayagrāhiṇa ityarthaḥ||",
    "762:60": "kiṃ punarjñānaṃ kati smṛtyupasthānāni ?",
    "762:61": "[483] paricittamatistrīṇi dharmasaṃjñaṃ nirodhadhīḥ|",
    "762:62": "catvāri smṛtyupasthānānyato'nyajjñānamiṣyate||",
    "762:63": "paracittajñānaṃ khalu trīṇi vedanācittadharmākhyāni|",
    "762:64": "nirodhajñānaṃ dharmasmṛtyupasthānam|",
    "762:65": "paracittanirodhajñānābhyāmanyāni jñānāni catvāri smṛtyupasthānāni||",
    "762:66": "atha katamasya jñānasya kati jñānānyālambanam ?",
    "762:67": "[484] mārgadharmānvayajñānagocaro navaśo dhiyaḥ|",
    "762:68": "mārgadharmānvayajñānānāṃ pratyekaṃ navajñānānyālambanam|",
    "762:69": "mārgajñānasya tāvatsaṃvṛtijñānaṃ hitvā|",
    "762:70": "dharmajñānasyānvayajñānam|",
    "762:71": "anvayajñānasya dharmajñānam|",
    "762:72": "duḥkhahetudhiyordve dve",
    "762:73": "duḥkhasamudayajñānayoḥ saṃvṛtijñānaṃ sāsravaṃ ca pari(ra)",
    "762:74": "cittajñānamālambanam|",
    "762:75": "caturṇāṃ daśa",
    "762:76": "saṃvṛtiparacittakṣayānutpādajñānānāṃ sarvānye(ṇye)",
    "762:77": "va daśajñānānyālambanam|",
    "762:78": "nāparam||",
    "762:79": "nirodhajñānaṃ khalu naiva jñānālambanam||",
    "762:80": "punarapi daśadharmān sthāpayitvā kasya jñānasya kati dharmā viṣaya iti vācyam|",
    "762:81": "katham ? taducyate-",
    "762:82": "[485] pañcadharmāstridhātvāptān mārgarūpān sanātanān|",
    "762:83": "vyutpattyarthaṃ dvidhā kṛtvā darśayejjñānagocaram||",
    "762:84": "traidhātukān dharmāt(n)",
    "762:85": "pratyekaṃ dvidhā kṛtvā saṃprayuktā viprayuktāśca,",
    "762:86": "apratisaṃyuktāṃśca dvidhā kṛtvā saṃyuktaviprayuktabhedenaiva,",
    "762:87": "asaṃskṛtamapi dvidhākṛtvā kuśalāvyākṛtabhedenaivaṃ kṛtvā daśa bhavanti|",
    "762:88": "tatra tāvatsaṃvṛtijñānasya sarva eva daśadharmā viṣayaḥ|",
    "762:89": "dharmajñānasya pañca kāmapratisaṃyuktānāsravāḥ saṃprayuktaviprayuktākuśalaṃ cāsaṃskṛtam|",
    "762:90": "anvayajñānasya sapta rūpārūpyapratisaṃyuktānāsravā[:",
    "762:91": "] saṃprayuktaviprayuktakuśalaṃ cāsaṃskṛtam|",
    "762:92": "pari(ra)cittajñānasya trayaḥ kāmarūpapratisaṃyuktānāsravāsaṃprayuktā eva|",
    "762:93": "duḥkhasamudayajñānayoḥ ṣaṭkāmarūpārūpyapratisaṃyuktāsaṃprayuktaviprayuktāḥ|",
    "762:94": "nirodhajñānasyaiko[']saṃskṛtameva kuśalam|",
    "762:95": "mārgajñānasya dvāvanāsravaḥ saṃprayukto viprayuktaśca|",
    "762:96": "kṣayānutpādajñānayornava dharmā viṣayo'saṃskṛtamavyākṛtaṃ muktvā||",
    "762:97": "idamidānīṃ vaktavyam|",
    "762:98": "kaḥ katibhirjñānaiḥ samanvāgataḥ ?",
    "762:99": "sarvastāvatpṛthagjanaḥ saṃvṛtijñānenaiva|",
    "762:100": "ayaṃ tu niyamaḥ-",
    "762:101": "[486] dṛṅmārge prathame jñāne tribhirjñānaiḥ samanvitaḥ|",
    "762:102": "dvitīyakṣaṇe tribhiḥ saṃvṛtijñānaduḥkhajñānadharmajñānaiḥ|",
    "762:103": "caturṣvekaikavṛddhyordhvaṃ virakto'nyamano dhiyā||",
    "762:104": "ataḥ paraṃ caturṣu cittakṣaṇeṣvekaikaṃ jñānaṃ vardhate|",
    "762:105": "ta[dyathā] duḥkhe'nvayajñāne'nvayajñānaṃ vardhate|",
    "762:106": "samudayadharmajñāne samudayajñānam|",
    "762:107": "nirodhadharmajñāne nirodhadharmajñānam|",
    "762:108": "mārgadharmajñāne mārgadharmajñānaṃ vardhate|",
    "762:109": "samudayanirodhamārgānva[yajñā]neṣu kṣāntiṣu ca nāstyapūrvajñānavṛddhiḥ|",
    "762:110": "sarvatra tu vītarāgasya paracittajñānaṃ vardhata iti vācyam||",
    "762:111": "abhidharmadīpe vibhāṣāprabhāyāṃ vṛttau saptamasyādhyāyasya prathamaḥ pādaḥ||",
    "762:112": "saptamādhyāye",
    "762:113": "dvitīyapādaḥ|",
    "762:114": "idamidānīṃ vaktavyam|",
    "762:115": "kasyāṃ bhūmau kasyāṃ vāvasthāyāṃ kasya vā pudgalasya kati jñānāni bhāvyante ?",
    "762:116": "tadārabhyate-",
    "762:117": "[487] tridhyānakāmavairāgye paścime muktivartmani|",
    "762:118": "maulaghyānaprayoge ca jñeyānāgatabhāvanā||",
    "762:119": "[488] bālasya smṛtyupasthānadhyānādyutpādane tathā|",
    "762:120": "prayogamuktimārgeṣu saṃvṛtyānyamanodhiyaḥ||",
    "762:121": "bālasya khalvādyadhyānatrayavairāgye paścime vimuktimārge mauladhyānaprayogamārge ca smṛtyupasthānādikuśalamūlotpādane ca prayogavimuktimārge ca saṃvṛtijñānasya paracittajñānasya cānāgatabhāvanā veditavyā||",
    "762:122": "āryasya tu",
    "762:123": "[489] kṣāntijñānāni bhāvyante svajātīyāni dṛkpathe|",
    "762:124": "darśa(na)mārge khalu yadyeva saṃmukhībhūtaṃ bhavati kṣāntirvā jñānaṃ vā tajjātīyamevānāgataṃ bhāvyate|",
    "762:125": "nānyajātīyamanyaviṣayaṃ vā pṛthakkāryatvāt|",
    "762:126": "sāṃvṛtaṃ cānvayajñāne duḥkhahetusamāhvaye||",
    "762:127": "saṃvṛtijñānaṃ khalu darśaṇa(na)",
    "762:128": "mārge triṣu citteṣu duḥkhasamudayanirodhānvayajñānākhyeṣu bhāvyate|",
    "762:129": "na dharmajñāneṣu,",
    "762:130": "akṛtārthatvādālambanākāraparijayo hi nādyāpi parisamāptaḥ||",
    "762:131": "kasmātpunaḥ saṃvṛtijñāna tatra bhāvanāṃ gacchati ? taducyate-",
    "762:132": "[490] samānapratipakṣatvātteṣu mārgāyitatvataḥ|",
    "762:133": "yathaivānvayakṣāntijñānāni trīṇi tatprahātavyakleśapratipakṣaḥ,",
    "762:134": "tathā tānyapi saṃvṛtijñānāni pratipakṣaḥ|",
    "762:135": "tairapi tatra mārgāyitaṃ nirvedhabhāgīyāvasthāyām|",
    "762:136": "ato'bhisamayātyākhyaṃ tattrisatyāntalābhataḥ||",
    "762:137": "ata eva tadābhisamayāntikaṃ saṃvṛtijñānamityākhyāyate|",
    "762:138": "dharmajñāneṣu khalu tadbhāvanāyāmabhisamayamadhyāni syuriti|",
    "762:139": "taccaitadanutpattidharmakamapi saddharmatayā cintyate|",
    "762:140": "kasmātpunastadanutpattidharmakameva ?",
    "762:141": "śraddhādharmānusāryāśrayeṇa tadutpattipratibaddhatvāt|",
    "762:142": "darśanamārge ca saṃmukhībhūte tannotpannam|",
    "762:143": "tasmādanutpattikadharmameva bhāvanāṃ gacchati|",
    "762:144": "tatpunaretatsaptabhūmikaṃ kāmāvacaraṃ darśanamārgasamānabhūmikaṃ ca|",
    "762:145": "uktā darśanamārgabhāvanā||",
    "762:146": "bhāvanāmārge vaktavyā|",
    "762:147": "[491] mārgākhye tvanvayajñāne ṣa[ḍ bhāvya]nte'tha sapta vā|",
    "762:148": "ṣoḍaśe[tu varta]mānānvayajñānacitte bhāvanāvartmanyavītarāgasya ṣaḍ bhāvyante|",
    "762:149": "saṃvṛtiparacittakṣayānutpādajñānāni hitvā|",
    "762:150": "vītarāgasya tu saptānāgatāni bhāvyante paracittajñānaṃ vardhayitvā|",
    "762:151": "ānantaryapathe corddhvaṃ bhāvyate nānyacittadhīḥ||",
    "762:152": "sarāgasyāpi bhāvanāmārge tasmāt ṣoḍaśātkṣaṇādūrdhvaṃ yāvatkāme vīta rāgo bhavati tāvatsarveṣu prayogānantaryavimuktiviśeṣamārgeṣu sapta jñānāni bhāvyante|",
    "762:153": "anyatra paracitakṣayānutpādajñānebhyaḥ||",
    "762:154": "[492] prahāṇamuktimārgeṣu vināntyāyā vimuktitaḥ|",
    "762:155": "bhavāgrapratipakṣatvātsaṃvṛtasya na bhāvanā||",
    "762:156": "dhyānacatuṣṭvārūpyatrayavairāgye pañcasvabhijñāsu,",
    "762:157": "akopyāprativedhe ca vyavakīrṇa[bhāvite ca] dhyāne|",
    "762:158": "śaikṣasya sarveṣvānantaryavimuktimārgeṣu saptaiva jñānāni .............|",
    "762:159": "[........abhidharmadīpe vibhāṣāprabhāyāṃ vṛttau saptamasyādhyāyasya dvitīyapādaḥ samāptaḥ||]",
    "762:160": "saptamādhyāye",
    "762:161": "tṛtīyapādaḥ |.....",
    "762:162": ".........sthānavastuhetuvipākaprativistarairboddhavyam|",
    "762:163": "tatrātītānāgate pratyutpanne ca [ta]dākṣeptākṣepavaicitryaṃ pratikarmasamādānaṃ bhavati|",
    "762:164": "kiciddhi sahasā pratyayavṛ(va)",
    "762:165": "śātkriyate|",
    "762:166": "kiñcid dṛṣṭacetasā|",
    "762:167": "kiñcitpunaḥ samādāya kriyate tena karmaṇā mayā jīvi[tavya]miti|",
    "762:168": "tathā dharmo'yamadharmo veti samādāyāsamādāya karoti|",
    "762:169": "sthānādipravibhāgataśca gāmbhīryaṃ boddhavyam|",
    "762:170": "tatra sthānamāyatyutpattyāyattānāmavakāśakāraṇāt|",
    "762:171": "heturapi yena hetunā kriyate|",
    "762:172": "yathoktam-“vastu sthānādhikaraṇamucyate|",
    "762:173": "sādhikaraṇaṃ vastu sthānam|",
    "762:174": "tadyathā prāṇivadhakarmaṇaḥ svabhāvaḥ|",
    "762:175": "sa ca prāṇī yasya cārthe vadhyate yayā pratyayasāmagryā sarvametadvastu sambhavati|",
    "762:176": "kutaḥ ? sthānahetuvipākānāṃ pṛthagukteḥ|",
    "762:177": "yasya khalveta[t] sthānaṃ yaccāsya sthānaṃ kriyate yasya tatkarma hetuḥ,",
    "762:178": "yaddhetukaṃ ca tat,",
    "762:179": "ayaṃ cāsya karmaṇo vipāko'yamanyasya” iti|",
    "762:180": "tadetadaṣṭajñānasvabhāvaṃ nirodhamārgajñāne hitvā||",
    "762:181": "[493] dhyānādīnāṃ svabhāvādāvavyāghātavisāri yat|",
    "762:182": "ghyānādijñānasaṃjñaṃ tannavajñānamayaṃ balam||",
    "762:183": "dhyānavimokṣasamādhisamāpatti jñānabalaṃ khalu yatsaṃkleśavyavadānavyavasthānaviśuddhiṣu nivṛttipakṣe dhyānānāṃ vimokṣāṇāṃ samādhīnāṃ samāpattīnāṃ ca saṃkleśavyavadānavyavasthānaviśuddhiṣu yadbalamavyāhatam|",
    "762:184": "tatra saṃkleśādicatuṣṭayaṃ hāni(na)",
    "762:185": "viśeṣasthitinirvedhabhāgīyaṃ sāsvādaśuddhakānāsravādibhedāt|",
    "762:186": "tadetaddhyānavimokṣasamādhisamāpattijñānabalaṃ navajñānātmakaṃ boddhavyam||",
    "762:187": "[494] yatsattvākṣamṛdutvādau paricchede pravartate|",
    "762:188": "akṣottamāvarajñānabalaṃ tannavadhīmayam||",
    "762:189": "indriyaparāparajñānabalam yatsarvasattvānāṃ śreyaḥprāptiśaktitraividhye jñānamavyāhataṃ tadindriyaparāparajñānabalaṃ navajñānātmakaṃ nirodhajñānaṃ hitvā||",
    "762:190": "[495] yatsattvādhirucitraidhe hīnādau sampravartate|",
    "762:191": "nānādhimuktidhīsaṃjñe balaṃ tacca navātmakam||",
    "762:192": "yatkhalu sarvasattvānāṃ hīṇa(na)",
    "762:193": "madhyamottamādhimuktiṣvavyāhataṃ jñānaṃ tacca nānādhimuktijñānabalaṃ navajñānātmakameva nirodhajñānaṃ hitvā||",
    "762:194": "[496] yannānādhātvapekṣākhyaṃ sattvārthāya pravartate|",
    "762:195": "navajñānamayaṃ tadvattannānādhātudhībalam||",
    "762:196": "te punaḥ pūrvābhyāsavāsanādhātavaḥ pūrvajanmasu guṇadoṣavidyāśilpakarmābhyāsebhyo yā vāsanāstāḥ khalviha dhātavo viśeṣeṇa boddhavyāḥ|",
    "762:197": "gotrārtheṇā(nā)",
    "762:198": "vasthānāṃ ta evāśayā ityavagantavyāḥ,",
    "762:199": "tadvaśāccari(ratī)tyucyate|",
    "762:200": "uktaṃ ca bhagavatā-“dhātuśaḥ sattvāḥ saṃsyandante” iti||",
    "762:201": "[497] gatidharmāryabhedaṃ yadvetti pratyayabhedataḥ|",
    "762:202": "taddhiyo daśa sarvatragāminīpratipadbalam||",
    "762:203": "yatkhalu sattvopapattinirvartakeṣu tatkṣayakareṣu ca dharmeṣu jñānamavyāhataṃ tatsarvatragāminīpratipajjñānabalam|",
    "762:204": "bhavyaviśeṣauṣadhavad draṣṭavyam|",
    "762:205": "mokṣabhavyānāṃ nānādhātūnāṃ sattvānāmanekadhātūnāṃ sarvakleśaprahāṇāyauṣadhaviśeṣavatsāmānyapratipakṣaviśeṣapratipakṣaṃ ca sarvatra jānīte gatihetuṃ cānena dhāturekasantāne yo yadgatacittastadvaśena tadavataraṇabhavyo'bhavyaśca bhavati tatsarvaṃ yathāvatpratijānātīti sarvākārajñatāpyuktā bhavati|",
    "762:206": "tadetat saphalamārgaprahāṇāddaśajñānātmakaṃ bhavati|",
    "762:207": "kecittu kevalamārgagrahaṇānnavajñānātmakam||",
    "762:208": "[498] yat svānyātītajanmekṣisaṃvṛtijñānasaṃjñakam|",
    "762:209": "prāgjātyānusmṛtijñānabalaṃ tatsaphalaṃ matam||",
    "762:210": "svaparasantā nikānāmatītajanmaparamparāṇāṃ vicitrasukhaduḥkheṣu prāṇiṣvayamamuṣyakarmaṇo vipāko'yamamuṣyasvapnanimittaghyāyimanasikāracihnārthāvadhāraṇavadanekavidhasambandhāvabodhavaśitvamasya sūcitaṃ bhavati|",
    "762:211": "yathā khalu bhavyārthasūcakāni(n)",
    "762:212": "svapnānanekaśo dṛṣṭvā tāṃścārthānabhiniṣpannāt(n)",
    "762:213": "prāyaśaḥ sadṛśānapekṣa(kṣya)",
    "762:214": "niścayo bhavati tadvaditi|",
    "762:215": "yathā ca dhyāyināṃ manasikāreṣu dharmacihnānyutpadyante taiśca suvyakto dharmaparicchedo bhavati|",
    "762:216": "tadvatsarvadharmeṣu mudrā bhagavato viditā|",
    "762:217": "kiṃ punastatkarma vipākasambandhamudrāsviti ?",
    "762:218": "tadetadbalaṃ saṃvṛtijñānātmakameva||",
    "762:219": "[499] sattvānāṃ cyutisambhūtyorjñānamanyādhvavṛtti yat|",
    "762:220": "taccyutyutpattibuddhyākhyaṃ balaṃ pūrvavaducyate||",
    "762:221": "divyacakṣurāśrayācca jñānātkarmaphalavaicitryacaritāvataraṇajñānaparapratyayo bhavati|",
    "762:222": "pratyutpannaviṣayamapyevam|",
    "762:223": "taddivyacakṣurāśrayajñānaṃ saha praṇidhijñānenāparānte prabhāvyate|",
    "762:224": "tadetatsaṃvṛtijñānātmakameva||",
    "762:225": "[500] āsravakṣayadhīsaṃjñaṃ ṣaḍjñānānyathavā daśa|",
    "762:226": "ata idānīṃ bhagavato vineyakāryaṃ kimavaśiṣṭam ?",
    "762:227": "āsravakṣayaḥ|",
    "762:228": "tasminyajjñānaṃ yasya yadā yairavataraṇadeśanāvidhibhirakṛcchreṇa saṃpadyate tadbhagavān sarvākāramanena jñānena vetti nānyaḥ kaścit|",
    "762:229": "ato'syaiva tadbalaṃ nānyasya|",
    "762:230": "tatpunaretat ṣaḍjñānasvabhāvaṃ daśātmakaṃ vā|",
    "762:231": "yadyāsravakṣaye jñānam,",
    "762:232": "ṣaḍbhavanti|",
    "762:233": "paracittaduḥkhasamudayamārgajñānāni hitvā|",
    "762:234": "atha sopāye kṣaye jñānaṃ darśaṇaṃ(naṃ)",
    "762:235": "bhavati, [daśajñānāni bhavanti]|",
    "762:236": "ukto daśabalasvabhāvaḥ|",
    "762:237": "ākāraṇi(ni)yamo vaktavyaḥ|",
    "762:238": "so'yamucyate-",
    "762:239": "ṣoḍaśākāramantrā(trā)",
    "762:240": "dyamanyaiścāpyuttaraṃ bhuvā||",
    "762:241": "[501] saptamaṃ ṣoḍaśākāramavibhaktākṛtidvayam|",
    "762:242": "aṣṭākāraṃ dvitīyaṃ tu navajñānamayaṃ tu yat||",
    "762:243": "[502] tathāgatabalaṃ proktaṃ tajjñeyaṃ dvādaśākṛti|",
    "762:244": "sthānāsthānajñānabalaṃ ṣoḍaśabhirākāraiḥ pravartate|",
    "762:245": "anyaiśca tannirmuktairāsravakṣayajñānabalamapi yadi sopāyaṃ kṣayaṃ vivakṣati tadapi ṣoḍaśākāram|",
    "762:246": "atha kṣayamātraṃ tat,",
    "762:247": "ṣaḍjñānamayairākāraiḥ sarvatragāminīṃ pratipajñā(jjñā)",
    "762:248": "nabalaṃ saptamaṃ tadapi tathaiva ṣoḍaśākāram|",
    "762:249": "dvayaṃ tu pūrvenivāsānusmṛticyutyupapattijñānabalamavibhaktākārabalam|",
    "762:250": "dvitīyaṃ tu karmavipākajñānabalamaṣṭākāram|",
    "762:251": "yattu samādhisamāpattijñānabalaṃ tasya navajñānasvabhāvaṃ taireva dvādaśabhirākāraiḥ pravartate|",
    "762:252": "anyadyannoktaṃ tadabhyūhyam|",
    "762:253": "kiṃ punaḥ kiṃ gocaram ?",
    "762:254": "sarvagocaramatrādyamantyaṃ śāntyavalambi dhā(vā)||",
    "762:255": "sarvaviṣayaṃ sthānāsthānabalam|",
    "762:256": "āsravakṣayajñānabalaṃ nirvāṇaviṣayaṃ vā catuḥsatyaviṣayaṃ vā||",
    "762:257": "[503] dvidhā [hetubhavālambaṃ] saptamaṃ satyagocaram|",
    "762:258": "karmavipākajñānabalaṃ bhavaviṣayam|",
    "762:259": "sarvatragāminī pratipa[t]jñānabalaṃ catuḥsatyālambanam|",
    "762:260": "atītādyaddhi dhātvarthamaṣṭamaṃ samudāhṛtam||",
    "762:261": "pūrveṇi(ni)vāsānusmṛtijñānabalaṃ ‘atītādyaddhi’ dhātugocaram||",
    "762:262": "[504] navamaṃ khalu rūpārthaṃ saṃskṛtālambyate param|",
    "762:263": "cyutyupapattijñānabalaṃ rūpāyatanaviṣayam anyadyadavaśiṣṭaṃ tatsaṃskṛtadharmagocaraṃ draṣṭavyam|",
    "762:264": "atra punaḥ",
    "762:265": "dvyapekṣo balaśabdo'yaṃ balaṃ tvapratighātataḥ||",
    "762:266": "parābhibhavāpekṣaśca sarvāpratighātitvena ca|",
    "762:267": "yatkhalu [a]pratihatasāmathya tadbalamityucyate|",
    "762:268": "mānasaṃ balaṃ daśavidhaṃ bhagavato vyākhyātam||",
    "762:269": "kāyikamapyabhidhīyate-",
    "762:270": "[505] [sandhau] sandhau ca buddhasya kāye ṇa(nā)",
    "762:271": "rāyaṇaṃ balam|",
    "762:272": "spraṣṭavyamadhikaṃ tattu daśa hastyādisaptakāt||",
    "762:273": "nārāyaṇaṃ nāma balamucyate|",
    "762:274": "tacca bhagavato marmaṇi marmaṇi vidyate|",
    "762:275": "nāgagranthiśaṅkalāśaṅkusandhayaśca yathākramaṃ buddhapratyekabuddhacakravartiṇaḥ(naḥ)|",
    "762:276": "kiṃ pramānaṃ(ṇaṃ)",
    "762:277": "punastannārāyaṇaṃ balam ?",
    "762:278": "yatkhalu daśānāmitarahastīnāṃ balaṃ [ta]dekasya gandhahastinaḥ|",
    "762:279": "evaṃ daśottaravṛttyā mahānagni(gna)",
    "762:280": "praskandivarāṅgacānūraṇā(nā)",
    "762:281": "rāyaṇānāṃ vācyam|",
    "762:282": "airāvana(ṇa)",
    "762:283": "sahasrasyetyanye|",
    "762:284": "sa hi devodyānayātrāsamaye trayastriṃśacchirasamātmānamabhinirmāyātyadbhutavicitrodyānāyāyamānāni tāvantyeva devakulānyanekasahasraparivārāṇi bhūrjapatravadādāya gacchaḥyeṣa balasamudayastasya|",
    "762:285": "evaṃ tu [varṇayanti] mānasabalavadanantaṃ kāyikamapi balaṃ buddhānāṃ bhagavatāmiti|",
    "762:286": "tatpunaḥ kāyikaṃ balaṃ spṛṣṭavyāyatanasaṃgṛhītam|",
    "762:287": "gurutvena balasaṃgraho laghutvena daurbalyasyeti varṇayanti|",
    "762:288": "[506] svaparārthāntasamprāpte(rvai)",
    "762:289": "śāradyacatuṣṭayam|",
    "762:290": "ādyantabalarūpe dve dve karma pratipaddhiyoḥ||",
    "762:291": "sūtra uktam-“samyaksambuddhasya vata me sata ime dharmāstvayā'nabhisambuddhāḥ” iti vistaraḥ|",
    "762:292": "[atra hi prathama]dvitīyābhyāṃ svārthasampadbhagavatodbhāvitā|",
    "762:293": "pūrveṇa jñānasampat|",
    "762:294": "dvitīyeṇa(na)",
    "762:295": "prahāṇasampat|",
    "762:296": "dvābhyāmanyābhyāṃ parārthasampadā darśitā vyavadānasaṃklelodbhāvanāt|",
    "762:297": "kataratpunarvaiśāradyaṃ kati jñānātmakam ? taducyate|",
    "762:298": "sthānāsthānabalarūpamādyam|",
    "762:299": "āsravakṣayajñānarūpaṃ dvitīyam|",
    "762:300": "karmasvakajñānabalaṃ tṛtīyam|",
    "762:301": "sarvatragāminīpratipa[t]jñānabalaṃ caturthaṃ vaiśāradyam|",
    "762:302": "tadyāvajjñānasvabhāvānyetāni valāni tāvatsvabhāvāni yathākramaṃ catvāri vaiśāradyāni boddhavyāni|",
    "762:303": "sūtra uktam-“trīṇīmāni smṛtyupasthānāni yānyāryaḥ sevate” iti vistaraḥ|",
    "762:304": "teṣāṃ puṇa(na)",
    "762:305": "ridaṃ lakṣaṇam-",
    "762:306": "[507] śrotṛsampattrayāpekṣā trividhā smṛtyupasthitiḥ|",
    "762:307": "saṃsmārāhitasāmarthyasaṃprajanyasvalakṣaṇā||",
    "762:308": "śuśrūṣakāśuśrūṣakādibhedādvineyāṇāṃ(nāṃ)",
    "762:309": "traividhyena vyavasthānam|",
    "762:310": "śuśrūṣakādivargatrayābhisandheḥ|",
    "762:311": "svabhāvaḥ punaḥ smṛtiviśiṣṭasaṃprajanyatrayasvabhāvāni trīṇi smṛtyupasthānāni|",
    "762:312": "smṛtiviśiṣṭasaṃprajanyato hi bhagavataḥ śuśrūṣamānā(ṇā)",
    "762:313": "śuśraṣamāna(ṇa)",
    "762:314": "tadubhayayukteṣu vineyasamūheṣu nānando bhavatyāghāto vā||",
    "762:315": "mahākaruṇā punaḥ",
    "762:316": "[508] saṃvṛtijñānarūpatvāddīrghakālānusārataḥ|",
    "762:317": "sarvatra samavṛttyāderbaddhasyaiva mahākṛpā||",
    "762:318": "yadā śrāvakasyāpi karūṇā vidyate pratyekabuddhasyāpi kasmād buddhasyaiva mahākṛpetyucyate ?",
    "762:319": "yasmādiyaṃ saṃvṛtijñānasvabhāvā śrāvakādīnāmadveṣasvabhāvā buddhasya ca dīrghakālānugatā sūkṣmānugatā sarvasattvasamagrahapravṛttā sarvatrānugatā ca dvātriṃśanmahāpuruṣa[lakṣaṇa]vidyotitaśarīrādhyāsinī daśabalaparigṛhītā ca|",
    "762:320": "tasmād buddhasyaiva bhagavato mahākṛpetyucyate|",
    "762:321": "uktā asādhāraṇaguṇāḥ||",
    "762:322": "śrāvakasādhāraṇā ucyante-",
    "762:323": "[509] araṇā praṇidhijñānaṃ catasraḥ pratisaṃvidaḥ|",
    "762:324": "arhatsāntānikā hyete pañca tu prāntakoṭikāḥ||",
    "762:325": "[510] itarairapi sāmānyā apramādādayo guṇāḥ|",
    "762:326": "eṣāṃ yathopadiṣṭāṇāṃ(nāṃ)",
    "762:327": "śṛṇu vakṣyāmi lakṣaṇam||",
    "762:328": "tatra tāvat|",
    "762:329": "[511] araṇā saṃvṛtijñānaṃ nṛjā'ntyadhyānaniśrayāt|",
    "762:330": "āryasantānikā jātā savastukamalekṣiṇī||",
    "762:331": "iha kaścidarhannakopyadharmā sarvakleśaprahāṇātparamāmṛtasukhamanubhavatyevaṃ cittamutpādayati-kathaṃ nāma pare'pi [i]me santānālambanād kleśān notpādayeyuḥ kathañca tamaniṣṭaphalaṃ nānubhaveyuḥ|",
    "762:332": "caturthaṃ dhyānaṃ vivṛddhikāṣṭhāgataṃ samāpadya tathā karoti yathā'sya cāravihāragatasya santāne na kaścitkleśamutpādayati|",
    "762:333": "[512] praṇidhijñānamapyevaṃ sarvadharmāvalambi tu|",
    "762:334": "akopyadharmano(ṇo)",
    "762:335": "khyāte tathaiva pratisaṃvidaḥ||",
    "762:336": "praṇidhijñānamapi saṃvṛtijñānasvabhāvaṃ prāntakoṭika caturthadhyānalābhāt,",
    "762:337": "arhadyadyatpraṇidhatte tattajjānīte praṇidhijñānasya sarvadharmālambanatvāt||",
    "762:338": "pratisaṃvidaḥ khalvapi",
    "762:339": "[513] vivakṣitārthasambandhināmasaṃmohabhedinī|",
    "762:340": "ādyā'nyā tadabhivyaṅgyā jñeyā jñānavicāriṇī||",
    "762:341": "[514] tṛtīyā śabdasaṃskārā jñānasaṃmohaghātinī|",
    "762:342": "turīyā tu prabandhoktirdhyānādyutpādanonmukhī||",
    "762:343": "tatra dvādaśāṅgapravacanasaṃgṛhīteṣu vakṣyamānā(ṇā)",
    "762:344": "rthasambandhiṣu vivakṣiteṣu nāmakāyādiṣu yadavivartyaṃ jñānaṃ sā dharmapratisaṃvit|",
    "762:345": "tadavadyotyeṣu paurūṣeyāpauruṣeyasambandheṣu parārthasaṃvṛtyartharāśiṣu yadavivarttyaṃ jñānaṃ sā'rthapratisaṃvit|",
    "762:346": "nāmakāyādivācaka eva vākchabdeṣvarūpadravyaliṅgasaṃkhyāsādhanakriyākālapuruṣo pagrahasambandhini yadavivarttyaṃ jñānaṃ sā niruktipratisaṃvit|",
    "762:347": "dharmārthaniruktiṣu ghyānavimokṣasamādhisamāpattivaśitvasaṃprakhyāne yadavivartyaṃ jñānaṃ sā pratibhāna[prati]saṃvit|",
    "762:348": "ta ete ṣaḍguṇāḥ prāntakoṭikamityucyante||",
    "762:349": "kā kati bhūmikāḥ punarāsāṃ pratisaṃvidāṃ kā vā kati jñānamayī ?",
    "762:350": "tadavadyotyate-",
    "762:351": "[515] arthākhyā khalu sarvatra ṣaḍjñānānyathavā nava|",
    "762:352": "arthapratisaṃvit sarvāsu bhūmiṣu kāmadhātau yāvadbhavāgre ṇa(na)",
    "762:353": "vajñānasvabhāvā ṇi(ni)",
    "762:354": "rodhajñānaṃ varjayitvā ṣaḍjñānā[ni] nirvāṇasye(syai)",
    "762:355": "va paramārthatvāt,",
    "762:356": "paracittaduḥkhasamudayamārgajñānāni varjayitvā|",
    "762:357": "pratibhānāhvayāpyevaṃ daśajñānamayī tvasau||",
    "762:358": "pratibhānapratisaṃvidapi sarvāsu bhūmiṣu daśajñānamayī|",
    "762:359": "[tatra]",
    "762:360": "[516] [kāme ghyāneṣu dharmākhyā] tadanyā tvādyakāmayoḥ|",
    "762:361": "dharmapratisaṃvit kāmadhātau caturṣu dhyāneṣu niruktipratisaṃvit kāmadhātau prathame ca ghyāne|",
    "762:362": "saṃvṛtijñānamayyau tu dve ete pratisaṃvidau||",
    "762:363": "ubhe apyete saṃvṛtijñānasvabhāve dharmaniruktipratisaṃvidāviti||",
    "762:364": "abhidharmadīpe vibhāṣāprabhāyāṃ vṛttau saptamasyādhyāyasya tṛtīyaḥ pādaḥ samāptaḥ||",
    "762:365": "saptamādhyāye",
    "762:366": "caturthapādaḥ|",
    "762:367": "pṛthagjanasādhāraṇāḥ idānīmabhijñādayo guṇā vaktavyāḥ|",
    "762:368": "ta ima ucyante-",
    "762:369": "[517] ri(ṛ)ddhau śrotre'nyacitte prāgbhāve cyutyudaye kṣaye|",
    "762:370": "jñānasākṣātkriyā'bhijñā ṣaḍvā dhī[:",
    "762:371": "] muktivartmani||",
    "762:372": "jñānasākṣātkriyā khalu vimuktimārgasaṃgṛhītā'bhijñetyucyate|",
    "762:373": "keṣāṃ punarguṇānāṃ jñānasākṣātkriyā ?",
    "762:374": "tadapadiśyate|",
    "762:375": "ri(ṛ)ddhipādadivyaśrotracetaḥ- paryāyapūrvenivāsānusmṛticyutyupapādāsravakṣayajñānānāṃ yā jñānasākṣātkriyā sā'bhijñā|",
    "762:376": "abhijānātītyabhijñāyate vā tayeti abhijñā|",
    "762:377": "kasmātpunarvimuktimārga ye(e)",
    "762:378": "vābhijñā śrāmanya(ṇya)",
    "762:379": "phalavat [[na] ānantarya]mārgasvabhāvāḥ ?",
    "762:380": "paracittajñānasyānantaryamārgapratiṣedhādarhataścāsravakṣayānantaryamārgatyāge kasyacinnirabhijñatvaprasaṃgāt||",
    "762:381": "āsāṃ punaḥ",
    "762:382": "[518] catasraḥ saṃvṛtijñānaṃ pañca jñānāni cittadhīḥ|",
    "762:383": "sarvāsravakṣayābhijñā ṣaḍjñānānyathavā daśa||",
    "762:384": "cetaḥparyāyāsravakṣayābhijñe hitvā|",
    "762:385": "cetaḥparyāyābhijñā pañcajñānāni dharmānvayamārga[saṃvṛtipara]cittajñānāni|",
    "762:386": "āsravakṣayajñānasākṣātkriyā'bhijñā ṣaḍjñānāni daśa vā paracittaduḥkhasamudayamārgajñānāni hitvā ‘athavā daśe’ti||",
    "762:387": "[519] ṣaṣṭhī sarvatra pañcānyā maulīṣu dhyānabhūmiṣu|",
    "762:388": "āsravakṣayajñānasākṣātkriyā sarvāsu bhūmiṣu|",
    "762:389": "śeṣā maulīṣu catasṛṣu dhyānabhūṣviti|",
    "762:390": "yatnavairāgyato labhyāḥ svabhūmyadharagocarāḥ||",
    "762:391": "sarvāḥ [abhijñāḥ] yatnato labhyante vairāgyataśca|",
    "762:392": "tatrānucitā yatnataḥ|",
    "762:393": "ucitā vairāgyataḥ|",
    "762:394": "janmāntarābhyastāḥ khalvabhijñā vairāgyato labhyante|",
    "762:395": "vaiśeṣikyo yatnataḥ|",
    "762:396": "‘svabhūmyadharagocarā’ścaitāḥ|",
    "762:397": "ri(ṛ)ddhyā svabhūmiṃ gacchatyapa(dha)",
    "762:398": "rāṃ ca bhūmim|",
    "762:399": "nirmitanirmāṇamapyevam|",
    "762:400": "divyaśrotrābhijñayāpi svabhūmikamadho[bhūmikaṃ] ca śabdaṃ śṛṇoti|",
    "762:401": "evaṃ paracittajñānaṃ pūrvenivāsānusmṛtijñānaṃ ca|",
    "762:402": "cyutyupapādābhijñayā ca svādhobhūmiviṣayaṃ rūpaṃ jānāti||",
    "762:403": "katamā punarāsāṃ kati smṛtyupasthānāni ?",
    "762:404": "[520] smṛtyupasthitayastistraścetaḥparyāyadhīrmatā|",
    "762:405": "ṛddhiśrotrākṣyabhijñāsnu prathamā smṛtyupasthitiḥ||",
    "762:406": "paracittābhijñā trīṇi smṛtyupasthānāni kāyasmṛtyupasthānaṃ hitvā|",
    "762:407": "cittacaittālambanā khalveṣā|",
    "762:408": "ṛddhiśrotracakṣurabhijñāḥ kāyasmṛtyupasthānaṃ rūpālambanatvāt|",
    "762:409": "ṛddhiḥ khalu caturbāhyāyatanālambanā|",
    "762:410": "divyaśrotracakṣuṣī yathākramaṃ śabdarūpāyatanālambane|",
    "762:411": "kuśalādibhedena tu",
    "762:412": "[521] divyamavyākṛtaṃ śrotraṃ netraṃ cānyā śubhā matāḥ|",
    "762:413": "divyaśrotracakṣuṣī kilāvyākṛte|",
    "762:414": "tacca na|",
    "762:415": "abhijñānāṃ vimuktimārgasvabhā[vyāccakṣuḥśrotravijñānayoścā]vikalpatvādvimuktijñānānutpattiḥ|",
    "762:416": "caturṣu dhyāneṣu tu asti prajñāviśeṣaḥ svabhūmikabhūtaphalo yatsaṃmukhībhāvātsvabhūmikaphalameva cakṣuḥśrotraṃ saṃmukhībhāvaṃ gacchati|",
    "762:417": "yattaccakṣuḥśrotravijñānayorāśrayī bhavati tasmānna tadvijñāne saṃprayuktā prajñā'bhijñeti|",
    "762:418": "kathaṃ punaretayorabhijñāśabdaḥ ? taducyate-",
    "762:419": "abhijñāphalatā'bhijñā [manovijñānaprajñayā]||",
    "762:420": "abhijñāphalamā(ma)",
    "762:421": "trābhijñāśabdenoktam|",
    "762:422": "manovijñānasaṃprayuktayā tu prajñayā'bhijānātīti|",
    "762:423": "saivābhijñā nirūpakatvāt|",
    "762:424": "kati punarāsāṃ vidyā ?",
    "762:425": "[522] tisro vidyā matāstryadhvasa(saṃ)",
    "762:426": "mohādivyudastaye|",
    "762:427": "ekā svabhāvato'śaikṣī dve tvaśaikṣāśrayodayāt||",
    "762:428": "pūrvaṇi(ni)vāsacyutyupapādāsravakṣayajñānatatsākṣā[t]tkriyāstisraḥ khalvaśaikṣyo [vidyā ucyante|",
    "762:429": "kasmādetā eva ?",
    "762:430": "eta] eva tisro vidyāḥ yasmādābhiravidyātrayaṃ vinivartate|",
    "762:431": "pūrvenivāsābhijñā[jñayā]pūrvāntasaṃmohaḥ nivartate|",
    "762:432": "cyutyupapādābhijñayā tvaparāntasaṃmoho nivartate|",
    "762:433": "āsravakṣayābhijñayā madhyādhvasaṃmohaḥ|",
    "762:434": "yadyapi ca tisro'pyaśaikṣāstathāpi ‘ekā svabhāvato'śaikṣī dve tvaśaikṣāśrayodayāt’|",
    "762:435": "antyā vā'śaikṣī svabhāvataḥ santānataśca|",
    "762:436": "ādye dve tvaśaikṣasantānādaśaikṣāvityucyante|",
    "762:437": "kati punarāsāṃ prātihāryāṇi ?",
    "762:438": "[523] ri(ṛ)ddhicittakṣayābhijñā pratihāryatrayaṃ smṛtam|",
    "762:439": "harato dve kuśāstṛbhyo mārebhyo harate param||",
    "762:440": "ṛddhyādeśanāprātihārye khalu kuśāstṛbhyaḥ kapilolūkākṣapādādibhyo vineyajanacittamapahṛtya buddhe bhagavati paramārthaśāstari saṃniyojayataḥ|",
    "762:441": "anuśāsanāpratihāryaṃ mārebhyo'pahṛtya sarvajñaṃ mārgadeśike pravare pratiṣṭhāpayati||",
    "762:442": "kā punariyamṛddhiḥ ?",
    "762:443": "[524] samādhirṛ(dhī)",
    "762:444": "ddhirityuktā phalamaiśvaryaṣṭadhā|",
    "762:445": "dvidhaitadgatinirmāṇe trividhā gatiriṣyate||",
    "762:446": "ṛddhiḥ khalu samādhirūpā tatphalatvāttu prātihāryamṛddhiratyuktaṃ sūtre|",
    "762:447": "aṅgaparigṛhīte samādhau sati sarvametatprātihārya mṛddhyati|",
    "762:448": "tasmātsamādhireva ri(ṛ)ddhiḥ|",
    "762:449": "tasyāḥ phalamaṣṭaguṇamaiśvaryamani(ṇi)mādi|",
    "762:450": "yacca sūtre'padiṣṭamekānekayathecchitarūpāvasthānādistatpunaretamṛddhiphalaṃ dvividhaṃ gatiśca nirmāṇaṃ ca|",
    "762:451": "gatirapi trividhā| tatra",
    "762:452": "[525] manomayī gati[:",
    "762:453": "] śāsturicchāmātrapravṛttitaḥ|",
    "762:454": "adhimokṣakṛtā'nyeṣāṃ tato dehābhivāhinī||",
    "762:455": "manojavāḥkhalu ṛddhirbuddhasyaiva|",
    "762:456": "manasa iva javastasyāḥ|",
    "762:457": "yāvatā kālena cakṣurvijñānaṃ nīlaṃ pratipadyate yāvatā kālena bhagavāñccharīreṇa sarvalokāntarāṇi vyāpnotyanantarddhiśarīrā hi buddhā bhagabanto[']nābhogena yathecchitābhiprāyasiddheḥ bhagavato buddhasya|",
    "762:458": "śrāvakādīnāṃ punaḥ śarīravāhinī gatirbhavati yathā devānāṃ pakṣiṇāṃ vā|",
    "762:459": "ādhimokṣikī ca dūramapyāsannamadhimucyāstagamanaṃ saṃpadyate|",
    "762:460": "bāhuprasāraṇamātreṇa sumerumūrddhani prādurbhavati|",
    "762:461": "vyākhyātaṃ samādhiphalam||",
    "762:462": "gamanaṃ nirmāṇamidānīṃ vaktavm|",
    "762:463": "ta[d]dvividhaṃ kāmāvacaraṃ rūpāvacaraṃ ca|",
    "762:464": "tatra tāvat-",
    "762:465": "[526] rūpagandharasasparśāḥ kāme nirmāṇamiṣyate|",
    "762:466": "rūpasparśau matau rūpe sveśarīre'tha vā bahiḥ||",
    "762:467": "kāmāvacaraṃ khalu bāhyamāyatanacatuṣṭayaṃ nirmīyate|",
    "762:468": "nānyadīśvarakarttṛtvavādābhyupagamaprasaṃgāt|",
    "762:469": "rūpāvacaraṃ tvāyatanadvayaṃ tatra gandharasābhāvāt|",
    "762:470": "tatpunaretat svaśarīre paraśarīre ca draṣṭavyam|",
    "762:471": "etaccaturvidhaṃ nirmāṇaṃ kāmadhātāvevaṃ rūpadhātau draṣṭavyam|",
    "762:472": "ityaṣṭa[vidhaṃ nirmāṇam]|",
    "762:473": "[kiṃ khalu nirmāṇama]bhijñayā nirmīyate ? kiṃ tarhi ?",
    "762:474": "[527] abhijñāphalacittena tattāni tu caturdaśa|",
    "762:475": "ādyadhyānaphalaṃ dve te(tai)",
    "762:476": "rūrdhvabhūmyekavṛddhitaḥ||",
    "762:477": "prathamadhyānaphale khalu nirmāṇacitte kāmāvacaraṃ prathamadhyānabhūmikaṃ ca,",
    "762:478": "dvitīyadhyānaphalāni trīṇi,",
    "762:479": "tṛtīyadhyānaphalāni catvāri,",
    "762:480": "caturthadhyānaphalāni pañca||",
    "762:481": "kathaṃ punarnirmāṇacittāni labhyante ?",
    "762:482": "[528] tallābho dhyānava[t] jñeyaḥ",
    "762:483": "yathā khalu dhyānāni vairāgyata upapattitaḥ prayogataśca labhyante tathā nirmāṇacittāni|",
    "762:484": "kathaṃ punastadutpadyate ?",
    "762:485": "śuddhakācca svataśca tat|",
    "762:486": "śuddhakād dhyānādanantaraṃ ṇi(ni)",
    "762:487": "rmāna(ṇa)",
    "762:488": "cittamutpādyate nirmāṇacittādeva vā nānyataḥ|",
    "762:489": "tataḥ khalvapi nirmāṇacittādanantaraṃ śuddhakadhyānaṃ nirmāṇacittaṃ cotpadyate nānyat|",
    "762:490": "sarvasya ca nirmitasya",
    "762:491": "svabhūmenaiva nirmāṇamapa(dha)",
    "762:492": "reṇāpi bhāṣaṇam||",
    "762:493": "na khalvanyabhūmikaṃ nirmāṇamanyabhūmikena nirmāṇacittena nirmīyate|",
    "762:494": "bhāṣaṇaṃ tu svabhaumenāpa(dha)",
    "762:495": "rabhaumena ca|",
    "762:496": "kāmadhātuprathamadhyānabhūmiko hi nirmitaḥ svabhūmikenaiva cittena bhāṣya(ṣa)te|",
    "762:497": "ūrdhvabhūmikāstu prathamadhyānabhūmikena,",
    "762:498": "tatraiva vijñaptisamutthāpakacittasadbhāvāt||",
    "762:499": "kiṃ punarnirmitanirmātroḥ kramena(ṇa)",
    "762:500": "vāgbhāṣaṇaṃ bhavatyatha yugapat ? taducyate-",
    "762:501": "[529] nirmātraiva sahaiteṣāṃ bhāṣaṇaṃ sugatādṛte|",
    "762:502": "uktaṃ hi",
    "762:503": "“ekasya bhāṣamāṇasya sarve bhāṣanti nirmitāḥ|",
    "762:504": "ekasya tūṣṇīṃ bhūtasya sarve tūṣṇīṃ bhavanti te||”",
    "762:505": "bhagavatastu icchātaḥ pūrvaṃ paścādyugapadvā nirmitā bhāṣante|",
    "762:506": "teṣāṃ punaḥ",
    "762:507": "ekasya bruvataḥ sarve nirmitā bruvate samam||",
    "762:508": "[530] adhiṣṭhāya tu nirmāṇaṃ bhāṣante'nyena cetasā|",
    "762:509": "‘adhiṣṭhāya tu nirmāṇaṃ’ saṃsthāpyetyarthaḥ|",
    "762:510": "anyena cetasā vijñaptisamutpādakākhyena vācaṃ pravartayatītyato'pi nāsti nirmāṇāntardhāṇo(no) doṣaḥ|",
    "762:511": "tatpunaretadadhiṣṭhānaṃ na kevalaṃ jīvata eva| kiṃ tarhi ?",
    "762:512": "adhiṣṭhānaṃ mṛtasyāpi sthirasyaiva tu vastunaḥ||",
    "762:513": "āryamahākāśyapādhiṣṭhānena tadasthiśaṃkalāpasthānaśravaṇāt sthirasyāsthilakṣaṇasya na māṃsarudhirādīnāmasti||",
    "762:514": "kiṃ punarekacittenaikaṃ nirmitaṃ nirmiṇotyatha bahūn ?",
    "762:515": "[531] ajayyekamanekena jayiṇastadviparyayaḥ|",
    "762:516": "ādyābhinirhārairbahubhirnirmāṇacittairekaṃ sopādānaṃ ca nirmitaṃ nirmiṇoti|",
    "762:517": "rjitāyāṃ tvabhijñāyāṃ nirmāturicchayā bahūnapyekacittena nirūpādānamapi ca nirmino(ṇo)ti|",
    "762:518": "tatputaretannirmāṇacittaṃ dvividhaṃ bhāvanāmayamupapattiprātilambhikañca| tatra",
    "762:519": "avyākṛtamabhijñotthaṃ upapattya tvayaṃ tridhā||",
    "762:520": "yatkhalu bhāvanāphalaṃ nirmāṇacittaṃ tadavyākṛtaṃ bhavati|",
    "762:521": "upapattiprātilambhikaṃ tu kuśalādi[nā] triprakāram|",
    "762:522": "[tadupapattiphalaṃ] daśātiśayayuktam|",
    "762:523": "[532] arhatāṃ daśadhā tvetadaiśvaryamupapadyate|",
    "762:524": "sarvāsravakṣayajñānavimuktidvayayogataḥ||",
    "762:525": "yadetatadaṇimādiśaikṣāntaṃ daśavidhamaiśvaryasukhaṃ tadatiśayayuktamarhatāmevopapadyate||",
    "762:526": "yadi tarhi trayāṇāmarhatāmetadaiśvaryaṃ samānamasti kastarhi viśeṣaḥ śāstṛśiṣyayoḥ ?",
    "762:527": "tatredamupadiśyate-",
    "762:528": "[533] aiśvarya[pi sa]mānesminyathokte śāstṛśiṣyayoḥ|",
    "762:529": "antaraṃ sumahacchāsturyattatpūrvamudāhṛtam||",
    "762:530": "daśabalādyāveṇikabuddhaguṇacintāyāṃ catuṣpratyayatā nadyuttaraṇe gandhahastya śvaśaśakadṛṣṭāntaiśca viśeṣāntaraṃ boddhavyamiti||",
    "762:531": "abhidharmapradīpe vibhāṣāprabhāyāṃ vṛttau saptamasyādhyāyasya caturthaḥ pādaḥ||",
    "762:532": "samāptaśca jñānavibhāgo nāma saptamo'dhyāyaḥ||"
}