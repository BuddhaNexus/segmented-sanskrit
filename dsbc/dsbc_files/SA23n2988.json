{
  "SA23n2988:0": "śrīmadindrabhūtiviracitā Jñānasiddhiḥ |",
  "SA23n2988:1": "prathamaḥ paricchedaḥ ||",
  "SA23n2988:2": "namo vajrasattvāya |",
  "SA23n2988:3": "praṇipatya jagannāthaṁ sarvajinavarārcitam |",
  "SA23n2988:4": "sarvabuddhamayaṁ siddhivyāpinaṁ gaganopamam || 1 ||",
  "SA23n2988:6": "sarvadaṁ sarvasattvebhyaḥ sarvajñaṁ varavajriṇam |",
  "SA23n2988:7": "bhaktyā'haṁ sarvabhāvena vakṣye tatsādhanaṁ param || 2 ||",
  "SA23n2988:9": "aśeṣayogatantroktaṁ vajrayānamanuttaram |",
  "SA23n2988:10": "ye na jānanti muḍhāste bhramantīha bhavārṇave || 3 ||",
  "SA23n2988:12": "ye tu sattvāḥ samāruḍhāḥ sarvasaṅkalpavarjitāḥ |",
  "SA23n2988:13": "te spṛśanti parāṁ bodhiṁ janmanīhaiva sādhakāḥ || 4 ||",
  "SA23n2988:15": "mudrāmaṇḍalamantrādyairjāpabhāvanatatparaiḥ |",
  "SA23n2988:16": "naiva siddhiṁ parāṁ yānti kalpāsaṅkhyeyakoṭibhiḥ || 5 ||",
  "SA23n2988:18": "rūpayauvanasampatterbhogaiśvaryabalasya ca janmagotrapravṛttasya na citte mānamudvahet || 6 ||",
  "SA23n2988:20": "(1) matimān paṇḍito'smīti sarvaśilpakalāsu ca |",
  "SA23n2988:21": "kuśalaḥ pārthivaścāhamiti citte na yojayet || 7 ||",
  "SA23n2988:23": "śīlavān śrutavān vīro [rūpā] dyairapi saṁyutaḥ |",
  "SA23n2988:24": "[svamukteḥ] paramukteśca nātmānamupalabhyate || 8 ||",
  "SA23n2988:26": "sarvasattvamanovyāpī vajrasattvaḥ svayaṁ sthitaḥ |",
  "SA23n2988:27": "iti sañcintya yogātmā na kañcidavakalpayet || 9 ||",
  "SA23n2988:29": "bālā mūrkhā daridraśca duḥśīlā rogapīḍitāḥ |",
  "SA23n2988:30": "evamādyairanekaiśca saṁyuktān nāvamānayet || 10 ||",
  "SA23n2988:32": "bhakto ratnatraye śrāddho bodhicittavibhūṣitaḥ |",
  "SA23n2988:33": "sarvasattvānukampī ca samayī saṁvare sthitaḥ || 11 ||",
  "SA23n2988:35": "śuṣkalohitamāṁsaṁ ca bodhicittavimiśritam |",
  "SA23n2988:36": "mahodakasamāyuktaṁ bhakṣayet tattvavit sadā || 12 ||",
  "SA23n2988:38": "naraśvahayagodīpaṁ kariṇāṁ gardabhasya ca |",
  "SA23n2988:39": "bhakṣayet tattvasiddhyarthaṁ sarvasaṅkalpavarjitam || 13 ||",
  "SA23n2988:41": "ghātayet tribhavo[tpattiṁ] paravittāni hārayet |",
  "SA23n2988:42": "kāmayet paradārānvai mṛṣāvādamudīrayet || 14 ||",
  "SA23n2988:44": "karmaṇā yena vai sattvāḥ kalpakoṭiśatānyapi |",
  "SA23n2988:45": "pacyante narake ghore tena yogī vimucyate || 15 ||",
  "SA23n2988:47": "mahopāyasamāyukto yogī lokārthakārakaḥ |",
  "SA23n2988:48": "[nākāryaṁ] vidyate tasya sarvasattvajugupsitam || 16 ||",
  "SA23n2988:50": "(2) prajñopāyasamāyogāt nāsti pāpaṁ prakīrttitam |",
  "SA23n2988:51": "ityuvāca svayaṁ vajrī vajrasattvavikurvitaḥ || 17 ||",
  "SA23n2988:53": "bhakṣābhakṣyavinirmuktaḥ peyāpeya vivarjitaḥ |",
  "SA23n2988:54": "gamyāgamyavinirmukto bhaved yogī samāhitaḥ || 18 ||",
  "SA23n2988:56": "pratītyotpannasadbhāvān sarvabhāvān vicārayet |",
  "SA23n2988:57": "gatāgativinirmukto['nupapannān] nirātmakān || 19 ||",
  "SA23n2988:59": "māyopamādidṛṣṭāntairyojyate pratijānatā |",
  "SA23n2988:60": "ahaṁ mama vikalpaṁ ca na kuryād yogatattvavit || 20 ||",
  "SA23n2988:62": "sarvavyāpī mahāvajraḥ sarvākāśapratiṣṭhitaḥ |",
  "SA23n2988:63": "sarvasattvamanovyāpī sarvapuṇyamahodayaḥ || 21 ||",
  "SA23n2988:65": "anyonyavyāpako vajraḥ sarvavit lokanāyakaḥ |",
  "SA23n2988:66": "eṣa vajradharo rājā sarvamantreṣu varṇitaḥ || 22 ||",
  "SA23n2988:68": "guruprasādo yasyāsti sa labhet tattvamuttamam |",
  "SA23n2988:69": "anyathā kliśyate bālaḥ cirakālavimohitaḥ || 23 ||",
  "SA23n2988:71": "gururbuddho bhaved dharmaḥ saṅghaścāpi sa eva hi |",
  "SA23n2988:72": "prasādād jñāyate tasya yasya ratnatrayaṁ varam || 24 ||",
  "SA23n2988:74": "ajñānatimirāndhānāmeṣa mārgapradarśakaḥ |",
  "SA23n2988:75": "sa bhavet sarvasaukhyāgryaḥ sarvakāmapradāyakaḥ || 25 ||",
  "SA23n2988:77": "dharmagambhīraniṣṭhātmā viviktakaruṇātmakaḥ |",
  "SA23n2988:78": "ratnatrayapratiṣṭhārthī dharmadāne nirāmiṣaḥ || 26 ||",
  "SA23n2988:80": "(3) sa guruḥ śiṣyasadgrāhī sarvabuddhānukārakaḥ |",
  "SA23n2988:81": "ityuvāca jagannātho nānye vai guravaḥ smṛtāḥ || 27 ||",
  "SA23n2988:83": "yasmānna tatsamo hyasti pūjanīyo mahāmuniḥ |",
  "SA23n2988:84": "tasmāt sarvaprayatnena pūjayed guruvaraṁ vratī || 28 ||",
  "SA23n2988:86": "tatsamo vidyate loke mānyo na tribhave janaḥ |",
  "SA23n2988:87": "vajrasattvaḥ svayaṁ loke sarvasampattaye sthitaḥ || 29 ||",
  "SA23n2988:89": "ārādhyo'nekadhā śiṣyaiḥ satsampadamabhīipsubhiḥ |",
  "SA23n2988:90": "akṣīṇa puṇyakāmaiśca sarvavighnavināyakaiḥ || 30 ||",
  "SA23n2988:92": "sarveṣāṁ samayānāṁ hi samayo'yaṁ niruttaraḥ |",
  "SA23n2988:93": "rakṣyo'yaṁ bhavatā nityaṁ sarvasa[mpatpra]dāyakaḥ || 31 ||",
  "SA23n2988:95": "labdhuṁ jñānavaraṁ divyaṁ sarvasaṅkalpavarjitam |",
  "SA23n2988:96": "vajrajñānābhiṣikto hi sādhayed bodhimuttamām || 32 ||",
  "SA23n2988:98": "samyag jñānasamāyukto lekhyamṛṇmayamaṇḍale |",
  "SA23n2988:99": "gṛhṇīyādabhiṣekaṁ cet samāyād bhraśyate hyasau || 33 ||",
  "SA23n2988:101": "samayabhraṁ[śato] duḥkhaṁ kāyikaṁ mānasaṁ tathā |",
  "SA23n2988:102": "arthanāśo bhavet tasya maraṇaṁ śīghrameva ca || 34 ||",
  "SA23n2988:104": "mṛte ca nārakaṁ duḥkhaṁ kalpakoṭiśatānyapi |",
  "SA23n2988:105": "anubhūya ya dottiṣṭhet cāṇḍāle hīnaje kule || 35 ||",
  "SA23n2988:107": "(4) utpadyate sa mūḍhātmā muko vā vikalo'thavā ||",
  "SA23n2988:108": "jātyandho hi bhaved jāto jātau jātau ma saṁśayaḥ || 36 ||",
  "SA23n2988:110": "sarvatāthāgataṁ jñānaṁ vajrayānamiti smṛtam |",
  "SA23n2988:111": "tenābhiṣikto matimān abhiṣikto'bhidhīyate || 37 ||",
  "SA23n2988:113": "sa yogī sarvabuddhātmā sarvadevāntike gaṇaiḥ |",
  "SA23n2988:114": "kṛtāñjalipuṭairbhūtvā abhivandyo jagatpatiḥ || 38 ||",
  "SA23n2988:116": "[kurvanti rakṣaṇaṁ] vīrā bodhisattvā mahābalāḥ |",
  "SA23n2988:117": "buddhāścāpi mahātmāno vajrakāyāḥ sadā sthitāḥ || 39 ||",
  "SA23n2988:119": "satya dharmaparo hyeṣa buddhavartmapravarttakaḥ |",
  "SA23n2988:120": "sagauravāḥ praśaṁsanti adhiṣṭhānasamanvitāḥ || 40 ||",
  "SA23n2988:122": "lokapālāstathā cānye mahābalaparākramāḥ |",
  "SA23n2988:123": "sarvasthānagatasyāpi rakṣamāṇāḥ pratiṣṭhitāḥ || 41 ||",
  "SA23n2988:125": "ye cāpi sarvalokeṣu māravighnāḥ pratiṣṭhitāḥ |",
  "SA23n2988:126": "te'pi tasya na kurvanti vighnaṁ bhītāḥ prayānti ca || 42 ||",
  "SA23n2988:128": "sarvadevādayaḥ siddhāḥ sarvākāśacarācarāḥ |",
  "SA23n2988:129": "na laṅghayanti ca taṁ te'pyapāyagatibhīravaḥ || 43 ||",
  "SA23n2988:131": "vīryasya jñānavijñānasiddherhā nirbhavatyapi |",
  "SA23n2988:132": "yadi mohavaśādeva laṅghayanti vimohitāḥ || 44 ||",
  "SA23n2988:134": "sarvajño varado vādī varṇasaṁsthānake vinā |",
  "SA23n2988:135": "gatāgativinirmukto acālyaḥ sarvavāyubhiḥ || 45 ||",
  "SA23n2988:137": "(5) dahyate nāgniskandhena plāvyate na jalena ca |",
  "SA23n2988:138": "bhidyate nahi śastreṇa tīkṣṇenāpi prayatnataḥ || 46 ||",
  "SA23n2988:140": "apratiṣṭhiṁ yathākāśaṁ vyāpi lakṣaṇavarjitam |",
  "SA23n2988:141": "idaṁ tat paramaṁ tattvaṁ vajrajñānamanuttaram || 47 ||",
  "SA23n2988:143": "khyātā samantabhadreti mahāmudrā ca saṁjñitā |",
  "SA23n2988:144": "dharmakāyamidaṁ jñeyamādarśajñānamityapi || 48 ||",
  "SA23n2988:146": "pratibimbaṁ yathādarśe svakīyaṁ dṛśyate dhruvam |",
  "SA23n2988:147": "dharmakāyastathā jñāne dṛśyetādarśamaṁsthite || 49 ||",
  "SA23n2988:149": "sarvatāthāgataṁ jñānamātmanaḥ prāṇināmapi |",
  "SA23n2988:150": "ekasvabhāvasambodhau samatājñānamucyate || 50 ||",
  "SA23n2988:152": "ādiśuddhamanutpannaṁ prakṛtyaiva prabhāsvaram |",
  "SA23n2988:153": "anyānyavyāpakajñānāt pratyavekṣaṇakaṁ smṛtam || 51 ||",
  "SA23n2988:155": "sarvatra sarvadā sarvaṁ buddhakṛtyapravarttanam |",
  "SA23n2988:156": "sarvabuddhaikakāryatvāt kṛtyānuṣṭhānamucyate || 52 ||",
  "SA23n2988:158": "kleśajñeyāvṛtaṁ sarvaṁ yadā muktaṁ bhavet tadā |",
  "SA23n2988:159": "suviśuddhamiti khyātaṁ vajriṇāṁ varayoginām || 53 ||",
  "SA23n2988:161": "tathā vaineyadharmeṣu sarvakāmamagaṇeṣu ca |",
  "SA23n2988:162": "sarvabuddhaikasambhogāt kāyaḥ sāmbhogiko mataḥ || 54 ||",
  "SA23n2988:164": "sarvalakṣaṇasaṁyukto nānākāyo hyalakṣaṇaḥ |",
  "SA23n2988:165": "nirmitatvāt ca buddhānāṁ kāyo nairmāṇiko mataḥ || 55 ||",
  "SA23n2988:167": "(6) jñātvā tadbhāvato yogī mahāmudrāprasiddhaye |",
  "SA23n2988:168": "sidhyate janmanīhaiva sarvasaṅkalpavarjitaḥ || 56 ||",
  "SA23n2988:170": "mahāmudreti vijñeyā sarvabuddhamayā śivā |",
  "SA23n2988:171": "siddhā sā'nekatantreṣu deśitā varayoginā || 57 ||",
  "SA23n2988:173": "garbhacakraṁ mānayet ca kṣetre kṣetre pratikṣaṇam |",
  "SA23n2988:174": "sarvatāthāgataṁ samyak tatra sandhārayed vratī || 58 ||",
  "SA23n2988:176": "kumārakrīḍanaṁ sarvaṁ śilpasandarśanaṁ tathā |",
  "SA23n2988:177": "antaḥpurāt niṣkramaṇaṁ māradharṣaṇameva ca || 59 ||",
  "SA23n2988:179": "devāvatāraṇaṁ caiva dharmacakrapravartanam |",
  "SA23n2988:180": "mahānirvāṇaṁ [sandṛśyaṁ ya ] ccānyat sarvakrīḍanam || 60 ||",
  "SA23n2988:182": "sarvavajramayaṁ sarvaṁ yogī nityaṁ prabhāvayet |",
  "SA23n2988:183": "nāpūrvaṁ dṛśyate hya[sya] nāyojyaṁ pūrvasaṁsthitam || 61 ||",
  "SA23n2988:185": "sarvatāthāgataṁ kṛtyaṁ sarvavajramayaṁ śivam |",
  "SA23n2988:186": "traikālyaṁ yattu paryantaṁ sarvamevāvalokayet || 62 ||",
  "SA23n2988:188": "sarvavāgviṣayātītaṁ sarvalakṣaṇavarjitam |",
  "SA23n2988:189": "īdṛśaṁ cintayed yogī [sarvabuddhatvadāyakam || 63 ||",
  "SA23n2988:191": "sarvabhūmivinirmuktaṁ kāryakāraṇavarjitam |",
  "SA23n2988:192": "siddhaṁ vibhāvayan yogī] janmanīhaiva siddhyati || 64 ||",
  "SA23n2988:194": "sarvopāyavidhijñasya yoginaḥ sarvavajriṇaḥ |",
  "SA23n2988:195": "sidhyate'nuttaraṁ tattvaṁ vajrasattvavaro yathā || 65 ||",
  "SA23n2988:197": "(7) sthitaḥ supto niṣasmaśca caṁkramedathavāpi ca |",
  "SA23n2988:198": "bhāṣaṇe vajravākye ca vajrasattvatvamāvahet || 66 ||",
  "SA23n2988:200": "rūpaśabdarasasparśānupabhujya sadā vratī |",
  "SA23n2988:201": "pūjāṁ tu sarvabuddhānāṁ karomīti samārabhet || 67 ||",
  "SA23n2988:203": "sattvebhyo'pi tadā dadyād bhaktavastrādikaṁ tathā |",
  "SA23n2988:204": "anyad vāpi ca yat kiñcit tathaiva vidhimācaret || 68 ||",
  "SA23n2988:206": "nṛtyagītaistathā vādyaiḥ puṣpamālyādibhūṣaṇaiḥ |",
  "SA23n2988:207": "sragdāmacāmaraiḥ chatraiḥ parātmānaṁ prapūjayet || 69 ||",
  "SA23n2988:209": "sugandhi gandhalepādyairapi liptaṁ yathāvidhi |",
  "SA23n2988:210": "ātmānaṁ pūjayed yogī sarvabuddhamanusmaran || 70 ||",
  "SA23n2988:212": "vratī vā muṇḍito vā'tha gṛhī vā sevako'tha vā |",
  "SA23n2988:213": "rājā vā sevakādhyakṣo yathā'sau rocayed vratī || 71 ||",
  "SA23n2988:215": "tathāsau kurute yogī sarvathā na praduṣyati |",
  "SA23n2988:216": "sarvakalpavinirmukto yathākāmakriyākaraḥ || 72 ||",
  "SA23n2988:218": "sarvabhāvasvabhāvo'sau sarvabuddhamayo vibhuḥ |",
  "SA23n2988:219": "svayambhūḥ kāmacārī ca sarvasattvahṛdi sthitaḥ || 73 ||",
  "SA23n2988:221": "bhāvayet tattvayogī sa sarvatattvamanusmaran |",
  "SA23n2988:222": "sarvavajramayaṁ siddhaṁ laghu vajratvamāpnuyāt || 74 ||",
  "SA23n2988:224": "nātra vighnā na mārāśca sarve vaśyā bhavanti ca |",
  "SA23n2988:225": "sarvaduḥkhavinirmuktamātmānaṁ sādhayed vratī || 75 ||",
  "SA23n2988:227": "(8) sidhyate sarvabuddhatvaṁ dine vidhivivarjitam |",
  "SA23n2988:228": "ātmānaṁ sarvasaṁyuktaṁ sadā paśyan mahāvratī || 76 ||",
  "SA23n2988:230": "sarvapūjāviśeṣaiśca ātmānaṁ pūjayet sadā |",
  "SA23n2988:231": "anyebhyo'pi tathā deyaṁ vajrasattvamanusmaran || 77 ||",
  "SA23n2988:233": "sarvasattvānnasambhūtān prāṇino'pi [viḍu]dbhavān |",
  "SA23n2988:234": "saṁgṛhya ca mahāyogī bhakṣayet tattvasiddhaye || 78 ||",
  "SA23n2988:236": "mahāpradīpasaṁyuktaiḥ samaye'nyairjugupsitaiḥ |",
  "SA23n2988:237": "pañcāmṛtaṁ sadā bhakṣaṁ pūjyāścaiva tathāgatāḥ || 79 ||",
  "SA23n2988:239": "sarvāṅgakutsitāyāṁ vā na kuryādavamānanām |",
  "SA23n2988:240": "striyaṁ sarvakulotpannāṁ pūjayed vajradhāriṇīm | 80 ||",
  "SA23n2988:242": "ajātapuṣpasaṁyuktāṁ bodhicittasamanvitām |",
  "SA23n2988:243": "[seva]yet tattvasiddhyarthaṁ nirvikalpavidhisthitaḥ || 81 ||",
  "SA23n2988:245": "caṇḍālakulasambhūtāṁ ḍombikāṁ vā viśeṣataḥ |",
  "SA23n2988:246": "jugupsitakulotpannāṁ sevayan siddhimāpnuyāt || 82 ||",
  "SA23n2988:248": "dvijātikulasambhūtāḥ kanyāḥ kāmyāstu yoginaḥ |",
  "SA23n2988:249": "yathā cittaṁ na praduṣyeta tathā kāryaṁ suśobhanam || 83 ||",
  "SA23n2988:251": "mañcakaiḥ cchadi (?)",
  "SA23n2988:252": "sammiśraiḥ puroṣādivimiśritaiḥ |",
  "SA23n2988:253": "pūjayed vajrasattvātmā nirvikalpena cetasā || 84 ||",
  "SA23n2988:255": "yathākāmakriyākārī yathārucitaceṣṭitaḥ |",
  "SA23n2988:256": "sādhayed vajrasattvatvamanyathā kliśyate dhruvam || 85 ||",
  "SA23n2988:258": "(9) vratopavāsaniyamairdevatārupabhāvanaiḥ |",
  "SA23n2988:259": "nānābhujasamāyuktaiḥ sidhyate nahi sādhanaiḥ || 86 ||",
  "SA23n2988:261": "jambūdvīparajaḥkalpamantrajāpavibhāvanaiḥ |",
  "SA23n2988:262": "sidhyate nahi buddhatvaṁ mahāvīryavatāmapi || 87 ||",
  "SA23n2988:264": "evamādyairanekaiśca śiśubhiḥ kalpitairnayaiḥ |",
  "SA23n2988:265": "durlabhaṁ sugatau janma vajrasattvaṁ kathaṁ bhavet || 88 ||",
  "SA23n2988:267": "mahāmaṇḍalamudrādīn jagāda bhagavān muniḥ |",
  "SA23n2988:268": "samyagjñānasamāyogabhavyatāvigatātmanām || 89 ||",
  "SA23n2988:270": "svasaṁvedyasvabhāvaṁ yat tattvaratnamanuttaram |",
  "SA23n2988:271": "yuktyāgamavicāraistu grahītuṁ ye tu na kṣamāḥ || 90 ||",
  "SA23n2988:273": "ajñānamohasaṁcchannā aparīkṣakabuddhayaḥ |",
  "SA23n2988:274": "ādikarmikagrā[hyā]ste hīnadharmasya bhājanāḥ || 91 ||",
  "SA23n2988:276": "tān pratyuktā jagannāthaiḥ vajrasattvavibhāvanaiḥ |",
  "SA23n2988:277": "bhujavarṇasamāyuktamudrāmaṇḍalakaistathā || 92 ||",
  "SA23n2988:279": "aparapratyupāyairye gambhīrajñānabhājanāḥ |",
  "SA23n2988:280": "akampyāḥ pāpamitraiśca māravighnavināyakāḥ || 93 ||",
  "SA23n2988:282": "teṣāṁ tattvamidaṁ śuddhaṁ sarvakalpavivarjitam |",
  "SA23n2988:283": "agamyaṁ sarvasattvānāṁ brahmādīnāṁ ca sarvathā || 94 ||",
  "SA23n2988:285": "deśitaṁ lokanāthaistu jñānama[tya]dbhutaṁ param |",
  "SA23n2988:286": "siddhidaṁ janmanīhaiva sarvabuddhamayaṁ śivam || 95 ||",
  "SA23n2988:288": "iti jñānasiddhau tattvanirdeśaḥ prathamaḥ paricchadaḥ |",
  "SA23n2988:289": "(10) dvitīyaḥ paricchedaḥ |",
  "SA23n2988:290": "pañcabuddhasvabhāvatvāt pañcaskandhā jināḥ smṛtāḥ |",
  "SA23n2988:291": "dhātavo locanādyāstu buddhakāyastato mataḥ || 1 ||",
  "SA23n2988:293": "evaṁ cet prāṇinaḥ sarve sambuddhāstribhave sadā |",
  "SA23n2988:294": "buddhatvāya kriyāḥ sarvā vṛthaiva śrutabhāvanāḥ || 2 ||",
  "SA23n2988:296": "buddhatvāt sarvalokasya sarve'pi tribhavena tu |",
  "SA23n2988:297": "sukhaduḥkhapipāsādibādhā tasya na yujyate || 3 ||",
  "SA23n2988:299": "ṣaḍabhijñādayaścāpi bodhau guṇavibhūtayaḥ |",
  "SA23n2988:300": "kathaṁ te na pravarttante buddhakāyo bhaved yadi || 4 ||",
  "SA23n2988:302": "yastvevaṁ na prajānāti sa sambuddho bhavet katham |",
  "SA23n2988:303": "evaṁ jānāti cet kaścidasau buddho bhaviṣyati || 5 ||",
  "SA23n2988:305": "kramādabhyāsayogena yasya cintā pravarttate |",
  "SA23n2988:306": "buddho bhavedasau yogī nānye buddhatvasādhakāḥ || 6 ||",
  "SA23n2988:308": "svabhāvād yadi te buddhā nābhyāsena prayojanam |",
  "SA23n2988:309": "sayuktikasadābhyāsaṁ yuktito'yuktivarjitam || 7 ||",
  "SA23n2988:311": "yadyanātho janaḥ kaścit rājā'hamiti bhāvayet |",
  "SA23n2988:312": "kalpakoṭiśatenāpi nāsau rājyamavāpnuyāt || 8 ||",
  "SA23n2988:314": "mithyākalpanayā yasmād rājyaṁ tasya na vidyate |",
  "SA23n2988:315": "mithyābhāvanayā tasmād buddhatvaṁ na bhaviṣyati || 9 ||",
  "SA23n2988:317": "(11) tantrarājeṣu saṁbaddhaiḥ skandhadyāyatanādiṣu |",
  "SA23n2988:318": "tattvaṁ nāmabhiruddiṣṭaṁ saṁyuktaṁ samabhāṣayā || 10 ||",
  "SA23n2988:320": "[śukraṁ] vairocanaṁ khyātaṁ vajrodakaṁ tathā'pram |",
  "SA23n2988:321": "strīndriyaṁ ca yathā padmaṁ vajraṁ puṁsendriyaṁ tathā || 11 ||",
  "SA23n2988:323": "svabhāvād devatākāyaṁ tasmād vaktuṁ na yujyate |",
  "SA23n2988:324": "yuktyāgamānusāreṇa yasmād vaktuṁ na śakyate || 12 ||",
  "SA23n2988:326": "kṛtakaṁ devatārūpaṁ vajrasattvo bhaved yadi |",
  "SA23n2988:327": "saṁskṛto jāyate tasmāt naśyate tu ghaṭādivat || 13 ||",
  "SA23n2988:329": "tato niṣphalatāṁ yāyāt bodhicaryā tvanekadhā |",
  "SA23n2988:330": "bhāvanā'pi kimarthaṁ syād yadi bhūtvā vinaśyati || 14 ||",
  "SA23n2988:332": "manomayakṛtaṁ rūpaṁ kathaṁ saṁskṛtamucyate |",
  "SA23n2988:333": "kathaṁ vinaśyati caitat śrṛṇu mohārṇavādhunā || 15 ||",
  "SA23n2988:335": "cittasya kalpanā hyeṣā sāpi saṁskṛtalakṣaṇā |",
  "SA23n2988:336": "manasā kalpitaṁ yat tadavināśi kathaṁ bhavet || 16 ||",
  "SA23n2988:338": "bhujavarṇasamāyuktaṁ yathāpūrvavyavasthitam |",
  "SA23n2988:339": "akṛtaṁ devatārūpaṁ bhāvyate tanmayā'dhunā || 17 ||",
  "SA23n2988:341": "akṛtaṁ devatārūpaṁ bhāvyate tat tvayā yadi |",
  "SA23n2988:342": "sthitaṁ pūrvamanutpannaṁ bhāvyate kiṁ prayojanam || 18 ||",
  "SA23n2988:344": "bhaveyaṁ tādṛśaṁ rūpaṁ matvā hamiti bhāvanā |",
  "SA23n2988:345": "bhāvane dve vicārye'tra yoginā rūpasādhane || 19 ||",
  "SA23n2988:347": "(12) tādṛśo'haṁ bhaveyamiti yadi dhyānaṁ prakalpyate |",
  "SA23n2988:348": "yadā dhyānaṁ sphuṭībhūtaṁ dṛśyate devatā tu sā || 20 ||",
  "SA23n2988:350": "paṭādau rūpamālokya yadā dhyānaṁ [ prakalpyate |",
  "SA23n2988:351": "tadā] ............................ jātasya te budhāḥ (?) || 21 ||",
  "SA23n2988:353": "ajātaṁ devatārūpaṁ dhyāne tatra gataṁ yadi |",
  "SA23n2988:354": "sarvābhijñāpravṛttestu [ta]d rūpaṁ caiva tatkṣaṇāt || 22 ||",
  "SA23n2988:356": "evaṁ cet nāsti te samyak tad dhyānenāgataṁ bhavet |",
  "SA23n2988:357": "tvayā niṣpāditaṁ rūpaṁ kṛtakaṁ kiṁ na budhyase || 23 ||",
  "SA23n2988:359": "ahaṁ taditi pakṣe tu dvayaṁ tatra na vidyate |",
  "SA23n2988:360": "siddhasya sādhanaṁ nāsti kathaṁ dhyānaprakalpanā || 24 ||",
  "SA23n2988:362": "sarvajñatvaṁ hi sarvajño na bhūyaḥ prāptumicchati |",
  "SA23n2988:363": "buddhakṛtyaṁ tvayā kāryaṁ buddhatvaṁ nānyakāritā || 25 ||",
  "SA23n2988:365": "evaṁ te nāsti samyaktvaṁ kathaṁ mithyā prakalpyate |",
  "SA23n2988:366": "akṛtaṁ buddhakṛtyaṁ yat tadevāhammatirvṛthā || 26 ||",
  "SA23n2988:368": "akṛtaṁ devatārūpaṁ tadidānīṁ vicāryate |",
  "SA23n2988:369": "akṛtaṁ śakyate vaktuṁ rūpitvānna ghaṭādivat || 27 ||",
  "SA23n2988:371": "ata eva jagannāthā bālānāṁ pratibodhane |",
  "SA23n2988:372": "nirvāṇaṁ darśayantyeva rūpasyānityadarśakāḥ || 28 ||",
  "SA23n2988:374": "tasmāt tvarūpavāna buddhaḥ kvacit loke pravarttate |",
  "SA23n2988:375": "buddharūpaprasiddhyarthaṁ na kāryā rūpabhāvanā || 29 ||",
  "SA23n2988:377": "(13) na rūpiṇo yathā buddhā yuktyā yastvajaḍātmakaḥ |",
  "SA23n2988:378": "pradeśastho bhaved rūpī ṣaḍabhijñaḥ kathaṁ bhavet || 30 ||",
  "SA23n2988:380": "lokadhātuṣu [kāyādyā] rūpādyāyatanādiṣu |",
  "SA23n2988:381": "na teṣāmāgatistatra netrādyāyatanādiṣu || 31 ||",
  "SA23n2988:383": "gamanaṁ cakṣurādīnāṁ yadā naivopalabhyate |",
  "SA23n2988:384": "kathaṁ teṣāṁ samāyogo'yogitvānna ca sarvavit || 32 ||",
  "SA23n2988:386": "gatvā cet tat prajñānāti kramād jñātuṁ kathaṁ kṣamaḥ |",
  "SA23n2988:387": "jñeyastānantasadbhāvāt sarvajño na tathāpi saḥ || 33 ||",
  "SA23n2988:389": "buddhānāṁ cakṣurādibhirato naiva prayojanam |",
  "SA23n2988:390": "cakṣurādivinirmuktaḥ kāyo'nyo nopalabhyate || 34 ||",
  "SA23n2988:392": "pratimeva tu niśceṣṭo buddhakāyo hi labhyate |",
  "SA23n2988:393": "yasmāt saṁvedānābhāvāt buddharūpaṁ na sarvavit || 35 ||",
  "SA23n2988:395": "divyaṁ cakṣuḥ kṛpālūnāṁ buddhānāmasti sammatam |",
  "SA23n2988:396": "divyaśrotrādisarvāṇi sarvajñāste kathaṁ nahi || 36 ||",
  "SA23n2988:398": "yadi jñānena jānīyād buddhakāyena kiṁ tadā |",
  "SA23n2988:399": "kāyasthaṁ vetti tad jñānamataḥ kāyo hi sarvavit || 37 ||",
  "SA23n2988:401": "kāyād bhinnamabhinnaṁ vā buddhajñānaṁ bhaviṣyati |",
  "SA23n2988:402": "kāyena saha saṁyuktaṁ nirvāṇe naśyate [hi] tat || 38 ||",
  "SA23n2988:404": "kāyasya nāśadharmitvāt jñānaṁ cāpi vinaśyati |",
  "SA23n2988:405": "ato naivatratā yuktā buddhānāṁ jñānakāyayoḥ || 39 ||",
  "SA23n2988:407": "(14) kāyasthaṁ ced bhaved jñānaṁ kāyābhāve na sarvavit |",
  "SA23n2988:408": "pratītyasambhavaṁ jñānamato nāśamavāpnuyāt || 40 ||",
  "SA23n2988:410": "vināśijñānakāyānāṁ sarvajñattvaṁ na yujyate |",
  "SA23n2988:411": "ato'pi buddhakāyo hi sarvajño na vidhīyate || 41 ||",
  "SA23n2988:413": "jñānādanyatvapakṣe tu buddhakāyaḥ kathaṁ bhavet |",
  "SA23n2988:414": "buddhasya pratimetyevaṁ vaktuṁ yuktaṁ hi yoginā || 42 ||",
  "SA23n2988:416": "tasmāt mūḍhataro loko yo rūpaṁ dhyātumicchati |",
  "SA23n2988:417": "buddhajñānaprasiddhyarthamākāśe bhoktumicchati || 43 ||",
  "SA23n2988:419": "sattveṣu karuṇāhīnāḥ śraddhāprajñāvivarjitāḥ |",
  "SA23n2988:420": "gambhīrodāradharmeṣu buddhisteṣāṁ bhavennahi || 44 ||",
  "SA23n2988:422": "eteṣāṁ dharmahīnānāmitaścetaśca dhāvatām |",
  "SA23n2988:423": "unmattavat prayāteṣu [yu]gapad dharmamohitām || 45 ||",
  "SA23n2988:425": "karuṇā mahatī kāryā sattvebhyo'pi viśiṣṭatā |",
  "SA23n2988:426": "nāpamānamato yuktaṁ samyagjñānopadeśakaiḥ || 46 ||",
  "SA23n2988:428": "jñānasiddhau rūpabhāvanāniṣedho dvitīyaḥ paricchedaḥ |",
  "SA23n2988:429": "(15) tṛtīyaḥ paricchedaḥ |",
  "SA23n2988:430": "rūpabhāvanayā tāvat vajrasattvo na midhyati |",
  "SA23n2988:431": "sākārakalpanā'pyevaṁ vajrasattvaṁ na sādhayet || 1 ||",
  "SA23n2988:433": "ākāra eva tad jñānamākārād vā tiraskṛtam |",
  "SA23n2988:434": "yadyākāro bhaved jñānamevaṁ tāvanna yujyate || 2 ||",
  "SA23n2988:436": "ākāraṁ ced na tad jñānaṁ jñānasyākāratā nahi |",
  "SA23n2988:437": "yathākāśo ghaṭo na syāt naivākāśo ghaṭo bhavet || 3 ||",
  "SA23n2988:439": "arūpaṁ na bhavet rūpaṁ [arūpī] rūpavān nahi |",
  "SA23n2988:440": "arūpi jñānamākhyātamākārā rūpiṇaḥ smṛtāḥ || 4 ||",
  "SA23n2988:442": "kathaṁ tayorekatā hi bhavediti prakalpyate |",
  "SA23n2988:443": "ākāraṁ jñānameveti kalpanā naiva yujyate || 5 ||",
  "SA23n2988:445": "anyadoṣaprasaṅgācca śṛṇu saṁkṣepato'dhunā |",
  "SA23n2988:446": "yadyākāro hi tad jñānaṁ saṁskṛtatvaṁ prasajyate || 6 ||",
  "SA23n2988:448": "asaṁskṛto bhaved bhāvo nahi loke sa vidyate |",
  "SA23n2988:449": "kṛtakatvād vināśitvaṁ buddhajñāne kathaṁ bhavet || 7 ||",
  "SA23n2988:451": "anādinidhanaṁ śāntamityuvāca tathāgataḥ |",
  "SA23n2988:452": "tatsutāśca mahābhāgā āhurjñānamasaṁskṛtam || 8 ||",
  "SA23n2988:454": "māyopamaṁ hi tatsarvaṁ pratibhāsaṁ nirucyate |",
  "SA23n2988:455": "utpādaviratī na staḥ kathaṁ jñānaṁ [hi] tad bhavet || 9 ||",
  "SA23n2988:457": "(16) cakṣurvijñāna[mārgaṁ] yat tad jñānena vikalpyate |",
  "SA23n2988:458": "vikāritvaṁ prasajyeta buddhajñānasya nānyathā || 10 ||",
  "SA23n2988:460": "avikāraṁ tu tad jñānaṁ sarvabuddheḥ pradarśitam |",
  "SA23n2988:461": "tasmānna yujyate vaktumekatvamiti niścayaḥ || 11 ||",
  "SA23n2988:463": "jñānasya pratibhāso'yaṁ na tad jñānaṁ prakalpyate |",
  "SA23n2988:464": "pratibhāmanirodhena jñānaṁ kasmānnirudhyate || 12 ||",
  "SA23n2988:466": "tasmādasiddhamekatvaṁ tvadvācaiva suniścitam |",
  "SA23n2988:467": "ekatvaṁ tu kimarthaṁ hi parikalpayase [vṛthā || 13 ||",
  "SA23n2988:469": "yuktyāgamaviruddhatvāt niṣphalatvācca sarvathā |",
  "SA23n2988:470": "jñānaṁ tadeva sākāramityevaṁ nahi yujyate || 14 ||",
  "SA23n2988:472": "ākārād vyatirikte tu jñāne jñānaṁ na yujyate |",
  "SA23n2988:473": "jñeye sati bhaved jñānaṁ na tu jñeye tiraskṛte || 15 ||",
  "SA23n2988:475": "ākārebhyaḥ pṛthagbhūtaṁ jñānaṁ ced yadi kalpyate |",
  "SA23n2988:476": "ākārāśca pṛthagbhūtā jñānādeva nirāśrayāt || 16 ||",
  "SA23n2988:478": "jñānasyotpādakāle tu nākārāṇāṁ mamudbhavaḥ |",
  "SA23n2988:479": "ākārāṇāṁ samutpāde jñānaṁ naivopapadyate || 17 ||",
  "SA23n2988:481": "yathā ghaṭasya niṣpattau na paṭasyodbhavo bhavet |",
  "SA23n2988:482": "pṛthaktvādeva dharmāṇāmevaṁ loke pradṛśyate || 18 ||",
  "SA23n2988:484": "(17) na hyajātena putreṇa putrī bhavitumarhati |",
  "SA23n2988:485": "evaṁ nirāśraye jñāne sākāraṁ kathamiṣyate || 19 ||",
  "SA23n2988:487": "kimapekṣya bhaved jñānaṁ sākāraṁ yena tedbhavet |",
  "SA23n2988:488": "sākārajñānamityeva ākārarahitaṁ na tu || 20 ||",
  "SA23n2988:490": "ākārarahite jñāne sākāratvaṁ kathaṁ bhavet |",
  "SA23n2988:491": "ākāraiḥ sahitaṁ yat tu tat sākāraṁ prakalpate || 21 ||",
  "SA23n2988:493": "sarvākāravinirmuktaṁ buddhajñānaṁ kathaṁ bhavet ||",
  "SA23n2988:494": "ākāreṇa vinā'pīha sākāratvaṁ bhaved yadi |",
  "SA23n2988:495": "buddhajñānaṁ vinā buddhaḥ kathaṁ tattvaṁ bhaviṣyati || 22 ||",
  "SA23n2988:497": "na tad jñānaṁ na sarvajñaḥ pṛthagjñāne vikalpate |",
  "SA23n2988:498": "atha sākāratā jñāne siddhiṁ naivopapadyate || 23 ||",
  "SA23n2988:500": "ākāreṇa samāyuktaṁ sākāratvaṁ bhaved yadi |",
  "SA23n2988:501": "na saṁyogatayā dṛṣṭaṁ buddhavat saṁpravarttake || 24 ||",
  "SA23n2988:503": "rūpiṇo nahi saṁyogā arūpeṇaiva sarvathā |",
  "SA23n2988:504": "yathākāśena saṁyogāt na [ghaṭasyodbhavo bhavet] || 25 ||",
  "SA23n2988:506": "ākāreṇa ca yuktaṁ [hi] sākāratvaṁ bhaved yadi |",
  "SA23n2988:507": "sāpekṣatvād vināśitvaṁ viṣāmagryaṁ bhaviṣyati || 26 ||",
  "SA23n2988:509": "pratītyasambhavaṁ yat tad buddhajñānaṁ bhavennahi |",
  "SA23n2988:510": "saṁskṛtatvaṁ yathā jñāne sākāratvaṁ na sidhyati || 27 ||",
  "SA23n2988:512": "(18) ākārajñānayoścaiva anyatvaṁ tu tayoryadi |",
  "SA23n2988:513": "anyonyakaṁ mayoktaṁ ca kathaṁ jñānaṁ bhaviṣyati || 28 ||",
  "SA23n2988:515": "ākārāśca pṛthagjñānādityevaṁ yadi kalpate |",
  "SA23n2988:516": "jñānādanyatayā teṣāmajñānatvaṁ prasajyate || 29 ||",
  "SA23n2988:518": "ākārebhyo yathā'nyattu nirākāramato bhavet |",
  "SA23n2988:519": "tathā jñānaṁ nirākāraṁ kathamevaṁ na kalpate || 30 ||",
  "SA23n2988:521": "jñānasiddhau sākāranirākaraṇastṛtīyaḥ paricchedaḥ |",
  "SA23n2988:522": "(19) caturthaḥ paricchedaḥ |",
  "SA23n2988:523": "pratiṣiddhaṁ tu sākāraṁ yathāyuktiprakalpitam |",
  "SA23n2988:524": "nirākāraṁ bhavennaivaṁ yathā taducyate'dhunā || 1 ||",
  "SA23n2988:526": "nirākāramipi jñānaṁ bhaved yadi vikalpitam |",
  "SA23n2988:527": "ākārairvigatatvāttu kimasau vetti sarvavit || 2 ||",
  "SA23n2988:529": "sarvajñatvaṁ na tasyāsti na jñānatvāt ca kalpanā |",
  "SA23n2988:530": "jaḍatvaṁ ca prasajyeta sarvākāramapaśyataḥ || 3 ||",
  "SA23n2988:532": "ajaḍaṁ bodharūpaṁ tu nirākāramiti smṛtam |",
  "SA23n2988:533": "vetti sarvantu yat satyamabhūtaṁ vettyasau katham || 4 ||",
  "SA23n2988:535": "sarvakalpavinirmuktān sarvadharmān nirātmakān |",
  "SA23n2988:536": "evaṁ jānāti tad jñānamalīkaṁ vettyasau katham || 5 ||",
  "SA23n2988:538": "māyopamādidṛṣṭāntaiḥ sarvadharmān prabudhya taiḥ |",
  "SA23n2988:539": "deśitaṁ sarvabuddhaiśca tatra tatra jagaddhitaiḥ || 6 ||",
  "SA23n2988:541": "māyādyā ye tu dṛṣṭāntā mithyākalpena kalpitāḥ |",
  "SA23n2988:542": "na vidyante svabhāvena sa kathaṁ vetti sarvavit || 7 ||",
  "SA23n2988:544": "śaśaśṛṅgaṁ na tad vetti nāpi vandhyā sutaṁ tathā |",
  "SA23n2988:545": "abhāvatvāt kathaṁ vetti nirākāramato bhavet || 8 ||",
  "SA23n2988:547": "māyodayo hi dṛṣṭāntā nirdiṣṭāḥ sasutairjinaiḥ ||",
  "SA23n2988:548": "abhāvaṁ kalpanāmātraṁ sarvathā nahi sidhyati || 9 ||",
  "SA23n2988:550": "(20) dṛṣṭāntaireva te tulyā dharmāścet sarvathā smṛtāḥ |",
  "SA23n2988:551": "bhaveyurna ca dṛṣṭāntāḥ sādhyatvāt sarvayatnataḥ || 10 ||",
  "SA23n2988:553": "puruṣe siṁhadṛṣṭānto yathā loke pravarttate |",
  "SA23n2988:554": "śauryādiguṇasaṁyogāt na tu pucchādisambhavaiḥ || 11 ||",
  "SA23n2988:556": "tasmānna sarvathā'bhāvāḥ sarvabhāvāḥ svabhāvataḥ |",
  "SA23n2988:557": "yuktyāgamānusāreṇa boddhavyaṁ puruṣottamaiḥ || 12 ||",
  "SA23n2988:559": "tasmāt tvayā yududdiṣṭaṁ bālollāpanagāminā |",
  "SA23n2988:560": "na tadbhūtaṁ vadantyeva jagaduddharaṇodyamāḥ || 13 ||",
  "SA23n2988:562": "śaśaśṛṅgaṁ yathā'bhāvaṁ vandhyāyāḥ putravat tathā |",
  "SA23n2988:563": "na kvacit sarvabhāvānāmabhāvo deśito jinaiḥ || 14 ||",
  "SA23n2988:565": "yadi rūpādayo bhāvā vidyante naiva sarvathā |",
  "SA23n2988:566": "divyacakṣuḥ kathaṁ siddhaṁ buddhānāṁ karuṇātmanām || 15 ||",
  "SA23n2988:568": "divyaśrotrādayaḥ sarve na bhavanti tatastathā |",
  "SA23n2988:569": "sarvajño hi tato na syādabhijñānāmabhāvataḥ || 16 ||",
  "SA23n2988:571": "nirākāreṇa jñānena buddhakāye susaṁyute |",
  "SA23n2988:572": "sarvābhijñāḥ pravarttente sarvavittvaṁ kathaṁ nahi | 17 ||",
  "SA23n2988:574": "cakṣurādibhirevaite rūpādyāyatanādayaḥ |",
  "SA23n2988:575": "anubhāvyāḥ sacetaskairevaṁ loke pravarttate || 18 ||",
  "SA23n2988:577": "rūpādayo na santīti tvayaivoktaṁ punaḥ punaḥ |",
  "SA23n2988:578": "abhāvena kathaṁ yogo bhavediti prakalpyate || 19 ||",
  "SA23n2988:580": "(21) yadyabhāvena yogaḥ syād yuktaṁ vaktuṁ tvayedṛśam |",
  "SA23n2988:581": "abhāvaḥ sarvathā yeṣāṁ tadyogaḥ kathamiṣyate || 20 ||",
  "SA23n2988:583": "ayoge'pi bhaved jñānaṁ praṇidhānavaśāt tathā |",
  "SA23n2988:584": "karoti sarvasattvārthaṁ yathā vaineyabhājane || 21 ||",
  "SA23n2988:586": "nāsau kiñcid yadā vetti sattvārthaṁ kurute katham |",
  "SA23n2988:587": "nāvedako hi sarvajño na kṛpā sattvasaṅgrahe || 22 ||",
  "SA23n2988:589": "praṇidhānena sattvārthaḥ cintāmaṇirivāparaḥ |",
  "SA23n2988:590": "karotīti na tadbhaktyā pratibhāti satāmiha || 23 ||",
  "SA23n2988:592": "sarvasattvārthasaṁsiddhau niyatatvaṁ sadā yataḥ |",
  "SA23n2988:593": "cintāmaṇirataḥ khyātaṁ jñānaṁ tadajaḍātmakam || 24 ||",
  "SA23n2988:595": "adṛṣṭe'pyakṛtaṁ yatra svakīyā jñānakalpanā |",
  "SA23n2988:596": "sarvajño'haṁ jagatsvāmya pyabhūvamiti kiṁ nahi || 25 ||",
  "SA23n2988:598": "bodhicittaṁ samutpādya sarvasambhārasaṁvṛtaḥ |",
  "SA23n2988:599": "mahotsāho mahāvīryo bhāvanācintanādibhiḥ || 26 ||",
  "SA23n2988:601": "saddharmaśravaṇādyaistu duḥkhe naiva prayojanam |",
  "SA23n2988:602": "apūrvasyādayo nāsti sthitapūrvaṁ ca naśyati || 27 ||",
  "SA23n2988:604": "īdṛśaṁ yadi buddhatvaṁ vṛthā sarvamato'khilam |",
  "SA23n2988:605": "bhayebhyo maraṇādibhyo mukto nārakapīḍanāt || 28 ||",
  "SA23n2988:607": "priyāpriyādiduḥkhaiśca rahitastvajaḍātmakaḥ |",
  "SA23n2988:608": "sarvadharmasvabhāvajñaḥ sarvajño hi nirucyate || 29 ||",
  "SA23n2988:610": "(22) svabhāvajñānasarvajña iti sambuddhadeśitaḥ |",
  "SA23n2988:611": "sarvaṁ pratyakṣato vetti sarvajñastena kathyate || 30 ||",
  "SA23n2988:613": "[nihanti] nārakaṁ duḥkhaṁ saṁsāre'pi pravarttakam |",
  "SA23n2988:614": "cakravarttyādisaukhyaṁ ca labhate nātra saṁśayaḥ || 31 ||",
  "SA23n2988:616": "jñānasiddhau nirākāranirākaraṇaścaturthaḥ paricchedaḥ |",
  "SA23n2988:617": "(23) pañcamaḥ paricchedaḥ |",
  "SA23n2988:618": "evaṁ doṣasamūḍhatvāt nirākāramato na cet |",
  "SA23n2988:619": "tato niścittatātattvamadhunā pratiṣidhyate || 1 ||",
  "SA23n2988:621": "kiñcinmūḍhatarāvasthaṁ jñānamicchanti mohinaḥ |",
  "SA23n2988:622": "mūḍhabhāvanayā mūḍhaṁ prāpnuvantyeva durṇayāḥ || 2 ||",
  "SA23n2988:624": "hetunā sadṛśaṁ jñānaṁ phalaṁ loke tu yujyate |",
  "SA23n2988:625": "kodravā nahi jāyante śālayaḥ kvacideva tu || 3 ||",
  "SA23n2988:627": "nirvikalpamato jñānaṁ nahi yuktaṁ vidhīyate |",
  "SA23n2988:628": "jñānasya nirvikalpatvamanyathā nahi yujyate || 4 ||",
  "SA23n2988:630": "jñānasya nirvikalpatvaṁ satyamuktaṁ tathāgataiḥ |",
  "SA23n2988:631": "tattvajñānasya mūḍhasya nirvikalpatvakalpanā || 5 ||",
  "SA23n2988:633": "jñānaṁ bauddhamanābhogaṁ nirvikalpamataḥ smṛtam |",
  "SA23n2988:634": "sañcintya karuṇābhāvāt natu niścittatā bhavet || 6 ||",
  "SA23n2988:636": "nirvikalpatvamajñānaṁ kvacideva na deśitam |",
  "SA23n2988:637": "nahi dharmāḥ parā vo'sti anyathā tattvagrāhiṇām || 7 ||",
  "SA23n2988:639": "sarvajñaḥ sarvadarśo ca sarvalokārthakārakaḥ |",
  "SA23n2988:640": "tatra tatra jagannāthairdeśitaḥ karuṇātmabhiḥ || 8 ||",
  "SA23n2988:642": "(24) nirvikalpanamātratvaṁ smaraṇaṁ kriyate yadi |",
  "SA23n2988:643": "padānyetāni sarvāṇi smaryante tu kathaṁ nahi || 9 ||",
  "SA23n2988:645": "ubhayārthavihīnatvāt na jñānaṁ nāpi sarvavit |",
  "SA23n2988:646": "pratiṣiddhamidaṁ tattvaṁ mithyājñānaṁ tu mohinām || 10 ||",
  "SA23n2988:648": "jñānasiddhau mūḍhabhāvanāniṣedhaḥ pañcamaḥ paricchedaḥ |",
  "SA23n2988:649": "(25) ṣaṣṭhaḥ paricchedaḥ |",
  "SA23n2988:650": "nāśvāsaṁ nāpi praśvāsaṁ tattvaṁ bhavitumarhati |",
  "SA23n2988:651": "tayormadhye bhavannāpi vāyustattvaṁ kathaṁ bhavet || 1 ||",
  "SA23n2988:653": "madhye na kiṁcidapyasti kathaṁ tattvaṁ bhaviṣyati |",
  "SA23n2988:654": "vāyuryadi bhavettattvaṁ bhastrāpārśve bhaviṣyati || 2 ||",
  "SA23n2988:656": "preraṇe bhastrayā vāyoḥ tathaiva kṣepaṇe'pi ca yathā kaścit dhamed bhastrāṁ tadvaddeho dhamenmanaḥ || 3 ||",
  "SA23n2988:658": "na vāyudhamakaḥ kaścit na vāyudhmāmakastathā |",
  "SA23n2988:659": "kāyasya dhamakeneva bhastrāyā dhamakena ca || 4 ||",
  "SA23n2988:661": "na viśeṣaḥ tayordṛṣṭo yogibhiḥ tattvadarśibhiḥ |",
  "SA23n2988:662": "nareṇa manasā tulyaṁ dhamakatvakriyāṁ prati || 5 ||",
  "SA23n2988:664": "bhrastrāyā vāyunā tulyaṁ śvāsapraśvāsavāyunā |",
  "SA23n2988:665": "bhastrāvātaṁ yathā tattvaṁ dehavāyustathā bhavet || 6 ||",
  "SA23n2988:667": "dehavāyuḥ yadā tattvaṁ sarvadvāravinirgatam |",
  "SA23n2988:668": "na tattvaṁ yujyate vaktu [māveśa]tvāt prabhaṁjanaḥ || 7 ||",
  "SA23n2988:670": "bhraṣṭa[mārgaga]mūḍhānāṁ mithyātattvaprabhāvinām |",
  "SA23n2988:671": "na teṣāṁ sugatau janma gatirekaiva nārakī || 8 ||",
  "SA23n2988:673": "jñānasiddhau āśvāsapratiṣedhaḥ ṣaṣṭhaḥ |",
  "SA23n2988:674": "(26) saptamaḥ paricchedaḥ |",
  "SA23n2988:675": "mukhaṁ dvīndriyajaṁ kecit tattvamāhurnarādhamāḥ |",
  "SA23n2988:676": "[tattvaṁ] mahāsukhaṁ naiva pravadanti jinottamāḥ || 1 ||",
  "SA23n2988:678": "pratītyotpādasambhūtaṁ na tattvaṁ jāyate kvacit |",
  "SA23n2988:679": "na tatsukhaṁ svabhāvena vidyate sarvadā yataḥ || 2 ||",
  "SA23n2988:681": "sarvatāthāgataṁ jñānaṁ svasaṁvedyasvabhāvakam |",
  "SA23n2988:682": "sarvasaukhyāgrabhūtatvāt mahāsukhamiti smṛtam || 3 ||",
  "SA23n2988:684": "anityaṁ mahāsukhaṁ naiva sadā nityaṁ mahāsukham |",
  "SA23n2988:685": "kacchakaṇḍūyanotpannaṁ kathaṁ mahāsukhaṁ nahi || 4 ||",
  "SA23n2988:687": "rāgatulyaṁ sukhaṁ nāsti tajjinebhyaḥ samādadan |",
  "SA23n2988:688": "bhuñjīta sarvakāmāṁśca jugupsāṁ naiva kārayet || 5 ||",
  "SA23n2988:690": "yogabhadraṣu sarveṣu vajrasattvena deśitam |",
  "SA23n2988:691": "yogināṁ cittasaukhyārthaṁ na tattvaṁ paramārthataḥ || 6 ||",
  "SA23n2988:693": "jñānasiddhau mahāsukhaprativarṇikāpratiṣedhaḥ saptamaḥ |",
  "SA23n2988:694": "(27) aṣṭamaḥ paricchedaḥ |",
  "SA23n2988:695": "[svasaṁ]vedyaṁ pratiṣiddhaṁ samyagjñānamato nahi |",
  "SA23n2988:696": "mithyā tattvāni sarvāṇi kalpitāni sumohinām || 1 ||",
  "SA23n2988:698": "svabuddherna niṣedhyāni anyānyapi vicakṣaṇaiḥ |",
  "SA23n2988:699": "samyak tattvaṁ yathā labhyaṁ tadidānīṁ prakathyate || 2 ||",
  "SA23n2988:701": "parītabuddhayaḥ sattvā alpapuṇyālpavīryyakāḥ |",
  "SA23n2988:702": "kathaṁ te prāpnuyurjñānaṁ sarvatāthāgataṁ param || 3 ||",
  "SA23n2988:704": "[a]nukramaṁ vravīmyeṣa sarvabuddhaistu deśitam |",
  "SA23n2988:705": "jānunī saṁpratiṣṭhāpya dharaṇyāṁ supratiṣṭhitaḥ || 4 ||",
  "SA23n2988:707": "vadedevaṁ tataḥ śrāddho ṛjukāyaḥ kṛtāñjaliḥ |",
  "SA23n2988:708": "saṁbuddhāḥ śāsano loke bhaviṣyanto'pyanāgatāḥ || 5 ||",
  "SA23n2988:710": "varttamānā gatāścaiva saddharmmapratideśakāḥ |",
  "SA23n2988:711": "sarvabuddhānahaṁ vande etān tattvapradeśakān || 6 ||",
  "SA23n2988:713": "ahaṁ niryyātayāmyeṣa pūjopasthānakarmmaṇi |",
  "SA23n2988:714": "ātmānaṁ sarvabuddhānāṁ pratigṛhṇantu nāyakāḥ || 7 ||",
  "SA23n2988:716": "sarvapūjāviśeṣaistu pūja[yaṁśca] jagadgurūn |",
  "SA23n2988:717": "ākāśadhātuparyyantai[rā] sumeruparigrahaiḥ || 8 ||",
  "SA23n2988:719": "dharmmadhātusamutpannairarcitairvi[vi]dhairvaraiḥ |",
  "SA23n2988:720": "atītānāgataiḥ sarvairvajrasattvavikurvitaiḥ || 9 ||",
  "SA23n2988:722": "(28) samutpannāni pāpāni sarvāṇyapi [sa tattva ]vit |",
  "SA23n2988:723": "pratideśya samādadhyādakarasambaraṁ punaḥ || 10 ||",
  "SA23n2988:725": "yat puṇyaṁ sarvabuddhānāṁ tatsutānāṁ ca dhīmatām |",
  "SA23n2988:726": "śrāvakasaṅghabuddhānāṁ yaccānyat sarvadehinām || 11 ||",
  "SA23n2988:728": "anumode tathā puṇyaṁ sarvajanmasu yatkṛtam |",
  "SA23n2988:729": "svakīyaṁ parakīyaṁ ca saṁhṛṣṭena tu cetasā || 12 ||",
  "SA23n2988:731": "dharmmatattvarathārūḍhā daśādiksarvataḥ sthitāḥ |",
  "SA23n2988:732": "dharmmadyotanadakṣāstu mahākāruṇyacetasaḥ |",
  "SA23n2988:733": "prakāśayantu te dharmmā vijñaptiṁ tatkaromyaham || 13 ||",
  "SA23n2988:735": "kṛtāñjalipuṭo bhūtvā'sau nirvāntu kadā katham |",
  "SA23n2988:736": "bhaveyuḥ prāṇino buddhāḥ sarve yāvat pratiṣṭhitāḥ || 14 ||",
  "SA23n2988:738": "tāvat tiṣṭhantu te nāthāḥ sarvasattvārthakārakāḥ |",
  "SA23n2988:739": "kāyavāṅmanamaṁ puṇyaṁ kṛtaṁ kāritameva vā || 15 ||",
  "SA23n2988:741": "yaccānumoditaṁ kiṁcit tena loko'stu sarvavit |",
  "SA23n2988:742": "trikālaṁ tu yathāśaktyā puṣpādibhiḥ prapūjya ca || 16 ||",
  "SA23n2988:744": "maṇḍalaṁ sarvabuddhebhyo vajrasattvebhya eva ca |",
  "SA23n2988:745": "kṛtvā pañcāmṛtaṁ miśraṁ amiśraṁ vā prakalpitam || 17 ||",
  "SA23n2988:747": "sarvakalpavimuktātmā gṛhṇīyāt samayādikam |",
  "SA23n2988:748": "tattvasaṁgrahatantrādau sthitaṁ samayasambaram || 18 ||",
  "SA23n2988:750": "praṇinaśca [na] te ghātyā adattaṁ naiva cāharet |",
  "SA23n2988:751": "nācaret kāmamithyā vā mṛṣāṁ naiva hi bhāṣayet || 19 ||",
  "SA23n2988:753": "(29) sarvānarthasya mūlatvāt madyapānaṁ vivarjayet |",
  "SA23n2988:754": "paiśunyamatha pāruṣyaṁ sambhinnālāpabhāṣaṇam || 20 ||",
  "SA23n2988:756": "avidyāsattvavidveṣamithyādṛṣṭiṁ ca sarvathā |",
  "SA23n2988:757": "utpādayāmyapūrvaṁ tu sthāpayiṣyāmi nirvṛtau || 21 ||",
  "SA23n2988:759": "samādhyaṅgaṁ tataḥ sarvaṁ gṛhṇīyāt saṁvaraṁ param |",
  "SA23n2988:760": "bodhicittaṁ tathotpādyaṁ sarvapuṇyamahodayam || 22 ||",
  "SA23n2988:762": "sarvasattvaṁ mahāntaṁ ca sthāpya sarvajñabhūmiṣu |",
  "SA23n2988:763": "sarvaduḥkhaharo hyeṣāṁ bhaveyaṁ karuṇātmakaḥ || 23 ||",
  "SA23n2988:765": "sarvasampatpradātā ca bodhimārgopadeśakaḥ |",
  "SA23n2988:766": "samyak cittaṁ samutpādyaṁ samatvaṁ sarvadehiṣu || 24 ||",
  "SA23n2988:768": "bodhicittamidaṁ jñeyaṁ anyathā vitathaṁ bhavet |",
  "SA23n2988:769": "bodhicittaṁ na tannāma viṣamatvaṁ yadā sthitam || 25 ||",
  "SA23n2988:771": "na tadutpadyate jñānaṁ ādimadhyāntavarjjitam |",
  "SA23n2988:772": "nādhiṣṭhānaṁ prakurvanti sarvadā sarvavajriṇaḥ || 26 ||",
  "SA23n2988:774": "sarvadevādayaścāpi na taṁ rakṣanti vidviṣaḥ |",
  "SA23n2988:775": "tasmādupāyavidyogī sarvasattvaikabāndhavaḥ || 27 ||",
  "SA23n2988:777": "avisaṁvā[da]kaṁ cittaṁ samutpādya tato dṛḍham |",
  "SA23n2988:778": "kṛtenānena sambuddhāḥ tuṣṭāḥ sarvakṛtātmakāḥ || 28 ||",
  "SA23n2988:780": "adhiṣṭhānaṁ prakurvanti mahābalaparākramāḥ |",
  "SA23n2988:781": "māravighnāpadaścāpi nāvatāragaveṣakāḥ || 29 ||",
  "SA23n2988:783": "vajrapāṇyādayo hṛṣṭā rakṣāṁ kurvanti nityaśaḥ |",
  "SA23n2988:784": "sarvapāpaviśuddhiṁ ca labhate'sau narottamaḥ || 30 ||",
  "SA23n2988:786": "(30) sarvapuṇyodayaścāpi samyakjñānodayaṁ bhavet |",
  "SA23n2988:787": "anyathā nahi tattvānāṁ u[da]yaṁ sarvathā bhavet || 31 ||",
  "SA23n2988:789": "tasmādādau vidhānajño ya[d]jñānaṁ prāptumicchati |",
  "SA23n2988:790": "janmanīhaiva siddhyartha [ni]rupadravatāṁ prati || 32 ||",
  "SA23n2988:792": "sarvavighnavināśārthaṁ āyurārogyavarddhanam |",
  "SA23n2988:793": "karaṇīyamato'vaśyaṁ yoginā phalakāṅkṣiṇā || 33 ||",
  "SA23n2988:795": "nānātantreṣu nirddiṣṭaṁ kṛpayā buddhavajriṇā |",
  "SA23n2988:796": "eṣa mārgasthito yogī śuklapakṣe yathā śaśī |",
  "SA23n2988:797": "vṛddhikramaṁ mamāyāti kṣayaṁ na tu kadācana || 34 ||",
  "SA23n2988:799": "hīnavīryyo yadā kaścit buddhatvaṁ prāpnuyānnahi |",
  "SA23n2988:800": "cakravarttisukhaṁ rājyaṁ sarvajanmasu kārayet || 35 ||",
  "SA23n2988:802": "yatpuṇyaṁ sarvabuddhānāṁ sarvadikkālabhāvinām |",
  "SA23n2988:803": "tattasya romakūpāgre pravadanti jinottamāḥ || 36 ||",
  "SA23n2988:805": "jñānasiddhau puṇyajñānasambhāraprāptyupāyo'ṣṭamaḥ ||",
  "SA23n2988:806": "(31) navamaḥ paricchedaḥ |",
  "SA23n2988:807": "kathaṁ deśanayā pāpaṁ kṣayaṁ gacchet sudāruṇam |",
  "SA23n2988:808": "anumodanayā puṇyaṁ kathaṁ sambhujyate tathā || 1 ||",
  "SA23n2988:810": "praṇāntapātakādīni karttavyaṁ kvacidavravīt |",
  "SA23n2988:811": "kvacinneti ca tantreṣu kathaṁ tanna virudhyate || 2 ||",
  "SA23n2988:813": "pañcāmṛtādikaṁ sarvaṁ abhakṣyaṁ gamyate tathā |",
  "SA23n2988:814": "apriyādīnyanekāni kathaṁ taistu śubhodayaḥ || 3 ||",
  "SA23n2988:816": "yathākramaṁ vravīmyeṣāṁ tantre tantre nidarśitam |",
  "SA23n2988:817": "mandadhījanabodhārthaṁ sarvabuddhaiḥ [savajribhiḥ] || 4 ||",
  "SA23n2988:819": "yatkarmma kriyate kiñcit kāyavāṅmanasaiḥ kriyā |",
  "SA23n2988:820": "caturtho vidyate nānyasteṣāmevaṁ vicāryyate || 5 |",
  "SA23n2988:822": "cittena ca vinā kāyaḥ kiñcit karttuṁ bhavet kṣamaḥ |",
  "SA23n2988:823": "vacanaṁ ca vinā tena bhavet naiva kadācana || 6 ||",
  "SA23n2988:825": "kāye vākkarmmaṇī tasmādbhavatāṁ mānase'dvayam |",
  "SA23n2988:826": "cittenaiva jagat sarvaṁ kriyate yat śubhāśubham || 7 ||",
  "SA23n2988:828": "hitārthaṁ yadbhavetkarmma sarvaṁ saccaritaṁ bhavet |",
  "SA23n2988:829": "viparyyayādapuṇyaṁ tat pravadanti jinottamāḥ || 8 ||",
  "SA23n2988:831": "(32) cittenaiva tu tatsarvaṁ kriyate yat śubhāśubham |",
  "SA23n2988:832": "cittenaiva bhavennāśa ityuvāca jagadguruḥ || 9 ||",
  "SA23n2988:834": "sattvāpakāraniṣpannaṁ yatpāpaṁ parikīrttitam |",
  "SA23n2988:835": "hitacittaṁ samutpādya saṁbhraṣṭaḥ pratideśayet || 10 ||",
  "SA23n2988:837": "utsāhena kṛtaṁ pūrvaṁ apakārasamanvitam |",
  "SA23n2988:838": "pratipakṣāt bhavennāśo yasmāt tenaiva tatkṛtam || 11 ||",
  "SA23n2988:840": "ghaṭamutpādya yaḥ kaścit bhanattyeva tu tat svayam |",
  "SA23n2988:841": "tathā pāpaṁ samutpannaṁ nāśayet ātmanā sa tu || 12 ||",
  "SA23n2988:843": "deśayiṣyāmyahaṁ paścāditi mūḍhaḥ karoti cet |",
  "SA23n2988:844": "na cāsya deśanā yuktā na pāpaṁ tasya naśyati || 13 ||",
  "SA23n2988:846": "tathā puṇyavināśaśca tadvadeva bhavatyapi |",
  "SA23n2988:847": "kṛte puṇye'pi chi[dra]tvād bhavennāśaṁ na saṁśayaḥ || 14 ||",
  "SA23n2988:849": "dadataśca yadā citte dātumicchā na varttate |",
  "SA23n2988:850": "datte'pi ca na tatpuṇyaṁ prabhaviṣyati kasyacit || 15 ||",
  "SA23n2988:852": "sarveṣāmadhikaṁ sthānaṁ yatra sarvaṁ vinaśyati |",
  "SA23n2988:853": "kalpakoṭisahasraiśca samupāttaṁ śubhaṁ mahat || 16 ||",
  "SA23n2988:855": "utpannabodhicittasya puṇyasambhārasañcayaḥ |",
  "SA23n2988:856": "kalpakoṭiśatopāttaḥ kṣaṇādeva vinaśyati || 17 ||",
  "SA23n2988:858": "tādṛśe'pratighe nānyad dvitī[yama]nuje'priye |",
  "SA23n2988:859": "tato'pi rakṣyamatyarthaṁ evamuktaṁ tathāgataiḥ || 18 ||",
  "SA23n2988:861": "tasmin svalpopakāreṇa puṇyarāśirmahān bhavet |",
  "SA23n2988:862": "sarveṣāṁ sarvasaukhyānāṁ ākaratvādguṇodadhau || 19 ||",
  "SA23n2988:864": "(33) kecinmūḍhatarā bālā yuktyāgama[ma]paśyakāḥ |",
  "SA23n2988:865": "kalpenaiva bhavet pāpaṁ ityā[huḥ svā]tmanāśakāḥ || 20 ||",
  "SA23n2988:867": "kalpanārahito yogī yadi pāpairna lipyate |",
  "SA23n2988:868": "dveṣādyutpādahetau tu vikāritvaṁ na yujyate || 21 ||",
  "SA23n2988:870": "vihāya laukikīṁ vṛttimanyathā tu bhavenna kim |",
  "SA23n2988:871": "śirasā gamanaṁ yuktaṁ tathā pāṣāṇabhakṣaṇam || 22 ||",
  "SA23n2988:873": "śītavātapipāsādivādhā tasya na yujyate |",
  "SA23n2988:874": "ākrośādyapakāraiśca na khedamupasaṁharet || 23 ||",
  "SA23n2988:876": "svakīyaṁ yadi karttavyaṁ lobhādyākṛṣṭaduḥstyajam |",
  "SA23n2988:877": "nirvikalpaṁ prakalpyeta na tathānyatra tadbhavet || 24 ||",
  "SA23n2988:879": "anutpādakṣayaṁ naiva pāpānāṁ karmmaṇāmiha |",
  "SA23n2988:880": "krodhāhaṅkārayogācca na pāpaṁ pariśudhyate || 25 ||",
  "SA23n2988:882": "devataiva ca tat sarvaṁ karotīti prakalpyate |",
  "SA23n2988:883": "utpādāt pūrvamevāsau kārayet na kathaṁ bhṛśam || 26 ||",
  "SA23n2988:885": "devataiva karotīti mithyeyaṁ parikalpanā |",
  "SA23n2988:886": "yasmāt lobhābhibhūtānāṁ kriyeyaṁ kartumicchatām || 27 ||",
  "SA23n2988:888": "anumodādisarvāṇi cintāyatnāni sarvataḥ |",
  "SA23n2988:889": "puṇyasaṁbhārayuktāni jñātavyānīha dhīdhanaiḥ || 28 ||",
  "SA23n2988:891": "kāyavāksahitaṁ hīnaṁ tatpuṇyaṁ sama[ma]stu te |",
  "SA23n2988:892": "ekānta tīvracittasya yatpuṇyaṁ buddhavarṇitam || 29 ||",
  "SA23n2988:894": "(34) prāṇihiṁsādi yat karmma lobhādyāviṣṭacetasaḥ |",
  "SA23n2988:895": "kuśalaṁ na bhavet sarvaṁ puṇyaṁ tu karuṇotthitam || 30 ||",
  "SA23n2988:897": "yat karmma parahitārthaṁ kriyate tu kṛpātmakaiḥ |",
  "SA23n2988:898": "tat sarvaṁ puṇyamityāhurjagadāśāprapūrakaiḥ || 31 ||",
  "SA23n2988:900": "niṣedhyamapyanujñātaṁ kṛpayā dṛḍhacetasām |",
  "SA23n2988:901": "na tu svārthābhibhūtānāṁ karuṇāhīnadehinām || 32 ||",
  "SA23n2988:903": "kṛte puṇye'pyanarthāya kasyaciddviṣyato janam |",
  "SA23n2988:904": "pāpameva bhavet tasya pravadanti jinottamāḥ || 33 ||",
  "SA23n2988:906": "uktaṁ ca- kalpāntādbodhisattvānāṁ śubhaṁ vā yadi vā'śubham |",
  "SA23n2988:907": "sarvaṁ kalyāṇatāmeti teṣāṁ vaśyaṁ yato manaḥ || 34 ||",
  "SA23n2988:909": "iti jñānasiddhau pāpapuṇyotpādavināśaparijñānanirddeśo navamaḥ ||",
  "SA23n2988:910": "(35) daśamaḥ paricchedaḥ |",
  "SA23n2988:911": "pañcāmṛtamavighnārthaṁ cittasaṁsādhanāparaiḥ |",
  "SA23n2988:912": "ajādimāṁsamapyevaṁ yogināṁ vihitaṁ jinaiḥ || 1 ||",
  "SA23n2988:914": "sarve'pi prāṇinaḥ sarvaṁ bhakṣanto'pi na buddhakāḥ |",
  "SA23n2988:915": "na prajānanti te muḍhāścintā vigatabuddhayaḥ || 2 ||",
  "SA23n2988:917": "sarvasampūrṇabhūtatvāt kāyastāvat śucirna hi |",
  "SA23n2988:918": "tatsrāvabhakṣakaḥ kaścit sarvaṁ bhuktaṁ na tena kim || 3 ||",
  "SA23n2988:920": "kṣīrādikaṁ tathā sarvaṁ sarveṣāmeva [de]hinām |",
  "SA23n2988:921": "bhakṣyābhakṣyaprasiddhānāṁ śucitvaṁ naiva sidhyati || 4 ||",
  "SA23n2988:923": "bhaktavastūni sarvāṇi aśucīni prabudhyate |",
  "SA23n2988:924": "yasmājjalena saṁbhūtiḥ teṣāmiha pradṛśyate || 5 ||",
  "SA23n2988:926": "vṛṣṭirjalasamuhena sarvaṁ prakṣālya kutsitam |",
  "SA23n2988:927": "sarvasasyāni niṣpādya samudrādīn viśet tataḥ || 6 ||",
  "SA23n2988:929": "tajjairaśucibhiryuktairnāgairutthāpitaṁ jalam |",
  "SA23n2988:930": "punarvṛṣṭeḥ tathā sarvasasyaṁ sampādayejjalam || 7 ||",
  "SA23n2988:932": "puṣkariṇyādike tadvat sarveṣāṁ sarva[kṣā]lanam |",
  "SA23n2988:933": "śucyaśucyādikaṁ tasmāt sarvaṁ naivātra vidyate || 8 ||",
  "SA23n2988:935": "(36) śucitvaṁ asti cet kiñcit aśucitvaṁ bhaviṣyati |",
  "SA23n2988:936": "śucyabhāvādaśucitvaṁ sarvathā nopalabhyate || 9 ||",
  "SA23n2988:938": "āpekṣikatvamanyonyapārāpārakavadyathā |",
  "SA23n2988:939": "laukikī kalpanaivaiṣā śucyaśucyādikalpanā || 10 ||",
  "SA23n2988:941": "jñānasiddhau śucyaśucyakalpanāvivikto nāma daśamaḥ ||",
  "SA23n2988:942": "(37) ekādaśaḥ paricchedaḥ |",
  "SA23n2988:943": "agamyāgamanasyāpi vicāraḥ kriyate'dhunā |",
  "SA23n2988:944": "yogināṁ samanujñātaṁ aviruddhaṁ yathā tu tat || 1 ||",
  "SA23n2988:946": "sarveṣāṁ dehināmeva astyevotpādanāśanam |",
  "SA23n2988:947": "tacca karmmavaśādeva sarvadā tribhave [bhave]t || 2 ||",
  "SA23n2988:949": "mātā pitā ca putraḥ syāt putro mātā pitā bhavet |",
  "SA23n2988:950": "ceṭī bhāryyāpi tau syātāṁ bhāryyā mātā bhavatyapi || 3 ||",
  "SA23n2988:952": "evamādīni rūpāṇi anekāni suvistaraiḥ |",
  "SA23n2988:953": "bhave'nādau bhavantīti vajrasattvena deśitam || 4 ||",
  "SA23n2988:955": "evaṁ sthite tu saṁsāre dīrghakālapravarttite |",
  "SA23n2988:956": "mātā pitā na [bhū]to hi kaścit sattvo na vidyate || 5 ||",
  "SA23n2988:958": "duhitrādyāḥ tathā sarvāḥ prāgbhūtāḥ santi ṣaḍgatau |",
  "SA23n2988:959": "tasmācca mahatī kāryyā kṛpetyuktā jinottamaiḥ || 6 ||",
  "SA23n2988:961": "ata eva tu te nāthāḥ vajrasattvādayo varāḥ |",
  "SA23n2988:962": "duhitrādiranujñā[to] yogināṁ cittasādhane || 7 ||",
  "SA23n2988:964": "kalpanājalapūrṇasya saṁsārasya mahodadheḥ |",
  "SA23n2988:965": "vajrayānaṁ samāruhya ko vā pāraṁ gamiṣyati || 8 ||",
  "SA23n2988:967": "mithyājñānāni sarvāṇi yuktyāgamasamāyutaiḥ |",
  "SA23n2988:968": "niṣiddhāni kramāt tāni sarvadoṣākarāṇi hi | 9 ||",
  "SA23n2988:970": "jñānasiddhau gamyāgamyarahito nāma ekādaśaḥ ||",
  "SA23n2988:971": "(38) dvādaśaḥ paricchedaḥ |",
  "SA23n2988:972": "vajrajñānaprabodhārthaṁ yuktirapyucyate'dhunā |",
  "SA23n2988:973": "yogatantroktadṛṣṭāntairhitāyottamayoginām || 1 ||",
  "SA23n2988:975": "rūpakāyādayo bhāvāstattvarūpaṁ yathā na te |",
  "SA23n2988:976": "tadvāraṇaṁ kṛtaṁ pūrvaṁ arūpatvaṁ tataḥ sthitam || 2 ||",
  "SA23n2988:978": "sarvadoṣaprasaṅgitvād bhāvastattvaṁ bhavet nahi |",
  "SA23n2988:979": "abhāvo'pi na tat tattvaṁ sarvaduḥkhākaraṁ param || 3 ||",
  "SA23n2988:981": "bhāvābhāvau na tau tattvaṁ bhavet tābhyāṁ vivarjitam |",
  "SA23n2988:982": "na deśasthamato yuktaṁ sarvajño na bhavet tadā || 4 ||",
  "SA23n2988:984": "vyāpitvaṁ vajrakāyatvaṁ avikāritvaṁ eva ca |",
  "SA23n2988:985": "sarvajñatvamataḥ siddhiṁ samyagjñānasya yuktitaḥ || 5 ||",
  "SA23n2988:987": "rūpiṇo nahi vyāpitvaṁ vajrakāyamato nahi |",
  "SA23n2988:988": "avikāryyaṁ na tasyāsti na sarvajño bhaviṣyati || 6 ||",
  "SA23n2988:990": "kramāt jānāti yaḥ kaścit sarvaṁ nāsau prabuddhyate |",
  "SA23n2988:991": "jñeyānāmapramāṇatvānnāsau sarvajña iṣyate || 7 ||",
  "SA23n2988:993": "kalpakoṭisahasreṇa nāsau jñātuṁ bhavet kṣamaḥ |",
  "SA23n2988:994": "ekasminneva digbhāge yat jñeyaṁ parikīrttitam || 8 ||",
  "SA23n2988:996": "utpadya cet bhavennāśaḥ tasmādutpādyate nahi |",
  "SA23n2988:997": "susthitaṁ caiva jñānaṁ tat bhramamātravināśanam || 9 ||",
  "SA23n2988:999": "gatāgataṁ bhavedyasya [susthitatvaṁ ] na vidyate |",
  "SA23n2988:1000": "calatvādekadeśasthānnāśastasya prayujyate || 10 ||",
  "SA23n2988:1002": "(39) avarṇyo yo bhaveddharmmaḥ kastaṁ nāśayituṁ kṣamaḥ |",
  "SA23n2988:1003": "śastrodakaviṣāgnīnāṁ buddho jāto bhavet na tu || 11 ||",
  "SA23n2988:1005": "sarvākārapratiṣṭhātmā niścalo gaganopamaḥ |",
  "SA23n2988:1006": "asaṁkliṣṭo'vikāraśca sarvathā sarvakālikaḥ || 12 ||",
  "SA23n2988:1008": "asārvakāliko yastu na sarvajño bhavet sa tu |",
  "SA23n2988:1009": "tasmāt sarvaprakālaṁ tu bhavitavyaṁ iti smṛtam || 13 ||",
  "SA23n2988:1011": "sthitamevaṁ mahājñānaṁ sarveṣāmeva dehinām |",
  "SA23n2988:1012": "na prajñānanti muḍhāste bālā mohapaṭāvṛtāḥ || 14 ||",
  "SA23n2988:1014": "loṣṭaśca dhāvati kṣipto nāsau prakṣepakastathā |",
  "SA23n2988:1015": "evaṁ cittena yaddhāvyaṁ taddhāvati na citta[kam] || 15 ||",
  "SA23n2988:1017": "cittena bhāsyate yattat tadeva tu nirīkṣyate |",
  "SA23n2988:1018": "idaṁ tat kīdṛśaṁ cittamiti cintā na varttate || 16 ||",
  "SA23n2988:1020": "jñānasiddhau tattvasthāpanaṁ nāma dvādaśaḥ ||",
  "SA23n2988:1021": "(40) trayodaśaḥ paricchedaḥ |",
  "SA23n2988:1022": "eṣa mūḍhataro loko mokṣārthamātmaniścaye |",
  "SA23n2988:1023": "prapāte'pi kṣipatyeva parjanyena pracoditaḥ || 1 ||",
  "SA23n2988:1025": "īdṛśī dṛśyate ceṣṭā bahūnāmapi dehinām |",
  "SA23n2988:1026": "santyajya sugatau [yānamanyat mārgaṁ samāśrayet] || 2 ||",
  "SA23n2988:1028": "tadvidho manujaḥ kaścit mārgamanyat pradarśayet |",
  "SA23n2988:1029": "pṛcchako'pi na taṁ pṛcchet [yena tattvaṁ] prabudhyate || 3 ||",
  "SA23n2988:1031": "yadi mohavaśāt mārgaṁ darśayantamapaśyakam |",
  "SA23n2988:1032": "na śivaṁ labhyate gantustanmārgeṇaiva yāyinaḥ || 4 ||",
  "SA23n2988:1034": "svayamapaśyako mārgaṁ kathamanyaṁ nayedbhṛśam |",
  "SA23n2988:1035": "dvāveva yadi gacchetāṁ tayorduḥkhaṁ na saṁśayaḥ || 5 ||",
  "SA23n2988:1037": "aṭavyāṁ saṁpraviṣṭasya jātyandhasya yathā kriyā |",
  "SA23n2988:1038": "dvitīyaṁ tādṛśaṁ kaścit kathaṁ grāmaṁ praveśayet || 6 ||",
  "SA23n2988:1040": "evaṁ jātyandhabhūtāste samyag jñānamapaśyakāḥ |",
  "SA23n2988:1041": "aśaktāstatpadaṁ prāptuṁ kathamanyaṁ tu prāpayet || 7 ||",
  "SA23n2988:1043": "tasmāt parīkṣya karttavyaṁ gurūṇāṁ paryyupāsanam |",
  "SA23n2988:1044": "śiṣyairbhaktisamāyuktaiḥ pravadanti jinottamāḥ || 8 ||",
  "SA23n2988:1046": "ratnatrayeṣu buddhātmā kṛpāvān sarvajantuṣu |",
  "SA23n2988:1047": "tyāgādisaṁyato dhīraḥ sarvapuṇyamahodayaḥ || 9 ||",
  "SA23n2988:1049": "(41) bodhicittasamutpannaḥ prasanno guṇavān sudhīḥ |",
  "SA23n2988:1050": "akrodhano mahotsāhī dharmmagambhīraniścayaḥ || 10 ||",
  "SA23n2988:1052": "sayuktikaṁ dharmmadānaṁ nirā[bhā]saṁ sadā matam |",
  "SA23n2988:1053": "alpecchatā sadā tasya sambhāradvayasambhṛtaḥ || 11 ||",
  "SA23n2988:1055": "gurureṣa samākhyātaḥ sarvabuddhaiḥ savajribhiḥ |",
  "SA23n2988:1056": "sa eva sarvasattvānāṁ śāsako lokanāyakaḥ || 12 ||",
  "SA23n2988:1058": "anye ca guravaḥ khyātā mithyājñānābhimāninaḥ |",
  "SA23n2988:1059": "lobhādyarthaṁ prakurvanti dharmma[sya] deśanāṁ parām || 13 ||",
  "SA23n2988:1061": "pāpamitraśca te bālāḥ sattvanāśe pratiṣṭhitāḥ |",
  "SA23n2988:1062": "mārapākṣikagotrāste'parātmāno vināśakāḥ || 14 ||",
  "SA23n2988:1064": "varjanīyā[śca te ] sattvā na teṣāṁ paryyupāsanam |",
  "SA23n2988:1065": "na teṣāṁ pratighaṁ kuryyāt na te [pūjya]tarā bhavet || 15 ||",
  "SA23n2988:1067": "śrāvakaiḥ saha saṁvāso [yathā] neṣṭaṁ tathāgataiḥ |",
  "SA23n2988:1068": "tathaivaivaṁvidhaiḥ sārddhaṁ na saṁvāso viśiṣyate || 16 ||",
  "SA23n2988:1070": "pūrvāktalakṣaṇaiḥ tasmāt ācāryyo hi vidhīyate |",
  "SA23n2988:1071": "śiṣyasya lakṣaṇaṁ caivaṁ kathyate sa yathā bhavet || 17 ||",
  "SA23n2988:1073": "jñānasiddhau gurulakṣaṇanirddeśaḥ trayodaśaḥ ||",
  "SA23n2988:1074": "(42) caturdaśaḥ paricchedaḥ |",
  "SA23n2988:1075": "naukārūḍho yathā kaścit karṇadhāraḥ suśikṣitaḥ |",
  "SA23n2988:1076": "pāraṁ mahodadheryāti nānyathā pārago bhavet || 1 ||",
  "SA23n2988:1078": "tadvad gurau triratne ca bodhicitte ca bhaktimān |",
  "SA23n2988:1079": "karuṇā ca tathā loke nauriyaṁ saṁprakīrttitā | 2 ||",
  "SA23n2988:1081": "guruḥ karṇadharo vidvān naukā dharmmaḥ prakāśitaḥ |",
  "SA23n2988:1082": "saṁsārapāragantṝṇāṁ vajrasattvena deśitam || 3 ||",
  "SA23n2988:1084": "karṇadhāraṁ vinā naukā pāraṁ prāptuṁ kṣamā nahi |",
  "SA23n2988:1085": "guṇaiḥ sarvaiḥ prapūrṇopi nā gururbhavapāragaḥ || 4 ||",
  "SA23n2988:1087": "tasmādevāsya caivedaṁ kāryaṁ sarvaṁ dṛḍhavrataiḥ |",
  "SA23n2988:1088": "sadā pūjārato yogī bāhyairādhyātmikaistathā || 5 ||",
  "SA23n2988:1090": "vandanādikriyāḥ sarvāḥ prakuryyāt sarvakālikāḥ |",
  "SA23n2988:1091": "śraddhā prajñāsamāyuktaḥ kṛpārdraḥ sarvajantuṣu || 6 ||",
  "SA23n2988:1093": "akrodhano'visaṁvādī tyāgādiguṇa[bhūṣitaḥ] |",
  "SA23n2988:1094": "suvīryyaśca mahotsāhī gurorājñāṁ sadā karaḥ || 7 ||",
  "SA23n2988:1096": "ājñaptaśca svayaṁ buddhā pari[caryā]dikaṁ [care]t |",
  "SA23n2988:1097": "yathāśakti yathālābhaṁ bhojyabhaktādikaṁ tathā || 8 ||",
  "SA23n2988:1099": "(43) tiraskāre kṛte'pyevaṁ svayameva na durmmanāḥ |",
  "SA23n2988:1100": "śiṣyaḥ sarvaguṇopeto yuktyāgamaparīkṣakaḥ || 9 ||",
  "SA23n2988:1102": "aparīkṣakajātīyaḥ pṛcchet parahitañca yaḥ |",
  "SA23n2988:1103": "śiṣyo ca bhavituṁ śakto buddhairevaṁ pradarśyate || 10 ||",
  "SA23n2988:1105": "mṛtpiṇḍo hi yathā bālaiḥ kṣipyate yatra tatra vai |",
  "SA23n2988:1106": "tadvat paravaśaḥ kaścit [sa śiṣyatvasya] bhājanam || 11 ||",
  "SA23n2988:1108": "jñānasiddhau śiṣyalakṣaṇaparicchedaḥ caturddaśaḥ ||",
  "SA23n2988:1109": "(44) pañcadaśaḥ paricchedaḥ |",
  "SA23n2988:1110": "samyaktattvaṁ yathābhūtaṁ pūrvvamuktaṁ sayuktikam |",
  "SA23n2988:1111": "sarvatantre sthitaṁ tattvaṁ tebhyaḥ kiñcinnigadyate || 1 ||",
  "SA23n2988:1113": "coraśabdo [yathā] loke bhakṣyārthaṁ pratipādayet |",
  "SA23n2988:1114": "keṣāñcit coramevāhuḥ tantre'pyevaṁ padāstathā || 2 ||",
  "SA23n2988:1116": "tairevākṣaranirddeśairmṛdumadhyādhimātrakaiḥ |",
  "SA23n2988:1117": "dharmmaśraddhocyate buddhaiḥ sattvānugrahakārakaiḥ || 3 ||",
  "SA23n2988:1119": "kevalaṁ tattvamevāhuḥ kaścit [madhyendriya] stathā |",
  "SA23n2988:1120": "kaścit mṛdvindriyaḥ karma kevalaṁ vakti nānyathā || 4 ||",
  "SA23n2988:1122": "śrīsamājottare deśitam- anādinidhanaṁ śāntaṁ bhāvābhāvākṣayaṁ vibhum |",
  "SA23n2988:1123": "śūnyatākaruṇābhinnaṁ bodhicittamiti smṛtam || 5 ||",
  "SA23n2988:1125": "anādinidhanamiti utpādavināśābhāvam |",
  "SA23n2988:1126": "anena vyāpitvaṁ avikāritvaṁ sārvakālikatvaṁ ca kathitam |",
  "SA23n2988:1127": "deśastharūpivikārikālāntarikānāṁ vināśitvāt |",
  "SA23n2988:1128": "arū- pitve'pi deśastho yadi syāt vināśyeva bhavati |",
  "SA23n2988:1129": "yathā kastūrīkādīnāṁ sugandhaṁ arūpyapi deśasthatvāt kastūrī- (45)",
  "SA23n2988:1130": "kādīnāṁ tadvāsitadravyasya vā'bhāve vināśi syādvikāri ca |",
  "SA23n2988:1131": "śāntamiti sarvakleśānāmāgantukatvāt prakṛtiśāntam |",
  "SA23n2988:1132": "pūrvoktaguṇayuktatvā[ttadeva] bhāvābhāvākṣayam |",
  "SA23n2988:1133": "vibhuṁ prabhuṁ svāmī sarveṣāṁ laukikalokottarārthasampādakatvāt |",
  "SA23n2988:1134": "śūnyatā- karuṇābhinnaṁ iti |",
  "SA23n2988:1135": "sarvadharmmaniḥsvabhāvatayā sarvatathāgata- jñānaparijñānaṁ śunyatā [tayā] karuṇayā vā abhinnamekī- bhūtaṁ yat cittam |",
  "SA23n2988:1136": "karuṇā nāma sarvasattvān asminneva jñānarāje pratiṣṭhāpayiṣyāmi,",
  "SA23n2988:1137": "sarvasukhopadhānaiśca pari- vārayiṣyāmīti samyagāśayaḥ |",
  "SA23n2988:1138": "etaduktaṁ bhavati- sarvadharmmasvabhāvajño yogī sarvatathāgataiḥ |",
  "SA23n2988:1139": "saha anyonyavyāpakabhāvena sadā sthito buddhakṛtyakaraḥ sarvasattveṣu mahākaruṇāpramāṇānugataṁ bodhicittaṁ vajra ityarthaḥ |",
  "SA23n2988:1140": "anena bhāvanāpyevaṁ karttavyeti nidarśitam |",
  "SA23n2988:1141": "bodhi- cittamiti smṛtamiti aśeṣayogatantreṣvevaṁ abhiprāpayati |",
  "SA23n2988:1142": "ādikarmmikādīnāṁ tu bodhicittaṁ sarvasattvānanuttarāyāṁ samyaksambodhau pratiṣṭhāpayāmīti cittamātram |",
  "SA23n2988:1143": "punastatraiva deśitam- samājaṁ mīlanaṁ proktaṁ sarvabuddhābhidhānakam || 6 ||",
  "SA23n2988:1145": "arūpiṇām anādinidhanatvāsambhavāddharmmakāyā eva buddhāḥ |",
  "SA23n2988:1146": "teṣāṁ mīlanaṁ sarvatathāgatajñānavajradharatvameva nirddiṣṭamanyathā rūpakāyena yadi mīlanaṁ syāt paramāṇu- pramāṇādi sarvatathāgatānāṁ mīlane ākāśamapi (46)",
  "SA23n2988:1147": "prapūryyādhikatarā bhaveyuḥ |",
  "SA23n2988:1148": "sarvaśabdasya niravaśeṣatvāt cittānāmalpānāṁ mīlanaṁ yujyate |",
  "SA23n2988:1149": "punastatraiva tathā utpannakramāṇāṁ akṣataṁ samyag jñānam |",
  "SA23n2988:1150": "evaṁ ca tatraiva prakāśitam- dhyāyanti ye'muṁ suviśuddhamanādibhāvamityādi |",
  "SA23n2988:1151": "prathamapaṭale'pi- athāyaṁ sarvākāśadhātuḥ sarvatathāgatavajramayasaṁsthito'bhūt |",
  "SA23n2988:1152": "punaḥ- anutpanneṣu dharmmeṣu na bhāvo na ca bhāvanā |",
  "SA23n2988:1153": "ākāśavadayogena iti bhāvaḥ pragīyate || 7 ||",
  "SA23n2988:1155": "punaḥ- prakṛtiprabhāsvarā dharmmā ādiśuddhā nabhaḥsamāḥ |",
  "SA23n2988:1156": "bodhinā'bhisama[yamidaṁ] bodhinayaṁ dṛḍham || 8 ||",
  "SA23n2988:1158": "navame paṭale- kramaśotpattikaṁ caiva kramaśotpannakastathā |",
  "SA23n2988:1159": "tadyathā- api nāma kulaputrā ākāśaḥ sarvatrānugataḥ |",
  "SA23n2988:1160": "ākāśānugatāni sarvadharmmāṇi,",
  "SA23n2988:1161": "tāni na kāmadhātu- sthitāni nārupadhātusthitāni na caturmmahābhūtasthitāni |",
  "SA23n2988:1162": "evameva kulaputrāḥ sarvadharmmā anugantavyāḥ |",
  "SA23n2988:1163": "imamarthaṁ ca maṁvijñāya tathāgatāḥ sarvasattvānāṁ cāśrayaṁ vijñāpayanta evaṁ dharmmaṁ deśayanti |",
  "SA23n2988:1164": "evameva kulaputrā ākāśavada- niruktāste tathāgatasamayā anugantavyāḥ |",
  "SA23n2988:1165": "tadyathā - api (47)",
  "SA23n2988:1166": "nāma kulaputrāḥ kāṇḍaṁ ca mathanīyaṁ ca puruṣahastavyāyā- ma[ñca] pratītya dhūmaḥ prādurbhavati agnimabhinirvarttayati |",
  "SA23n2988:1167": "sa cāgnirna kāṇḍe sthito na mathanīyasthito na puruṣahasta- vyāyāmasthitaḥ |",
  "SA23n2988:1168": "evameva kulaputrāḥ sarvatathāgatavajrasamayā anugantavyāḥ gamanāgamanādyairiti |",
  "SA23n2988:1169": "daśame paṭale- kāyavākcittavajrāṇāṁ kāyavākcittabhāvanam |",
  "SA23n2988:1170": "nirvikalpanirālambasamatā na kvacit sthitam || 9 ||",
  "SA23n2988:1172": "dvādaśe paṭale- khatulyasamayabhūteṣu nirvikalpasvabhāviṣu |",
  "SA23n2988:1173": "svabhāvaśuddhadharmmeṣu nāṭako'yaṁ prabhāvyate || 10 ||",
  "SA23n2988:1175": "ṣoḍaśe paṭale- pātanaṁ vajrasūtrasya rajaso'pi nipātanam |",
  "SA23n2988:1176": "na kāryyaṁ mantratattvena kārayet nāpi durllabhāḥ || 11 ||",
  "SA23n2988:1178": "maṇḍalasūtrasvarajaḥpātanādikaṁ ca na kuryyāt |",
  "SA23n2988:1179": "mantra- tattveneti manaḥsantrāṇabhūtatvāt mantrajñānaṁ samyagjñānaṁ nidarśitaṁ ityarthaḥ |",
  "SA23n2988:1180": "yadyevaṁ mohāt karoti cet bodhi- rduṣkaro bhavatīti |",
  "SA23n2988:1181": "maṇḍalenādikarmmikasattvakṛpākaruṇā- buddhatvaṁ vajradha[ratvaṁ] ca durlabhaṁ bhavatītyarthaḥ |",
  "SA23n2988:1182": "tasmāt samyag- jñānābhiyuktena mahāyoginā maṇḍalalikhanapraveśābhi- ṣekādikaṁ niṣiddhaṁ iti |",
  "SA23n2988:1183": "(48) locanā vajrasattvānāṁ dīpyamānā svabhāvataḥ |",
  "SA23n2988:1184": "jñānaṁ tāthāgataṁ śuddhaṁ tadvairocanamucyate || 12 ||",
  "SA23n2988:1186": "sarvāśiṣṭajanaiḥ jñānaṁ mithyāgurujanairapi |",
  "SA23n2988:1187": "aprakampyasvabhāvatvāt akṣobhyo'sau prakathyate || 13 ||",
  "SA23n2988:1189": "ratnāni prabhavatnyeva buddhādi niyato dhruvam |",
  "SA23n2988:1190": "jñānasattvārthayuktaṁ tad ratnasambhavamucyate || 14 ||",
  "SA23n2988:1192": "apratiṣṭhitanirvāṇaṁ aliptaṁ bhavanirvṛtau |",
  "SA23n2988:1193": "asaṁkhyaguṇasaṁyogāt amitābhaḥ sa ucyate || 15 ||",
  "SA23n2988:1195": "sarvasattvārthakāryyāṇāṁ prasādhakatamaḥ svayam |",
  "SA23n2988:1196": "avandhyaṁ tat mahājñānaṁ amoghasiddhirucyate || 16 ||",
  "SA23n2988:1198": "sūkṣmamaudārikaṁ rūpaṁ traikālyaparibhāvitam |",
  "SA23n2988:1199": "dṛśyate sarvakṣetrasthaṁ locanā tena kathyate || 17 ||",
  "SA23n2988:1201": "sarvatāthāgataṁ jñānamātmīyaṁ māmakaṁ yataḥ |",
  "SA23n2988:1202": "anyonyavyāpakādeva māmakī tena tat smṛtam || 18 ||",
  "SA23n2988:1204": "sarvadoṣaharaṁ jñānaṁ sarvatāthāgataṁ param |",
  "SA23n2988:1205": "maṇḍalavāsinī khyātā sarvasaṁśodhanodyatam || 19 ||",
  "SA23n2988:1207": "mahākaruṇayā nityaṁ jagaduddharaṇāśayam |",
  "SA23n2988:1208": "sattvottāraṇadakṣatvāt tārājñānaṁ prakāśitam || 20 ||",
  "SA23n2988:1210": "dhātubhūtān pṛthivyādīn buddhajñānopabhoginām |",
  "SA23n2988:1211": "locanādyāstu kīrttyante sarvakāmopabhoginām || 21 ||",
  "SA23n2988:1213": "(49) maraṇādibha[yānmu]ktaṁ sarvatāthāgataṁ param |",
  "SA23n2988:1214": "pra[kṛ]ṣṭaṁ damanajñānaṁ tato yamāntakaḥ smṛtaḥ || 22 ||",
  "SA23n2988:1216": "mithyājñānaṁ [nivā]ryyāśu mūḍhasattvaprakāśitam |",
  "SA23n2988:1217": "samyak jñānapratiṣṭhātmayogāt prajñāntakaḥ smṛtaḥ || 23 ||",
  "SA23n2988:1219": "jagadāhlādanaṁ sarvannātigṛhṇan vicārayan |",
  "SA23n2988:1220": "bhaveṣṭaliptasambodhiṁ tena padmāntakaḥ smṛtaḥ || 24 ||",
  "SA23n2988:1222": "vighnādibhirvimuktātmā jñānaṁ sarvārthasādhakam |",
  "SA23n2988:1223": "sarvabuddhamayaṁ siddhaṁ tena vighnāntakaḥ smṛtaḥ || 25 ||",
  "SA23n2988:1225": "jñānajñeyaṁ vinā na syāt samāpattirataḥ smṛtā |",
  "SA23n2988:1226": "tribhavābhimukhaṁ jñānaṁ rāgāditrayasādhanam || 26 ||",
  "SA23n2988:1228": "sarvabuddhamayaṁ śuddhaṁ trimukhaṁ tat prakīrttitam |",
  "SA23n2988:1229": "suviśuddhasya sadbhāvāt śuklavarṇaṁ prakāśitam || 27 ||",
  "SA23n2988:1231": "sarvadā [nānu]pītatvaṁ raktaṁ kāruṇyavat sadā |",
  "SA23n2988:1232": "ratnatrayopakārādi kartturdamanamucyate || 28 ||",
  "SA23n2988:1234": "jñānaṁ tat kṛṣṇamityāhurjagadarthakaraṁ param |",
  "SA23n2988:1235": "nānopāyavicitratvāt śyāmavarṇaṁ prakāśitam || 29 ||",
  "SA23n2988:1237": "rūpādyāyatanādīni prabhujyante svayaṁ yataḥ |",
  "SA23n2988:1238": "ṣaḍbhujaṁ kathyate tena jñānaṁ bauddhaṁ tathāgataiḥ || 30 ||",
  "SA23n2988:1240": "bodhicittaṁ bhaved vajraṁ prajñā ghaṇṭā vidhīyate |",
  "SA23n2988:1241": "cakraṁ ajñānacchedācca ratnaṁ tu durllabhādapi || 31 ||",
  "SA23n2988:1243": "(50) bhavadoṣairaliptatvāt jñānaṁ tat padmamucyate |",
  "SA23n2988:1244": "khaḍgaḥ kleśārisaṁcchedāt utpalaṁ plavanāt tataḥ || 32 ||",
  "SA23n2988:1246": "saṁsārajalanimagnairyasmāt jñānaṁ na jñāyate |",
  "SA23n2988:1247": "buddhānugānāṁ sattvānāṁ tāḍanānmudgaraṁ smṛtam || 33 ||",
  "SA23n2988:1249": "daṇḍena śāsanāddaṇḍajñānaṁ tat sattvaśāsakam |",
  "SA23n2988:1250": "anyonyavyāpakābhedā[t] viśvavajramiti smṛtam || 34 ||",
  "SA23n2988:1252": "evam mayā śrutamekasmin samaye bhagavān sarvatathāgata- kāyavākcittahṛdayavajrayoṣidbhageṣu vijahāra ekasminneva kāle |",
  "SA23n2988:1253": "bhagavānaiśvaryyādiguṇayuktatvāt |",
  "SA23n2988:1254": "hṛdayaṁ jñānaṁ tadeva vajrayoṣit abhedyaprajñāsvabhāvatvāt,",
  "SA23n2988:1255": "tadeva bhagaṁ sarva- kleśabhañjanāt,",
  "SA23n2988:1256": "teṣu sarvatathāgatakāyavākcittahṛdayavajra- yoṣidbhageṣu vijahāra |",
  "SA23n2988:1257": "etaduktaṁ bhavati- sarvatathāgatajñāneṣu anyonyavyāpya- vyāpakabhūteṣu yogino jñānaṁ tadantargatameva sarvathaiva sthita- mini tattvaṁ sarvajñāneṣu krameṇa sthitamityarthaḥ |",
  "SA23n2988:1258": "anabhi- lāpyānabhilāpya ityādi aprameyabodhisattvamahāsattvaiḥ sahetyarthaḥ |",
  "SA23n2988:1259": "te'pyananaiva nyāyena saṁsthitā ityabhiprāyaḥ |",
  "SA23n2988:1260": "uktaṁ ca tattvasaṁgrahe tantrarāje- sarvatathāgatamahābodhi- dṛḍhasattva ityārabhya anādinidhanaḥ śānto bhagavān mahā- bodhisattvavajraḥ samantabhadro mahābodhisattvaḥ sarvatathāgata- hṛdayeṣu vijahāra |",
  "SA23n2988:1261": "(51) atha sarvatathāgatāḥ prāhuḥ- kathaṁ tvaṁ kulaputrānuttarāṁ samyaksambodhimabhisaṁbhotsyase yastvaṁ sarvatathāgatatattvānyabhi- jñāya iṣṭatarāṇyupahasasīti ||",
  "SA23n2988:1262": "sarvārthasiddhibodhisattva āha- bhagavantaḥ sarvatathāgatāḥ ājñāpa[yatha] kathaṁ pratipadyāmīdṛśaṁ tattvamiti |",
  "SA23n2988:1263": "tathāgatā āhuḥ- pratipadyasva kulaputra svacittapratyave- kṣaṇasamādhānena prakṛtisiddhena rucijaptena mantreṇeti oṁ cittaprativedhaṁ karomīti |",
  "SA23n2988:1264": "mahābodhisattva āha |",
  "SA23n2988:1265": "ā jñāto bhagavantaḥ sarvatathā- ga[tā]ḥ svahṛdi candramaṇḍalākāraṁ paśyāmi |",
  "SA23n2988:1266": "prakṛtiprabhāsvaramidaṁ kulaputra cittaṁ candramaṇḍalavat |",
  "SA23n2988:1267": "candramaṇḍalaṁ prakṛtiprabhāsvaraṁ tadvat jñāna |",
  "SA23n2988:1268": "yathākramācca- prakṛtiprabhāsvaramidaṁ kulaputra cittaṁ candramaṇḍalavat |",
  "SA23n2988:1269": "candramaṇḍalaṁ prakṛtiprabhāsvaraṁ tadvat jñānam |",
  "SA23n2988:1270": "yathākramācca- [ndra]maṇḍalaṁ sampūrṇaṁ bhavati tadvat prakṛtiprabhāsvaraṁ citta- ratnamapi paripūrṇaṁ bhavati |",
  "SA23n2988:1271": "yathā candramaṇḍalamāgantuka- kalābhiḥ sūryyamaṇḍa[la]raśamyapagamāt kramāt pūrṇaṁ dṛśyate tadvat prakṛtipariśuddhaṁ cittaratnamapi sarvakleśamalakalaṅkāpa- gamakramāt paripūrṇabuddhaguṇaṁ dṛśyate iti |",
  "SA23n2988:1272": "advayasamatāvijaye'pi- oṁ sarvatathāgatajñānavajrasvabhāvātmako'ham |",
  "SA23n2988:1273": "punarnavamapaṭale- svacchaṁ hi sarvasattvānāṁ cittaṁ śāntaṁ prabhāsvaram |",
  "SA23n2988:1274": "aliptaṁ vividhairbhāvaiścittādyattattvabhāvanā || 35 ||",
  "SA23n2988:1276": "(52) buddhakāyavidhānajña upabhuṁjīta tattvataḥ |",
  "SA23n2988:1277": "anyathā naiva sidhyanti sarvamantrodayāḥ śubhāḥ || 36 ||",
  "SA23n2988:1279": "punaśca trayodaśe paṭale- maṇḍalaṁ sarvabuddhānāṁ tattvajñānācca maṇḍalam |",
  "SA23n2988:1280": "sādhakānāmidaṁ tattvaṁ cintāmaṇirivādbhutam || 37 ||",
  "SA23n2988:1282": "guhyendumaṇitilakaṁ tantrarāje'pi kathitam |",
  "SA23n2988:1283": "sarvāṅgabhāvanā'tītaṁ kalpanākalpavarjitam || 38 ||",
  "SA23n2988:1285": "mātrābindusamātītametat maṇḍalamuttamam |",
  "SA23n2988:1286": "punastatraiva- sa caiva sarvabhāvena sarvadā samavasthitaḥ |",
  "SA23n2988:1287": "anādinidhanaḥ sattvo vajrasattvaḥ paraṁ sukham || 39 ||",
  "SA23n2988:1289": "punaḥ- bodhicittādṛte nānyat saukhyamasti tridhātuke |",
  "SA23n2988:1290": "bodhicittamayaṁ saukhyaṁ sarvasaukhyaprasarpaṇam || 40 ||",
  "SA23n2988:1292": "mahāsamayatantre'pi nirddiṣṭam- ahaṁ ca kāmarūpāgraḥ sarvabuddhairadhiṣṭhitaḥ |",
  "SA23n2988:1293": "mayā'pi dharmmakāyāgrāḥ sarvabuddhā hyadhiṣṭhitāḥ || 41 ||",
  "SA23n2988:1295": "punaśca- surato bhagavānnityo vajrasattvo mahāsukhaḥ |",
  "SA23n2988:1296": "ataḥ prasūtiryyasmāttasmādidaṁ na ca lakṣyate || 42 ||",
  "SA23n2988:1298": "(53) punaśca- mahāsattvo mahāvajro vajrasattvastaducyate |",
  "SA23n2988:1299": "tasya tattvam- anādinidhanaḥ sattvo vajrasattvo mahārataḥ |",
  "SA23n2988:1300": "samantabhadraḥ sarvātmā bodhibuddhaḥ tridhātuke || 43 ||",
  "SA23n2988:1302": "sthāvaraḥ sarva evāgro mahāvajro mahāvalaḥ |",
  "SA23n2988:1303": "jaṅgamaścittasaṁskārāt sarvakṛt sarva eva hi || 44 ||",
  "SA23n2988:1305": "uktaṁ ca māyājāle'pi- jñānaikacakṣuramalo jñānamūrttistathāgataḥ |",
  "SA23n2988:1306": "niṣphalaḥ sarvago vyāpī sūkṣmavījamanāśravaḥ || 45 ||",
  "SA23n2988:1308": "bodhicittotpādaḥ saptamapaṭale- anutpanneṣu dharmmeṣu anakṣaramanālayam |",
  "SA23n2988:1309": "kalpakalpanayā varjjya utpādo'yaṁ pragīyate || 46 ||",
  "SA23n2988:1311": "punastatraiva- prakṛ[tyā]bhāsvarā dharmmā ādiśuddhā hyanāvilāḥ |",
  "SA23n2988:1312": "na bodhirnāpi buddhatvaṁ na sattvo nāpi jīvitā | 47 ||",
  "SA23n2988:1314": "śrīvajramaṇḍalālaṅkāre nigaditam- sarvatra sarvadhātau tu sarvasattvā[śca] sarvataḥ |",
  "SA23n2988:1315": "sarvakāyamayaṁ vyāpya cittadhāreva saṁsthitā || 48 ||",
  "SA23n2988:1317": "anāśravā[di]cintā ca nirmmalā nirmmamā svayam |",
  "SA23n2988:1318": "śūnyā gaganasamā caiva bhāvābhāvavivarjitā || 49 ||",
  "SA23n2988:1320": "(54) anādinidhanā śāntā sarvadharmmeśvarī ca sā |",
  "SA23n2988:1321": "vibhratī sarvarūpāṇi satyadvayasamāśritā || 50 ||",
  "SA23n2988:1323": "paramā paramārthena dharmmakāyeti sā smṛtā |",
  "SA23n2988:1324": "sarvendriyaṁ ca vijñānaṁ cittaṁ sarvatra sarvataḥ || 51 ||",
  "SA23n2988:1326": "manojñānamiti khyātā prajñā buddhirmati smṛtiḥ |",
  "SA23n2988:1327": "vipaśyanā ca sarvajñajñānasya vyavadānataḥ || 52 ||",
  "SA23n2988:1329": "śāśvatocchedanirmmuktā avintadvaya[varjitā] |",
  "SA23n2988:1330": "saṁvṛtyā paramārthena dvidhā tasyāḥ prakalpanā || 53 ||",
  "SA23n2988:1332": "yathendhanaṁ samāśritya tejovījaṁ tu saṁsthitam |",
  "SA23n2988:1333": "tileṣu va yathā tailaṁ rasa ikṣoḥ prakalpitaḥ || 54 ||",
  "SA23n2988:1335": "puṣpeṣu vā yathā gandho dadhni navanītaṁ yathā |",
  "SA23n2988:1336": "sarvatra sarvasattveṣu sthāvare jaṅgameṣu ca |",
  "SA23n2988:1337": "rupārūpagatā cāpi mahāmudrā pratiṣṭitā || 55 ||",
  "SA23n2988:1339": "punaḥ- jñānamamaraṇamalakṣaṇamaghoṣamanādiśuddhaṁ vimalaṁ prabhāsvaraṁ anabhilāpyamiti |",
  "SA23n2988:1340": "sambaratantre nigaditam- na yogaḥ pratibimbeṣu niṣiktādiṣu jāyate |",
  "SA23n2988:1341": "bodhicittamahāyogāt yoginastena devatāḥ || 46 ||",
  "SA23n2988:1343": "(55) bodhicittaṁ idaṁ vajraṁ sarvabuddhatvamātmanaḥ |",
  "SA23n2988:1344": "tasmāt sārvātmyayogena sarvabuddhatvamāpnute || 47 ||",
  "SA23n2988:1346": "enaṁ paśyanti saṁyuktaṁ sarvathā pūjayanti [ye] |",
  "SA23n2988:1347": "dṛṣṭāstaiḥ pūjitāścaiva sarvabuddhā bhavanti hi || 48 ||",
  "SA23n2988:1349": "darśanasparśanābhyāṁ ca sarvabuddhasya vā'sya hi |",
  "SA23n2988:1350": "amaṇḍalapraviṣṭā[śca] dṛṣṭasatyā bhavanti hi || 49 ||",
  "SA23n2988:1352": "darśanasparśanābhyāṁ ca śravaṇasmaraṇena ca |",
  "SA23n2988:1353": "sarvapāpairvimucyante pūjyante sarvasiddhibhiḥ || 50 ||",
  "SA23n2988:1355": "sarvayogasamāyogaiḥ sarvabuddhasya vā'sya hi |",
  "SA23n2988:1356": "[nāryo'pi]hi vimucyante buddhabodhiṁ smṛśanti ca || 51 ||",
  "SA23n2988:1358": "sarvatra sarvataḥ sarvaṁ sarvathā sarvadā svayam |",
  "SA23n2988:1359": "sarvabuddhamayaṁ siddhaṁ svamātmānaṁ prapaśyati || 52 ||",
  "SA23n2988:1361": "sarvātmasaṁsthitāścainaṁ pūjayanti tathāgatāḥ |",
  "SA23n2988:1362": "sarvapūjāmahāmeghavyūhaprasarasañcayaiḥ || 53 ||",
  "SA23n2988:1364": "sarvabhogopabhogai[śca] sevyamānairyathāsukham |",
  "SA23n2988:1365": "svādhidaivatayogena sva[mā]tmānaṁ prapūjayet || 54 ||",
  "SA23n2988:1367": "punaśca- vicitrakarmmayogena vicitravinayātmanā |",
  "SA23n2988:1368": "sattvānāṁ vinayārthāya tadanye vidhayaḥ smṛtāḥ || 55 ||",
  "SA23n2988:1370": "punaḥ- anādinidhanaḥ sattvo vajrasattvaḥ paraṁ yataḥ |",
  "SA23n2988:1371": "subhageti ca vikhyāto susthito buddhamudrayā || 56 ||",
  "SA23n2988:1373": "(56) punaśca- vicitrakarmmayogena vicitravidhikāṅkṣiṇām |",
  "SA23n2988:1374": "buddhavajradharādyāstu kṛtakā vinayāḥ smṛtāḥ || 57 ||",
  "SA23n2988:1376": "granthabāhulyabhayātparamādyaguhyaghanoccayādi na likhita- miti |",
  "SA23n2988:1377": "jñānasiddhau tantroktatattvākṣaraparanidarśanaparicchedaḥ paṁcadaśaḥ ||",
  "SA23n2988:1378": "(57) ṣoḍaśaḥ paricchedaḥ |",
  "SA23n2988:1379": "evaṁ jñānavaraṁ samyagupāyena samāyutam |",
  "SA23n2988:1380": "bhāvayitvā sutīrthyātmā janmanyatraiva sidhyati || 1 ||",
  "SA23n2988:1382": "upāyaḥ karuṇāmūlaṁ bodhicittaṁ susaṁbhṛtam |",
  "SA23n2988:1383": "samatā sarvasattveṣu triratne varapūjyatā || 2 ||",
  "SA23n2988:1385": "āsākṣātkaraṇaṁ śunyaṁ sarvakāmavirāgitā |",
  "SA23n2988:1386": "paribho[go']pi pūjārthaṁ sarvatāthāgataṁ vahet || 3 ||",
  "SA23n2988:1388": "praṇāmamāditaḥ kṛtvā yāvatī pariṇāmanā |",
  "SA23n2988:1389": "upāya [e]ṣa saṁbuddhaiḥ karuṇādiḥ pradeśitaḥ || 4 ||",
  "SA23n2988:1391": "evaṁ sopāyavidyogī sarvabuddha ivāparaḥ |",
  "SA23n2988:1392": "na tasyopadravaṁ kiñcit sadā sarvatra vidyate || 5 ||",
  "SA23n2988:1394": "mantramudrādiyogena parīkṣā parikīrttitā |",
  "SA23n2988:1395": "sarvāgamanibandheṣu sarvabuddhaiśca [ta]tsutaiḥ || 6 ||",
  "SA23n2988:1397": "tairava sasutairbuddhaiḥ kalpakoṭiśatāntaram |",
  "SA23n2988:1398": "rakṣā kṛtā tathā naiva yathaiva jñānabhāvinaḥ || 7 ||",
  "SA23n2988:1400": "caturīryyāpathairyuktā bhāvanā samudāhṛtā |",
  "SA23n2988:1401": "sthānaṁ ca yoginā rocyaṁ sarvasaukhyapra[dā]yakam || 8 ||",
  "SA23n2988:1403": "nopavāsarato yogī na snānaśuddhikalpanaḥ |",
  "SA23n2988:1404": "nānākalpaviviktātmā bhaved yogī varātmakaḥ || 9 ||",
  "SA23n2988:1406": "kāyikaṁ mānasaṁ duḥkhaṁ nāvakāśaṁ pradāpayet |",
  "SA23n2988:1407": "sarvasaukhyasamāyuktaḥ sidhyate nātra saṁśayaḥ || 10 ||",
  "SA23n2988:1409": "(58) jñātayaḥ sarvasattvā vai na paro'styatra ṣaḍgatau |",
  "SA23n2988:1410": "tasmānna kutracit grāhyaviśeṣo hyupalabhyate || 11 ||",
  "SA23n2988:1412": "sthāne deśe gṛhe vā'tha pustake pratimāsu ca |",
  "SA23n2988:1413": "sarvagrāhyavinirmmukto yogī buddhaistu varṇitaḥ || 12 ||",
  "SA23n2988:1415": "jñānasiddhau upāyanirddeśanaparicchedaḥ ṣoḍaśaḥ |",
  "SA23n2988:1416": "(59) saptadaśaḥ paricchedaḥ |",
  "SA23n2988:1417": "samyagjñānasamutpanno yogī prārthayate yadā |",
  "SA23n2988:1418": "abhiṣekaḥ pradātavyastraidhātukanamaskṛtaḥ || 1 ||",
  "SA23n2988:1420": "sarvopakaraṇairyuktaḥ sarvapūjāsusaṁvṛtaḥ ||",
  "SA23n2988:1421": "ārādhayedvaraṁ vajraguruṁ sarvaguṇārṇavam || 2 ||",
  "SA23n2988:1423": "bhakṣyabhojyādiyuktena puṣpagandhādikena ca |",
  "SA23n2988:1424": "sampūjya maṇḍalaṁ kṛtvā kṛtāñjalipuṭo gadet || 3 ||",
  "SA23n2988:1426": "samyagjñānavaraṁ prāptaṁ prasādāt karuṇātmaka |",
  "SA23n2988:1427": "svasaṁvedyasvabhāvaṁ ca ādattamapi niścayam || 4 ||",
  "SA23n2988:1429": "idamevādvayaṁ jñānaṁ nānyajjagati vidyate |",
  "SA23n2988:1430": "pītaṁ dharmmāmṛtaṁ prāpya prārthayeta mahāgurum || 5 ||",
  "SA23n2988:1432": "sarvasattvārthakāryyāṇi yathāśaktyā karomyaham |",
  "SA23n2988:1433": "dharmmadāne nayet ko'pi [hi]taṁ dāsyāmyahaṁ yathā || 6 ||",
  "SA23n2988:1435": "abhiṣeka[va]raṁ ratnaṁ prasādāt prāpyate yadi |",
  "SA23n2988:1436": "gṛhītumahamicchāmi prasādaṁ kurutābhayam || 7 ||",
  "SA23n2988:1438": "guruṇāpi hi dṛṣṭena guṇapūrṇā janā yadi |",
  "SA23n2988:1439": "[evaṁ deyaṁ prasādādi] sarvabuddhānuvarttitam || 8 ||",
  "SA23n2988:1441": "vaktavyaṁ kṛpayā yuktaṁ vacaḥ sarvārthasampradam |",
  "SA23n2988:1442": "dharmmarājyābhiṣekāgramabhiṣekaṁ niruttaram || 9 ||",
  "SA23n2988:1444": "(60) tato dināvadhiṁ kṛtvā śiṣyāya vacanaṁ vadet |",
  "SA23n2988:1445": "amukasmin dine vatsa kariṣyāmi prapuraṇam || 10 ||",
  "SA23n2988:1447": "manasā bhavato vaśyaṁ kuru cittamato dṛḍham |",
  "SA23n2988:1448": "duṣpūraṇaṁ yato na syāttathā kāryyaṁ mahāmate || 11 ||",
  "SA23n2988:1450": "tato dināvadhiṁ prāpte sarvabuddhān prapūjayet |",
  "SA23n2988:1451": "āryyasaṅghāya bhojyaṁ ca dadyāccaiva sadakṣiṇam || 12 ||",
  "SA23n2988:1453": "gaṇabhojyamudāraṁ ca gurūṇāṁ ca viśeṣataḥ |",
  "SA23n2988:1454": "yathāśaktyā tvanāthānāṁ [vidhiṁ sarvaṁ] samācaret || 13 ||",
  "SA23n2988:1456": "tato gurordakṣiṇādyā sarvabuddhānuvarṇitā |",
  "SA23n2988:1457": "sarvato viśvagurave siddhimuttaradakṣiṇam || 14 ||",
  "SA23n2988:1459": "yasya yadduṣparityājyaṁ taduttamamiti smṛtam |",
  "SA23n2988:1460": "yadyadiṣṭataraṁ kiñcit viśiṣṭatarameva vā |",
  "SA23n2988:1461": "tattaddhi gurave deyaṁ tadevākṣayamicchatā || 15 ||",
  "SA23n2988:1463": "athāsyābhimataṁ syādvai citraṁ kāryyamathāpi vā |",
  "SA23n2988:1464": "taddeyamathavā kāryyaṁ svalpamapyuttamaṁ hitam || 16 ||",
  "SA23n2988:1466": "athottamaṁ bhavedyasya [dadyāccet taṁ na dakṣiṇām] |",
  "SA23n2988:1467": "sarvācāryyāpamānena sa nityaṁ duḥkhamāpnute || 17 ||",
  "SA23n2988:1469": "sambaratantroktā dakṣiṇeyam |",
  "SA23n2988:1470": "ātmānamapi niryyātya punarmūlyaistu mokṣayet |",
  "SA23n2988:1471": "nānātantreṣu nirddiṣṭā dakṣiṇeyaṁ niruttarāa || 18 ||",
  "SA23n2988:1473": "(61) tataḥ- sarvabuddhamayaṁ yogaṁ sarvasampatsukhodayam |",
  "SA23n2988:1474": "agamyaṁ sarvasattvānāṁ lokanāthena bhāṣitam || 19 ||",
  "SA23n2988:1476": "sarvatāthāgataṁ cittaṁ sarva[vākkāya] sambhavam |",
  "SA23n2988:1477": "dvayorapyevamājñāya adhiṣṭhānaṁ prayojayet || 20 ||",
  "SA23n2988:1479": "mānasaṁ sarvamevedaṁ kāyikaṁ vāksamudbhavam |",
  "SA23n2988:1480": "sarvabuddhamadhiṣṭhāyānujñāṁ tasya pradāpayet || 21 ||",
  "SA23n2988:1482": "abhiṣiktamimaṁ buddhairatītānāgatairapi |",
  "SA23n2988:1483": "sarvavajradharaiścāpi sarvavajradharāya ca || 22 ||",
  "SA23n2988:1485": "ekakāyo'si buddhānāṁ tvamidānīmanāhataḥ |",
  "SA23n2988:1486": "dharmmābhiṣekadānena kuru sattveṣvanugraham || 23 ||",
  "SA23n2988:1488": "ratnatraye yathāśaktyā rakṣā kāryyā śubhodayā |",
  "SA23n2988:1489": "vajrasattvā[dikaṁ] kāryyaṁ sarvabuddhairnidarśitam || 24 ||",
  "SA23n2988:1491": "mayyavamanyanā kāryyā na tvayā varavajriṇā |",
  "SA23n2988:1492": "viṣamā parihāreṇa kālaṁ kṛtvā sudāruṇam || 25 ||",
  "SA23n2988:1494": "ghoraṁ narakaduḥkhaughaṁ mā bhūt kalpaśatāntaram |",
  "SA23n2988:1495": "mithyādharmmasamācārā ye tu lokaviḍambakāḥ || 26 ||",
  "SA23n2988:1497": "na teṣu sambhavaṁ kuryyāt saddharmmapratipakṣakāḥ |",
  "SA23n2988:1498": "mūḍhā dharmmavihīnāste sva sukhodayamānasāḥ || 27 ||",
  "SA23n2988:1500": "puṇyahīnāḥ parāṁ bodhiṁ naiva prāpsyanti durnayāḥ |",
  "SA23n2988:1501": "itastataśca saṁsāre te bhramanti hi ṣaḍgatau || 28 ||",
  "SA23n2988:1503": "(62) lokamohanaśīlāśca saddharmmapratipakṣakāḥ |",
  "SA23n2988:1504": "evaṁvidhā aneke ca dharmmabhramasamāśrayāḥ || 29 ||",
  "SA23n2988:1506": "na teṣāṁ sugatau janma buddhatvaṁ api durlabham |",
  "SA23n2988:1507": "etebhyastu sadā rakṣā bhavita[vyā] mahāmate || 30 ||",
  "SA23n2988:1509": "mārapāśanibaddhāste parātma[vidhi]nāyakāḥ |",
  "SA23n2988:1510": "kuru sattvārthamadhunā sarvabuddhādhipa svayam || 31 ||",
  "SA23n2988:1512": "yathāvinayato dharmmaṁ prakāśaya jane'khile |",
  "SA23n2988:1513": "saṁśayaṁ nahi dharmme tu karttavyamadhunā tvayā || 32 ||",
  "SA23n2988:1515": "nābhiṣekaṁ punargrāhyaṁ [tvayedānīṁ mahāmate] |",
  "SA23n2988:1516": "samyak dharmmaparo vidvān traidhātukanamaskṛtaḥ |",
  "SA23n2988:1517": "abhiṣekaṁ tvayā prāptaṁ vidyate na [hyataḥ] param || 33 ||",
  "SA23n2988:1519": "sarvatāthāgatajñānavarābhiṣiktasya yoginaḥ māhātmyaṁ śrīsamāje nirddiṣṭam- tadyathā sarvatathāgatakāyavāk- cittavajraguhyasamabhiṣikto bhagavantaḥ ācāryyāḥ sarvatathā- gataiḥ sarvabodhisattvaiśca kathaṁ draṣṭavyaḥ?",
  "SA23n2988:1520": "sarvatathāgatāḥ prāhuḥ- bodhicittaṁ vajraṁ iva kulaputrāḥ sarvatathāgataiḥ sarvabodhisattvaiśca draṣṭavyam |",
  "SA23n2988:1521": "tat kasmāddhetoḥ ?",
  "SA23n2988:1522": "bodhicittavajraścācāryyo dvayameva tadadhikāraṁ yāvat kulaputrāḥ saṁkṣepataḥ kathayāmi |",
  "SA23n2988:1523": "yāvanto daśadiglokadhātuṣu buddhāḥ bodhisattvāśca tiṣṭhanti prayanti ca sarve te trikāla- samayamāgatya tamācāryyaṁ sarvatathāgatapūjābhiḥ saṁpūjya sarva- (63)",
  "SA23n2988:1524": "buddhakṣetre punarapi prakāśayanti |",
  "SA23n2988:1525": "evaṁ ca vāgvajrākṣaraṁ niścārayanti |",
  "SA23n2988:1526": "pitāsmākaṁ sarvatathāgatānāṁ mātāsmākaṁ sarvatathāgatānāmiti |",
  "SA23n2988:1527": "tadyathā- api nāma kulaputrā yāvanto buddhā bhagavanto daśasu dikṣu pracaranti teṣāṁ ca buddhānāṁ bhagavatāṁ yāvantaḥ kāyavākcittapuṇyaskandhā ācāryyasya romakūpāgravivare viśiṣyate |",
  "SA23n2988:1528": "tat kasmāt hetoḥ ?",
  "SA23n2988:1529": "bodhicittaṁ kulaputrāḥ sarvabuddhajñānānāṁ sārabhūta- mutpattibhūtaṁ yāvat sarvajñajñānākaramiti |",
  "SA23n2988:1530": "jñānasiddhau vajrajñānābhiṣekavidhiḥ saptadaśaḥ |",
  "SA23n2988:1531": "(64) aṣṭādaśaḥ paricchedaḥ |",
  "SA23n2988:1532": "mahājñānaprabhavitamahāyogīśvarasya prabhāvaṁ kalpakoṭi- śatenāpi sarvatathāgatairapi na śakyaṁ varṇayitum |",
  "SA23n2988:1533": "śrīsambaroktaṁ kiñcinmātraṁ kathyate- sarvatra sarvataḥ sarvaṁ sarvathā sarvadā svayam |",
  "SA23n2988:1534": "sarvabuddhādibhi[rloke] sarvabhāvān bhavatyasau || 1 ||",
  "SA23n2988:1536": "buddhakṣetreṣu sarveṣu buddhanirvāṇamāvahan |",
  "SA23n2988:1537": "darśaya buddhakāryāṇi buddhanirmāṇamāyayā || 2 ||",
  "SA23n2988:1539": "buddhavajradharādīnāṁ viśvarūpatridhātmakaiḥ |",
  "SA23n2988:1540": "traidhātukamahārāja sarvakāryāṇi darśaya || 3 ||",
  "SA23n2988:1542": "sandhivigrahapūrdvāri rājyaṁ māyāvikurvitam |",
  "SA23n2988:1543": "traidhātukamahārāja avaṣṭabhya ca sāhasaiḥ || 4 ||",
  "SA23n2988:1545": "pramādo'yaṁ jagat sarvaṁ viśvanarttita darśaya |",
  "SA23n2988:1546": "evamādyāstvanantāgrāḥ dharmadhātusamāgamaiḥ || 5 ||",
  "SA23n2988:1548": "ākāśadhātuparyantāḥ sarvabuddhādayo varāḥ |",
  "SA23n2988:1549": "samāviśanti sarvātmā siddhyaiśvaryaprasiddhibhiḥ || 6 ||",
  "SA23n2988:1551": "sarvato viśvavinayaṁ sattvadhātuṁ prasādhayet |",
  "SA23n2988:1552": "vikrīḍati vicitraḥ śrīvajrasattvastathāgataḥ || 7 ||",
  "SA23n2988:1554": "(65) ratikrīḍāvikurvitaḥ sarvato viśvasambaraiḥ |",
  "SA23n2988:1555": "sarvākāśāvakāśaḥ śrīvajrasattvaḥ pratiṣṭhitaḥ || 8 ||",
  "SA23n2988:1557": "ityāha bhagavān śrīvajrasattvaḥ- sarvaśuddhyadhimokṣeṇa prasahya balavānadhaḥ |",
  "SA23n2988:1558": "parākramakramaṇāt tu sarvalokān pramardayet || 9 ||",
  "SA23n2988:1560": "anyantu duṣṭaraudrāgraṁ sattvadhātumanekadhā |",
  "SA23n2988:1561": "pāpaiścaurairavaskandhaiḥ sarvameva viśodhayet || 10 ||",
  "SA23n2988:1563": "cchalena māyayā caiva prasahya balavānadhaḥ |",
  "SA23n2988:1564": "pañcāyudhanibandhaiśca sarvalokān jayat tadā || 11 ||",
  "SA23n2988:1566": "vijitya sakalāṁ siddhiṁ jagat sthāvarajaṅgamam |",
  "SA23n2988:1567": "vicitravinayopāyaiḥ svaparānanupālayet || 12 ||",
  "SA23n2988:1569": "kāminīnāṁ bhavet kāmo raudrāṇāṁ raudramuttamam |",
  "SA23n2988:1570": "saumyānāṁ paramaṁ saumyaṁ [haṭhānāṁ ] haṭhavikramaḥ || 13 ||",
  "SA23n2988:1572": "parameśaṁ samākramya prasahya balavānadhaḥ |",
  "SA23n2988:1573": "umādevīṁ samākṛṣya copabhogairbhunaktyasau || 14 ||",
  "SA23n2988:1575": "nārāyaṇaṁ samākramya prasahya balavānadhaḥ |",
  "SA23n2988:1576": "rūpiṇīṁ tu samākṛṣya upabhogairbhunaktyasau || 15 ||",
  "SA23n2988:1578": "prajāpatiṁ samākramya prasahya balavānadhaḥ |",
  "SA23n2988:1579": "praśāntadevīmāsādya upabhogairbhunaktyasau || 16 ||",
  "SA23n2988:1581": "(66) kāmadevaṁ samākramya prasahya balavānadhaḥ |",
  "SA23n2988:1582": "ratiprītidhṛtyaiśvaryyaṁ samākramya bhuna[ktyasau] || 17 ||",
  "SA23n2988:1584": "evamādyāstvanantāgrā vajrakarmmāgravikramāḥ |",
  "SA23n2988:1585": "evamādyā vikurvanti nānātantra [nidarśanāt] || 18 ||",
  "SA23n2988:1587": "jñānasiddhau prabhāvanirddeśo nāma adhimātrendriya- vidhānamaṣṭādaśaḥ ||",
  "SA23n2988:1588": "(67) unaviṁśaḥ paricchedaḥ |",
  "SA23n2988:1589": "yastu samyak na vettyeva mithyātattvasuyogavān |",
  "SA23n2988:1590": "[madhyendriyo] hi vikhyātastatkṛtyamadhunocyate || 1 ||",
  "SA23n2988:1592": "namaskārādikaṁ sarvaṁ yatpūrvaṁ mārgamuktavān |",
  "SA23n2988:1593": "tatsarvamapi karttavyaṁ gāthāḥ sāmājikāstathā || 2 ||",
  "SA23n2988:1595": "sarvākāravaropetāṁ jhaṭityeva svadevatām |",
  "SA23n2988:1596": "niṣpādya pūrvavad yogī mārgastho japamārabhet || 3 ||",
  "SA23n2988:1598": "avasāne tu karttavyaṁ sarvabuddhāḥ sa aurasāḥ |",
  "SA23n2988:1599": "prasādaṁ mama karttavyaṁ śaraṇye'sya kṛpātmakāḥ || 4 ||",
  "SA23n2988:1601": "anādikālamadyāpi saṁsāre saṁsarannaham |",
  "SA23n2988:1602": "khinno'smi sarvadā duḥkhaiḥ samyagjñānamapaśyakaḥ || 5 ||",
  "SA23n2988:1604": "yathā jñānodayo bhūyāt tathāhaṁ karttumudyataḥ |",
  "SA23n2988:1605": "krameṇānena saṁyukto yadi samyak pravarttate |",
  "SA23n2988:1606": "bhavet jñānodayaṁ tasya na mithyāmārgayāyinaḥ || 6 ||",
  "SA23n2988:1608": "jñānasiddhau madhyendriyavidhinirddeśa ekonaviṁśatitamaḥ ||",
  "SA23n2988:1609": "(68) viṁśatitamaḥ paricchedaḥ |",
  "SA23n2988:1610": "mudrāmaṇḍalavarṇādibhujasthānavibhāvitāḥ |",
  "SA23n2988:1611": "samādhitrayamudrādidvārāścaiva mahadbhujāḥ || 1 ||",
  "SA23n2988:1613": "nānāprapañcanāmnāyāt sarve te mṛdavaḥ smṛtāḥ |",
  "SA23n2988:1614": "teṣāmapi yathānyāyaṁ vravīmi tattvasambhavam || 2 ||",
  "SA23n2988:1616": "madhyādhimātramārgeṣu pratiṣṭhāya yathānayam |",
  "SA23n2988:1617": "tantroktaṁ sarvadā kāryyaṁ devatāmantrajāpinā || 3 ||",
  "SA23n2988:1619": "yadi cittaṁ samaṁ yasya jñānaṁ tasyodayaṁ bhavet |",
  "SA23n2988:1620": "anyathā nahi tatprāptiḥ kalpakoṭiśatairapi || 4 ||",
  "SA23n2988:1622": "sarvadā cintayā yukto mahākāruṇyavān sudhīḥ |",
  "SA23n2988:1623": "pūrvoktalakṣaṇopeto yogī jñānavaraṁ labhet || 5 ||",
  "SA23n2988:1625": "madhyāntayordva[yo]ścaiva bhāvanāmātramukhyatā |",
  "SA23n2988:1626": "samyak jñānodayārthāya proktā kṛtyamapaśyatā || 6 ||",
  "SA23n2988:1628": "tattvaṁ vinā na buddhatvaṁ tattvaṁ mārgaṁ vinā na [ca] |",
  "SA23n2988:1629": "[tanmārgasthitayoreva] pratipadjñānamāvahet || 7 ||",
  "SA23n2988:1631": "mārgabhraṣṭo bhaved yastu karuṇāhīnacetasām |",
  "SA23n2988:1632": "lābhādyarthaṁ prapañcātmā na teṣāmudayo bhavet || 8 ||",
  "SA23n2988:1634": "jñānasiddhau mṛdvindriyanirddeśaparicchedaḥ viṁśatitamaḥ ||",
  "SA23n2988:1635": "(69) amukasya idaṁ guhyaṁ sarvatantreṣu gopitam |",
  "SA23n2988:1636": "tannirddiṣṭaṁ mayā samyak yogināṁ jñānasiddhaye || 1 ||",
  "SA23n2988:1638": "vajrajñānavaro yogo yeṣāṁ naiva hi vidyate |",
  "SA23n2988:1639": "bhāvanāṁ devatārūpaiḥ karttumudyaktacetasām || 2 ||",
  "SA23n2988:1641": "darśanaṁ pustakasyāpi na dātavyaṁ prajānatā |",
  "SA23n2988:1642": "vajrajñānapratikṣepāt narakaṁ yānti mohitāḥ || 3 ||",
  "SA23n2988:1644": "teṣāṁ narakahetutvāt so'[pya]vīciṁ vrajennaraḥ |",
  "SA23n2988:1645": "tatparānarthasadbhāvādrakṣaṇīyamiti dhruvam || 4 ||",
  "SA23n2988:1647": "anyathā samayabhraṁśo bhavediti prakāśitam |",
  "SA23n2988:1648": "yogatantreṣvanekeṣu sarvabuddhaiḥ kṛpātmakaiḥ || 5 ||",
  "SA23n2988:1650": "vidhūtakalpanājālaṁ vajrajñānamidaṁ param |",
  "SA23n2988:1651": "sādhanaṁ vajrasattvasya kṛtamārgaṁ sayuktikam || 6 ||",
  "SA23n2988:1653": "sādhanopāyikāṁ kṛtvā yanmayopacitaṁ śubham |",
  "SA23n2988:1654": "tenāstu sarvasarttvānāṁ vajrasattvatvamuktamam || 7 || ||",
  "SA23n2988:1657": "śrīmadoḍiyānavinirggatā jñānasiddhirnāma sādhanopāyikā samāptā || ||",
  "SA23n2988:1659": "kṛtiriyaṁ śrī-indrabhūtipādānām || (70)"
}