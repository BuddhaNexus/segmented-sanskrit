{
  "SA20n1291:0": "bhavasaṅkrāntiparikathā",
  "SA20n1291:1": "namaḥ kumārabhūtāya mañjuśriye |",
  "SA20n1291:2": "1. bhāvānna jāyate'bhāvo nābhāvādapi jāyate |",
  "SA20n1291:3": "bhāva utpaddyate nityaṃ bhābo bhrāntiḥ khapuṣpavat ||",
  "SA20n1291:4": "2. sati dharme nabhastulye khatulyaṃ jāyate param |",
  "SA20n1291:5": "pratītya sarva khasamaṃ bhāvastasmādabhāvavān ||",
  "SA20n1291:6": "3. sbabhāvataḥ karma nāsti heturnāsti falaṃ na ca |",
  "SA20n1291:7": "na viddyata idaṃ sarbaṃ loko nāsti na bhañjanam ||",
  "SA20n1291:8": "4. anutpannaśca yo bhāvaḥ paraṃ (sa)",
  "SA20n1291:9": "janayetkatham |",
  "SA20n1291:10": "lokaḥ prathamato'jātaḥ kenāpi na hi nirmitaḥ ||",
  "SA20n1291:11": "somasiṃhapurītulyo loko bhramyatyanarthake ||",
  "SA20n1291:12": "5. loko vikalpadutpanno vikalpaścittasaṃbhavaḥ |",
  "SA20n1291:13": "cittaṃ hi kāyāśrayakaṃ tasmātkāyo vicāryate ||",
  "SA20n1291:14": "6. rūpaṃ śūnyaṃ vedanā niḥsvabhāvā",
  "SA20n1291:15": "saṃjñā nāste nāsti saṃskārabhāvaḥ |",
  "SA20n1291:16": "bhūtaṃ hitvā cittacaitte ca nastastasmātkāyaḥ kalpahīnasvabhāvaḥ ||",
  "SA20n1291:17": "7. citta nāsti na dharmāste na kāyo nāpi dhātavaḥ |",
  "SA20n1291:18": "advayīkaraṇaṃ hīdaṃ tattvaṃ vidvadbhirucyate ||",
  "SA20n1291:19": "8. anālambamidaṃ sarvamanālambaṃ prabhāṣitam |",
  "SA20n1291:20": "kṛtvā matimanālambāmanālambaṃ samuddhitaṃ ||",
  "SA20n1291:21": "9. dānaśīlakṣamāvīryadhyānādau suniṣevite |",
  "SA20n1291:22": "acireṇaiva kālena paramāṃ bodhimāpsyati ||",
  "SA20n1291:23": "10. upāyaprajñayosthitvā sattvāṃśca karuṇāpayet |",
  "SA20n1291:24": "sarvajñānaṃ śighrameva lapsyate nahi saṃśayaḥ ||",
  "SA20n1291:25": "11. nāmamātramidaṃ sarvaṃ saṃjñāmātre pratiṣṭhitam |",
  "SA20n1291:26": "nābhidhānātpṛthagbhūtamabhidheyaṃ na vidyate ||",
  "SA20n1291:27": "12. anāmakāḥ sarvadharmā nirātmānaḥ prakīrtitāḥ |",
  "SA20n1291:28": "ime dharmā abhūtāśca kalpanāyāḥ samuddhitāḥ ||",
  "SA20n1291:29": "kalpanā sāpi śūnyeyaṃ yayā śūnyeti kalpitāḥ ||",
  "SA20n1291:30": "13. cakṣu paśyati rūpāṇi tattvavaktrā yaducyate |",
  "SA20n1291:31": "mithyābhimānalokasya sāṃvṛtaṃ satyamīritam ||",
  "SA20n1291:32": "14. sāmagryā darśanaṃ yatra prakāśayati nāyakaḥ |",
  "SA20n1291:33": "prāhopacārabhūmiṃ tāṃ paramārthasya buddhimān ||",
  "SA20n1291:34": "15. na cakṣuḥ prekṣate rūpaṃ mano dharmānnvetti ca |",
  "SA20n1291:35": "etattu paraṃ satyaṃ lokasya viṣayo na yat ||",
  "SA20n1291:36": "16. cakṣurnāsti na rūpañca dṛśyaṃ nāsti na manaskriyā |",
  "SA20n1291:37": "cittaṃ svapnasamaṃ bhrāntiḥ sarvaṃ na sadasanna ca ||",
  "SA20n1291:38": "ācārya āryanāgārjunakṛta bhavasaṅkrāntiparikathā sampūrṇā ||"
}