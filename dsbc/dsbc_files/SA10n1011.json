{
  "SA10n1011:0": "navamaḥ paricchedaḥ",
  "SA10n1011:1": "mīmāṃsātattvanirṇayāvatāraḥ",
  "SA10n1011:2": "eke&#39;pavargasanmārgadhyānajñānāpavādinaḥ |",
  "SA10n1011:3": "kriyāmātreṇa tatprāptiṃ pratipādyānapatrapāḥ ||1 ||",
  "SA10n1011:4": "śāstroktavrīhipaśvājyapatnīsaṃbandhakarmaṇaḥ |",
  "SA10n1011:5": "nānyo mārgo&#39;",
  "SA10n1011:6": "pavargāya yukta ityāhurāgamāt ||2 ||",
  "SA10n1011:7": "rāgādidoṣaduṣṭatvāt puruṣasya vaco mṛṣā |",
  "SA10n1011:8": "vedo&#39;puruṣakartṛtvāt pramāṇamiti gṛhyate ||3 ||",
  "SA10n1011:9": "karturasmaraṇācceṣṭo vedo&#39;",
  "SA10n1011:10": "puruṣakartṛkaḥ |",
  "SA10n1011:11": "saṃpradāyānupacchedādāgamo&#39;",
  "SA10n1011:12": "sau tadatyaye ||4 ||",
  "SA10n1011:13": "atyantākṣaparokṣe hi pratipattiḥ kathaṃ bhavet |",
  "SA10n1011:14": "adṛṣṭaliṅgasaṃbandhe svargāpūrvādivastuni ||5 ||",
  "SA10n1011:15": "nityaḥ śabdo dhvanivyaṅgyaḥ saṃbandho&#39;",
  "SA10n1011:16": "rthena nityataḥ |",
  "SA10n1011:17": "pratipatturyato&#39;",
  "SA10n1011:18": "rtheṣu pratipattiḥ prajāyate ||6 ||",
  "SA10n1011:19": "advipravṛtterabhyāsāt pratyabhijñānatastathā |",
  "SA10n1011:20": "śabdavacchrāvaṇatvāddhi nityaḥ śabdo&#39;vasīyate ||7 ||",
  "SA10n1011:21": "anumānāt pṛthak cāsau pramāṇatvāt tadanyavat |",
  "SA10n1011:22": "ekānekārthaviṣayapratipattirathāpi vā ||8 ||",
  "SA10n1011:23": "adṛṣṭaliṅgasaṃbandhapadārthamatihetutaḥ |",
  "SA10n1011:24": "bhinnagocaradhījanmakāraṇatvādathāpi vā ||9 ||",
  "SA10n1011:25": "apūrvo&#39;pi kriyāvyaṅgyaḥ kriyā mokṣe&#39;",
  "SA10n1011:26": "pi sādhanam |",
  "SA10n1011:27": "somapānādikā vidvān nirjayedantakaṃ yathā ||10 ||",
  "SA10n1011:28": "devarṣijuṣṭaśiṣṭeṣṭaṃ purāṇaṃ vartma śobhanam |",
  "SA10n1011:29": "vedārthabāhyaiḥ strīśūdrairyuktaṃ yat tyajyate trayī ||11 ||",
  "SA10n1011:30": "yadihāsti tadanyatra yannehāsti na tat kvacit |",
  "SA10n1011:31": "catuṣṭaye&#39;pi dharmādau tadevānyatra dṛśyate ||12 ||",
  "SA10n1011:32": "dūṣayitvā trayīmārgaṃ hetubhirhetuvādinaḥ |",
  "SA10n1011:33": "anumānapradhānatvāt svanayaṃ dyotayanti ye ||13 ||",
  "SA10n1011:34": "pādasparśādivāndhānāṃ viṣame pathi dhāvatām |",
  "SA10n1011:35": "anumānapradhānānāṃ pātasteṣāṃ na durlabhaḥ ||14 ||",
  "SA10n1011:36": "na cāsti kaścit sarvajño nedānīṃ dṛśyate yataḥ |",
  "SA10n1011:37": "sarvajñatā hi buddhasya kalpitā lokapaktaye ||15 ||",
  "SA10n1011:38": "apramāṇaṃ vaco bauddhaṃ kṛtakatvāt tadanyavat |",
  "SA10n1011:39": "asarvajñaśca saṃbuddhaḥ puruṣatvāt tadanyavat ||16 ||",
  "SA10n1011:40": "apramāṇaṃ vaco bauddhaṃ trayīdarśanadūṣaṇāt |",
  "SA10n1011:41": "yad yathoktaṃ tathoktaṃ tadyathā nagnāṭadarśanam ||17 ||",
  "SA10n1011:42": "tadatrāpi parīkṣante yathābhūtagaveṣiṇaḥ |",
  "SA10n1011:43": "pakṣapātaviṣaṃ hitvā śabdārthanyāyakovidāḥ ||18 ||",
  "SA10n1011:44": "saṃpradāyānupacchedādāgamasyāgamatvataḥ |",
  "SA10n1011:45": "sarvasyāgamatāsiddheḥ kiṃ tattvamiti dhāryatām ||19 ||",
  "SA10n1011:46": "yat parīkṣākṣamaṃ yuktyā vacanaṃ cet tadāgamaḥ |",
  "SA10n1011:47": "tadeva tāvanmīmāṃsyaṃ paścāt tenoditaṃ hi yat ||20 ||",
  "SA10n1011:48": "tatra tatpratipakṣatvājjñānānmuktiritīṣyatām |",
  "SA10n1011:49": "āmayapratipakṣatvādauṣadhād vyādhimuktivat ||21 ||",
  "SA10n1011:50": "kriyātvānna kriyābhīṣṭā kṛṣivanmuktyavāptaye |",
  "SA10n1011:51": "adhītve sati vācyatvānmitakālatvato&#39;pi vā ||22 ||",
  "SA10n1011:52": "nṛvāk ced doṣaduṣṭatvādapramāṇamitīṣyate |",
  "SA10n1011:53": "sauvarṇikādivākyena hetuḥ syād vyabhicāravān ||23 ||",
  "SA10n1011:54": "prāmāṇyamatha vedasya sādhyate&#39;",
  "SA10n1011:55": "kartṛkatvataḥ |",
  "SA10n1011:56": "asādhāraṇatā hetoḥ syādasiddhārthatāpi ca ||24 ||",
  "SA10n1011:57": "anuvādādakartṛtve bauddhamapyastyakartṛkam |",
  "SA10n1011:58": "pūrvabauddhābhisaṃbuddhaṃ yato buddhairanūdyate ||25 ||",
  "SA10n1011:59": "kṛtakatvānumānācca pakṣabādhānumānataḥ |",
  "SA10n1011:60": "karturasmaraṇāsiddherhetośca syādasiddhatā ||26 ||",
  "SA10n1011:61": "samantrasyaiva saṃbhūto mantrakartuḥ purā yadi |",
  "SA10n1011:62": "śāstraṃ vā samabhipretaṃ tatkartṛkamakartṛkam ||27 ||",
  "SA10n1011:63": "sakartṛkatvaṃ śāstrasya kimevaṃ na pratīyate |",
  "SA10n1011:64": "tatsahotpannakartṛtvājjātismarakṛtairyathā ||28 ||",
  "SA10n1011:65": "pratipattyānuguṇyena varṇāmnāyādathāpi vā |",
  "SA10n1011:66": "gṛhyete vedavākyānāṃ na kiṃ puruṣakartṛtā ||29 ||",
  "SA10n1011:67": "itaśca vedavākyānāṃ matā puruṣakartṛtā |",
  "SA10n1011:68": "vivakṣitārthadhījanmakāraṇatvād yatheṅgitam ||30 ||",
  "SA10n1011:69": "anumeyaśca vedo&#39;",
  "SA10n1011:70": "yaṃ asatpuruṣakartṛkaḥ |",
  "SA10n1011:71": "bhūtahiṃsāsurāpānakriyoktermagaśāstravat ||31 ||",
  "SA10n1011:72": "viṣopayuktivaddhiṃsā yadi mantraparigrahāt |",
  "SA10n1011:73": "nābhīṣṭāniṣṭaphaladā śāstroktervāpi dānavat ||32 ||",
  "SA10n1011:74": "mantrakarṣaṇacūrṇādyairāgamyāgamanaṃ hi yat |",
  "SA10n1011:75": "tenānaikāntikaḥ pūrvo madyapānena cottaraḥ ||33 ||",
  "SA10n1011:76": "āyuśchedaprayogatvādiṣṭo mantraparigrahaḥ",
  "SA10n1011:77": "aniṣṭaphaladaḥ karturviṣaśastraprayogavat ||34 ||",
  "SA10n1011:78": "svaśāstra eva cedukte siddhaḥ saṃsāramocakaḥ |",
  "SA10n1011:79": "sāmānyena ca hetūktau syādanyatarāsiddhatā ||35 ||",
  "SA10n1011:80": "yajñe paśūnāṃ hiṃsā cennāniṣṭaphaladāyinī |",
  "SA10n1011:81": "tādarthyād brāhmaṇārthā hi yatheṣṭā pacanakriyā ||36 ||",
  "SA10n1011:82": "bhoktrarthāḥ paśavo&#39;",
  "SA10n1011:83": "bhīṣṭā bhogyatvāt tad yathāṅganā |",
  "SA10n1011:84": "tasmād yajñārthatāsiddheḥ paśūnāṃ hetvasiddhatā ||37 ||",
  "SA10n1011:85": "antarvedyāṃ ca hiṃseyaṃ saṃcintyābhrāntimāraṇāt |",
  "SA10n1011:86": "aniṣṭaphaladā karturāyatyāṃ tad yathetarā ||38 ||",
  "SA10n1011:87": "itaścāniṣṭaphaladā hiṃsā yajña itīṣyate |",
  "SA10n1011:88": "saṃcintyajīvitocchedi duḥkhādhānād yathetarā ||39 ||",
  "SA10n1011:89": "yādṛk phalamadhiṣṭhāne dṛṣṭe hi kurute kriyā |",
  "SA10n1011:90": "kartustādṛgadṛṣṭe&#39;",
  "SA10n1011:91": "pi hiṃsā vā tad yathetarā ||40 ||",
  "SA10n1011:92": "vyākhyātaṃ madyapānādi pratyākhyānād yathoditāt |",
  "SA10n1011:93": "madyaṃ na madahetutvāt sevyaṃ dhustūrakādivat ||41 ||",
  "SA10n1011:94": "na madyapānaṃ nirdoṣaṃ yajñe mantraparigrahāt |",
  "SA10n1011:95": "madyatvāt tad yathānyatra dṛṣṭo mantraparigrahāt ||42 ||",
  "SA10n1011:96": "dṛṣṭaṃ na liṅgamastīti yadi svargādyaniścayaḥ |",
  "SA10n1011:97": "liṅgādanumitatvācca niśceturniściterna kim ||43 ||",
  "SA10n1011:98": "advipravṛtterityatra dīpe&#39;",
  "SA10n1011:99": "pyadvipravṛttitaḥ |",
  "SA10n1011:100": "vyabhicāritayā hetoḥ śabdanityatvamapyasat ||44 ||",
  "SA10n1011:101": "sattvādanityaḥ śabdo&#39;",
  "SA10n1011:102": "yaṃ kriyāvat kiṃ na gṛhyate |",
  "SA10n1011:103": "athavā dehaceṣṭāvaddhīhetutvād vināśyayam ||45 ||",
  "SA10n1011:104": "abhyāsapratyaṃbhijñānahetvoranvayahīnatā |",
  "SA10n1011:105": "nābhyāsapratyabhijñāne&#39;",
  "SA10n1011:106": "nitye&#39;",
  "SA10n1011:107": "dṛṣṭe kvacid yathā ||46 ||",
  "SA10n1011:108": "śabdatvanityatāsiddheḥ śabdatvaṃ na nidarśanam |",
  "SA10n1011:109": "abhivyaktiniṣedhācca dhvanivyaṅgyo na cāpyayam ||47 ||",
  "SA10n1011:110": "śrāvaṇo yadi śabdaste dhvanivyaṅgyaḥ kathaṃ mataḥ |",
  "SA10n1011:111": "pratipattistu saṃketādasau śabdaḥ prasajyate ||48 ||",
  "SA10n1011:112": "saṃketāsaṃbhavādādau pratipattirna yujyate |",
  "SA10n1011:113": "saṃsāravadanāditvāt saṃketasyānuvādataḥ ||49 ||",
  "SA10n1011:114": "anumāne pramāṇatvaṃ bhinnaṃ ca na tadātmanaḥ |",
  "SA10n1011:115": "ato&#39;naikāntiko hetuḥ pramāṇatvāditīritaḥ ||50 ||",
  "SA10n1011:116": "bhinnagocaratāsiddherhetośca syādasiddhatā |",
  "SA10n1011:117": "bhinnagocaradhījanmakāraṇatvasya netaraḥ ||51 ||",
  "SA10n1011:118": "anekārthavinābhāvādanumānamapīṣyate |",
  "SA10n1011:119": "naikārthapratipaddheturasmācchābdānna bhidyate ||52 ||",
  "SA10n1011:120": "adṛṣṭaliṅgasaṃbandhe parārthādanumānataḥ |",
  "SA10n1011:121": "pratipattiryato bodhye tasmādarthāntaraṃ na saḥ ||53 ||",
  "SA10n1011:122": "nānumānāt pṛthakchābdaḥ parokṣamatihetutaḥ |",
  "SA10n1011:123": "saṃbandhasmṛtyapekṣatvādanumānaṃ yathā svataḥ ||54 ||",
  "SA10n1011:124": "nāpūrvo&#39;pi kriyāvyaṅgyaḥ śabdavyaktiniṣedhavat |",
  "SA10n1011:125": "ghaṭavad vāpyabhivyakterapūrvo&#39;",
  "SA10n1011:126": "nitya iṣyatām ||55 ||",
  "SA10n1011:127": "anityaṃ somapānādikriyāphalamitīṣyate |",
  "SA10n1011:128": "kriyāphalatvāt tanneṣṭā kāmanaimittikaṃ phalam ||56 ||",
  "SA10n1011:129": "na mokṣaprāpikā yuktā somapānādikī kriyā |",
  "SA10n1011:130": "kriyātvāt tadyathā neṣṭā kāmanaimittikī kriyā ||57 ||",
  "SA10n1011:131": "na jayatyantakaṃ tasmādenaṃ panthānamāśritaḥ |",
  "SA10n1011:132": "parapraṇeyairjuṣṭo&#39;",
  "SA10n1011:133": "yaṃ vicārākṣamabuddhibhiḥ ||58 ||",
  "SA10n1011:134": "trayīmārgapraṇetṝṇāṃ brahmakeśavaśūlinām |",
  "SA10n1011:135": "dṛṣṭvā kleśātmikāṃ caryāṃ yuktaṃ yat tyajyate trayī ||59 ||",
  "SA10n1011:136": "jñānena jñāninaḥ pāpaṃ dahatyagnirivendhanam |",
  "SA10n1011:137": "atastejoviśeṣācca na teṣāṃ pratyapāyitā ||60 ||",
  "SA10n1011:138": "yat kleśadahanāyālaṃ tajjñānaṃ jñānino viduḥ |",
  "SA10n1011:139": "nātaḥ prakurute pāpaṃ jñānī taddhetvasaṃbhavāt ||61 ||",
  "SA10n1011:140": "siddhiyogo na lipyeta karmaṇā pātakena vā |",
  "SA10n1011:141": "iti bruvāṇaiḥ sanmārgānnaṣṭairanye&#39;pi nāśitāḥ ||62 ||",
  "SA10n1011:142": "tatvārthadarśanī buddhiḥ brahmādīnāṃ na ceṣyate |",
  "SA10n1011:143": "tilottamāyāṃ saṃraktau kathaṃ brahmatriśūlinau ||63 ||",
  "SA10n1011:144": "pūrvaṃ krodhāgninādagdho dadāha tripuraṃ katham |",
  "SA10n1011:145": "pūṣṇaḥ śaśāsa dantāṃśca bhagasyāpi ca locane ||64 ||",
  "SA10n1011:146": "brahmahā madyapaḥ kāmī dṛṣṭatattvo yadīśvaraḥ |",
  "SA10n1011:147": "kā kathādṛṣṭatattvānāṃ tatpaddhatyanugāminām ||65 ||",
  "SA10n1011:148": "kathaṃ ca keśavaḥ keśicāṇūranarakādikān |",
  "SA10n1011:149": "vyayojayadakāruṇyādasubhirvaśubhiśca tān ||66 ||",
  "SA10n1011:150": "parāṅganādhanādāyī madyapaḥ prāṇidhātakaḥ |",
  "SA10n1011:151": "dṛṣṭatattvo yadi harirjitaṃ śavarataskaraiḥ ||67 ||",
  "SA10n1011:152": "prajāpālanadakṣatvādasurān surakaṇṭakān |",
  "SA10n1011:153": "nāto doṣo ghnato&#39;",
  "SA10n1011:154": "pyasti tasya ced dharmaguptaye ||68 ||",
  "SA10n1011:155": "parastrīdraviṇādānamāyāśāṭhyapravṛttayaḥ |",
  "SA10n1011:156": "kiṃ na tyaktā hi vāñchāsti tasya ced dharmaguptaye ||69 ||",
  "SA10n1011:157": "adharmaścendriyo nāsya kathaṃ tatsṛṣṭikāritā |",
  "SA10n1011:158": "adṛṣṭadoṣairajñatvāt tatsṛṣṭirathavā kṛtā ||70 ||",
  "SA10n1011:159": "tṛṣṇayā pāti lokaṃ vā tṛṣṇādāsaḥ kathaṃ kṛtī |",
  "SA10n1011:160": "kāruṇyāccet kathaṃ lokaṃ māyayā samamūmuhat ||71 ||",
  "SA10n1011:161": "kiṃ nāsureṣu kāruṇyaṃ mṛtyujātyādiduḥkhiṣu |",
  "SA10n1011:162": "sarvatra samadarśitvānnārisaṃjñāsya yujyate ||72 ||",
  "SA10n1011:163": "rāgadveṣādiśabalaṃ kimīdṛk caritaṃ hareḥ |",
  "SA10n1011:164": "anāryacaritaścaivaṃ kathaṃ sa puruṣottamaḥ ||73 ||",
  "SA10n1011:165": "anyaivāsau harermūrtiḥ śivā yadi vikalpyate |",
  "SA10n1011:166": "dṛṣṭvā hi yatayo yāṃ na punaryānti punarbhavam ||74 ||",
  "SA10n1011:167": "na satī nāsatī cāsau nāsau sadasatī matā |",
  "SA10n1011:168": "tasmāt sattvādasattvācca sadasattvācca sā parā ||75 ||",
  "SA10n1011:169": "matsyādimūrtaiḥ sānyā cedanyatvādacyutā na sā |",
  "SA10n1011:170": "ananyatvādananyāpi sāpyaśāntā yathetarā ||76 ||",
  "SA10n1011:171": "athāpyaśāntā tasyaikā śāntānyaikātmanaḥ sataḥ |",
  "SA10n1011:172": "bandhakī nāma sādhvī syāccharīrārdhena saṃyatā ||77 ||",
  "SA10n1011:173": "sadādiśabdāvācyatvāt parā ceti na yujyate |",
  "SA10n1011:174": "sato hi paratā yuktā yuktā kāraṇatāpi ca ||78 ||",
  "SA10n1011:175": "kāraṇatvapratikṣepādanyatvasya ca pūrvavat |",
  "SA10n1011:176": "na kāraṇaṃ na cānyāsau nācyutaścāpyajātitaḥ ||79 ||",
  "SA10n1011:177": "acyuto yadi bhāvaḥ syāt sa naṣṭaḥ syād rasādivat |",
  "SA10n1011:178": "acyuto yadyabhāvaḥ syādasaṃścāsau khapuṣpavat ||80 ||",
  "SA10n1011:179": "sadasattā na yuktaivaṃ yathāgneruṣṇaśītate |",
  "SA10n1011:180": "athāpyanabhilāpyaḥ syād yukto&#39;",
  "SA10n1011:181": "sau kathamacyutaḥ ||81 ||",
  "SA10n1011:182": "na cāsyānabhilāpyatvamātmavat tanniṣedhataḥ |",
  "SA10n1011:183": "acyuternācyutaḥ kaścidasti cennācyuto&#39;cyutaḥ ||82 ||",
  "SA10n1011:184": "mūrtiranyā ca yā tasya klṛptā vyasanaguptaye |",
  "SA10n1011:185": "kathamālambamānāstāṃ mucyante nirmumukṣavaḥ ||83 ||",
  "SA10n1011:186": "indriyāṇīndriyārthebhyaḥ kūrmo&#39;",
  "SA10n1011:187": "ṅgānīva saṃharan |",
  "SA10n1011:188": "oṃkāraṃ vyāharan smṛtyā tadbhakto mucyate yadi ||84 ||",
  "SA10n1011:189": "muktirna haribhaktānāṃ yujyate haridarśanāt |",
  "SA10n1011:190": "vikalpasmṛtiyogatvāt tadyathā haridarśanāt ||85 ||",
  "SA10n1011:191": "nirvikalpāpi dhīrneṣṭā yogayuktasya muktaye |",
  "SA10n1011:192": "nimittagrahaṇān mithyā kiṃ punaḥ parikalpitā ||86 ||",
  "SA10n1011:193": "rāgādisamudācārād brahmādīnāṃ kirātavat |",
  "SA10n1011:194": "tattvacintāṃ nirākarṣyaḥ saṃdeho na hi kāraṇe ||87 ||",
  "SA10n1011:195": "tathyadharmopadeśena pratipattyāpi vā svayam |",
  "SA10n1011:196": "dharmaguptirbhavantī syāt sā dvidhāpyeṣu duḥsthitā ||88 ||",
  "SA10n1011:197": "sarve ca sṛṣṭihetutvaṃ bruvate svātmanaḥ pṛthak |",
  "SA10n1011:198": "kasyātra vacanaṃ bhūtamabhūtaṃ vā vikalpyatām ||89 ||",
  "SA10n1011:199": "tadekatvādadoṣaśced brahmāpi brahmahā katham |",
  "SA10n1011:200": "ekatvapratiṣedhācca tadekatvamayuktimat ||90 || thismuc",
  "SA10n1011:201": "ātmabhede&#39;pi cāyogāt tritayaṃ ceśanaṃ katham |",
  "SA10n1011:202": "duḥkhahetau vimūḍhānāṃ tacchāntyuktau kathāstu kā ||91 ||",
  "SA10n1011:203": "vedayogopadeśāditaduktervikalatvataḥ |",
  "SA10n1011:204": "na tāvat tathyadharmoktyā śaktāste dharmaguptaye ||92 ||",
  "SA10n1011:205": "pratipadvikalatvācca nālaṃ netuṃ parān śamam |",
  "SA10n1011:206": "yathā netā svamārgeṇa prapātapatitaḥ parān ||93 ||",
  "SA10n1011:207": "trayyāṃ hetuviparyastaiḥ kalpanājālakalpitaiḥ |",
  "SA10n1011:208": "ayuktiyuktaṃ mīmāṃsyaṃ yuktaṃ yat tyajyate trayī ||94 ||",
  "SA10n1011:209": "neśādikāraṇaṃ viśvaṃ yuktamityuditaṃ purā |",
  "SA10n1011:210": "satyapīśādikartṛtve kiṃ hi tat kṛtakaṃ bhavet ||95 ||",
  "SA10n1011:211": "ātmā tāvadajanyatvānna tatkṛtaka iṣyate |",
  "SA10n1011:212": "dharmādharmau na tasyeṣṭau tadguṇatvād yathādhunā ||96 ||",
  "SA10n1011:213": "deho&#39;pi tābhyāṃ nirvṛttaḥ sukhaduḥkhopalabdhaye |",
  "SA10n1011:214": "deho&#39;pi dehināṃ tasmād yukto neśādikartṛkaḥ ||97 ||",
  "SA10n1011:215": "kalpādou dehināṃ dehaḥ prākkṛtādṛṣṭahetutaḥ |",
  "SA10n1011:216": "sukhādyutpattihetutvāt tad yathādyatanī tanuḥ ||98 ||",
  "SA10n1011:217": "īśvarasya yadaiśvaryaṃ taccet puṇyakṛtaṃ bhavet |",
  "SA10n1011:218": "tatpuṇyaparatantratvādīśvaraḥ syādanīśvaraḥ ||99 ||",
  "SA10n1011:219": "īśvarasya yadaiśvaryamakasmāccet tadiṣyate |",
  "SA10n1011:220": "tasyānyairapi sāmānyādīśvaraḥ syādanīśvaraḥ ||100 ||",
  "SA10n1011:221": "īśvaro jñasvabhāvaścet tena tatkartṛkaṃ jagat |",
  "SA10n1011:222": "kāraṇānuvidhāyitvāt sarvaṃ te cetanaṃ jagat ||101 ||",
  "SA10n1011:223": "īśvaro yadi hetuḥ syājjagat syādaṇimādivat |",
  "SA10n1011:224": "īśvaro vā na hetuḥ syājjagaccennāṇimādivat ||102 ||",
  "SA10n1011:225": "īśvaraḥ karmakartā cet pacyate narakeṣvapi |",
  "SA10n1011:226": "tadanyeṣāṃ hi pāke vā kṛtanāśākṛtāgamau ||103 ||",
  "SA10n1011:227": "duḥkhahetośca nityatvāt tadduḥkhopaśamaḥ kutaḥ |",
  "SA10n1011:228": "noṣṇavyupaśamo dṛṣṭo jvalatyeva vibhāvasau ||104 ||",
  "SA10n1011:229": "ekasya vāvicitrasya kathaṃ kāryavicitratā |",
  "SA10n1011:230": "nāpi cecchādivaicitryād yuktaikasya vicitratā ||105 ||",
  "SA10n1011:231": "nityo&#39;navayavaḥ sūkṣmaḥ kāraṇaṃ jagataḥ kila |",
  "SA10n1011:232": "ekaḥ sarvagataśceti kimāścaryaṃ tato&#39;param ||106 ||",
  "SA10n1011:233": "krīḍārthaṃ tannimittaṃ cet tasyāḥ prītiphalaṃ kila |",
  "SA10n1011:234": "prītau svaparatantratvādīśvaraḥ syādanīśvaraḥ ||107 ||",
  "SA10n1011:235": "anyonyabhakṣaṇād bhītaistiryagbhirdurlabhotsavaiḥ |",
  "SA10n1011:236": "niṣpeṣacchedadāhādiduḥkhārtairnārakairapi ||108 ||",
  "SA10n1011:237": "nṛbhirjanmajarārogabhayaśokaklamārditaiḥ |",
  "SA10n1011:238": "prīyate yo namastasmai rudrāyānvarthasaṃjñine ||109 ||",
  "SA10n1011:239": "kṛpaṇā dhanino yad vā parānnādāśca sāttvikāḥ |",
  "SA10n1011:240": "svarge cādharmiṇaḥ kecid vyaktamīśvaraceṣṭitam ||110 ||",
  "SA10n1011:241": "alpāyuṣo guṇadhanā durvṛttāśca cirāyuṣaḥ |",
  "SA10n1011:242": "dātāraṃścālpavibhavā vyaktamīśvaraceṣṭitam ||111 |||",
  "SA10n1011:243": "bauddhā hi sukhinaḥ kecit tadbhaktā duḥkhinaśca kim |",
  "SA10n1011:244": "īśvarājñāvidhānācca puṇyabhāk kiṃ na pāpakṛt ||112 ||",
  "SA10n1011:245": "vaicitryakarmaṇo&#39;",
  "SA10n1011:246": "jñasya taddhetutvena vācyatā |",
  "SA10n1011:247": "etena sṛṣṭikartṛtvaṃ pratyuktaṃ brahmakṛṣṇayoḥ ||113 ||",
  "SA10n1011:248": "saṃyamitamatidvāraḥ sthāpayitvā śive manaḥ |",
  "SA10n1011:249": "tathoṃkāramabhidhyāyan dhārayan dhāraṇāṃ hṛdi ||114 ||",
  "SA10n1011:250": "kṣityādidhāraṇābhyāsāt prāksamāhitamānasaḥ |",
  "SA10n1011:251": "īśe prasanne duḥkhāntaṃ gacchatītyetadapyasat ||115 ||",
  "SA10n1011:252": "manojñānodayo yāvat tāvanmuktirna yujyate |",
  "SA10n1011:253": "manojñānodayāt pūrvaṃ yathā muktirna yujyate ||116 ||",
  "SA10n1011:254": "muktirneśvarabhaktānāṃ yujyate sthāṇudarśanāt |",
  "SA10n1011:255": "upalambhavihāritvāt tadyathā sthāṇudarśanāt ||117 ||",
  "SA10n1011:256": "duḥkhe heturyadīśaḥ syānnityatvāt so&#39;",
  "SA10n1011:257": "pratikriyaḥ |",
  "SA10n1011:258": "ato duḥkhāntagamanaṃ neśvarādasti kasyacit ||118 ||",
  "SA10n1011:259": "etena śeṣāḥ pratyuktā brahmaviṣṇvātmavādinaḥ |",
  "SA10n1011:260": "prītiścaivamayuktatvānneśādau dhīyate dhiyaḥ ||119 ||",
  "SA10n1011:261": "pāpaprakṣālanaṃ cādbhiḥ śubhādikrayavikrayam |",
  "SA10n1011:262": "dṛṣṭvā durvihitaṃ trayyāṃ yuktaṃ yat tyajyate trayī ||120 ||",
  "SA10n1011:263": "pāpaṃ prakṣālyate nādbhiraspṛṣṭeranidarśanāt |",
  "SA10n1011:264": "akledād vāsanādhānāt smṛtijñānaśubhādivat ||121 ||",
  "SA10n1011:265": "na pāpaṃ pātayatyambhaḥ pauṣkaraṃ jāhnavādi vā |",
  "SA10n1011:266": "spṛśyatvāt kledanāccāpi gṛhasyandikapūyavat ||122 ||",
  "SA10n1011:267": "avagāhādinā kṣaye prākkṛtāpuṇyakarmaṇām |",
  "SA10n1011:268": "kṛtatīrthābhiṣekānāṃ duḥkhaṃ na syādahetukam ||123 ||",
  "SA10n1011:269": "na ca karmakṣaye cāpi na kaścit pātakī bhavet |",
  "SA10n1011:270": "saṃśucyatyantarātmādbhirityuktiścet tadapyasat ||124 ||",
  "SA10n1011:271": "santānāntarasaṃkrāntaṃ na pāpamiti gṛhyate |",
  "SA10n1011:272": "amūrtatvād yathā rāgadveṣamohādyasaṃkramaḥ ||125 ||",
  "SA10n1011:273": "na dānagrahaṇaṃ yuktaṃ puṇyāderiti niścayaḥ |",
  "SA10n1011:274": "cittena saṃprayogitvāt tadyathā sukhaduḥkhayoḥ ||126 ||",
  "SA10n1011:275": "brahmalokādigamanaṃ jvalanādiprapātataḥ |",
  "SA10n1011:276": "dṛṣṭvā durvihitaṃ trayyāṃ yuktaṃ yat tyajyate trayī ||127 ||",
  "SA10n1011:277": "heturnāgniprapātādi brahmalokādyavāptaye |",
  "SA10n1011:278": "prāṇabādhe kāraṇatvācchalabhādiprapātavat ||128 ||",
  "SA10n1011:279": "nānnapānaparityāgaḥ svargaprāpaka iṣyate |",
  "SA10n1011:280": "kṣutsaṃtāpādihetutvādanicchānaśanādivat ||129 ||",
  "SA10n1011:281": "abhojanādau puṇyaṃ ca tyāgāt pāpanirvṛttivat |",
  "SA10n1011:282": "satyatyāgādibhirhetoḥ syādevaṃ vyabhicāritā ||130 ||",
  "SA10n1011:283": "bhuktityāgo na puṇyāya yat kriyeyamapātakā |",
  "SA10n1011:284": "yacchubhamanaskārasya tyaktamanasikāravat ||131 ||",
  "SA10n1011:285": "trikoṭiśuddhaṃ yanmāṃsaṃ na tad bhakṣitamenase |",
  "SA10n1011:286": "rasādipariṇāmitvād bhaikṣānnaṃ na yathainase ||132 ||",
  "SA10n1011:287": "na māṃsabhakṣaṇaṃ bhoktuṃ bhujyate&#39;",
  "SA10n1011:288": "pāpakāraṇāt |",
  "SA10n1011:289": "kṣutpratīkārahetutvād yadṛcchāgatabhaktavat ||133 ||",
  "SA10n1011:290": "aśucitvādabhakṣyaṃ cenmāṃsaṃ kāyo&#39;",
  "SA10n1011:291": "pi cintyatām |",
  "SA10n1011:292": "bījasthānādupastambhādaśucirviṭkṛmiryathā ||134 ||",
  "SA10n1011:293": "śukrādisaṃbhavādeva matsyamāṃsaṃ vigarhitam |",
  "SA10n1011:294": "tad ghṛtakṣīrādihetoḥ syādevaṃ vyabhicāritā ||135 ||",
  "SA10n1011:295": "māṃsādaḥ prāṇighātī cet tannimittatvato mataḥ |",
  "SA10n1011:296": "ajinādidharairhetoḥ syādevaṃ vyabhicāritā ||136 ||",
  "SA10n1011:297": "na māṃsabhakṣaṇaṃ duṣṭaṃ tadārnī prāṇyaduḥkhanāt |",
  "SA10n1011:298": "muktābarhikalāpāditaṇḍulāmbūpayogavat ||137 ||",
  "SA10n1011:299": "saṃkalpajatvād rāgasya na heturmāṃsabhakṣaṇam |",
  "SA10n1011:300": "tadvināpi tadutpattergavāmiva tṛṇāśinām ||138 ||",
  "SA10n1011:301": "acetaneṣu caitanyaṃ sthāvareṣu prakalpitam |",
  "SA10n1011:302": "dṛṣṭvā durvihitaṃ trayyāṃ yuktaṃ yat tyajyate trayī ||139 ||",
  "SA10n1011:303": "sacittakā hi taravo na caturyonyasaṃgrahāt |",
  "SA10n1011:304": "madhyacchede&#39;",
  "SA10n1011:305": "pi vāspandājjaḍatve sati loṣṭavat ||140 ||",
  "SA10n1011:306": "sparśato yadi saṅkocād yathā maṇḍalakārikā |",
  "SA10n1011:307": "sacittake tathābhīṣṭe samaṅgāñjalikārike ||141 ||",
  "SA10n1011:308": "vahnisaṃspṛṣṭakeśādyaiḥ syāddhetorvyabhicāritā |",
  "SA10n1011:309": "cūrṇapāratasaṃsṛṣṭakeśairvāpi viśeṣataḥ ||142 ||",
  "SA10n1011:310": "cikitsyatvānna taravo yujyante hi sacittakāḥ |",
  "SA10n1011:311": "vinaṣṭasyāpi madyādeḥ pratyāpatteśca saṃśayaḥ ||143 ||",
  "SA10n1011:312": "samānaprasavād vṛddherdohadācca sacittakāḥ |",
  "SA10n1011:313": "ṛtujatvāt tathā svāpānnāpīṣṭāsturagādivat ||144 ||",
  "SA10n1011:314": "dadruvidrumavaiḍūryakeśahemāṅkurādibhiḥ |",
  "SA10n1011:315": "vyabhicārāt tu taravo na sidhyanti sacittakāḥ ||145 ||",
  "SA10n1011:316": "acittakatvādevaiṣāṃ dohadādyaprasiddhataḥ |",
  "SA10n1011:317": "hetavaḥ syurasiddhārthā gadaiśca vyabhicāriṇaḥ ||146 ||",
  "SA10n1011:318": "sattvakarmādhipatyena kālajāḥ pādapādayaḥ |",
  "SA10n1011:319": "narake svargaloke ca śastraratnadrumā yathā ||147 ||",
  "SA10n1011:320": "yathārtho hi trayīmārgo brahmoktervaidyakādivat |",
  "SA10n1011:321": "atītānāgatajñairvā tadukteścet prasādhyate ||148 ||",
  "SA10n1011:322": "[149-67 available only in Tibetan]",
  "SA10n1011:323": "mīmāṃsātattvanirṇayāvatāro nāma navamaḥ paricchedaḥ",
  "SA10n1011:324": "idrumavaiḍūryakeśahemāṅkurādibhiḥ |",
  "SA10n1011:325": "vyabhicārāt tu taravo na sidhyanti sacittakāḥ ||145 ||",
  "SA10n1011:326": "acittakatvādevaiṣāṃ dohadādyaprasiddhata"
}