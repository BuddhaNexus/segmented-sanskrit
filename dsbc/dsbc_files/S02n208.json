{
  "S02n208:0": "hayagrīvavidyā",
  "S02n208:1": "namo ratnatrayāya |",
  "S02n208:2": "nama āryāvalokiteśvarāya bodhisattvāya mahāsattvāya mahākāruṇikāya |",
  "S02n208:3": "namaḥ sarvasattvavyasanaghātine |",
  "S02n208:4": "namaḥ sarvasattvabhayapraśamanakarāya |",
  "S02n208:5": "namaḥ sarvasattvabhayottāraṇakarāya |",
  "S02n208:6": "namaḥ sarvavidyādhigatāya |",
  "S02n208:7": "namaḥ sarvavidyāvidhigatamūrtaye mahākāruṇikāya |",
  "S02n208:8": "namo mahāvidyārājaprāptaye mahāyogine |",
  "S02n208:9": "tasmai namaskṛtvā idamāryāvalokiteśvaramukhodgīrṇaṃ vajradharamahīyaṃ hayagrīvaṃ nāma paramahṛdayamāvartayiṣyāmi [sa]rvakarmārthasādhakam |",
  "S02n208:10": "asahyaṃ sarvabhūtānāṃ yakṣāṇāṃ ca [vinā]śakam |",
  "S02n208:11": "amoghaṃ sarvakarmaṇāṃ viṣāṇāṃ ca nāśakam | tadyathā",
  "S02n208:12": "om tarula tarula vi[ta]rula vi[ta]rula sarvaviṣaghātaka jvalitavisphuliṅgāṭṭahāsa kesarāṭopapravṛddhavega vajrakhuranirghātaka calitavasudhātala niḥsvasitahasitamārutotkṣiptadharaṇīdhara parabhṛtagaṇasamūhavikṣobhaṇakara paravidyāsaṃbhakṣaṇakara sarvagrāhotsādanakara paramaśāntikarasarvagrahapraśamanakara budhya budhya dhāva dhāva ca bhagavā hayagrīva khāda khāda pa[ramaṃ]trām |",
  "S02n208:13": "rakṣa rakṣa kṣamasva kṣamasva sa mayābhihitāṃ mantrām |",
  "S02n208:14": "siddhiṃ me diśa[diśa] āviśa āviśa |",
  "S02n208:15": "ghorapiśāca sarvagraheṣvapratihato mama varavajradaṃṣṭra kiṃ cirāpayasi |",
  "S02n208:16": "idaṃ duṣṭagrahaṃ duṣṭasattvaṃ duṣṭapiśācaṃ vā dhuna [dhuna vidhuna] vidhuna kampa kampa matha matha pramatha pramatha |",
  "S02n208:17": "tathāgatājñāṃ pālaya buddhadharmasaṃghānujñātaṃ me karma śīghraṃ kuru kuru mā vilamba |",
  "S02n208:18": "hayagrī[vā]ya phaṭ vajrakhurāya phaṭ vajradaṃṣṭrāya phaṭ vajradaṃṣṭrotkaṭabhayabhairavāya phaṭ |",
  "S02n208:19": "paravidyāsaṃbhakṣaṇāya phaṭ |",
  "S02n208:20": "paramantravināśakāya phaṭ |",
  "S02n208:21": "sarvagrahotsādakāya phaṭ |",
  "S02n208:22": "sarvaviṣaghātakāya phaṭ |",
  "S02n208:23": "sarvagraheṣvapratihatāya phaṭ |",
  "S02n208:24": "vaḍavāmukhāya phaṭ |",
  "S02n208:25": "sarvagrahapiśācān me vaśamānaya |",
  "S02n208:26": "yāvanto mama [ye kecit] ahitaiṣiṇastān sarvān vaḍavāmukhena nikṛntaya phaṭ |",
  "S02n208:27": "namo nama āryāvalokiteśvarāya bodhisattvāya mahāsattvāya |",
  "S02n208:28": "sidhyantu mama maṃtrapadā hayagrīvo bhagavān ājñā[pa]yati svāhā |",
  "S02n208:29": "ayaṃ hayagrīvavidyā rājā paṭhitasiddhaḥ upacāraḥ ātmarakṣājāpena pararakṣā paṃcaraṃgīsūtram ekaviṃśatigranthayaḥ kṛtvā bandhitavyam |",
  "S02n208:30": "yāvajīvaṃ rakṣā kṛtā bhavati |",
  "S02n208:31": "ḍāinīgrahagṛhītasya pratikṛtiṃ kṛtvā piṇḍaśastreṇa chettavyā |",
  "S02n208:32": "sarvaparakṛtā maṃtrāśchinnā bhavanti sarvaśatravastambhanaṃ manasā vyavahāre sva[-]kham mukhe kṛtvā vidyā japtayā uttarāyati |",
  "S02n208:33": "spṛṣṭāveśane[ṣu]snātaṃ śucivastraprāvṛtaṃ śucau pradeśe sumanasā[saṃ]baddhā āveśaye śuklavaliryathālaṃbhena |",
  "S02n208:34": "candragrahe sūryagrahe ghṛtaṃ tāmrabhājane kṛtvā tāvajjepadyāvaccandro mukto bhavati taṃ ghṛtaṃ pive medhāvī bhavati ekenoddeśena ślokaśatamudgṛṇhāti |",
  "S02n208:35": "padmāṃ juhe ghṛtamakṣayaṃ bhavati |",
  "S02n208:36": "atha sādhitumicchet |",
  "S02n208:37": "candanamayaṃ lokeśvarapratimā kartavyā |",
  "S02n208:38": "dakṣiṇenāryavajradharaḥ |",
  "S02n208:39": "vā[me]nāryāvalokiteśvaraḥ trimūrtiḥ kāryaḥ |",
  "S02n208:40": "sarvopari vaḍavāmukhaḥ paravidyāsaṃbhakṣaṇaḥ |",
  "S02n208:41": "tasyāgrataḥ ayaṃ hayagrīva-vidyārājam aṣṭasahasraṃ japet |",
  "S02n208:42": "tataḥ sarvakarmāṇi kuryā[t] |",
  "S02n208:43": "spṛṣṭāveśanaṃ gugguladhūpena |",
  "S02n208:44": "satatajāpena sarvakāryasiddhirbhavati |",
  "S02n208:45": "sarvaḍāinī dṛṣṭamātrā vaśībhavati |",
  "S02n208:46": "bhasmanā sarṣapeṇa udakena sapta japtena rakṣā kartavyā |",
  "S02n208:47": "sīmābandhaḥ kṛto bhavati |",
  "S02n208:48": "sarvamudrāmokṣaṇam udakena vaśīkaraṇaṃ phalapuṣpādyaiḥ |",
  "S02n208:49": "ayaṃ paṭhitasiddhaḥ |",
  "S02n208:50": "asādhita eva sarvakarmā[ṇi ku]rute ||0 ||"
}