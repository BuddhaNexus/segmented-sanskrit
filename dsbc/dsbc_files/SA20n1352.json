{
  "SA20n1352:0": "trayodaśo'dhikāraḥ",
  "SA20n1352:1": "pratipattivibhāge ṣaṭ ślokāḥ |",
  "SA20n1352:2": "dvedhā nairātmyamājñāya dhīmān pudgaladharmayoḥ |",
  "SA20n1352:3": "dvayamithyātvasamyaktvaṃ vivarjyeta trayeṇa hi ||1 ||",
  "SA20n1352:4": "arthajñaḥ sarvadharmāṇāṃ vetti kolasamānatāṃ |",
  "SA20n1352:5": "śrutatuṣṭiprahāṇāya dharmajñastena kathyate ||2 ||",
  "SA20n1352:6": "pārthagjanena jñānena pratividhya dvayaṃ tathā |",
  "SA20n1352:7": "tajjñānapariniṣpattāvanudharmaṃ prapadyate ||3 ||",
  "SA20n1352:8": "tato jñānaṃ sa labhate lokottaramanuttaraṃ |",
  "SA20n1352:9": "ādibhūmau samaṃ sarvairbodhisattvaistadātmabhiḥ ||4 ||",
  "SA20n1352:10": "kṛtvā darśanajñeyānāṃ[heyānāṃ] kleśānāṃ sarvasaṃkṣayam |",
  "SA20n1352:11": "jñeyāvaraṇajñānāya[hānāya] bhavanāyāṃ prayujyate ||5 ||",
  "SA20n1352:12": "vyavasthānāvikalpena jñānena sahacāriṇā |",
  "SA20n1352:13": "anudharmaṃ caratyevaṃ pariśiṣṭāsu bhūmiṣu ||6 ||",
  "SA20n1352:14": "sulābho 'tha svadhiṣṭhānaḥ subhūmiḥ susahāyakaḥ |",
  "SA20n1352:15": "suyogo guṇavān deśo yatra dhīmān prapadyate ||7 ||",
  "SA20n1352:16": "bahuśruto dṛṣṭasatyo vāgmī samanukampakaḥ |",
  "SA20n1352:17": "akhinno bodhisattvaśca jñeyaḥ satpurūṣo mahān ||8 ||",
  "SA20n1352:18": "svālambanā susaṃ bhārā [susaṃstabdhā] subhāvanaiva [supāyācaiva ?] deśitā |",
  "SA20n1352:19": "suniryāṇaprayogā ca ātmasamyakpradhānatā ||9 ||",
  "SA20n1352:20": "rateḥ kṣaṇopapatteśca ārogyasyāpi kāraṇaṃ |",
  "SA20n1352:21": "samādhervicayasyāpi pūrve hi kṛtapuṇyatā ||10 ||",
  "SA20n1352:22": "dharmadhātuvinirmukto yasmāddharmo na vidyate |",
  "SA20n1352:23": "tasmādrāgādayasteṣāṃ buddhairniḥsaraṇaṃ matāḥ ||11 ||",
  "SA20n1352:24": "dharmadhātuvinirmukto yasmāddharmo na vidyate |",
  "SA20n1352:25": "tasmātsaṃkleśanirdeśe sa saṃvid[saṃdhira]dhīmatāṃ mataḥ ||12 ||",
  "SA20n1352:26": "yatastāneva rāgādīnyoniśaḥ pratipadyate |",
  "SA20n1352:27": "tato vimucyate tebhyastenaiṣāṃ niḥsṛtistataḥ ||13 ||",
  "SA20n1352:28": "na khalu jinasutānāṃ bādhakaṃ duḥkhamugraṃ",
  "SA20n1352:29": "narakabhavanavāsaiḥ satvahetoḥ kathaṃcit |",
  "SA20n1352:30": "śamabhavaguṇadoṣapreritā hīnayāne",
  "SA20n1352:31": "vividhaśubhavikalpā bādhakā dhīmatāṃ tu ||14 ||",
  "SA20n1352:32": "na khalu narakavāso dhīmatāṃ sarvakālaṃ",
  "SA20n1352:33": "vimalavipulabodherantarāyaṃ karoti |",
  "SA20n1352:34": "svahitaparamaśītastvanyayāne vikalpaḥ",
  "SA20n1352:35": "paramasukhavihāre 'pyantarāyaṃ karoti ||15 ||",
  "SA20n1352:36": "dharmābhāvopalabdhiśca niḥsaṃkleśaviśuddhitā |",
  "SA20n1352:37": "māyādisadṛśī jñeyā ākāśasadṛśī tathā || 16 ||",
  "SA20n1352:38": "yathaiva citre vidhivadvicitrite natonnataṃ nāsti ca dṛśyate'tha ca |",
  "SA20n1352:39": "abhūtakalpe 'pi tathaiva sarvathā dvayaṃ sadā nāsti ca dṛśyate 'the ca ||17 ||",
  "SA20n1352:40": "yathaiva toye luti[ṭi]te prasādite na jāyate sā punaracchatānyataḥ |",
  "SA20n1352:41": "malāpakarṣastu sa tatra kevalaḥ svacittaśuddhau vidhireṣa eva hi ||18 ||",
  "SA20n1352:42": "mataṃ ca cittaṃ prakṛtiprabhāsvaraṃ sadā tadāgantukadoṣadūṣitaṃ |",
  "SA20n1352:43": "na dharmatācittamṛte 'nyacetasaḥ prabhāsvaratvaṃ prakṛtau vidhīyate ||19 ||",
  "SA20n1352:44": "bodhisattvasya sattveṣu prema majjagataṃ mahat |",
  "SA20n1352:45": "yathaikaputrake tasmātsadā hitakaraṃ matam ||20 ||",
  "SA20n1352:46": "satveṣu hitakāritvānnaityāpattiṃ sa rāgajāṃ |",
  "SA20n1352:47": "dveṣo virudyate tvasya sarvasatveṣu satpathā[sarvathā] ||21 ||",
  "SA20n1352:48": "yathā kapotī svasutātivatsalā svabhāvakāṃstānupaguhya tiṣṭhati |",
  "SA20n1352:49": "tathāvidhāyaṃ pratigho virudhyate suteṣu tadvatsakṛpe 'pi dehiṣu ||22 ||",
  "SA20n1352:50": "maitrī yataḥ pratighacittamato viruddhaṃ",
  "SA20n1352:51": "śāntiryato vyasanacittamato viruddhaṃ |",
  "SA20n1352:52": "artho yato nikṛticittamato viruddhaṃ",
  "SA20n1352:53": "lhādo yataḥ pratibhayaṃ na[ca] tato viruddhaṃ ||23 ||",
  "SA20n1352:54": "yathāturaḥ subhaiṣajye saṃsāre pratipadyate |",
  "SA20n1352:55": "āture ca yathā vaidyaḥ satveṣu pratipadyate ||24 ||",
  "SA20n1352:56": "aniṣpanne yathā ceṭe svātmani pratipadyate |",
  "SA20n1352:57": "vaṇigyathā punaḥ puṇye kāmeṣu pratipadyate ||25 ||",
  "SA20n1352:58": "yathaiva rajako vastre karmaṇe pratipadyate |",
  "SA20n1352:59": "pitā yathā sute bāle satvāheṭhe prapadyate ||26 ||",
  "SA20n1352:60": "agnyarthī vādharāraṇyāṃ sātatye pratipadyate |",
  "SA20n1352:61": "vaiśvāsiko vāniṣpanne adhicitte prapadyate ||27 ||",
  "SA20n1352:62": "māyākāra iva jñeye prajñayā pratipadyate |",
  "SA20n1352:63": "pratipattiryathā yasmin bodhisattvasya sā matā ||28 ||",
  "SA20n1352:64": "iti satatamudārayuktavīryo dvayaparipācanaśodhane suyuktaḥ |",
  "SA20n1352:65": "paramavimalanirvikalpabuddhyā vrajati sa siddhimanuttamāṃ krameṇa ||29 ||",
  "SA20n1352:66": " || mahāyānasūtrālaṃkāre pratipattyadhikārastrayodaśaḥ ||"
}