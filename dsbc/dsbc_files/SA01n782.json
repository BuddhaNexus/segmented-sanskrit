{
  "SA01n782:0": "dvādaśo binduḥ",
  "SA01n782:1": "dhyānam",
  "SA01n782:2": "1 | adhigatadhyānasamāpatta raikāgracittasya viviktaṃ bhavati cittaṃ pariśuddhā ca bhavati prajñā |",
  "SA01n782:3": "yathā nivātastho dīpo bhāsvaro bhavati pariśuddhaśca ||",
  "SA01n782:4": "2 | dhyānāni kati |",
  "SA01n782:5": "aṣṭau dhyānāni |",
  "SA01n782:6": "catvāri (rūpa-)dhyānāni |",
  "SA01n782:7": "catvāryārūpyadhyānāni ||",
  "SA01n782:8": "catvāri dhyānāni (rūpadhātau)",
  "SA01n782:9": "prathamadhyānaṃ dvitīyadhyānaṃ tṛtīyadhyānaṃ caturthadhyānaṃ ca |",
  "SA01n782:10": "eteṣu dhyāneṣu trīṇi dhyānāni sāsvādasaṃprasādanānāsravāṇi ||",
  "SA01n782:11": "tṛṣṇāsaṃprayogo nāmāsvādaḥ |",
  "SA01n782:12": "kuśalasāsravasamādhirnāma saṃprasādanaṃ ||",
  "SA01n782:13": "akleśo nāmānāsravaḥ ||",
  "SA01n782:14": "bhavāgre dhyānaṃ dvividhaṃ |",
  "SA01n782:15": "sāsvādaṃ sasaṃprasādanaṃ ca |",
  "SA01n782:16": "na (tatra)anāsravadhyānakuśaladharmaḥ ||",
  "SA01n782:17": "3 | śūnye pravivikte pradeśe niṣadyāyāṃ vā sthāne vā śayane vā gamane vā caṃkramaṇe vā samāhitena manasā tīkṣṇayā prajñayā gaṃbhīrā śraddhā (janayitavyā) |",
  "SA01n782:18": "evaṃ bhavati cittasya dhyāne&#39;vatāraḥ |",
  "SA01n782:19": "dhyānasaṃprayuktāḥ śraddhāvīryasmṛtiprajñāsamādhayo bhavanti |",
  "SA01n782:20": "etebhyaḥ kuśaladharmebhyaḥ prathamadhyānādhigamo bhavati |",
  "SA01n782:21": "vivicya kāmairvivicyākuśaladharmaiḥ savicāraṃ savitarkaṃ kāmavivekajaṃ pratīsukhaṃ prāpnotītyucyate prathamaṃ dhyānaṃ ||",
  "SA01n782:22": "bahirdhāyataneṣvāsaṃgaḥ tathāhi kāmachando vyāpādaḥ styānamiddhamauddhatyakaukṛtyaṃ vicikitsā |",
  "SA01n782:23": "etāni paṃca nīvaraṇānyucyante&#39;",
  "SA01n782:24": "kuśaladharmāḥ |",
  "SA01n782:25": "dvividhānāmadhyātmikabāhyānāmakuśaladharmāṇāṃ prahāṇamucyate vivekaḥ |",
  "SA01n782:26": "ālaṃbane cetaḥpravṛttirucyate vitarkaḥ |",
  "SA01n782:27": "cittasyodgṛhītasaṃskārānucintanamucyate vicāraḥ |",
  "SA01n782:28": "akuśaladharmaprahāṇabalaprāptaḥ samādhirucyate kāmavivekaḥ |",
  "SA01n782:29": "manojātaṃ saumanasyamucyate prītiḥ |",
  "SA01n782:30": "kāyacittayoravikṣepa ucyate sukhaṃ |",
  "SA01n782:31": "cittasyālāṃbanayoga ucyate samādhiḥ |",
  "SA01n782:32": "etaiḥ prathamadhyānasya paṃcāṃgairvivikto bhavati rāgo mahāduḥkhaḥ pāpo&#39;",
  "SA01n782:33": "sukhaḥ samunmajjati balaṃ |",
  "SA01n782:34": "evaṃ śraddhādīnbhāvayataścitte kuśalacittadharmotpādaḥ |",
  "SA01n782:35": "iti prathamadhyānamārgaprāptiḥ ||",
  "SA01n782:36": "eṣa tribhirvedanendriyaiḥ saṃprayukto bhavati prītisukhopekṣendriyaiḥ |",
  "SA01n782:37": "sukhendriyaṃ tribhirvijñānaiḥ saṃprayuktaṃ bhavati cakṣuḥśrotrakāyavijñānaiḥ |",
  "SA01n782:38": "prītīndriyaṃ manovijñānasaṃprayuktaṃ bhavati |",
  "SA01n782:39": "upekṣendriyaṃ caturvijñānasaṃprayuktaṃ bhavati |",
  "SA01n782:40": "prathamadhyānikāḥ nānākāyanānāsaṃjñino nānākāyaikasaṃjñino bhavanti |",
  "SA01n782:41": "prathamadhyāne catvāri vijñānāni bhavanti |",
  "SA01n782:42": "cakṣuḥśrotrakāyamano (vijñānāni) |",
  "SA01n782:43": "iti prathamaṃ dhyānaṃ ||",
  "SA01n782:44": "4 | vitarkavicāropaśamāt adhyātmaṃ saṃprasādanaḥ ekāgrasamāhitaḥ avitarko&#39;",
  "SA01n782:45": "vicāraḥ samādhirupajāyate prītisukhasaṃprayuktaḥ |",
  "SA01n782:46": "iti dvitīyaṃ dhyānaṃ |",
  "SA01n782:47": "vitarkavicārau uktapūrvau |",
  "SA01n782:48": "tayoḥ prahāṇamucyate upaśamaḥ |",
  "SA01n782:49": "sarvabhūmiṣu śraddhā vyapagatamalocyate&#39;",
  "SA01n782:50": "dhyātmaṃ saṃprasādanaṃ |",
  "SA01n782:51": "manovijñānasyālaṃbanayogenābarhimukhatocyate ekāgrasamādhiḥ |",
  "SA01n782:52": "prītisukhāṃge uktapūrve |",
  "SA01n782:53": "idaṃ (dvitīyadhyānaṃ)",
  "SA01n782:54": "dvābhyāmindriyābhyāṃ saṃprayuktaṃ bhavati prītīndriyeṇopekṣendriyeṇa ca |",
  "SA01n782:55": "(etaddhayānikāḥ)",
  "SA01n782:56": "bhavanti nānākāyaikasaṃjñinaḥ prītisaṃprayuktāḥ |",
  "SA01n782:57": "maulabhūmayo bhavantyupekṣendriyasaṃprayuktāḥ |",
  "SA01n782:58": "kṣapayitvā vitarkavicāramalaṃ kṣapayitvā puṇyavāsanāṃ sa eṣa mārgo dvitīyadhyānonmukhaḥ ||",
  "SA01n782:59": "5 | prītyā virāgād upekṣako viharati pratisaṃvedayati kāyena sukhaṃ bhavatyanāsravaḥ pudgalaḥ sa ucyate upekṣakaḥ smṛtimān sukhavihārī tṛtīyaṃ dhyānamavatīrṇaḥ |",
  "SA01n782:60": "prītivirāgo yathoktapūrvaḥ |",
  "SA01n782:61": "upekṣācittasyopekṣāsukhe iti dvidhā vedanā |",
  "SA01n782:62": "sukhamakliṣṭaṃ |",
  "SA01n782:63": "tadetatsukhaṃ kāyenānubhūyate sākṣātkriyate |",
  "SA01n782:64": "etatsukhaṃ duradhigamo bhūtadharma ityanāsravamucyate sukhaṃ |",
  "SA01n782:65": "atrāpyupekṣāśraddhādisarvakuśaladharmabhāvanā |",
  "SA01n782:66": "ityeṣa mārgo bhavati tṛtīyadhyānonmukhaḥ |",
  "SA01n782:67": "paśyan prītimakuśalāṃ niṣprītikaṃ sukhaṃ sākṣātkurvan dhyāyati |",
  "SA01n782:68": "sthāpayitvā (anyāṃgānyatra)",
  "SA01n782:69": "sukhamupekṣā smṛtiḥ saṃprajñānaṃ samādhiśceti paṃcāṃgāni bhavanti yathoktapūrvāṇi |",
  "SA01n782:70": "iti tṛtīya dhyānaṃ ||",
  "SA01n782:71": "6 | sukhasya prahāṇāt pūrvameva duḥkhasya prahāṇāt saumanasyadaurmanasyayorastaṃgamādupekṣāsmṛtipariśuddhamupasaṃpādayati caturthaṃ dhyānaṃ |",
  "SA01n782:72": "śraddhādisarvakuśaladharmāṇām (atrāpi bhāvanā) |",
  "SA01n782:73": "api ca paśyan sukhaduḥkhadopamaduḥkhāsukho bhavati supratiṣṭhitaḥ |",
  "SA01n782:74": "ityeṣa mārgo&#39;",
  "SA01n782:75": "vatarati caturthadhyānaṃ |",
  "SA01n782:76": "(atra bhavanti)",
  "SA01n782:77": "catvāryaṃgāni upekṣā smṛtiḥ saṃprajñānaṃ samādhiśceti |",
  "SA01n782:78": "7 | sarvadhyānāṃgāni bhavanti kuśalāni |",
  "SA01n782:79": "asamāpattidhyānabhūmiḥ savitarkā bhavati savicārā |",
  "SA01n782:80": "madhyamadhyānabhūmiravitarkā bhavati savicārā |",
  "SA01n782:81": "ete dve dhyānabhūmī upekṣendriyasaṃprayukte |",
  "SA01n782:82": "asamāpattidhyānabhūmirdvividhā saṃprasādanānāsravā&#39;",
  "SA01n782:83": "nāsvādā ceti |",
  "SA01n782:84": "catvāri dhyānāni trividhāni sāsvādāni saṃprasādanāni anāsravāṇi ca |",
  "SA01n782:85": "iti dhyānadharmāḥ ||",
  "SA01n782:86": "8 | rūpasaṃjñānāṃ samatikramāt paśyatyanantamavakāśamityākāśānantyāyatanasamāpattimavatarati ākāśānantyāyatanasupratiṣṭhitaḥ sākṣātkurvannimaṃ mārgamupasaṃpādayati ākāśānantyātanasamādhiṃ |",
  "SA01n782:87": "anantaṃ vijñānamiti bhāvayan vijñānānantyāyatanamavatīrya paśyannākāśānantyāyatanadoṣaṃ vijñānānantyāyatanasupratiṣṭhitaḥ sākṣātkurvannimaṃ mārgamupasaṃpādayati vijñānānantyāyatanasamādhiṃ |",
  "SA01n782:88": "vijñānanantyāyatanagatirduḥkheti bhāvayati ākiṃcanyāyatanagatimavataratyākiṃcanyāyatanasamāpattiṃ paśyan vijñānānantyāyatanadoṣamākiṃcanyāyatanasupratiṣṭhitaḥ sākṣātkurvannimaṃ mārgamupasaṃpādayatyākiṃcanyāyatanasamādhiṃ |",
  "SA01n782:89": "saṃjñāyatanaṃ roga iti asaṃjñāyatanaṃ moha ityevaṃ bhāvayan naivasaṃjñānāsaṃjñāyatanasamāpattimavatīrya paśyannākiṃcanyāyatanadoṣaṃ naivasaṃjñānāsaṃjñāyatanasupratiṣṭhitaḥ sākṣātkurvannimaṃ mārgamupasaṃpādayati naivasaṃjñānāsaṃjñāyatanasamādhimiti naiva saṃjñānāsaṃjñāyatana dhyānaṃ ||",
  "SA01n782:90": "9 | nirvāṇagāminī pratipad dvividhā |",
  "SA01n782:91": "prathamā kāyāśucyanupaśyanā dvitīyā ānapānasmṛtiḥ |",
  "SA01n782:92": "kāyasmṛtyupasthāne prathamadvitīyavimokṣau |",
  "SA01n782:93": "caturṣu abhibhvāyataneṣu aśucidharmāḥ |",
  "SA01n782:94": "samāhitaḥ saṃkhyātyānāpānaṃ ekaṃ dve yāvat daśa kṣaṇān ānāpānapraveśanirgamamavaṣṭabhya yathā dvārapālakaḥ paśyati sarvadharmā udayavyayā iti |",
  "SA01n782:95": "dvayo lakṣaṇayoḥ svalakṣaṇaṃ ṣaḍbhedabhinnaṃ |",
  "SA01n782:96": "paśyati kāyaḥ anityaḥ duḥkhaḥ śūnyaḥ anātmakaḥ - iti paśyannevaṃ sarvadharmān lokasaṃtrastaḥ paryāyeṇa prahāya malaṃ bhāvayan kuśaladharmān nirvāṇābhimukho bhavati ||",
  "SA01n782:97": "10 | asamāpattidhyānabhūmiḥ madhyamadhyānabhūmiḥ caturdhyānabhūmayaḥ tisra ārūpyadhyānabhūmayaśceti dvividhāḥ |",
  "SA01n782:98": "sāsravā anāsravāśca |",
  "SA01n782:99": "bhavāgraḥ sarvo&#39;",
  "SA01n782:100": "pi sāsravaḥ ||",
  "SA01n782:101": "11 | daśasaṃjñāḥ |",
  "SA01n782:102": "anitya(saṃjñā)",
  "SA01n782:103": "duḥkha duḥkhānātmaka āhārānupaśyanā sarvaloke&#39;",
  "SA01n782:104": "sukha aśuci maraṇa prahāṇa virāga nirodhasaṃjñā ||",
  "SA01n782:105": "bhāvayati sarvasaṃskārā anityā ityanityasaṃjñā |",
  "SA01n782:106": "bhāvayati jātyādiduḥkhaparipūrṇo&#39;",
  "SA01n782:107": "yaṃ loka iti duḥkhasaṃjñā |",
  "SA01n782:108": "bhāvayatyadhyātmaṃ bahirdhā (sarvaṃ)",
  "SA01n782:109": "anityaṃ duḥkhaṃ śūnyamanātmakamiti duḥkhānātmasaṃjñā |",
  "SA01n782:110": "bhāvayati mahatā kṛchreṇopalabdha āhāro&#39;",
  "SA01n782:111": "bhyavahriyamāṇo&#39;",
  "SA01n782:112": "śucirbhavatītyāhārānupaśyanāsaṃjñā |",
  "SA01n782:113": "bhāvayati jātijarārogamaraṇādibhayaiḥ vividhakleśaiḥ paripūrṇo&#39;",
  "SA01n782:114": "yaṃ lokaḥ sarva ityasukhasaṃjñā |",
  "SA01n782:115": "svakāyābhyantare bhūtato&#39;",
  "SA01n782:116": "nupaśyanocyate&#39;",
  "SA01n782:117": "śucisaṃjñā |",
  "SA01n782:118": "bhāvayati sarvā jātirniyatamaraṇeti maraṇasaṃjñā |",
  "SA01n782:119": "bhāvayatyanityevirāgitāmiti virāgasaṃjñā |",
  "SA01n782:120": "bhāvayati paṃcopādānaskaṃdhānāmapunarbhave nirodhe sthāpane saṃparityāge nirvāṇamiti nirodhasaṃjñā |",
  "SA01n782:121": "etā daśa saṃjñā nityaṃ bhāvayatā bhavati duḥkhanirodhaprāptiḥ ||",
  "SA01n782:122": "[ityabhidharmāmṛtaśāstra dhyānanirdeśo nāma dvādaśo binduḥ ||]"
}