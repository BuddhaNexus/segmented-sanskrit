{
    "869:0": "Buddhagadyaya (buddhagajjaya)",
    "869:1": "namo buddhāya|",
    "869:2": "1. namas samantabhadrāya sarvagocaracakṣue",
    "869:3": "karuṇāmṛtakallola­ sindhave sūryyabandhave|",
    "869:4": "2.jaya jaya dharmmarāja janakṛtaśarmmapūja",
    "869:5": "asadṛśabuddhalīla atipariśuddhaśila",
    "869:6": "3.sphuṭitagabhastijāla bahuvidhavisvapala",
    "869:7": "jagati nirastadosa- praṇamitaśastaveṣa",
    "869:8": "4. ruciravimuktibhūṣa magadhaviśiṣṭabhāṣa",
    "869:9": "daṇḍitabahumāra khaṇḍitabhavabhāra",
    "869:10": "5. maṇḍitaśubhagātha paṇḍitajananātha",
    "869:11": "añcitapadapāta sañcitahitajāta",
    "869:12": "6. sāraharivaraśayana tāmarasanibhanayana",
    "869:13": "lokajanasukhakaraṇa lolasuranatacaraṇa",
    "869:14": "7. kālajayacaturatara śiladharadivasakara",
    "869:15": "bālajanakumatihara ālavakadamanakara",
    "869:16": "8. suranarapūjanīyāryya budhajanabodhanāvīryya",
    "869:17": "parahitasādhanākāryya tribhuvanaśāsanācāryya",
    "869:18": "9. dānavāripadmāsanastha dhīrapūtacitrāsanastha",
    "869:19": "vītamoharudrāsanastha bodhimūlavajrāsanastha",
    "869:20": "10. yajñādhīśaguṇapraṇatijña vijñādhāravarasphuṭavijña",
    "869:21": "ajñānāribalapraharajña prajñādhānamahatṣaḍabhijña",
    "869:22": "11. dhiṣaṇāmayasārasāyaka vipadākulahetuhāyaka",
    "869:23": "ajarāmarabhūtidāyaka sacarācaralokanāyaka",
    "869:24": "12. praśrutamṛduvācācandana niśrutasurapūjāvindana",
    "869:25": "suśrutajanamāyānandana viśrutakula-māyānandana",
    "869:26": "13. iṣṭavinaṣṭasamujjhitakopa tuṣṭavariṣṭhavivarjjitapāpa",
    "869:27": "śiṣṭaviśiṣṭavinirjjitatāpa aṣṭacatuṣṭayalakṣaṇarūpa",
    "869:28": "14. yogyabhāvagaṇanāhṛtasīma bhāgyadāyajanamodanarāma",
    "869:29": "vākyaleśapariśoṣitakāma sākyarājakulasāgarasoma",
    "869:30": "15. preritaśāsananītiviśāla dhāritabodhimanoharamūla",
    "869:31": "vārita-māravadhūjanalīla pūritapāramitādaśaśīla",
    "869:32": "16. kāmaprabhātārarocirddineśa hemaprabhāśobhamānapradeśa",
    "869:33": "śyāmaprabhāpūraṇānarghakeśa vyāmaprabhālokakaprakāśa",
    "869:34": "17. cīrṇākhilajñānayogarddhicandra pūrṇādharaccedanerāddhacandra",
    "869:35": "pūrṇāgamakhyātadhīrārddhacandra ūrṇārucicchedabālārddhacandra",
    "869:36": "18. kumbhodayādhīśaviśvatyarāja dambholiśālīśavistutyarāja",
    "869:37": "ambhodhinīkāśasatkarmmarāja śambhodhivāgīśasaddharmmarāja",
    "869:38": "19. nikuñcadbhavādīnavāśeṣabuddha sadañcadguṇāveśaśīlādiśuddha",
    "869:39": "viriñcatprabhābhedaśobhādisiddha udañcadmahāketumālānubaddha",
    "869:40": "20. anusamayaśubhasārabhāṣaṇa atulaguṇadhara vītabhīṣaṇa",
    "869:41": "atimalinabhavarāgaroṣaṇa aparamitavaraśīlabhūṣaṇa",
    "869:42": "21. prasuta prahita prasava pracala prathita praguṇa pramada praphala",
    "869:43": "praṇatapracura prabhavapradala prakaṭapraṇaya pratima prabala",
    "869:44": "22. nistārivikhyātaviśvajanaśaraṇa astārisaddhīravṛndaśivakaraṇa",
    "869:45": "śastārisattyāgasiddhakaracaraṇa vistāriṣaḍbhedavarṇavarakiraṇa",
    "869:46": "23. vyaktikaravinyāsasādhujanasaṅga bhaktikarasammānanādimadhubhṛṅga",
    "869:47": "bhaktidharasaṃsārabhedaraṇaraṅga muktipurakalyāṇamodamunituṅga",
    "869:48": "24. sarasijaniśrutaviracitatantra sapaditiraskṛtabhavabhayayantra",
    "869:49": "budhajanaśikṣitabahuvidhatantra tribhuvanaviśrutanavaguṇamantra",
    "869:50": "25. bahulolakathanīyarāvādhirāva guṇaśīlamahanīyasevādhiseva",
    "869:51": "avipākaramaṇīyabhāvādhibhāva jagadekagaraṇīyadevādhideva",
    "869:52": "26. tapanaśaśiśikhimahassatyāvabodhana anayakulamayatapassatyāvabādhana",
    "869:53": "aparimitaguṇavacassatyāvasādhana sakalajanahitacatussatyāvabodhana",
    "869:54": "27. agatilakatalanarmmacakrapramarddana sugatikarabahukarmmacakrapravarddhana",
    "869:55": "dugatimayabhavakarmmacakrapramarddana jagatikṛtavaradharmmacakrapravarttana",
    "869:56": "28. siddhāgamasadbhāvanasujñāpitapāka buddhāgamavikhyāpanavijñāpitanāka",
    "869:57": "śuddhāgamavisphāraṇavidhmāpitaśoka ṛddhyāgamavistāraṇavijñāpitaloka",
    "869:58": "29. mṛtasamṛnmayānnapātralabdhadevatāñcana vatsalatvadhāmagātraluptaśobhakāñcana",
    "869:59": "utsavṛndaśītamañjucitrajātivāñcana sat-samantakūṭaśṛṅgadattapādalāñchana",
    "869:60": "30. prathitacaritasaṅgagītivītakadana amitavimaladharmmaśīlanītisadana",
    "869:61": "bahuladhavalapuñjahāracāruradana śiśirakiraṇamaṇḍalābhirāmavadana",
    "869:62": "31. jātadivasīyamahamoditapitāmaha vītamalalokahitapūtakuśalāvaha",
    "869:63": "bāhubalaghoraraṇa -mārabahuvīraha rāhunayanāviṣayapādasarasīruha",
    "869:64": "32. premapūgasīmabhūrisomasāravācana bhīmabhāvabhāmarāganāmarūpasūdana",
    "869:65": "vāmadeva-kāmanāthasāmapādarodhana hemarāśidhāmacārunāmarūpaśobhana",
    "869:66": "33. vādabaddhavisphuratkudṛṣṭidṛṣṭisañcaya bhedacittasambhavaprapañcapattisañcaya",
    "869:67": "pādapadmasañcaratpraphullapadmasañcaya vedasiddhaśemuṣīprabhagnabhedyasañcaya",
    "869:68": "34. akhilalokapūjitaprahitasarvaśocana sakalatāpavedanaprabhavasaṅgamocana",
    "869:69": "madhurasāraśītalaprakaṭabhavyavācana nirvaśeṣagocarapratatabuddhilocana",
    "869:70": "35. kiraṇanivahapramaṇḍitavitatapuṣkara kaluṣaharaṇasphurannavalalitapuṣkara",
    "869:71": "gamanasamayasvayannadadamitapuṣkara sakalabhuvanapriyaṅkaracaraṇapuṣkara",
    "869:72": "36. nityapeśalanityadakṣiṇanityabhāvatathāgata nityabhāsuranityadeśitanityabhāvatathāgata",
    "869:73": "nityavismayanityavatsalanityamodatathāgata nityamaṅgalanityasundaranityapūjyatathāgata",
    "869:74": "37. trividhaśubhacalanavarajalajanibhayugala vinayamayavividhamanusamitaduritagala",
    "869:75": "mathitabahuviṣayabharabharitabhavanigala praṇatasuramakuṭamaṇighaṭitapadayugala",
    "869:76": "38. helāviracitadolāyitajanamūlāgamavidhidīpanavāṭa hālāhalanibhaśālābhavaśubhalīlāvidalanaśāsanajhāṭa",
    "869:77": "bālānayamatijālādaraharaśīlāyudhadharavāridakūṭa kolāhalakara-nālāgirigajakālākṛtimadavegavighāṭa",
    "869:78": "39. vanamuditavispaṣṭamadhurataranāda janahṛdayamaddhyasthakamalamṛdupāda",
    "869:79": "vinayabalaviccinnaduritakulabheda anavaratasaddharmmavitaraṇavinoda",
    "869:80": "40. aruṇapadatalasakalaviṣayakavimaladaśavidhamatibala karuṇajalanidhilahariparikarasatatakuśalitamahitala",
    "869:81": "viśadadinamaṇikiraṇavikasitakamalamṛdutalakaratala daśadigupagatasurabhikulavaravadanavikasitaparimala.",
    "869:82": "41. anagham atimanojñaṃ dharmmarājasya gadyaṃ likhati paṭhati yo vā sādaraṃ yaś śruṇoti",
    "869:83": "tribhuvanabhavanāntaḥ prāpya bhogān aśeṣān anubhavati sa nityaṃ śāntanirvāṇasaukhyam.",
    "869:84": "siddhir astu. śubham astu.",
    "869:85": "buddhagadyaya nimi."
}