{
  "SA15n1227:0": "ālambanaparīkṣā",
  "SA15n1227:1": "ācāryadiṅnāgakṛtā",
  "SA15n1227:2": "namaḥ sarvabuddhabodhisattvebhyaḥ",
  "SA15n1227:3": "1. yadyapīndriyavijñaptergrāhyāṃśaḥ (=aṇavaḥ)",
  "SA15n1227:4": "kāraṇaṃ bhavet |",
  "SA15n1227:5": "atadābhatayā tasyā nākṣavadviṣayaḥ sa tu (aṇavaḥ) ||",
  "SA15n1227:6": "2. yadābhāsā na tasmāt sā dravyābhāvāt dvicandravat |",
  "SA15n1227:7": "evaṃ bāhyadvayañcaiva na yuktaṃ matigocaraḥ ||",
  "SA15n1227:8": "3. sādhanaṃ sañcitākāramicchanti kila kecana |",
  "SA15n1227:9": "aṇvākāro na vijñapterarthaḥ kaṭhinatādivat ||",
  "SA15n1227:10": "4. bhaveddhaṭaśarāvādestathā sati samā matiḥ |",
  "SA15n1227:11": "ākārabhedādbhedaścet,",
  "SA15n1227:12": "nāsti tu dravyasatyaṇau ||",
  "SA15n1227:13": "5. pramāṇabhedābhāvāt saḥ,",
  "SA15n1227:14": "adravye'sti tataḥ sa hi |",
  "SA15n1227:15": "aṇūnāṃ parihāre hi tadābhajñānaviplavāt ||",
  "SA15n1227:16": "6. yadantarjñeyarūpaṃ tu vahirvadavabhāsate |",
  "SA15n1227:17": "so'rtho vijñānarūpatvāttatpratyayatayāpi ca ||",
  "SA15n1227:18": "7. ekāṃśaḥ pratyayo'vītāt śaktyarpaṇātkrameṇa [vā] |",
  "SA15n1227:19": "sahakārivaśādyaddhi śaktirūpaṃ [tat] indriyam ||",
  "SA15n1227:20": "8. sā cāviruddhā vijñapterevaṃ viṣayarūpakam |",
  "SA15n1227:21": "pravartate'nādikālaṃ śaktiścānyonyahetuke ||",
  "SA15n1227:22": "ityācāryadiṅnāgakṛtā ālambanaparīkṣāprakaraṇakārikā samāptā"
}