{
  "SA20n1384:0": "caturthaḥ paricchedaḥ",
  "SA20n1384:1": "uktā vimalā buddhaguṇāḥ |",
  "SA20n1384:2": "tatkarma jinakriyedānīṃ vaktavyā |",
  "SA20n1384:3": "sā punaranābhogataścāpraśrabdhitaśca samāsato dvābhyāmākarābhyā pravartata iti |",
  "SA20n1384:4": "anantaramanābhogāpraśrabdha buddhakāryamārabhya dvau ślokau |",
  "SA20n1384:5": "vineyadhātau vinayābhyupāye",
  "SA20n1384:6": "vineyadhātorvinayakriyāyām |",
  "SA20n1384:7": "taddeśakāle gamane ca nityaṃ",
  "SA20n1384:8": "vibhoranābhogata eva vṛttiḥ ||1 ||",
  "SA20n1384:9": "kṛtsnaṃ niṣpādya yānaṃ pravaraguṇagaṇajñānaratnasvagarbhaṃ",
  "SA20n1384:10": "puṇyajñānārkaraśmipravisutavipulānantamadhyāmbarābham |",
  "SA20n1384:11": "buddhatvaṃ sarvasattve vimalaguṇanidhiṃ nirviśiṣṭaṃ vilokya",
  "SA20n1384:12": "kleśajñeyābhrajālaṃ vidhamati karuṇā vāyubhūtā jinānām ||2 ||",
  "SA20n1384:13": "etayoryathākramaṃ dvābhyāmaṣṭābhiśca ślokaiḥ piṇḍārtho veditavyaḥ |",
  "SA20n1384:14": "yasya yena ca yāvacca yadā ca vinayakriyā |",
  "SA20n1384:15": "tadvikalpodayābhāvādanābhogaḥ sadā muneḥ ||3 ||",
  "SA20n1384:16": "yasya dhātorvineyasya yenopāyena bhūriṇā |",
  "SA20n1384:17": "yā vinītikriyā yatra yadā taddeśakālayoḥ ||4 ||",
  "SA20n1384:18": "niryāṇe tadupastambhe tatphale tatparigrahe |",
  "SA20n1384:19": "tadāvṛttau taducchittipratyaye cāvikalpataḥ ||5 ||",
  "SA20n1384:20": "bhūmayo daśa niryāṇaṃ taddhetuḥ saṃbhṛtidvayam |",
  "SA20n1384:21": "tatphalaṃ paramā bodhirbodheḥ sattvaḥ parigrahaḥ ||6 ||",
  "SA20n1384:22": "tadāvṛtiraparyantakleśopakleśavāsanāḥ |",
  "SA20n1384:23": "karuṇā tatsamudghātapratyayaḥ sārvakālikaḥ ||7 ||",
  "SA20n1384:24": "sthānāni veditavyāni ṣaḍetāni yathākramam |",
  "SA20n1384:25": "mahodadhiravivyomanidhānāmbudavāyuvat ||8 ||",
  "SA20n1384:26": "jñānāmbuguṇaratnatvādagrayānaṃ samudravat |",
  "SA20n1384:27": "sarvasattvopajīvyatvāt saṃbhāradvayamarkavat ||9 ||",
  "SA20n1384:28": "vipulānantamadhyatvādbodhirākāśadhatuvat |",
  "SA20n1384:29": "samyaksaṃbuddhadharmatvāt sattvadhāturnidhānavat ||10 ||",
  "SA20n1384:30": "āgantuvyāptyaniṣpa ttestatsaṃkleśo'bhrarāśivat |",
  "SA20n1384:31": "tatkṣiṃptipratyupasthānāt karuṇodvṛttavāyuvat ||11 ||",
  "SA20n1384:32": "parādhikāraniryāṇāt sattvātmasamadarśanāt |",
  "SA20n1384:33": "kṛtyāparisamāpteśca kriyāpraśrabdhirā bhavāt ||12 ||",
  "SA20n1384:34": "yadanutpādānirodhaprabhāvitaṃ buddhatvamityuktaṃ tatkathamihāsaṃskṛtādapravṛttilakṣaṇādbuddhatvādanābhogāpratipraśrabdhamā lokādavikalpaṃ buddhakārya pravartata iti |",
  "SA20n1384:35": "buddhamāhātmyadharmatāmārabhya vimatisaṃdehajātānāmacintyabuddhaviṣayādhimuktisaṃjananārtha tasya māhātmye ślokaḥ |",
  "SA20n1384:36": "śakradundubhivan meghabrahmārkamaṇiratnavat |",
  "SA20n1384:37": "pratiśrutirivākāśapṛthivīvat tathāgataḥ ||13 ||",
  "SA20n1384:38": "asya khalu sūtrasthānīyasya ślokasya yathākramaṃ pariśiṣṭena granthena vistaravibhāganirdeśo veditavyaḥ |",
  "SA20n1384:39": "śakrapratibhāsatvāditi |",
  "SA20n1384:40": "viśuddhavaiḍūryamayaṃ yathedaṃ syānmahītalam |",
  "SA20n1384:41": "svacchatvāttatra dṛśyeta devendraḥ sāpsarogaṇaḥ ||14 ||",
  "SA20n1384:42": "prāsādo vaijayantaśca tadanye ca divaukasaḥ |",
  "SA20n1384:43": "tadvimānāni citrāṇi tāśca divyā vibhūtayaḥ ||15 ||",
  "SA20n1384:44": "atha nārīnaragaṇā mahītalanivāsinaḥ |",
  "SA20n1384:45": "pratibhāsaṃ tamālokya praṇidhiṃ kuryurīdṛśam ||16 ||",
  "SA20n1384:46": "adyaiva na cirādevaṃ bhavemastridaśeśvarāḥ |",
  "SA20n1384:47": "kuśalaṃ ca samādāya varteraṃstadavāptaye ||17 ||",
  "SA20n1384:48": "pratibhāso'yamityevamavijñāyāpi te bhuvaḥ |",
  "SA20n1384:49": "cyutvā divyupapadyeraṃstena śuklena karmaṇā ||18 ||",
  "SA20n1384:50": "pratibhāsaḥ sa cātyantamavikalpo nirīhakaḥ |",
  "SA20n1384:51": "evaṃ ca mahatārthena bhuvi syātpratyupasthitaḥ ||19 ||",
  "SA20n1384:52": "tathā śraddhādivimale śraddhādiguṇabhāvite |",
  "SA20n1384:53": "sattvāḥ paśyanti saṃbuddhaṃ pratibhāsa svacetasi ||20 ||",
  "SA20n1384:54": "lakṣaṇavyañjanopetaṃ vicitreryāpathakriyam |",
  "SA20n1384:55": "caṅkramyamāṇaṃ tiṣṭhantaṃ niṣaṇṇaṃ śayanasthitam ||21 ||",
  "SA20n1384:56": "bhāṣamāṇaṃ śivaṃ dharma tūṣṇīṃbhūtaṃ samāhitam |",
  "SA20n1384:57": "citrāṇi prātihāryāṇi darśayantaṃ mahādyutim ||22 ||",
  "SA20n1384:58": "taṃ ca dṛṣṭvābhiyujyante buddhatvāya spṛhānvitāḥ |",
  "SA20n1384:59": "taddhetuṃ ca samādāya prāpnuvantīpsitaṃ padam ||23 ||",
  "SA20n1384:60": "pratibhāsaḥ sa cātyantamavikalpo nirīhakaḥ |",
  "SA20n1384:61": "evaṃ ca mahatārthena lokeṣu pratyupasthitaḥ ||24 ||",
  "SA20n1384:62": "svacittapratibhāso'yamiti naivaṃ pṛthagjanāḥ |",
  "SA20n1384:63": "jānantyatha ca tatteṣāmavandhyaṃ bimbadarśanam ||25 ||",
  "SA20n1384:64": "taddhi darśanamāgamya kramādasminnaye sthitāḥ |",
  "SA20n1384:65": "saddharmakāyaṃ madhyasthaṃ paśyanti jñānacakṣuṣā ||26 ||",
  "SA20n1384:66": "bhūryadvatsyāt samantavyapagataviṣamasthānāntaramalā",
  "SA20n1384:67": "vaiḍūryaspaṣṭaśubhrā vimalamaṇiguṇā śrīmatsamatalā |",
  "SA20n1384:68": "śuddhatvāttatra bimbaṃ surapatibhavanaṃ māhendramarutā-",
  "SA20n1384:69": "mutpadyeta krameṇa kṣitiguṇavigamādastaṃ punariyāt ||27 ||",
  "SA20n1384:70": "tadbhāvāyopavāsavrataniyamatayā dānādyabhimukhāḥ",
  "SA20n1384:71": "puṣpādīni kṣipeyuḥ praṇihitamanaso nārīnaragaṇāḥ |",
  "SA20n1384:72": "vaiḍūryasvacchabhute manasi munipaticchāyādhigamane",
  "SA20n1384:73": "citrāṇyutpādayanti pramuditamanasastadvajjinasutāḥ ||28 ||",
  "SA20n1384:74": "yathaiva vaiḍūryamahītale śucau",
  "SA20n1384:75": "surendrakāyapratibimbasaṃbhavaḥ |",
  "SA20n1384:76": "tathā jagaccittamahītale śucau",
  "SA20n1384:77": "munīndrakāyapratibimbasaṃbhavaḥ ||29 ||",
  "SA20n1384:78": "bimbodayavyayamanāvilatāvilasva-",
  "SA20n1384:79": "cittapravartanavaṃśājjagati pravṛttam |",
  "SA20n1384:80": "lokeṣu yadvadavabhāsamupaiti bimbaṃ",
  "SA20n1384:81": "tadvanna tatsaditi nāsaditi prapaśyet ||30 ||",
  "SA20n1384:82": "devadundubhivaditi |",
  "SA20n1384:83": "yathaiva divi devānāṃ pūrvaśuklānubhāvataḥ |",
  "SA20n1384:84": "yatnasthānamanorūpavikalparahitā satī ||31 ||",
  "SA20n1384:85": "anityaduḥkhānairātmyaśāntaśabdaiḥ pramādinaḥ |",
  "SA20n1384:86": "codayatyamarān sarvānasakṛddevadundubhiḥ ||32 ||",
  "SA20n1384:87": "vyāpya buddhasvaraṇaivaṃ vibhurjagadaśeṣataḥ |",
  "SA20n1384:88": "dharma diśati bhavyebhyo yatnādirahito'pi san ||33 ||",
  "SA20n1384:89": "devānāṃ divi divyadundubhiravo yaidvat svakarmodbhavo",
  "SA20n1384:90": "dharmodāharaṇaṃ munerapi tathā loke svakarmodbhavam |",
  "SA20n1384:91": "yatnasthānaśarīracittarahitaḥ śabdaḥ sa śāntyāvaho",
  "SA20n1384:92": "yadvat tadvadṛte catuṣṭayamayaṃ dharmaḥ sa śāntyāvahaḥ ||34 ||",
  "SA20n1384:93": "saṃgrāmakleśavṛttāvasurabalajayakrīḍāpraṇudanaṃ",
  "SA20n1384:94": "dundubhyāḥ śabdahetuprabhavamabhayadaṃ yadvat surapure |",
  "SA20n1384:95": "sattveṣu kleśaduḥkhapramathanaśamanaṃ mārgottamavidhau",
  "SA20n1384:96": "dhyānārūpyādihetuprabhavamapi tathā loke nigaditam ||35 ||",
  "SA20n1384:97": "ākāśavaditi |",
  "SA20n1384:98": "niṣkiṃcane nirābhāse nirālambe nirāśraye |",
  "SA20n1384:99": "cakṣuṣpathavyatikrānte'pyarūpiṇyanidarśane ||73 ||",
  "SA20n1384:100": "yathā nimnonnataṃ vyomni dṛśyate na ca tattathā |",
  "SA20n1384:101": "buddheṣvapi tathā sarva dṛśyate na ca tattathā ||74 ||",
  "SA20n1384:102": "pṛthivīvaditi |",
  "SA20n1384:103": "sarve mahīruhā yadvadavikalpāṃ vasuṃdharām |",
  "SA20n1384:104": "niśritya vṛddhiṃ vairūḍhiṃ vaipulyamupayānti ca ||75 ||",
  "SA20n1384:105": "saṃbuddhapṛthivīmevamavikalpāmaśeṣataḥ |",
  "SA20n1384:106": "jagatkuśalamūlāni vṛddhimāśritya yānti hi ||76 ||",
  "SA20n1384:107": "udāharaṇānāṃ piṇḍārthaḥ |",
  "SA20n1384:108": "na prayatnamṛte keściddṛṣṭaḥ kurvan kriyāmataḥ |",
  "SA20n1384:109": "vineyasaṃśayacchittyai navadhoktaṃ nidarśanam ||77 ||",
  "SA20n1384:110": "sūtrasya tasya nāmnaiva dipitaṃ tatprayojanam |",
  "SA20n1384:111": "yatraite nava dṛṣṭāntā vistareṇa prakāśitāḥ ||78 ||",
  "SA20n1384:112": "etacchratamayodārajñānālokādyalaṃkṛtāḥ |",
  "SA20n1384:113": "dhīmanto'vatarantyāśu sakalaṃ buddhagocaram ||79 ||",
  "SA20n1384:114": "ityartha śakravaiḍūryapratibimbādyudāhṛtiḥ |",
  "SA20n1384:115": "navadhodāhṛtā tasmintatpiṇḍārtho'vadhāryate ||80 ||",
  "SA20n1384:116": "darśanādeśanā vyāptirvikṛtirjñānaniḥsṛtiḥ |",
  "SA20n1384:117": "manovākkāyaguhyāni prāptiśca karuṇātmanām ||81 ||",
  "SA20n1384:118": "sarvābhogaparispandapraśāntā nirvikalpikāḥ |",
  "SA20n1384:119": "dhiyo vimalavaiḍūryaśakrabimbodayādivat ||82 ||",
  "SA20n1384:120": "pratijñābhogaśāntatvaṃ heturdhīnirvikalpatā |",
  "SA20n1384:121": "dṛṣṭāntaḥ śakrabimbādiḥ prakṛtārthasusiddhaye ||83 ||",
  "SA20n1384:122": "ayaṃ ca prakṛto'trārtho navadhā darśanādikam |",
  "SA20n1384:123": "janmāntardhimṛte śāsturanābhogāt pravartate ||84 ||",
  "SA20n1384:124": "etamevārthamadhikṛtyodāharaṇasaṃgrahe catvāraḥ ślokāḥ |",
  "SA20n1384:125": "yaḥ śakravaddundubhivat payodavad",
  "SA20n1384:126": "brahmārkacintāmaṇirājaratnavat |",
  "SA20n1384:127": "pratiśrutivyomamahīvadā bhavāt",
  "SA20n1384:128": "parārthakṛdyatnamṛte sa yogavit ||85 ||",
  "SA20n1384:129": "surendraratnapratibhāsadarśanaḥ",
  "SA20n1384:130": "sudaiśiko dundubhivad vibho rutam |",
  "SA20n1384:131": "vibhurmahājñānakṛpābhramaṇḍalaḥ",
  "SA20n1384:132": "spharatyanantaṃ jagadā bhavāgrataḥ ||86 ||",
  "SA20n1384:133": "anāsravādbrahmavadacyutaḥ padā-",
  "SA20n1384:134": "danekadhā darśanameti nirmitaiḥ |",
  "SA20n1384:135": "sadārkavajjñānaviniḥsṛtadyuti-",
  "SA20n1384:136": "rviśuddhacintāmaṇiratnamānasaḥ ||87 ||",
  "SA20n1384:137": "pratirava iva ghoṣo'nakṣarokto jinānāṃ",
  "SA20n1384:138": "gaganamiva śarīraṃ vyāpyarūpi dhruvaṃ ca |",
  "SA20n1384:139": "kṣitiriva nikhilānāṃ śukladharmauṣadhīnāṃ",
  "SA20n1384:140": "jagata iha samantādāspa daṃ buddhabhūmiḥ ||88 ||",
  "SA20n1384:141": "kathaṃ punaranenodāharaṇanirdeśena satatamanutpannā aniruddhāśca buddhā bhagavanta utpadyamānā nirudhyamānāśca saṃdṛśyante sarvajagati caiṣāmanābhogena buddhakāryāpratipraśrabdhieriti paridīpitam |",
  "SA20n1384:142": "śubhaṃ vaiḍūryavaccitte buddhadarśanahetukam |",
  "SA20n1384:143": "tadviśuddhirasaṃhāryaśraddhendriyavirūḍhitā ||89 ||",
  "SA20n1384:144": "śubhodayavyayāddhuddhaṃpratibimbodayavyayaḥ |",
  "SA20n1384:145": "munirnodeti na vyeti śakravaddharmakāyataḥ ||90 ||",
  "SA20n1384:146": "ayatnāt kṛtyamityevaṃ darśanādi pravartate |",
  "SA20n1384:147": "dharmakāyādanutpādānirodhādā bhavasthiteḥ ||91 ||",
  "SA20n1384:148": "ayameṣāṃ samāsārtha aupamyānāṃ kramaḥ punaḥ |",
  "SA20n1384:149": "pūrvakasyottareṇokto vaidharmyaparihārataḥ ||92 ||",
  "SA20n1384:150": "buddhatvaṃ pratibimbābhaṃ tadvanna ca na ghoṣavat |",
  "SA20n1384:151": "devadundubhivat tadvanna ca no sarvathārthakṛt ||93 ||",
  "SA20n1384:152": "mahāmeghopamaṃ tadvanna ca no sārthabījavat |",
  "SA20n1384:153": "mahābrahmopamaṃ tadvanna ca nātyantapācakam ||94 ||",
  "SA20n1384:154": "sūryamaṇḍalavat tadvanna nātyanta tamo'paham |",
  "SA20n1384:155": "cintāmaṇinibhaṃ tadvanna ca no durlabhodayam ||95 ||",
  "SA20n1384:156": "pratiśrutkopamaṃ tadvanna ca pratyayasaṃbhavam |",
  "SA20n1384:157": "ākāśasadṛśaṃ tadvanna ca śuklāspadaṃ ca tat ||96 ||",
  "SA20n1384:158": "pṛthivīmaṇḍalaprakhyaṃ tatpratiṣṭhāśrayatvataḥ |",
  "SA20n1384:159": "laukyalokottarāśeṣajagatkuśalasaṃpadam ||97 ||",
  "SA20n1384:160": "buddhānāṃ bodhimāgamya lokottarapathodayāt |",
  "SA20n1384:161": "śuklakarmapathadhyānāpramāṇārūpyasaṃbhava iti ||98 ||",
  "SA20n1384:162": "iti ratnagotravibhāge mahāyānottaratantraśāstre tathāgatakṛtyakriyādhikāraścaturthaḥ paricchedaḥ ślokārthasaṃgrahavyākhyānataḥ samāptaḥ ||4 ||"
}