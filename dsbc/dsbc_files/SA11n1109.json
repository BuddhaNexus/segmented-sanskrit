{
  "SA11n1109:0": "bodhisattvādikarmika-mārgāvatāra-deśanā",
  "SA11n1109:1": "paramagurave namaḥ |",
  "SA11n1109:2": "saṃsāre durgatighnaṃ ca niryāṇābhyudayapradam |",
  "SA11n1109:3": "daśadiksarvaratnaṃ ca gurupādaṃ namāmi ca ||1 ||",
  "SA11n1109:4": "iha yaḥ svabhāvato mahākaruṇāprajñāvān mahāyānagotrīyaḥ,",
  "SA11n1109:5": "yaśca pūrvajanmasu mahāyānabhāvukaḥ puruṣaḥ saṃsārasunirviṇṇacittaḥ maraṇānusmṛtikaśca samastabāhyādhyātmika-vastusvalpābhiniveśaḥ,",
  "SA11n1109:6": "'ekasatkalyāṇamitrata ekāviparyastamārgaśravaṇe kiṃ na syāt?",
  "SA11n1109:7": "ahamekaṃ santaṃ anveṣyāmi' - evaṃ cintayan saḥ kalyāṇamitrānurupaṃ gurumanviṣya anyatra nirdiṣṭavat triśaraṇagamanaviśiṣṭaḥ,",
  "SA11n1109:8": "anantagatīḥ viṣayīkṛtya,",
  "SA11n1109:9": "sadāśayaḥ,",
  "SA11n1109:10": "anuttaramahābodhāvasādhāraṇacittotpādaḥ,",
  "SA11n1109:11": "sadadhyāśayaḥ,",
  "SA11n1109:12": "māyāśāṭhyarahitabodhiprasthānamahācittoḥ bodhisattvaśīlasya triśikṣāṃ suṣṭhu gṛhṇīyāt |",
  "SA11n1109:13": "tataḥ śvaśvapacadāsasaṃjñakasya māyāśāṭhyarahitasya tasya bodhisattvasya saṃbhāramārgīyatvād ahorātraṃ kāya-vāk-cittasamastakarmāṇi na vyarthāni bhavanti |",
  "SA11n1109:14": "evaṃ tena cittena bhojanamātrājñānam,",
  "SA11n1109:15": "indriyadvārasaṃvaraṇam,",
  "SA11n1109:16": "aṇumātre'pyavadye bhayadarśanam,",
  "SA11n1109:17": "aharniśaṃ yogañca āpādayet |",
  "SA11n1109:18": "tataḥ śvāsapraśvāsamapi parārtham abhilaṣitukāmaḥ saḥ pañcamaprahara utthāya,",
  "SA11n1109:19": "uccāraprasrāvatyāgādicaryā sunirvartya madhyadeśapratyantajanapadaviśeṣe snātvā,",
  "SA11n1109:20": "samastagatīḥ avalambya caturapramāṇairbodhau cittamutpādya,",
  "SA11n1109:21": "triratnapratimāsamakṣaṃ sulipya sugandhapuṣpaprakaraṃ suvikīrya tadagrato bhūmau jānunī saṃsthāpya,",
  "SA11n1109:22": "kṛtāñjaliḥ daśadiglokadhāta-samastabuddha-samastadharmamahāyānasaṃghasamakṣaṃ ca asaṃkhyānirvācyakāyavyūhān nirmāya teṣāñcaikaikam caraṇayoḥ supraṇamet |",
  "SA11n1109:23": "tān aparimitavipulāprameyāmiṣapūjayā pūjayet |",
  "SA11n1109:24": "tataḥ pratikāyaṃ anirvacanīyamukhāni pratimukhaṃ cānirvacanīyajihvā nirmāya,",
  "SA11n1109:25": "svaparapāpān aśeṣān diśet |",
  "SA11n1109:26": "svaparapuṇyāni cānumodayet |",
  "SA11n1109:27": "aciram abhisambodhiprāptān buddhān bhagavato dharmacakrapravartanāya adhyeṣayet |",
  "SA11n1109:28": "ye dharmacakraṃ pravartya āyuḥ saṃskārān parijihīrṣante, ( tān)",
  "SA11n1109:29": "āsaṃsāram aparinirvāṇāya prārthayeta |",
  "SA11n1109:30": "teṣāṃ samastakuśalānām anuttarasamyaksambodhau pariṇāmanāṃ kuryāt |",
  "SA11n1109:31": "yathā sūtre āgatāni tathā pratyaṅgapadāni savistaraṃ paṭhet |",
  "SA11n1109:32": "tataḥ saptapūjānantaraṃ sarvasattvān avalambya triśaraṇagamanapadāni triḥ paṭhet |",
  "SA11n1109:33": "tataḥ bodhicittamutpādayet,",
  "SA11n1109:34": "yathā vidhau prāpyate tathā ca kuryāt |",
  "SA11n1109:35": "antaśaśca evam-",
  "SA11n1109:36": "buddhaṃ ca dharmañca gaṇottamaṃ ca",
  "SA11n1109:37": "yāvaddhi bodhiṃ śaraṇaṃ gato'smi |",
  "SA11n1109:38": "dānādi-kṛtyaiśca kṛtairmayaibhiḥ",
  "SA11n1109:39": "buddho bhaveyaṃ jagato hitāya || 2 ||",
  "SA11n1109:41": "iti triḥ paṭhet |",
  "SA11n1109:42": "tataḥ svakāyārpaṇaṃ,",
  "SA11n1109:43": "tataḥ mahāpuruṣāṇāṃ dharmanaye mahārathināṃ ca mārge avasthānāya pratijānīyāt |",
  "SA11n1109:44": "tataḥ svaśayyāyāṃ paryaṅkamābhujya gurubhaṭṭāraka-śrī-bodhibhadrakṛta-samādhi-(sambhāra)",
  "SA11n1109:45": "parivarttoktāninavāṅgāni jñātvā śamathavipaśyanāyogaṃ bhāvayet |",
  "SA11n1109:46": "so'pi layauddhatyādisamastadoṣān prahāya bhāvanīyaḥ |",
  "SA11n1109:47": "tataḥ cakṣurunmīlya,",
  "SA11n1109:48": "niḥśvasya,",
  "SA11n1109:49": "bāhyābhyantaravastudarśane-'aho! āścaryam,",
  "SA11n1109:50": "aho! āścaryam |",
  "SA11n1109:51": "ākāśopamānutpādataḥ pratītyasamutpādabalena nānābhāseyamavasthitiḥ ayam ' aho! āścaryam' iti vicintya aṣṭamāyopamarupeṇa jānīyāt |",
  "SA11n1109:52": "tato mahākaruṇacittena samastādṛśyasattvebhyo dharmadeśanārtha yathābodhi mahāyāna-sūtrapāṭhaṃ kuryāt |",
  "SA11n1109:53": "tataḥ bhojanāvasare-'ṣaṭtriṃśadaśuciparipūrṇena asāreṇa nāśaparyavasitena kāyenānena tadbuddhadharmakāya-sāramanveṣayāmi' iti vicintya na puṣṭyartha,",
  "SA11n1109:54": "nāpi rasāsaktayā yānadhiyā bhoktavyam |",
  "SA11n1109:55": "bhojanamātrāpi jñātavyā |",
  "SA11n1109:56": "aṣṭāṅgacikitsātantre-",
  "SA11n1109:57": "annena kukṣerdvāvaṃśau pānenaikaṃ prapūrayet |",
  "SA11n1109:58": "āśrayaṃ pavanādīnāṃ caturthamavaśeṣayet ||3 || iti |",
  "SA11n1109:59": "tadbhojanaṃ caturbhāgeṣu vibhājyam |",
  "SA11n1109:60": "prathamo bhāgastriratnebhyo gurave cārpaṇīyaḥ |",
  "SA11n1109:61": "ekaṃ bhāgaṃ svayameva bhuñjīt |",
  "SA11n1109:62": "eko bhāgo bālebhyo'nāthebhyaśca deyaḥ |",
  "SA11n1109:63": "ekaśca bhāgaḥ kukkurakākāditiryagbhyo deyaḥ |",
  "SA11n1109:64": "kaiściccaryāsaṅgraho'nyathāpi kathitaḥ |",
  "SA11n1109:65": "anyo nayastu caryāsaṅgrahapradīpoktavat |",
  "SA11n1109:66": "tataḥ pūrvāhṇayāmeṣvapi pañcamaprahare yathoktavat sarvaṃ kāryam |",
  "SA11n1109:67": "madhyāhne sandhyāyāṃ rātreḥ prathame madhye ca yāme sarvathā yathoktāḥ sarve vidhayaḥ pūrayitavyāḥ |",
  "SA11n1109:68": "'tādṛgyoginastasya nidrāśayanakālaniyamo nāsti' evaṃ guravo vadanti |",
  "SA11n1109:69": "tādṛgyoginaḥ sambhāramārgīyāḥ,",
  "SA11n1109:70": "mokṣamārgīyakuśalamūlotpādakāmaādikārmikā ahorātraṃ vyarthamanavasthitāḥ,",
  "SA11n1109:71": "tādṛgbhya āpattidoṣaḥ kathaṃ bhavet |",
  "SA11n1109:72": "yadi durvāsanābalād āpattirbhavet,",
  "SA11n1109:73": "evaṃ śīghram pratikuryāt |",
  "SA11n1109:74": "evaṃ teṣāṃ ṣaḍyāmānām aṣṭādaśadhā vibhāge kṛte sati catuḥpañcāśatkṣaṇā bhaviṣyanti |",
  "SA11n1109:75": "bodhisattvā api uttamamadhyamā ( 'dhamāḥ) nava syuḥ |",
  "SA11n1109:76": "gurupadeśataḥ pratipattyupāyān jānīyāt |",
  "SA11n1109:77": "śreṣṭhaiḥ samākhyātatamaṃ sumārga bodhiprabhādyaiḥ kalitaśca śiṣyaiḥ |",
  "SA11n1109:78": "gattvā mahāyānakulābhijātaiḥ prāpyaṃ padaṃ tad dvipadendrakasya ||4 ||",
  "SA11n1109:79": "gururhi bhaṭṭārakabodhisattvaḥ bodhiprabhairbhikṣuvaraiḥ praṇunnaḥ |",
  "SA11n1109:80": "anūditā śīlajayena bhikṣuṇā caren mahāyānapathānuyāyī ||5 ||",
  "SA11n1109:81": "'bodhisattvādikarmikamārgāvatāradeśanā' ācāryadīpaṅkaraśrījñānaviracitā samāptā ||",
  "SA11n1109:82": "tenaiva paṇḍitena lokacakṣuṣā ca jayaśīlena anūditā ||"
}