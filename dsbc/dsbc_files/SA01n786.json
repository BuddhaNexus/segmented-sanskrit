{
  "SA01n786:0": "ṣoḍaśo binduḥ",
  "SA01n786:1": "miśrakasaṃgrahaḥ",
  "SA01n786:2": "1 | catvāri śrāmaṇyaphalāni ṣaḍ dharmāḥ paṃcaskaṃdhāḥ pratisaṃkhyānirodhaḥ |",
  "SA01n786:3": "iti catuḥphalavibhāgaḥ ||",
  "SA01n786:4": "2 | ahaṃtphalaṃ navabhūmisaṃgṛhītaṃ varjayitvā bhavāgraṃ |",
  "SA01n786:5": "tṛtīyaphalaṃ ṣaḍbhūmisaṃgṛhītaṃ varjayitvā catura ārūpyān dharmajñānābhāvāt |",
  "SA01n786:6": "srotaāpannasakṛdāgāmināvasamāpattidhyānabhūmisaṃgṛhītau avītakāyarāgapudgalau ||",
  "SA01n786:7": "3 | catvāro viparyāsāḥ |",
  "SA01n786:8": "anitye nityasaṃjñā - iti cittaviparyāsaḥ saṃjñāviparyāsaḥ dṛṣṭiviparyāsaḥ |",
  "SA01n786:9": "duḥkhe sukhasaṃjñā |",
  "SA01n786:10": "aśucau śucisaṃjñā |",
  "SA01n786:11": "anātmanyātmasaṃjñā - iti cittaviparyāsaḥ saṃjñāviparyāsaḥ dṛṣṭiviparyāsaḥ ||",
  "SA01n786:12": "4 | sarveṣāṃ viparyāsānāṃ duḥkhasatyadarśanena prahāṇaṃ |",
  "SA01n786:13": "tatkasya hetoḥ |",
  "SA01n786:14": "yasmāt (sarva-)",
  "SA01n786:15": "saṃskārān pratītya duḥkhasthānaṃ tisṛbhirdṛṣṭibhiḥ saṃgṛhītaṃ kāyaviparyāsadṛṣṭayā (=satkāyadṛṣṭayā)",
  "SA01n786:16": "antagrāhadṛṣṭayā dṛṣṭiparāmarśana |",
  "SA01n786:17": "sarvā dvāṣaṣṭhidṛṣṭayaḥ paṃcamithyādṛṣṭisaṃgṛhītāḥ ||",
  "SA01n786:18": "5 | paṃcaskaṃdheṣu asadbhūtātmasu satyātmadṛṣṭiḥ satkāyadṛṣṭiḥ |",
  "SA01n786:19": "śāśvatocchedamāśritya hetupratyayaphalavipakānāmajñānamantagrāhadṛṣṭiḥ |",
  "SA01n786:20": "na satya na satyadharmāḥ nāyaṃ loko na paro lokaḥ na nirvāṇaṃ na ca catuḥsatyāni - iti mithyā dṛṣṭiḥ |",
  "SA01n786:21": "aparamārthamabhūtamasukhamaśuciṃ paśyati sukhaṃ śuciṃ |",
  "SA01n786:22": "tathāhi |",
  "SA01n786:23": "chinnatageḥ sthāṇau sthite rātrau dūrād darśane puruṣa iti |",
  "SA01n786:24": "iti dṛṣṭiparāmarśaḥ |",
  "SA01n786:25": "ahetau hetu dṛṣṭiḥ amārge mārgadṛṣṭiḥ - iti śīlavrataparāmarśaḥ ||",
  "SA01n786:26": "6 | satkāyadṛṣṭirduḥkhasatyaheyā paṃcaskaṃdheṣvātmavikalpanāt |",
  "SA01n786:27": "śāśvatocchedasaṃjñā duḥkhasatyaheyā pratyutpannapaṃcaskaṃdhālaṃbanāt |",
  "SA01n786:28": "mithyādṛṣṭirduḥkhasatyaduḥkhadarśanaheyā |",
  "SA01n786:29": "evaṃ samudayanirodhamārgasatyasamudayanirodhamārgadarśanaheyo dṛṣṭiparāmarśaḥ |",
  "SA01n786:30": "duḥkhasatye cet sukhaśucyādivikalpanā duḥkhadarśanaheyā |",
  "SA01n786:31": "evaṃ samudayanirodhamārgasatyeṣu sukhaśucyādivikalpanā cet samudayanirodhamārgadarśanaheyā |",
  "SA01n786:32": "śīlavrataparāmarśaḥ amārge nirvāṇaparyeṣaṇaṃ ahetau hetudarśanaṃ |",
  "SA01n786:33": "śīlavrataparāmarśo duḥkhadarśanamārgadarśanaheyaḥ ||",
  "SA01n786:34": "7 | ṣaḍbhāvanāḥ |",
  "SA01n786:35": "prāptibhāvanā saṃskārabhāvanā prahāṇabhāvanā vivarjanabhāvanā vivekabhāvanā saṃvarabhāvanā |",
  "SA01n786:36": "prāptibhāvanā katamā |",
  "SA01n786:37": "aprāptakuśaladharmapuṇyaguṇānāṃ prāptiḥ prāptau ca sarvānyapuṇyaguṇānāmapi prāptiḥ |",
  "SA01n786:38": "saṃskārabhāvanā katamā |",
  "SA01n786:39": "prāptasarvapuṇyaguṇānāṃ pratyutpannādhvasaṃskāraḥ |",
  "SA01n786:40": "prahāṇabhāvanā katamā |",
  "SA01n786:41": "kuśaladharmaiḥ sarvasaṃyojanaprahāṇaṃ |",
  "SA01n786:42": "vivarjanabhāvanā katamā |",
  "SA01n786:43": "praheyā akuśaladharmāḥ |",
  "SA01n786:44": "vivekabhāvanā katamā |",
  "SA01n786:45": "vivicya kāyasatyalakṣaṇadarśanaṃ |",
  "SA01n786:46": "saṃvarabhāvanā katamā |",
  "SA01n786:47": "ṣaḍindriyāṇi samalāni yasmād viṣayamālaṃvya parābhavanti ||",
  "SA01n786:48": "8 | paṃcendriyāṇi |",
  "SA01n786:49": "(daurmanasyaṃ saumanasyaṃ sukhaṃ duḥkhaṃ upekṣā) |",
  "SA01n786:50": "daurmanasyendriyasya prathamadhyāne nirodhaḥ |",
  "SA01n786:51": "akhilasya duḥkhendriyasya dvitīyadhyāne nirodhaḥ |",
  "SA01n786:52": "akhilasya saumanasyendriyasya tṛtīyadhyāne nirodhaḥ |",
  "SA01n786:53": "akhilasya sukhendriyasya caturthadhyāne nirodhaḥ |",
  "SA01n786:54": "akhilasya upekṣendriyasya asaṃjñisamāpattau nirodhaḥ ||",
  "SA01n786:55": "9 | trayaḥ sākalyena dhātavaḥ |",
  "SA01n786:56": "prahāṇadhātuḥ vairāgyadhātuḥ nirodhadhātuḥ |",
  "SA01n786:57": "jahāti rāgasaṃyojanaṃ sarvānanyakleśāniti prahāṇadhātuḥ |",
  "SA01n786:58": "rāgasaṃyojanaprahāṇamucyate vairāgyadhātuḥ |",
  "SA01n786:59": "sarvānyadharmaprahāṇaṃ nāma nirodha dhātuḥ ||",
  "SA01n786:60": "10 | rāganirodhe prāpnoti cittavimokṣaṃ |",
  "SA01n786:61": "mohanirodhe prāpnoti prajñāvimokṣaṃ ||",
  "SA01n786:62": "11 | rāgo&#39;pratisaṃyukte&#39;",
  "SA01n786:63": "dhyātmabahirdhāyatane pratisaṃyojayituṃ prabhuḥ |",
  "SA01n786:64": "tathāhi |",
  "SA01n786:65": "yugaṃ pratisaṃyojayituṃ vṛṣabhau |",
  "SA01n786:66": "tasmāt rāgārāgaviṣayeṣu rāgadveṣāsaṃprayuktaṃ bhavati upekṣācittaṃ ||",
  "SA01n786:67": "12 | daśa dharmāḥ |",
  "SA01n786:68": "kāmadhātuḥ rūpadhātuḥ ārūpyadhātuḥ anāsravaḥ saṃprayuktaḥ viprayuktaḥ kuśalaḥ akuśalaḥ avyākṛtaḥ asaṃskṛtaḥ |",
  "SA01n786:69": "iti daśa dharmāḥ ||",
  "SA01n786:70": "13 | paṃca dharmā dharmājñānālaṃbanāḥ |",
  "SA01n786:71": "katame paṃca |",
  "SA01n786:72": "kāmadhātupratisaṃyuktāḥ saṃprayukta-viprayuktadharmāḥ |",
  "SA01n786:73": "anāsravāḥ saṃprayukta-viprayuktadharmāḥ |",
  "SA01n786:74": "kuśalāḥ asaṃskṛtadharmāśceti paṃca dharmāḥ ||",
  "SA01n786:75": "14 | anvayajñānālaṃbanāḥ sapta dharmāḥ |",
  "SA01n786:76": "katame sapta |",
  "SA01n786:77": "kāmadhātupratisaṃyuktāḥ saṃprayuktaviprayuktadharmāḥ |",
  "SA01n786:78": "ārūpyadhātupratisaṃyuktāḥ saṃprayuktaviprayuktadharmāḥ |",
  "SA01n786:79": "anāsravāḥ saṃprayuktaviprayuktadharmāḥ |",
  "SA01n786:80": "kuśalāḥ asaṃskṛtadharmāśca ||",
  "SA01n786:81": "15 | paracittajñānālaṃbanāstrayo dharmāḥ |",
  "SA01n786:82": "kāmadhātu pratisaṃyuktāḥ saṃprayuktadharmāḥ |",
  "SA01n786:83": "rupadhātupratisaṃyuktāḥ saṃprayuktadharmāḥ |",
  "SA01n786:84": "anāsravāḥ saṃprayuktadharmāḥ ||",
  "SA01n786:85": "16 | saṃvṛtajñānālaṃbanā daśa dharmāḥ |",
  "SA01n786:86": "kāmadhātupratisaṃyuktāḥ saṃprayuktaviprayuktadharmāḥ |",
  "SA01n786:87": "rūpadhātupratisaṃyuktāḥ saṃprayuktaviprayuktadharmāḥ |",
  "SA01n786:88": "ārūpyadhātupratisaṃyuktāḥ saṃprayuktaviprayuktadharmāḥ |",
  "SA01n786:89": "anāsravāḥ saṃprayuktaviprayuktadharmāḥ |",
  "SA01n786:90": "kuśalāḥ asaṃskṛtadharmāḥ |",
  "SA01n786:91": "avyākṛtāḥ asaṃskṛtadharmāśca ||",
  "SA01n786:92": "17 | duḥkhajñānaṃ samudayajñānaṃ pratyekaṃ ṣaḍdharmālaṃbanaṃ |",
  "SA01n786:93": "tridhātupratisaṃyuktāḥ saṃprayuktaviprayukta dharmāḥ |",
  "SA01n786:94": "iti ṣaḍ dharmāḥ |",
  "SA01n786:95": "nirodhajñānamekadharmālaṃbanaṃ |",
  "SA01n786:96": "kuśalāḥ saṃskṛtadharmāḥ (iti sa eko dharmaḥ) |",
  "SA01n786:97": "mārgajñānaṃ dvidharmālaṃbanaṃ |",
  "SA01n786:98": "anāsravāḥ saṃprayuktaviprayukta dharmāḥ ||",
  "SA01n786:99": "18 | kṣayajñānamanutpādajñānaṃ ca navadharmālaṃbane |",
  "SA01n786:100": "varjayitvā &#39;",
  "SA01n786:101": "vyākṛtānasaṃskṛtadharmān ||",
  "SA01n786:102": "19 | svabhūmikaḥ kleśaḥ svabhūmikasaṃyojanānusaṃyojitāni sarvatragāṇi saṃyojanāni svabhūmau parabhūmau sarvatragāṇi |",
  "SA01n786:103": "pratyekamanyat saṃyojanaṃ svabhūmika saṃyojanānusaṃyojitaṃ ||",
  "SA01n786:104": "20 | dvividhā dharmāḥ |",
  "SA01n786:105": "saṃprayuktā viprayuktāśca |",
  "SA01n786:106": "saṃprayuktā dharmākatame |",
  "SA01n786:107": "sarvacittacaitasikā dharmāḥ |",
  "SA01n786:108": "katame viprayuktā dharmāḥ |",
  "SA01n786:109": "prāptyādayaḥ saptadaśa dharmāḥ |",
  "SA01n786:110": "prāptiḥ | 1 |",
  "SA01n786:112": "āsaṃjñikasamāpattiḥ | 2 |",
  "SA01n786:114": "nirodhasamāpattiḥ | 3 |",
  "SA01n786:116": "asaṃjñi āyatanaṃ | 4 |",
  "SA01n786:118": "jīvitendriyaṃ | 5 |",
  "SA01n786:120": "nikāyasabhāgatā | 6 |",
  "SA01n786:122": "sthānaprāptiḥ | 7 |",
  "SA01n786:124": "vastuprāptiḥ | 8 |",
  "SA01n786:126": "āyatanaprāptiḥ | 9 |",
  "SA01n786:128": "jātiḥ | 10 |",
  "SA01n786:130": "jarā | 11 |",
  "SA01n786:132": "sthitiḥ | 12 |",
  "SA01n786:134": "anityatā | 13 |",
  "SA01n786:136": "nāmakāyaḥ | 14 |",
  "SA01n786:138": "padakāyaḥ | 15 |",
  "SA01n786:140": "vyaṃjanakāyaḥ | 16 |",
  "SA01n786:142": "pṛthagjanatvaṃ | 17 |",
  "SA01n786:144": "sarvadharmaprāptikāle cittaviprayuktadharmāṇāṃ sahaprāptirityucyate prāptiḥ |",
  "SA01n786:145": "janmamaraṇanirviṇṇasya nirvāṇasaṃjñasya caturthadhyānabale bhūyo&#39;",
  "SA01n786:146": "lpaśaśūcittacaitasikadharmanirodhaḥ ucyate āsaṃjñikasamāpattiḥ |",
  "SA01n786:147": "prayatnasvedaparinirviṇṇasya viśrāmasaṃjñasya naivasaṃjñānāsaṃjñāyanasamāpattibale bhūyolpaśaścittacaittasikadharmanirodhaḥ ucyate nirodhasamāpattiḥ |",
  "SA01n786:148": "asaṃjñidevalokopapannasya cittacaitasikadharmāḥ akiṃcitkarāḥ ucchinnāḥ - ityasaṃjñi āyatanaṃ |",
  "SA01n786:149": "caturmahābhūtendriyādīnāṃ saṃtāno&#39;",
  "SA01n786:150": "nucchinna ucyate jīvitendriyaṃ |",
  "SA01n786:151": "vividhajanmasthāneṣu sattvānāṃ jātikāyacittavacanāni sadṛśāni bhavantītyucyate sattvānāṃ nikāyasabhāgatā |",
  "SA01n786:152": "deśāntaraprāptirucyate sthānaprāptiḥ |",
  "SA01n786:153": "sarvasaṃskṛtasaṃmiśravastūni vastuprāptiḥ |",
  "SA01n786:154": "sarvāṇi adhyātmabahirdhāyatanāni āyatanaprāptiḥ |",
  "SA01n786:155": "sarvasaṃskārodayo jātiḥ |",
  "SA01n786:156": "saṃskāraparipāko jarā |",
  "SA01n786:157": "saṃskārānirodhaḥ sthitiḥ |",
  "SA01n786:158": "saṃskāranirodho&#39;nityatā |",
  "SA01n786:159": "sārthakākṣarāṇi nāmakāyaḥ |",
  "SA01n786:160": "padasamuccayena vastvabhidhānaṃ (=vākyaṃ)padakāyaḥ |",
  "SA01n786:161": "vipulasamuccayaḥ (=varṇasamāmnāyaḥ)",
  "SA01n786:162": "vyaṃjanakāyaḥ |",
  "SA01n786:163": "āryānāsravamārgāprāptiḥ pṛthagjanatvaṃ |",
  "SA01n786:164": "iti saptadaśa |",
  "SA01n786:165": "21 | cittaviprayuktadharmeṣu katikuśalāḥ katyakuśalāḥ katyavyākṛtāḥ |",
  "SA01n786:166": "dvau kuśalau saptāvyākṛtāḥ aṣṭau vivecanīyāḥ |",
  "SA01n786:167": "āsaṃjñikasamāpattirnirodhasamāpattiśca kuśalau |",
  "SA01n786:168": "asaṃjñi āyatanaṃ nikāyasabhāgatā nāmakāyaḥ padakāyaḥ vyaṃjanakāyaḥ jīvitendriyaṃ pṛthagjanatvaṃ ca avyākṛtāḥ |",
  "SA01n786:169": "prāptiḥ jātiḥ jarā sthitiḥ anityatā ca kuśaleṣu kuśalāḥ akuśaleṣvakuśalāḥ avyākṛteṣvavyākṛtāḥ |",
  "SA01n786:170": "sthānaprāptiḥ vastuprāptiḥ āyatanaprāptiśca kuśalākuśalāvyākṛtāḥ ||",
  "SA01n786:171": "22 | kati kāmadhātupratisaṃyuktāḥ kati rūpadhātupratisaṃyuktāḥ katyarūpadhātupratisaṃyuktāḥ |",
  "SA01n786:172": "trayaḥ kāmadhātupratisaṃyuktāḥ |",
  "SA01n786:173": "dvau rūpadhātupratisaṃyuktau |",
  "SA01n786:174": "eko&#39;rūpadhātupratisaṃyuktaḥ |",
  "SA01n786:175": "ekādaśa vivecanīyāḥ kāmadhātupratisaṃyuktā vā rūpadhātupratisaṃyuktā vā arūpadhātupratisaṃyuktā veti |",
  "SA01n786:176": "nāmakāyapadakāyavyaṃjanakāyāḥ kāmadhātupratisaṃyuktāḥ |",
  "SA01n786:177": "asaṃjñisamāpattyasaṃjñyāyatane rūpadhātupratisaṃyukte |",
  "SA01n786:178": "nirodhasamāpattirarūpadhātupratisaṃyuktā |",
  "SA01n786:179": "prāptiḥ jīvitendriyaṃ nikāyasabhāgatā sthānaprāptiḥ vastuprāptiḥ āyatanaprāptiḥ pṛthagjanatvaṃ ca tridhātupratisaṃyuktāni |",
  "SA01n786:180": "jātiḥ jarā sthitiḥ anityatā ca kāmadhātupratisaṃyukteṣu dharmeṣu kāmadhātupratisaṃyuktāḥ rūpadhātu pratisaṃyukteṣu dharmeṣu rūpadhātupratisaṃyuktāḥ |",
  "SA01n786:181": "arūpadhātupratisaṃyukteṣu dharmeṣu arūpadhātupratisaṃyuktāḥ |",
  "SA01n786:182": "apratisaṃyukteṣu dharmeṣu apratisaṃyuktāḥ ||",
  "SA01n786:183": "23 | tatra kati sāsravāḥ katyanāsravāḥ |",
  "SA01n786:184": "trayodaśa sāsravāḥ |",
  "SA01n786:185": "catvāro vivecanīyāḥ |",
  "SA01n786:186": "jātiḥ jarā sthitiḥ anityatā ca sāsraveṣu sāsravāḥ anāsraveṣu anāsravāḥ |",
  "SA01n786:187": "prathamānāsravacittaprāptikāle jahāti pṛthagjanatvaṃ |",
  "SA01n786:188": "dhātvantaropapattikāle&#39;",
  "SA01n786:189": "pi pṛthagjanatvaṃ prahāya (tatraiva punaḥ)",
  "SA01n786:190": "dhātvantare labhate pṛthagjanatvaṃ |",
  "SA01n786:191": "vairāgyakāle navamavimokṣamārge (pṛthagjanatva-)prahāṇaṃ ||",
  "SA01n786:192": "24 | trayaḥ asaṃskṛtāḥ |",
  "SA01n786:193": "pratisaṃkhyānirodhaḥ apratisaṃkhyānirodhaḥ ākāśaṃ |",
  "SA01n786:194": "pratisaṃkhyānirodhaḥ katamaḥ |",
  "SA01n786:195": "sāsravānāsravaprajñābalena sarvasaṃyojanaprahāṇe vimokṣa prāptirucyate pratisaṃkhyānirodhaḥ |",
  "SA01n786:196": "apratisaṃkhyānirodhaḥ katamaḥ |",
  "SA01n786:197": "anāgatasya hetubhirutpādyasyānutpattirapratisaṃkhyānirodhaḥ |",
  "SA01n786:198": "ākāśaṃ katamat |",
  "SA01n786:199": "arūpāyatanaṃ apratighātaḥ darśanānarhatocyate ākāśaṃ ||",
  "SA01n786:200": "25 | sabhāgahetuḥ |",
  "SA01n786:201": "saṃprayuktahetuḥ |",
  "SA01n786:202": "sahabhūhetuḥ |",
  "SA01n786:203": "pūrvotpannasvasadṛśahetuḥ ajātapaścājjātasarvadharmāṇāṃ kāraṇahetuḥ |",
  "SA01n786:204": "evaṃ sarvatragaheturapi samanantarapratyayaḥ |",
  "SA01n786:205": "sattveṣu vipākahetuḥ sarve saṃskṛtadharmāḥ ||",
  "SA01n786:206": "26 | saṃskṛtadharmaphalamapi nirvāṇaphalaṃ |",
  "SA01n786:207": "ko hetuḥ |",
  "SA01n786:208": "yataḥ sarvasaṃskṛtadharmān hi pratītya nirvāṇamārgaphalotpattiḥ ||",
  "SA01n786:209": "27 | saṃprayuktakadharmā ekasminnālaṃbane yugapatkāritrāḥ |",
  "SA01n786:210": "paralakṣaṇāsvalakṣaṇeṣu cittacaitasikā dharmāḥ sthānadeśarahitāḥ |",
  "SA01n786:211": "ko hetuḥ |",
  "SA01n786:212": "ālaṃbanasya sarvatragatvāt ||",
  "SA01n786:213": "28 | mārgotpattikāle saṃyojanāni nirudhyamānānīti jāyamānamārgeṇa vimuktimārgaprāptiḥ |",
  "SA01n786:214": "mārgānirodhakāle nirudhyamānenāntaryamārgeṇa chinneṣu saṃyojaneṣu jāyamānāyāṃ vimuktau vimuktiprāptiḥ ||",
  "SA01n786:215": "29 | trividho rāgaḥ |",
  "SA01n786:216": "kāmarāgaḥ bhavarāgaḥ vibhavarāgaḥ |",
  "SA01n786:217": "sarvavastuparyeṣaṇamucyate kāmarāgaḥ |",
  "SA01n786:218": "prāptau kārpaṇyamucyate bhavarāgaḥ |",
  "SA01n786:219": "ucchedaṃ paśyata ucchedaparyeṣaṇaṃ vibhavarāgaḥ ||",
  "SA01n786:220": "30 | bhāvanayā prahāṇāya saptatriṃśat pakṣāḥ (=bodhipākṣikā dharmāḥ) ||",
  "SA01n786:221": "31 | samyaksaṃkalpasamyagvāksamyakkarmasamyagājīvaprasrabdhyupekṣāḥ sthāpayitvā anye bhavaṃti iṃdriyadharmāḥ |",
  "SA01n786:222": "catuḥsmṛtyupasthāneṣu ekaikasya bhavati purataḥ pratyupasthitiḥ |",
  "SA01n786:223": "tatra ko hetuḥ |",
  "SA01n786:224": "vibhajya sarvadharmālaṃvanatvāt ||",
  "SA01n786:225": "32 | sarve dharmāḥ parasaṃprayuktā ātmaviprayuktāḥ ||",
  "SA01n786:226": "33 | sālaṃbanadharmeṣu saṃyojanāni heyānīti bhavaprahāṇamaśeṣaprahāṇaṃ |",
  "SA01n786:227": "aśeṣaprahāṇaṃ katamat |",
  "SA01n786:228": "prāptaduḥkhajñānasya aprāptasamudayajñānasya samudaya satyena (kleśānāṃ)",
  "SA01n786:229": "prahāṇaṃ duḥkhasatyena (kleśānāṃ)prahāṇaṃ ||",
  "SA01n786:230": "34 | trisatyālaṃbaneṣu dvividhākṣayaśraddhāprāptiḥ |",
  "SA01n786:231": "duḥkhasatyasamudayasatyanirodhasatyeṣu dharmaśīlākṣayā śraddhā |",
  "SA01n786:232": "mārgasatye caturvidhākṣayaśraddhāprāptiḥ ||",
  "SA01n786:233": "35 | sarvacaitasikadharmāḥ cittasaṃskārā (=cetanā)",
  "SA01n786:234": "&#39;nuvartinaḥ |",
  "SA01n786:235": "ekālaṃbanatvāt |",
  "SA01n786:236": "evamavijñaptiśīlaṃ jātiḥ sthitiḥ jarā ca cittasaṃskārānuvartikāḥ ||",
  "SA01n786:237": "36 | sarve sāsravā dharmāḥ prahātavyāḥ |",
  "SA01n786:238": "kasya hetoḥ |",
  "SA01n786:239": "yataḥ pāpāste samalāḥ ||",
  "SA01n786:240": "37 | sarve sāsravānāsravā dharmā jñātavyāḥ |",
  "SA01n786:241": "tatkasya hetoḥ |",
  "SA01n786:242": "prajñālaṃbanā hi sarvadharmāḥ (iti hetoḥ) |",
  "SA01n786:243": "(tatra)atītānāgatā dharmā dūre |",
  "SA01n786:244": "kasmāt |",
  "SA01n786:245": "akāritrāt |",
  "SA01n786:246": "pratyutpannā dharmā antike |",
  "SA01n786:247": "kasmāt |",
  "SA01n786:248": "sakāritrāt |",
  "SA01n786:249": "asaṃskṛtā api antike |",
  "SA01n786:250": "kasmāt |",
  "SA01n786:251": "śīghraṃ prāpyatvāt |",
  "SA01n786:252": "sarvasāsravā dharmā dṛṣṭisthānīyāḥ paṃcadṛṣṭyālaṃbanatvāt ||",
  "SA01n786:253": "38 | bhūyo&#39;lpaśaḥ prāptiḥ (=siddhiḥ)",
  "SA01n786:254": "bhavatyekonaviṃśatīndriyāṇāmakṣayāṇāṃ |",
  "SA01n786:255": "asti dve indriye (anye)",
  "SA01n786:256": "api dṛṣṭasatyapudgalasyākṣaye indriye aparihīṇarāge |",
  "SA01n786:257": "ityekonaviṃśatirindriyāṇi |",
  "SA01n786:258": "aṃtato&#39;ṣṭāvindriyāṇi chindanti kuśalamūlāni |",
  "SA01n786:259": "krameṇāyuḥkṣaye pariśiṣyate kāyendriyaṃ |",
  "SA01n786:260": "punaḥ khalvarūpadhātu pṛthagjanasyāpi (tathā) ||",
  "SA01n786:261": "39 | sparśaḥ indriyaviṣayavijñanānāṃ trikasaṃnipātād bhavati |",
  "SA01n786:262": "sa paṃcavidhaḥ |",
  "SA01n786:263": "sapratighaḥ vikalpabahulaḥ vidyā avidyā navidyānāvidyā |",
  "SA01n786:264": "paṃcavijñānasaṃprayuktatvāt sapratighaḥ |",
  "SA01n786:265": "manovijñānasaṃprayuktatvādvikalpabahulaḥ |",
  "SA01n786:266": "kliṣṭaḥ sparśo&#39;vidyā |",
  "SA01n786:267": "anāsravaḥ sparśo vidyā |",
  "SA01n786:268": "akliṣṭaḥ sāsravaḥ sparśo na vidyānāvidyā ||",
  "SA01n786:269": "40 | dvābhyāṃ mārgābhyāṃ phalaprāptiḥ |",
  "SA01n786:270": "prathamaḥ saṃyojanaprahāṇa (-mārgaḥ) |",
  "SA01n786:271": "dvitīyo vimuktiprāpti (-mārgaḥ) |",
  "SA01n786:272": "arhadvipākacittaḥ parinirvāti |",
  "SA01n786:273": "sarvadharmaparityāgāt ||",
  "SA01n786:274": "41 | catvāro bhavāḥ |",
  "SA01n786:275": "jātibhavaḥ maraṇabhavaḥ mūlabhavaḥ antarābhavaḥ |",
  "SA01n786:276": "ādyopapattau paṃcaskaṃdhaprāpti rjātibhavaḥ |",
  "SA01n786:277": "cyutikālikāḥ paṃcaskaṃdhā maraṇabhavaḥ |",
  "SA01n786:278": "jātimaraṇayorantarai tadatiriktapaṃcaskaṃdheṣu mūlabhavaḥ |",
  "SA01n786:279": "cyuteranantaraṃ sarvagatiprāpakāḥ paṃcaskaṃdhāḥ antarābhavaḥ ||",
  "SA01n786:280": "42 | duḥkhasamudayasatyakṣāṃtijñānālaṃbano dharmaḥ sarva ucyate nirvedaḥ |",
  "SA01n786:281": "nirvedavastvālaṃbanatvāt |",
  "SA01n786:282": "cartuṣu satyeṣu kṣāntijñānaṃ virāgo rāganirodhāt ||",
  "SA01n786:283": "43 | trayaḥ āsravāḥ |",
  "SA01n786:284": "kāmaḥ bhavaḥ avidyā |",
  "SA01n786:285": "kāmadhātāvavidyāṃ vihāyānyakleśāḥ kāmāsravaḥ |",
  "SA01n786:286": "rūpārūpyadhātvoḥ vihāyāvidyāmanyakleśāḥ bhavāsravaḥ |",
  "SA01n786:287": "tridhātupratisaṃyuktaḥ saṃmoho&#39;",
  "SA01n786:288": "vidyāsravaḥ ||",
  "SA01n786:289": "44 | sarvāsravāṇāṃ nirodhakāle sarvaduḥkhanirodhaprāptiḥ sarvaprajñāmṛtarasaprāptiḥ ||",
  "SA01n786:290": "[ityabhidharmāmṛtaśāstre miśrakasaṃgrahanirdeśo nāma ṣoḍaśo binduḥ ||]",
  "SA01n786:291": " || āryamārgaprāptasya ghoṣakābhidhānasya kṛtiḥ ||",
  "SA01n786:292": " || abhidharmāmṛtaśāstraṃ [pariniṣṭhitam] ||"
}