{
  "SA20n1333:0": "Cittatatvasaṅgrahaḥ",
  "SA20n1333:1": "namas tasmai bhagavate'rhate samyaksambuddhāya",
  "SA20n1333:2": "agraḥ śreṣṭaś ca jyeṣṭhas tribhuvanajagataś­ śāstṛbhūtaś ca loke",
  "SA20n1333:3": "yo'bhūl lakṣmīghanas tat padakamalayugam­ mastakenabhivandya",
  "SA20n1333:4": "lokānāṃ dlrghakālam pihitamaviditaṃ­ cittadharmasya tatvaṃ",
  "SA20n1333:5": "jijñāsūnām pravakṣye sugatamunimatam­ gauraveṇanugamya |",
  "SA20n1333:6": "ī. sarvā cittakathā dharme - proktaivādityabandhunā",
  "SA20n1333:7": "caturbhir eva vacanaiḥ - pañcaskandhādidarśane |",
  "SA20n1333:8": "2. prathamā vedanā tatra - saṃjñā tu syād dvitlyīkā",
  "SA20n1333:9": "tṛtīyas tu ca saṃskāras - turyaṃ vijñānam eva hi |",
  "SA20n1333:10": "3. etaccatuṣṭayaṃ yatrai - katvena gṛhyate yadā",
  "SA20n1333:11": "tadā tasya samūhasya - vayaṃ cittaṃ vadāmahe |",
  "SA20n1333:12": "4. vedanā-saṃjñā-saṃskārāḥ - prabuddhasya gatir bhavet",
  "SA20n1333:13": "caturthaṃ tu ca vijñānaṃ - susuptasya bhaved gatiḥ |",
  "SA20n1333:14": "5. avasthāhyantarbūtā tu - svapnaṃ evetyudīritā",
  "SA20n1333:15": "gatis tasyām prabuddhasya - susuptiś ca na vidyate |",
  "SA20n1333:16": "6. prabuddhasya gatis tatra - kriyavjñānameva hi",
  "SA20n1333:17": "anyad akriyavijñānaṃ - susuptasya gatiḥ punaḥ |",
  "SA20n1333:18": "7. avasthām antarbhūtām tu - dvayamiśravaśād viduḥ |",
  "SA20n1333:19": "atītasṃṛtisaṃskāra - rūpenāvirbhavantite",
  "SA20n1333:20": "8. indriyārthasanṇikarṣāj - janyaṃ jñānaṃ tu vedanā",
  "SA20n1333:21": "upalabdhiś ca pratyakṣo - viṣayānubhavo'pi ca",
  "SA20n1333:22": "vedanāyās tu paryāyā - dṛśyante nyāyadarśane |",
  "SA20n1333:23": "9. vedanāśabdasyārthasya - ṛgvede caiva saṃskṛte",
  "SA20n1333:24": "sambuddhena prayuktārtha - samaṃ kiñcin na dṛśyate |",
  "SA20n1333:25": "10. vīthivijñānatraividhye - vedanā prathamābhavet",
  "SA20n1333:26": "saivarjujñānamārgaṃ syād - anye dye'nṛjuke tathā |",
  "SA20n1333:27": "11. vīthivijñānasaṃjñā tu - cintanārthaṃ prakāśate",
  "SA20n1333:28": "tarkānumānajānana - sarvaṃjñāgataṃ bhavet |",
  "SA20n1333:29": "12. vedanānāmapratyakso - vṛddhiṃ gaccati cintane",
  "SA20n1333:30": "dṛṣṭismṛtipsāsarve tu - saṃjñasādhakahetavaḥ |",
  "SA20n1333:31": "13. vedanāsaṃjñāyugalam - ekaikaṃ hi prabhāsvaram",
  "SA20n1333:32": "prabhāsvaracittakathā - dharme tasmād dhi dṛśyate |",
  "SA20n1333:33": "14. aprabhāsvaracittan tu - saṃskārasahitaṃ bhavet",
  "SA20n1333:34": "bāladarakacittaṃ hi - tasmād evāprabhāsvaram |",
  "SA20n1333:35": "15. vedanāsaṃjñāvijñāna - saṃskārā buddhadarśane",
  "SA20n1333:36": "dṛṣṭārthayuktāḥ kutrāpi - dṛśyante nānyadarśane |",
  "SA20n1333:37": "16. vedanāsaṃjñāsaṃskāra - trayaiḥ śabdair udīritam",
  "SA20n1333:38": "cittasya vīthivijñānam - muninādityabandhunā |",
  "SA20n1333:39": "17. saṃskārakṣayaśabdārthaṃ - nirvāṇañ ca samam bhavet",
  "SA20n1333:40": "visaṃskāragataṃ cittam - iti buddhaprakāśanam |",
  "SA20n1333:41": "18. saṃskāratṛṣṇāsambandhaḥ - katham jñātuṃ hi śakyate",
  "SA20n1333:42": "buddha evāvadat tatra - tṛṣṇānāṃ kṣayam adhyagām |",
  "SA20n1333:43": "19. vyākṛtā'nivrtas tatra - tṛṣṇādoṣās trayo matāḥ",
  "SA20n1333:44": "ātmasnehātmamānātma - dṛṣṭināmavaśāt punaḥ |",
  "SA20n1333:45": "20. etat trayaṃ hi tṛṣṇāyā - ātmamohavaśād bhavet",
  "SA20n1333:46": "tasmād avidyātṛṣṇātma - mohāḥ paryāyavācakāḥ |",
  "SA20n1333:47": "21. etair jātās tu saṃskārā - na vidyante'rhate kvacit",
  "SA20n1333:48": "kliśyate sarvakāle tu - cittam etaiḥ pṛthagjane |",
  "SA20n1333:49": "22. pāriśuddhiṃ hi cittasya - saṃskārakṣayam eva tat",
  "SA20n1333:50": "puṇyapāpaprahīṇasya - cittaṃ nirvutam ucyate |",
  "SA20n1333:51": "23. prabhāsvaraṃ hi taccittam - anyat kliṣṭam bhavet sadā",
  "SA20n1333:52": "tasmāt pṛthagjanāḥ sarve - unmattā ityudīritāḥ |",
  "SA20n1333:53": "24. yad vedayati tat sarvaṃ - saṃjānāti tathā punaḥ",
  "SA20n1333:54": "vitarkayati tajjñātaṃ - tad vitarkam prapañcayet |",
  "SA20n1333:55": "25. ityuvāca mahārhā sa - kāśyapo manasaḥ kriyām",
  "SA20n1333:56": "nikāye madhyame pālyāṃ - sūtre tu madhupiṇḍike |",
  "SA20n1333:57": "26. prapañco nāma saṃskāro - yāvad āharate phalam",
  "SA20n1333:58": "tāvad akriyavijñāna - rūpeṇaivāvatiṣṭhati |",
  "SA20n1333:59": "27. karmasaṃskārasaṃkleśa - prapañcāśravakiñcanāḥ",
  "SA20n1333:60": "puṇyapāpe ca kuśalā - kuśaletīñjitāmalāḥ |",
  "SA20n1333:61": "28. saṅgasaṃyojane śalyā - nuśayānuśravāśayāḥ",
  "SA20n1333:62": "upādānānganāḥ kleśāḥ - sarve paryāyavācakāḥ |",
  "SA20n1333:63": "29. vedanāsaṃjñāyugalaṃ - sasaṃskāratrikañ ca yat",
  "SA20n1333:64": "vīthivijñānanāmena - kriyakarmavaśaj javet |",
  "SA20n1333:65": "30. kriyaṃ hi vīthivijñānaṃ - nirvutāvyākṛtam bhavet",
  "SA20n1333:66": "karmabhūtaṃ vītthicittaṃ - vyākṛtañ cāpyanirvutam |",
  "SA20n1333:67": "31. buddhārhatāṃ suddhacittaṃ - kriyarūpeṇa dhāvati",
  "SA20n1333:68": "pṛthagjanasya cittan tu - karmatatvena dhāvayet |",
  "SA20n1333:69": "32. puṇyapāpaprahīṇaṃ yat - suddhaṃ buddhasya mānasam",
  "SA20n1333:70": "taddhi lokottaraṃ jñātam-nāsti tasya punarbhavaḥ |",
  "SA20n1333:71": "33. bhavāṅgajaṃ vīthicittaṃ - cakṣurādikrameṇa ṣaṭ",
  "SA20n1333:72": "tadālambavaśāt tacca - vīthimuktam praviśyati |",
  "SA20n1333:73": "34. kiryacittaṃ karmacittaṃ - dvayaṃ vīthiṃ pracakṣate",
  "SA20n1333:74": "vīthimuktan tu vijñānaṃ - vīthicittaiḥ pravardhate |",
  "SA20n1333:75": "35. vipākākriyavijñānaṃ - pratisandhir bhaved bhave",
  "SA20n1333:76": "bhavāṅgam pravṛttau bhūtvā - jīvitānte bhaveccyutiḥ |",
  "SA20n1333:77": "36. mūlavijñānam ālaya - vijñānam iti nāmake",
  "SA20n1333:78": "buddhavijñānaśabdārthe - vasubandhuḥ prayūyujat |",
  "SA20n1333:79": "37. bhavam bhavāṅgam tatsroto - vijñānam eva bhāvayet",
  "SA20n1333:80": "pratisandhicyutībhyāṃ tad - vīthimuktaṃ prakīrtitam |",
  "SA20n1333:81": "38. kriyabhūtaṃ karmabhūtaṃ - vīthicittaṃ dvidhā matam",
  "SA20n1333:82": "akriyaṃ vīthimuktaṃ vai - vipākam eva sarvadā |",
  "SA20n1333:83": "39. sakarmaṃ vīthicittan tu - buddhādiṣu na vidyate",
  "SA20n1333:84": "teṣāṃ hi vīthicittaṃ vai - kriyarūpeṇa dhāvati |",
  "SA20n1333:85": "40. āryāṣṭāṅgikamārgeṇa - karmakṣayakṛtam manaḥ",
  "SA20n1333:86": "buddhānām arhatañ caiva - nāhvayate punarbhavam |",
  "SA20n1333:87": "41. kriyākarmavipākais tu - sarvaṃ cittaṃ vibhāvyate",
  "SA20n1333:88": "vedanāsaṃjñāsaṃskāra - vijñānaiś ca tathaiva tat |",
  "SA20n1333:89": "42. pratītyasamutpādākhye - dharme deśitavedanā",
  "SA20n1333:90": "saṃjñārthaṃ vedanārthañ ca - dvayam eva prakāśate |",
  "SA20n1333:91": "43. trīṇyevārthāni cittasya - prayogasya vaśāt punaḥ",
  "SA20n1333:92": "mūladvaitīyasāmānya - nāmais tattrikam ucyate |",
  "SA20n1333:93": "44. mūlārtho hi tu cittasya - vedanārtham prakāśate",
  "SA20n1333:94": "vedanaṃ tasminnarthe tu - buddha eva prayūyujat |",
  "SA20n1333:95": "45. dvaitīyārthan tu cittasya - saṃjñārtham eva bhāvayet",
  "SA20n1333:96": "sāmānyārtho hi tasya syāt - cittaṃ vāthonam aṅgikam |",
  "SA20n1333:97": "46. tathaiva ca manaśśabdas - tadevārthatrayaṃ dadet",
  "SA20n1333:98": "mūlārthaṃ hi bhavet saṃjñā - dvaitīyārthaṃ tu vedanā",
  "SA20n1333:99": "sāmānyārtho manaśśabde - cittayuktasamo bhavet |",
  "SA20n1333:100": "47. vedanāsaṃjñā saṃskāra - vijñānānāṃ yathākramam",
  "SA20n1333:101": "antargatārthān manasaś - cittasyaivañ ca jñāyatām |",
  "SA20n1333:102": "48. vijñānam eva vijñaptiḥ - kriyākriyavaśā dvidhā",
  "SA20n1333:103": "vijñaptimātratā siddhā - cittasyaivaṃ hi niścayāt |",
  "SA20n1333:104": "49. kṣaṇajanyā ca vijñaptir - anityā kṣaṇabhangurā",
  "SA20n1333:105": "tadātmakesmiṃś citte tu - māyā syād ātmakalpanā |",
  "SA20n1333:106": "50. pratītyasamutpāde ca - pañcaskandhe ca darśane",
  "SA20n1333:107": "vidyamānam cittatatvaṃ - samyag evaṃ prakāśitam |",
  "SA20n1333:108": "śrī lankāputrabhūtena - paṇḍitācāryabhikṣuṇā",
  "SA20n1333:109": "āmerikādharmadūta - priyanandena dhīmatā",
  "SA20n1333:110": "vijñaptimātrātasiddhi - pañcāśiketi nāmikā",
  "SA20n1333:111": "kṛtaivaṃ kṛ tir eṣā tu - cittatatvasya saṅgrahaḥ |"
}