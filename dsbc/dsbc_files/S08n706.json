{
  "S08n706:0": "14 | mahāsukhaprakāśaḥ |",
  "S08n706:1": "vajrasattvaṃ namaskṛtya prajñopāya[sva]rūpiṇam |",
  "S08n706:2": "mahāsukhādvayaṃ vakṣye vastutattvaṃ samāsataḥ ||",
  "S08n706:3": "utpattibhāvanā caikā dvitīyotpannabhāvanā |",
  "S08n706:4": "ubhayorbhāvanā tasmāt tādātmya[mi]ha kathyate ||",
  "S08n706:5": "apratityodayo nāsti dharmmāṇāmiti niścitam |",
  "S08n706:6": "pratītyoditarūpatvāt hūjamājau tathā na kim ||",
  "S08n706:7": "śūnyatābodhito bījaṃ bījādvimbaṃ prajāyate |",
  "S08n706:8": "bimbe ca nyāsavinyāsau (sa)",
  "S08n706:9": "tasmāt sarvvaṃ pratītyajam ||",
  "S08n706:10": "bāhyadvandasamāpattiriti yā deśanā muneḥ |",
  "S08n706:11": "sa&#39;vāntaraprabodhāya spaṣṭaṃ tantreṣu budhyate ||",
  "S08n706:12": "sukhābhāve na bodhiḥ syāt matā yā sukharūpiṇī |",
  "S08n706:13": "astitve ca mahān saṅgaḥ saṃsārodayahetukaḥ ||",
  "S08n706:14": "ādisāntasukhaṃ viddhi yatsukhaṃ pratyayodbhavam |",
  "S08n706:15": "avastukamato brūmo na sukhamato nāsti ca ||",
  "S08n706:16": "tattvaṃ tāvadanutpādo dharmmānāṃ paramārthataḥ |",
  "S08n706:17": "śātālīkaprakāśāt tu vijñeyā śuddhasambṛtiḥ ||",
  "S08n706:18": "satyadva[ya]midaṃ śuddhaṃ śūnyatā yogisambṛtiḥ ||",
  "S08n706:19": "dvayoradvayatā sādhyā kṛtvānarthavisarjjanam ||",
  "S08n706:20": "mantrasaṃsthānayogātmā śāto majjati dhīdhanaḥ |",
  "S08n706:21": "māyopamaṃ tato&#39;",
  "S08n706:22": "dbaitaṃ viśvaṃ paśyati tādṛśam ||",
  "S08n706:23": "bhūtakoṭiṃ tato viṣṭvā yuganaddhapadaṃ gataḥ |",
  "S08n706:24": "yuganaddhasthito yogī sattvārthaikaparo bhavet ||",
  "S08n706:25": "śātacit devatākāraṃ viśvacakramupāyakam |",
  "S08n706:26": "prajñā ca śūnyatā proktā sādhyatādātmyamiṣyate ||",
  "S08n706:27": "prajñopāyātmyakaṃ tattvaṃ bāhyābhyantaraśuddhitaḥ |",
  "S08n706:28": "buddhā samāsato mantrī sukhito&#39;",
  "S08n706:29": "sthānayogataḥ ||",
  "S08n706:30": "pratītyotpādamātratvāt naiva sattvaṃ na śūnyatā |",
  "S08n706:31": "sphūrttiśca devatākārā niḥsvabhāvā svabhāvataḥ ||",
  "S08n706:32": "yathā yathā bhavet sphūrttiḥ sā tathā śūnyatātmikā |",
  "S08n706:33": "dvaitādvaitamano yacca tatra tadvāsanāphalam ||",
  "S08n706:34": "herukā&#39;haṅkṛti ryogī herukārthe pratiṣṭhitaḥ |",
  "S08n706:35": "bhāvāṃścāsau gurūn kṛtvā keśarīva bhramenmahī ||",
  "S08n706:36": "śuddhaṃ śuddhyā jinānāṃ parita iha sadā viśvamābhāti yasya jātaṃ nādau na ruddhaṃ svaparavigaṇanākalpakoṭiprahīnam |",
  "S08n706:37": "śātālīkaṃ prakāśaṃ bhavasamasamatā&#39;",
  "S08n706:38": "dvaitarūpaṃ hi nūnaṃ cakre cakrādhipo&#39;",
  "S08n706:39": "sau jinaguṇanilayo vajraḍāko munīndraḥ ||",
  "S08n706:40": " || mahāsukhaprakāśaḥ samāptaḥ ||"
}