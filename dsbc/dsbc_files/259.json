{
    "259:0": "aparimitāyuḥ nāma mahāyāna sūtram",
    "259:1": "evaṃ mayā śrutam|",
    "259:2": "ekasmin samaye bhagavān śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ saṃbahulaiśca bodhisattvairmahāsattvaiḥ|| [1]",
    "259:3": "tatra khalu bhagavān mañjuśriyaṃ kumārabhūtamāmantrayate sma|",
    "259:4": "asti mañjuśrīrupariṣṭāyāmaparimitaguṇasaṃcayo nāma lokadhātustatrāparimitāyu[r]jñānasuviniścitatejorāja nāma tathāgato 'rhan samyaksaṃbuddha eva hi tiṣṭhati dhriyate yāpayati sattvānāṃ ca dharmaṃ deśayati| [2]",
    "259:5": "śṛṇu mañjuśrīḥ kumārabhūta,",
    "259:6": "ime jāmbudvīpakā manuṣyā alpāyuṣkā varṣaśatāyuṣas;",
    "259:7": "teṣāṃ bahūnyakālamaranāni nirdiṣṭāni|",
    "259:8": "ye khalu mañjuśrīḥ sattvāstasyāparimitāyuṣaḥ tathāgatasya guṇavarṇaparikīrtana nāma dharmaparyāyaṃ likhiṣyanti likhāpayiṣyanti nāmadheyamātramapi śroṣyanti yāvat pustakāgatāmapi kṛtvā gṛhe dhārayiṣyanti vācayiṣyanti puṣpa-dhūpa-gandha-mālya-vilepana-cūrṇa-cīvara-cchatra-dhvaja-ghaṇṭā-patākābhiśca samantāt pūjābhiḥ pūjayiṣyanti te parikṣināyuṣaḥ punareva varṣaśatāyuṣo bhaviṣyanti|",
    "259:9": "ye khalu punarmañjuśriḥ sattvāstasyāparimitāyurjñānasuviniścitatejorājasya tathāgatasya nāmāṣṭottaraśataṃ śroṣyanti dhārayiṣyanti vācaviṣyanti,",
    "259:10": "teṣāṃ āyurvardhayiṣyati;",
    "259:11": "ye parikṣiṇāyuṣaḥ sattvā nāmadheyaṃ śroṣyanti dhārayiṣyanti vācayiṣyanti teṣāmapyāyurvivardhayiṣyati| [3]",
    "259:12": "tasmāttarhi mañjuśrirdīrghāyuṣkatvaṃ prārthayitukāmāḥ kulaputrā vā kuladuhitaro vā tasyāparimitāyuṣastathāgatasya nāmāṣṭottaraśataṃ śroṣyanti likhiṣyanti likhāpayiṣyanti teṣāṃ ime guṇānusaṃsā bhaviṣyanti| [4]",
    "259:13": "om namo bhagavate aparimitāyurjñānasuviniścitatejorājāya tathāgatāyārhate samyaksaṃbuddhāya,",
    "259:14": "tadyathā,",
    "259:15": "oṃ puṇyamahāpuṇya aparimitapuṇya aparimitāyupuṇyajñānasaṃbhāropacite,",
    "259:16": "oṃ sarvasaṃskārapariśuddhadharmate gagaṇasamudgate svabhāvapariśuddhe mahānayaparivāre svāhā| [5]",
    "259:17": "imāṃ mañjuśrīstathāgatasya nāmāṣṭottaraśataṃ ye kecillikhiṣyanti likhāpayiṣyanti pustakagatāmapi kṛtvā gṛhe dhārayiṣyanti vācayiṣyanti,",
    "259:18": "te parikṣīṇāyuṣaḥ punareva varṣaśatāyuṣo bhaviṣyanti;",
    "259:19": "itaścyutvā aparimitāyuṣastathāgatasyabuddhakṣetre upapadyante,",
    "259:20": "aparimitāyuṣaśca bhaviṣyanti aparimitaguṇasaṃcaye lokadhātau| [6]",
    "259:21": "om namo bhagavate [etc., as para. 5]|",
    "259:22": "tena khalu punaḥ samayena navanavatīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitam| [7]",
    "259:23": "om namo bhagavate [etc., as para. 5]|",
    "259:24": "tena khalu punaḥ samayena caturaśītīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitam| [8]",
    "259:25": "om namo bhagavate [etc., as para. 5]|",
    "259:26": "tena khalu punaḥ samayena saptasaptatīnāṃ buddhakoṭinām ekamatenaikasvareṇa idamaparimitāyuḥsūtraṃ bhāṣitaṃ| [9]",
    "259:27": "om namo bhagavate [etc., as para. 5]|",
    "259:28": "tena khalu punaḥ samayena pañcaṣaṣṭīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣītam| [10]",
    "259:29": "om namo bhagavate [etc., as para. 5]|",
    "259:30": "tena khalu punaḥ samayena pañcapañcaśatīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣitaṃ| [11]",
    "259:31": "om namo bhagavate [etc., as para. 5]|",
    "259:32": "tena khalu punaḥ samayena pañcacatvāriṃśatīnāṃ buddhakoṭīnāṃ ekamatenaikasvareṇa idamaparimitāyuḥsūtraṃ bhāṣitaṃ| [12]",
    "259:33": "om namo bhagavate [etc., as para. 5]|",
    "259:34": "tena khalu punaḥ samayena ṣattriṃśatīnāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ| [13]",
    "259:35": "om namo bhagavate [etc., as para. 5]|",
    "259:36": "tena khalu punaḥ samayena pañcaviṃśatīnāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ| [14]",
    "259:37": "om namo bhagavate [etc., as para. 5]|",
    "259:38": "tena khalu punaḥ samayena gaṅgānadīvālukopamānāṃ buddhakoṭīnām ekamatenaikasvareṇa idamaparimitāyuḥsūtraṃ bhāṣitaṃ| [15]",
    "259:39": "om namo bhagavate [etc.,",
    "259:40": "as para. 5] yaidamaparimitāyuḥ sūtraṃ likhiṣyati likhāpayiṣyati|",
    "259:41": "sā gatāyurapi varṣaśatāyurbhaviṣyati punarvāyurvivardhayiṣyati| [16]",
    "259:42": "om namo bhagavate [etc., as para. 5]|",
    "259:43": "yaidamaparimitāyuḥ sūtraṃ likhiṣyati likhāpayiṣyati sa na kadācin narakeṣupapadyate na tiryagyonau na yamaloke na akṣaṇeṣu ca kadācidapi upapatsyate|",
    "259:44": "yatra yatra janmanyupapadyate,",
    "259:45": "tatra tatra sarvatra jātau jātau jātismaro bhaviṣyati| [17]",
    "259:46": "om namo bhagavate [etc., as para. 5]|",
    "259:47": "yaidamaparimitāyuḥ sūtraṃ likhiṣyati likhāpayiṣyati tena caturaśītidharmaskandhasahasrāṇi likhāpitāni bhaviṣyanti| [18]",
    "259:48": "om namo bhagavate [etc., as para. 5]|",
    "259:49": "yaidamaparimitāyuḥ sūtraṃ likhiṣyati likhāpayiṣyati tena caturaśītidharmarājikāsahasrāṇi kārāpitāni pratiṣṭhāpitāni bhaviṣyanti| [19]",
    "259:50": "om namo bhagavate [etc., as para 5]|",
    "259:51": "yaidamaparimitāyuḥ sūtraṃ likhiṣyati likhāpayiṣyati tasya pañcānantaryāṇi karmāvaraṇāni parikṣayaṃ gacchanti| [20]",
    "259:52": "[Para. 21 is missing in the Sanskrit text.]",
    "259:53": "om namo bhagavate [etc., as para. 5]|",
    "259:54": "yaidam aparimitāyuḥ sūtraṃ likhiṣyati likhāpayiṣyati,",
    "259:55": "tasya na māro na mārakāyikā na yakṣā na rākṣasā nākālmṛtyuravataraṃ lapsyante| [22]",
    "259:56": "om namo bhagavate [etc.,",
    "259:57": "as para. 5] yaidamaparimitāyuḥ sūtraṃ likhiṣyati likhāpayiṣyati,",
    "259:58": "tasya maraṇakālasamaye navanavatayo buddhakoṭyaḥ saṃmukhaṃ darśanaṃ dāsyanti,",
    "259:59": "buddhasahasraṃ hastena hastaṃ tasyopanāmayanti,",
    "259:60": "buddhakṣetrād buddhakṣetraṃ saṃkrāmanti;",
    "259:61": "nātm kāṅkṣā na vicikitsā na vimātirutpādayitavyā| [23]",
    "259:62": "om namo bhagavate [etc., as para. 5]|",
    "259:63": "yaidamaparimitāyuḥ sūtraṃ likhiṣyati likhāpayiṣyati,",
    "259:64": "tasya catvāro mahārājānaḥ pṛṣṭhataḥ pṛṣṭhataḥ samanubaddhā rakṣāvaraṇāguptiṃ kariṣyanti| [24]",
    "259:65": "om namo bhagavate [etc., as para. 5]|",
    "259:66": "yaidamaparimitāyuḥsūtraṃ likhiṣyati likhāpayiṣyati sa sukhāvatyāṃ lokadhātav amitābhasya tathāgatasya buddhakṣetre upapadyate| [25]",
    "259:67": "om namo bhagavate [etc., as para. 5]|",
    "259:68": "yasmin pṛthivīpradeśe idamaparimitāyuḥsūtraṃ likhiṣyanti likhāpayiṣyanti,",
    "259:69": "sa pṛthivīpradeśaḥ caityabhūto vandanīyaśca bhaviṣyati|",
    "259:70": "yeṣāṃ tiryagyonigatānāṃ mṛgapakṣiṇāṃ karṇāpuṭe nipatiṣyati te sarve anuttarāyāṃ samyaksaṃbodhāvabhisaṃbodhimabhisambhotsyante| [26]",
    "259:71": "om namo bhagavate [etc., as para. 5]|",
    "259:72": "yaidamaparimitāyuḥsūtraṃ likhiṣyati likhāpayiṣyati tasya strībhāvo na kadācidapi bhaviṣyati| [27]",
    "259:73": "om namo bhagavate [etc., as para. 5]|",
    "259:74": "yaidamaparimitāyuḥ sūtraṃ dharmaparyāyam uddiśya ekam api kārṣāpanāṃ dānaṃdāsyati,",
    "259:75": "tena trisāhasramahāsāhasralokadhātuṃ saptaratnaparipūrṇaṃ kṛtvā dānaṃ dattaṃ bhavati| [28]",
    "259:76": "om namo bhagavate [etc., as para 5]|",
    "259:77": "yaidaṃ dharmabhāṇakaṃ pūjāyiṣyati,",
    "259:78": "tena sakalasamāptaḥ saddharmaḥ pūjito bhavati| [29]",
    "259:79": "om namo bhagavate [etc., as para 5]|",
    "259:80": "yathā vipaśvi-śikhi-viśvabhu-krakucchanda-kanakamuni-kāśyapa-śākyamuni-prabhṛtīnaṃ tathāgatānāṃ saptaratnamayāḥ pūjāḥ kṛtvā tasya puṇyaskadhasya pramāṇaṃ śakyaṃ gaṇayituṃ,",
    "259:81": "na tvaparimitāyuḥ sūtrasya puṇyaskandhasya pramāṇaṃ śakyaṃ gaṇayitum| [30]",
    "259:82": "om namo bhagavate [etc., as para. 5]|",
    "259:83": "yathā sūmeroḥ parvatarājasya samānaṃ ratnarāśiṃ kṛtvā dānaṃ dadyāt,",
    "259:84": "tasya puṇyaskandhasya pramāṇaṃ śakyaṃ gaṇayituṃ,",
    "259:85": "na tvaparimitāyuḥsūtrasya puṇyaskandhasya pramāṇāṃ gaṇayitum| [31]",
    "259:86": "om namo bhagavate [etc., as para. 5]|",
    "259:87": "yathā catvāro mahāsamudrā udakaparipūrṇṇā bhaveyuḥ,",
    "259:88": "tatra ekaikavinduṃ śakyaṃ gaṇayituṃ,",
    "259:89": "na tvaparimitāyuḥsūtrasya puṇyaskandhasya pramāṇāṃ gaṇayitum| [32]",
    "259:90": "om namo bhagavate [etc., as para. 5]|",
    "259:91": "yaidamaparimitāyuḥsūtraṃ likhiṣyati likhāpayiṣyati saṃskṛtya pūjayiṣyati tena daśasu dikṣu sarvabuddhakṣetreṣu sarvatathāgatā vanditāḥ pūjitāśca bhaviṣyanti| [33]",
    "259:92": "om namo bhagavate [etc., as para. 5]",
    "259:93": "dānabalena samudgata buddho dānabalādhigatā narasiṃhāḥ|",
    "259:94": "dānabalasya ca śrūyati śabdaḥ kāruṇikasya pure praviśāntam || [34]",
    "259:95": "śīlabalena samudgata buddhaḥ śīlabalādhigatā narasiṃhāḥ|",
    "259:96": "śīlabalasya ca śrūyati śabdaḥ kāruṇikasya pure praviśantam ||[35]",
    "259:97": "kṣāntibalena samudgata buddhaḥ kṣāntibalādhigatā narasiṃhāḥ|",
    "259:98": "kṣāntibalasya ca śrūyati śabdaḥ kāruṇikasya pure praviśāntam ||[36]",
    "259:99": "viryabalena samudgata buddho vīryabalādhigatā narasiṃhāḥ|",
    "259:100": "vīryabalasya ca śrūyati śabdaḥ kāruṇikasya pure praviśāntam ||[37]",
    "259:101": "dhyānabalena samudgata buddho dhyānabalādhigatā narasiṃhāḥ|",
    "259:102": "dhyānabalasya ca śrūyati śabdaḥ kāruṇikasya pure praviśāntam||[38]",
    "259:103": "prajñābalena samudgata buddhaḥ prajñābalādhigatā narasiṃhāḥ|",
    "259:104": "prajñābalasya ca śrūyati śabdaḥ kāruṇikasya pure praviśāntam ||[39]",
    "259:105": "om namo bhagavate [etc., as para. 5]|",
    "259:106": "idamavocad bhagavānāttamanāste ca bhikṣavaste ca bodhisattvā mahāsattvāḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandamiti| [40]"
}