{
  "SA01n784:0": "caturdaśo binduḥ",
  "SA01n784:1": "bodhipākṣikadharmāḥ",
  "SA01n784:2": "1 | smṛtyupasthānāni samyakprahāṇāni ṛddhipādā indriyāṇi balāni bodhyaṃgāni (aṣṭāṃgika ārya-)",
  "SA01n784:3": "mārgaśceti sapta dharmā nirvāṇopagāḥ |",
  "SA01n784:4": "tatra sapta bodhyaṃgānyanāsravāṇi |",
  "SA01n784:5": "ṣaḍ vibhājyāḥ |",
  "SA01n784:6": "(te)sāsravā vā anāsravā vā |",
  "SA01n784:7": "apara āha |",
  "SA01n784:8": "sapta bodhyaṃgāni aṣṭāṃgikaḥ (ārya-)",
  "SA01n784:9": "mārgaśceti sākalyena anāsravāṇi |",
  "SA01n784:10": "anye śiṣṭāḥ (dvidhā)vibhājyāḥ ||",
  "SA01n784:11": "2 | catvāri smṛtyupasthānāni |",
  "SA01n784:12": "caturvidhāni (api)",
  "SA01n784:13": "sarvabhūmidhyāneṣu saṃgṛhītāni bhavanti |",
  "SA01n784:14": "nityaṃ smṛtirakṣiṇī prajñocyate smṛtyupasthānaṃ |",
  "SA01n784:15": "tridhā kāyasmṛtau bhāvitā prajñocyate kāyasmṛtyupasthānaṃ |",
  "SA01n784:16": "evaṃ vedanā-citta-dharmasmṛtyupasthānāni |",
  "SA01n784:17": "iti catvāri smṛtyupasthānāni ||",
  "SA01n784:18": "3 | kimupādāya nocyante trīṇi smṛtyupasthānāni |",
  "SA01n784:19": "paṃca vā smṛtyupasthānāni |",
  "SA01n784:20": "yasmāccaturo viparyāsān bhindanti tasmāccatvāryevocyante smṛtyupasthānāni (na nyūnādhikāni) ||",
  "SA01n784:21": "4 | kāyasmṛtyupasthānaṃ katamat |",
  "SA01n784:22": "yasmāt śucisaṃjñāviparyāsaṃ vyantīkaroti tasmāt kāyasatyalakṣaṇaṃ pratyavekṣate (yadidaṃ)",
  "SA01n784:23": "ṣaṭtriṃśadaśucayaḥ |",
  "SA01n784:24": "tathāhi |",
  "SA01n784:25": "mṛte kṛmijanma pūtigandhaḥ asthikānāṃ sthitirityādi |",
  "SA01n784:26": "evaṃ paśyan kāyaṃ śucisaṃjñāviparyāsaṃ kṣapayati ||",
  "SA01n784:27": "5 | vedanāsmṛtyupasthānaṃ katamat |",
  "SA01n784:28": "paśyati sarvāsāṃ vedanānāṃ utpādaṃ sthitiṃ nirodhaṃ duḥkhatāṃ |",
  "SA01n784:29": "sukhāyāṃ vedanāyāṃ rāgasaṃyojanaṃ duḥkhāyāṃ vedanāyāṃ dveṣa (=pratigha)",
  "SA01n784:30": "saṃyojanaṃ aduḥkhāsukhāyāṃ vedanāyāmavidyāsaṃyojanaṃ |",
  "SA01n784:31": "paśyati (sarvamidaṃ)",
  "SA01n784:32": "anityaṃ duḥkhaṃ śūnyaṃ anātmakaṃ |",
  "SA01n784:33": "iti vedanāsmṛtyupasthānaṃ ||",
  "SA01n784:34": "6 | cittasmṛtyupasthānaṃ katamat |",
  "SA01n784:35": "paśyati kliṣṭaṃ cittaṃ akliṣṭaṃ cittaṃ samāhitaṃ cittaṃ asamāhitaṃ cittaṃ |",
  "SA01n784:36": "paśyatyanityādikaṃ |",
  "SA01n784:37": "iti cittasmṛtyupasthānaṃ ||",
  "SA01n784:38": "7 | dharmasmṛtyupasthānaṃ katamat |",
  "SA01n784:39": "paśyatyadhyātmadharmān |",
  "SA01n784:40": "paśyati bahirdhādharmān |",
  "SA01n784:41": "paśyatyadhyātmabahirdhādharmān |",
  "SA01n784:42": "paśyati yo&#39;tīto dharmo yaścāgataḥ |",
  "SA01n784:43": "paśyati saṃyojanāni kati hīnāni katyahīnāni |",
  "SA01n784:44": "paśyati duḥkhaṃ (yad)anityaṃ |",
  "SA01n784:45": "paśyati samudayahetūn |",
  "SA01n784:46": "paśyati nirodhaṃ |",
  "SA01n784:47": "iti dharmasmṛtyupasthānaṃ ||",
  "SA01n784:48": "8 | catvāri samyakprahāṇāni katamāni |",
  "SA01n784:49": "utpannānāmakuśalānāṃ dharmāṇāṃ prahāṇāya cchandaṃ janayati vyāyāmacchaṃdo vīryamārabhate cittaṃ pragṛhṇāti kuśaladharmasthitaye |",
  "SA01n784:50": "anutpannānāmakuśalānāṃ dharmāṇāṃ anutpādāya vīryamārabhate citaṃ pragṛhṇāti kuśaladharmasthitaye |",
  "SA01n784:51": "anutpannānāṃ kuśalānāṃ dharmāṇāmutpādāya cchandaṃ janayati vīryamārabhate kuśaladharmasthitaye |",
  "SA01n784:52": "utpannānāṃ kuśaladharmāṇāṃ smṛtaye sthitaye asaṃpramoṣāya bhūyobhāvāya vaipulyāya (cchandaṃ janayati)",
  "SA01n784:53": "vīryamārabhate kuśaladharmasthitaye ||",
  "SA01n784:54": "9 | catvāraḥ ṛddhipādāḥ katame |",
  "SA01n784:55": "chaṃdasamādhiḥ vīryasamādhiḥ cittasamādhiḥ mīmāṃsāsamādhiḥ |",
  "SA01n784:56": "etebhyaḥ sarvapuṇyaguṇaprāptirityucyante ṛddhipādāḥ |",
  "SA01n784:57": "chandasamādhiprahāṇasaṃskārasamanvāgataḥ prathama ṛddhipādaḥ |",
  "SA01n784:58": "icchākaraṇāducyate cchandaḥ |",
  "SA01n784:59": "cittaṃ na vikṣiptaṃ bhavatītyucyate samādhiḥ |",
  "SA01n784:60": "chandaḥ vīryaṃ smṛtiḥ prajñā prītiḥ prasrabdhiḥ - ityete sarvasaṃskārāḥ chandasamādhisahagatāḥ |",
  "SA01n784:61": "evaṃ vīryacittamīmāṃsācchaṃdādhimātracchandataḥ samādhilābha ityucyate cchandasamādhiḥ |",
  "SA01n784:62": "evaṃ vīryacittamīmāṃsā (samādhayaḥ) |",
  "SA01n784:63": "iti catvāraḥ ṛddhipādāḥ ||",
  "SA01n784:64": "10 | śraddhā vīryaṃ smṛtiḥ samādhiḥ prajñā cetyucyante paṃcendriyāṇi |",
  "SA01n784:65": "caturṣu (=triṣu ratneṣu śīle ca )",
  "SA01n784:66": "akṣobhyaśraddheṣu yā śraddhā socyate śraddhendriyaṃ |",
  "SA01n784:67": "caturṣu samyakprahāṇeṣu vīryamucyate vīryendriyaṃ |",
  "SA01n784:68": "caturṣu smṛtyupasthāneṣu smṛtyasaṃpramoṣa ucyate smṛtīndriyaṃ |",
  "SA01n784:69": "caturṣu dhyāneṣu samādhirucyate samādhīndriyaṃ |",
  "SA01n784:70": "catuḥsatyeṣu prajñocyate prajñendriyaṃ |",
  "SA01n784:71": "indriyaṃ (indateḥ)",
  "SA01n784:72": "dakṣatvāt kṣipratvāt agriyatvāt |",
  "SA01n784:73": "itīndriyārthaḥ ||",
  "SA01n784:74": "11 | śraddhādīni paṃca balāni |",
  "SA01n784:75": "pāpakākuśaladharmairaparikṣeyamiti balaṃ |",
  "SA01n784:76": "parittāni bhavantīndriyāṇi mahānti bhavanti balāni ||",
  "SA01n784:77": "12 | smṛtiḥ dharmavicayaḥ vīryaṃ prītiḥ prasrabdhiḥ samādhiḥ upekṣā ceti sapta bodhyaṃgāni |",
  "SA01n784:78": "smṛtiḥ katamā |",
  "SA01n784:79": "smarati saṃskṛti dharmāḥ sotpādanirodhā vividhadoṣāḥ |",
  "SA01n784:80": "nirvāṇaṃ praṇītataraṃ |",
  "SA01n784:81": "ityucyate smṛtiḥ saṃbodhyaṃgaṃ |",
  "SA01n784:82": "tatra vivicya (=vibhajya )",
  "SA01n784:83": "bhāvayatīti dharmavijayaḥ saṃbodhyaṃgaṃ |",
  "SA01n784:84": "tatra bhāvayan vīryamārabhate iti vīryaṃ saṃbodhyaṃgaṃ |",
  "SA01n784:85": "tatra prāptaṃ kuśaladharmarasaṃ sākṣātkurvan tṛpyatīti prītiḥ saṃbodhyaṃgaṃ |",
  "SA01n784:86": "tatra bhāvayataḥ kāyacittayoḥ laghutā mṛdutā viśramaḥ samādhyanuvṛttirityucyate prasrabdhiḥ saṃbodhyaṃgaṃ |",
  "SA01n784:87": "tatra ālaṃbanasthitikaṃ cittaṃ,",
  "SA01n784:88": "na bhavati vikṣiptamiti samādhiḥ saṃbodhyaṃgaṃ |",
  "SA01n784:89": "tatrāhitaṃ cittaṃ viramati na smarati na ca cchandaṃ janayati - ityupekṣāsaṃbodhyaṃgaṃ |",
  "SA01n784:90": "vividhaprajñābhiḥ (=saṃbodhyaṃgarūpābhiḥ)",
  "SA01n784:91": "dhyānasamāpattibalaprāptiḥ |",
  "SA01n784:92": "sarvakleśahāniḥ |",
  "SA01n784:93": "iti saptānāṃ saṃbodhyaṃgānāṃ phalaṃ ||",
  "SA01n784:94": "13 | samyagdṛṣṭiḥ samyaksaṃkalpaḥ samyagvāk samyakkarma samyagājīvaḥ samyagvyāyāmaḥ samyaksmṛtiḥ samyaksamādhiḥ |",
  "SA01n784:95": "ityaṣṭāṃgikaḥ āryamārgaḥ |",
  "SA01n784:96": "catuḥsatyeṣu satyato dhīrucyate samyagdarśanaṃ |",
  "SA01n784:97": "tatra kuśalena adveṣeṇa akleśena (ceti)",
  "SA01n784:98": "triprakāreṇa vipaśyanocyate samyaksaṃkalpaḥ |",
  "SA01n784:99": "caturvidhamithyāvākprahāṇamucyate samyagvāk |",
  "SA01n784:100": "trividhamithyākarmaprahāṇamucyate samyakkarma |",
  "SA01n784:101": "akuśalamithyājīvaprahāṇamucyate samyagājīvaḥ |",
  "SA01n784:102": "tatra bhāvayan vīryamārabhate iti samyagvyāyāmaḥ |",
  "SA01n784:103": "tatra bhāvayataḥ smṛtyasaṃpramoṣa ucyate samyaksmṛtiḥ |",
  "SA01n784:104": "tatra samāhitā sthitirucyate samyaksamādhiḥ |",
  "SA01n784:105": "ityaṣṭāṃgiko nirvāṇagāmī mārgaḥ ||",
  "SA01n784:106": "14 | śraddhā vīryaṃ smṛtiḥ samādhiḥ prajñā prītiḥ prasrabdhiḥ upekṣā saṃkalpaḥ śīlaṃ |",
  "SA01n784:107": "iti daśadharmāṇām (eva)",
  "SA01n784:108": "saptatriṃśadvibhāgāḥ |",
  "SA01n784:109": "(tadyathā) |",
  "SA01n784:110": "śraddhā dharma ucyate śraddhendriyaṃ śraddhā balaṃ |",
  "SA01n784:111": "vīryamucyate vīryendriyaṃ vīryabalaṃ catuḥsamyakprahāṇāni vīryasaṃbodhyaṃgaṃ (mārgāgaṃ)",
  "SA01n784:112": "samyagvyāyāmaḥ |",
  "SA01n784:113": "(smṛtirucyate)",
  "SA01n784:114": "smṛtīndriyaṃ smṛtibalaṃ smṛtisaṃbodhyaṃgaṃ (mārgāgaṃ)",
  "SA01n784:115": "samyaksmṛtiḥ |",
  "SA01n784:116": "prītiḥ prītisaṃbodhyaṃgaṃ |",
  "SA01n784:117": "prajñā prajñendriyaṃ prajñābalaṃ catuḥsmṛtyupasthānāni dharmavicayasaṃbodhyaṃgaṃ samyagdṛṣṭiḥ |",
  "SA01n784:118": "prasrabdhiḥ prasrabdhibodhyaṃgaṃ |",
  "SA01n784:119": "samādhiḥ samādhīndriyaṃ samādhibalaṃ catvāraḥ ṛddhipādāḥ samādhisaṃbodhyaṃgaṃ (mārgāgaṃ)",
  "SA01n784:120": "samyaksamādhiḥ |",
  "SA01n784:121": "upekṣā upekṣāsaṃbodhyaṃgaṃ |",
  "SA01n784:122": "saṃkalpaḥ (mārgāgaṃ)",
  "SA01n784:123": "samyaksaṃkalpaḥ |",
  "SA01n784:124": "śīlaṃ samyagvāk samyakkarma samyagājīvaḥ ||",
  "SA01n784:125": "samyaghetupratyayaiścaturvidhaprajñopasthitirucyate smṛtyupasthānaṃ |",
  "SA01n784:126": "samyagvīryamucyate samyakprahāṇaṃ |",
  "SA01n784:127": "ālaṃbane samāhitā sthitiravikṣepa ucyate catvāraḥ ṛddhipādā iti |",
  "SA01n784:128": "mṛdvindriyapudgalasya citta jātāni (śraddhādīni)",
  "SA01n784:129": "ucyate paṃcendriyāṇi |",
  "SA01n784:130": "adhimātrendriyapudgalasya citte jātāni (śraddhādīni)",
  "SA01n784:131": "ucyaṃte paṃca balāni |",
  "SA01n784:132": "satyadarśanamārge (samyagdṛṣṭyādiḥ)",
  "SA01n784:133": "ucyate aṣṭāṃgikaḥ āryamārgaḥ |",
  "SA01n784:134": "bhāvanāmārge (smṛtyādīni)",
  "SA01n784:135": "ucyaṃte sapta bodhyaṃgāni ||",
  "SA01n784:136": "daśabhireteḥ pūrvokteḥ dharmaiḥ saptatriṃśad (bodhi)",
  "SA01n784:137": "pākṣikāṇāṃ saṃgrahaḥ ||",
  "SA01n784:138": "15 | asamāpattidhyānabhūmau ṣaṭtriṃśad varjayitvā prītisaṃbodhyaṃgaṃ |",
  "SA01n784:139": "dvitīyadhyānabhmāvapi ṣaṭtriṃśad varjayitvā samyaksaṃkalpaṃ |",
  "SA01n784:140": "tṛtīyadhyānacaturthadhyānamadhyamadhyāneṣu ca paṃcatriṃśad varjayitvā prītisaṃbodhyaṃgaṃ samyaksaṃkalpaṃ |",
  "SA01n784:141": "prathamadhyāne saptatriṃśat |",
  "SA01n784:142": "triṣu śūnya (=ārūpya)",
  "SA01n784:143": "samāpattiṣu dvātriṃśad varjayitvā prītisaṃbodhyaṃgaṃ samyaksaṃkalpaṃ samyagvācaṃ samyakkarma samyagājīvaṃ |",
  "SA01n784:144": "bhavāgre dvāviṃśatiraṃgāni varjayitvā sapta bodhyaṃgāni aṣṭau mārgāṃgāni |",
  "SA01n784:145": "kāmadhātāvapi dvāviṃśatiḥ varjayitvā saptabodhyaṃgāni aṣṭau mārgāṃgāni ||",
  "SA01n784:146": "[ityabhidharmāmṛtaśāstre bodhipākṣikadharmanirdeśo nāma caturdaśo vinduḥ ||]"
}