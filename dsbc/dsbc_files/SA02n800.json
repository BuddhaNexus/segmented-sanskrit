{
  "SA02n800:0": "Sekoddeśapañjikā",
  "SA02n800:1": "namaḥ śrīparamādibuddhāya ||",
  "SA02n800:2": "natvādibuddhaṃ tribhavaikanāthaṃ",
  "SA02n800:3": "saṃbodhisattvaṃ sahadharmasaṃgham |",
  "SA02n800:4": "śrīmadguroḥ pādakṛtopadeśāt",
  "SA02n800:5": "sekādikoddeśapadaṃ tanomi ||",
  "SA02n800:6": "atha vajrapāṇinirmāṇakāyaḥ sucandro rājā paramādibuddhatantrarāje sekārthaṃ\tbhagavantaṃ pṛcchati |",
  "SA02n800:7": "sucandra āheti he śāstaḥ sekaḥ saptavidha udakādyanujñāvasānaḥ |",
  "SA02n800:8": "aparas trividhaḥ",
  "SA02n800:9": "kalaśadiprajñājñānāntaḥ |",
  "SA02n800:10": "anuttaras tatheti mahāmudrājñānalakṣaṇam |",
  "SA02n800:11": "laukikalokottarasiddhyartham iti laukikasiddhir akaniṣṭhabhuvanaparyantam |",
  "SA02n800:12": "lokottaraṃ ca buddhatvaṃ mahāmudrākṣarajñānam |",
  "SA02n800:13": "etadarthaṃ saṃkṣepāt kathayasva me mameti |",
  "SA02n800:14": "śṛṇv ityādi bhagavato vākyam uddeśasamāptiṃ yāvat |",
  "SA02n800:15": "param iti mahāmudrākṣarajñānam |",
  "SA02n800:16": "nāḍīnāṃ vāmadakṣiṇamadhyamā- (37)",
  "SA02n800:18": "dīnām saṃcāro vāmadakṣiṇamadhyarandhreṣu gamanāgamanam |",
  "SA02n800:19": "nāḍisaṃcāram āyāmam iti prāṇāyāmam |",
  "SA02n800:20": "uddeśāt te tava kathayāmi ||",
  "SA02n800:21": "idānīm uddeśādeḥ prabhedam āha |",
  "SA02n800:22": "uddeśas trividhas tantre sarvasmin |",
  "SA02n800:23": "tathā nirdeśas trividho bhavet |",
  "SA02n800:24": "taduddeśanirdeśayoḥ prabhedam āha |",
  "SA02n800:25": "pratyuddeśo mahoddeśa ity uddeśasya prabhedaḥ |",
  "SA02n800:26": "pratinirdeśako'para iti mahānirdeśa ākṣiptah |",
  "SA02n800:27": "etau ca nirdeśasya prabhedau |",
  "SA02n800:28": "eṣāṃ vyāpāram āha |",
  "SA02n800:29": "uddeśa evetyādi |",
  "SA02n800:30": "ya evoddeśaḥ sa eva nirdeśaḥ |",
  "SA02n800:31": "sa ca tantrasaṃgītir ucyate |",
  "SA02n800:32": "atra hi nirdeśaśabdena bṛhattantrasaṃgītir ucyate |",
  "SA02n800:33": "bṛhattantrāntrarbhṛtaś coddeśaḥ |",
  "SA02n800:34": "sa eva hi saṃgītikārakaiḥ pṛthak kriyate tadānyatantro bhavati |",
  "SA02n800:35": "yathā lakṣābhidhānād nirgatam anyatantrābhidhānam |",
  "SA02n800:36": "pratyuddeśaś ceti cakārāt (38)",
  "SA02n800:38": "pratiśabdākṣepe pratinirdeśa ucayate |",
  "SA02n800:39": "dvayam etad yathākramam alpapañjikā bṛhatpañjika |",
  "SA02n800:40": "sā ca padamātrabhañjikā na sarvārthasūcikā |",
  "SA02n800:41": "yataś tīkā sarvārthasūciketi vakṣyate |",
  "SA02n800:42": "mahoddeśaś ceti cakrārād mahacchabdākṣepe mahānirdeśa ucyate |",
  "SA02n800:43": "dvayam etad yathāsaṃkhyam alpaṭīkā bṛhaṭṭīkā cocyate |",
  "SA02n800:44": "evam ity uktakrameṇa ṣaṭkoṭibhiḥ ṣaḍvidhair alpatantrabṛhattantrasaṃgītyādikaiḥ śuddhaṃ pariśuddham ādibuddhaṃ kālacakrābhidhānakaṃ syād iti vakṣyamāṇena saṃbandhaḥ |",
  "SA02n800:45": "evam vajrayogaiś caturvidhair iti mantrasaṃsthānādvayalakṣaṇaiḥ | (39)",
  "SA02n800:47": "catuḥsaṃbodhibhir ity ekakṣaṇābhisaṃbodhibhiḥ pañcākāraviṃśatyākāramāyājālābhisaṃbodhilakṣanaiḥ |",
  "SA02n800:48": "skandhai rūpavedanāsaṃjñāsaṃskāravijñānalakṣaṇaiḥ |",
  "SA02n800:49": "dhātubhiḥ pṛthivyaptejovāyvākāśadharmadhātulakṣaṇaiḥ |",
  "SA02n800:50": "āyatanair viṣayaviṣayibhāvena dvādaśabhiḥ |",
  "SA02n800:51": "rūpaśabdagandharasasparśadharmadhātulakṣaṇaiḥ |",
  "SA02n800:52": "ṣaṭkulaiś cakṣuḥśrotraghrāṇajihvākāyamanolakṣanaiḥ |",
  "SA02n800:53": "satyābhyāṃ laukikalokottarābhyām |",
  "SA02n800:54": "kāyavākcittasaṃśuddhyā abhiṣekadvayaṃ dvayam ity udakamukuṭābhyāṃ kāyaśuddham |",
  "SA02n800:55": "paṭṭavajraghaṇṭābhyāṃ vākśuddham |",
  "SA02n800:56": "māhavratanāmābhyāṃ cittaśuddham |",
  "SA02n800:57": "anujñayā jñānaśuddhiḥ |",
  "SA02n800:58": "anyair aparā yā śuddhiḥ sā dhātvādiśuddhitaḥ | (40)",
  "SA02n800:60": "tad āha | udakam ityādi |",
  "SA02n800:61": "vajraghaṇṭā mahākṣaram iti vajraṃ mahākṣaraśuddham |",
  "SA02n800:62": "ghaṇṭā buddhabhāṣānavacchinnā |",
  "SA02n800:63": "saivārkendvekatra tayoḥ śodhanaṃ madhyamāpravāhalakṣaṇaṃ |",
  "SA02n800:64": "kumbhādayas tu sekā maṇḍalavartanam antareṇāpi deyāḥ |",
  "SA02n800:65": "yataḥ stanāṅgasaṃsparśāt sukhaprāptopalabdhaḥ |",
  "SA02n800:66": "janakaḥ sarvatāyinām iti tāyināṃ pañcatathāgatānāṃ nirāvaraṇatvena janakaḥ |",
  "SA02n800:67": "prajñā buddhis tasyā bimbair grāhyagrāhakākārarahitamāyāsvapnābhilāṣalakṣaṇaih |",
  "SA02n800:68": "ata evāha | astināstivyatikrāntair ity abhāva ityādi |",
  "SA02n800:69": "iha hy ālambanaṃ dvividham |",
  "SA02n800:70": "pratyakṣapūrvakaṃ bhavet |",
  "SA02n800:71": "anumānapūrvakaṃ cet |",
  "SA02n800:72": "tatra pratyakṣapūrvakaṃ tad vyapagatasakalakalpanākalaṅkaṃ sadgurumārgopadeśajātatattvayogād gaganetārācakravad anekasaṃbhogakāyaṃ māṃsacakṣurgrāhyam |",
  "SA02n800:73": "prathamaṃ māṃsacakṣuṣādikarmiyogi viśvam abhijñām antareṇa paśyati | (41)",
  "SA02n800:75": "tato divyacakṣuṣābhijñāvadhivaśāt |",
  "SA02n800:76": "tato buddhacakṣuṣā vītarāgāvadhivaśāt |",
  "SA02n800:77": "tataḥ prajñācakṣuṣā bodhisattvāvadhivaśāt |",
  "SA02n800:78": "tato jñānacakṣuṣā samyaksaṃbuddhāvadhivaśāt |",
  "SA02n800:79": "sarvopadhivinirmuktitaḥ |",
  "SA02n800:80": "evaṃ tathāgatasya pañcacakṣūṃṣi māṃsādīni śūnyatādarśanaṃ praty uktāni |",
  "SA02n800:81": "anumānapūrvakam ālambanārthaṃ tattvataḥ kalpanaṃ citrādopadarśitaṃ bālayogināṃ śūnyatāmārgāvatāranārtham |",
  "SA02n800:82": "tasmād abhāve bimbe svapnādisadṛśe yā bhāvanālambanaṃ sā yogināṃ bhāvanā kalpanā na bhavaty akalitahetūdbhūtatvāt |",
  "SA02n800:83": "ata eva bhāvo vasturūpaḥ |",
  "SA02n800:84": "abhāvaś ca sarvopākhyāvirahalakṣaṇaḥ |",
  "SA02n800:85": "cittasya yataḥ pratibhāsamānam apahnotuṃ na śakyate |",
  "SA02n800:86": "aṇusaṃdohā bhāvāś ca na gṛhyate pratibimbavat |",
  "SA02n800:87": "etad eva dṛṣṭāntenācaṣṭe |",
  "SA02n800:88": "pratisenām ityādi |",
  "SA02n800:89": "pratisenāśabdena paracintitārtho'bhidhīyate |",
  "SA02n800:90": "tām ādarśe darpaṇe'vastujāṃ paramāṇusaṃdoharahitaṃ paśyet |",
  "SA02n800:91": "pratisenāvatāratantre kiladarpaṇakhaḍgāṅguṣṭhapradīpacandrasūryodakakuṇḍanetreṣv aṣṭasu pratisenāvatāra uktaḥ |",
  "SA02n800:92": "tathātītānāgataṃ dharmaṃ paricintitam ambare (42)",
  "SA02n800:94": "śūnye sarvākārabimbe tattvayogī labdhanirvikalpamārgaḥ paśyati |",
  "SA02n800:95": "asyāḥ pratisenāyā dṛśyamānāyā yo bhāvaḥ pratibhāsalakṣaṇaḥ sa na bhāvaḥ syāt tad vastu na bhavati |",
  "SA02n800:96": "kuta ity āha |",
  "SA02n800:97": "vastuśūnyārthadarśanād iti vastunā paramāṇusaṃdohātmanā śūnyovyapagataḥ |",
  "SA02n800:98": "sa ca tasyārthaḥ pratibhāsalakṣaṇaḥ |",
  "SA02n800:99": "tasya darśanād nirvikalpapratyakṣopalambhāt |",
  "SA02n800:100": "vastuno'ṇusaṃdohātmakasyābhāvato'rthaḥ pratibhāsalakṣaṇe'sti |",
  "SA02n800:101": "kathaṃ yathā māyāsvapnendrajālavat |",
  "SA02n800:102": "amum evārtham āha |",
  "SA02n800:103": "asatītyādi |",
  "SA02n800:104": "cintāmaṇir ivetyādi kalpanāpoḍhatvam abhrāntatvaṃ ca jñānasyāha |",
  "SA02n800:105": "nanu yad anālambanaṃ tat kathaṃ jagadarthakāri viṣayeṇa vinotpattir ity āha |",
  "SA02n800:106": "adṛṣṭim ityādi |",
  "SA02n800:107": "sādhakāḥ pratisenāvatārakāḥ | (43)",
  "SA02n800:109": "sadrūpaṃ paśyatīty api nety āha |",
  "SA02n800:110": "asadrūpaṃ paśyatīty api nety āha |",
  "SA02n800:111": "yad apītyādi |",
  "SA02n800:112": "anyacakṣurbhyāṃ paśyatīty api nety āha |",
  "SA02n800:113": "na paśyatītyādi |",
  "SA02n800:114": "svacakṣurbhyāṃ tarhi paśyatīty āha |",
  "SA02n800:115": "svacakṣurbhyām ityādi |",
  "SA02n800:116": "kumāryā yad dṛśyamānam ajātam anutpannaṃ tat tasyā jātakaṃ yathotpannam ity arthaḥ |",
  "SA02n800:117": "prāṇāyāmam āha |",
  "SA02n800:118": "dṛṣṭa iti |",
  "SA02n800:119": "īdṛśe svapnamāyāsadṛśe bimbe dṛṣṭe sati tatas tadanantaraṃ prāṇāyāmaṃ pūrakakumbhakarecakaṃ nirantaram anavacchinnaṃ kuryāt |",
  "SA02n800:120": "kāsv ity āha |",
  "SA02n800:121": "ūrdhvetyādi |",
  "SA02n800:122": "ūrdhve trināḍī kāyavākcittadharmiṇī |",
  "SA02n800:123": "evam adhaś ca |",
  "SA02n800:124": "tatra vāme candranāḍī kāyadharmiṇī |",
  "SA02n800:125": "dakṣiṇe'rkanāḍī vāgdharmiṇī |",
  "SA02n800:126": "madhye rāhunāḍī cittadharmiṇī |",
  "SA02n800:127": "viḍnāḍī kāyadharmiṇī |",
  "SA02n800:128": "mutranāḍī vāgdharmiṇī |",
  "SA02n800:129": "śukranāḍī cittadharmiṇī |",
  "SA02n800:130": "candranāḍī toyasvabhāvā |",
  "SA02n800:131": "arkanāḍī vahnisvabhāvā |",
  "SA02n800:132": "rāhunāḍī śunyasvabhāvā |",
  "SA02n800:133": "viḍnāḍī bhūsvabhāvā |",
  "SA02n800:134": "mūtranāḍī vāyusvabhāvā |",
  "SA02n800:135": "śukranāḍī jñānasvabhāvā | (44)",
  "SA02n800:137": "etad āha | candretyādi |",
  "SA02n800:138": "prāṇe'pāne krameṇa tā iti |",
  "SA02n800:139": "prāṇe candrasūryataminyaḥ |",
  "SA02n800:140": "apāne cāvaśiṣṭāḥ |",
  "SA02n800:141": "āsāṃ ṣaṭkulakalpanām āha |",
  "SA02n800:142": "candretyādi |",
  "SA02n800:143": "candras toyadhātur upāyasya śukradhātoḥ kāyo bhavati |",
  "SA02n800:144": "prajñāyā rajodhātor divākaras tejodhātur vāg bhavati |",
  "SA02n800:145": "evaṃ vakṣyamāṇe'pi prajñopāyayor aparam evārthaḥ |",
  "SA02n800:146": "vibhoḥ śukradhātoḥ prajñopāyāṅgabhāveneti viṣamakulāliṅganena |",
  "SA02n800:147": "prajñāṅgabhāvo hy upāye bhavati suratakāle cittasya tadākāratvāt |",
  "SA02n800:148": "upāyāṅgabhāvaḥ prajñāyām apy evam |",
  "SA02n800:149": "ariṣṭam akālamaraṇalakṣaṇam adhikamārutair bhavati |",
  "SA02n800:150": "ūrdhve'dhaś ca kayor ity āha |",
  "SA02n800:151": "kāyavāgnāḍyor yathāyogaṃ lalanārasanayoḥ |",
  "SA02n800:152": "yadādho viḍnāḍī niruddhā bhavati tadordhve vāmanāḍyām ariṣṭaṃ bhavati |",
  "SA02n800:153": "yadā mūtranāḍī niruddhā bhavati todordhve dakṣiṇanāḍyām ariṣṭaṃ bhavati |",
  "SA02n800:154": "etac ca prapañcena vakṣyate |",
  "SA02n800:155": "taminīśukravāhiṇyoś cāriṣṭaṃ nāsti |",
  "SA02n800:156": "taminīśukravāhiṇyor māruta utpattir garbhād nirgamaḥ |",
  "SA02n800:157": "maraṇaṃ sthitiḥ svasthitā |",
  "SA02n800:158": "etad āha | utpādetyādi |",
  "SA02n800:159": "lagnodayābhisaṃdhau ceti | vāma- (45)",
  "SA02n800:161": "lagnād dakṣiṇalagnasaṃkrāntisaṃdhau madhyamā viṣuvaṃ vahati |",
  "SA02n800:162": "kati śvāsocchvāsān ity āha |",
  "SA02n800:163": "ṣaṭpañcāśad ityādi |",
  "SA02n800:164": "divāniśam ahorātre dvādaśasaṃkrāntau pañcasaptatyadhikaṣaṭśataśvāsān madhyamā vahati |",
  "SA02n800:165": "vāmā dakṣinā ca nāḍī pañcasaptatyadhikaṣaṭśataśvāsonān yān ekaviṃśatisahasrān ṣaṭśatair adhikāṃs tān vahati |",
  "SA02n800:166": "tripakṣyadhikatrivarṣāṇi ca śatavarṣe pūrṇe vahati madhyamā |",
  "SA02n800:167": "vāmā savyā dakṣiṇordhve prāṇe yathākrameṇa saṃjñā candro'rkaś ca |",
  "SA02n800:168": "lalaneḍā cāpi piṅgalāpareti rasanā |",
  "SA02n800:169": "toyatejaḥsvabhāvinyāv iti pūrvavad yathākramaṃ padmadhṛgratnadhṛgmate'mitābharatnasaṃbhavādhidaivate |",
  "SA02n800:170": "adha ity apāne madhyamā nāḍī cetyādinā |",
  "SA02n800:171": "viḍmūtravāhinyor upary ūrdhvanāḍīdvayasaṃcāreṇa svabhāvam āha |",
  "SA02n800:172": "ayam arthaḥ |",
  "SA02n800:173": "ūrdhve yā vāmanāḍī sādho madhyā viḍnāḍī |",
  "SA02n800:174": "ūrdhve yā dakṣiṇā sādho vāmā mūtravāhiṇī |",
  "SA02n800:175": "ete dve yathākramaṃ cakradhṛkkhaḍgadhṛgmate |",
  "SA02n800:176": "vairocanāmoghasiddhisvabhāve |",
  "SA02n800:177": "ūrdhve yā madhyamā (46)",
  "SA02n800:179": "sādhaḥ savyā śukravāhiṇī |",
  "SA02n800:180": "ete'pi śūnyajñānasvarūpe |",
  "SA02n800:181": "akṣobhyavajrasattvādhidaivate |",
  "SA02n800:182": "nābhyabje bhuvaḥ pañcaguṇo gandharūparasasparśaśabdalakṣaṇaḥ |",
  "SA02n800:183": "hṛdayābje toyasya caturguṇo rūparasasparśaśabdalakṣaṇaḥ |",
  "SA02n800:184": "kaṇṭhābje'gnes triguṇo rūpasparśaśabdalakṣaṇaḥ |",
  "SA02n800:185": "lalāṭābje maruto dviguṇaḥ sparśaśabdalakṣaṇaḥ |",
  "SA02n800:186": "uṣṇīṣābje śūnyasya śabdamātraguṇaḥ |",
  "SA02n800:187": "etān gṛhītvā saṃhārakrameṇāvadhūtī nirgacchati |",
  "SA02n800:188": "sṛṣṭyā ca śūnyādinā ca |",
  "SA02n800:189": "kṣitau nābhimaṇḍale viśati |",
  "SA02n800:190": "adho nābhau guhye ca maṇyabje śaṅkhinī kāyavākcittavāhiṇī sattvarajastamobhedena tridvyekaguṇātmikā saṃhārakrameṇa nirgacchati |",
  "SA02n800:191": "ṣṛṣṭyā viśati |",
  "SA02n800:192": "eṣā śaṅkhinī strīṇāṃ sukhāt surate śukraṃ vahati |",
  "SA02n800:193": "ṛtau raja-udbhave raktavāhiṇī |",
  "SA02n800:194": "prāṇāpānanāḍyoḥ prajñopāyāṅgabhāvam āha |",
  "SA02n800:195": "ūrdhva ityādi |",
  "SA02n800:196": "ūrdhve prāṇe savyāvasavyayor vāmadakṣiṇayoḥ prajñopāyāṅgabhāvo'dho'pāne |",
  "SA02n800:197": "ūrdhvādho rajaḥśukrapravāhayoḥ | (47)",
  "SA02n800:199": "yādhaḥ strīṇāṃ khagamukhā śukravāhataḥ saiva yadā rajo vahati tadā caṇḍālī bhavati |",
  "SA02n800:200": "tasminn eva cartukāle strīṇām ūrdhvanāḍī ḍombī bhavati |",
  "SA02n800:201": "atrobhayathāpi striyo'spṛśyāḥ |",
  "SA02n800:202": "puṃsaḥ puruṣasya tv ṛtukāle śukrāgamanakāle saiva ḍomby avadhūtī syāt |",
  "SA02n800:203": "vāmadakṣiṇanāsāpuṭayor maṇḍalodayam āha |",
  "SA02n800:204": "vijñānādyam ityādi |",
  "SA02n800:205": "vijñānādyam ākāśādyaṃ sṛṣṭikrameṇa |",
  "SA02n800:206": "bhūmyādyaṃ saṃhārakrameṇa |",
  "SA02n800:207": "madhye madhyamāmārge ṣaṣṭhaṃ jñānamaṇḍalam ākāśādipañcamaṇḍalāt pratyekamaṇḍalasya sapādaikādaśaśvāsān gṛhītvā sapādaṣaṭpañcāśataśvāsātmakaṃ vahati |",
  "SA02n800:208": "āsāṃ vāmadakṣiṇamadhyanāḍīnām ahorātreṇa yathākramaṃ nābhipadme dvādaśadalātmake ṣaṣṭimaṇḍalāni |",
  "SA02n800:209": "vāme ca lagne viṣame meṣādye dakṣiṇalagne same vṛṣabhādye |",
  "SA02n800:210": "tatra dakṣiṇe vṛṣalagne yadā vahati vāyus tadā mūle nāsāpuṭasyādhobhāge bhūmimaṇḍalaṃ daṇḍaikaṃ vahati |",
  "SA02n800:211": "evaṃ tasyaiva vāmabhāge toyamaṇḍalam |",
  "SA02n800:212": "savye dakṣiṇabhāge tejomaṇḍalam |",
  "SA02n800:213": "ūrdhvabhāge vāyumaṇḍalam |",
  "SA02n800:214": "madhye śūnyamaṇḍalam | evam (48)",
  "SA02n800:216": "ubhayor nāsārandhrayor ekaikamaṇḍalaṃ daṇḍād vahati |",
  "SA02n800:217": "pañcabhir daṇḍaiḥ pañcamaṇḍalaṃ vahatīty arthaḥ |",
  "SA02n800:218": "bhūmyādyam iti copalakṣaṇamātratvāt |",
  "SA02n800:219": "ākāśādyam api gṛhyate |",
  "SA02n800:220": "ekā nāḍī kati śvāsān vahatīty āha |",
  "SA02n800:221": "nāḍiketyādi |",
  "SA02n800:222": "kramād iti kṣāmādinā |",
  "SA02n800:223": "ākāśādināyam |",
  "SA02n800:224": "pañcabhir gaṇitā aṣṭādaśaśataśvāsā bhavanti |",
  "SA02n800:225": "tāṃś ca pañcanāḍyo vahanti |",
  "SA02n800:226": "aṣṭādaśaśataśvāsāṃś ca dvādaśasaṃkrāntibhir gaṇitā ahorātreṇa ṣaṭśatādhikaikaviṃśatisahasraśvāsā bhavanti |",
  "SA02n800:227": "etad āha | ṣaṣṭītyādi |",
  "SA02n800:228": "vāmanāḍyāṃ lagnodayam āha |",
  "SA02n800:229": "dalamadhya iti yadā vāmanāḍyāṃ meṣādinā nāsāpuṭamadhye śūnyamaṇḍalaṃ vahati tadābhyantare'pi dalamadhye vahatīti vakṣyate |",
  "SA02n800:230": "tataḥ pūrva ity ūrdhve vāyumaṇḍalaṃ savye'gnimaṇḍalam |",
  "SA02n800:231": "vāme toyamaṇḍalam |",
  "SA02n800:232": "apara ity adhobhāge pṛthivīmaṇḍalam |",
  "SA02n800:233": "kramād ity ākāśādikramāt |",
  "SA02n800:234": "ākāśādyam ityādinā pūrvoktam evaṃ prajñapayati |",
  "SA02n800:235": "pañcamaṇḍalānāṃ parasparaṃ prajñopāyabhedenāha |",
  "SA02n800:236": "apara ity adhomaṇḍale |",
  "SA02n800:237": "pūrva ity ūrdhvamaṇḍale yathākramaṃ dharā pṛthivī vāyuś ca |",
  "SA02n800:238": "anayoḥ parasparaṃ prajñopāyakāraṇam āha | (49)",
  "SA02n800:240": "aṅguṣṭhetyādi |",
  "SA02n800:241": "āṅguṣṭhaḥ pṛthivīsvarūpo'nāmikā vāyusvarūpā |",
  "SA02n800:242": "etābhyāṃ parasparaṃ prajñopāyatvaṃ grāhyagrāhakabhāvena |",
  "SA02n800:243": "tathā hi parakulāliṅganena kāryodayo na svakulāliṅganena svātmani kriyā virodhāt |",
  "SA02n800:244": "pṛthivīdhātūdbhūte hi kāyendriyam |",
  "SA02n800:245": "vāyudhātūdbhūtaṃ hi sparśyendriyaṃ viṣayaṃ gṛhṇāti |",
  "SA02n800:246": "ata ucyate |",
  "SA02n800:247": "aṅguṣṭhānāmikābhyām ityādi |",
  "SA02n800:248": "evaṃ savyavāmayor agnitoyayoḥ prajñopāyakāraṇam āha |",
  "SA02n800:249": "savyetyādi |",
  "SA02n800:250": "atrāpi vahnidhātujanitaṃ rasaviṣayam |",
  "SA02n800:251": "toyodhātūdbhūtaṃ rasanendriyaṃ gṛhṇāti |",
  "SA02n800:252": "ato madhyamātarjanīdvābhyāṃ khaḍgo bhaviṣyati |",
  "SA02n800:253": "daṃṣṭrā mudrā pakṣamudrā kṛtiḥ |",
  "SA02n800:254": "kartarīti kartarikā mudrā kanīyasī |",
  "SA02n800:255": "te parasparānye |",
  "SA02n800:256": "śunyamaṇḍalasaṃyoga iti vāmadakṣiṇavāhināṃ daśamaṇḍalānāṃ saṃyoga ekatvaṃ madhyamā- (50)",
  "SA02n800:258": "pravāhaḥ | tato'ṅgulīnāṃ pṛthivyādisvarūpiṇīnāṃ parasparam |",
  "SA02n800:259": "karatale puṭite mūrdhni śirasi kṛta ekamukhaṃ vajraṃ bhavati |",
  "SA02n800:260": "anenaitad upalakṣitam |",
  "SA02n800:261": "madhyamāpravāha yogenācyutasukhena bodhicittoddhāriteṇa sā vajraśikhāyāṃ kartavyā |",
  "SA02n800:262": "tad eva kartarikam |",
  "SA02n800:263": "ajñānasya cchedanarūpatvāt |",
  "SA02n800:264": "skandhādi vijñānādayaḥ |",
  "SA02n800:265": "dhātavaḥ pṛthivyādayaḥ |",
  "SA02n800:266": "trivajrāṇi kāyavākcittāni |",
  "SA02n800:267": "evam ekatvaṃ bhavati madhyamāgatau satyā |",
  "SA02n800:268": "ariṣṭalakṣaṇam āha |",
  "SA02n800:269": "vāmāyām ityādi |",
  "SA02n800:270": "vāmāyāṃ dakṣiṇāyāṃ vā yathākrameṇādhiko vāyur ekarātram |",
  "SA02n800:271": "sattvakṣayato varṣam ekaṃ na bhavati |",
  "SA02n800:272": "punar aparavarṣadaśadinaṃ bhavati rajaḥkṣayārtham |",
  "SA02n800:273": "punar na vahati |",
  "SA02n800:274": "punar aparavarṣapañcadaśadinaṃ bhavati tamaskṣayāntam |",
  "SA02n800:275": "viṃśatidināroham āyurmāsāḥ ṣaṭ |",
  "SA02n800:276": "pañcaviṃśatidināroham āyurmāsāḥ trayaḥ | atra (51)",
  "SA02n800:278": "hi sūryaś candraguṇāñ śabdasparśarasarūpagandhān gṛhītvāriṣṭadināni darśayati |",
  "SA02n800:279": "te pañca pañcakena pañcamī yāvad vṛddhiḥ |",
  "SA02n800:280": "tataḥ ṣaṣṭhasaptamarāśāv ekottareṇa kramād vṛddhir iti |",
  "SA02n800:281": "saptame rāśau pauṣṇakālaḥ |",
  "SA02n800:282": "yatra prāṇasya nivṛttiḥ kaiścid api kartuṃ na śakyate |",
  "SA02n800:283": "śukradhātāv ariṣṭavāyupraveśāt |",
  "SA02n800:284": "tataḥ pauṣṇakālāt śukradhātukṣayārtham |",
  "SA02n800:285": "aṣṭamapatrādiṣu krameṇa trayastriṃśaddinārohaḥ |",
  "SA02n800:286": "atra dvādaśarāśicakram |",
  "SA02n800:287": "avidyādvādaśāṅgasvarūpaḥ puṭo bhūmyādau likhitvā prathamapuṭe pūrvādiṣu makarādijanmarāśiprabhṛtāv ariṣṭadināvaśeṣāyuṣo varṣamāsadinabhedena yathākramanyāsam āha |",
  "SA02n800:288": "tridvītyādi |",
  "SA02n800:289": "samakair varṣair māsaiḥ ṣaṭtriyugmendubhiḥ |",
  "SA02n800:290": "dinais tithidikpañcaguṇadvyekaiś caivaṃ dehinām āyur gacchati |",
  "SA02n800:291": "dvitīyapuṭaṃ coddeśamātreṇānugatatvād dinatyāga ucyate |",
  "SA02n800:292": "pūrve janmalagnapatre trivarṣād aśītyuttarasahasradinagaṇād makarāt pañcatriṃśadadhikaśatadinagaṇaṃ tyajati |",
  "SA02n800:293": "tatas tad apatraṃ śūnyīkṛtya dvitīyapatre'vaśeṣadinagaṇaṃ gṛhītvā prāṇaśaktiḥ praviśati |",
  "SA02n800:294": "tatrāpy ārohadinadinaiḥ saha pañcacatvāriṃśadadhikatriśatadinaṃ tyajati |",
  "SA02n800:295": "tato dvitīyapatraṃ śūnyīkṛtyāvaśeṣadinaṃ (52)",
  "SA02n800:297": "gṛhītvā caturthe praviśati |",
  "SA02n800:298": "tatrāpy ārohaṇadinaiḥ saha dvyaśītidinaṃ tyajati |",
  "SA02n800:299": "tataḥ patraṃ śūnyīkṛtyāvaśeṣadinaṃ gṛhītvā pañcame praviśati |",
  "SA02n800:300": "tatrāpy ārohaṇadinaiḥ saha saptapañcāśaddinaṃ tyajati |",
  "SA02n800:301": "tataḥ ṣaṣṭhe'vaśeṣadinaṃ gṛhītvā praviśati |",
  "SA02n800:302": "tatrāpy ārohaṇadinaiḥ sahāṣṭāviṃśaddinaṃ tyajati |",
  "SA02n800:303": "tataḥ ṣaṣṭhaṃ śūnyīkṛtya saptame praviśati |",
  "SA02n800:304": "tatrāpy ārohaṇadinaiḥ saha saptaviṃśaddinaṃ tyajati |",
  "SA02n800:305": "saptamaṃ śūnyīkṛtyāvaśeṣaṃ ṣaḍviṃśatidinagaṇaṃ gṛhītvāṣṭame praviśati |",
  "SA02n800:306": "tatra pañcadaśadinaṃ tyajati |",
  "SA02n800:307": "aṣṭamaṃ śūnyīkṛtyāvaśeṣam ekaviṃśatidinaṃ gṛhītvā navame praviśati |",
  "SA02n800:308": "tatra daśadinaṃ tyajati |",
  "SA02n800:309": "avaśeṣam ekādaśadinaṃ gṛhītvā daśame praviśati navamaṃ śūnyīkṛtya |",
  "SA02n800:310": "daśame pañcadinaṃ tyaktvāvaśeṣadinaṃ gṛhītvaikādaśame praviśati |",
  "SA02n800:311": "tatra dinatrayaṃ tyajati |",
  "SA02n800:312": "tata ekādaśamaṃ śūnyīkṛtyāvaśeṣadinatrayaṃ gṛhītvā dvādaśame praviśati |",
  "SA02n800:313": "tatra dinatrayaṃ tyajati |",
  "SA02n800:314": "avaśeṣaṃ dinam ekaṃ gṛhītvā karṇikāṃ praviśati |",
  "SA02n800:315": "evam aśītyuttarasahasrasaṃkhyaiḥ (53)",
  "SA02n800:317": "sarvasya madhyasya trivarṣadinaiḥ prāṇaśaktir dvādaśarāśicakraṃ tyajati |",
  "SA02n800:318": "tato vijñānam api tyaktvā śvāsacakradharmapreritaprāṇavāyur nāsārandhragatyantare saṃbhramati |",
  "SA02n800:319": "vāmanāḍyām ariṣṭaṃ darśayati |",
  "SA02n800:320": "mūlād ityādi |",
  "SA02n800:321": "mūlād iti prāṇasya janmarāśidinād ekottareṇa candrasyārohaṇakrameṇa caturmāsapakṣabhedādinā |",
  "SA02n800:322": "tatrāpi pūrvavad dvādaśacakraṃ likhitvā prathamapuṭe'riṣṭadinaṃ ṣaṭtriṃśadāyurmāsās tu dvitīyapuṭe sthāpanīyāḥ |",
  "SA02n800:323": "tato māsam ekaṃ na vahati |",
  "SA02n800:324": "ariṣṭavṛddhidvitīyamāsānte tṛtīyamāsapraveśe tasminn eva patre dinadvayaṃ vahati |",
  "SA02n800:325": "tatas tṛtīyamāse na vahati |",
  "SA02n800:326": "caturthamāsānte pañcamamāsapraveśe dinatrayaṃ vahati |",
  "SA02n800:327": "evaṃ ṣaḍmāsair ariṣṭadināni trīṇi |",
  "SA02n800:328": "sāmānyadinādau trīṇi ratnasavyavāmāriṣṭadharmiṇi |",
  "SA02n800:329": "eva ṣaṭtriṃśadmāsebhyo'riṣṭadinasahitebhyo jīvitasya ṣaḍmāsā gatāḥ |",
  "SA02n800:330": "tasmin patre prāṇavāyur asaṃcāraḥ |",
  "SA02n800:331": "evam ahorātreṇaikādaśasaṃkrāntibhiḥ karoti |",
  "SA02n800:332": "dvyayutadvāṣṭaśataśvāsaiḥ patraparityāge'pi śvāsacakrasyonatā nāsti | (54)",
  "SA02n800:334": "tato dvitīye punaḥ saptāṣṭanavame ca māse yathāsaṃkhyaṃ catuṣpañcaṣaḍdināni vahanti |",
  "SA02n800:335": "tatas triṃśadmāsarāśer aparamāstrayaṃ jīvitasya gatam |",
  "SA02n800:336": "tataḥ saptāviṃśatimāsān gṛhītvā tṛtīyapatre saṃcarati |",
  "SA02n800:337": "daśapatreṣu daśasaṃkrāntibhir ahorātraṃ karoti |",
  "SA02n800:338": "pratyekamāse yathākrameṇa saptāṣṭanavadināni vahanti |",
  "SA02n800:339": "saptāviṃśatimāsebhyo māsatrayam ūnaṃ bhavati |",
  "SA02n800:340": "evaṃ yathoktavidhinā tṛtīyarāśipatraṃ tyajati |",
  "SA02n800:341": "navapatreṣu saṃkramaṇaṃ karoti |",
  "SA02n800:342": "evaṃ daśadinam ekādaśadinaṃ dvādaśadinaṃ vahati |",
  "SA02n800:343": "caturthapatraṃ tyajati |",
  "SA02n800:344": "caturviṃśatimāsebhyo māsatrayam ūnaṃ bhavati jīvitasya |",
  "SA02n800:345": "evaṃ trayodaśadinaṃ caturdaśadinaṃ |",
  "SA02n800:346": "tataḥ pañcamaṃ patraṃ tyajati |",
  "SA02n800:347": "saptapatreṣu saṃkrāntiṃ karoti |",
  "SA02n800:348": "ekaviṃśatimāsebhyo māsatrayam ūnaṃ bhavati |",
  "SA02n800:349": "tathā ṣoḍaśasaptadaśāṣṭādaśadināni trimāsaṃ yathākramaṃ vahati |",
  "SA02n800:350": "ṣaṣṭhapatraṃ tyajya ṣaṭpatreṣu saṃkrāntiṃ karoti |",
  "SA02n800:351": "aṣṭādaśamāsebhyo māsatrayam ūnaṃ jīvitasya |",
  "SA02n800:352": "ekonaviṃśatyekaviṃśatidināni pratimāsaṃ yathākramaṃ vahati |",
  "SA02n800:353": "saptamarāśiṃ tyajati |",
  "SA02n800:354": "pañcarāśiṣu saṃkrāntiṃ karoti | (55)",
  "SA02n800:356": "pañcadaśamāsebhyo māsatrayam ūnaṃ jīvitasya |",
  "SA02n800:357": "evaṃ dvāviṃśatitrayoviṃśaticaturviṃśatidināni yathākramaṃ vahati |",
  "SA02n800:358": "aṣṭamapatraṃ tyaktvā catuṣpatreṣu saṃkrāntiṃ karoti |",
  "SA02n800:359": "dvādaśamāsebhyo māsatrayam ūnaṃ jīvitasya |",
  "SA02n800:360": "evaṃ pañcaviṃśatiṣaḍviṃśatisaptaviṃśaddināni yadā vahati tadā navamaṃ patraṃ tyajati |",
  "SA02n800:361": "patratrayaṃ saṃkrāntiṃ karoti |",
  "SA02n800:362": "navamāsebhyo māstrayam ūnaṃ jīvitasya |",
  "SA02n800:363": "evam aṣṭāviṃśatitriṃśatidināni yadā vahati tadā daśamapatraṃ tyajati |",
  "SA02n800:364": "patradvaye saṃkrāntiṃ karoti |",
  "SA02n800:365": "ṣaḍmāsebhyo māsatrayam ūnaṃ jīvitasya |",
  "SA02n800:366": "ekatriṃśaddinaṃ dvātriṃśaddinaṃ yadā vahati tadaikādaśamapatraṃ tyajati |",
  "SA02n800:367": "ekapatre saṃkrāntiṃ karoti |",
  "SA02n800:368": "trimāsebhyo navatidināny ūnībhavanti jīvitasya |",
  "SA02n800:369": "tataḥ pūrvapatre'vāhitadinatrayād dvādaśame patre dinadvayaṃ vahati |",
  "SA02n800:370": "tato dvādaśamaṃ patraṃ tyajati |",
  "SA02n800:371": "tataḥ karṇikāyām ekadinaṃ vahati |",
  "SA02n800:372": "yāvat prāṇasya sa cakravicchedo bhavati vāmāriṣṭeṇa maraṇam ayogino yānti | (56)",
  "SA02n800:374": "madhyametyādi |",
  "SA02n800:375": "mṛtyoḥ kālasya śatavarṣe pūrṇe madhyamārohaṇaṃ samaviṣamadinair vṛṣādimeṣādyair janmajātaiś ca maṇḍalaiḥ pṛthivyādikaiḥ |",
  "SA02n800:376": "pakṣadvayavināśanād dakṣiṇavāmapakṣakṣayāt |",
  "SA02n800:377": "anyathetyādi sugamam |",
  "SA02n800:378": "ariṣṭavañcanārtham āha |",
  "SA02n800:379": "ariṣṭalakṣaṇam ityādi |",
  "SA02n800:380": "prāṇaṃ prāṇavāyuṃ lalāṭe nyaset |",
  "SA02n800:381": "avadhūtīpadaṃ madhyamāpravāhitvam |",
  "SA02n800:382": "anyathetyādi |",
  "SA02n800:383": "yadi tat prakarśati na bhidyate |",
  "SA02n800:384": "vajrotthānadvāreṇāvadhūtimārge prāṇamāruto na viśati |",
  "SA02n800:385": "adhaś cāpānavāyuḥ śaṅkhinyāṃ na viśati |",
  "SA02n800:386": "kim evaṃ syād ity āha |",
  "SA02n800:387": "maraṇaṃ tadaveśatas tayoḥ prāṇāpānavāyvor avadhūtyāṃ (57)",
  "SA02n800:389": "śaṅkhinyāṃ vāpraveśataḥ |",
  "SA02n800:390": "maraṇam eva |",
  "SA02n800:391": "ānandānāṃ bhedam āha |",
  "SA02n800:392": "śukretyādi |",
  "SA02n800:393": "uṣṇīṣāt sakāśād ūrṇāpaṅkaje bhrūmadhye śukrasyāgamanam ānandaṃ prathamam |",
  "SA02n800:394": "tasmāt kaṇṭhe hṛdi paramānandaṃ dvitīyam |",
  "SA02n800:395": "tato vividhaṃ ramaṇaṃ krīḍanagāḍhāliṅganaśītkāra kaṇṭhakūjanādilakṣaṇaṃ nābhau (58)",
  "SA02n800:397": "guhye ca gataṃ bodhicittaṃ viramānandaṃ tṛtīyam |",
  "SA02n800:398": "guhyād vajramaṇiparyantam acyutaṃ bodhicittaṃ sahajānandaṃ caturtham |",
  "SA02n800:399": "tatra tathāpratiṣṭhitanirvāṇaṃ pratiṣṭitayo rāgavirāgayor abhāvāt |",
  "SA02n800:400": "sāṃsārikarāgakṣayārtham |",
  "SA02n800:401": "mahārāgo vajrānañgo'kṣaraḥ prabhus traidhātuke vibhuḥ |",
  "SA02n800:402": "sarveṣāṃ tatpadavāñchayābhimatatvāt |",
  "SA02n800:403": "kiṃ punaḥ pratiṣṭhitanirvāṇam ity āha |",
  "SA02n800:404": "virāgād yad ityādi sugamam |",
  "SA02n800:405": "etad eva prapañcenāha |",
  "SA02n800:406": "śukram evendur amṛtatvāt | tasyodaya (59)",
  "SA02n800:408": "uṣṇīṣe lalāṭe pūrṇā prathamānandādibhedena śukrapratipad dvitīyā tṛtīyā caturthī pañcamī lakṣaṇā |",
  "SA02n800:409": "uddeśamātreṇānūktatvāt |",
  "SA02n800:410": "kaṇṭhe hṛdaye ca ṣaṣṭhī saptamy aṣṭamī navamī daśamy aparā pūrṇā |",
  "SA02n800:411": "nābhau guhya ekādaśī dvādaśī trayodaśī caturdaśī pañcadaśī tṛtīyā pūrṇā |",
  "SA02n800:412": "athety ānandādibhedena tripūrṇā gate bodhicitte |",
  "SA02n800:413": "guhyapadmā tayā bodhicitte guhye gate paramānandād yā ṣoḍaśī kalā sā maṇipadme vajramūrdhnigā bhavati |",
  "SA02n800:414": "tasmād ūrdhvaṃ kṛṣṇapratipadāgame virāgapraveśakāle cyutikālaḥ syāt |",
  "SA02n800:415": "tato virāgato ravir ūrṇāsthānaṃ yāti |",
  "SA02n800:416": "asya sūryasya ṣoḍaśī kaloṣṇīṣakamale gatā saiva naṣṭacandra ity ākhyātaḥ |",
  "SA02n800:417": "sūryeṇa rajorūpeṇācchāditatvāt |",
  "SA02n800:418": "ato rāgasaukhyato viraktir bhavati |",
  "SA02n800:419": "atas tad varjanīyam |",
  "SA02n800:420": "maraṇe maraṇakāle sarvadehināṃ devāsuramanuṣyāṇāṃ (60)",
  "SA02n800:422": "candrāmṛtaṃ bodhicittam |",
  "SA02n800:423": "adhaḥ śukramārgeṇa yāti |",
  "SA02n800:424": "sūrya eva rajo rajodharmitvād ūrdhve yāti |",
  "SA02n800:425": "rāhuvijñānam avidyāprāṇasavalitavijñānaṃ bhāvalakṣaṇe sukhaduḥkhādikarmalakṣaṇe |",
  "SA02n800:426": "yata evam ato'smāt kāraṇāc candrāmṛtasya śukradhātor ūrdhvam upari gamanam upadeśataḥ |",
  "SA02n800:427": "adhaś cārkarajaso gamanaṃ rāhulakṣaṇasya vijñānasyākṣarasukhaṃ gamanaṃ kartavyam iti |",
  "SA02n800:428": "etac ca bhagavatācaritam ity ādarśayati |",
  "SA02n800:429": "ūrṇetyādi |",
  "SA02n800:430": "candrāmṛtasya śukradhātoḥ pūrṇimā pūrṇatvaṃ buddhānām ūrṇābje bhavati |",
  "SA02n800:431": "arkarajaso'māvāsī guhye bhavati |",
  "SA02n800:432": "tayoḥ pūrṇimāmāvāsyoḥ kalā yathākrameṇoṣṇīṣe vajramaṇau ca buddhānām iti | (61)",
  "SA02n800:434": "tad uktaṃ nāmasaṃgītyām |",
  "SA02n800:435": "ekapādatalākrānto mahīmaṇḍatale sthitaḥ |",
  "SA02n800:436": "brahmāṇḍaśikharākrāntaḥ pādāṅguṣṭhanakhe sthitaḥ || iti |",
  "SA02n800:437": "vajrapadaṃ jñānapadaṃ viparītam iti pratiṣṭhitam ity arthaḥ |",
  "SA02n800:438": "apratiṣṭhitaṃ punar edṛśam ity āha |",
  "SA02n800:439": "apratiṣṭhetyādi |",
  "SA02n800:440": "dhātavaḥ pṛthivyādayo'viparītam nirāvaraṇatvaṃ yānti |",
  "SA02n800:441": "anye te dhātavo'bhedyāḥ |",
  "SA02n800:442": "śiraso lambikānāṃ kāyavākcittajñānabindūnām ūrdhve krameṇākṣarasukhapūritānāṃ catuṣkāyaviśuddhim āha |",
  "SA02n800:443": "maṇāv ityādi |",
  "SA02n800:444": "mahāsukhād iti vajrāgrād viparīteṇa yaḥ kāyabinduḥ sa turyākṣayataḥ śuddhakāyaḥ |",
  "SA02n800:445": "sa ca vajrāgre sthitaḥ |",
  "SA02n800:446": "tasmād maṇau cittaṃ suṣuptakṣayataḥ |",
  "SA02n800:447": "guhye vāk svapnakṣayataḥ |",
  "SA02n800:448": "nābhau kāyo jāgradavasthākṣayata iti |",
  "SA02n800:449": "ete ca dharmasaṃbhoganirmāṇakāyāḥ śuddhakāyāt spharanti | (62)",
  "SA02n800:451": "adha-upāyasyety adho vajrāgrād yat spharaṇaṃ kāyānāṃ tad upāyaś ca prajñāyāḥ punar ūrdhvato bhavet |",
  "SA02n800:452": "tad darśayati |",
  "SA02n800:453": "lalāṭa ityādi |",
  "SA02n800:454": "asyāḥ prajñāyāḥ kāyavajro lalāṭe pūrvavad viparīteṇa |",
  "SA02n800:455": "evaṃ kaṇṭhe hṛdnābhipaṅkaje yathākrameṇa vākcittajñānavajrāṇi |",
  "SA02n800:456": "etena nirmāṇādyāḥ spharantīti |",
  "SA02n800:457": "akṣarasukhavṛddhyartham āha |",
  "SA02n800:458": "karmetyādi |",
  "SA02n800:459": "nanu candrasya sarvadā vṛddhyā bhavitavyam ity āha |",
  "SA02n800:460": "na hi vṛddhiḥ syād iti |",
  "SA02n800:461": "tathā hi yo vṛddhas tenāvaśyaṃ kṣayiṇā bhavitavyam anyathā nityatāprasaṅgaḥ |",
  "SA02n800:462": "na ca nityo'rthaḥ kaścid asti yena tasya nityatvaṃ parikalpanīyam |",
  "SA02n800:463": "utpādavyayadharmitvāt sarvadharmāṇām |",
  "SA02n800:464": "tathāpy utpādavyaya eva tasya svabhāvo bhavatu |",
  "SA02n800:465": "ko doṣa ity āśaṅkyāha |",
  "SA02n800:466": "svabhāvābhāvadharmāṇām iti svabhāvasyābhāvo yeṣāṃ dharmāṇāṃ yaḥ kṣayotpādaḥ sā māyā | (63)",
  "SA02n800:468": "ata eva na kṣayaṃ yānti bhūtāni na jāyanta iti saṃyogaviyogamātratvāt |",
  "SA02n800:469": "spandādibhāvanām āha |",
  "SA02n800:470": "svaprajñetyādi |",
  "SA02n800:471": "svaprajñāyā vividhalakṣaṇayāliṅgitaṃ cittaṃ padme guhye gataṃ yad maṇau vajramaṇau tac candragataspandarūpeṇa spandabhāvanā |",
  "SA02n800:472": "tatraiva maṇau yadā niṣpandatā tadākṣarabhāvanā |",
  "SA02n800:473": "kāyavākcittanāḍīṣu vāmadakṣiṇamadhyanāḍīṣu kāyavākcittair bhāvanā iti |",
  "SA02n800:474": "yadā hi gurūpadeśena praviṣṭe marīcikādimārge tadā tisro nāḍyaḥ pariśuddhā bhavanti |",
  "SA02n800:475": "tāsu pariśuddhāsu yadi kāyanāḍyāṃ prāṇo vahati tathāpi prāṇāyāmaḥ kartavyaḥ sa ca kāyabhāvanā |",
  "SA02n800:476": "evaṃ vāgnāḍyāṃ vāgbhāvanā |",
  "SA02n800:477": "cittanāḍyāṃ madhyamāyāṃ cittabhāvaneti |",
  "SA02n800:478": "yadā śaṅkhinīnāḍyāṃ śukranāḍyāṃ jñānabhāvanākṣarabhāvanā bhavati tadā samāhāra ekatvaṃ trivajrāṇāṃ trināḍīnām |",
  "SA02n800:479": "caturbindūnāṃ bandhanam āha |",
  "SA02n800:480": "prajñetyādi |",
  "SA02n800:481": "prajñārāgadrutāṇām iti caṇḍālījvālena drutāṇām |",
  "SA02n800:482": "śiraso lalāṭāt pūrṇāpadaṃ guhyasthānaṃ bandhanaṃ paramārthata iti prāṇabandhanenākṣarasukhena |",
  "SA02n800:483": "vāsanety āvaraṇaṃ tasyā haraṇam apanayanam | tat pūrṇa- (64)",
  "SA02n800:485": "candrasya na cchedo na ca tasya pūraṇam |",
  "SA02n800:486": "tathoditaṃ jñānaṃ kramāt spandādibhedena bhūmibhir muditādyābhir ūrdhvam uṣṇīṣe pūrṇatāṃ yāti |",
  "SA02n800:487": "kleśādīnām āharaṇam apanayanaṃ pūrṇaḥ |",
  "SA02n800:488": "na jñānacchedo na ca tasya pūraṇam iti |",
  "SA02n800:489": "śaśāṅkasyāṅkaṃ śaśāṅkaṃ madhye śaśāṅkasya madhyaśaśāṅkaḥ |",
  "SA02n800:490": "tena pūrṇāyāṃ na śaśī sthiraḥ pratipatpraveśakālakṣayatvāt |",
  "SA02n800:491": "tathākṣare sukhe cittam asthiram |",
  "SA02n800:492": "saṃsāravāsanā kṣarasukhalakṣaṇādyāliṅgitatvāt |",
  "SA02n800:493": "jagatāṃ rāgavirāgābhyāṃ pūrṇā na pratiṣṭhitety āha |",
  "SA02n800:494": "utpattītyādi |",
  "SA02n800:495": "ekakṣaṇābhisaṃbuddhaṃ yadā pūrṇāyāṃ guhyapadme niścalaṃ cittaṃ bhavet tadā taccittaṃ vajraṃ vajramaṇau niṣpandena sarvakṣaṇapūrakaṃ dvyayutadvyaṣṭaśataśvāsalakṣaṇam | (65)",
  "SA02n800:497": "evam asya cittasya na śuklapakṣe rāge sthitiḥ |",
  "SA02n800:498": "na ca gamanam asite pakṣe virāge |",
  "SA02n800:499": "ate eva pakṣadvayamadhyasthaṃ pūrṇāyāṃ gatam advayam apratiṣṭhitam |",
  "SA02n800:500": "tad uktaṃ nāmasaṃgītyām |",
  "SA02n800:501": "ekakṣaṇābhisaṃbuddhaḥ sarvakṣaṇavibhāvakaḥ |",
  "SA02n800:502": "akalaḥ kalanātītaś caturthadhyānakoṭidhṛk || iti |",
  "SA02n800:503": "sāṃsārikakramam āha |",
  "SA02n800:504": "uṣṇīṣetyādi |",
  "SA02n800:505": "tasya bodhisattvasyoṣṇīṣād udayaṃ pūrṇā vajramaṇau bhavet |",
  "SA02n800:506": "sa virāgāt kalāhāniḥ kalāya cayo vajrāt sakāśād bhavati |",
  "SA02n800:507": "tato hānir virāgasya prapūrṇatā |",
  "SA02n800:508": "punar apy evam udayaḥ punar maṇau pūrṇatā |",
  "SA02n800:509": "sa virāgāt kalāhānir na dehināṃ jñānahānir iti |",
  "SA02n800:510": "jñānahānyā maraṇam āha | (66)",
  "SA02n800:512": "pūrṇāśabdasyārtham āha |",
  "SA02n800:513": "asya bodhicittasya mahāsukhasvabhāvaḥ sa pūrṇāśabdena bhaṇyate |",
  "SA02n800:514": "mahāsukhasvabhāvaṃ vihāyānyabhāvāntaraṃ viṣayendriyalakṣaṇaṃ sṛṣṭisaṃhārakārakam utpādavyayalakṣaṇam |",
  "SA02n800:515": "etad eva spaṣṭayati |",
  "SA02n800:516": "bhāvād ityādi |",
  "SA02n800:517": "svapakṣābhyāṃ śuklakṛṣṇābhyām ayanābhyām uttaradakṣiṇābhyām |",
  "SA02n800:518": "asya bodhicittasya niścalasya pūrṇāyāṃ guhyapadma ūrdhvam bhūmibhiḥ paripūrṇatā |",
  "SA02n800:519": "dvyayutetyādi vyākhyātārtham |",
  "SA02n800:520": "pakṣadvayaṃ vāmadakṣiṇaṃ meṣavṛṣādidvādaśarāśilakṣaṇam ākramya nirudhya dvādaśākārasatyārthaṃ dvādaśabhūmilābhataḥ |",
  "SA02n800:521": "ṣoḍaśākāram akṣaraṃ sāṃsārikaṣoḍaśakalākṣayataḥ |",
  "SA02n800:522": "paramādvayaṃ karmavātanirmitakalpanābhāvāt |",
  "SA02n800:523": "ekārtham advayam iti yad advayadharmaṃ tad ekārtham ubhayapa- (67)",
  "SA02n800:525": "kṣābhāvāt | virāgādimahārāgam iti sekakṣaṇaś caturthaḥ |",
  "SA02n800:526": "tad uktaṃ nāmasaṃgītyām |",
  "SA02n800:527": "virāgādimahārāgo viśvavarṇo jvalaprabhaḥ |",
  "SA02n800:528": "saṃbuddhavajraparyaṅko buddhasaṃgītidharmadhṛk || iti |",
  "SA02n800:529": "asaṃkliṣṭam anāvilam ubhayapakṣābhāvāt |",
  "SA02n800:530": "grāhyacittagrāhakacittayor aikyaṃ darśayati |",
  "SA02n800:531": "yathety upadarśane |",
  "SA02n800:532": "nadīnām udakaṃ praviṣṭaṃ tat samudre samatvaṃ yāti |",
  "SA02n800:533": "tathāyaṃ bhāvasamūhaḥ sthiracalātmako'kṣare sarvākārabimbe samas tulyo'kṣaro bhavati |",
  "SA02n800:534": "etad eva punar dṛṣṭāntenāha |",
  "SA02n800:535": "ayaṃ dhātusamūho lohādiko raseṇa pāradeṇa bhakṣito yathā rasatvaṃ yāti tat samo bhavati |",
  "SA02n800:536": "yathā vā bījaiḥ kādravādikaiḥ kṣityādiko dhātusamūho bhakṣito bījasvabhāvatvaṃ yāti |",
  "SA02n800:537": "sa eva phalakāle phalodayakāle mānavarjitaḥ saṃkhyārahito bhavati | (68)",
  "SA02n800:539": "evaṃ bhāvasamūho'pi sthiracalātmakaḥ paramākṣarabhakṣitaḥ sarvākārabimbena nirāvaraṇīkṛtaḥ paramākṣaratvam āyāti |",
  "SA02n800:540": "sarvākārasvarūpadhṛg bhavatīty arthaḥ |",
  "SA02n800:541": "viṣadṛṣṭānte sukhasya vyāpitvam āha |",
  "SA02n800:542": "na daṃśa ityādi |",
  "SA02n800:543": "pūrṇāvasthāṃ vyāpitvaṃ gate viṣe daṣṭako daṃśasthāne vedanāduḥkhaṃ na vetti |",
  "SA02n800:544": "na cānyatrāpi kutracit kāyasthāne vetti |",
  "SA02n800:545": "na ca viṣayān rūpādīn indriyadvāraiś cakṣurādibhir vetti |",
  "SA02n800:546": "evaṃ citte pūrṇakalāṃ gate vyāpitvaṃ gate na yogī vajramaṇau vetti satsukhaṃ nānyatrāpi na viṣayān indriyadvārair iti |",
  "SA02n800:547": "uktaś cakrasaṃvare |",
  "SA02n800:548": "sarvataḥ pāṇipādādyaṃ sarvāto'kṣiśiromukham |",
  "SA02n800:549": "sarvataḥ smṛtimāl loke sarvam āvṛtya tiṣṭhati || iti |",
  "SA02n800:550": "ekadeśe sthitam api romakūpasaṃdhiparyantaṃ krāmatīti | (69)",
  "SA02n800:552": "rasalohadṛṣṭāntenāha |",
  "SA02n800:553": "yathetyādi |",
  "SA02n800:554": "ekapradeśe vajramaṇau |",
  "SA02n800:555": "kāmāgnisaṃtaptaṃ caṇḍālījvalanasaṃtaptam |",
  "SA02n800:556": "vāsanā rāgādilakṣaṇā |",
  "SA02n800:557": "yathā śilā mahāmaṇisparśāt taptatāṃ prabhāsvaratāṃ yāti tathākṣarasukhasparśāt sukhatām eti yāti vai niścitam |",
  "SA02n800:558": "kiṃ punaḥ paramārthataḥ paramārthasatyato jñānasadbhāvaḥ prabhāvo vitarkaḥ |",
  "SA02n800:559": "kiṃ tarkaṇīyaś cittasyāvedhanaṃ prati malāgantukaliptasya naivety arthaḥ |",
  "SA02n800:560": "ayam āgantuko malo na citte |",
  "SA02n800:561": "atha citta utpanne sati paścād utpannas tadartham āha |",
  "SA02n800:562": "na cittāt sakāśāc cirakālikaḥ paścād utpanna ity arthaḥ |",
  "SA02n800:563": "atha cittaṃ vinā jātas tadartham āha |",
  "SA02n800:564": "na cittena vinā jāta iti |",
  "SA02n800:565": "kiṃ citte'vyayatvena saṃsthita ity āha |",
  "SA02n800:566": "na citte saṃsthito'vyaya iti |",
  "SA02n800:567": "yadītyādinaitad eva vicārayati |",
  "SA02n800:568": "sugamaṃ ślokadvayam |",
  "SA02n800:569": "atra tāmradṛṣṭānte bodhayati |",
  "SA02n800:570": "yady ayam āgantuko malas tāmre tadā pūrvaṃ tāmraṃ kālikārahitam |",
  "SA02n800:571": "yadā cirakālī malaḥ paścāt tāmrasya sadbhāvas tadā tasya malasya kutaḥ kasmāt saṃbhavaḥ |",
  "SA02n800:572": "atha tāmreṇa vinā jātas tadākāśakusumasyāpi saṃ- (70)",
  "SA02n800:574": "bhavaḥ | atha tāmre'vyayatvena saṃsthitas tadā siddharaseṇāpy apanetuṃ na śakyate |",
  "SA02n800:575": "tasmāt sarvam etad yuktyā na saṃgacchati |",
  "SA02n800:576": "tasmād idam atrārthasatyam |",
  "SA02n800:577": "tāmreṇa sahotpanno'py ayaṃ kāliko rasayogād naśyati na paścād na pūrvaṃ na tadrahita iti |",
  "SA02n800:578": "evaṃ cittasyāpi darśayati |",
  "SA02n800:579": "tadvad ityādi |",
  "SA02n800:580": "āgantukaśabdaḥ kathaṃ boddhavya iti ced ucyate |",
  "SA02n800:581": "ā samantād gamanaśīla āgantukaḥ |",
  "SA02n800:582": "vākpathātītatvam akṣarasyāha |",
  "SA02n800:583": "vaktuṃ netyādi |",
  "SA02n800:584": "yauvane surate prāptā svayam eva vetti |",
  "SA02n800:585": "samādhirahitaiḥ śūnyatāsamādhirahitaiḥ |",
  "SA02n800:586": "asukhād dhetoḥ |",
  "SA02n800:587": "cyutir eva saṃsārahetur iti pratipādayati |",
  "SA02n800:588": "cyutair ityādi |",
  "SA02n800:589": "evam ity uktakrameṇa sattvānāṃ virāgasaṃbhūtiḥ |",
  "SA02n800:590": "nānyathetyādi |",
  "SA02n800:591": "yadi teṣāṃ virāgasaṃbhūtir na bhavati tadā nānyaprakāreṇa (71)",
  "SA02n800:593": "teṣāṃ bhavaḥ saṃsāraḥ |",
  "SA02n800:594": "tasmāt saiva kāraṇam ity arthaḥ |",
  "SA02n800:595": "yeneti cyutisukhavivarjaneṇa |",
  "SA02n800:596": "kāmuka ityādinākṣarasukhe yatnam āha |",
  "SA02n800:597": "duḥkhaṃ rāgavirāgalakṣaṇam |",
  "SA02n800:598": "ādhāre cyutim āpanna ādheyasya virāgatā bhavati |",
  "SA02n800:599": "ataś cyutirāgaṃ vivarjayed ity uktena saṃbandhaḥ |",
  "SA02n800:600": "vaimalyasyāvasthām āha |",
  "SA02n800:601": "akṣaretyādi |",
  "SA02n800:602": "akṣarodbhavakāyasya cittasyorṇācakramadhyagatasyālikālyor vāmadakṣiṇayoḥ samāyogo mīlanaṃ madhyamāpravāhitvaṃ hūṃkārādyaṃ ca madhyamāpravāhanibandhanaṃ neṣyate |",
  "SA02n800:603": "etac ca paramākṣarajñānasiddhāv evāryapuṇḍarīkapādaiḥ prapāñcitam iti na vistāryate |",
  "SA02n800:604": "idānīṃ pratītyahetuphalaṃ bhāvam āha |",
  "SA02n800:605": "bimbam ityādi |",
  "SA02n800:606": "śūnyād ākāśād udbhavaṃ bimbaṃ sarvākā....",
  "SA02n800:607": "(72)"
}