{
  "S04n370:0": "7. adhomukha sattvoddhāraṇa prakaraṇam",
  "S04n370:1": "athāsau bhagavāṃcchāstā śrīghanastrijagadguruḥ |",
  "S04n370:2": "viṣkambhinaṃ mahāsattvaṃ saṃpaśyaṃścaivamabravīt ||",
  "S04n370:3": "bhūyo'pi kulaputrāsya lokeśasya mahadguṇam |",
  "S04n370:4": "śrutaṃ mayā tathā vakṣye tacchṛṇuta samādarāt ||",
  "S04n370:5": "tadyathābhut purā śāstā tathāgato munīśvaraḥ |",
  "S04n370:6": "sarvajño'rhanmahābhijño dharmarājo vināyakaḥ ||",
  "S04n370:7": "sarvadharmādhipo nāthaḥ sarvavidyādhipeśvaraḥ |",
  "S04n370:8": "viśvabhūrnām saṃbuddho bhagavān sugato jinaḥ ||",
  "S04n370:9": "tadāhaṃ kulaputrāsaṃ kṣāntivādīti viśrutaḥ |",
  "S04n370:10": "maharṣistāpaso dhīmān saṃyamī vijitendriyaḥ ||",
  "S04n370:11": "giriguhāṃ samāśritya saṃbodhidharmasādhakaḥ |",
  "S04n370:12": "vyaharan sattvahitaṃ kṛtvā caturbrahmavihārikaḥ ||",
  "S04n370:13": "tadāpyasya jagacchāsturlokeśasya mahattaram |",
  "S04n370:14": "guṇaprabhāvamākhyātaṃ viśvabhuvā śrutaṃ mayā || 74",
  "S04n370:16": "tadyathāsau jagacchāstā viśvarbhūbhagavān jinaḥ |",
  "S04n370:17": "tadvanopāśrame ramye vijahāra sasāṃghikaḥ ||",
  "S04n370:18": "tadā sa bhagavāṃstatra sarvalokasabhāśritaḥ |",
  "S04n370:19": "saddharmaṃ samupādiśya sattvān bodhau vyanodayan ||",
  "S04n370:20": "yadaikasamaye tatra bhagavān sa munīśvaraḥ |",
  "S04n370:21": "āryadharmamupādeṣṭuṃ sabhāsane samāśrayat ||",
  "S04n370:22": "tadā tatra mahān raśmiravabhāsya samantataḥ |",
  "S04n370:23": "sarvatra maṃgalaṃ kṛtvāhlādayantī samāsarat ||",
  "S04n370:24": "tadraśmisaṃparispṛṣṭāḥ sarvasattvāḥ sukhānvitāḥ |",
  "S04n370:25": "tadadbhutaṃ samālokya vismayaṃ samupāyayuḥ ||",
  "S04n370:26": "tadā gaganagaṃjākhyo bodhisattvo mahāmatiḥ |",
  "S04n370:27": "sarvāṃstān vismayāpannān lokān paśyan samutthitaḥ ||",
  "S04n370:28": "udvahannuttarāsaṃgaṃ sāṃjaliḥ purato'grataḥ |",
  "S04n370:29": "viśvabhuvaṃ munīndraṃ taṃ natvaivaṃ paryapṛcchata ||",
  "S04n370:30": "bhagavan puṇyaprabhākāntiḥ kasya heyaṃ samāgatā |",
  "S04n370:31": "yayā spṛṣṭā ime lokā mahatsukhasamanvitāḥ ||",
  "S04n370:32": "vismitāstatsamālokya bhagavantaṃ munīśvaram |",
  "S04n370:33": "taddhetuṃ śrotumicchantaḥ sarve tasthuḥ samāhitāḥ ||",
  "S04n370:34": "tedaṣāṃ hadayāntaḥsthaṃ mahadadbhutakautukam |",
  "S04n370:35": "vinoditumimaṃ hetuṃ kasyeti tadupādiśa ||",
  "S04n370:36": "iti tenoditaṃ śrutvā viśvabhūḥ sa munīśvaraḥ |",
  "S04n370:37": "vilokya taṃ mahāsattvaṃ gaganagaṃjamabravīt ||",
  "S04n370:38": "śṛṇu tvaṃ kulaputrātra yadidaṃ kāntirāgatā |",
  "S04n370:39": "tadahaṃ saṃpravakṣyāmi śrutvedamanumodata ||",
  "S04n370:40": "yā kāṃcanamayīḥ bhūmirjambudvipe'tra vidyate |",
  "S04n370:41": "tasyāmadhomukhāḥ satvā nivasantyapramoyikāḥ ||",
  "S04n370:42": "tān sarvān pāpino duṣṭān paśyan sa sugatātmajaḥ |",
  "S04n370:43": "lokeśvaraḥ samaddharttuṃ sukhāvatyā ihāgataḥ || 75",
  "S04n370:45": "teṣāṃ pāpaviśodhārthaṃ puṇyaraśmiṃ samutsṛjan |",
  "S04n370:46": "bhāsayan sa jagallokāṃstatra yāti kṛpānidhiḥ ||",
  "S04n370:47": "tatprabhāparisaṃspṛṣṭāḥ sarve te satsukhānvitāḥ |",
  "S04n370:48": "kimetaditi saṃvikṣya tiṣṭhanti vismitāśayāḥ ||",
  "S04n370:49": "tadā tatra sa lokeśa ṛṣirupeṇa bhāsayan |",
  "S04n370:50": "sarvānadhomukhān sattvānupaiti tān vilokayan |",
  "S04n370:51": "tamṛṣiṃ saṃprabhāsantaṃ samāyātaṃ vilokya te ||",
  "S04n370:52": "sarve'pyadhomukhāḥ sattvāḥ samupāyānti saṃmukham |",
  "S04n370:53": "tatra sarve'pi te sattvāḥ praṇatvā taṃ muniṃ mudā ||",
  "S04n370:54": "śraddhāsane pratiṣṭhāpya prārthayantyevamādarāt |",
  "S04n370:55": "maharṣe yadihāyāsi tadasmadbhāgyayogataḥ ||",
  "S04n370:56": "tadbhavān kṛpayāsmākaṃ daivamākhyātumarhati |",
  "S04n370:57": "kiṃ karma pātakaṃ ghoramasmābhiḥ prakṛtaṃ purā ||",
  "S04n370:58": "yenāsmo'dhomukhā sarve vayaṃ jātā ihedṛśāḥ ||",
  "S04n370:59": "iti taiḥ prārthitaṃ śrutvā sa maharṣirvilokya tān |",
  "S04n370:60": "sarvānadhomukhān sattvān samādiśati bodhayan ||",
  "S04n370:61": "śṛṇuśvaṃ yatpurā karma yuṣmābhiḥ prakṛtaṃ yathā |",
  "S04n370:62": "tatsamupadiśāmyatra śrutvā tatparibudhyatām ||",
  "S04n370:63": "yattrirantaṃ pratikṣipya maderṣyāmānagarvitāḥ |",
  "S04n370:64": "adṛśyamiti bhāṣanto carannadhomukhāḥ purā ||",
  "S04n370:65": "tenaitaddaivayogena yūyaṃ sarve'pyadhomukhāḥ |",
  "S04n370:66": "duḥkhāni vividhānyatra bhuktvā vasatha sāmpratam ||",
  "S04n370:67": "tadatra śraddhayā yūyaṃ triratnaśaraṇaṃ gatāḥ |",
  "S04n370:68": "dhyātvā smṛtvā samuccārya nāmāpi bhajatādarāt ||",
  "S04n370:69": "poṣadhaṃ ca vrataṃ dhṛtvā caturbrahmavihāriṇaḥ |",
  "S04n370:70": "svaparātmahitaṃ kṛtvā saṃcaradhvaṃ sadā śubhe ||",
  "S04n370:71": "tataḥ saṃbodhicittena dhṛtvā bodhivrataṃ sadā |",
  "S04n370:72": "triratnabhajanotsāhaiḥ saṃcaradhvaṃ jagaddhite || 76",
  "S04n370:74": "tato yūyaṃ vikalmaṣāḥ pariśuddhatrimaṇḍalāḥ |",
  "S04n370:75": "niḥkleśā bodhimāsādya nirvṛtisukhamāpsyatha ||",
  "S04n370:76": "iti tena samādiṣṭaṃ śrutvā sarve'pi te mudā |",
  "S04n370:77": "tasya pādau punarnatvā puraḥsthitvaivamabruvan ||",
  "S04n370:78": "nātho'si tvaṃ jagalloke saddharmasukhasaṃbharaḥ |",
  "S04n370:79": "āśvāsaya tadasmākamandhānāṃ pāpacāriṇām ||",
  "S04n370:80": "tamo'bhibhūtadṛṣṭīnāṃ praṇaṣṭapathacāriṇam |",
  "S04n370:81": "anāthānāmamitrāṇāṃ dīnānāṃ mūḍhacetasām ||",
  "S04n370:82": "trāṇaśaraṇyaśūnyānāṃ mandānāṃ duḥkhabhāginām |",
  "S04n370:83": "dharmadīpaṃ samujjvālya darśaya nirvṛteḥ pathaḥ ||",
  "S04n370:84": "datvā satsukhasampattirnnātho bhava śubhārthabhṛt |",
  "S04n370:85": "datvā puṇyārjanopāyaṃ sanmitro bhava sanmatiḥ ||",
  "S04n370:86": "durgatitaraṇopāyaṃ pradatvā bhavasadgatiḥ |",
  "S04n370:87": "sadgatigamanopāyaṃ datvā śāstvā gururbhava ||",
  "S04n370:88": "nirvārya pāpasaṃgebhyastrātā kleśāpaho bhava |",
  "S04n370:89": "durvṛttikleśasaṃtāpaṃ hatvā bhavaśaraṇyakaḥ ||",
  "S04n370:90": "saddharmasādhanotsāhaṃ datvā bhava vināyakaḥ |",
  "S04n370:91": "sadguṇasukhasaṃpattīrdatvā bhava suhatprabhuḥ ||",
  "S04n370:92": "saddharmaṃ samupādiśya cārayāsmān susaṃvare |",
  "S04n370:93": "vimuktisādhanopāyaṃ datvā preṣaya nirvṛtim ||",
  "S04n370:94": "dhanyāste sukhitā yete satataṃ śaraṇe sthitvā |",
  "S04n370:95": "smṛtvā nāma samuccārya dhyātvā bhajanti sarvadā ||",
  "S04n370:96": "īdṛgduḥkhaṃ na te kvāpi yāsyanti bhavacāraṇe |",
  "S04n370:97": "yādṛgvayamidaṃ duḥkhamanubhāvāmahe sadā ||",
  "S04n370:98": "te sadbhāgyā mahāsattvā ye sadā te upasthitāḥ |",
  "S04n370:99": "ādimadhyāntakalyāṇaṃ dharmaṃ śrutvā caranti vai ||",
  "S04n370:100": "vayamapi tathā sarve sadā te śaraṇe sthitāḥ |",
  "S04n370:101": "dharmaṃ śrutvā sukalyāṇamicchāmaścarituṃ vratam || 77",
  "S04n370:103": "tatprasīda maharṣe tvamasmākaṃ sadgururbhava |",
  "S04n370:104": "saddharmaṃ samupādiśya cārayāsmān susaṃvare ||",
  "S04n370:105": "iti taiḥ prārthitaṃ śrutvā sa maharṣiḥ prasāditān |",
  "S04n370:106": "tān sarvāna samupāmantrya samālokyaivamādiśat ||",
  "S04n370:107": "śṛṇudhvaṃ sādaraṃ yūyaṃ sadā bhagraṃ yadīcchatha |",
  "S04n370:108": "hitārthaṃ vaḥ pravakṣyāmi saddharmabodhisādhanam ||",
  "S04n370:109": "ityādiśya sa kāraṇḍavyūhasūtraṃ subhāṣitam |",
  "S04n370:110": "uccārya śrāvayan bodhicaryāyāṃ yojayatyapi ||",
  "S04n370:111": "tataste pureṣāḥ sarve saddharmasādhanodyatāḥ |",
  "S04n370:112": "triratnabhajanaṃ kṛtvā saṃcarante susaṃvare ||",
  "S04n370:113": "tataste vimalātmānaḥ pariśuddhatrimaṇḍalāḥ |",
  "S04n370:114": "bodhicaryāvrataṃ dhṝtvā saṃcarante jagaddhite ||",
  "S04n370:115": "sarve'pi te mahāsattvā bodhisattvā maharddhikāḥ |",
  "S04n370:116": "paramasukhābhartāro bhavantyapyanivartinaḥ ||",
  "S04n370:117": "evaṃ sa trijagannātha ṛṣirupeṇa bodhayan |",
  "S04n370:118": "sarvānstāna bodhicaryāyāṃ niyujya cārayatyapi ||",
  "S04n370:119": "evaṃ tān bodhimārge'sau maharṣiḥ sarvānniyujya ca |",
  "S04n370:120": "tato'ntarhita ākāśe yāti vahnirivojjvalan ||",
  "S04n370:121": "tamākāśagataṃ dṛṣṭvā sarve te'pyativismitāḥ |",
  "S04n370:122": "praṇatvā cānuśaṃsataḥ saṃcarante samādarāt ||",
  "S04n370:123": "tasya lokeśvarasyeyaṃ puṇyakāntiḥ śubhā prabhoḥ |",
  "S04n370:124": "avabhāsya jagallokamihāpi saṃprasāritā ||",
  "S04n370:125": "evaṃ sa trijagannātho lokeśvaro jinātmajaḥ |",
  "S04n370:126": "sarvasattvahitaṃ kṛtvā pracaranti samantataḥ ||",
  "S04n370:127": "tena tasya mahatpuṇyaskandhaṃ bahusamuttamam |",
  "S04n370:128": "aprameyamasaṃkhyeyaṃ ityādiṣṭaṃ munīśvaraiḥ ||",
  "S04n370:129": "evaṃ vijñāya sarve'sya lokeśasya sadādarāt |",
  "S04n370:130": "smṝtvā dhyātvā samuccārya nāmāpi bhaktumarhatha || 78",
  "S04n370:132": "ye tasya śaraṇaṃ gatvā smṛtvā dhyātvāpi sarvadā |",
  "S04n370:133": "nāmāpi ca samuccārya bhajanti śraddhayā mudā ||",
  "S04n370:134": "durgatiṃ te na gacchanti saṃjātāssadgatau sadā |",
  "S04n370:135": "dharmaśrīguṇasaṃpattirbhuktvā yānti sukhāvatīm ||",
  "S04n370:136": "ityādiṣṭaṃ munīndreṇa viśvabhuvā niśamya te |",
  "S04n370:137": "sarve sabhāśritā lokāḥ prābhyanandan prabodhitāḥ ||",
  "S04n370:138": "ityevaṃ lokanāthasya puṇyaprabhāvamuttamam |",
  "S04n370:139": "viśvabhuvā munīndreṇa samādiṣṭaṃ mayā śrutam ||",
  "S04n370:140": "evaṃ sukṛtamāhātmyaṃ lokeśvarasya sadguroḥ |",
  "S04n370:141": "vijñāya śaraṇaṃ gatvā bhajantu bodhivāṃchina ||",
  "S04n370:142": "ye tasya śaraṇaṃ gatvā bhajanti śraddhayā sadā |",
  "S04n370:143": "saddharmaguṇasaukhyaṃ bhuktvā yāyuḥ sukhāvatīm ||",
  "S04n370:144": "tatra gatvāmitābhasya saddharmāmṛtamuttamam ||",
  "S04n370:145": "pītvā saṃbodhimāsādya prānte yāyuḥ sunirvṛtim ||",
  "S04n370:146": "ityādiṣṭaṃ munīndreṇa śrīghanena niśamya te |",
  "S04n370:147": "sarve sabhāśritā lokāḥ prābhyanandan prabodhitāḥ ||",
  "S04n370:148": " || ityadhomukhasattvoddharaprakaraṇam ||"
}