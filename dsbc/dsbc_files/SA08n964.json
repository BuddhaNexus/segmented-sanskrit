{
  "SA08n964:0": "(5) anityatāvargaḥ",
  "SA08n964:1": "sukhaṃ kṣayāntam",
  "SA08n964:2": "kṣayāntaṃ hi sukhaṃ sarva na sukhaṃ vidyate dhruvam |",
  "SA08n964:3": "saṃsṛjenna sukhaṃ tasmāt yadīcchet sukhamātmanaḥ ||1 ||",
  "SA08n964:4": "mṛtyuḥ sarvānapi ākarṣati",
  "SA08n964:5": "gacchatāṃ tiṣṭhatāṃ caiva hasatāṃ krīḍatāmapi |",
  "SA08n964:6": "avisahyo mahāvego mṛtyurnaśyati dāruṇaḥ ||2 ||",
  "SA08n964:7": "na tatstha mihāmutra yatrāsau pratipadyate |",
  "SA08n964:8": "tathāpi nāma saṃmūḍhā janayitvā vaśaṃgataḥ ||3 ||",
  "SA08n964:9": "(na bālaṃ na yuvānaṃ vā)",
  "SA08n964:10": "na sthavirameva vā |",
  "SA08n964:11": "gṛhasthamagṛhasthaṃ vā yadā'sau nāpakarṣati ||4 ||",
  "SA08n964:12": "sukhitaṃ duḥkhitaṃ vāpi guṇavantaṃ tathaiva ca |",
  "SA08n964:13": "vratasthamavratasthaṃ vā yadā'sau nāpakarṣati ||5 ||",
  "SA08n964:14": "duḥśīlaṃ śīlavantaṃ ca (dāninaṃ ca tathottamam ) |",
  "SA08n964:15": "rājānaṃ cottamaṃ cāpi yadā'sau nāpakarṣati ||6 ||",
  "SA08n964:16": "daivaṃ vā nārakaṃ vāpi tiryañca pratajaṃ tathā |",
  "SA08n964:17": "pramattamapramattaṃ vā yadā'sau nāpakarṣati ||7 ||",
  "SA08n964:18": "kāmadhātūpapannaṃ vā rūpadhātau sthitañca yaḥ |",
  "SA08n964:19": "ārupyadhātūpapannaṃ vā yadā'sau nāpakarṣati ||8 ||",
  "SA08n964:20": "karmapāśo jarādaṇḍo vyādhidaṇḍo mahāvanam |",
  "SA08n964:21": "raktopamo mṛtyurayaṃ sattvānādāya gacchati ||9 ||",
  "SA08n964:22": "evaṃvidhe pratibhaye mṛtyau paramadāruṇe |",
  "SA08n964:23": "(upasthite pravartante)",
  "SA08n964:24": "surāḥ kāmavimohitāḥ ||10 ||",
  "SA08n964:25": "patanāntaṃ sarvasukhaṃ santyajet",
  "SA08n964:26": "yad duḥkhaṃ cyavamānasya devalokāt surasya ca |",
  "SA08n964:27": "narake yadbhavaṃ duḥkhaṃ viprayogapuraḥsaram ||11 ||",
  "SA08n964:28": "viṣamākṣikasaṃyuktaṃ yathānnaṃ cāpi (śobhanam) |",
  "SA08n964:29": "(tato) devagataṃ saukhyaṃ patanāntaṃ visarjayet ||12 ||",
  "SA08n964:30": "kṣīṇapuṇyasya dīnasya svadārairvarjitasya ca |",
  "SA08n964:31": "yad duḥkhaṃ cyavamānasya tasyaupamyaṃ na vidyate ||13 ||",
  "SA08n964:32": "sukṛtakṣīṇamandasya dvipasyeva gatattviṣaḥ |",
  "SA08n964:33": "śāmyati devasya yadduḥkhaṃ mahadduḥkhaṃ prajāyate ||14 ||",
  "SA08n964:34": "devasyāpi cyavanam",
  "SA08n964:35": "tṛṣṇāviṣayavṛddhasya śokopahatacetasaḥ |",
  "SA08n964:36": "mandavāgdehaceṣṭasya devasya cyavanād bhayam ||15 ||",
  "SA08n964:37": "duḥkhasya viṣayataratvam",
  "SA08n964:38": "yathā yathā sukhāsvādāḥ kāmā paramavañcakāḥ |",
  "SA08n964:39": "(tathā) tathā bhavatyeva teṣāṃ duḥkhaṃ mahattaram ||16 ||",
  "SA08n964:40": "yatamānasya yad duḥkhaṃ devalokān prajāyate |",
  "SA08n964:41": "tasyāntareṇa narakaṃ kalāṃ nārhati ṣoḍaśīm ||17 ||",
  "SA08n964:42": "cyavanāntaṃ devalokaṃ maraṇāntaṃ tadā bhuvi |",
  "SA08n964:43": "dṛṣṭvā duḥkhaṃ ( bhavatyeva śreyase kriyatāṃ manaḥ) ||18 ||",
  "SA08n964:44": "saukhyaṃ patanāntam",
  "SA08n964:45": "patanāntaṃ sadā saukhyaṃ nāsti lokasya nityajāḥ |",
  "SA08n964:46": "tad buddhvā kāraṇaṃ sarva śreyase kriyatāṃ manaḥ ||19 ||",
  "SA08n964:47": "sarva duḥkhāntam",
  "SA08n964:48": "sarve kṣayāntā nicayā patanāntā samucchrayāḥ |",
  "SA08n964:49": "saṃyogā viprayogāntā maraṇāntaṃ hi jīvitam ||20 ||",
  "SA08n964:50": "jātasya maraṇaṃ nityaṃ na tasyāstīti nityatā |",
  "SA08n964:51": "na bhūtārāvitānena triṣu dhātuṣu dṛśyate ||21 ||",
  "SA08n964:52": "garbhameke vinaśyanti tathaike sūtikāgṛhe |",
  "SA08n964:53": "parisarpaṇakāścaike tathaiva ( ca vinaśvarāḥ) ||22 ||",
  "SA08n964:54": "maraṇaṃ dhruvam",
  "SA08n964:55": "udayāstaṃ ca gamanaṃ bhāskarasya pradṛśyate |",
  "SA08n964:56": "tathā jātasya sarvasya sthitaṃ maraṇamagrataḥ ||23 ||",
  "SA08n964:57": "sarva sukhaṃ kṣayāntam",
  "SA08n964:58": "kṣayāntaṃ hi sukhaṃ sarva yo na vindati mohadhīḥ |",
  "SA08n964:59": "sa paścānmaraṇe prāpte (duḥkhāya janibhāgbhavet ) ||24 ||",
  "SA08n964:60": "kuśalaṃ kārya- (karaṇaṃ kuśalī ca)",
  "SA08n964:61": "priyaḥ sadā |",
  "SA08n964:62": "sukhaṃ hi dharmācaraṇaṃ kathayanti manīṣiṇaḥ ||25 ||",
  "SA08n964:63": "anityamadhruvaṃ sarva pariṇāme kaṭuḥ sadā |",
  "SA08n964:64": "saṃsāraḥ kathito buddherhetustattvavicāraṇe ||26 ||",
  "SA08n964:65": "devāḥ sukhapramattā ye teṣāṃ sukhamaśāśvatam |",
  "SA08n964:66": "cyavamānasya ca yadduḥkhaṃ devalokāt surasya hi ||27 ||",
  "SA08n964:67": "tasyopamānaṃ naivāsti narakānnarakaṃ hi tat |",
  "SA08n964:68": "kimete nāvabudhyante patanāntaṃ sadā sukham ||28 ||",
  "SA08n964:69": "ajarāmaravallokaṃ paśyanti sukhamohitāḥ |",
  "SA08n964:70": "cyutyupapattimallokaḥ saṃkhyā tasya na vidyate |",
  "SA08n964:71": "na codvijanti puruṣāstṛṣṇayā parivañcitāḥ ||29 ||",
  "SA08n964:72": "abhiyāti sadā janma tvaritaṃ yāti yauvanam |",
  "SA08n964:73": "saṃyogo viprayogaśca sahajaḥ paridṛśyate |",
  "SA08n964:74": "vimūḍhā nānupaśyanti viṣayaiḥ parivañcitāḥ ||30 ||",
  "SA08n964:75": "tṛṣṇāvivaśā devāḥ cyavanti",
  "SA08n964:76": "cyavanti devāḥ vivaśāstṛṣṇayā parimohitāḥ |",
  "SA08n964:77": "sā bhūmistāni padmāni vanāni vividhāni ca ||31 ||",
  "SA08n964:78": "sarvapadārthānāmāpātaramaṇīyatvam",
  "SA08n964:79": "śikharāgrāṇi ramyāṇi ratnavanti mahānti ca |",
  "SA08n964:80": "sarāṃsi nadyo vividhā ratnapāṣāṇabhūṣitāḥ ||32 ||",
  "SA08n964:81": "vṛkṣā vicitrakusumāḥ paṅktibhirvividhaiḥ sthitāḥ |",
  "SA08n964:82": "harmyāgrāṇi ca ramyāṇi ratnavanti mahānti ca ||33 ||",
  "SA08n964:83": "kalpavṛkṣā hemamayā kecidvaidūrya nirmalāḥ |",
  "SA08n964:84": "rājatāstapanīyāśca vimiśrā vararohiṇaḥ ||34 ||",
  "SA08n964:85": "bhramarairūpagītāśca vibhānti kamalākarāḥ |",
  "SA08n964:86": "vibhūṣaṇāni ramyāṇi devārhāṇi ca sarvataḥ ||35 ||",
  "SA08n964:87": "sarva kṣaṇikam",
  "SA08n964:88": "sarvametat tathaivāsti janastu parivartate |",
  "SA08n964:89": "māyābudbudaphenābhaṃ gandharvanagaropamam ||36 ||",
  "SA08n964:90": "sukhaṃ sarvasya devasya tṛṣṇayā vañcitasya hi |",
  "SA08n964:91": "sa vināśya janaṃ sarva bhrāmayitvā bhavārṇave ||37 ||",
  "SA08n964:92": "tṛṣṇaiva duḥkhamūlam",
  "SA08n964:93": "tṛṣṇā viṣāgnisadṛśā lokānāmatra tiṣṭhati |",
  "SA08n964:94": "avitṛptā kāmabhogairapi taptā sukhodbhavā ||38 ||",
  "SA08n964:95": "kālānalena nirdagdhā kva te devagaṇāḥ gatāḥ |",
  "SA08n964:96": "sarvathādhigatā yeyaṃ tṛṣṇā lokavitanvinī ||39 ||",
  "SA08n964:97": "yayā vimohitā devāḥ kālasya vaśamāgatāḥ |",
  "SA08n964:98": "devāsurā narā yakṣā narake yānti jaṅgamāḥ ||40 ||",
  "SA08n964:99": "kālapāśayojitaṃ traidhātukamidam",
  "SA08n964:100": "gacchanti vivaśāḥ sarve kālapāśaṃ durāsadam |",
  "SA08n964:101": "traidhātukamidaṃ sarva kālapāśena yojitam ||41 ||",
  "SA08n964:102": "tṛṣṇāvimohitāḥ maraṇaṃ na paśyanti",
  "SA08n964:103": "na ca paśyanti vivaśāstṛṣṇāmohena mohitāḥ |",
  "SA08n964:104": "anena hi yathā devāḥ śataśo'tha sahastraśaḥ ||42 ||",
  "SA08n964:105": "gatāḥ kālāgninirdagdhā viṣayairdhanasaṃbhavaiḥ |",
  "SA08n964:106": "parasya dṛśyate maraṇamātmano naiva dṛśyate ||43 ||",
  "SA08n964:107": "paścātte vyasane prāpte vindante duḥkhamātmanaḥ |",
  "SA08n964:108": "pramādakaluṣaṃ ceto viṣayābhirataṃ sadā ||44 ||",
  "SA08n964:109": "na vindanti dhruvaṃ mṛtyuṃ dehināṃ sahajasthitam |",
  "SA08n964:110": "sukhottaramanāśasya pramādābhiratasya ca ||45 ||",
  "SA08n964:111": "mṛtyusainyamupaitīdaṃ pramāthi viṣasannibham |",
  "SA08n964:112": "na mantrauṣadhakarmāṇi na devā nāsurāstathā ||46 ||",
  "SA08n964:113": "kālapāśabaddhasya na ko'pi trātā",
  "SA08n964:114": "kālapāśena baddhasya trātāro na bhavanti te |",
  "SA08n964:115": "rajasā guṇṭhitaṃ vaktraṃ ātmano naiva vindati ||47 ||",
  "SA08n964:116": "tṛṣṇāyā heyatve hetuḥ",
  "SA08n964:117": "prāpteścyavanabhūto'yaṃ mṛtyuḥ paścād bhaviṣyati |",
  "SA08n964:118": "lolupasya sadā yatnairavitṛptasya tṛṣṇayā ||48 ||",
  "SA08n964:119": "sahasā'bhyeti maraṇaṃ yannadṛṣṭaṃ sukhārthinām |",
  "SA08n964:120": "ayaṃ tavāgraho duḥkhaṃ mṛtyunā preṣito mahān ||49 ||",
  "SA08n964:121": "asmādanantaraṃ mṛtyurbhaviṣyati sudāruṇaḥ |",
  "SA08n964:122": "mahāgirivarādasmāt vanopavanabhūṣitāt ||50 ||",
  "SA08n964:123": "baddhānarā viṣayagā svakarmaphalabhoginaḥ |",
  "SA08n964:124": "krīḍāvihāriṇastāvat kvacit tṛṣṇāsukhaṃ na hi |",
  "SA08n964:125": "tarṣyayā tṛṣṇayā mūḍhāḥ patanti vivaśā bhuvi ||51 ||",
  "SA08n964:126": "dhūmasyānantaraṃ vahniryathā bhavati nityaśaḥ |",
  "SA08n964:127": "tathā cyavanaliṅgasya pṛṣṭhataścyavanaṃ sthitam ||52 ||",
  "SA08n964:128": "jātyā jātyā dhruvaṃ mṛtyuścārogye sati ruk sthitā |",
  "SA08n964:129": "sampattau vyasanaprāptiyauvane sahajā jarā |",
  "SA08n964:130": "sarvaiḥ priyairviyogaśca na saṃyogo dhruvaṃ sthitaḥ ||53 ||",
  "SA08n964:131": "dharmatāyāḥ mahattvam",
  "SA08n964:132": "dharmateyaṃ sadāloke samyagbuddhena deśitā |",
  "SA08n964:133": "ubhayasya kṣayo nāśo janasyo parivartate ||54 ||",
  "SA08n964:134": "jātau satyāṃ yathā mṛtyuravaśyaṃ sthita eva hi |",
  "SA08n964:135": "kṣīyate sukṛtaṃ karma āyūṃṣi kṣaṇikāni hi ||55 ||",
  "SA08n964:136": "saṃvarādikaṃ bhajadhvam",
  "SA08n964:137": "saṃvara dharmavinaye bhajadhvaṃ puruṣottamāḥ |",
  "SA08n964:138": "abhyeti yauvanaṃ sarvaṃ jīvitaṃ cānugacchati ||56 ||",
  "SA08n964:139": "sarvasya nāśaśālitvam",
  "SA08n964:140": "naśyanti sarvadā sarvā mā pramāde manaḥkṛthā |",
  "SA08n964:141": "na nityaṃ labhyate svargo na nityaṃ kṣaṇasampadā ||57 ||",
  "SA08n964:142": "yasya yāvannābhipatanaṃ tāvat kṣipraṃ (pra)yujyatām |",
  "SA08n964:143": "(tasya jāte hi patane tat prayogo vṛthā bhavet ) ||58 ||",
  "SA08n964:144": "ayaṃ sa hi drumavano nānāratnavibhūṣitaḥ |",
  "SA08n964:145": "latāgahvarasaṃcchannaḥ padmākaravibhūṣitaḥ ||59 ||",
  "SA08n964:146": "jāmbūnadamayaiśśuddhaiḥ prāsādaiḥ ratnacitritaiḥ |",
  "SA08n964:147": "nānāvidhaiḥ prastravaṇairlatābhirupaśobhitaḥ ||60 ||",
  "SA08n964:148": "karmasākṣījanasyāsya bhitvā gaganamucchritaḥ |",
  "SA08n964:149": "kalpāgnivirato meruḥ sarvathā na bhaviṣyati ||61 ||",
  "SA08n964:150": "kiṃ punarye surāstatra phenabudbudasannibhāḥ |",
  "SA08n964:151": "utpadyante vinaśyanti pramādamadamohitāḥ ||62 ||",
  "SA08n964:152": "sukhaduḥkhamanantaṃ ca svecchākāmaphalodbhavam |",
  "SA08n964:153": "devalokād yathā devāḥ patanti narake punaḥ ||63 ||",
  "SA08n964:154": "tad duḥkhaṃ paramaṃ kaṭu",
  "SA08n964:155": "śarīramānasaiduḥkhairvidyamāneṣu sarvataḥ |",
  "SA08n964:156": "na tacchakyaṃ pramatte syāt tadduḥkhaṃ paramaṃ kaṭu ||64 ||",
  "SA08n964:157": "viyogaduḥkhaṃ duḥkhanāmagrataḥ paripaṭhyate |",
  "SA08n964:158": "taccadevagatau nityamagrataḥ sampravartate ||65 ||",
  "SA08n964:159": "sarvapriyairmanāpaiśca viprayogo bhaviṣyati |",
  "SA08n964:160": "na ca devāḥ prapaśyadhvaṃ maraṇāntaṃ hi jīvitam ||66 ||",
  "SA08n964:161": "cyutikāle tu samprāpte vihvalendriyacetasā |",
  "SA08n964:162": "jānīdhvaṃ tatparaṃ duḥkhaṃ yadavaśyaṃ bhaviṣyati ||67 ||",
  "SA08n964:163": "sarvaṃ kṣaṇikam",
  "SA08n964:164": "akālacakrapratimaṃ gandharvanagaropamam |",
  "SA08n964:165": "tribhave saṃbhavaṃ sarva phenabudbudasannibham ||68 ||",
  "SA08n964:166": "yaḥ phenarāśau saṃmūḍhaḥ kuryācchādanasaṃstaram |",
  "SA08n964:167": "sa mūḍhaḥ saṃskṛte kuryādabhisvādaṃ bhramātmakam ||69 ||",
  "SA08n964:168": "mṛtyumahimā",
  "SA08n964:169": "na devā na narā yakṣā nāsurā garuḍāstathā |",
  "SA08n964:170": "trāyante mṛtyusamaye karmaṇā paritapyatām ||70 ||",
  "SA08n964:171": "yāvannāyāti samaye mṛtyurājaḥ sudāruṇaḥ |",
  "SA08n964:172": "tāvattu sukṛtaṃ kārya mā paścāt paritapyatha ||71 ||",
  "SA08n964:173": "yadbhūtakāmajaṃ saukhyaṃ prākṛtaṃ viṣayodbhavam |",
  "SA08n964:174": "mṛtyukāle samutpanne tiṣṭhanti na budharṣamā ||72 ||",
  "SA08n964:175": "kiṃ kariṣyanti saukhyāni kiṃ striyaḥ kiñcabāndhavāḥ |",
  "SA08n964:176": "mṛtyunā hriyamāṇasya devalokāt samantataḥ ||73 ||",
  "SA08n964:177": "sthirāstā bhūmayaḥ sarvā vanopavanabhūṣitāḥ |",
  "SA08n964:178": "mṛtyurajjvā vibaddhaśca tvantu kālena nīyase ||74 ||",
  "SA08n964:179": "ākāśe jaladā yadvada vāyunā samudīritāḥ |",
  "SA08n964:180": "saṃśliṣṭāśca viyujyante saṃsāre prāṇinastathā ||75 ||",
  "SA08n964:181": "ṛtau ṛtau yathā puṣpamāgatairdṛśyate naraiḥ |",
  "SA08n964:182": "vyatīte tu ṛtau sarve pratiyānti yathāgatāḥ ||76 ||",
  "SA08n964:183": "yathā kāle samutpanne modante sukṛtaiḥ surāḥ |",
  "SA08n964:184": "vyatīte tu śubhe kāle pratiyānti yathāgatāḥ ||77 ||",
  "SA08n964:185": "ṛtau ṛtau yathā vṛkṣe parṇajāyate'nekaśaḥ |",
  "SA08n964:186": "vyatīte tu śubhe kāle śīryate tat samantataḥ ||78 ||",
  "SA08n964:187": "yathā parṇopamādetanna saukhyamabhayaṃ bhave |",
  "SA08n964:188": "śīryate satataṃ saukhyaṃ nāsaukhyaṃ vidyate dhruvam ||79 ||",
  "SA08n964:189": "prābṛṭkāle yathā varṣamākāśe na nivartate |",
  "SA08n964:190": "tathā saukhyamidaṃ sarva gacchati na nivartate ||80 ||",
  "SA08n964:191": "barhiṇāṃ ca yathā nādo vāyunā samudīritaḥ |",
  "SA08n964:192": "śrūyate tatpraṇāśāya tathā saukhyamidaṃ smṛtam ||81 ||",
  "SA08n964:193": "yathā hi jvalane kṣiptaṃ dhruvaṃ kālaṃ pradahayate |",
  "SA08n964:194": "tathā vahanyupamaḥ kālaḥ kāṣṭhavaccaratāṃ smṛtaḥ ||82 ||",
  "SA08n964:195": "āgatāśca gatāścaike śataśo'tha sahastraśaḥ |",
  "SA08n964:196": "saṃvego na bhavatyeṣā tṛṣṇayā mohitāstathā ||83 ||",
  "SA08n964:197": "yathā yathā mahāsaukhyaṃ svayaṃ bhogo yathā yathā |",
  "SA08n964:198": "tathā tathā mahad duḥkhaṃ patanāntodbhavaṃ dhruvam ||84 ||",
  "SA08n964:199": "jātyādi duḥkhaparamparā",
  "SA08n964:200": "jātirduḥkhā jarā duḥkhā maraṇaṃ duḥkhameva ca |",
  "SA08n964:201": "priyaiśca saha viśleṣo duḥkhasyaiṣā paramparā ||85 ||",
  "SA08n964:202": "mṛtyunā na bibhet",
  "SA08n964:203": "ekasya patanaṃ dṛṣṭvā kathaṃ nodvijate janaḥ |",
  "SA08n964:204": "mamāpi patanaṃ hyetat sarvapāpairbhaviṣyati ||86 ||",
  "SA08n964:205": "yaḥ paśyati bhayaṃ dūrāt pratipattau ca vartate |",
  "SA08n964:206": "(sa)mprāpte mṛtyusamaye na vibheti gatavyathaḥ ||87 ||",
  "SA08n964:207": "vibhujyamāno daunaiśca mṛtyuḥ svajanabāndhavaiḥ |",
  "SA08n964:208": "yadduḥkhaṃ mṛtyusamaye tanna śakyaṃ prabhāṣitum ||88 ||",
  "SA08n964:209": "patanāntaṃ hi maraṇaṃ patamāno yathā giriḥ |",
  "SA08n964:210": "niṣpratyanīkaṃ balavat puruṣānapakarṣati |",
  "SA08n964:211": "saṃśliṣyate mahāvegaḥ samprahārī ca sarvadā ||89 ||",
  "SA08n964:212": "taṃ jñātvā mā pramādeṣu stubadhvaṃ devasattamāḥ |",
  "SA08n964:213": "saṃśleṣayati viśleṣaṃ yauvane ca sadā jarā ||90 ||",
  "SA08n964:214": "jīvite ca sadā mṛtyuḥ padametat sadā sthitam |",
  "SA08n964:215": "anityenā'gninā'vaśyaṃ dagdhabyo yatra gocaraḥ ||91 ||",
  "SA08n964:216": "kalpānte kiṃ punardevā ye phenakadalīsamāḥ |",
  "SA08n964:217": "na tadasti bhavet kiñcid yad jñānaṃ saṃskṛtaṃ calam ||92 ||",
  "SA08n964:218": "yannityaṃ (ca)",
  "SA08n964:219": "sukhaṃ vā syādetatsthānaṃ na vidyate |",
  "SA08n964:220": "upasthitamiva jñeyaṃ maraṇaṃ sarvajantubhiḥ ||93 ||",
  "SA08n964:221": "yasmāt tasya pratīkāraḥ sarvopāyairna śakyate |",
  "SA08n964:222": "rūpaṃ kṣaṇikameteṣāṃ vayo'pi kṣaṇikaṃ tathā ||94 ||",
  "SA08n964:223": "kṣīyate ca tathā saukhyaṃ na ca buddhayantyamedhasaḥ |",
  "SA08n964:224": "yadā tat sarvameteṣāmanekaṃ śubhalakṣaṇam ||95 ||",
  "SA08n964:225": "janmataḥ kālacakreṇa paripāṭayā vināśitam |",
  "SA08n964:226": "tathaivaitat purā naṣṭamanekaśatalakṣaṇam ||96 ||",
  "SA08n964:227": "tathaitadapi janmaiṣāṃ mṛtyurājo hariṣyati |",
  "SA08n964:228": "pramādamanasāṃ hyeṣāṃ nityaṃ sukhavihāriṇām ||97 ||",
  "SA08n964:229": "nidhanāya kālapāśo'yamabhyeti sukhanāśakaḥ |",
  "SA08n964:230": "sukhārogyabalaprāṇapriyaviśleṣakārakaḥ ||98 ||",
  "SA08n964:231": "balavanmṛtyurājo'sau samīpamupasarpati |",
  "SA08n964:232": "yaḥ samīpagato hyeṣāṃ pramattānāmanekaśaḥ ||99 ||",
  "SA08n964:233": "sukhanāśaḥ suniścitaḥ",
  "SA08n964:234": "jīvitaṃ saha saukhyena tvaritaṃ nāśayiṣyati |",
  "SA08n964:235": "dīrghakālamidaṃ dhvastaṃ pramādāpahatāḥ surāḥ ||100 ||",
  "SA08n964:236": "nāvabuddhayanti mohāndhāḥ saukhyena pratibodhitāḥ |",
  "SA08n964:237": "yadā hīnaprabhāhyete vihvalendriyacetasaḥ ||101 ||",
  "SA08n964:238": "yamalokaṃ patiṣyanti tadā jñānasya tatphalam |",
  "SA08n964:239": "jīyate bata kālo'yaṃ kṣaṇikaṃ ca yathā sukham ||102 ||",
  "SA08n964:240": "tathāpi raktamanaso nāvabuddhayantyacakṣuṣaḥ |",
  "SA08n964:241": "ramyād ramyataraṃ yānti nityaṃ sukhavihāriṇaḥ ||103 ||",
  "SA08n964:242": "prayāsyanti yathā hayete mṛtyurājo hariṣyati |",
  "SA08n964:243": "jarā jātivipattīnāṃ yo na mūḍho viṣīdati ||104 ||",
  "SA08n964:244": "sa paścāt mṛtyusamaye tapyate (hīnacetasā) |",
  "SA08n964:245": "sukhaṃ deveṣu samprāpya (tadetad)",
  "SA08n964:246": "guṇasammatam ||105 ||",
  "SA08n964:247": "kṛtahutaṃ vināśāntaṃ kṣaṇikaṃ jīvitaṃ calam |",
  "SA08n964:248": "yathā hi yad vināśāntaṃ tathaiṣāmapi jīvitam ||106 ||",
  "SA08n964:249": "acireṇāpi kālena bhaviṣyati na saṃśayaḥ |",
  "SA08n964:250": "yāvannāyāti maraṇaṃ yāvad buddhiranāvilā ||107 ||",
  "SA08n964:251": "manasā dharmaratiḥ kāryā",
  "SA08n964:252": "tāvaddharmarataṃ dhārya manobalena dhīmatā |",
  "SA08n964:253": "sarvajīvitanāśāya sarvasaukhyakṣayāya ca ||108 ||",
  "SA08n964:254": "priyaviyogaḥ niścitaḥ",
  "SA08n964:255": "sarvapriyaviyogāya mṛtyurāśrayameti ca |",
  "SA08n964:256": "tasminnāpte mahādhyāne mṛtyuḥ paramadāruṇaḥ ||109 ||",
  "SA08n964:257": "nānyat trāṇamṛte dharmāt tasmād dharmarato bhavet |",
  "SA08n964:258": "upapannasya devasya yā prītirupapadyate ||110 ||",
  "SA08n964:259": "nāsau cyavanaduḥkhasya kalāmarhati ṣoḍaśīm |",
  "SA08n964:260": "mṛtyukāle samutpanne na kaścit kasyacit tathā ||111 ||",
  "SA08n964:261": "sarvasya nāśatvam",
  "SA08n964:262": "na ca gacchantimapyekaṃ padamekaṃ hi gacchati |",
  "SA08n964:263": "yadā jātaṃ tadāramya naro mṛtyuparāyaṇaḥ ||112 ||",
  "SA08n964:264": "nānāmohaparītastu bhayametanna vidyate |",
  "SA08n964:265": "yadā te cyavanaṃ prāpte bhavabhogakaraṃ param ||113 ||",
  "SA08n964:266": "tadā vindati mūḍhātmā yad bhayaṃ mṛtyujaṃ mahat |",
  "SA08n964:267": "viṣayoragasandaṣṭā tṛṣṇā viṣavimohitā ||114 ||",
  "SA08n964:268": "na vindanti sadā devāścyavanānte mahad bhayam |",
  "SA08n964:269": "cyavanti ca tathā duḥkhamutpādayanti dehinām ||115 ||",
  "SA08n964:270": "yathopapattiścyavanaṃ devānāṃ samprajāyate |",
  "SA08n964:271": "karmavāyusamudbhrāntaṃ prayogeṇa ca duḥkhitam ||116 ||",
  "SA08n964:272": "puruṣaṃ nayate mṛtyuravaśaṃ (sukhavañcitam ) |",
  "SA08n964:273": "na mātaro na pitaro na mitrāṇi na bāndhavāḥ ||117 ||",
  "SA08n964:274": "sahāyatāṃ vrajantīyaṃ puruṣaṃ kālacoditam |",
  "SA08n964:275": "asahāyo janaścāyaṃ janaḥ prakṛtivañcitaḥ ||118 ||",
  "SA08n964:276": "mana eva pāśabandhanam",
  "SA08n964:277": "kevalaṃ tu manaḥpāśairbandhanairbadhyate janaḥ |",
  "SA08n964:278": "na janaḥ svajanaśceha trātā bhavati kasyacita ||119 ||",
  "SA08n964:279": "gṛhīta iva keśeṣu mṛtyunā dharmamācaret",
  "SA08n964:280": "mṛtyukāle samutpanne svajano'pi yathā janaḥ |",
  "SA08n964:281": "yastvaṃ paśyasi devānāṃ sukhametanmahodayam ||120 ||",
  "SA08n964:282": "tat prasahyamahādevo mṛtyurājo hariṣyati |",
  "SA08n964:283": "tvaritaṃ yāti janmedaṃ na ca vindati bāliśaḥ ||121 ||",
  "SA08n964:284": "paścāttu vyasane prāpte prativindanti duḥkhinaḥ |",
  "SA08n964:285": "yadi duḥkhādbhayaṃ tvaritaṃ yadi mṛtyubhayaśca yaḥ ||122 ||",
  "SA08n964:286": "dharme hi kriyatāṃ buddhirevaṃ sukhamavāpsyatha |",
  "SA08n964:287": "vināśāntaṃ sadā saukhyamanityaṃ sarvataścalam ||123 ||",
  "SA08n964:288": "devatvaṃ patanāntam",
  "SA08n964:289": "sarvadevakṛtaṃ saukhyaṃ na ca vindanti mohitāḥ |",
  "SA08n964:290": "abhūtvā ca cyavantyete bhūtvā'vaśyaṃ hi cañcalāḥ ||124 ||",
  "SA08n964:291": "devāḥ patanabhāvāya dharmateyaṃ vyavasthitā |",
  "SA08n964:292": "pramattāḥ kāmabhogeṣu ye devāścalamānasāḥ ||125 ||",
  "SA08n964:293": "na paśyanti surāstīvraṃ vyasanāntaṃ hi jīvitam |",
  "SA08n964:294": "yadaiva jāyate devastadaiva maraṇāya saḥ ||126 ||",
  "SA08n964:295": "śreyase matiḥ karttavyā",
  "SA08n964:296": "divasānte yathā rātriravaśyaṃ pratipadyate |",
  "SA08n964:297": "divasaṃ jīvitaṃ proktaṃ rātriḥ sthānmaraṇopamā ||127 ||",
  "SA08n964:298": "tasmāt tadubhayaṃ jñātvā śreyase kriyatāṃ manaḥ |",
  "SA08n964:299": "tadetadartha nṛṇāṃ hi strīrāgavaśavartinām ||128 ||",
  "SA08n964:300": "tadiṣṭaṃ mṛtyusainyena prasahayamavamarditam |",
  "SA08n964:301": "bhāvābhāvādibhirmūḍhān vañcayitvā striyo narān ||129 ||",
  "SA08n964:302": "prayānti mṛtyusamaye svakarmaphalabhoginaḥ |",
  "SA08n964:303": "padmopavanaśaileṣu nadīnāṃ nirjhareṣu ca ||130 ||",
  "SA08n964:304": "bahuśaḥ krīḍanaṃ kṛtvā kūpāyā'bhigatāḥ priyāḥ |",
  "SA08n964:305": "avaśyambhāvi maraṇamavaśyaṃ ca viyogitā ||131 ||",
  "SA08n964:306": "tathāpi nāma puruṣā nityaṃ rāgavaśānugāḥ |",
  "SA08n964:307": "sukhitaṃ duḥkhitaṃ vā(pi)",
  "SA08n964:308": "jīrṇamanyatra yauvanam ||132 ||",
  "SA08n964:309": "mṛtyurājo'vamardati",
  "SA08n964:310": "duṣkulīnaṃ kulīnaṃ vā mṛtyurājo'vamardati |",
  "SA08n964:311": "surūpaṃ vā virūpaṃ vā balavantaṃ tathā'balam ||133 ||",
  "SA08n964:312": "sanāthaṃ naṣṭanāthaṃ vā mṛtyurājo'vamardati |",
  "SA08n964:313": "rājānaṃ vā tathā mṛtyuḥ gṛhiṇaṃ vā tathā yatim ||134 ||",
  "SA08n964:314": "krūraṃ vā mṛdukaṃ vāpi mṛtyurājo'vamardati |",
  "SA08n964:315": "nirdhanaṃ vā daridraṃ vā saguṇaṃ nirguṇaṃ tathā ||135 ||",
  "SA08n964:316": "striyaṃ vā puruṣaṃ vāpi mṛtyurājo'vamardati |",
  "SA08n964:317": "pravāsinaṃ gṛhasthaṃ vā jale vāpi sthalesthitam ||136 ||",
  "SA08n964:318": "sthitaṃ vā giriśṛṅgeṣu mṛtyurājo'vamardati |",
  "SA08n964:319": "jāgarantaṃ tathā suptaṃ bhuñjānaṃ vā tathā sthitam ||137 ||",
  "SA08n964:320": "pramāthī sarvalokasya mṛtyurājo'vamardati |",
  "SA08n964:321": "bhūmisthaṃ (vā)",
  "SA08n964:322": "vimānasthaṃ videśasthaṃ tathā gṛhe ||138 ||",
  "SA08n964:323": "krakacaḥ kālacakro'yaṃ mṛtyurājo'vamardati |",
  "SA08n964:324": "bhāgyavantaṃ tathā dhanya nistriśaṃ (caiva) dharmikam ||139 ||",
  "SA08n964:325": "rogiṇaṃ svasthadehaṃ vā mṛtyurājo'vamardati |",
  "SA08n964:326": "caṇḍaṃ suśīlinaṃ cāpi kadarya dhaninaṃ tathā ||140 ||",
  "SA08n964:327": "pramattamapramattaṃ vā mṛtyurājo'vamardati |",
  "SA08n964:328": "nārakeyaṃ tathā pretaṃ tiryañco manujaṃ tathā ||141 ||",
  "SA08n964:329": "anivṛttabalotsāho mṛtyurājo'vamardati |",
  "SA08n964:330": "kāmadhātau ca ye devā rūpadhātau ca ye sthitāḥ ||142 ||",
  "SA08n964:331": "tān sarvān hi pratibalān mṛtyurājo'vamardati |",
  "SA08n964:332": "ārūpyeṣu ca ye devāḥ samāpattiniveśakāḥ |",
  "SA08n964:333": "tān sarvānapi vai devān mṛtyurājo'vamardati ||143 ||",
  "SA08n964:334": "sarva vināśāntam",
  "SA08n964:335": "yad jātaṃ saṃskṛtaṃ kiñcid tad vināśāntameva hi |",
  "SA08n964:336": "tannāsti saṃskṛtaṃ kiñcid yasya nāśo ca vidyate |",
  "SA08n964:337": "mṛtyorbalamidaṃ jñātvā kāmadoṣaṃ ca sarvataḥ ||144 ||",
  "SA08n964:338": "tṛṣṇayā vañcanaṃ cāpi viramadhvaṃ bhavārṇavāt |",
  "SA08n964:339": "tadaitad vyasanaṃ matvā mṛtyorapi calācalam ||145 ||",
  "SA08n964:340": "sudāntaṃ kriyatāṃ cittam",
  "SA08n964:341": "sudāntaṃ kriyatāṃ cittaṃ yenedaṃ bhrāmyate jagat |",
  "SA08n964:342": "vanopavanaśailebhyo vimānebhyaśca sarvataḥ ||146 ||",
  "SA08n964:343": "sarvadevāḥ paciṣyanti kālāgnivinipātitāḥ |",
  "SA08n964:344": "pramādamanaso mūḍhā bhūyo viṣayajihimatāḥ ||147 ||",
  "SA08n964:345": "tṛṣṇāpāśena sambaddhā devāḥ yāsyanti durgatim |",
  "SA08n964:346": "rabhasaṃ jīvitaṃ saukhyaṃ prayāti khalu dehinām ||148 ||",
  "SA08n964:347": "na ca vindanti vibudhā jātyandhā iva satpatham |",
  "SA08n964:348": "jalabudbudasaṃkāśaṃ jīvitaṃ sarvadehinām ||149 ||",
  "SA08n964:349": "nadītaraṅgacapalaṃ yauvanaṃ vyativartate |",
  "SA08n964:350": "anityā (hi)kaṭākṣekṣāpraduḥkhāstuṣitāḥ surāḥ ||150 ||",
  "SA08n964:351": "rāgasya heyatvam",
  "SA08n964:352": "nirvāyatyavaśo dīno dīpaḥ snehakṣayādiva |",
  "SA08n964:353": "karmakṣayaparikṣipto dvādaśāro mahābalaḥ ||151 ||",
  "SA08n964:354": "dharmacakro bhavatyeṣa nipātī syānna cañcalaḥ |",
  "SA08n964:355": "vicitraviṣayāramyā anekasukhamaṇḍitāḥ ||152 ||",
  "SA08n964:356": "kālagrāsāḥ sarve bhavanti",
  "SA08n964:357": "tuṣitāḥ patanti vivaśāḥ kālasya vaśamāgatāḥ |",
  "SA08n964:358": "kālasya vaśamāpannā yathā rohanti pādapāḥ ||153 ||",
  "SA08n964:359": "te punaḥ kālamāsādya bhavanti vigatatviṣaḥ |",
  "SA08n964:360": "yathā kālaṃ samāpadya bhavanti sukhitāḥ surāḥ ||154 ||",
  "SA08n964:361": "punastamaiva saṃsṛtya patanti vivaśā hi te |",
  "SA08n964:362": "karmakālaṃ samāsādya loko'yaṃ parivartate ||155 ||",
  "SA08n964:363": "sukhaṃ vrajati duḥkhaṃ hi kālasya vaśamāgataḥ |",
  "SA08n964:364": "yadvṛttaṃ prākśubhaṃ karma tacca duṣṭamahodayam ||156 ||",
  "SA08n964:365": "tadidaṃ bhuñjate svargaṃ kṣīyate ca tataḥ punaḥ |",
  "SA08n964:366": "sahetukasya sarvasya kṣaṇikasya viśeṣataḥ ||157 ||",
  "SA08n964:367": "anityatāparāmarśo nāsau bhavati sarvataḥ |",
  "SA08n964:368": "ye bhāvāḥ saṃskṛtā nityāḥ sarve te vipralobhinaḥ ||158 ||",
  "SA08n964:369": "vipralobhya janaṃ yāti dharmateyaṃ vyavasthitā |",
  "SA08n964:370": "śīghrasrotā yathā nadyastathā saukhyaṃ śarīriṇām ||159 ||",
  "SA08n964:371": "kṣaṇikaṃ jīvitaṃ sarva na ca vindanti bāliśāḥ |",
  "SA08n964:372": "jarā vyādhiśca mṛtyuśca vipattiḥ karmasaṃkṣaye ||160 ||",
  "SA08n964:373": "bhavantyetāni devānāṃ nityānāṃ kāmacāriṇām |",
  "SA08n964:374": "nāyurdhruvaṃ bhavatyeva na saukhyaṃ triṣu dhātuṣu ||161 ||",
  "SA08n964:375": "na (ca) vindanti vivaśā devāḥ kāmena mohitāḥ |",
  "SA08n964:376": "varṣadhārā yathā''kāśe duḥsthā bhavati sarvataḥ ||162 ||",
  "SA08n964:377": "tathā saukhyamidaṃ sarva varṣadhāropamaṃ sadā |",
  "SA08n964:378": "vāyunā pāṃsavo yānti anyonya parighaṭṭitāḥ ||163 ||",
  "SA08n964:379": "bhrāmyate gagane 'vaśyastathā śleṣaḥ śarīriṇām |",
  "SA08n964:380": "suciramapi saṃramyaṃ nityatā nāsti dehinām ||164 ||",
  "SA08n964:381": "acintyārthe saukhyamidaṃ na ca vindanti bāliśāḥ |",
  "SA08n964:382": "vāteritaṃ tu yat saukhyaṃ vināśāntaṃ bhaviṣyati ||165 ||",
  "SA08n964:383": "sukhasya duḥkhamiśritatvam",
  "SA08n964:384": "vināśaṃ naiva budhyanti kāminaścittavañcitāḥ |",
  "SA08n964:385": "duḥkhamiśraṃ sukhamidaṃ pracchannamiva vidyate ||166 ||",
  "SA08n964:386": "padmamālāparicchinno viṣapūrṇo yathā ghaṭaḥ |",
  "SA08n964:387": "odanaṃ viṣasammiśraṃ maraṇāntaṃ (hi) tat tathā ||167 ||",
  "SA08n964:388": "tathā saukhyamidaṃ sarva tasmāt tat parivarjayet |",
  "SA08n964:389": "ādau madhye tathā cānte narakāya bhaviṣyati ||168 ||",
  "SA08n964:390": "utpādasthitibhaṅgāni sarvāṇi vastūni",
  "SA08n964:391": "utpādasthitabhṅgāntaṃ sarva saṃskṛtamucyate |",
  "SA08n964:392": "sarva ca saṃskṛtaṃ saukhyaṃ nanu bhaṭṭārameva tat ||169 ||",
  "SA08n964:393": "bhaṭṭārañca vilāsaśca (su)",
  "SA08n964:394": "vyayakṣaṇikaṃ tathā |",
  "SA08n964:395": "sukhaṃ ca jīvitaṃ sarva tasmāt tat parivarjayet ||170 ||",
  "SA08n964:396": "ādau madhye tathā cānte śreyasyeva manaḥ sadā |",
  "SA08n964:397": "sudāntaḥ śuddhacitasya mṛtyukāle na sīdati ||171 ||",
  "SA08n964:398": "maraṇasyāvaśyambhāvitvam",
  "SA08n964:399": "avaśyambhāvi maraṇaṃ priyasya ca viyogatā |",
  "SA08n964:400": "na ca cintayataḥ kāle viṣaye vipralobhinaḥ ||172 ||",
  "SA08n964:401": "jarāmaraṇacakraṃ tamaviṣahyaṃ sudāruṇam |",
  "SA08n964:402": "pādapān devagān sattvān na ca buddhayantyacakṣuṣaḥ ||173 ||",
  "SA08n964:403": "sarvasya jātasya cyavanaṃ bhavati",
  "SA08n964:404": "cyavamānasya devasya vikalendriyacetasaḥ |",
  "SA08n964:405": "yad duḥkhaṃ sukaraṃ tasya naupamyamiha vidyate ||174 ||",
  "SA08n964:406": "yathā yathā mahat saukhyaṃ tṛṣṇopahatacetasaḥ |",
  "SA08n964:407": "tathā tathā mahad duḥkhaṃ cyavamānasya duḥsaham ||175 ||",
  "SA08n964:408": "kṛtvā hi saṃskṛtaṃ karma na jñātvā karmaṇaḥ sthitiḥ |",
  "SA08n964:409": "mṛtyukāle samutpanne paścāttāpena dahayate ||176 ||",
  "SA08n964:410": "mṛtyoḥ pūrvameva svahitamādheyam",
  "SA08n964:411": "yāvannāpyeti maraṇaṃ yāvacca kṣaṇasampadaḥ |",
  "SA08n964:412": "tāvat svahitamādheyameṣa mārgaḥ sukhāvahaḥ ||177 ||",
  "SA08n964:413": "cyavanaṃ devalokeṣu maraṇaṃ narabhūmiṣu |",
  "SA08n964:414": "viditvā kaḥ pumān āsthāṃ kuryātsopadrave bhave ||178 ||",
  "SA08n964:415": "sarva vināśi",
  "SA08n964:416": "tailavartipraṇāśena dīpanāśo yathā dhruvam |",
  "SA08n964:417": "karmakriyā tathā kasya vinipātaḥ surālayāt |",
  "SA08n964:418": "bhittināśo yathā'vaśyaṃ cittanāśo dhruvaṃsthitaḥ ||179 ||",
  "SA08n964:419": "karmanāśāttathā saukhyamavaśyaṃ vinipadyate |",
  "SA08n964:420": "kṣīṇapuṇyāḥ nipatyante devāḥ sarve surālayāt ||180 ||",
  "SA08n964:421": "anityataiṣāṃ sarveṣāṃ sattvānāṃ vinipātikā |",
  "SA08n964:422": "mṛtyuḥ pivati bhūtāni jarā pivati yauvanam ||181 ||",
  "SA08n964:423": "vyādhiḥ pivati cārogyaṃ na ca loko'vabudhyate |",
  "SA08n964:424": "upapannāḥ subahuśaḥ pratītāścāpyanekaśaḥ ||182 ||",
  "SA08n964:425": "jāyate jīryate cāyaṃ cyavane copapadyate |",
  "SA08n964:426": "na kṣaṇo'sti muhūrto vā parivartastathāpi vā ||183 ||",
  "SA08n964:427": "yatra mṛtyurvilambena na ca loko'vabudhyate |",
  "SA08n964:428": "upapannāstu bahuśaḥ pratītāścāpyanekaśaḥ ||184 ||",
  "SA08n964:429": "yanna mṛtyuvilambaḥ syānna ca loko'vabudhyate |",
  "SA08n964:430": "anityaṃ jīvitaṃ sarva na vilambi ca yauvanam ||185 ||",
  "SA08n964:431": "sarvabhūtānyanityāni na ca loko'vabudhyate |",
  "SA08n964:432": "ante krameṇa naśyanti bhāvāḥ kṣaṇavilamvinaḥ ||186 ||",
  "SA08n964:433": "sambaddhāḥ karmasūtreṇa na ca loko'vabudhyate |",
  "SA08n964:434": "devakoṭisahastrāṇi vanopavanasevinām ||187 ||",
  "SA08n964:435": "nimīlitāni kālena na ca loko'vabudhyate |",
  "SA08n964:436": "paṅkābhāvacarā devāḥ pramattā bhogatṛṣṇayā ||188 ||",
  "SA08n964:437": "yāsyanti vilayaṃ sarve na ca loko'vabudhyate |",
  "SA08n964:438": "phenabudbudasaṅkāśaṃ svapnadravyopamaṃ sukham ||189 ||",
  "SA08n964:439": "kṣayaṃ prayāti śīghraṃ ca na ca loko'vabudhyate |",
  "SA08n964:440": "sarvasya sarvathā sarvo vināśo niyato bhave ||190 ||",
  "SA08n964:441": "na ca bālasya saṃsārānnirvedamupapadyate |",
  "SA08n964:442": "na sarvaḥ sarvathā sarva sarvopāyaiḥ prayatnaśaḥ |",
  "SA08n964:443": "saṃtrātā bhavane prāpte mṛtyukāle sudāruṇe ||191 ||",
  "SA08n964:444": "mṛtyurityabhidhīyate",
  "SA08n964:445": "vyucchettā sarvasaukhyānāṃ duḥkhanāmākaro mahān |",
  "SA08n964:446": "viśleṣaḥ sarvabandhānāṃ mṛtyurityabhidhīyate ||192 ||",
  "SA08n964:447": "bhayopanetā bhūtānāṃ duḥkhānāmudadhiḥ samaḥ |",
  "SA08n964:448": "vyāmohakarttā buddhīnāṃ mṛtyurityabhidhīyate ||193 ||",
  "SA08n964:449": "sañchettā jīvitānāmindriyāṇāṃ ca nāśakaḥ |",
  "SA08n964:450": "amṛśyaḥ sarvabhūtānāṃ mṛtyurityabhidhīyate ||194 ||",
  "SA08n964:451": "adhṛṣyaḥ sarvabhūtānāmajeyaḥ sarvakarmaṇām |",
  "SA08n964:452": "vināśaḥ sarvasattvānāṃ mṛtyurityabhidhīyate ||195 ||",
  "SA08n964:453": "avaśyambhāvi tattvānāmantakaṃ sarvadehinām |",
  "SA08n964:454": "nikāyabhāganāśo'yaṃ mṛtyurityabhidhīyate ||196 ||",
  "SA08n964:455": "sadeva yakṣagandharva-piśācoraga-rakṣasām |",
  "SA08n964:456": "kālacakravināśī (ca)",
  "SA08n964:457": "mṛtyurityabhidhīyate ||197 ||",
  "SA08n964:458": "asaṃyamī pramāthī ca bahnivat sarvadehinām |",
  "SA08n964:459": "krūraścāvinivarttyaśca mṛtyurityabhidhīyate ||198 ||",
  "SA08n964:460": "skandhāyatananāśaśca ārupyasyātha cetasaḥ |",
  "SA08n964:461": "kāladharmo mahāveśo mṛtyurityabhidhīyate ||199 ||",
  "SA08n964:462": "śreyase matiḥ karaṇīyā na tu pramāde",
  "SA08n964:463": "sa eva dhā(ta)",
  "SA08n964:464": "ve śīghraṃ vinipātāya dehinām |",
  "SA08n964:465": "śreyase kriyatāṃ yatno mā pramādeḥ manaḥ kṛthāḥ ||200 ||",
  "SA08n964:466": "gataṃ jīvanaṃ nāyāti",
  "SA08n964:467": "yathā (hi śīghra)",
  "SA08n964:468": "gamanaṃ pakṣiṇāṃ pavanasya vā |",
  "SA08n964:469": "tathā śīghrataraṃ yāti jīvitaṃ sarvadehinām ||201 ||",
  "SA08n964:470": "gato nivartate vāyurnivartante ca pakṣiṇaḥ |",
  "SA08n964:471": "jīvitaṃ yanniruddhaṃ tu tasya nāgamanaṃ punaḥ ||202 ||",
  "SA08n964:472": "drutaṃ kṣīyanti karmāṇi drutamabhyeti cāntakaḥ |",
  "SA08n964:473": "avaśyambhāvi viśleṣaṃ na ca vindanti devatāḥ ||203 ||",
  "SA08n964:474": "anirvāyo mahāvegaścatuḥsatyanivarhaṇaḥ |",
  "SA08n964:475": "avaśyambhāvi balavāneṣa mṛtyurupaiti ca ||204 ||",
  "SA08n964:476": "śruti pramādino devāḥ sukhena parivañcitāḥ |",
  "SA08n964:477": "na vindanti mahad duḥkhaṃ yadavaśyaṃ bhaviṣyati ||205 ||",
  "SA08n964:478": "saṃskṛtasya hi sarvasya samayasya viśeṣataḥ |",
  "SA08n964:479": "vināśo bhavati (cā)",
  "SA08n964:480": "sau dharmateyaṃ bhave bhave ||206 ||",
  "SA08n964:481": "jarāyauvananāśāya prāṇanāśāya cāntakaḥ |",
  "SA08n964:482": "vipattibhūtanāśāya sthitā (vai)",
  "SA08n964:483": "nāśahetavaḥ ||207 ||",
  "SA08n964:484": "evaṃvidhe mahāghore vyasane (vai)",
  "SA08n964:485": "mahad bhaye |",
  "SA08n964:486": "pramādino hi yad devāḥ nūnamete ca cetanāḥ ||208 ||",
  "SA08n964:487": "anāgatabhayaṃ yo hi paśyati jñānacakṣuṣā |",
  "SA08n964:488": "sa paṇḍita iti jñeyo viparītastu bāliśaḥ ||209 ||",
  "SA08n964:489": "karmakṣaye sukhasya nāśaḥ",
  "SA08n964:490": "vimūḍhamanasaḥ sarve vañcitāḥ svena cetasā |",
  "SA08n964:491": "karmakṣaye tu naśyanti dīpā snehavaśādiva ||210 ||",
  "SA08n964:492": "anekaviṣayāṇāṃ ca idaṃ saukhyamanuttamam |",
  "SA08n964:493": "bhuktvā karmakṣayo bhūta vinipāto bhaviṣyati ||211 ||",
  "SA08n964:494": "anityatvānavagamādadharmaratiḥ",
  "SA08n964:495": "jalataraṅgacapalaṃ jīvitaṃ yāti dehinām |",
  "SA08n964:496": "na ca budbudaniḥsāramavagacchanti bāliśāḥ ||212 ||",
  "SA08n964:497": "phenarāśiściraṃ tiṣṭhed upāyaiḥ katibhirnanu |",
  "SA08n964:498": "na tu devāściraṃ tiṣṭhantyanityo bhāvanamiti ||213 ||",
  "SA08n964:499": "lobhavaśādeva mṛtyorupekṣā",
  "SA08n964:500": "kṛṣyate bhūriyaṃ sarvā manujaiḥ phalakāṃkṣibhiḥ |",
  "SA08n964:501": "na ca saṃdṛśyate mṛtyurlābhasaktairapaṇḍitaiḥ ||214 ||",
  "SA08n964:502": "kṣaṇe kṣaṇe vivardhante lobhāśā mohite jane |",
  "SA08n964:503": "na ca vindanti saṃsārāḥ kṣīyamāṇāḥ kṣaṇe kṣaṇe ||215 ||",
  "SA08n964:504": "daṇḍatrayamupasaṃharati",
  "SA08n964:505": "jarādaṇḍo'yamabhyeti yauvanāntakaro nṛṇām |",
  "SA08n964:506": "ārogyaśaktināśāya vyādhidaṇḍo'yamāgataḥ |",
  "SA08n964:507": "daṇḍatrayamidaṃ ghoraṃ sasurā'suranāśakam ||216 ||",
  "SA08n964:508": "abhyeti na ca mūḍho'yaṃ lokaṃ paśyati bāliśaḥ |",
  "SA08n964:509": "parasparaṃ pralobhācca svajanaṃ snehacañcalam ||217 ||",
  "SA08n964:510": "mohabaddhāḥ mṛtyuṃ viyogaṃ ca nāvagacchanti",
  "SA08n964:511": "gacchatyanyonyasaṃśliṣṭo mohabaddhe jane janaḥ |",
  "SA08n964:512": "putrapautraprapautrāṇāṃ vaśagāścāpi ye narāḥ ||218 ||",
  "SA08n964:513": "karmaskandhasya duḥkhāvahatvam",
  "SA08n964:514": "sarve tena bhaviṣyanti tvaṃ tu saṅgena bādhyase |",
  "SA08n964:515": "jīvitāntakaraḥ śatrurna viśaṅko mahābalaḥ ||219 ||",
  "SA08n964:516": "so'vilambī mahāvego mṛtyureṣo'bhyupaiti ca |",
  "SA08n964:517": "calācalavidhirjñeyaḥ karmaskandhairnidarśitaḥ ||220 ||",
  "SA08n964:518": "devādīnāṃ kṣayo bhavati",
  "SA08n964:519": "devanāgāḥ (sa)",
  "SA08n964:520": "gandharvā piśācoragarākṣasāḥ |",
  "SA08n964:521": "na śaktāścyavane kṣāntaṃ balaṃ tasya tathāgatam ||221 ||",
  "SA08n964:522": "tattvadarśako durgatiṃ nādhigacchati",
  "SA08n964:523": "calācalavidhirjñeyaḥ karmaṇā tattvadarśakaḥ |",
  "SA08n964:524": "aliptaḥ pāpakairdharmairna sa gacchati durgatim ||222 ||",
  "SA08n964:525": "iti anityatāvargaḥ pañcamaḥ"
}