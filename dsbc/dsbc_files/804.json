{
    "804:0": "|| Vikramāraccivaibhavam ||",
    "804:1": "śrīmānayaṃ siṃhalabhūmibhāgaḥ",
    "804:2": "sthitastanūjaiḥ sagarasya khāte |",
    "804:3": "ābhāti kāmīva rasena nṛtyan",
    "804:4": "spṛśan kumārīṃ svakarottaraṃgaiḥ || 1 ||",
    "804:5": "buddhānupūtā tririyaṃ dharitrī",
    "804:6": "yakṣādhirājasya vibhīṣaṇasya |",
    "804:7": "laṃkeśvarasya praṇayāvabhaṃgān",
    "804:8": "ihaiva cakre janakasya putrī || 2 ||",
    "804:9": "laṃkāvatārākhytamahopadeśān",
    "804:10": "ihaiva tāñ chākyamuniścakāra |",
    "804:11": "pradīpyate yeṣu parānukaṃpā",
    "804:12": "sattvāmiṣāhāraniṣedhayuktā || 3 ||",
    "804:13": "saṃyojayāmāsa vijitya yakṣān",
    "804:14": "ihaiva dharme vijayo jitātmā |",
    "804:15": "ihaiva dharmasthitimetya cakre",
    "804:16": "ratnairmahendraḥ sahito bhaginyā ||4 ||",
    "804:17": "vihṛtya bhūmāviha kālidāsaḥ",
    "804:18": "kumāradāsasya sakhā sumedhāḥ |",
    "804:19": "kāyāntaraṃ prāpa vināparādhaṃ",
    "804:20": "ramyāṃ samasyāṃ paripūrya hanta || 5 ||",
    "804:21": "kumāradāsaḥ suhṛdaṃ vipannaṃ",
    "804:22": "dṛṣṭveha nānyatpratikārmatra |",
    "804:23": "tanuṃ svakīyāṃ dahane citāyāṃ",
    "804:24": "kṣiptvānṛṇī mitraṛṇād babhūva || 6 ||",
    "804:25": "lekhārpito'trāsti jinasya dharmo",
    "804:26": "yo mūlavcā mgagadheṣu diṣṭaḥ |",
    "804:27": "vyākhyāsu samyag vivṛtto'tra pūrvaṃ",
    "804:28": "sa buddhaghoṣānuvacaḥsu bhāti || 7 ||",
    "804:29": "ratnākare tiṣṭhati bhūmireṣā",
    "804:30": "ratnaiḥ samṛddhā vividharimahārthaiḥ |",
    "804:31": "manuṣyaratnairapi cāsti pūrṇā",
    "804:32": "nānāprakārairapadānavadbhiḥ || 8 ||",
    "804:33": "grāmairanekairnagaraiśca ramyā",
    "804:34": "nānāvidhodyānavanaiḥ sanāthā |",
    "804:35": "divaṃ hasatyekapureṇa yuktāṃ",
    "804:36": "vanena caikena samīkṣya dīnām || 9 ||",
    "804:37": "grāmāḥ phalāḍyaistarubhirmanojñā",
    "804:38": "latābhiriṣṭāḥ sukumānivtābhiḥ |",
    "804:39": "priyā dṛśoḥ svairharitaiḥ pradeśair",
    "804:40": "uparyuparyeva purāṇi santi || 10 ||",
    "804:41": "grāme gṛhaṇāṃ khalu saṃniveśāḥ",
    "804:42": "kṛtāḥ prakṛtyaiva sukhādhivāsāḥ |",
    "804:43": "yaddarśanādeva janāstu pauraṃ",
    "804:44": "garhanti saukhyaṃ bahuyatnasādhyam || 11 ||",
    "804:45": "grāmeṣu vai ramyatamaṃv adanti",
    "804:46": "neduṃgamūvākhyamihādya lokāḥ |",
    "804:47": "nāstyeva cānyo maditi prakṛṣtaṃ",
    "804:48": "tadāhuretasya niruktameva || 12 ||",
    "804:49": "pūgai rasālairatha nārikelaiḥ",
    "804:50": "phlairmanojñairiha kandalīnām |",
    "804:51": "vyāptastathā yo vipulairviśālair",
    "804:52": "nijāṃ samṛddhiṃ panasairihāha || 13 ||",
    "804:53": "subhikṣamevātra vivartamānaṃ",
    "804:54": "sadeti manye kathayanti harṣāt |",
    "804:55": "śyāmāyamānāni vinaiva vācaṃ",
    "804:56": "kṣetrāṇi śāliprabhavāṇi yasya || 14 ||",
    "804:57": "haranti cittaṃ satataṃ hi yūnāṃ",
    "804:58": "yasminvāsāna vasane manojñe |",
    "804:59": "ramyāvabhāsā vayasā navena",
    "804:60": "śyāmāścalantyaḥ pathi sāpadeśam || 15 ||",
    "804:61": "vratena śuddhe vasane śarīre",
    "804:62": "jinālayaṃ naktamukhe prayātāḥ |",
    "804:63": "bhaktyardracittā api na tyajanti",
    "804:64": "kaṭākṣapātaṃ yuvatau yuvānaḥ || 16 ||",
    "804:65": "vayaḥprakarṣe'pi vilokya yūnoḥ",
    "804:66": "kayościdutkān ramaṇīyabhāvān |",
    "804:67": "hṛṣṭo bhavatyeva jano'nurāgāt",
    "804:68": "patrāṇi śuṣkasya rasena nūnam || 17 ||",
    "804:69": "bodhau sthite kaścana dīpapātre",
    "804:70": "daśā nidhatte sahitā anekāḥ |",
    "804:71": "manye tadudbhūtavaraprakāśe",
    "804:72": "samīkṣituṃ svāṃ dayitāṃ calantīm || 18 ||",
    "804:73": "tyaktvā priyāṃyo sugato'tra jātas",
    "804:74": "taṃ vandituṃ kāntaprabhiprayātam",
    "804:75": "anveti kācid vanitā bhayena",
    "804:76": "priyaṃ nivṛttaṃ vidadhātukāmā || 19 ||",
    "804:77": "ihāsti yāvad vidhṛtaṃ śarīraṃ",
    "804:78": "tāvanna kāryasya samāptirasti |",
    "804:79": "ehyehi yāvaḥ sugatālayeṣu",
    "804:80": "cittaṃ kṣaṇaṃ śuddhyati yena tatra || 20 ||",
    "804:81": "dṛṣṭvā pavitraṃ jinamūrtarūpaṃ",
    "804:82": "navo sthitasyānsti na so'tra loke",
    "804:83": "yāvastato vai sugatālayeṣu || 21 ||",
    "804:84": "śīlagrahātpāpamapaiti pūrvaṃ",
    "804:85": "navaṃ tathodeti sadaiva puṇyam |",
    "804:86": "itīha cittena parānuraktyā",
    "804:87": "lokāḥ kṣaṇe śīlamudāharanti || 22 ||",
    "804:88": "dharmakṣaṇaḥ svalpatamo'tra loke",
    "804:89": "kṣaṇo vivādasya mahāpramāṇaḥ |",
    "804:90": "dharne-dhane gacchati sarvamāyū",
    "804:91": "rogaiśca doṣaiśca jane janasya || 23 ||",
    "804:92": "iti prabodhya svasakhaṃ vacobhis",
    "804:93": "tattvānna cānyaddhṛdi bhāvayantam |",
    "804:94": "jinālayaṃ karṣati kaścidutkaḥ",
    "804:95": "svāṃ preyasīṃ darśayituṃ chalena || 24 ||",
    "804:96": "(paṃcabhiḥ kulakam)",
    "804:97": "lālityabhāvānupatiṣṭhamānā",
    "804:98": "dharmāpadeśādapi ye yuvānaḥ |",
    "804:99": "kathaṃ na śṛṃgārayutāni kuryur",
    "804:100": "dināni labdhvā kusumākarasya || 25 ||",
    "804:101": "nigūḍharūpeṇa sadā vasanto",
    "804:102": "virājate yatra samṛddhaśobhaḥ |",
    "804:103": "vyaktiṃ samāyāti kadācideva",
    "804:104": "sa āmrarājīṣu kuhūrutena || 26 ||",
    "804:105": "prāvṛḍbhramāneva tanoti devo",
    "804:106": "varṣan muhuryatra surendracāpaḥ |",
    "804:107": "āpaḥ praṇītāḥ sulabhā yathā syur",
    "804:108": "bhuvīha divyaṃ rasamāvahantyaḥ || 27 ||",
    "804:109": "vasantavarṣodayadharṣitānām",
    "804:110": "ṛtvantarāṇāṃ lalitaṃ kṣaṇeṣu |",
    "804:111": "kākasya tālena samāgamasya",
    "804:112": "vilokyate yatra samānameva || 28 ||",
    "804:113": "himaṃ vijityaiva śarat prakāśā",
    "804:114": "śāliprabhābhirbhavatīha lakṣyā |",
    "804:115": "vasantabhāvena vibhinnabhāvā",
    "804:116": "ramyānubhāvāmrarasairvināpi || 29 ||",
    "804:117": "velunparerāmatha sāranonāṃ",
    "804:118": "donāṃ mahādharmavatīṃ pratītya",
    "804:119": "grebrīlayo'nehasi tādṛśe'tra",
    "804:120": "sa vikramāraccikule'vatīraṇaḥ || 30 ||",
    "804:121": "nidhyaṣṭavasvindu (1889)",
    "804:122": "tame'tra varṣe",
    "804:123": "māse nidhau sa dvijarājakāntaḥ |",
    "804:124": "khrīṣṭe bhavanmātṛmudaṃ tatāna || 31 ||",
    "804:125": "stanaṃdhayo mātṛkarāvalambī",
    "804:126": "khyātā lṛtaṃ vā ṛtamāpya karṇe |",
    "804:127": "manye'kṣarāmnāyagaṇe tadarthaṃ",
    "804:128": "vidhirḷkāraṃ pṛthaguddideśa || 32 ||",
    "804:129": "śrutvā mahāprāṇamayaṃ hi vaktāṃ",
    "804:130": "prāṇairyadalpair ghajhaḍhdhbhathādi |",
    "804:131": "sarasvatī tena tatāna vācaṃ",
    "804:132": "svalpāsuyuktāmiha siṃhalānām || 33 ||",
    "804:133": "vohe likhannaṃkalipī sa bālye",
    "804:134": "meruṃ paṭhannaṃkamayaṃ viśuddham |",
    "804:135": "cakāra toṣaṃ satataṃ vinetuḥ |",
    "804:136": "pituśca mātuśca mudaṃ dadhānaḥ ||34 ||",
    "804:137": "vadan vireje dhvanibhiḥ svabhāṣāṃ",
    "804:138": "deśyaiḥ samṛddhāṃ samatadbhavaiśca |",
    "804:139": "svānte sthitānīha subhāṣitāni",
    "804:140": "samudgiranmugdhatanurbabhāse || 35 ||",
    "804:141": "grāme gurūṇāṃ hi mitena vācāṃ",
    "804:142": "pariṣkṛtātmā vayasā navena |",
    "804:143": "prāptuṃ viśeṣaṃ vihitābhilāṣo",
    "804:144": "vidyodayaṃ dhāma samājagāma || 36 ||",
    "804:145": "hikkaḍḍuvāstavyamudārarūpaṃ",
    "804:146": "sumaṅgalaṃ maṅgalamāvahantam |",
    "804:147": "sametya vidyādhigamena cakre",
    "804:148": "sva mānavantaṃ ca vimānavantam || 37 ||",
    "804:149": "vaidyottamo yo manaso rujānāṃ",
    "804:150": "dharmānvayaḥ śākyakulāvataṃsaḥ |",
    "804:151": "vacāṃsi tasyātra mahārthavanti",
    "804:152": "prayatnapūrvaṃ hṛdaye dadhāra || 38 ||",
    "804:153": "ātreyamukhyairmunibhiḥ pradiṣṭaṃ",
    "804:154": "yad vaidyakaṃ lokahitaikaśāstram |",
    "804:155": "spṛhāsya tasmin nitarāṃ babhūva",
    "804:156": "sadarthakāriṇyatisaukhasādhye || 39 ||",
    "804:157": "vācaṃ svadeśaprabhavāṃ janārthāṃ",
    "804:158": "jagrāha lālityaguṇaiḥ sanāthām |",
    "804:159": "pravaktumevādhigatāṃ svavidyāṃ",
    "804:160": "vaidyānubhāvena viśobhamānām || 40 ||",
    "804:161": "gṛhītavidyo vayasottamena",
    "804:162": "tāronasaṃkhyena śaradgaṇena |",
    "804:163": "vibhrājamāno'dhijagāma ramyāṃ",
    "804:164": "dhiyo vivṛddhyā kila paṃḍitākhyām || 41 ||",
    "804:165": "labdhvā padaṃ nopajagāma garvaṃ",
    "804:166": "prārambhamālokya na śāstrapāram |",
    "804:167": "samutpatantaṃ khagavatsvamaikṣya",
    "804:168": "nīlāvabhāsaṃ gaganaṃ jigṛkṣuḥ ||42 ||",
    "804:169": "sārasvataṃ mārgamapūrvametaṃ",
    "804:170": "saṃprasthitāḥ santi janā asaṃkhyāḥ |",
    "804:171": "avāptyavān kiṃ tu jano na kaścin",
    "804:172": "na cāpyavāpsyatyakhilena saṃkhyām ||43 ||",
    "804:173": "ekādi dṛṣṭaṃ gaṇitaṃ śiśūnām",
    "804:174": "antaṃ parārdhe'pi ca kalpayati |",
    "804:175": "budhā vadantyatra na tasya cādiṃ",
    "804:176": "na vastuto'ntaṃ kathayanti dhīrāḥ || 44 ||",
    "804:177": "bhūtādi tattvaṃ gaṇayanti ye'tra",
    "804:178": "tad dravyataste samudāharantaḥ |",
    "804:179": "aṇuṃ vilokyāntata eva bhaṃgaṃ",
    "804:180": "savismayaṃ śūnyamukhā bhavanti || 45 ||",
    "804:181": "vijñānamādiṃ kathayanti tattvaṃ",
    "804:182": "ye supravīṇā manasā dṛḍhena",
    "804:183": "bahistvavijñānamidaṃ hi sarvaṃ",
    "804:184": "vilokya te yānti suṣuptimeva || 46 ||",
    "804:185": "śabdādi tattvaṃ kathayannapīha",
    "804:186": "jagad vilokyārthamayaṃ samastam |",
    "804:187": "apāmalābhād bhavatīha mūḍho",
    "804:188": "japādapvāṃ śabdamayātmavādī || 47 ||",
    "804:189": "doṣādi tattvaṃ vapuṣo vadantaṃ",
    "804:190": "pratyakṣatastanna hi darśayantam |",
    "804:191": "dhanvantariṃ cāpi vilokya tūṣṇīṃ",
    "804:192": "vidyāntacarcāmiha ko vidadhyāt || 48 ||",
    "804:193": "na śāstrapāraṃ hṛdaye vibhāvya",
    "804:194": "tasyaikadeśena vilokya yātrām",
    "804:195": "kartuṃ prayogaṃ svadhiyāṃ samastaṃ",
    "804:196": "sa lokamārgapravaṇo babhūva || 49 ||",
    "804:197": "dṛṣṭvā marhattvaṃ tu libiṃkarāṇāṃ",
    "804:198": "parikṣaṇe cātra libiṃkarīye |",
    "804:199": "yatnāt samuttīrya sudhīrbabhūva",
    "804:200": "libiṃkarāṇāṃ hi gaṇe'dvitīyaḥ || 51 ||",
    "804:201": "vidhātukāme bhiṣajāṃ hivṛttiṃ",
    "804:202": "tattvena vettuṃ bhiṣajāṃ hi vidyām |",
    "804:203": "vyātān na loke bhiṣajāṃ sthitena",
    "804:204": "jagāma baṅgān bhiṣajāṃ pravālaḥ || 52 ||",
    "804:205": "nijānanairāśu samanvitānāṃ",
    "804:206": "gaṃgāmukhānāṃ rasamādadāntaḥ |",
    "804:207": "jaladhinānātho viharan vibhāti",
    "804:208": "yasmin pradeśe satatottaraṃgaḥ || 53 ||",
    "804:209": "gaṃgāpayonāthasamāgame'smin",
    "804:210": "kṛtābhiṣekānabudhānapīndraḥ |",
    "804:211": "svargadvāri sarvairvibudhaiḥ sametaḥ",
    "804:212": "puṇyāgataṃ tiṣṭhati vaktukāmaḥ || 54 ||",
    "804:213": "sarojaṣaṇḍaiḥ samalaṃkṛtāni",
    "804:214": "śṛṃgāṭakaiḥ śyāmavapuṣṭamāni |",
    "804:215": "vihaṃgamānāṃ kalukūlhtena",
    "804:216": "śabdāyamānāni sarāṃsi yatra || 55 ||",
    "804:217": "jīvajjhaṣairyatra ca puṣkariṇyaḥ",
    "804:218": "samṛddhimākhyānti mṛṇālajāḥ |",
    "804:219": "bhadrānvayānāṃ vipulāḥ payobhir",
    "804:220": "gṛhe-gṛhe svāṃ sthitimādadhā || 56 ||",
    "804:221": "tasminmanohāriṇi deśabhede",
    "804:222": "purīṃ viśālāṃ bahurūpaśālām |",
    "804:223": "śaṃbhupriyāvāsaviśeṣakāntāṃ",
    "804:224": "sa kālikāttāṃ sukhamadhyuvāsa || 57 ||",
    "804:225": "saṃvatsarāṇāmiha pañcabhiḥ sa",
    "804:226": "karmāṇi pañca praguṇīcakāra |",
    "804:227": "samastaśāstrādhigamaṃ ca kṛtvā",
    "804:228": "yatnaiḥ kṛtī sādhumatirbhabhūva || 58 ||",
    "804:229": "śrīyāminībhūṣaṇarāyanāmā",
    "804:230": "bhiṣagvareṇyaḥ pravadatsu dhīraḥ |",
    "804:231": "gururbhabhūvāsya laghūdgrahītur",
    "804:232": "vidyāprakarṣeṇa vibhāsamānaḥ || 59 ||",
    "804:233": "sa suśrute suśrutavān babhūva",
    "804:234": "paṭutvamāptaścakare samagram |",
    "804:235": "kriyāvidhau śāstramatau vivekī",
    "804:236": "yatnādatho vāgbhaṭatāṃ dadhāra || 60 ||",
    "804:237": "dvātriṃśataivaṃ vayasā sanātho",
    "804:238": "babhau bhiṣagratnapadābhidheyaḥ |",
    "804:239": "ratnānubhāvena pariṣkṛtātmā",
    "804:240": "babhūva doṣoddharaṇāya śaktaḥ || 61 ||",
    "804:241": "śakto'tha bhaktaḥ praṇanāma tattat",
    "804:242": "padaṃ hi yasmin bhagavān vihṛtya |",
    "804:243": "lokeṣu kāruṇyamanā dideśa",
    "804:244": "vṛtaḥ svaśiṣyaiḥ kuśalaṃ svadharmam || 62 ||",
    "804:245": "puṇyā gayā yā magadheṣu diṣṭā",
    "804:246": "janeṣu yatpādarajo'bhimṛṣṭā |",
    "804:247": "vaṃdyāṃ mahābodhimahīrūheṇa",
    "804:248": "tāṃ vaṃdamānaḥ sa sukhī babhūva || 63 ||",
    "804:249": "yasmiṃstarau śakyakulāvataṃso",
    "804:250": "jahāra mārasya madāndhabhāvam |",
    "804:251": "buddhābhidhāmāpya babhūva śāstā",
    "804:252": "nanāma taṃ namratarāntarātmā || 64 ||",
    "804:253": "na kāpi yasyātra gatirnṛloke",
    "804:254": "gatiḥ śivā tasya sukhaṃ bhavantī |",
    "804:255": "vārāṇasī nāma purī pavitrā",
    "804:256": "dṛṣṭātha tenaitya budhaiḥ sanāthā || 65 ||",
    "804:257": "parikramaṃ kartumaśaknuvānaḥ",
    "804:258": "sarvā viśālāṃ bharatasya bhūmim |",
    "804:259": "paśyedimāmeva sasarja yatnād",
    "804:260": "dhātā purīṃ tatpratibimbarūpām || 66 ||",
    "804:261": "pūrīsamīpe sugatopadeśāt",
    "804:262": "sāreṇa dharmasya sanāthabhāvāt |",
    "804:263": "rudro nivāsaṃ na vimucya yāti",
    "804:264": "buddhasya bhaktyā kila sāranāthaḥ || 67 ||",
    "804:265": "etāṃ parivtrā mṛṣipattanākhyāṃ",
    "804:266": "sthalīṃ hi gatvā mṛgadāvarabhyām |",
    "804:267": "namannatenāpi nijena mūrdhnā",
    "804:268": "samunnataḥ so'titarāṃ babhāse || 68 ||",
    "804:269": "kuśīnagaryāṃ sugatasya cāntyāṃ",
    "804:270": "līlābhuvaṃ prāpya pavitracetāḥ |",
    "804:271": "luṭhan dharitryāṃ praṇataiḥ svagātraiḥ",
    "804:272": "bhaktyā vavarṣāśru parisrutātmā || 69 ||",
    "804:273": "evaṃ pavitrīkṛtacittabhūmir",
    "804:274": "bhūmiṃ svakīyāṃ punarājagāma |",
    "804:275": "gṛhītavidyo vidivadgurubhyo",
    "804:276": "vidyāprasārāya gṛhītasargaḥ || 70 ||",
    "804:277": "gamphāpure vaidyakapīṭhamādyaṃ",
    "804:278": "hyadhiṣṭhitaṃ svaprabhavaṃ pravīṇam",
    "804:279": "digbhyaścaturbhyaḥ samupetya śiṣyāḥ |",
    "804:280": "samantatastaṃ parivārya tasthuḥ || 71 ||",
    "804:281": "vidyāvinītairiha so'dya śiṣyaiḥ |",
    "804:282": "sukīrtimān sarvadhanairupetaḥ |",
    "804:283": "saṃśodhakānāṃ carakasya caikaḥ",
    "804:284": "sabhyaḥ sabhāyāṃ nṛpaterbabhūva || 72 ||",
    "804:285": "śrīdāsaguptādhikṛte'dhikārī",
    "804:286": "svajīvane gāndhipadānusārī |",
    "804:287": "vidyodayādāpya pade gurutvaṃ",
    "804:288": "virocate vaidyakacakravartī || 73 ||",
    "804:289": "bhuṅktāṃ sa loke bahuśaḥ sukhāni",
    "804:290": "divyāni vā yāni ca pārthivāni |",
    "804:291": "yuṅktāṃ svacittaṃ sukṛtena nityaṃ",
    "804:292": "jīvan dharitryāṃ śaradāṃ śatāni || 74 ||",
    "804:293": "prajñāyāṃ cāvadāne satatamatulite siṃhaladvīpabhūmau",
    "804:294": "vidyālaṃkāranāmni prathita iha pare cāśrame saugatānām |",
    "804:295": "śrīdharmānandapādaiḥ śramaṇavaramate dīkṣitasya dvijāter",
    "804:296": "etad vai śāntibhikṣornṛṣu bhavatu mude vikramāraccipadyam || 75 ||",
    "804:297": "iti siṃhaleṣu bhāryāsutābhyāṃ saha proṣitasya bhadantaśrīdharmānandanāyakapādaśiṣyasyottarabhārate kosaleṣu lakṣmaṇapurāntikabībīpuragrāmavāstavyasya lāipchigviśvavidyālayāllabdhaḍokṭarapadavīkasya vidyālaṃkāraviśvavidyālaye saṃskṛtamahācāryasya paṇḍita-śrīśāntibhikṣuśāstriṇaḥ sāhityācāryasya kṛtirvikramāraccipadyam |",
    "804:298": "śubham |",
    "804:299": "gatabuddhābdāḥ 2510 ||",
    "804:300": "ye dharmā hetuprabhavā hetuṃ teṣāṃ tathāgato hyavadat |",
    "804:301": "teṣāṃ ca yo nirodha evaṃvādī mahāśramaṇaḥ ||"
}