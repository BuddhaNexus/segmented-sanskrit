{
  "S08n687:0": "atha tripañcāśaḥ paṭalavisaraḥ |",
  "S08n687:1": "atha khalu bhagavāṃ śākyamuniḥ tasmāt samādhervyutthāya mahāsāgaropamāyāṃ parṣanmaṇḍalaṃ dharmaṃ deśayamānaḥ sarvasattvānāṃ sarvabhūtagaṇānāmagrataḥ sanniṣaṇṇāḥ tatra vajrapāṇipramukhānāmanekabodhisattvasaṅkhyeyasahasrāṃ śāriputrapramukhāṃ anekāsaṅkheyārhatsahasrāṃ vaiśravaṇapramukhāṃ asaṅkhyeyārcacāturmahārājikadevaputrāṃ śakrapramukhāṃ trāyastriṃśāṃ asaṅkhyeyadevaputrāṃ suyāmasantuṣitanirmāṇaratiparanirmitavaśavartibrahmakāyikabrahmapurohitamahābrahmaparīttābhāpramāṇābhāsvarairyāvat puṇyaprasavā bṛhatphalā tṛhātapākaniṣṭhā devānāmantrayate sma |",
  "S08n687:2": "śṛṇvantu bhavanto devasaṅghāḥ ! sarva bodhisattvāryaśrāvakāḥ !",
  "S08n687:3": "anityāḥ sarvasaṃskārā utpādavyayadharmiṇaḥ |",
  "S08n687:4": "utpadya hi niruddhyante teṣāṃ vyupaśamaḥ sukham ||",
  "S08n687:5": "avidyāprabhāvāḥ sarve utpadyante sahetukāḥ |",
  "S08n687:6": "sahetuṃ duḥkhamūlaṃ tu skandhā hyuktāḥ samodayāḥ ||",
  "S08n687:7": "teṣāṃ nirodhinī vidyā sukhahetusukhakriyām |",
  "S08n687:8": "duḥkhaprahāṇamityuktaṃ saṃkṣepeṇa nivāraṇā ||",
  "S08n687:9": "tadeva trividhaṃ yānaṃ nirdiṣṭaṃ ca mayā iha |",
  "S08n687:10": "anityaduḥkhamānātmāno kṣaṇikaṃ sarvasaṃskṛtam ||",
  "S08n687:11": "śūnyaṃ sadā sarvadā sarvaṃ nirdiṣṭaṃ bhavabandhanam |",
  "S08n687:12": "tadvirāgā tridhā yānti ye sattvā gotranisṛtā ||",
  "S08n687:13": "bodhisattvāstadā buddhā pratyekāṃ bodhiniśritām |",
  "S08n687:14": "tathā parehyaharahanno vītarāgā maharddhikā ||",
  "S08n687:15": "śrāvakīṃ bodhinisṛtya tridhā śāntigatā hi te |",
  "S08n687:16": "eṣa dharmo samāsena nirdiṣṭo me śubhāśubham ||",
  "S08n687:17": "aśubhaṃ varjayennityaṃ sarvadā śubhamācaret |",
  "S08n687:18": "ahiṃsāṃ sarvabhūtānāṃ yathā dharmo prakāśitaḥ ||",
  "S08n687:19": "eka eva bhavenmārga dharmāṇāṃ gatipañcake |",
  "S08n687:20": "anāśravaśca yo dharmo bhūtakoṭisamāśṛtaḥ ||",
  "S08n687:21": "sa eṣa kathito mārgaḥ ādibuddhaiḥ purātanaiḥ |",
  "S08n687:22": "mayāpi kathitaṃ sarvaṃ śāntanirvāṇagāminam |",
  "S08n687:23": "dharmakoṭiṃ samāsṛtya bhūtakoṭiṃ tu labhyate |",
  "S08n687:24": "akoṭī sarvadharmāṇāṃ bhūtakoṭimudāhṛtā ||",
  "S08n687:25": "eṣa dharmaḥ samāsena dvividhaiva prakāśitam |",
  "S08n687:26": "śṛṇvantu sarve devā vai bodhisattvā maharddhikāḥ |",
  "S08n687:27": "arhantaḥ śrāvakā mahyaṃ nirvāṇaṃ me yadā bhuvi |",
  "S08n687:28": "abhūt sālavane madhye himavatkukṣisambhave ||",
  "S08n687:29": "nadyāṃ hiraṇyavatyāyāṃ mallānāmupavartate ||",
  "S08n687:30": "yamakaśālakavane madhye nirvāṇaṃ me bhaviṣyati ||",
  "S08n687:31": "yāvat saṃjñī tathā nagare caitye makuṭavardhane |",
  "S08n687:32": "nadītīre sadā ramye nirvāṇaṃ me tadā bhuvi ||",
  "S08n687:33": "sarve vai bodhisattvāstu śrāvakāśca maharddhikāḥ |",
  "S08n687:34": "devā nāgā tathā yakṣā lokapālā maharddhikā ||",
  "S08n687:35": "śakrabrahmasuyāmāśca akaniṣṭhādyāstathā pare |",
  "S08n687:36": "sarveṣāṃ sannipātā vai tasmiṃ sthāne bhaviṣyati ||",
  "S08n687:37": "yamakaśālakavane tatra mallānāmupadartate |",
  "S08n687:38": "gaṅgāyāmuttare tīre mahānadyāstathā pare ||",
  "S08n687:39": "himādrerdakṣiṇe bhāge abhūt sālavane vane |",
  "S08n687:40": "apaścime me tathā śayyā tasmiṃ sthāne bhaviṣyati ||",
  "S08n687:41": "nadyā tīre tathā ramye hiraṇyākhye śubhe taṭe |",
  "S08n687:42": "sarvadevasaṅghādyāṃ sannipāto bhaviṣyati ||",
  "S08n687:43": "manujaiḥ nṛpavaraiḥ sarvai manuṣyāmanuṣyasambhavaiḥ |",
  "S08n687:44": "sarvabhūtaistathā martyai bāliśābāliśaistadā ||",
  "S08n687:45": "mahotsavamahotsāhaṃ tasmiṃ sthāne samāgamam |",
  "S08n687:46": "kṛtamantramahaṃ divyaṃ maccharīre tu sāmiṣe ||",
  "S08n687:47": "nirāmiṣaṃ tu tadā sthāpya śāntimāpnoti nirvṛtim |",
  "S08n687:48": "dharmakoṭiṃ parityajya bhūtakoṭiṃ tu saṃviśet ||",
  "S08n687:49": "apaścimā me tathā jātiḥ nagare kapilavāstuke |",
  "S08n687:50": "śākyānāṃ ca kule mukhye jāto'haṃ bhavacārake ||",
  "S08n687:51": "tato'haṃ tyajya duḥkhātmyaṃ niryāto'haṃ gṛhāttathā |",
  "S08n687:52": "bahutīrthāṃ tathā sevya na ca prāpto mṛtaḥ punaḥ ||",
  "S08n687:53": "duḥkaraṃ ca mayā cīrṇaṃ kāyaṃ santāpya taścainam |",
  "S08n687:54": "ṣaḍābdamuṣitaḥ bhraṣṭadehaṃ vāpi viśuṣkataḥ ||",
  "S08n687:55": "na ca kiñcinmayā labdhaṃ yena jñānamavāvṛtam |",
  "S08n687:56": "tatotthāya mayā tatra āhāraṃ kṛtha śubhodanam ||",
  "S08n687:57": "devatāsūcitaṃ mārgaṃ gato'haṃ tatra bhūtalam |",
  "S08n687:58": "nadyā nairañjanātīre vṛkṣarāje suśobhane ||",
  "S08n687:59": "nānāpuṣpasamākīrṇe tatheraṇye'tha bhūtale |",
  "S08n687:60": "mahāvanaphalopete nānāvṛkṣasamudbhave ||",
  "S08n687:61": "mahānadī pariveṣṭyānte tarumūle tato hyaham |",
  "S08n687:62": "yo svakaṃ dṛṣṭamātraṃ tu bhūbhāgaṃ dhṛtisaṃlabhe ||",
  "S08n687:63": "tathaivāhaṃ taṃ taruṃ dṛṣṭvā parṇaśākhopaśobhitam |",
  "S08n687:64": "mahāvṛkṣaṃ mahācchāyaṃ mūlagūḍhopaśobhitam ||",
  "S08n687:65": "aśvatthe'śvatthatāṃ gacchet tarumūle niṣadya vai |",
  "S08n687:66": "dhṛtiṃ tatrābhivindāmi dhyānaṃ cāpi samādhikam ||",
  "S08n687:67": "prāptaṃ tatra anāśāṃ vai rātryante jātirantakam |",
  "S08n687:68": "māreṇa bahudhā vighnā anekākārasuyojitāḥ ||",
  "S08n687:69": "bhagnasainyaparāvṛtya gato'sau svabhavanaṃ punaḥ |",
  "S08n687:70": "tadarthe mantratantrā vai bhāṣitā bahudhā punaḥ ||",
  "S08n687:71": "anekākāraprayogāśca dhyānā jñānāśca bhāṣitāḥ |",
  "S08n687:72": "tridhā yānaṃ punastatra caritaṃ sarvasevitam ||",
  "S08n687:73": "pratipakṣā hi doṣāṇāṃ tridhā caiva prakāśitaḥ |",
  "S08n687:74": "tatotthāya punargatvā burubilvāṃ śubhodakām ||",
  "S08n687:75": "snātvāmbhase tatra ṛṣiṃ pravrajya saśiṣyakām |",
  "S08n687:76": "sattvārthaṃ bahudhā kṛtvā prakrānto'haṃ tataḥ punaḥ ||",
  "S08n687:77": "punaḥ kāśipurīramyāṃ anupūrvyā samāviśet |",
  "S08n687:78": "tatra sthāne tu gatvā vai parā buddhā maharddhikāḥ ||",
  "S08n687:79": "tatrāhaṃ sthito deśe jane kāśijane svayam |",
  "S08n687:80": "pravartya cakraṃ sādharmyaśāntiṃ nirvāṇakārakam ||",
  "S08n687:81": "sasurāsuralokānāṃ gatiṃ pañcāsunisṛtām |",
  "S08n687:82": "sarvabhūtasukhārthāya tatra dharma prakāśitaḥ ||",
  "S08n687:83": "ādibuddhaiḥ purā tatra dharmacakraṃ pravartitam |",
  "S08n687:84": "mayāpi diśi tatra dharmacakro hyanuttaraḥ ||",
  "S08n687:85": "bhavamuktisukhārthāya sattvadoṣanivāraṇā |",
  "S08n687:86": "pravarttya cakraṃ brāhmāṃ vai kṣemaṃ śāntaparāyaṇam ||",
  "S08n687:87": "bhavamārgavināśārthaṃ catuḥsatyasamādhijam |",
  "S08n687:88": "āryāṣṭāṅgikaṃ mārgaṃ caturbrāhmavibhūṣitam ||",
  "S08n687:89": "sapratītya samutpādaṃ dvādaśākārakāritam |",
  "S08n687:90": "avidyānirodhasaṃyuktaṃ vidyāmutpādanemijam ||",
  "S08n687:91": "bhrāmitā koṭitatthyaṃ vai bhūtakoṭisukoṭijam |",
  "S08n687:92": "anulomavilomābhyāṃ gatimāhātmanemijam ||",
  "S08n687:93": "sampradeśaśivaṃ cakraṃ bahusattvā vimokṣa ca |",
  "S08n687:94": "vimuñcya kāśipurīṃ ramyāṃ śrāvastyāhaṃ tadā game ||",
  "S08n687:95": "tīrthikānāṃ tathā varjyā prātihāryairvikurvataiḥ |",
  "S08n687:96": "śaṅkaśye tathā kṛtvā ṛddhirjanapade tadā ||",
  "S08n687:97": "bahutīrthāyatanāṃ sthānāṃ sampratoṣya tadā punaḥ |",
  "S08n687:98": "agnibhāṇḍe jane kṛtvā devāvataraṇaṃ śubham ||",
  "S08n687:99": "trāyastriṃśeṣu deveṣu śakrasaṃyojya dharmatām |",
  "S08n687:100": "akaniṣṭhādyāṃ tathā devāṃ brahmādīśapurandarām ||",
  "S08n687:101": "savaiśravaṇayakṣendrāṃ caturmahārājakāyikāṃ sadā |",
  "S08n687:102": "mattākaropamāṇāśca trivīṇāṃ māladhāriṇām ||",
  "S08n687:103": "devāṃ yaṇagaṇāṃ sarvāṃ bhaumāṃ divyāntarīkṣakām |",
  "S08n687:104": "āryāṃ yathagaṇādhyakṣāṃ sarvāṃścaiva surāsurām ||",
  "S08n687:105": "kṛtvā dharmaphale yuktāṃ nirvāṇānugasatrivām |",
  "S08n687:106": "śreyasaiva tadā yojyā bahuprāṇāmacittakām ||",
  "S08n687:107": "asaṅkhyā gaṇanā teṣāṃ saṃsārāntādanantakām |",
  "S08n687:108": "mahāsāhasralokānāṃ dhātvādhyāmacittakām ||",
  "S08n687:109": "bahu sarvaṃ sadā satye bhūtārthe sanniyojya vai |",
  "S08n687:110": "ihāhamāgatastatra śuddhāvāsopari sthitaḥ ||",
  "S08n687:111": "pravartya mantrasaddharmatridhāyānasamānugam |",
  "S08n687:112": "sattvānāṃ vinayamāgamya kalparājamidaṃ punaḥ ||",
  "S08n687:113": "prakāśye bahudhā loke mañjughoṣasya dattavāṃ |",
  "S08n687:114": "nirvṛte tu mayā loke śūnyībhūte mahītale ||",
  "S08n687:115": "mañjuśriyo'tha sattvānāṃ buddhakṛtyaṃ kariṣyati |",
  "S08n687:116": "ārakṣaṇārthaṃ saddharmāṃ jinendrāṇāṃ parinirvṛtā ||",
  "S08n687:117": "satatā rakṣaṇā nityaṃ mañjughoṣo bhaviṣyati |",
  "S08n687:118": "mantraprabhāvanārthaṃ tu kathitaṃ kalpavistaram ||",
  "S08n687:119": "tasmiṃ kāle yugānte vai mahāghore sudāruṇe |",
  "S08n687:120": "narādhipā mahākrirā parasparavadhe ratāḥ ||",
  "S08n687:121": "pāpakarmā durācārā alpabhogā tadā yuge |",
  "S08n687:122": "bhaviṣyanti na sandeho tasmiṃ kāle yugādhame ||",
  "S08n687:123": "mamāgamya ca pūjārthaṃ abhūt sālavane vane |",
  "S08n687:124": "nadīhiraṇyāvatītīre caitye makuṭabandhane ||",
  "S08n687:125": "parinirvṛte śayānaṃ me śāntadhātusamāsṛte |",
  "S08n687:126": "citāmaropite dehe sambhoge bhogavarjite ||",
  "S08n687:127": "dṛṣṭveva tat purā karmaṃ māmebādbhutaceṣṭitam |",
  "S08n687:128": "mayaiva vinayatāgamye buddhavaineyaceṣṭite ||",
  "S08n687:129": "caritaṃ taṃ śubhaṃ citraṃ smṛtvā sarve narādhipāḥ |",
  "S08n687:130": "sarve pūjāṃ kariṣyanti sadevāsuramānuṣāḥ ||",
  "S08n687:131": "samāgatyatha bhūpālāḥ sarve pūjāmahotsavām |",
  "S08n687:132": "kariṣyanti na sandehaḥ tasmiṃ kāle mamāntike ||",
  "S08n687:133": "citāmāropite dehe sāmiṣe guṇamudbhave |",
  "S08n687:134": "aśubhānte śubhe caiva sarve puṇyavivarjite ||",
  "S08n687:135": "bhūtakoṭyo'tha śūnyāste pañcaskandhasamodaye |",
  "S08n687:136": "bahusattvā tu taṃ dṛṣṭvā mahāpuṇyārthe tu yojitā ||",
  "S08n687:137": "mahāśrāvakā mahātmānaḥ vītarāgā maharddhikā |",
  "S08n687:138": "bodhisattvāstu sarve vai daśabhūmisamāśṛtā ||",
  "S08n687:139": "parivārya sthitā sarve sarve caivānukampakā |",
  "S08n687:140": "sarve vai devasaṅghāstu āryā sapṛthagjanā ||",
  "S08n687:141": "sarve caitaṃ mahāpuṇyaṃ sthānaṃ caikatra māśritam |",
  "S08n687:142": "cittaprasādaṃ pratilebhe'nityaduḥkhārthamāśrayam ||",
  "S08n687:143": "sarve bhūtagaṇā tasthuḥ caityānte'pi samīpataḥ |",
  "S08n687:144": "pūjāṃ ca mahatīṃ cakre cucukrośa rurodanam ||",
  "S08n687:145": "mumucuḥ sāśrubindūni sabāṣpāṇi karuṇeritām |",
  "S08n687:146": "evaṃ ca krośire sarve anityaṃ duḥkhaśūnyatām ||",
  "S08n687:147": "dharmaṃ dideśitavāṃ buddhaḥ sāmprate'tha mahītale |",
  "S08n687:148": "saivādya munivarāḥ śreṣṭhaḥ saptamo ṛṣipuṅgavaḥ ||",
  "S08n687:149": "śākyajaḥ sarvasattvāgryo darśanaṃ tasya apaścimam |",
  "S08n687:150": "sa eṣa bhagavāṃ śete anityaduḥkhābhibhāṣiṇaḥ ||",
  "S08n687:151": "śūnyaparamārthamākhyāyī ādiśāntārthabhāṣiṇaḥ |",
  "S08n687:152": "kimarthaṃ devasaṅghā bho na prabodhayata taṃ prabhum ||",
  "S08n687:153": "āgatā iha sarve vai buddhaputrā maharddhikā |",
  "S08n687:154": "dharmārthikā mahāvīrā śrāvakāśca maharddhikā ||",
  "S08n687:155": "sarve vai duḥkhitā sattvā mānuṣāśca surāsurāḥ |",
  "S08n687:156": "samayo vartate hyatra dharmacakrānuvartane ||",
  "S08n687:157": "utthātu bhagavāṃ kṣipraṃ buddhavelānuvartaneḥ |",
  "S08n687:158": "mahāsāgare cale vollaṅghyā munitadgataiḥ ||",
  "S08n687:159": "na cāvamanyāṃ bahūṃ sattvāṃ cirakālaṃ samobhije |",
  "S08n687:160": "dhyānaṃ vimokṣa saṃsestu śāntanirvāṇamārge ||",
  "S08n687:161": "niṣeptuṃ vā bhūtato muniḥ |",
  "S08n687:162": "evamprakāraṃ hyanekāṃ bahupralāpāṃ pralapavaṃcūre ||",
  "S08n687:163": "tūṣṇīmbhūtātha sarve vai devasaṅghā maharddhikā |",
  "S08n687:164": "ākrandamatulaṃ kṛtvā sapraṇāmā tatasthire ||",
  "S08n687:165": "cakūcu viraḥ mutkośya sāśrukaṇṭhā sagadgadā |",
  "S08n687:166": "saśokācittamanaso brahmādyāḥ sasurāsurāḥ ||",
  "S08n687:167": "manujā narādhipāḥ sarve niṣaṇṇāstatra mahītale |",
  "S08n687:168": "aparaḥ śākyajo muktaḥ vītarāgo maharddhikaḥ ||",
  "S08n687:169": "jñānino devadevasya buddhasyaiva mahātmane |",
  "S08n687:170": "aniruddho nāmato bhikṣuḥ anujo'sau manujaḥ śubhaḥ ||",
  "S08n687:171": "susūkṣma nipuṇo vyaktaḥ gītanītiviśāradaḥ |",
  "S08n687:172": "parivārito rahamukhyaistu anekaiścāpi narādhipaiḥ ||",
  "S08n687:173": "sa bhāṣe madhurāṃ vācāṃ niśvasantaḥ suceritām |",
  "S08n687:174": "karuṇārdracetasāṃ kṣiptāṃ mallānāṃ sanarādhipām ||",
  "S08n687:175": "mā tāvanmārṣāṃ hyatra citāvagniṃ pradāyatha |",
  "S08n687:176": "yāvad bhagavataḥ putraḥ agrato dharmatodbhavaḥ ||",
  "S08n687:177": "mahākāśyapanāmena śrāvako'sau maharddhikaḥ |",
  "S08n687:178": "mahāmune hyagradhījātabrāhmaṇo'sau nirāmiṣaḥ ||",
  "S08n687:179": "magadhānāṃ jane jātaḥ parvate tatra samāhitaḥ |",
  "S08n687:180": "tiṣṭhate grahapippale nagare rājagṛhe vare ||",
  "S08n687:181": "sa evāgamanaṃ kṣipraṃ kariṣyati na cānyathā |",
  "S08n687:182": "yā tatra devatābhaktā sa ceholkāṃ nivārayet ||",
  "S08n687:183": "mā tāvaccitisandīpaṃ kariṣyatha vṛthā śramam |",
  "S08n687:184": "yāvat so maharddhiko hyagraḥ śrāvako muninaurasaḥ ||",
  "S08n687:185": "pradakṣiṇīkṛtya gurave buddhastrailokyapūjite |",
  "S08n687:186": "mūrdhnā praṇamya pādau śāstuno lokapūjitau ||",
  "S08n687:187": "tadāyaṃ citidīpārthaṃ sarve tatra kariṣyatha |",
  "S08n687:188": "ādīptā caityabhūtād bhaviṣyati tadā imā ||",
  "S08n687:189": "sarve mā vṛthā kurvaṃ śramaṃ kevala bho iha |",
  "S08n687:190": "evamuktāstu te sarve aniruddhena dhīmatā ||",
  "S08n687:191": "niṣaṇṇā sarvamallāstu mānuṣāste sanarādhipāḥ |",
  "S08n687:192": "mānuṣāṇāmutpanno'haṃ mānuṣaiścāpi vardhitaḥ ||",
  "S08n687:193": "bhogairbahuvidhā cānyaiḥ kalāśilpaśubhodayaiḥ |",
  "S08n687:194": "manuṣyāṇāṃ bodhilabdhā me tarumūle mahītale ||",
  "S08n687:195": "manuṣyāṇāṃ dharmanirdiṣṭaḥ sarvasattvopakārakam |",
  "S08n687:196": "ata eva manuṣyāṇāṃ citā dīpārthayojitā ||",
  "S08n687:197": "manuṣyo'haṃ sarvabhūtānāṃ agryatvaṃ ca samāgataḥ |",
  "S08n687:198": "manuṣyaloke ca śānti me parinirvāṇaṃ tu kalpitam ||",
  "S08n687:199": "ye kecit sarvabuddhā vai atītānāgatavartinā |",
  "S08n687:200": "sarve vai manuṣyalokre'smiṃ manuṣyā dehamudbhavā ||",
  "S08n687:201": "jātibodhi tathā cakraṃ sādharmyaṃ carituṃ śubham |",
  "S08n687:202": "śāntiṃ samāviśet sarve pratyekāmarhatāstridhā ||",
  "S08n687:203": "mānuṣīṃ tanumāśṛtya gatā śāntimanuttarām |",
  "S08n687:204": "upakāraṃ mayā teṣu kṛtaṃ kalpāmacintikām ||",
  "S08n687:205": "āpaścimaṃ mayā śānte śītībhūte nirodaye |",
  "S08n687:206": "sthāpitā dhātavastatra śūnyībhūte mahītale ||",
  "S08n687:207": "manuṣyāṇāṃ hitārthāya pūjānugrahakāmyayā |",
  "S08n687:208": "sasurāsuralokānāṃ ṛṣiyakṣagarutmatām ||",
  "S08n687:209": "rākṣasāṃ pretakūśmāṇḍāṃ piśācāṃ pretamaharddhikām |",
  "S08n687:210": "sarvāṃścaiva bhūtānāṃ sagrahāścaiva mātarān ||",
  "S08n687:211": "sarvāṃścaiva tathā lokāṃ dhātvācintyāmasaṅkhyakām |",
  "S08n687:212": "sarvaprāṇibhṛtāṃścaiva pūjanārthāya dhātavaḥ ||",
  "S08n687:213": "sthāpitā te tadā kāle śūnyībhūte mahītale |",
  "S08n687:214": "keci dravyāgataiḥ martyaiḥ devarājaiśca cāparaiḥ ||",
  "S08n687:215": "pātālavāsibhiścānyaiḥ dānavendrairmaharddhikaiḥ |",
  "S08n687:216": "nāgarājaistathā daityaiḥ dhātavo me pṛthak pṛthak ||",
  "S08n687:217": "apahṛtya hṛtārthā ye guṇavanto'tha maharddhikāḥ |",
  "S08n687:218": "kariṣyanti tadā pūjāṃ nītvā svabhavanaṃ punaḥ ||",
  "S08n687:219": "bhaviṣyanti na sandehaḥ sarvabuddhā maharddhikāḥ |",
  "S08n687:220": "uttamādhamamadhyasthā tridhā cittaprasādataḥ ||",
  "S08n687:221": "bhaviṣyanti te tridhā loke buddhakhaḍgararhadgatā |",
  "S08n687:222": "tridhā yānaṃ tathā loke triprakāraṃ samoditam ||",
  "S08n687:223": "mahāyānānuvarṇinaṃ mārgaṃ tatkarmāśṛtanirgatā |",
  "S08n687:224": "bhaviṣyanti tadā loke pratyekāṃ bodhiniḥśritām ||",
  "S08n687:225": "śrāvakāśca pare tatra vītarāgamaharddhikā |",
  "S08n687:226": "bhaviṣyanti tadā loke tridhā gotravibhūṣitā ||",
  "S08n687:227": "mahīpālā mahābhogā mahāsaumyātha cakriṇāḥ |",
  "S08n687:228": "divyāṃ mānuṣasampattīḥ anubhūya ciraṃ tadā ||",
  "S08n687:229": "kālamāsādya ante vai tridhā śāntiṃ gatā hi te |",
  "S08n687:230": "ādimadbhiḥ purā buddhaiḥ varttamānairhyanāgataiḥ ||",
  "S08n687:231": "sarveṣāṃ eṣa mārgo vai yathāyaṃ samprakāśitaḥ |",
  "S08n687:232": "tatra nirvāṇabhūmā vai niṣaṇṇāḥ sarvadevatā ||",
  "S08n687:233": "vibhinnamanasodvignāḥ sahagadnadabhāṣiṇaḥ |",
  "S08n687:234": "evamāha tadā sarve aho kaṣṭaṃ hyanityatā ||",
  "S08n687:235": "buddhamaharddhikā loke parinirvāṇāsṛtāpi te |",
  "S08n687:236": "evamuktāstu te sarve devarājā maharddhikā ||",
  "S08n687:237": "tūṣṇīmbhūtātha tasthire |",
  "S08n687:238": "māgadhānāṃ jane śreṣṭhe kuśāgrapurivāsinām ||",
  "S08n687:239": "parvataṃ tatsamīpaṃ tu vārāhaṃ nāma nāmataḥ |",
  "S08n687:240": "tatrāsau dhyāyate bhikṣuḥ guhālīno'tha paipale ||",
  "S08n687:241": "śrāvako me suto hyagraḥ auraso dharmatodbhavaḥ |",
  "S08n687:242": "mahākāśyapanāmāsau niṣaṇṇo guhavare tadā ||",
  "S08n687:243": "piṇḍapātaṃ tadā bhuktvā niṣaṇṇaścintayet svayam |",
  "S08n687:244": "bahukālaṃ mayā buddho vandito'sau mahāmuniḥ ||",
  "S08n687:245": "sāmprataṃ gantumichāmi svayambhuvaṃ taṃ narottamam |",
  "S08n687:246": "kutra vā tiṣṭhate bhagavāṃ śākyato munisattamaḥ ||",
  "S08n687:247": "samanvāharati tatrasthaḥ mahākāśyapaviprarāṭ |",
  "S08n687:248": "evaṃ samanvāhṛtavāṃ nuṃ cittenaiva muninā munim ||",
  "S08n687:249": "divyena cakṣuṣā lokaṃ sarvalokāṃścāvalokayet |",
  "S08n687:250": "akaniṣṭhādyaṃ tathā lokāṃ avabhāsyā lokadhātavaḥ ||",
  "S08n687:251": "sarvāṃ samagrasattvākhyāṃ mahāsāhasrodbhavodbhavām |",
  "S08n687:252": "śrāvakānāṃ gocaraṃ yāvat paśyate divyacakṣuṣā ||",
  "S08n687:253": "śāsanaṃ nirvṛtaṃ śāntaṃ śītībhūtaṃ nirāmiṣam |",
  "S08n687:254": "parivāritaṃ samantād vai devasaṅghaiḥ maharddhikaiḥ ||",
  "S08n687:255": "manujairnarādhipaiścāpi asurairyakṣarākṣasaiḥ |",
  "S08n687:256": "sarvabhūtagaṇaiścāpi bodhisattvairmaharddhikaiḥ ||",
  "S08n687:257": "mahāyaśaiḥ śrāvakaiścāpi prājñaḥ dhūrdharatāṃ gataiḥ |",
  "S08n687:258": "sarāgairvītarāgaiśca divyāryairmanujaistadā ||",
  "S08n687:259": "citāmāropitaṃ vīraṃ buddhamādityabāndhavam |",
  "S08n687:260": "devadevaṃ tadā śreṣṭhaṃ munīnāṃ sattamaṃ prabhum ||",
  "S08n687:261": "parivārita samantād vai bhūpālairdīpavāsibhiḥ |",
  "S08n687:262": "tṛṇolkairgṛhītasaṃhastaiḥ mallaiścāpi manujeśvaraiḥ ||",
  "S08n687:263": "nādīpayituṃ samarthā te devatābhirnivāritā |",
  "S08n687:264": "vratinā caivamuktena aniruddhenaiva bhikṣuṇā ||",
  "S08n687:265": "sāśrukaṇṭhaṃ sa cotkṛṣṭāṃ vighuṣṭāṃścaiva medinīm |",
  "S08n687:266": "hāhākāraravaṃ ghoraṃ dundubhīnāṃ ca nāditam ||",
  "S08n687:267": "divyaṃ ṛṣigaṇākīrṇaṃ apsarāṃ gaṇasaṃstutam |",
  "S08n687:268": "siddhavidyādharīgītaṃ kinnarodgītaṃ ca tad vanam ||",
  "S08n687:269": "madhurākūjitodghuṣṭaṃ pakṣiṇāṃ ruditaṃ śubham |",
  "S08n687:270": "citraṃ manojñavāditraṃ divyamānuṣyanāditam ||",
  "S08n687:271": "apsarāṃ gaṇasaṅgītaṃ siddhavidyādharocitam |",
  "S08n687:272": "yogibhiḥ sarvataḥ kīrṇaṃ abhūt sālavanaṃ vanam ||",
  "S08n687:273": "samantāt parivṛtaṃ śreṣṭhaṃ śayānaṃ munipuṅgavam |",
  "S08n687:274": "tatordhvaṃ niḥśvasya saśoko vai vītaśoko ||",
  "S08n687:275": "aśrubinduṃ pramuñcaṃ vai śramaṇaḥ kāśyapastadā |",
  "S08n687:276": "agraśrāvako mahyaṃ pṛthivyā māvartate tadā ||",
  "S08n687:277": "vācaṃ cābhāṣate kṣipraṃ aho kaṣṭaṃ pravartate |",
  "S08n687:278": "yatra nāma tathā buddhāḥ parinirvatya nāśravāḥ ||",
  "S08n687:279": "anityaṃ duḥkhaśūnyaṃ tu iha tenaiva bhāṣitam |",
  "S08n687:280": "na dṛṣṭo me śāśvato viśvaṃ anyajanmānuvartinam ||",
  "S08n687:281": "tatotthāya tataḥ kṣipraṃ magadhānāṃ nṛpatiṃ vrajet |",
  "S08n687:282": "ajātaśatruṃ duḥkhārttaṃ pitṛśokasamarpitam ||",
  "S08n687:283": "gṛhaṃ tasya tadā gatvā tamuvāca narādhipam |",
  "S08n687:284": "nirvṛto'sau mahārāja ! sambuddho dvipadottamaḥ ||",
  "S08n687:285": "kṣipra yojaya mānaṃ tu gacchāmo śāstumantikam |",
  "S08n687:286": "dharaṇisthaṃ śayānaṃ vai nirjvaraṃ gatacetasam ||",
  "S08n687:287": "sarvavairabhayātītaṃ sambhogyaṃ kāyasaptamam |",
  "S08n687:288": "śrutvā tadvacanaṃ krūraṃ suduḥkhī sau nṛpatiḥ punaḥ ||",
  "S08n687:289": "antaḥ pralāpaṃ krandantaḥ vācāṃ bhāṣe tadā nṛpa |",
  "S08n687:290": "ubhābhyāmapi bhraṣṭo'haṃ śāstuno pitarasya ca ||",
  "S08n687:291": "sarvairbāndhavai tyaktvā aviśvāsyo'haṃ tathā jane |",
  "S08n687:292": "patito'haṃ ghoranarakaṃ kaḥ śaraṇyaṃ vṛṇomyaham ||",
  "S08n687:293": "paritrāyasva mahāvīra śrāvakaḥ śāstumagrakaḥ |",
  "S08n687:294": "mahākāśyapo mahātejā nāsti me jīvitaṃ iha ||",
  "S08n687:295": "ityevamuktvā tu nṛpo mukhyo māgadhānāṃ narādhipaḥ |",
  "S08n687:296": "prapatitaḥ tatkṣaṇāmurvyāṃ agraśrāvakapādayoḥ ||",
  "S08n687:297": "niśceṣṭo mūrcchitastatra sahasā śayate mahīm |",
  "S08n687:298": "tvaṃ kumāra tadā kālaṃ mañjughoṣa maharddhika ||",
  "S08n687:299": "samantād vicarase lokāṃ sattvānugrahakāmyayā |",
  "S08n687:300": "citāmāropite dehe mama sthāne vane tadā ||",
  "S08n687:301": "mantra tvaṃ niṣaṇṇo'bhūd bodhisattvagaṇāvṛtaḥ |",
  "S08n687:302": "maccharīraṃ hi pūjārthaṃ tvayā kṛtveha mahītale ||",
  "S08n687:303": "samantādālokayase bhūtāṃ ko hi duḥkhī kamuddharet |",
  "S08n687:304": "ityahaṃ patito bhūmau kumāro gambhīratathyadhīḥ ||",
  "S08n687:305": "mañjuśriyā tha tvayāvaśya bhūpālasyātiduḥkhite |",
  "S08n687:306": "tatrastho'pi tvayā tasya tvayaiva vinayino'sau ||",
  "S08n687:307": "bodhisattvāvagamyo yo na tacchakyaṃ maharddhikaiḥ |",
  "S08n687:308": "daivatai ṛṣibhiścānyaiḥ pratyekārhaśrāvakaiḥ ||",
  "S08n687:309": "tatrasthaḥ svapnavatpaśyenmañjughoṣaṃ narādhipam |",
  "S08n687:310": "tvayaiva ṛddhimāviṣṭaḥ sa rājā śokamūrcchitaḥ ||",
  "S08n687:311": "paśyate'sau tadā svapne pratyakṣaṃ ca bālinam |",
  "S08n687:312": "kumāraṃ viśvamātmānaṃ mañjughoṣa maharddhikam ||",
  "S08n687:313": "vikurvantaṃ tathā dharmaṃ bodhisattvaṃ sabālakam |",
  "S08n687:314": "vicitraṃ acintyatāṃ ṛddhiṃ mañjuśrīḥ tvatprasādataḥ ||",
  "S08n687:315": "avīcigamanaṃ nṛpateḥ utthānaṃ ca sattvaram |",
  "S08n687:316": "vividhāṃ dharmatāṃścaiva apāyaṃ nāśaśobhanam ||",
  "S08n687:317": "gatimāhātmyaguṇāṃścaiva sarvaśrāvakavarjitām |",
  "S08n687:318": "vistareṇa tataḥ kṛtvā sūtrakau kṛtyanāśanam ||",
  "S08n687:319": "ajātaśatrornṛpateḥ vinodaṃ cātivistaram |",
  "S08n687:320": "samāsena idaṃ proktaṃ vistarārthārthabhūṣitam ||",
  "S08n687:321": "vacanaṃ sarvabuddhānāṃ ādimadhyāvasāyinām |",
  "S08n687:322": "sarvasattvahitārthāya bhāṣitaḥ kalpavistaraḥ ||",
  "S08n687:323": "tvaṃ kumāra tadā kāle mañjuśrīrvaca sarvataḥ |",
  "S08n687:324": "vineṣyasi mahīpālāṃ pāpakarmānuvartinām ||",
  "S08n687:325": "acintyaṃ te ṛddhiviṣayaṃ vineyaṃ vāpi acintitam |",
  "S08n687:326": "sarvabhūtagaṇāṃścaiva tvaṃ vinetā bhaviṣyasi ||",
  "S08n687:327": "ityevamuktvā mahāvīro buddhānāṃ ca mahādyutim |",
  "S08n687:328": "mañjughoṣaṃ tadā kāle śuddhāvāsoparisthitam ||",
  "S08n687:329": "uvāca vadatāṃ śreṣṭhaḥ sambuddho dvipadottamaḥ |",
  "S08n687:330": "bhaviṣyasi tvaṃ sambuddhaḥ bahukalpābhinirgataiḥ ||",
  "S08n687:331": "acintyairgaṇanāsaṅkhyairmānuṣairgaṇanāsamaiḥ |",
  "S08n687:332": "mañjudhvajo'tha nāmo vai buddhā loke bhaviṣyasi ||",
  "S08n687:333": "buddhakṛtyaṃ tadā kṛtvā anupūrveṇa vo sadā |",
  "S08n687:334": "vimocyatha bahuṃ sattvāṃ parinirvāṇaṃ te bhaviṣyati ||",
  "S08n687:335": "ityukta kumāro vai bālarūpī maharddhikaḥ |",
  "S08n687:336": "sa dīrghaṃ niḥśvasya saṃvignaḥ karuṇāviṣṭacetasā ||",
  "S08n687:337": "ciramālokya sambuddhaṃ sāśrubindūn mumūccacu |",
  "S08n687:338": "sapraṇāmāñjalipuṭaḥ niṣasāda tataḥ punaḥ ||",
  "S08n687:339": "tato kṣmātalādhasthaḥ ajātākhyo nṛpottamaḥ |",
  "S08n687:340": "praṇamya śirasā vipraṃ mahākāśyapamadbhutam ||",
  "S08n687:341": "vibuddhaścetanāyātaṃ pādau bandya agraṇaḥ |",
  "S08n687:342": "niḥśvasya ca ciraṃ kālaṃ vistarārthaṃ nivedya ca ||",
  "S08n687:343": "niṣaṇṇo nṛpateḥ putraḥ ajātākhyo magadheśvaraḥ |",
  "S08n687:344": "mahākāśyapaṃ tato vavre gacchāmostaṃ citālayam ||",
  "S08n687:345": "pūjitaṃ caityabimbasthaṃ upakārārhamānuṣām |",
  "S08n687:346": "tatrasthaḥ śrāvako hyagraḥ ṛddhyā caivamupāgamam ||",
  "S08n687:347": "tasyotvahṛte cittaṃ ayuktaṃ mama ṛddhiye |",
  "S08n687:348": "padbhyāṃ gantumicchāmi mahācaittaṃ samāgamam ||",
  "S08n687:349": "apaścime gatiḥ śāstuḥ darśanārthaṃ tu māgamam |",
  "S08n687:350": "tato'rdhapathe tasthuḥ saṅghārāte tu sa vratī ||",
  "S08n687:351": "yāvat paśyate tatra saṅghārāmanivāsinam |",
  "S08n687:352": "mahallaṃ bhikṣunavakamumāyasattvaṃ vimohitam ||",
  "S08n687:353": "sa dṛṣṭvā upasaṅkrānta mahallo taṃ ciroṣiṇam |",
  "S08n687:354": "maheśākhyaṃ mahābhāgaṃ śuddhasattvanirāmayam ||",
  "S08n687:355": "upasaṅkramya taṃ vipraṃ vanditvā pādayostadā |",
  "S08n687:356": "uvāca taṃ mahābhāgaṃ svāgataṃ te kimāgatam ||",
  "S08n687:357": "kutra vā yāsyate kṣipraṃ udvigno vā kiṃ vatiṣṭhase |",
  "S08n687:358": "uvāca so taṃ ṛṣiṃ taṃ bālaṃ āyuṣmaṃ na śrutaṃ tvayā |",
  "S08n687:359": "śāstā vai sarvalokasya sambuddho dvipadottamaḥ |",
  "S08n687:360": "pitā me agradhīḥ buddhaḥ pradīpārciriva nirvṛtaḥ ||",
  "S08n687:361": "astaṃ gato mahāvīraḥ śūnyībhūtā hi medinī |",
  "S08n687:362": "sarvaśūnyāstathā lokāḥ śūnyā bhūtāśca me diśāḥ ||",
  "S08n687:363": "tataḥ prahṛṣṭo mahallo'sau viparīto bālacetanaḥ |",
  "S08n687:364": "prasahya vacanaṃ cāha nirvṛto'sau pradīrghakaḥ ||",
  "S08n687:365": "pralambabāhuratyuccacchatrākārasamaśiraḥ |",
  "S08n687:366": "asmākaṃ nāyako hyagraḥ śikṣāśikṣasuvartinaḥ ||",
  "S08n687:367": "yatheṣṭaṃ vicariṣyāmi sāmprataṃ tena nirvṛte |",
  "S08n687:368": "ityevamukto mahallena prahṛṣṭo'sau maharddhikaḥ ||",
  "S08n687:369": "bhṛkuṭiṃ kṛtvā tato vaktre huṅkāro'sau prayojayet |",
  "S08n687:370": "ruruṣya tatkṣaṇād vipraḥ bāsanābhāvito yatiḥ ||",
  "S08n687:371": "hanyānmahītale tatra pādāṅguṣṭhena tatkṣaṇāt |",
  "S08n687:372": "sarvaṃ pracalitā urvī parvatoccāḥ samo ravaḥ ||",
  "S08n687:373": "kṣubhitāḥ sāgarāḥ sarve sarve vṛkṣāśca parvatāḥ |",
  "S08n687:374": "kandarā guhavinyastā nāgarājāśca devatā ||",
  "S08n687:375": "naṣṭā lokā mahī tasmiṃ kāle candrabhāskarau |",
  "S08n687:376": "nivātā vā tatastasthuḥ ulkāścāpi papeture ||",
  "S08n687:377": "tato'sau mantramiti khyātaḥ śrāvakāṇāṃ kulodbhavam |",
  "S08n687:378": "ekākṣaraḥ sahuṅkāraḥ sarvakarmakaraḥ śubhaḥ ||",
  "S08n687:379": "asādhito'pi karotyeṣa jāpamātreṇa mantrarāṭ |",
  "S08n687:380": "sarvaśastraṃstathā stambhaṃ viṣaṃ sthāvarajaṅgamam ||",
  "S08n687:381": "sarveṣāṃduṣṭasattvānāṃ jāpamātreṇa stambhanaḥ |",
  "S08n687:382": "karoti karmavaicitryaṃ anyāṃścaiva viśeṣataḥ ||",
  "S08n687:383": "prapalāno mahallakastatra tūṣṇīmbhūto hyato gataḥ |",
  "S08n687:384": "ṛddhyā cāvarjitastena vinayitvā ca tatkṣaṇāt ||",
  "S08n687:385": "śrāvakeṇa tadrāgreṇa nīto'sau citisannidhau |",
  "S08n687:386": "padbhyāṃ gato hi so bhikṣuḥ vītarāgo maharddhikaḥ ||",
  "S08n687:387": "gatvāsau paśyate tatra munino dehacitāśritām |",
  "S08n687:388": "anekadhā daivasaṅghaistu mahāpūjāṃ pravartitām ||",
  "S08n687:389": "vividhākāravaropetāṃ sarvākārasubhūṣitām |",
  "S08n687:390": "citāmāropitaṃ dehaṃ munino gautamasya vai ||",
  "S08n687:391": "dṛṣṭvā tu taṃ mahābhāgaṃ mahākāśyapamadbhutam |",
  "S08n687:392": "sarve te vītadoṣā vai bhikṣavaśca maharddhikāḥ ||",
  "S08n687:393": "sarve devagaṇā bhūtāḥ hāhākāraṃ pramuñcya ca |",
  "S08n687:394": "ākrandya ca mahacchabdaṃ ravaṃ cāpi suśokajam ||",
  "S08n687:395": "pratyudgamya tataḥ sarve devanāgā maharddhikāḥ |",
  "S08n687:396": "uvāca taṃ mahābhāgaṃ vandasva dvipadottamam ||",
  "S08n687:397": "tavaicodīkṣaṇaṃ taṃ viśvā devasaṅghā samānuṣāḥ |",
  "S08n687:398": "sarve bhūtagaṇāścaiva ṛṣayakṣanarādhipāḥ ||",
  "S08n687:399": "pitādīpanataṃ niṣṭhā aśaktā dīpayituṃ citām |",
  "S08n687:400": "tato'sau vītadoṣastu mahābhogo maharddhikaḥ ||",
  "S08n687:401": "kṛtvā pradakṣiṇaṃ bāhu bahudhānusmṛtya tathāgatam |",
  "S08n687:402": "citānte antime bhāge vandate'sau maharddhikaḥ ||",
  "S08n687:403": "āryasīṃ ca tadā droṇīṃ bhitvā pādau vinirgatau |",
  "S08n687:404": "vanditvā pādayormūrdhnā parāmṛśya punaḥ punaḥ ||",
  "S08n687:405": "udvīkṣya bahudhā tatra caraṇau munivare varau |",
  "S08n687:406": "praviṣṭā bhūyasastatra āyasīṃ droṇimāśritau ||",
  "S08n687:407": "niṣaṇṇo'sau tatotthāya vītarāgo maharddhikaḥ |",
  "S08n687:408": "parivāro'tha arhantaiḥ vītarāgairmaharddhibhiḥ ||",
  "S08n687:409": "rājā māgadho mukhyaḥ āgato'sau citāntike |",
  "S08n687:410": "anupūrvyā tathā yānaiḥ hastyaśvarathavāhanaiḥ ||",
  "S08n687:411": "mahāsainyā tha bhūpālāḥ sarve savalavāhanāḥ |",
  "S08n687:412": "āgatā vandituṃ tatra muniṃ śākyamuniṃ tadā ||",
  "S08n687:413": "śayānaṃ bhūtale śānte prānte'raṇye |",
  "S08n687:414": "nadyā hiraṇyavatītīre caitye makuṭabandhane ||",
  "S08n687:415": "śāntadhātusamāviṣṭe bhūtakoṭisamāsṛte |",
  "S08n687:416": "māgadho nṛpatistatra mahāsainyasamāgataḥ ||",
  "S08n687:417": "so'pi paśyati taṃ divyaṃ vividhākāraceṣṭitam |",
  "S08n687:418": "mahānuśaṃsaṃ prabhāvaṃ ca āścaryaṃ bhuvi maṇḍanam ||",
  "S08n687:419": "caittadehajaṃ tatra citāmāropitaṃ munim |",
  "S08n687:420": "ānando nāmato bhikṣuḥ suśaikṣe paricārakaḥ ||",
  "S08n687:421": "yameva manujaṃ śreṣṭhaṃ vatsalo me sadā rataḥ |",
  "S08n687:422": "bhaviṣyati tadā kāle ārtte viklabamānasaḥ ||",
  "S08n687:423": "mahākāśyapaṃ tato gatya pādayornipatito bhuvi |",
  "S08n687:424": "evaṃ covāca duḥkhārtaḥ vepathunte sagadgadaḥ ||",
  "S08n687:425": "adya me nirvṛtaḥ śāstā anātho'haṃ sa sāmpratam |",
  "S08n687:426": "satimelayanaṃ trāṇaṃ tvameva parikīrttitaḥ ||",
  "S08n687:427": "tenaiva municandreṇa vyākṛto'haṃ tavāntike |",
  "S08n687:428": "sarvakleśaprahāṇāṃ tu arhatvaṃ tvamantike ||",
  "S08n687:429": "rātryāṃ paścime yāme nirdiṣṭaṃ tena jinena vai |",
  "S08n687:430": "vriyate tubhya nityaṃ vai mayaiva parinirvṛtaḥ ||",
  "S08n687:431": "buddha kṛtyārtha tubhyaṃ vai kṛtaṃ tena hitaiṣiṇā |",
  "S08n687:432": "mayāpi duḥkhitaḥ tyaktvā śāntiyāto mahāmuniḥ ||",
  "S08n687:433": "aniruddho nāmato dhīmāṃ samāśvāsayati taṃ yatim |",
  "S08n687:434": "mā rodantathā śocaṃ mā śokaṃ ca samāviśa |",
  "S08n687:435": "mā vraja kutra vasthānaṃ etameva samāśraya |",
  "S08n687:436": "eṣa eva bhavecchāstā nirvṛte lokacakṣuṣe ||",
  "S08n687:437": "muninā vyākṛto hyatra buddhakṛtyaṃ kariṣyati |",
  "S08n687:438": "vayaṃ ca bhavatā sārdhaṃ anuyāsyāma kāśyapam ||",
  "S08n687:439": "ṛddhimātraṃ mahābhāgaṃ tejavantaṃ mahādyutim |",
  "S08n687:440": "dvitīyamiva śāstāraṃ pratibimbaṃ mahītale ||",
  "S08n687:441": "mahākāśyapamukhyaṃ tu śrāvakāṇāṃ maharddhikam |",
  "S08n687:442": "tiṣṭhantaṃ dhriyamāṇaṃ vai mā śokaṃ cettu vai kṛthā ||",
  "S08n687:443": "evamālāpinaḥ sarve karuṇāviṣṭā maharddhikā |",
  "S08n687:444": "vītarāgā mahāyogā muniputrā niṣaṇṇavām ||",
  "S08n687:445": "citāmādīpito taistu mallaiścāpi narādhipaiḥ |",
  "S08n687:446": "ādīpte tu samantā vai bhasmībhūtaṃ tu taṃ citam ||",
  "S08n687:447": "taṃ dṛṣṭvā devasaṅghā tu bhogavanto mahoragāḥ |",
  "S08n687:448": "śāntaye taccitāsthānaṃ candanodakavāriṇā ||",
  "S08n687:449": "mahāvarṣaṃ pramuñcantā sthitā bhūyo'tha tatkṣaṇāt |",
  "S08n687:450": "mahāpuṣpaughamutsṛjya punareva mahītale ||",
  "S08n687:451": "āgatā tatkṣaṇāt sarve jinadhātuṃ supūjanā |",
  "S08n687:452": "sarve parasparaṃ yuddhaṃ kartumārabdha tatkṣaṇāt |",
  "S08n687:453": "brahmādyā śakrayāmāśca sarvadevagaṇāstathā |",
  "S08n687:454": "nivāritā vītarāgaistu śrāvakaiśca maharddhikaiḥ ||",
  "S08n687:455": "mahākāśyapena vibhajyaṃ vai dhātavo jinamūrtijā |",
  "S08n687:456": "stokastokāni dattāni pūjanārthāya sarvataḥ ||",
  "S08n687:457": "tridhā yānaparāvṛttiṃ niṣṭhāśānti ca kāraṇāt |",
  "S08n687:458": "mahākāśyapastadā yogī vītarāgo maharddhikaḥ ||",
  "S08n687:459": "cintayāmāsa taṃ bodhyaṃ mahallakasya abhāṣitam |",
  "S08n687:460": "māhaiva pravacanaṃ kṛtsnaṃ dvādaśāṅgaṃ sukhodayam ||",
  "S08n687:461": "sūtravinayābhidharmaṃ vai dhūmakālikatāṃ vrajet |",
  "S08n687:462": "astaṃ yāte māhavīreṃ vipralopo bhaviṣyati ||",
  "S08n687:463": "saṅgātavyamimaṃ kṛtsnaṃ vacanaṃ buddhabhāṣitam |",
  "S08n687:464": "gacchāmaḥ sahitāḥ sarve vītarāgā maharddhikāḥ ||",
  "S08n687:465": "māgadhānāṃ puraṃ śreṣṭhaṃ rājākhyaṃ nagaraṃ śubham |",
  "S08n687:466": "kuśāgrapure ramye parvate suśiloccaye ||",
  "S08n687:467": "vaiśālyāṃ ca śubhe deśe caitasthāne suśobhane |",
  "S08n687:468": "evamprakārā hyanekāṃśca śāsanārthaṃ tu kāraṇāt ||",
  "S08n687:469": "mallā palāyinaḥ sarve cakrire sa maharddhikā |",
  "S08n687:470": "tasmiṃ kāle yugānte vai astaṃ yāte mayā tu vai ||",
  "S08n687:471": "mahīpālā bhaviṣyanti parasparavidhe ratā |",
  "S08n687:472": "bhikṣavo bahukarmāntā sattvā lobhamūrcchitā ||",
  "S08n687:473": "aśrāddhā yugānte vai upāsakopāsikāstathā |",
  "S08n687:474": "parasparavadhāsaktāḥ parasparagaveṣiṇaḥ ||",
  "S08n687:475": "chidraprahāriṇo nityaṃ savraṇā doṣadastathā |",
  "S08n687:476": "bhikṣavo hyasaṃyatāstatra munirastaṃ gate yuge ||",
  "S08n687:477": "sthāpitā rakṣaṇārthāya śāsanaṃ bhuvi me tadā |",
  "S08n687:478": "aṣṭau maharddhikā loke vītarāgā nirāśravāḥ ||",
  "S08n687:479": "arhantaḥ tadā jyeṣṭhā rāhulādyā prakīrttitā |",
  "S08n687:480": "teṣāṃ darśanaṃ nāsti tasmiṃ kāle yumādhame ||",
  "S08n687:481": "amoghaṃ darśanaṃ teṣāṃ siddhikāle tu mantriṇām |",
  "S08n687:482": "mayātra sthāpitāḥ sarve ṛddhimantro maharddhikāḥ ||",
  "S08n687:483": "praṇihitaṃ mayā teṣāṃ daṇḍakarmamahāyaśām |",
  "S08n687:484": "ājñollaṅghanaṃ teṣāṃ kiñcicchiṣyā vyatikrame ||",
  "S08n687:485": "tiṣṭhadhvaṃ yāvat saddharmaṃ bhūtakoṭiṃ nirāmiṣam |",
  "S08n687:486": "mama vākyamidaṃ puṇyaṃ yāvad ghuṣyate tale ||",
  "S08n687:487": "tataḥ śāntā nirātmanaḥ parinirvātha nirāśravāḥ |",
  "S08n687:488": "bhaviṣyati tadā kāle śāsanāntarhite munau ||",
  "S08n687:489": "bhikṣābhikṣukāḥ sarve bhikṣuṇyaśca sumatsarāḥ |",
  "S08n687:490": "tarkukāḥ kutsitā nityaṃ paribhūtā tadā yuge ||",
  "S08n687:491": "susthitā śāsane mahyaṃ gṛhadāragaveṣiṇaḥ |",
  "S08n687:492": "upāsakāśca tadā kāle paradārasadāratāḥ sadā ||",
  "S08n687:493": "cihnamātraṃ tadā saṃjñā pariśeṣveva caturvidhe |",
  "S08n687:494": "vairābhyāsaratāḥ sarve parasparaviheṭhakāḥ ||",
  "S08n687:495": "tīrthikā krāntabhuyiṣṭhā sarvākrāntā ca medinī |",
  "S08n687:496": "bhaviṣyanti tadā kāle dvijavarṇaratā janā ||",
  "S08n687:497": "mithyācārā tathā mūḍhā prāṇihiṃsāratā narā |",
  "S08n687:498": "mayā tu parinirvāṇo vyākṛto'yaṃ kalau yuge ||",
  "S08n687:499": "bahunāryā narāścaiva paradāraratāḥ sadā |",
  "S08n687:500": "akuśaleṣu ratāḥ sarve kuśalārthārthavarjitāḥ ||",
  "S08n687:501": "bahusattvā bhaviṣyanti mayi śāntagate bhuvi |",
  "S08n687:502": "mamaitaccharīrapūjā tu devasaṅghā mahojasā ||",
  "S08n687:503": "manuṣyāścaiva mahātmāno yakṣabhūtagaṇāstathā |",
  "S08n687:504": "asurā atha gandharvā kinnarāśca maharddhikāḥ ||",
  "S08n687:505": "garuḍā atha gandharvā rākṣasā ṛṣayastathā |",
  "S08n687:506": "siddhā yoginaścaiva mahojasā ||",
  "S08n687:507": "vividhākārasattvāstu vividhāṃ gatiyonijāḥ |",
  "S08n687:508": "bhavasūtranibaddhāstu cchinnabandhanadhīmatā ||",
  "S08n687:509": "kariṣyati tadā pūjāṃ śarīre'smiṃ gatijvare |",
  "S08n687:510": "nadīhiraṇyavatītīre yamakaśālavane vane ||",
  "S08n687:511": "caitye makuṭabandhe tu mallānāmupavartane |",
  "S08n687:512": "parinirvṛte ca tatrāhaṃ śāntiṃ gacched bhayavarjitām ||",
  "S08n687:513": "mamaitad dhātu saṅgṛhya hṛyamāṇaiḥ paraistadā |",
  "S08n687:514": "devaiśca rasuraiścāpi sarvabhūtagaṇaistathā ||",
  "S08n687:515": "vibhajya sa pṛthag bhāgeṣu vyastaṃ kāritā abhūt |",
  "S08n687:516": "manuṣyarājā mahāsainyaḥ ajātākhyo māgadhastadā ||",
  "S08n687:517": "prarthayāmāsa sarveṣāṃ śrāvakāṃ sumaharddhikām |",
  "S08n687:518": "mamāpyakṛtapuṇyasya piturmaraṇakāriṇaḥ ||",
  "S08n687:519": "abhyuddharatha mahātmānaṃ duḥkhitaṃ patitaṃ tu mām |",
  "S08n687:520": "tato'gryaḥ śrāvako dhīmāṃ buddhasya sutamaurasaḥ ||",
  "S08n687:521": "mahākāśyapeti vikhyātaḥ prajānāṃ hitakārakaḥ |",
  "S08n687:522": "taṃ tu dṛṣṭvātha vaiklabyaṃ ajātākhyāsya dhīmataḥ ||",
  "S08n687:523": "samanvāharati tatkālaṃ ṛddhyā caivamadhiṣṭhayet |",
  "S08n687:524": "bhāgaikaṃ gṛhṇayāmāsa sadhātūnāṃ jinaniḥśritām ||",
  "S08n687:525": "anyedapahṛtādanyaiḥ bhogibhiśca mahābalaiḥ |",
  "S08n687:526": "anyonyarabhasāt kṣobhaṃ kṛtvā caiva parasparam ||",
  "S08n687:527": "nītvā dhātuṃ tadākāśaiḥ svagṛhaṃ cāpi tasthute |",
  "S08n687:528": "mahākāśyapo tadā bhikṣuḥ agraśrāvakaḥ tadā muniḥ ||",
  "S08n687:529": "cintayāmāsa",
  "S08n687:530": "aho kaṣṭaṃ manuṣyeṣu śūnyo'yaṃ bhuvi maṇḍale ||",
  "S08n687:531": "buddhaiḥ pratyekabuddhaistu śrāvakaiśca maharddhikaiḥ |",
  "S08n687:532": "ālokahīnā sattvā vai bhavacārakacāriṇā ||",
  "S08n687:533": "te duḥkhāṃ vividhāṃ tīvrāṃ anubhaviṣyati te ciram |",
  "S08n687:534": "dhātuṃ pūjayitvā tu lokanāthasya tāpine ||",
  "S08n687:535": "anubhaviṣyanti te saukhyaṃ devalokamanalpakam |",
  "S08n687:536": "rājyaṃ ca matha bhogāṃśca mantrasiddhisudurlabhām ||",
  "S08n687:537": "prāpsyanti vividhākārāṃ vicitragaticeṣṭitām |",
  "S08n687:538": "lokasyāgrā sampadāmiṣṭāṃ tridhā mokṣabhūṣitām ||",
  "S08n687:539": "pūjayitvā tu dhātūnāṃ prāpnuyāt siddhimuttamām |",
  "S08n687:540": "evaṃ cintayitvā tu brāhmaṇaḥ lokaviśrutaḥ ||",
  "S08n687:541": "śrāvako munivare jyeṣṭhaḥ kāśyapo nāma nāmataḥ |",
  "S08n687:542": "saṅgṛhya ca tadā dhātuṃ saṃbibhartti tadā bhuvi ||",
  "S08n687:543": "stokaṃ datvājātākhye māgadhasyaiva yatnataḥ |",
  "S08n687:544": "evaṃ narādhipeṣu sarveṣu aṣṭeṣvapi mahādyutiḥ ||",
  "S08n687:545": "sarvebhyaḥ sarvato dadyācchrāvako'sau mahātmanaḥ |",
  "S08n687:546": "punareva bhavastasthau anityasaṃjñamabhāvataḥ ||",
  "S08n687:547": "śocayāmāsa sattvānāṃ karuṇāviṣṭena cetasā |",
  "S08n687:548": "rodiṣyanti ciraṃ sattvā kalpāṃ bahuvidhāṃ tathā ||",
  "S08n687:549": "saddharmintardhite loke śāstuno śākyapuṅgave |",
  "S08n687:550": "saṅgātavyamimaṃ vācyaṃ māhaivaṃ dhūmakālikam ||",
  "S08n687:551": "tato'bhyutthitavāṃ vīraḥ prabhāvāmṛtacetasaḥ |",
  "S08n687:552": "āmantrayāmāsa mantrajendraṃ ajātākhyaṃ narādhipam ||",
  "S08n687:553": "gacchāmo rājagṛhaṃ nagaraṃ śāstuśāsanasatkṛthā |",
  "S08n687:554": "gāthakumbhasuvinyastāṃ dhātuṃ prakṣipya yatnataḥ ||",
  "S08n687:555": "te'tra pūrveṇa āyātā kṣipraṃ rājagṛhaṃ tadā |",
  "S08n687:556": "sthānaṃ veṇuvanaṃ prāpya sthāpayāmāsa jinodbhavām ||",
  "S08n687:557": "stūpaṃ mahādbhutaṃ kṛtvāsau lokanāthasya tāpine |",
  "S08n687:558": "pūjayāmāsa taṃ stūpaṃ vividhākārabhūṣaṇaiḥ ||",
  "S08n687:559": "mālyacīvaracchatraiśca cūrṇagandhaistu dhūpanaiḥ |",
  "S08n687:560": "chatraiḥ patākairvicitraiśca ghaṇṭāmālyavilepanaiḥ ||",
  "S08n687:561": "anekākāravicitraistu dīpamālābhi sragmibhiḥ |",
  "S08n687:562": "pūjāṃ kṛtvā mahīpāla praṇāmagatacetasaḥ ||",
  "S08n687:563": "mūrdhnā praṇamya taṃ stūpaṃ praṇidhiṃ cakrire tadā |",
  "S08n687:564": "lokāgraṃ pūjayitvā tu yanmayā kuśalaṃ bahu ||",
  "S08n687:565": "anekatāthāgatīpūjāṃ prāpnuyāhamacintiyā |",
  "S08n687:566": "utthāya tato rājā mahākāśyapamabravīt ||",
  "S08n687:567": "aśru samparāmṛjya bāṣpākulitalocanaḥ |",
  "S08n687:568": "kṛpāviṣṭahṛdayaḥ pitaraṃ saṃsmaret tadā ||",
  "S08n687:569": "āryo me mahāprājñaḥ sākṣibhūto bhavasva mām |",
  "S08n687:570": "yanmayā kāritaṃ pāpaṃ niyatāvīciparāyaṇam ||",
  "S08n687:571": "tādṛśaṃ dharmarājaṃ tu śāsturvacanapathe sthitam |",
  "S08n687:572": "ghātayitvā tu taṃ pitaraṃ na śaknomi vinoditum ||",
  "S08n687:573": "kalyāṇamitra āryo me dharmārthaṃ deṣṭumarhati |",
  "S08n687:574": "evamukto mahātmāsau agraśrāvakau jine ||",
  "S08n687:575": "kāśyapo nāmataḥ dhīmāṃ imaṃ vācamudīrayet |",
  "S08n687:576": "mā bhaiṣṭa mahārāja kṛtaṃ te kuśalaṃ bahu ||",
  "S08n687:577": "asti te janmino'bhyāsaḥ anekaśatadhā purā |",
  "S08n687:578": "buddhānāmanutpādā pratyekajinasambhavaḥ ||",
  "S08n687:579": "nagaryāṃ vārāṇasyāṃ śreṣṭhiputra abhūt tadā |",
  "S08n687:580": "ajñānād bālacāpalyād rathyāyāṃ niryayau tadā ||",
  "S08n687:581": "sa eva bhagavaṃ tatra pratyekajinamāgataḥ |",
  "S08n687:582": "bhikṣārthī hiṇḍate tatra lokānugrahakāmyayā ||",
  "S08n687:583": "bālasya dṛṣṭvā taṃ prasannagatamānasam |",
  "S08n687:584": "pādayornipatya papraccha kiṃ kariṣyasi tairbhikṣu ||",
  "S08n687:585": "tūṣṇīmeva sthito bhagavāṃ khaḍgakalpamasambhava |",
  "S08n687:586": "tadā tena tu bālena cīvare gṛhyamasthita ||",
  "S08n687:587": "gaccha gaccha imaṃ śreṣṭhaṃ mandiraṃ dhvajabhūṣitam |",
  "S08n687:588": "asmākametadāvāsaṃ pādau prakṣālya bhokṣase ||",
  "S08n687:589": "bhuṃkṣva kṣipraṃ yathākāmaṃ krīḍiṣyāmo yatheṣṭataḥ |",
  "S08n687:590": "tato'sau vītadoṣastu trimalāntakaghātakaḥ ||",
  "S08n687:591": "anūpūrveṇa yayau tatra parānugrahatatparaḥ |",
  "S08n687:592": "gatvā dvāramūle'smiṃ sthita eva mahādyutiḥ ||",
  "S08n687:593": "tatastena tu bālena praviśitvā amba ucyate |",
  "S08n687:594": "dehi bhakṣa mayā amba bhikṣāṃśca vividhāṃ bahūm ||",
  "S08n687:595": "mitro me hyāgato hyatra pāṃsukrīḍanakaścirāt |",
  "S08n687:596": "modiṣyasi ciraṃ tena tiṣṭhate dvāramāgataḥ ||",
  "S08n687:597": "tadā sa tvaramānā tu dvāraṃ niryayu tatkṣaṇāt |",
  "S08n687:598": "paśyate taṃ mahābhāgaṃ śāntaveṣaṃ maharddhikam ||",
  "S08n687:599": "tadā sā kṣipramāgatya gṛhītvā bhājanaṃ śubham |",
  "S08n687:600": "suprakṣālya tato hastau ||",
  "S08n687:601": "gṛhītvā odanaṃ caukṣamanekarasabhūṣitam |",
  "S08n687:602": "vividhākārabhakṣāṃśca bhājane nyasya rājate ||",
  "S08n687:603": "āgamya ca tadā kṣipraṃ pātre nivedya ca |",
  "S08n687:604": "pādayornipatitā sā tu sasutā dharmavatsalā ||",
  "S08n687:605": "gṛhītvāsau piṇḍapātaṃ tu ākāśe abhyagacchata |",
  "S08n687:606": "tato'sau jvalamānastu dīpamāleva dṛśyate ||",
  "S08n687:607": "tena teṣāṃ vāciko dharma vidyate khaḍgacāriṇām |",
  "S08n687:608": "prabhāva ṛddhisattvānāṃ darśayanti mahātmanaḥ ||",
  "S08n687:609": "atikāruṇikā te'pi sattvebhyo gatamatsarāḥ |",
  "S08n687:610": "paralokārthaṃ tu sattvebhyaḥ ṛddhiṃ sandarśayanti te ||",
  "S08n687:611": "tena karmavipākena mātrayā saha bālakaḥ |",
  "S08n687:612": "pañcajanmasahasrāṇi devatvamatha kārayet ||",
  "S08n687:613": "devānāṃ devarājāsau sā eva jananī abhūt |",
  "S08n687:614": "amanuṣyāṇāṃ cakravarttitvaṃ manujeśa abhūt tadā ||",
  "S08n687:615": "anubhūya ciraṃ saukhyaṃ bimbisārasuto iha |",
  "S08n687:616": "yaste ākarṣito bhagavāṃ cīvarānte'tha gṛhya ca ||",
  "S08n687:617": "vācā durbhāṣitā uktā bhikṣuvādena coditaḥ |",
  "S08n687:618": "pāṃsukrīḍanako mahyaṃ bhavasveti purā tadā ||",
  "S08n687:619": "vāco gatasya karmasya aniṣṭasya kaṭukasya ca |",
  "S08n687:620": "tīvraṃ pratāpanāduḥkhaṃ anubhūya ciraṃ bahu ||",
  "S08n687:621": "narake patito ghore anīpsako duḥkhaduḥsaham |",
  "S08n687:622": "karmapāśānubaddhāstu sattvā gacchanti durgatim ||",
  "S08n687:623": "hasadbhiḥ kriyate karma rudadbhiranubhūyate |",
  "S08n687:624": "pūrvaṃ bāliśabhāvena pratyekajinatāpine ||",
  "S08n687:625": "vācā niścāritā duṣṭā tasya karmasya īdṛśam |",
  "S08n687:626": "narakebhyaḥ vyasitvā tu manuṣyatvamihāgataḥ ||",
  "S08n687:627": "nārake cetanā hyāsīd vipākajāte narādhipa |",
  "S08n687:628": "tena tīvreṇa roṣeṇa jīvitā te dvatapūrvikām ||",
  "S08n687:629": "pūrvikāṃ vāsanāṃ smṛtvā pratyekajinacāriṇīm |",
  "S08n687:630": "sammukhaṃ darśito buddhaḥ pūjyaścaivamakāritā ||",
  "S08n687:631": "tenaiva hetunā hyāsīd rājyatvamiha kāraya |",
  "S08n687:632": "evaṃ veṇuvane teṣāṃ anyonyā saṃlaped bhuvi ||",
  "S08n687:633": "ekaśca agraśiṣyo me dvitīyaḥ sa narādhipa ! |",
  "S08n687:634": "praṇamya śatadhā stūpaṃ svagṛheṇaiva yayau tadā ||",
  "S08n687:635": "tato'sau śiṣyamukhyairme pippalāguhavāsinaḥ |",
  "S08n687:636": "sannipātya muniṃ sarvāṃ vītarāgāṃ maharddhikām ||",
  "S08n687:637": "dvādaśāṅgaṃ pravacanaṃ kṛtsnaṃ vinayaṃ caivamagāyata |",
  "S08n687:638": "tanmayā kathito dharmaḥ pūrvaṃ jinavaraistathā ||",
  "S08n687:639": "sa tena śiṣyavarāgreṇa triprakāraṃ samādiśet |",
  "S08n687:640": "grathanaṃ sūtrabhedeva vinaye vābhidharmataḥ ||",
  "S08n687:641": "tṛbandhānmocayet sattvāṃ tridoṣāṃ cāpi śoṣayet |",
  "S08n687:642": "tṛduḥkhānmuktavāṃ dhīraḥ triyānaṃ sthāpayet tadā ||",
  "S08n687:643": "śāsanārthaṃ tu buddhānāṃ kārayiṣyati agradhīḥ |",
  "S08n687:644": "mahārājājātavikhyāto māgadheyo narādhipaḥ ||",
  "S08n687:645": "yāvadādaṅgaparyantaṃ vāraṇasyāmatatparam |",
  "S08n687:646": "uttareṇa tu vaiśālyāṃ rājā so'tha mahābalaḥ ||",
  "S08n687:647": "bhaviṣyati na sandehaḥ śāsanārthaṃ kariṣyati |",
  "S08n687:648": "tvayā kumāra ! nirdiṣṭaḥ vyākṛtaḥ śāntimuttame ||",
  "S08n687:649": "tasyāpi suto rājā ukārākhyaḥ prakīrttitaḥ |",
  "S08n687:650": "bhaviṣyati tadā kṣipraṃ śāsanārthaṃ ca udyataḥ ||",
  "S08n687:651": "tadetat pravacanaṃ śāstu likhāpayiṣyati vistaram |",
  "S08n687:652": "pūjāṃśca mahatīṃ kṛtvā diksamantānnayiṣyati ||",
  "S08n687:653": "na cāsya durgatiṃ cāsya deveṣūpapatsyate |",
  "S08n687:654": "viṃśad varṣāṇi triṃśacca pitṛṇā saha janminaḥ ||",
  "S08n687:655": "velāyāmardharātre tu pañcatvaṃ yāsyate tadā |",
  "S08n687:656": "gotrajenaiva rogeṇa abhibhūto'sau bhaviṣyati ||",
  "S08n687:657": "mahārogeṇa duḥkhārttaḥ divasāni ṣaḍviṃśati |",
  "S08n687:658": "samastavyādhigrasto'sau vividhākāramūrchitaḥ ||",
  "S08n687:659": "cyuto'sau narapatiḥ kṣipra deśeṣūpapatsyate |",
  "S08n687:660": "niyataṃ prāpsyate bodhi so'nupūrveṇa yatnataḥ ||",
  "S08n687:661": "ete cānye ca bahavaḥ atītā ye'pyanāgatā |",
  "S08n687:662": "kṛtvā tu vividhāṃ kārāṃ pratyekajinatāpiṣu ||",
  "S08n687:663": "iṣṭāṃ viśiṣṭāṃ sampattiṃ divyāmānuṣikāṃstathā |",
  "S08n687:664": "te'nupūrveṇa gacchanti śāntiṃ nirjarasampadam ||",
  "S08n687:665": "hīnotkṛṣṭarājāno madhyamāśca narādhipāḥ |",
  "S08n687:666": "ādye tu yuge kathitā nahuṣādyā pārthivādayaḥ ||",
  "S08n687:667": "budhaśukrodayo nityaṃ mantrasiddhā narādhipā |",
  "S08n687:668": "śāntanuścitrasucitraśca pāṇḍavā sanarādhipāḥ ||",
  "S08n687:669": "yātavā vārayatyāśca riṣiśāpāstamitrā tadā |",
  "S08n687:670": "kārttikaḥ kārttavīryo'sau daśarathadāśarathī purā ||",
  "S08n687:671": "arjunaḥ siddhamantrastu dvidroṇasuto'paraḥ |",
  "S08n687:672": "aśvatthāmā paro mantrī sādhayāmāsa mantrarāṭ ||",
  "S08n687:673": "śāstumūrjitamantrāstraiḥ kṣmāpatyaṃ kārayet tadā |",
  "S08n687:674": "samantāt triṣu dvīpeṣu jambūdvīpagatā tadā ||",
  "S08n687:675": "devakārāṃścaiva mantrāṇi pārthivādayaḥ |",
  "S08n687:676": "te'pi tāthāgatiṃ pūjāṃ anumodyā diviṃ gatāḥ ||",
  "S08n687:677": "buddhatvaniyatā te'pi kecit pratyekayānikā |",
  "S08n687:678": "śrāvakatvaniyatā kecit sarve te mokṣaparāyaṇāḥ ||",
  "S08n687:679": "kālavyasthānurūpeṇa āyuṣaśca vikalpate |",
  "S08n687:680": "uttamā dīrghamānuṣye madhyā madhyamake tathā ||",
  "S08n687:681": "antime tu yuge kaṣṭe kaliprāpte yugādhame |",
  "S08n687:682": "+ + + + + + + + + + pārthivā tu kalipriyāḥ |",
  "S08n687:683": "anyo'nya vairasaṃsaktā parasparaviheḍhakāḥ |",
  "S08n687:684": "nīcotpattimāyātāḥ śastrasampātamṛttavaḥ ||",
  "S08n687:685": "śastrapravṛttisamutsāhā paradārābhiratastadā |",
  "S08n687:686": "bhaviṣyanti na sandehaḥ bhūpālā lokakutsitāḥ ||",
  "S08n687:687": "dhūrtā nikṛṣṭakarmāṇaḥ anāryā matsariṇastathā |",
  "S08n687:688": "bhaviṣyanti tadā kāle madhye dvāparayo kalau ||",
  "S08n687:689": "saṃkṣepeṇa tu vakṣyāmi kumārastaṃ nibodhata |",
  "S08n687:690": "vartamāne tu yatkāle pārthivā bhuvi maṇḍale ||",
  "S08n687:691": "teṣāṃ tu rūpacihnāni varṇataśca nibodhatām |",
  "S08n687:692": "prasenajit kosalo rājā bimbisārastathāparaḥ ||",
  "S08n687:693": "udayanaḥ kṣatriyaśreṣṭhaḥ śatānīkasamudbhavaḥ |",
  "S08n687:694": "subāhuḥ sudhanakhyāto mahendracandrasamastathā ||",
  "S08n687:695": "licchavīnāṃ tathā jātaḥ siṃho vaiśālyamudbhava |",
  "S08n687:696": "udāvidyotamudyotamahāsenaśca kathyate ||",
  "S08n687:697": "ujjayanyāṃ tathā caṇḍaḥ kapilāhve pure nṛpaḥ |",
  "S08n687:698": "rājā śuddhodanaścaiva vairāṭākhyo mahābalaḥ ||",
  "S08n687:699": "ityete kṣatriyāḥ proktā mahīpālāḥ śāstu pūjakāḥ |",
  "S08n687:700": "sammukhaṃ buddha paśyanti śākyasiṃhe narottamam ||",
  "S08n687:701": "dharmaṃ śrutvā tataste'pi ciraṃ prāpsyanti sampadām |",
  "S08n687:702": "niyataṃ mokṣakāmāstu śāntiṃ prāpsyanti te'pi tām |",
  "S08n687:703": "ityete lokavikhyātā bhūpālā kṣitimaṇḍale |",
  "S08n687:704": "varṇataḥ kṣatriyaḥ proktaḥ cihnato nāmasajñitaḥ ||",
  "S08n687:705": "pūjayiṣyati te vākyaṃ mayaiva kathitaṃ bhuvi |",
  "S08n687:706": "tvayaiva vyākṛto loke kumāro bālarūpiṇaḥ ||",
  "S08n687:707": "ajātākhyo nāmasau niyataṃ bodhiparāyaṇaḥ |",
  "S08n687:708": "mayi varṣaśate parinirvṛte bhuvi maṇḍale ||",
  "S08n687:709": "nirāloke nirānande ajñānatamasā vṛte |",
  "S08n687:710": "bhaviṣyati tadā śūnyā medinī jinavarjitā ||",
  "S08n687:711": "tasmiṃ kāle mahāghore kusumāhve nagare tadā |",
  "S08n687:712": "aśoko nāma vikhyātaḥ pārthivo bhuvi pālakaḥ ||",
  "S08n687:713": "tīvrakārī saroṣī ca nirghṛṇo'sau bhavet tadā |",
  "S08n687:714": "kalyāṇamitramātramya vītarāgaṃ maharddhikam ||",
  "S08n687:715": "bhikṣuṃ śīlasampannaṃ nijvaraṃ gatacetasam |",
  "S08n687:716": "pūrvavāsanahetuṃ ca pāṃśudānaṃ maharddhikam ||",
  "S08n687:717": "niyataṃ kṣetrasampannaṃ pārthivo'sau mahādhanaḥ |",
  "S08n687:718": "dharmādharmavicārī ca saghṛṇī kāruṇiko hi sau ||",
  "S08n687:719": "hetumuddhāṭayāmāsa vītarāgo maharddhikaḥ |",
  "S08n687:720": "tvayā hi nṛpateḥ pūrvaṃ ajñānād bālacāpalāt ||",
  "S08n687:721": "jine śākyasiṃhasya pāṃsu añjalinā tadā |",
  "S08n687:722": "pātre bhasme pratiṣṭhāpya prāptā sampattayo divi ||",
  "S08n687:723": "devalokaṃ vyavitvā tu pitṛlokamihāgatam |",
  "S08n687:724": "bhuṃkṣva rājyaṃ mahīpāla ! jambūdvīpaṃ sakānanam ||",
  "S08n687:725": "ārādhya mantraṃ yakṣasya jambhalasya mahātmane |",
  "S08n687:726": "tato bhūtarathaḥ siddhaḥ kṣitipaśca mahātmanaḥ ||",
  "S08n687:727": "yakṣāstasya tiṣṭhante ājño dīkṣitamānasāḥ |",
  "S08n687:728": "nāgāścaiva tiṣṭhante bhavyāḥ kiṅkarahetavaḥ ||",
  "S08n687:729": "evaṃ maharddhikā dharmātmā balacakrī abhūt tadā |",
  "S08n687:730": "yatheṣṭagamanaṃ tasya niṣeddhā na kvacid bhavet ||",
  "S08n687:731": "pūvasthāpitakārye tu jinānāṃ dhātuvarā bhuvi |",
  "S08n687:732": "nagare rājamukhye tu vane veṇuvane tadā ||",
  "S08n687:733": "gṛhya dhātudhare dhātuṃ kuśalālambanamānasaḥ |",
  "S08n687:734": "pūjayāmāsa taṃ stūpaṃ yathā paurāṇamakāraya ||",
  "S08n687:735": "gṛhyantaṃ dhātukumbhaṃ tu vibhajya śatadhā punaḥ |",
  "S08n687:736": "kṣaṇenaikena medhāvī yakṣāṇāmājñāvinirdiśet ||",
  "S08n687:737": "jambūdvīpa imaṃ kṛtsnaṃ stūpālaṅkṛtabhūṣaṇam |",
  "S08n687:738": "kārayantu bhavanto vai dhātugarbhāṃ vasundharām ||",
  "S08n687:739": "ājñāpratīcchate yakṣāḥ ardharātre tu yatnataḥ |",
  "S08n687:740": "amānuṣeyaṃ kṛtiṃ kṛtvā śilāyaṣṭyocchritāṃ bhuvi ||",
  "S08n687:741": "anekastambhasahasrāṇi ropayāmāsa te tadā |",
  "S08n687:742": "pūjanārthaṃ tu caityānāṃ cihnabhūtaṃ ca dehinām ||",
  "S08n687:743": "kṛtvā tu vividhāṃ stūpāṃ lokanāthebhya tāpiṣu |",
  "S08n687:744": "kṣaṇenaikena te yakṣā nṛpate'ntikamāgatāḥ ||",
  "S08n687:745": "praṇipatya tato mūrdhnā vācā niścāraguhyakām |",
  "S08n687:746": "yathājñataṃ kṛtaṃ sarvaṃ kiṃ na paśyasi bhūte ||",
  "S08n687:747": "tato'sau pārthivaḥ kṣipraṃ āruroha rathaṃ tadā |",
  "S08n687:748": "vividhākārapūjārthaṃ anekākāraśobhanām ||",
  "S08n687:749": "kāñcanaṃ rājataṃ tāmraṃ vividhāṃstūpabhūṣaṇām |",
  "S08n687:750": "tato bhūtarathaṃ kṣipraṃ pūrayāmāsa pārthivaḥ ||",
  "S08n687:751": "kṣaṇenekana taṃ deśaṃ yatra te dhātudharā jinā |",
  "S08n687:752": "vicitrākārapūjābhiḥ pūjayeta narādhipaḥ ||",
  "S08n687:753": "śobhane medinīṃ kṛtsnāṃ jinadhātudharaistadā |",
  "S08n687:754": "praṇidhiṃ cakrire rājā dharmāśoko mahātmavān ||",
  "S08n687:755": "anena kuśalārthena buddho bhūmāmanuttaraḥ |",
  "S08n687:756": "evaṃ viditvā mahātmāsau dharmāśoko narādhipaḥ ||",
  "S08n687:757": "mṛto'sau devatāṃ yāti niyataṃ bodhiparāyaṇaḥ |",
  "S08n687:758": "aśītivarṣāṇi saptaṃ ca pūjaye dhātuvarāṃ bhuvi ||",
  "S08n687:759": "jīved varṣaśataṃ sārdhaṃ kṛtvā rājyamakaṇṭakam |",
  "S08n687:760": "svakarmajanitāstasya vyādhirutpannadehaje ||",
  "S08n687:761": "tenaiva vyādhito duḥkhī mṛtaḥ svargopago bhavet |",
  "S08n687:762": "mahatīṃ sampadaṃ prāpya anubhūya divaukasām |",
  "S08n687:763": "anupūrveṇa medhāvī bodhiṃ prāpsyati durlabhām |",
  "S08n687:764": "mantrā siddhyanti tatkāle vajrābjakulayorapi ||",
  "S08n687:765": "jambhalādyāstathā yakṣā asmiṃ śāsanavarttinaḥ |",
  "S08n687:766": "yakṣiṇyaśca samākhyātā hārītyādyā maharddhikāḥ ||",
  "S08n687:767": "cakravartisamutpāde mantrā siddhyanti cakriṇaḥ |",
  "S08n687:768": "jinaistu kathitā ye mantrā vidyārājā maharddhikāḥ ||",
  "S08n687:769": "uṣṇīṣaprabhṛtayaḥ sarve ye cānye jinabhāṣitāḥ |",
  "S08n687:770": "uttamāṃ sādhanāṃ kuryāt tasmiṃ kāle suśobhane ||",
  "S08n687:771": "uttamairnādhamāḥ sādhyā uttamāṃ gatimāśṛtaiḥ |",
  "S08n687:772": "dilīpo nahuṣaścaiva māndhātā sagarastathā ||",
  "S08n687:773": "sādhayitvā tu te mantrāṃ cakriṇāṃ jinabhāṣitām |",
  "S08n687:774": "tejorāśistadā siddhaḥ nahuṣasya mahātmanaḥ ||",
  "S08n687:775": "rājā sitātapatrastu siddhastu sagarasya vai |",
  "S08n687:776": "dilīpasya tathā mantraṃ siddhamekamakṣaram ||",
  "S08n687:777": "māndhātasya tathā loke siddha uṣṇīṣamunnataḥ |",
  "S08n687:778": "jayoṣṇīṣastathā siddho dhundhumāre nṛpottame ||",
  "S08n687:779": "kandarpasya tathā rājño vijayoṣṇīṣa kathyate |",
  "S08n687:780": "prajāpatistasya putro vai tasyāpi locanā bhuvi ||",
  "S08n687:781": "prajāpateḥ suto nābhiḥ tasyāpi ūrṇamucyati |",
  "S08n687:782": "lābhino ṛṣabhaputro vai sa siddhakarma dṛḍhavrataḥ ||",
  "S08n687:783": "tasyāpi māṇicaro yakṣaḥ siddho haimavate girau |",
  "S08n687:784": "ṛṣabhasya bharataḥ putraḥ so'pi mantrān tadā japet ||",
  "S08n687:785": "so'nupūrveṇa siddhastu mahāvīraṃ bhuvi stadā |",
  "S08n687:786": "ete cā'nye ca bahavaḥ pārthivā lokaviśrutāḥ ||",
  "S08n687:787": "sādhayitvā tu mantrāṇāṃ rājyaṃ kṛtvā divaṃ gatāḥ |",
  "S08n687:788": "jinendrairye tu uktāni vidyārājā maharddhikāḥ ||",
  "S08n687:789": "te sarve śobhane kāle yuge'śītisahasrage |",
  "S08n687:790": "siddhāḥ sādhayiṣyanti mantratantrārthakovidāḥ ||",
  "S08n687:791": "ete cānye ca bahavaḥ pārthivā lokaviśrutāḥ |",
  "S08n687:792": "tato'śītisahasrāṇi varṣāṇāṃ śatameva vā ||",
  "S08n687:793": "rājyaṃ kṛtvā tataḥ svarga niyataṃ bodhiparāyaṇāḥ |",
  "S08n687:794": "madhyame tu tadā kāle divyāmāścaryamaharddhikāḥ ||",
  "S08n687:795": "mantrāḥ siddhimevāsurabjapāṇisamoditāḥ |",
  "S08n687:796": "mantribhirnaramukhyaistu bhūṣālaiḥ sārdhabhūmikaiḥ ||",
  "S08n687:797": "rājā ca brahmadatto vai vārāṇasyāṃ mahāpure |",
  "S08n687:798": "siddhaḥ abjapāṇistu lokīśo lokaviśrutaḥ ||",
  "S08n687:799": "mahāvīryo mahātmāsau atikāruṇiko mahān |",
  "S08n687:800": "sattvānāṃ mantrarūpeṇa dideśa dharmadeśanām ||",
  "S08n687:801": "rājñā brahmadattena anubhūtaṃ mānuṣaṃ sukham |",
  "S08n687:802": "tato'sau siddhamantrastu sadehaḥ svagamāviśet ||",
  "S08n687:803": "tasyāpi ca suto dhīmān puṇyakarmā dṛḍhavrataḥ |",
  "S08n687:804": "tasyāpi siddho mahāvīryo haryākhyeti viśrutaḥ ||",
  "S08n687:805": "tena mantraprabhāvena jitaḥ śakra abhūt tadā |",
  "S08n687:806": "tasyāpi sutaḥ śvetākhyo rājābhūt sarvadastadā ||",
  "S08n687:807": "tasyāpi varadā mantrā mahāśvetā nāma nāmataḥ |",
  "S08n687:808": "sādhayitvā tu tāṃ mantraṃ jīvedū varṣaśatatrayam ||",
  "S08n687:809": "tena mantraprabhāvena sukhāvatyā sa gacchati |",
  "S08n687:810": "niyataṃ bodhimevāsya ye cānye vyāhṛtā mayā ||",
  "S08n687:811": "madhyame tu tadā kāle madhyamantrāṃtu sādhayet |",
  "S08n687:812": "adhame'tiyuge kaṣṭe mayi buddhatvamāgate ||",
  "S08n687:813": "mantrāḥ siddhiṃ prayāsyanti vajrābjakulayorapi |",
  "S08n687:814": "tvayā kumāra ! mantrā vai ye pūrvaṃ kathitā bhuvi ||",
  "S08n687:815": "te'pi siddhiṃ prayāsyanti mantrā vai bhāgahetutām |",
  "S08n687:816": "itarāṇi tu mantrāṇi laukikāṃ vividhāṃ tathā ||",
  "S08n687:817": "kaśmalā vikṛtarūpāśca antarikṣā tu khecarā |",
  "S08n687:818": "bhaumyā ca matha yakṣiṇyaḥ piśācyā vividhāstathā ||",
  "S08n687:819": "garuḍāḥ kinnarāścaiva pretā rākṣasabhāṣitā |",
  "S08n687:820": "piśācoragarakṣāṇāṃ nāgīnāṃ ca maharddhikā ||",
  "S08n687:821": "mantrā siddhiṃ prayāsyanti yuge kaṣṭe yugādhame |",
  "S08n687:822": "kumārarūpāstu mantrā vai kumārirūpāstu sarvadā ||",
  "S08n687:823": "te'pi siddhiṃ prayāsyanti tasmiṃ kāle bhayānake |",
  "S08n687:824": "trividhāstu tathā mantrā triprakārāstu sādhanā ||",
  "S08n687:825": "trividhenaiva kālena trividhā siddhiriṣyate |",
  "S08n687:826": "saṃkṣepeṇa tu vakṣyāmi kathyamānamativistaram ||",
  "S08n687:827": "rājñe sau śokamukhyasya pṛṣṭhate ta bhave nṛpaḥ |",
  "S08n687:828": "viśoka iti vikhyāto loke dharmānucāriṇaḥ ||",
  "S08n687:829": "tasya siddhā imā mantrā devī paṇḍaravāsinī |",
  "S08n687:830": "viśokaḥ sādhayitvā tu ājahāra divaukasām ||",
  "S08n687:831": "nākapṛṣṭhe ciraṃ saukhyamanubhūya sa mahānṛpaḥ |",
  "S08n687:832": "punareva gacchanmānuṣyaṃ dharmaśīlo hi buddhimām ||",
  "S08n687:833": "rājyaṃ vividhasampattiṃ anubhūya mahādyutiḥ |",
  "S08n687:834": "pūjayed dhātuvarāṃ śrīmāṃ varṣāṇi ṣaṭsaptati ||",
  "S08n687:835": "tato jvareṇābhibhūto'sau bhinnadeho divaṃ gataḥ |",
  "S08n687:836": "tasyāpyanantare rājā śūrasenaḥ prakathyate ||",
  "S08n687:837": "vighuṣṭo dharmacārī ca śāsane'smiṃ sadā hitaḥ |",
  "S08n687:838": "tenāpi sādhitā mantrā devīstūpamahāśriyā ||",
  "S08n687:839": "tenāpi kāritā śāstuḥ kārā sumahatī tadā |",
  "S08n687:840": "stūpairalaṅkṛtā sarvā samudrāntā vasundharā ||",
  "S08n687:841": "tasya karmavipākena vyādhirutpannadehajā |",
  "S08n687:842": "pakṣamekaṃ kṣayitvāsau cyutadeho bhaviṣyati ||",
  "S08n687:843": "kṛtvā rājya varṣāṇi daśa sapta ca mānavīḥ |",
  "S08n687:844": "cyuto'sau svargamāviṣṭo niyataṃ bodhiparāyaṇaḥ ||",
  "S08n687:845": "tasyāpyanantaro rājā nandanāmā bhaviṣyati |",
  "S08n687:846": "puṣpākhye nagare śrīmāṃ mahāsainyo mahābalaḥ ||",
  "S08n687:847": "tenāpi sādhito mantra piśāco pīlunāmataḥ |",
  "S08n687:848": "tasya mantraprabhāvaṃ tu mahābhogo bhaviṣyati ||",
  "S08n687:849": "nīcamukhyasamākhyāto tato loke bhaviṣyati |",
  "S08n687:850": "taddhanaṃ prāpya mantrī sau loke pārthivatāṃ gataḥ ||",
  "S08n687:851": "bhaviṣyati tadā kāle brāhmaṇāstārkikā bhuvi |",
  "S08n687:852": "siddhyābhimānalubdhā vai nagare magadhavāsinaḥ ||",
  "S08n687:853": "bhaviṣyanti na sandeho githyāgarvitamāninaḥ |",
  "S08n687:854": "tebhiḥ parivārito rājā vai ||",
  "S08n687:855": "dharmaśīlo'pi dharmātmā teṣāṃ dāsyati taṃ dhanam |",
  "S08n687:856": "kalyāṇamitramāgamya pūje dhātuvarānasau ||",
  "S08n687:857": "kevalaṃ tu tadābhyāsād dānāviklabahetunā |",
  "S08n687:858": "vihārā kāritā tena ṣoḍaśāṣṭau ca dhīmatā ||",
  "S08n687:859": "bhaviṣyati tadā kāle nagare puṣpasāhaye |",
  "S08n687:860": "mantrimukhyo mahātmā vai ghṛṇī sādhu tathā dvijaḥ ||",
  "S08n687:861": "sa bhaviṣyati dharmātmā tasyā rājño'tiśākyinaḥ |",
  "S08n687:862": "so'pi siddhamantrastu yakṣiṇī vīramatī bhuvi ||",
  "S08n687:863": "tenāpi kāritaṃ śreṣṭhaṃ jinānāṃ dhātuvaro bhuvi |",
  "S08n687:864": "atiprājño hi saṃvṛto yakṣiṇyāstu prabhāvataḥ ||",
  "S08n687:865": "tena vāsanakarmeṇa pūrvavāsanacoditaḥ |",
  "S08n687:866": "anupūrveṇa medhāvī bodhiṃ prāpsyati durlabhām ||",
  "S08n687:867": "strīkṛtena doṣeṇa mṛtyuṃ prāpsyanti mānavāḥ |",
  "S08n687:868": "vararūcirnāma vikhyāta atirāgī abhūt tadā ||",
  "S08n687:869": "nando'pi nṛpatiḥ śrīmāṃ pūrvakarmāparādhataḥ |",
  "S08n687:870": "virāgayāmāsa mantrīṇāṃ nagare pāṭalāhvaye ||",
  "S08n687:871": "viraktamantravargistu satyasandho mahābalaḥ |",
  "S08n687:872": "pūrvakarmāparādhena mahārogī bhaviṣyati ||",
  "S08n687:873": "mahājvareṇa duḥkhārtaḥ ardharātre bhaviṣyati |",
  "S08n687:874": "āyustasya ca vai rājñaḥ ṣaṭṣaṣṭivarṣāṃ tathā ||",
  "S08n687:875": "niyataṃ śrāvake bodhau tasya rājño bhaviṣyati |",
  "S08n687:876": "tasyāpyanyatamaḥ sakhyaḥ pāṇinirnāma māṇavaḥ ||",
  "S08n687:877": "niyataṃ śrāvakatvena vyākṛto me bhaviṣyati |",
  "S08n687:878": "so'pi siddhamantrastu lokīśasya mahātmanaḥ ||",
  "S08n687:879": "sādhayet prajñākāmastu krodhaṃ hālahalaṃ dvijaḥ |",
  "S08n687:880": "tasya rājño'para khyātaḥ candragupto bhaviṣyati ||",
  "S08n687:881": "japendrayakṣasiddhastu kārayed rājyamakaṇṭakam |",
  "S08n687:882": "mahāyogī satyasandhaśca dharmātmā sa mahīpatiḥ ||",
  "S08n687:883": "akalyāṇamitramāgamya kṛtaṃ prāṇivadhaṃ bahu |",
  "S08n687:884": "tena karmavipākena viṣasphoṭaiḥ sa mūrchitaḥ ||",
  "S08n687:885": "ardharātre ruditvāsau putraṃ sthāpayed bhuvi |",
  "S08n687:886": "binduvārasamākhyātaṃ bālaṃ duṣṭamantriṇam ||",
  "S08n687:887": "tato'sau candraguptasya cyutaḥ kālagato bhuvi |",
  "S08n687:888": "pretalokaṃ tadā lebhe gatiṃ mānuṣavarjitām ||",
  "S08n687:889": "mantrābhyāsāt tadā yukto gatiṃ tyaktvā divi gatam |",
  "S08n687:890": "mantrahetusamutpādāt kuśalālambanacetanām ||",
  "S08n687:891": "pratyekaṃ bodhimāyāti so'nupūrveṇa narādhipaḥ |",
  "S08n687:892": "rājñātha bimbasāreṇa bālenāvyaktacetasā ||",
  "S08n687:893": "purā kāritaṃ caityaṃ siṃhadattena bhavāntare |",
  "S08n687:894": "tasya karmaprabhāvena divaṃ yāto hyaninditaḥ ||",
  "S08n687:895": "pañca janmasahasrāṇi amarebhyo bhuktavān sukham |",
  "S08n687:896": "svargalokāccyavitvā tu manuṣyendropapadyate ||",
  "S08n687:897": "jāto rājakule candraguptasya dhīmataḥ |",
  "S08n687:898": "bāla eva tato rājā prāptaḥ saukhyamanalpakam ||",
  "S08n687:899": "prauḍho dhṛṣṭaśca saṃvṛttaḥ pragalbhaścāpi priyavādinam |",
  "S08n687:900": "svādhīna eva tad rājyaṃ kuryād varṣāṇi saptati ||",
  "S08n687:901": "mantrā keśinī nāma siddhā tasya narādhipe |",
  "S08n687:902": "kumāra ! tvadīyamantre tu siddhiṃ gaccheyu te tadā ||",
  "S08n687:903": "bhaviṣyati tadā kāle mantrasiddhistvayoditā |",
  "S08n687:904": "kumārarūpī viśvātmā lokānāṃ prabhaviṣṇavaḥ ||",
  "S08n687:905": "bhaviṣyati na sandeho mantrarūpeṇa dehinām |",
  "S08n687:906": "+ + + + + + + + + + + + + + + hitakāmyayā ||",
  "S08n687:907": "tasmiṃ kāle sadā siddhirbhaviṣyanti paṭhitā bhuvi |",
  "S08n687:908": "mantrī tasya rājñasya bindusārasya dhīmataḥ ||",
  "S08n687:909": "cāṇakya iti vikhyātaḥ krodhasiddhastu mānavaḥ |",
  "S08n687:910": "yamāntako nāma vai krodhaḥ siddhastasya ca durmateḥ ||",
  "S08n687:911": "tena krodhābhibhūtena prāṇino jīvitāddhatā |",
  "S08n687:912": "kṛtvā tu pāpakaṃ tīvraṃ trīṇi rājyāni vai tadā ||",
  "S08n687:913": "dīrghakālābhijīvī sau bhavitā dvijakutsitaḥ |",
  "S08n687:914": "tena mantraprabhāvena sadehamāsurīṃ bhajet ||",
  "S08n687:915": "āsurīṃ tanumāviṣṭa dīrghakālaṃ sa jīvayet |",
  "S08n687:916": "tato'sau bhinnadehastu narakebhyo vigacchataḥ ||",
  "S08n687:917": "tato'sau nārakaṃ duḥkhaṃ anubhūyeha durgatiḥ |",
  "S08n687:918": "vividhā nārakāṃ duḥkhāṃ aniṣṭāṃ karmajāṃ tadā ||",
  "S08n687:919": "kalpamekaṃ kṣayitvāsau krodhamantrapracoditam |",
  "S08n687:920": "cyuto'sau narakād duḥkhāt tiryagebhyopapadyate ||",
  "S08n687:921": "nāgayoniṃ samāpadya bhīmarūpī bhaviṣyati |",
  "S08n687:922": "nāgarājo mahākrodhī mahābhogī viṣadarpitaḥ ||",
  "S08n687:923": "dāruṇaṃ karmacārī ca |",
  "S08n687:924": "cyuto'sau duṣṭakarmā tu yamalokamagacchata ||",
  "S08n687:925": "sunidā yamarājāsau pretarājo maharddhikaḥ |",
  "S08n687:926": "evaṃ duḥkhasahasrāṇi anubhūya punaḥ punaḥ ||",
  "S08n687:927": "so'nupūrveṇa durmedhā bhuvimāyāta māṇavaḥ |",
  "S08n687:928": "mānuṣyaṃ janmamāyātaḥ bhīmarūpī bhaviṣyati ||",
  "S08n687:929": "daridra krodhanaścaiva alpaśākhyo bhaviṣyati |",
  "S08n687:930": "pratyekabuddhā ye loke nirāśāḥ khaḍgacāriṇaḥ ||",
  "S08n687:931": "hīnadīnānukampyāstu vicaranti mahītale |",
  "S08n687:932": "sattvānāṃ hitakāmyarthaṃ praviṣṭā piṇḍacārikām ||",
  "S08n687:933": "te taṃ durmatiṃ dṛṣṭvā vai paracittavidostadā |",
  "S08n687:934": "te tatra manubaddhāstu kāruṇyānnānyahetavaḥ ||",
  "S08n687:935": "tena kulmāṣakhanḍāstu gṛhītā bhakṣahetunā |",
  "S08n687:936": "krodhamantrābhibhūtena hetumuddhāṭitā tadā ||",
  "S08n687:937": "teṣāṃ niryātayed bhikṣaṃ tatraikasya mahātmanaḥ |",
  "S08n687:938": "idaṃ bhoḥ pravrajitāḥ ! sarve ! bhakṣayadhvaṃ yathāsukham ||",
  "S08n687:939": "tasyānukampā buddhebhyaḥ ṛddhiṃ darśitavāṃ tadā |",
  "S08n687:940": "tato'sau vismayāviṣṭaḥ prabhāvodgatamānasaḥ ||",
  "S08n687:941": "prapatet sarvato mūrdhnā buddhebhyaḥ khaḍgakalpiṣu |",
  "S08n687:942": "ākāśena gatāḥ sarve vītadoṣā yatheṣṭataḥ ||",
  "S08n687:943": "tenāpi kuśalārthena pratyekāṃ bodhicintitām |",
  "S08n687:944": "yādṛśā hi mahātmānaḥ śāntaveṣā maharddhikāḥ ||",
  "S08n687:945": "tādṛśo'haṃ bhavelloke mā duḥkhī mā ca durgatiḥ |",
  "S08n687:946": "kṣīṇakarmāvaśeṣastu cyutaḥ svargopagaḥ sadā ||",
  "S08n687:947": "so'nupūrveṇa dharmātmā pratyekaṃ bodhi lapsyate |",
  "S08n687:948": "tasmānna kuryānmantrebhyaḥ sādhanamābhicārukam ||",
  "S08n687:949": "buddhairbodhisattvaiśca pratiṣiddhamābhicārukam |",
  "S08n687:950": "atikāruṇikā buddhā bodhisattvāstu maharddhikāḥ ||",
  "S08n687:951": "prabhāvārthaṃ tu mantrāṇāṃ darśitaṃ sarvakarmiṇaḥ |",
  "S08n687:952": "cintāmaṇayo mantrā bhāṣitāstu tathāgataiḥ ||",
  "S08n687:953": "bālarūpā mūḍhacittāstu krodhalobhābhibhūtayaḥ |",
  "S08n687:954": "parasparaṃ prayojyante ye mantrā ābhicāruke ||",
  "S08n687:955": "pratiṣiddhaṃ tathā buddhairbodhisattvaistu dhīmataiḥ |",
  "S08n687:956": "sarvaprakāra tu mantrāṇāṃ sattvebhyo bhogavardhanam ||",
  "S08n687:957": "uttiṣṭhamatha rājyaṃ vai madārakṣāṃ dhanyahetavaḥ |",
  "S08n687:958": "ākarṣaṇaṃ tu sattvānāṃ vividhāṃ yonimāśritām ||",
  "S08n687:959": "sādhanīyāstu mantrā vai na jīvamuparodhataḥ |",
  "S08n687:960": "tasmiṃ kāle bhaviṣyanti bhikṣavo me bahuśrutāḥ ||",
  "S08n687:961": "mātṛcīnākhyanāmāstu stotraṃ kṛtvā mamaiva tu |",
  "S08n687:962": "yathā bhūtaguṇoddeśaiḥ yathākāramabhāṣata ||",
  "S08n687:963": "prasādya sarvataścittaṃ buddhānāṃ śāsane rataḥ |",
  "S08n687:964": "mantrasiddhastu durlakṣyaḥ mañjughoṣastavaiva tu ||",
  "S08n687:965": "guṇavāṃ śīlasampannaḥ dharmavādī bahuśrutaḥ |",
  "S08n687:966": "purā tiryaggatenaiva imāṃ stotramabhāṣata ||",
  "S08n687:967": "nṛpākhye nagare ramye khaṇḍākhye ca vane vatu |",
  "S08n687:968": "sārdhaṃ śiṣyagaṇenaiva viharāmi yathāsukham ||",
  "S08n687:969": "tatrastho vāyasa āsī māṃ cittaṃ samprasādayet |",
  "S08n687:970": "prasādya ca mayi cittaṃ bhinnadeho divaṃ gataḥ ||",
  "S08n687:971": "devebhyaśca cyavitvā tu manuṣyebhyopapatsyate |",
  "S08n687:972": "manuṣyebhyopapannastu pravrajecchāsane mama ||",
  "S08n687:973": "pravrajitvā mahātmāsau yathābhūtaṃ hi māṃ tadā |",
  "S08n687:974": "staviṣyati tadā kāle mātṛcīnākhya savratī ||",
  "S08n687:975": "stotropahāraṃ yathārthaṃ ca nānādṛṣṭāntarahetubhiḥ |",
  "S08n687:976": "prakartā sarvabhūtānāṃ hitāyaiva subhāṣitam ||",
  "S08n687:977": "anugrahārthaṃ tu sattvānāṃ stotracodanatatparaḥ |",
  "S08n687:978": "bhaviṣyati tadā kāle yugānte lokanindite ||",
  "S08n687:979": "tena karmavipākena bhinnadeho diviṃ gataḥ |",
  "S08n687:980": "so'nupūrveṇa medhāvī anubhūya vividhāṃ sukhām ||",
  "S08n687:981": "bodhiṃ prāpsyati sarvajñiṃuttamārthamacintiyām |",
  "S08n687:982": "caturthe varṣaśate prāpte nirvṛte mayi tathāgate ||",
  "S08n687:983": "nāgāhvayo nāma sau bhikṣuḥ śāsane'smiṃ hite rataḥ |",
  "S08n687:984": "muditāṃ bhūmilabdhastu jīved varṣaśatāni ṣaṭ ||",
  "S08n687:985": "māyūrī nāmato vidyā siddhā tasya mahātmanaḥ |",
  "S08n687:986": "nānāśāstrārthadhātvarthaṃ niḥsvabhāvārthatattvavit ||",
  "S08n687:987": "sukhāvatyāṃ copapadyet yadāsau tyaktakalevaraḥ |",
  "S08n687:988": "so'nupūrveṇa buddhatvaṃ niyataṃ samprapatsyate ||",
  "S08n687:989": "saṅganāmā tadā bhikṣuḥ śāstratattvārthakovidaḥ |",
  "S08n687:990": "sūtranītārthaneyānāṃ vibhajya bahudhā punaḥ ||",
  "S08n687:991": "lokābhidhāyī yuktātmā tucchaśīlo bhaviṣyati |",
  "S08n687:992": "tasya siddhā śāladūtīti kathyate ||",
  "S08n687:993": "tasya mantraprabhāvena buddhirutpanna śreyasī |",
  "S08n687:994": "saṅgrahe sūtratattvārthaṃ śāsanasya cirasthite ||",
  "S08n687:995": "jīved varṣaśataṃ sārdhaṃ tyaktadeho diviṃ gataḥ |",
  "S08n687:996": "anubhūya ciraṃ saukhyaṃ dīrghasaṃsārasaṃsaram ||",
  "S08n687:997": "anupūrveṇa cātmāsau bodhiprāpto bhaviṣyati |",
  "S08n687:998": "evaṃ bahuvidhākāro bhikṣavo mayi śāsane ||",
  "S08n687:999": "prajñā dharmaśīlāstu bhavitābhūt tadā yuge |",
  "S08n687:1000": "apaścime tu tadā kāle nandanāmataḥ ||",
  "S08n687:1001": "so'pi mantrārthayuktātmā tantrajño'tha bahuśrutaḥ |",
  "S08n687:1002": "tasya bhadraghaṭaḥ siddhaḥ yakṣamantrapracoditaḥ ||",
  "S08n687:1003": "mahāyānāgrasūtre tu mayā ca kathitā purā |",
  "S08n687:1004": "tasmiṃ kāle ghaṭe tasmiṃ ujjahāra mahātapā ||",
  "S08n687:1005": "tasya dṛṣṭasadā tatra pustake'smiṃ mantrarūpiṇe |",
  "S08n687:1006": "rakṣā na kāritā tatra ghaṭe'smiṃ yakṣasādhite ||",
  "S08n687:1007": "anapramādāt smṛtibhraṃśā ghaṭo mūrdhnaṭake hṛtaḥ |",
  "S08n687:1008": "tato'sau siddhamantrastu bhikṣurmantratapī abhūt ||",
  "S08n687:1009": "vaṭaṃ nirīkṣayāmāsa nābhipaśyeta tatra vai |",
  "S08n687:1010": "tato'sau krodharaktāṅgaḥ visphūrjana abhāṣata ||",
  "S08n687:1011": "ābrahmastambaparyantaṃ śakrādyāṃ samaheśvarām |",
  "S08n687:1012": "mantrenākṛṣyamāneyaṃ nāhaṃ mantrī na mantrarāṭ ||",
  "S08n687:1013": "ye mantrā buddhaputraistu mantrā jinavaraistathā |",
  "S08n687:1014": "bhāṣitā nigrahārthāya durdāntadamakāpi vā ||",
  "S08n687:1015": "te tu sarve bhuvirnāsti thadi nākṛṣyāmi corīṇām |",
  "S08n687:1016": "tatotthāya tato mantrī siddhakarmadṛḍhavrataḥ ||",
  "S08n687:1017": "yathā tu vihite mantre prayogākṛṣṭahetavaḥ |",
  "S08n687:1018": "prayojayāmāsa taṃ dikṣu kṣiprākarṣaṇatatparaḥ ||",
  "S08n687:1019": "kṣaṇena smṛtamātreṇa kṣiprakarmāyatihyasau |",
  "S08n687:1020": "huṅkārekeṇa mātreṇa brahmādyāmānayed bhuvi ||",
  "S08n687:1021": "ākṛṣṭā sarvadevāstu brahmādyāḥ saśakrakāḥ |",
  "S08n687:1022": "hāhākāraṃ pramuñcānā ārttā bhairavanādinaḥ ||",
  "S08n687:1023": "kiṃ karoma kimānītā nāma yaṃ mantrāparādhinaḥ |",
  "S08n687:1024": "śīghraṃ ca tvaramāṇastu bhikṣurdhīmāṃ viśāradaḥ ||",
  "S08n687:1025": "divaukasāṃ mantrayāmāsa ghaṭaṃ pratyarpayatha ito iha |",
  "S08n687:1026": "anyonyaṃ vai surāḥ sarve sa bhikṣuḥ samprabhāṣataḥ ||",
  "S08n687:1027": "kṣipraṃ vadata bhadraṃ vo ye nenāpahṛto ghaṭaḥ |",
  "S08n687:1028": "nirīkṣayāmāsa te devāḥ na dāsyante'tha samantataḥ ||",
  "S08n687:1029": "samanvāharati deveśaḥ kenāyaṃ ghaṭako'pahṛtaḥ |",
  "S08n687:1030": "paśyate vajriṇaḥ śrīmāṃ bodhisattvo mahādyutiḥ ||",
  "S08n687:1031": "tasyāsti suto ghoraḥ mahāroṣī sudāruṇaḥ |",
  "S08n687:1032": "nirmito vighnarūpeṇa viceruḥ sarvato jagat ||",
  "S08n687:1033": "tenāsau ghaṭo nīta deveśaḥ samprabhāṣitam |",
  "S08n687:1034": "asti vajrakule vighnaḥ krīḍate līlayā bhuvi |",
  "S08n687:1035": "pūjito'hamimeneti tenāsau ghaṭako hataḥ |",
  "S08n687:1036": "evamuktvā tu deveśaḥ punareva diviṃ gatāḥ ||",
  "S08n687:1037": "sarve visarjitā devāḥ svamantreṇaiva te tadā |",
  "S08n687:1038": "kṣaṇenaiva tu tatraikaḥ muhūrtasutarānapi ||",
  "S08n687:1039": "ānayāmāsa taṃ bighnamavaśāt saghaṭaṃ tadā |",
  "S08n687:1040": "tatastena tu vighnena pretānāṃ ghaṭamādade ||",
  "S08n687:1041": "tato nītena tu vighnena imāṃ vācāmabhāṣitā |",
  "S08n687:1042": "pretaloke ghaṭo nītaḥ na vayaṃ tatra doṣiṇaḥ ||",
  "S08n687:1043": "ruṣṭo so'pi mahāmantrī taṃ vighnamabhyabhāṣata |",
  "S08n687:1044": "gaccha gaccha mahāvighna ! mā bhūyo evamācaret ||",
  "S08n687:1045": "tatastena tu te pretā ānītāstatkṣaṇādapi |",
  "S08n687:1046": "kṣubhitākrāntamanasaḥ dīnāḥ sūcīmukhā hi te ||",
  "S08n687:1047": "ārtasvaraṃ ca krandeyurmahāghoratamā hi te |",
  "S08n687:1048": "cukrutuḥ karuṇāṃ vāṇīṃ paritrāyasva mahātmana ||",
  "S08n687:1049": "ghaṭaṃ vo iha ānītā yatheṣṭa kurute vayam |",
  "S08n687:1050": "mahākāruṇiko mantrīṃ vepathu samprajāyatām ||",
  "S08n687:1051": "karuṇārdreṇa manasā imāṃ vācāmabhāṣata |",
  "S08n687:1052": "kiṃ duḥkhaṃ bhavatāṃ loke samprabhāṣatha mā ciram ||",
  "S08n687:1053": "te ūcurdīnamanasā bubhukṣāsmat samprabādhate |",
  "S08n687:1054": "triṣitāḥ pretaloke'smiṃ ciraṃ kālaṃ mahātmanaḥ ||",
  "S08n687:1055": "mahākāruṇiko bhikṣusteṣāmeva pradadau ghaṭam |",
  "S08n687:1056": "tataste tuṣṭamanasāḥ sattvarāmālayaṃ gatāḥ ||",
  "S08n687:1057": "teṣāṃ cintitamātreṇa annapānaṃ bhaved ghaṭe |",
  "S08n687:1058": "bhavitā candanamāle'smiṃ bhikṣurnandako bhuvi |",
  "S08n687:1059": "tasmiṃ kālādhame prāpte jīved varṣaśatatrayam |",
  "S08n687:1060": "mahātmā bodhinimnastu kṣipraṃ prāpsyati durlabhām ||",
  "S08n687:1061": "bhaviṣyanti na sandehaḥ tasmiṃ kāle yugādhame |",
  "S08n687:1062": "rājā gomimukhyastu śāsanāntardhāpako mama ||",
  "S08n687:1063": "prāciṃ diśimupādāya kaśmīre dvārameva tu |",
  "S08n687:1064": "nāśayiṣyati tadā mūḍhaḥ vihārāṃ dhātuvarāṃstathā ||",
  "S08n687:1065": "bhikṣavaḥ śīlasampannāṃ ghātayiṣyati durmatiḥ |",
  "S08n687:1066": "uttarāṃ diśamāśṛtya mṛtyustasya bhaviṣyati ||",
  "S08n687:1067": "amānuṣeṇaiva kruddhena sarāṣṭrā paśubāndhavaḥ |",
  "S08n687:1068": "ākrānto'drikhaṇḍena pātālaṃ yāsyati durmati ||",
  "S08n687:1069": "adho atha gatistasya narakānnarakataraṃ bhṛśam |",
  "S08n687:1070": "duḥkhā duḥkhataraṃ tīvraṃ samprapatsyati dāruṇam ||",
  "S08n687:1071": "avīcirnāma vikhyātaṃ narakaṃ pāpakarmiṇā |",
  "S08n687:1072": "mucyate'sau mahākalpaṃ gomiṣaṇḍo durātmanaḥ ||",
  "S08n687:1073": "akalyāṇamitramāgamya kṛtaṃ pāpasudāruṇam |",
  "S08n687:1074": "tasmāt sarvaprayatnena śāsane'smiṃ tathāgate ||",
  "S08n687:1075": "prasādyamakhilaṃ cittaṃ samprabhokṣyatha sampadām |",
  "S08n687:1076": "buddhatvaniyataṃ mārgam aṣṭāṅgapathayāyinam ||",
  "S08n687:1077": "gamiṣyatha sadā sarve aśokaṃ nirjarasaṃ puram |",
  "S08n687:1078": "tasyānantare mahīpālaḥ buddhapakṣa iti śrutaḥ ||",
  "S08n687:1079": "mahāyakṣo mahātyāgī buddhānāṃ śāsane rataḥ |",
  "S08n687:1080": "bhaviṣyati na sandehaḥ tasmiṃ kāle yugādhame ||",
  "S08n687:1081": "atiprīto hi nṛpatiḥ śāstuḥ śāsanatatparaḥ |",
  "S08n687:1082": "vihārārāmacaityāṃśca śāsturbimbānanuttamām ||",
  "S08n687:1083": "vāpyaḥ kūpāśca + + + + + + anekadhāḥ |",
  "S08n687:1084": "kārayitvā mahārājā divaṃ gacched gatāyuṣaḥ ||",
  "S08n687:1085": "tasya siddho mahāvīryaḥ abjaketurmahītale |",
  "S08n687:1086": "pṛthivāṃ pālanāṃ prārthe bodhisattvasya mahātmane ||",
  "S08n687:1087": "tasya mantraprabhāvena jīved varṣaśatatrayam |",
  "S08n687:1088": "tena karmāvaśeṣeṇa kṣipraṃ bodhimavāpnuyāt ||",
  "S08n687:1089": "tasyāpi ca suto rājā mahāsainyo mahābalaḥ |",
  "S08n687:1090": "gambhīrayakṣo vikhyātaḥ pṛthivīmakhiloditām ||",
  "S08n687:1091": "so'pi rājātha yuktātmā tasmiṃ kāle bhaviṣyati |",
  "S08n687:1092": "vihārāvasathacaityāṃśca vāpīkūpāṃśca naikadhā ||",
  "S08n687:1093": "kārayiṣyati na sandeho bhūpatiḥ sa mahādyutiḥ |",
  "S08n687:1094": "tenāpi sādhitaṃ mantraṃ mañjughoṣasya dhīmataḥ ||",
  "S08n687:1095": "ṣaḍakṣaraṃ nāma yad vākyaṃ mahārthaṃ bhogavardhanam |",
  "S08n687:1096": "tasya mantraprabhāvena mahābhogī bhave hyasau ||",
  "S08n687:1097": "anupūrveṇa medhāvī kṣipraṃ bodhiparāyaṇaḥ |",
  "S08n687:1098": "vividhākārakārāṃstu śāsane'smiṃ tathāgate ||",
  "S08n687:1099": "bhaviṣyati tadā kāle uttarāṃ diśimāśṛtaḥ |",
  "S08n687:1100": "nepālamaṇḍale khyāte himādreḥ kukṣimāśrite ||",
  "S08n687:1101": "rājā mānavendrastu licchavīnāṃ kulodbhavaḥ |",
  "S08n687:1102": "so'pi mantrārthasiddhastu mahābhogī bhaviṣyati ||",
  "S08n687:1103": "vidyā bhogavatī nāma tasya siddhā narādhipe |",
  "S08n687:1104": "aśītivarṣāṇi kṛtvāsau rājyaṃ taskaravarjitam ||",
  "S08n687:1105": "tataḥ prāṇātyaye nṛpatau svargaloke jajagmasu |",
  "S08n687:1106": "tatra mantrāśu sidhyanti śītalā śāntikapauṣṭikā ||",
  "S08n687:1107": "tārā ca lokavikhyātā devī paṇḍaravāsinī |",
  "S08n687:1108": "mahāśvetā parahitodyuktā akhinnamanasāṃ sadā ||",
  "S08n687:1109": "ityevamādayo proktā bahudhā nṛpatayostadā |",
  "S08n687:1110": "anekadhā bahudhāścaiva nānārūpavivarṇitāḥ ||",
  "S08n687:1111": "śāstupūjakāste'pi mleccharājā na hai |",
  "S08n687:1112": "vaviṣaḥ suvṛṣaścaiva bhāvasu śubhasustathā ||",
  "S08n687:1113": "bhākramaḥ padakramaścaiva kamalaścaiva kīrtyate |",
  "S08n687:1114": "bhāguptaḥ vatsakaścaiva + + + + + paścimaḥ ||",
  "S08n687:1115": "udayaḥ jihnuno hyante mlecchānāṃ vividhāstathā |",
  "S08n687:1116": "ambhodheḥ bhraṣṭamaryādā bahiḥ prājñopabhojinaḥ ||",
  "S08n687:1117": "śastrasampātavidhvastā nepālādhipatistadā |",
  "S08n687:1118": "vidyāluptā luptarājāno mlecchataskarasevinaḥ ||",
  "S08n687:1119": "anekā bhūpatayo proktā nānā caiva dvijapriyā |",
  "S08n687:1120": "bhaviṣyanti tadā kāle cīnaṃ prāpya samantataḥ ||",
  "S08n687:1121": "rājā hiraṇyagarbhastu mahāsainyo mahābalaḥ |",
  "S08n687:1122": "vistīrṇaśca tantraśca prabhūtajanabāndhavaḥ ||",
  "S08n687:1123": "mlecchapraṇato vijayī ca śāstuḥ śāsanatatparaḥ |",
  "S08n687:1124": "tenāpi sādhito mantraḥ kumārasyeva mahādyuteḥ ||",
  "S08n687:1125": "vidyārājāmaṣṭa akṣaram |",
  "S08n687:1126": "mahāvīraṃ nāma vikhyātaṃ sampadānāṃ mahāspadam ||",
  "S08n687:1127": "tena bāladhiyo rājā rājyahetoḥ samāhitaḥ |",
  "S08n687:1128": "yasya smaritamātreṇa buddhatvaṃ niyataṃ padam ||",
  "S08n687:1129": "so'lpakāryaniyuñjānaḥ rājyaheto narādhipaḥ |",
  "S08n687:1130": "ākāṃkṣamānayadyevaṃ varadānamanuttamam ||",
  "S08n687:1131": "brahmādyā devatāṃ kṛtsnāmājñāpayati sarvadā |",
  "S08n687:1132": "kiṃ punarmānuṣāṃ loke itarāṃ bhāvakutsitām ||",
  "S08n687:1133": "jīvitvā varṣaśataṃ sārdhaṃ divaṃ gacchanmahānṛpaḥ |",
  "S08n687:1134": "so'nupūrveṇa dharmātmā uttamāṃ bodhimāpnuyāt ||",
  "S08n687:1135": "tasmiṃ deśa imā vidyā ye kumāreṇa bhāṣitā |",
  "S08n687:1136": "satvarā te'pi siddhyante nānye vidyā kadācana ||",
  "S08n687:1137": "bodhisattvo mahādhīraḥ mañjughoṣo mahādyutiḥ |",
  "S08n687:1138": "tasmiṃ deśe tu sākṣād vai tiṣṭhate bālarūpiṇaḥ ||",
  "S08n687:1139": "siddhikṣetrā'tha paraṃ divyaṃ mānuṣyaiḥ sādhayiṣyati |",
  "S08n687:1140": "turuṣkanāmā vai rājā uttarāpathamāśṛta ||",
  "S08n687:1141": "mahāsainyo mahāvīryaḥ tasmiṃ sthāne bhaviṣyati |",
  "S08n687:1142": "kaśmīradvāraparyantaṃ baṣkalodyaṃ sakāviśam ||",
  "S08n687:1143": "yojanaśatasaptaṃ tu rājā bhuṅkte'tha bhūtalam |",
  "S08n687:1144": "saptasaptatisahasrāṇi lakṣau dvau tasya bhūpateḥ ||",
  "S08n687:1145": "bhaviṣyati na sandeho tasmiṃ kāle yugādhame |",
  "S08n687:1146": "so'pi siddhamantrastu jīved varṣaśatatrayam ||",
  "S08n687:1147": "sādhitā keśinī vidyā narādhyakṣeṇa dhīmatā |",
  "S08n687:1148": "ātmanā śreyasārthaṃ tu vihārāṃ kārayed bahūn ||",
  "S08n687:1149": "ṣaḍāśītisahasrāṇi kuryāt stūpavarāṃstathā |",
  "S08n687:1150": "mahāyānāgradharmaṃ tu buddhānāṃ jananīstathā |",
  "S08n687:1151": "prajñāpāramitā loke tasmiṃ deśe pratiṣṭhitā |",
  "S08n687:1152": "sa rājā bhinnadehastu svargalokaṃ gamiṣyati ||",
  "S08n687:1153": "so'nupūrveṇa kṣitīpeśaḥ bodhiṃ prāpsyati muttamām |",
  "S08n687:1154": "tasyāntare kṣitipateḥ mahāturuṣko nāma nāmataḥ ||",
  "S08n687:1155": "dhīmataḥ bahumataḥ khyāto gurupūjakatatparaḥ |",
  "S08n687:1156": "sadā so'pi sādhe sa mantraṃ vai tārādevīṃ maharddhikām ||",
  "S08n687:1157": "so'pi prasiddhamantrastu rājyaheto tha bhūtale |",
  "S08n687:1158": "mahāyakṣā mahāsainyaḥ maheśākṣo'tha bhūpatiḥ ||",
  "S08n687:1159": "sammato bandhuvargāṇāṃ rājā so'pi bhaviṣyati |",
  "S08n687:1160": "aṣṭau sahasravihārāṇāṃ tasmiṃ kāle bhaviṣyati ||",
  "S08n687:1161": "tasya mantraprabhāvena jīved varṣaśatadvayam |",
  "S08n687:1162": "yadāsau bhinnadehastu tuṣitebhyopapadyate ||",
  "S08n687:1163": "sonmatto devaputrāṇāṃ bodhisattvo maharddhikaḥ |",
  "S08n687:1164": "so'nupūrveṇa dharmātmā bodhyaṅga samabhipūrataḥ ||",
  "S08n687:1165": "prāpnuyāmatulāṃ bodhiṃ so'nupūrveṇa yatnataḥ |",
  "S08n687:1166": "tatra deśe sadā kālaṃ tiṣṭhate pravaraṃ bahu ||",
  "S08n687:1167": "jinaistu kathitaṃ pūrvaṃ adhunā caryayā bhuvi |",
  "S08n687:1168": "vītarāgaiḥ samākrāntaṃ nāgaiścāpi maharddhikaiḥ ||",
  "S08n687:1169": "lokapālāastathā yakṣāḥ śāstu śāsanarakṣakāḥ |",
  "S08n687:1170": "bhaviṣyanti tadā kāle saddharmā rakṣakā bhuvi ||",
  "S08n687:1171": "evaṃ bahuvidhāḥ proktāḥ bhūpālā lokaviśrutāḥ |",
  "S08n687:1172": "kathitāḥ kathayiṣyanti tasmiṃ kāle sudāruṇe ||",
  "S08n687:1173": "paścāddeśaparyantaṃ ujjayanyāmataḥ pare |",
  "S08n687:1174": "samudratīraparyantaṃ lāḍānāṃ janapade tathā ||",
  "S08n687:1175": "śīlāhvo nāma nṛpatiḥ buddhānāṃ śāsane rataḥ |",
  "S08n687:1176": "purīṃ valabhya samprāpto dharmarājā bhaviṣyati ||",
  "S08n687:1177": "vihārāṃ dhātuvarāṃ citrāṃ śreyasāṃ prāṇināṃstathā |",
  "S08n687:1178": "kārayiṣyati yuktātmā bhūpatirdharmavatsalaḥ ||",
  "S08n687:1179": "pūjāṃ ca vividhākārāṃ jinabimbāṃ manoramām |",
  "S08n687:1180": "pūjayeddhātuvarāṃ agryāṃ lokanāthebhyo yaśasviṣu ||",
  "S08n687:1181": "nāsau mantrasiddhastu kevalaṃ karmajottamaḥ |",
  "S08n687:1182": "tatra deśe samākhyāto bhikṣuḥ piṇḍacārikaḥ ||",
  "S08n687:1183": "śīlavāṃ buddhisampanno buddhānāṃ śāsane rataḥ |",
  "S08n687:1184": "kālacārī mahātmāsau praviṣṭo piṇḍarācikam ||",
  "S08n687:1185": "paśyate rājakulaṃ śreṣṭhaṃ vistīrṇaṃ ca janāvṛtam |",
  "S08n687:1186": "praviṣṭo tatra bhikṣārthī kṣudhayā ca samanvitaḥ ||",
  "S08n687:1187": "tṛṣito klāntamanaso na lebhe piṇḍakaṃ tadā |",
  "S08n687:1188": "gṛhītvāsau puruṣaiḥ kṣipraṃ niryayuḥ tadgṛhāt param ||",
  "S08n687:1189": "tato saudvignamanaso rakṣito rājabhaṭaistadā |",
  "S08n687:1190": "niryayurnagarāt tasmāt svālayaṃ tatkṣaṇād gataḥ ||",
  "S08n687:1191": "kṣudhito tṛṣitaścaiva duḥkhī ca durmatiṃ gataḥ |",
  "S08n687:1192": "tato'sau bhaktacchinnastu ardharātre samupasthite ||",
  "S08n687:1193": "prāṇatyāgaṃ tadā cakruḥ yatī sau laghucetasaḥ |",
  "S08n687:1194": "praṇidhiṃ ca tadā cakre lāḍānāmadhipatirbhavet ||",
  "S08n687:1195": "tato'sau kālagato bhikṣurdharākhye nṛpatau kule |",
  "S08n687:1196": "utpadyeta mahātmāsau śāstuḥ śāsanapūjakaḥ ||",
  "S08n687:1197": "daśavarṣāṇi viṃśaṃ ca rājyaṃ kṛtvā makaṇṭakam |",
  "S08n687:1198": "lubdhaḥ svajanaprayogeṇa ajīrṇayatimūrchitaḥ ||",
  "S08n687:1199": "bhinnadeho tato rājā kālaṃ kṛtvā diviṃ gataḥ |",
  "S08n687:1200": "devā tuṣitavarā nāma maitreyo yatra tiṣṭhati ||",
  "S08n687:1201": "dharmaśrāvī mahātmāsau tatrāsau upapatsyate |",
  "S08n687:1202": "dharmaṃ śṛṇvanti satkṛtya maitreyasya mahādyuteḥ ||",
  "S08n687:1203": "so'nupūrveṇa bodhiṃ ca prāpsyati durlabhām |",
  "S08n687:1204": "śīlākhye nṛpatau vṛtte capalastatra bhaviṣyati ||",
  "S08n687:1205": "varṣārdhapakṣamekaṃ tu pañca māsāṃ tathaiva tu |",
  "S08n687:1206": "rājyaṃ kṛtvā vibhinno'sau śastribhiḥ śastrajīvibhiḥ ||",
  "S08n687:1207": "strīkṛtenaiva tu doṣeṇa śastrabhinno adho gataḥ |",
  "S08n687:1208": "tasyāpyanujo dhruvākhyastu dhruvaḥ sthāvaratāṃ gataḥ ||",
  "S08n687:1209": "sevaka kṛpaṇo mūrkhaḥ lāḍānāmadhipatirbhavet |",
  "S08n687:1210": "śeṣā narādhipāḥ sarve mūrdhāntāstu sevakāḥ ||",
  "S08n687:1211": "teṣāṃ ca pūrvajā vaṃśāḥ śīlāhvoparate tadā |",
  "S08n687:1212": "bhavitā bhūpatayaḥ sarve ambhoje tīraparṣagāḥ ||",
  "S08n687:1213": "nṛpaḥ indro sucandraśca dhanuḥ ketustathaiva ca |",
  "S08n687:1214": "puṣpanāmo tataḥ proktā vāravatyāṃ purodbhavaḥ ||",
  "S08n687:1215": "balabhyāṃ purimāgamya ādyamasyānupūrvakā |",
  "S08n687:1216": "prabhanāmā sahasrāṇi viṣṇunāmā tathaiva ca ||",
  "S08n687:1217": "anantā nṛpatayo proktā yādavānāṃ kulodbhavāḥ |",
  "S08n687:1218": "teṣāmapaścimo rājā viṣṇunāmā bhaviṣyati ||",
  "S08n687:1219": "ṛṣiśāpābhibhūtastu sapaurajanabāndhavaḥ |",
  "S08n687:1220": "astaṃ gate nṛpo dhīmāṃ udake plāvitā purī ||",
  "S08n687:1221": "dvāravatyā tadā tasya mahodadhisamāśritā |",
  "S08n687:1222": "uttarāṃ diśi sarvatra nānārambhanitambayoḥ ||",
  "S08n687:1223": "anantā nṛpatayaḥ proktā nānājātisamāśṛtāḥ |",
  "S08n687:1224": "śakavaṃśa tadā triṃśat manujeśā nibodhatā ||",
  "S08n687:1225": "daśāṣṭa bhūpatayaḥ khyātā sārdhabhūtikamadhyamā |",
  "S08n687:1226": "ante nāgasenā tu viluptā te pare tadā ||",
  "S08n687:1227": "tato viṣṇuharaścaiva kuntanāmājitaḥ paraḥ |",
  "S08n687:1228": "īśānasarvapaṅktiśca grahasuvra tathāparaḥ ||",
  "S08n687:1229": "tataste viluptarājānaḥ bhraṣṭamaryāda sarvadā |",
  "S08n687:1230": "viṣṇuprabhavau tatra mahābhogo dhanino tadā ||",
  "S08n687:1231": "madhyamāt tau bhakārādyau mantrimukhyau ubhau tadā |",
  "S08n687:1232": "dhaninau śrīmatau khyātau śāsane'smiṃ hite ratau ||",
  "S08n687:1233": "japtamantrau tathā mantre kumārastvayi mantrarāṭ |",
  "S08n687:1234": "tataḥ pareṇa bhūpālo jātānā manujeśvarau ||",
  "S08n687:1235": "saptamaṣṭaśatā trīṇi śrīkaṇṭhāvāsinastadā |",
  "S08n687:1236": "ādityanāmā vaiśyāstu sthānamīśvaravāsinaḥ ||",
  "S08n687:1237": "bhaviṣyati na sandeho ante sarvatra bhūpatiḥ |",
  "S08n687:1238": "hakārākhyo nāmataḥ prokto sārvabhūminarādhipaḥ ||",
  "S08n687:1239": "tatra deśe ime mantrā siddhiṃ gaccheyu vai tadā |",
  "S08n687:1240": "dharmarājena ye proktā vidyā śāntikapauṣṭikā ||",
  "S08n687:1241": "vividhāṃ bhogaviṣayāṃ sampadāṃ vividhāṃstathā |",
  "S08n687:1242": "nānā ca rūpadhāriṇyo yakṣiṇyaśca maharddhikāḥ ||",
  "S08n687:1243": "bhaviṣyanti tatra vai siddhā tasmiṃ kāle yugādhame |",
  "S08n687:1244": "dakṣiṇāṃ diśimāśritya sasamudrāṃ vasundharām ||",
  "S08n687:1245": "rājā śvetasucandraśca sātavāhana eva tu |",
  "S08n687:1246": "mahendraṃ śaṅkaraścaiva vallabho'tha mahīpatiḥ ||",
  "S08n687:1247": "sukeśikeśiśca vikhyātā dakṣiṇāṃ diśi |",
  "S08n687:1248": "maṅgalo vallabhaḥ prokto govindaḥ bṛndakhetuḥ ||",
  "S08n687:1249": "mutpātaḥ potaścaiva mahendraḥ candra eva tu |",
  "S08n687:1250": "gopendro indrasenaśca pradyumno mādhavastadā ||",
  "S08n687:1251": "gaṇaśaṅkaraścaiva vyāghraṃ siṃho tathā budhaḥ |",
  "S08n687:1252": "budhaḥ śuddhastathā kumbhaḥ nikumbhaścaiva kīrtyate ||",
  "S08n687:1253": "mathitaḥ sumitaścaiva |",
  "S08n687:1254": "balaḥ pulinaścaiva sukeśiḥ keśinastathā ||",
  "S08n687:1255": "anantā bahavo khyātā bhūpālā dakṣiṇāṃ diśi |",
  "S08n687:1256": "atītānāgatā cāpi varttamānā nibodhitā ||",
  "S08n687:1257": "nānāmṛtyubhave hyete nānāvyādhisamāplutā |",
  "S08n687:1258": "śastrasampātadurbhikṣaiḥ mṛtāḥ kecid diviṃ gatāḥ ||",
  "S08n687:1259": "ityete nṛpatayaḥ sarve kathitā vipukhastathā |",
  "S08n687:1260": "mahendrānta nṛpotākhyātaḥ tathāsahatistathā ||",
  "S08n687:1261": "bhaviṣyanti tadā abhūt |",
  "S08n687:1262": "tasmiṃ kāle tadā deśe mantrāṇāṃ siddhimicchatām ||",
  "S08n687:1263": "sādhanīyā imā mantrāḥ krodhādyāḥ kuliśocitāḥ |",
  "S08n687:1264": "ābhicārukakarmeṣu vaśyārtthe ca tathā hitam ||",
  "S08n687:1265": "mañjuśriyo'tha māhātmā vai kumāro bālarūpiṇaḥ |",
  "S08n687:1266": "sidhyate ca tadā deśe kaliprāpte ca tadā yuge ||",
  "S08n687:1267": "parvatavindhyamāśṛtaṃ sāgare lavaṇodake |",
  "S08n687:1268": "kārtikeyeti samākhyātaḥ sattvānāṃ varadāyakaḥ ||",
  "S08n687:1269": "ājñāṃ bho bodhisattvena mañjughoṣeṇa dhīmatā |",
  "S08n687:1270": "sattvānāṃ hitakāmyarthaṃ nivased dakṣiṇāṃ diśi ||",
  "S08n687:1271": "kārtikeyasya ye mantrāḥ kathitā mañjubhāṇinā |",
  "S08n687:1272": "tasmiṃ deśe tadā siddhiḥ bhaviṣyati na saṃśayaḥ ||",
  "S08n687:1273": "śrīparvate tadā deśe vindhyakukṣinitambayoḥ |",
  "S08n687:1274": "dvīpeṣveva ca sarvatra kaliṅgodreṣu kīrtyate ||",
  "S08n687:1275": "traiguṇyā mlecchadeśeṣu samantataḥ |",
  "S08n687:1276": "ambhodheḥ kukṣitīrāntāḥ nṛpā khyātā anantakāḥ ||",
  "S08n687:1277": "kāmarūpakalākhyā hi himādreḥ kukṣimāśritāḥ |",
  "S08n687:1278": "bahavo nṛpatayo proktā udrasandhiṣu sarvadā |",
  "S08n687:1279": "nānāmlecchagaṇādhyakṣā śāstupūjakatatparāḥ |",
  "S08n687:1280": "indro sucandramahendraśca bhūpāla mlecchavāsinaḥ ||",
  "S08n687:1281": "kṣmāpālau ubhau tatra ṣoaḍaśārddhā śāsane ratā |",
  "S08n687:1282": "pūjakāḥ śāstubimbānāṃ tvatprasādā ||",
  "S08n687:1283": "bhaviṣyanti na sandeho prasannā śāsane jine |",
  "S08n687:1284": "bahavo nṛpavarāḥ proktāḥ pūrvāyāṃ diśimāśṛtāḥ ||",
  "S08n687:1285": "atītānāgatā ye tu varttamānāśca sarvadā |",
  "S08n687:1286": "ādyaṃ nṛpavaraṃ vakṣye gauḍānāṃ vaṃśajo bhuvi ||",
  "S08n687:1287": "jāto'sau nagare ramye vardhamāne yaśasvinaḥ |",
  "S08n687:1288": "lokākhyo nāma sau rājā bhavati gauḍavardhanaḥ ||",
  "S08n687:1289": "māmānutpannaloke'smiṃ bhavitāsau dharmacintakaḥ |",
  "S08n687:1290": "bahavaḥ kṣitipāḥ krāntā vividhā jīvakarmiṇaḥ ||",
  "S08n687:1291": "madhyakāle samāsvāsā madhyamā madhyadharmiṇaḥ |",
  "S08n687:1292": "anante va yuge nṛpendrā śṛṇu tattvataḥ ||",
  "S08n687:1293": "samudrākhyo nṛpaścaiva vikramaścaiva kīrttitaḥ |",
  "S08n687:1294": "mahendranṛpavaro mukhya sakārādyo mataḥ param ||",
  "S08n687:1295": "devarājākhyanāmāsau yugādhame |",
  "S08n687:1296": "nirddhākhye nṛpaḥ śreṣṭhaḥ buddhimān dharmavatsalaḥ ||",
  "S08n687:1297": "tasyāpyanujo balādhyakṣaḥ śāsane ca hite rataḥ |",
  "S08n687:1298": "prācīṃ samudraparyantāṃ caityālaṅkṛtaśobhanām |",
  "S08n687:1299": "kariṣyati na sandehaḥ kṛtsnāṃ vasumatīṃ tadā |",
  "S08n687:1300": "vihārārāmavāpīśca udyānā maṇḍavakāṃ sadā ||",
  "S08n687:1301": "kariṣyati tadā śrīmāṃ saṅkramāṃ setukārakaḥ |",
  "S08n687:1302": "śāsturbimbān tadā pūjet tatprasannāṃśca pūjayet ||",
  "S08n687:1303": "kṛtvā rājyaṃ mahīpālo niḥsapatnamakaṇṭakam |",
  "S08n687:1304": "jīved varṣāṃ ṣaṭtṛṃśattṛṃśāhaṃ pravrajenṛpaḥ ||",
  "S08n687:1305": "tatotmānaṃ ghātayed rājā dhyāyantaḥ sampramūrcchitaḥ |",
  "S08n687:1306": "putraśokābhisantaptaḥ yativṛttisamāśṛtaḥ ||",
  "S08n687:1307": "tato'sau bhinnadehastu narakebhyopapadyata |",
  "S08n687:1308": "trīṇi ekaṃ ca divasāni uṣitvā narakaṃ gatim ||",
  "S08n687:1309": "dehamutsṛjya diviṃ gacchet sadā nṛpaḥ |",
  "S08n687:1310": "devānāṃ sukṛtināṃ lokaḥ śuddhāvāsa iti smṛtaḥ ||",
  "S08n687:1311": "devarājā bhavet tatra śuddhātmā bodhinimnagaḥ |",
  "S08n687:1312": "śataśaḥ sahasraśaścaiva anubhūya diviṃ sukham ||",
  "S08n687:1313": "punareva mānuṣyaṃ prāpya buddho bhūyo bhavāntare |",
  "S08n687:1314": "tenaiva kāritaṃ karma anyajanmeṣu dehinām ||",
  "S08n687:1315": "purīmujjayanīṃ khyātā kālavānāṃ jane tadā |",
  "S08n687:1316": "tatrāyanīmukhyaḥ vaṇijo yo mahādhanaḥ ||",
  "S08n687:1317": "buddhānāmasambhave kāle śūnye loke nirāspade |",
  "S08n687:1318": "pratyekabuddhā loke'smiṃ viharanti maharddhikāḥ ||",
  "S08n687:1319": "sattvānāṃ hitakāmāya vicaranti mahītale |",
  "S08n687:1320": "purī ujjayinī prāpya praviṣṭā piṇḍacārikā ||",
  "S08n687:1321": "vargacāriṇo mahātmānaḥ rathyāyāmavataratat |",
  "S08n687:1322": "vāṇyājeyastustadā saiva duṣṭvā tu saṃmukhāṃ munim ||",
  "S08n687:1323": "nimantrayāmāsa tadā bhaktena svagṛhaṃ caiva nayet tadā |",
  "S08n687:1324": "nītvā munivarāṃ kṣipramāsanena nimantrayet ||",
  "S08n687:1325": "saṅghībhavadhva bhavataḥ bhaktakālo'yamupasthitaḥ |",
  "S08n687:1326": "te'pi tūṣṇīṃ mahātmāno na vācāṃ bhāṣire tadā ||",
  "S08n687:1327": "pātraṃ ca nāmayāmāsa vāṇije yasya sarvadā |",
  "S08n687:1328": "vaṇijā iṅgitajñāśca buddhimanto bhavet tadā ||",
  "S08n687:1329": "pātraṃ ca pūrayāmāsa vividhākārabhojanaiḥ |",
  "S08n687:1330": "tadāsau svahastenaiva teṣāṃ prāyaccha yatnataḥ ||",
  "S08n687:1331": "gṛhītvā tu tataḥ sarve prajagmuḥ sarvatonabham |",
  "S08n687:1332": "dīpamāleva dṛśyante vyomamūrttisamāśritāḥ ||",
  "S08n687:1333": "tato'sau hṛṣṭaromastu saṃvegabahulastadā |",
  "S08n687:1334": "bhūmyāṃ ca patitastatra ṛddhyā varjitamānasaḥ ||",
  "S08n687:1335": "praṇidhiṃ ca tadā cakre pravyāhāravabhaṃ yathā |",
  "S08n687:1336": "anena kuśalamūlena yanmayā prāptamadyataḥ ||",
  "S08n687:1337": "eṣā munivarā magra bhaved buddho hyanuttaraḥ |",
  "S08n687:1338": "daśajanmasahasrāṇi cakravarttī tadā bhuvi ||",
  "S08n687:1339": "tato'sau vyuktadehastu koṭiṣaṣṭidivaukasām |",
  "S08n687:1340": "anubhūya ciraṃ saukhyaṃ tyaktvā janma divaukasām ||",
  "S08n687:1341": "māṇuṣāṇāṃ tadā janma prāpnuyāt paravaśā iha |",
  "S08n687:1342": "tasya rājakule janma bhavatīha tu sarvadā ||",
  "S08n687:1343": "bālākhyo nāma sau nṛpatirbhavitā pūrvadeśakaḥ |",
  "S08n687:1344": "ājanmasahasrāṇi cirasaukhyamanāvṛtam ||",
  "S08n687:1345": "prāpnuvanti yā nṛpatiḥ śrīmāṃ sarvajñatvaṃ ca paścimam |",
  "S08n687:1346": "evaṃ bahuvidhaṃ matvā sampado vipulāstathā ||",
  "S08n687:1347": "ko nu kuryāt tadā śāstuḥ pūjanādhyeṣaṇāṃstathā |",
  "S08n687:1348": "kārāṃśca śreyasīṃ yuktāṃ bodhimārgaviyojanīm ||",
  "S08n687:1349": "tasyāpareṇa nṛpatiḥ gauḍānāṃ prabhaviṣṇavaḥ |",
  "S08n687:1350": "kumārākhyo nāmataḥ proktaḥ so'pi ratyantadharmavām ||",
  "S08n687:1351": "tasyāpareṇa śrīmāṃ ukārākhyeti viśrutaḥ |",
  "S08n687:1352": "tataḥ pareṇa viśleṣa teṣāmanyonyateṣyate ||",
  "S08n687:1353": "mahāviśleṣaṇā hyete gauḍā raudracetasaḥ |",
  "S08n687:1354": "tato deva iti khyāto rājā māgadhakaḥ smṛtaḥ ||",
  "S08n687:1355": "so'pyatahatavidhvastaripubhiḥ samatā vṛtaḥ |",
  "S08n687:1356": "yasyāpareṇa candrākhyaḥ nṛpatitvaṃ kārayet tadā ||",
  "S08n687:1357": "so'pi śastravibhinnastu pūrvacoditakarmaṇā |",
  "S08n687:1358": "tasyāpi suto dvādaśa gaṇanāṃ jīvenmāsaparamparam ||",
  "S08n687:1359": "so'pi vibhinnaśastreṇa bāla eva abhūt tadā |",
  "S08n687:1360": "teṣāṃ parasparopavighnacittānāṃ raudrāṇāmahite ratām ||",
  "S08n687:1361": "bhaviṣyati tadā kāle bhakārākhyo nṛpapuṅgavaḥ |",
  "S08n687:1362": "agraṇīrgauḍalokānāṃ mahāvyādhisamākulaḥ ||",
  "S08n687:1363": "tenaiva vyādhinā ārttaḥ kālaṃ kṛtvā adho gataḥ |",
  "S08n687:1364": "tasyāpareṇa dakārākhyaḥ katipāyāṃ divasāṃ daśa ||",
  "S08n687:1365": "bhavitā gauḍadeśe'smiṃ gaṅgātīrasamāśṛtaḥ |",
  "S08n687:1366": "tasyāpareṇa bhakārākhyastrīṇi divasāni kārayet ||",
  "S08n687:1367": "tato gopālako rājā bhavitā sarvadastadā |",
  "S08n687:1368": "priyavādī ca so rājā ghṛṇī caiva mahābalaḥ ||",
  "S08n687:1369": "strīvaśaḥ kṛpaṇo mūrkhaḥ jitaśatrurbhaved yuvām |",
  "S08n687:1370": "kalyāṇamitramāgamya mahātyāgī bhavet tadā ||",
  "S08n687:1371": "vihārāṃścaityavarāṃ ramyāmārāmāṃ vividhāstadā |",
  "S08n687:1372": "vāpyo'tha jalasampannā satrāgārāṃ suśobhanām ||",
  "S08n687:1373": "sevato bahavastasya yaśaḥ kīrtyāthamudyataḥ |",
  "S08n687:1374": "devāyatanaramyāṃ vai guṇāvasathakāriṇaḥ ||",
  "S08n687:1375": "pāṣaṇḍībhiḥ samākrāntaṃ nānātīrtthikavāsibhiḥ |",
  "S08n687:1376": "ākrāntaḥ so diśaḥ sarvā samudrātīracaryagāḥ ||",
  "S08n687:1377": "kripī bhogī pramādī ca saṃ rājā dharmavatsalaḥ |",
  "S08n687:1378": "bhaviṣyati na sandehaḥ sa prācīṃ diśi mūrjitaḥ ||",
  "S08n687:1379": "sadyātīsārasaṃyuktavārddhikye samupasthitaḥ |",
  "S08n687:1380": "gaṅgātīramupāśritya rājyaṃ kṛtvā tu vai tadā ||",
  "S08n687:1381": "viṃśad varṣāṇi saptaṃ ca janmanāśītiko mṛtaḥ |",
  "S08n687:1382": "tato'sau bhinnadehastu tiryagebhyo'pipadyate ||",
  "S08n687:1383": "nāgarājā tataḥ śrīmān dharmavatsalaḥ |",
  "S08n687:1384": "yenāsya kāritaṃ caitya śāstubimbaṃ manoramam |",
  "S08n687:1385": "vihārāṃ kāritavāṃścātra saṅghasyārthe tadā bhuvi ||",
  "S08n687:1386": "tena karmavipākena antime ca bhave śrite ||",
  "S08n687:1387": "buddhatvaṃ niyataṃ mārgaṃ prāpnuyādacalaṃ padam |",
  "S08n687:1388": "tataḥ pareṇa gauḍānāṃ tīrthikākrāntapuraṃ bhuvi ||",
  "S08n687:1389": "tā pūrvadeśe'smin nagare tīrthikasamāhvaye |",
  "S08n687:1390": "bhagavākhye nṛpe khyātaḥ gauḍānāṃ prabhaviṣṇavaḥ ||",
  "S08n687:1391": "abhiṣikto dakṣiṇātyena pratinā prabhaviṣṇunā |",
  "S08n687:1392": "rājyaṃ kṛtvā tu vai tatra paścimāṃ diśimāgataḥ ||",
  "S08n687:1393": "praviśya nagarīṃ ramyāṃ sāketāṃ tu yathepsitaḥ |",
  "S08n687:1394": "ariṇā bhūtastu punareva nivartate ||",
  "S08n687:1395": "prācīṃ samudraparyantāṃ taskaraiśca samāvṛtaḥ |",
  "S08n687:1396": "sastraprahāravidhvastamṛto'sau pretatāṃ gataḥ ||",
  "S08n687:1397": "trīṇi varṣāṇi kṛtvāsau bhūpālo rājyamalpakam |",
  "S08n687:1398": "tato dasyubhirgrastaḥ mṛtaḥ pretamaharddhikaḥ ||",
  "S08n687:1399": "trīṇi varṣāṇi tatraiva pretebhyo rājyamakārayet |",
  "S08n687:1400": "tato'pi so tyaktadehastu pretalokāṃ sudāruṇām ||",
  "S08n687:1401": "tasmānmuktajanmānaḥ svarlokaṃ ca sadā vrajet |",
  "S08n687:1402": "tasyādhareṇa nṛpatistu samudrākhyo nāma kīrttitaḥ ||",
  "S08n687:1403": "trīṇi divasāni durmedhaḥ rājyaṃ prāpsyati durmatiḥ |",
  "S08n687:1404": "tasyāpyanujo vikyātaḥ bhasmamākhyo nāma nāmataḥ ||",
  "S08n687:1405": "prabhuḥ prāṇātipātasaṃyuktaḥ mahāsāvadyakāriṇaḥ |",
  "S08n687:1406": "nirghṛṇī apramattaśca svaśarīre tu yatnataḥ ||",
  "S08n687:1407": "paralokārthine nāsau balisattvadihaiva tu |",
  "S08n687:1408": "akalyāṇamitramāgamya pāpaṃ karma kṛtaṃ bahu ||",
  "S08n687:1409": "dvijairākrāntatadrājyaṃ tārkikaiḥ kṛpaṇaistathā |",
  "S08n687:1410": "vividhākārabhogāṃśca mānuṣā pitarāstathā ||",
  "S08n687:1411": "vividhāṃ sampadāṃ so'pi prāptavān nṛpatistathā |",
  "S08n687:1412": "so'nupūrveṇa gatvāsau paścimāṃ diśi bhūpatiḥ ||",
  "S08n687:1413": "kaśmīradvāraparyantaṃ uttarāṃ diśimāśṛtaḥ |",
  "S08n687:1414": "tatrāpi jitasaṅgrāmī rājyaṃ kṛtvā tu vai tadā ||",
  "S08n687:1415": "dvādaśābdāni sarvatra māsāṃ pañcadaśastathā |",
  "S08n687:1416": "pṛthivyāmārtarogo'sau mūrchitaśca punaḥ punaḥ ||",
  "S08n687:1417": "mahāduḥkhābhibhūtastu bhinnadeha adhogataḥ |",
  "S08n687:1418": "teṣāṃ parasparato dveṣe lubdhānāṃ rājyahetunām ||",
  "S08n687:1419": "mahāśastropasampātaṃ kṛtvā te tu parasparam |",
  "S08n687:1420": "abhiṣicya tadā rājyaṃ sakarākhyaṃ bāladārakam ||",
  "S08n687:1421": "cihnamātraṃ tu taṃ kṛtvā punareva nivarttate |",
  "S08n687:1422": "yairdvijātimukyānāṃ bhinnāste'pi parasparam ||",
  "S08n687:1423": "māgadhāṃ janapadāṃ prāpya pure udumbarāhvaye |",
  "S08n687:1424": "dvai bālau dvijātimukhyaśca abhiṣecya svayaṃ bhuvi ||",
  "S08n687:1425": "tato'nupūrveṇa gatvāsau prācīṃ diśimāśṛtaḥ |",
  "S08n687:1426": "gauḍāṃ janapadāṃ prāpya niḥsapatnā hya vai tadā ||",
  "S08n687:1427": "ghātitau bālamukhyau tau kaliṅgakṣu durātmanā |",
  "S08n687:1428": "akalyāṇamitramāgamya kṛtaṃ prāṇivadho bahum ||",
  "S08n687:1429": "pūrvasammānitā ye tu nṛpairvigrahamānibhiḥ |",
  "S08n687:1430": "ghātayāmāsa sarveṣāṃ gauḍānāṃ janavāsinām ||",
  "S08n687:1431": "somākhyo'pi tato rājā ekavīro bhaviṣyati |",
  "S08n687:1432": "gaṅgātīraparyantaṃ vārāṇasyāmataḥ param ||",
  "S08n687:1433": "nāśayiṣyati durmedhaḥ śāsturbimbāṃ manoramām |",
  "S08n687:1434": "jinaistu kathitaṃ pūrvaṃ dharmasetumanalpakam ||",
  "S08n687:1435": "dāhāpayati durmedhaḥ tīrtthikasya vace rataḥ |",
  "S08n687:1436": "tato'sau kruddhalubdhastu mitthyāmānī hyasaṃmataḥ ||",
  "S08n687:1437": "vihārārāmacaityāṃśca nirgranthāṃ vasathāṃ bhuvi |",
  "S08n687:1438": "bhetsyate ca tadā sarvāṃ vṛttirodhamakāraka ||",
  "S08n687:1439": "bhaviṣyate ca tadā kāle madhyadeśe nṛpo varaḥ |",
  "S08n687:1440": "rakārādyotayuktātmā vaiśyavṛttimacañcalaḥ ||",
  "S08n687:1441": "śāsane'smiṃ tathā śakta somākhyasasamo nṛpa |",
  "S08n687:1442": "so'pi yāti tavāntena nagnajātinṛpeṇa tu ||",
  "S08n687:1443": "tasyāpyanujo hakārākhya ekavīro bhaviṣyati |",
  "S08n687:1444": "mahāsainyasamāyuktaḥ śūraḥ krāntavikramaḥ ||",
  "S08n687:1445": "nirdhāraye hakārākhyo nṛpatiṃ somaviśrutam |",
  "S08n687:1446": "vaiśyavṛttistato rājā mahāsainyo mahābalaḥ ||",
  "S08n687:1447": "pūrvadeśaṃ tadā jagmuḥ puṇḍrākhyaṃ puramuttamam |",
  "S08n687:1448": "kṣatradharmaṃ samāśṛtya mānaroṣamaśīlinaḥ ||",
  "S08n687:1449": "ghṛṇī dharmārtthako vidvāṃ kuryāt prāṇivadhaṃ bahūn |",
  "S08n687:1450": "sattvānupīḍanaparo nigrahāyaiva so rataḥ ||",
  "S08n687:1451": "parājayāmāsa somākhyaṃ duṣṭakarmānucāriṇam |",
  "S08n687:1452": "tato niṣiddhaḥ somākhyo svadeśenāvatiṣṭhataḥ ||",
  "S08n687:1453": "nivartayāmāsa hakārākhyaḥ mleccharājye mapūjitaḥ |",
  "S08n687:1454": "tuṣṭakarmā hakārākhyo nṛpaḥ śreyasā cārthadharmiṇaḥ ||",
  "S08n687:1455": "svadeśenaiva prayātaḥ yatheṣṭagatināpi vā |",
  "S08n687:1456": "taireva kāritaṃ karma rājyaharṣīsamanvitaiḥ ||",
  "S08n687:1457": "adhunā prāptavāṃ bhogāṃ rājyavṛttimupāśṛtām |",
  "S08n687:1458": "pūrvaṃ pratyekabuddhāya bhaktācchādanadattavām ||",
  "S08n687:1459": "pādukau ca tadā dattau cchatracāmarabhūṣitam |",
  "S08n687:1460": "tasya dharmaprabhāvetau mahārājyatṛdevatau ||",
  "S08n687:1461": "bhuktavāṃ bhogasampattīḥ devamanuṣyasarvadā |",
  "S08n687:1462": "somākhyo dvijāhvayo mahābhogī bhave hyasau ||",
  "S08n687:1463": "bhogāṃ dvijātiṣu dattvā vai rājyaṃ kṛtvā vai tadā |",
  "S08n687:1464": "sārdhaṃ saptamaṃ tathā ||",
  "S08n687:1465": "varṣāṃ daśa saptaṃ ca māsamekaṃ tathāparam |",
  "S08n687:1466": "divasāṃ saptamaṣṭau ca mukharogasamākulaḥ ||",
  "S08n687:1467": "kṛmibhirbhakṣamāṇastu kālaṃ kṛtvā adhogati |",
  "S08n687:1468": "amānuṣākrāntavidhvastaṃ tat puraṃ ca abhūt tadā ||",
  "S08n687:1469": "māṇuṣeṇaiva doṣeṇa jvarārto vyādhimūrcchitaḥ |",
  "S08n687:1470": "mṛto mantraprayogeṇa rājāsau kālagatastadā ||",
  "S08n687:1471": "avīcīrnāma vikhyātaṃ narakaṃ pāpakāriṇā |",
  "S08n687:1472": "tatrāsau upapadyeta pāpakarmāntacāriṇaḥ ||",
  "S08n687:1473": "mahākalpaṃ tadā narake pacyate'sau duṣṭacetasaḥ |",
  "S08n687:1474": "tato ṭaṭaṃ hahavaṃ caiva sañjīvaṃ kālasūtraṃ tu ||",
  "S08n687:1475": "asipatravanaṃ ghoraṃ anubhūya punaḥ punaḥ |",
  "S08n687:1476": "tiryakpretalokaṃ ca punastathā ||",
  "S08n687:1477": "evaṃ janmasahasrāṇi saṃsāre saṃsarataḥ punaḥ |",
  "S08n687:1478": "nāsau vindati saukhyāni duḥkhabhājī bhaved sadā ||",
  "S08n687:1479": "tasmāt sarvaprayatnena śāsane'smiṃ tathāgate |",
  "S08n687:1480": "prasādyamakhilaṃ cittaṃ gacchadhvaṃ nirjarasampadam ||",
  "S08n687:1481": "buddhe kārāpakārāṃ ca anantā bhavati karmatā |",
  "S08n687:1482": "buddhe prāsādaḥ kartavyaḥ dharmasaṅghe ca vai tathā ||",
  "S08n687:1483": "bhavanti loke agrastu cirante pūjakā nṛpā |",
  "S08n687:1484": "maheśākhyamaherājyaṃ mahābhogā dhaneśvarā ||",
  "S08n687:1485": "prāpnuyād vividhāṃ sokhyāṃ sampadāṃ vipulāṃ nṛpā |",
  "S08n687:1486": "pūjayitvā tu lokāgryāṃ loka īśvaratāṃ vrajet ||",
  "S08n687:1487": "śakratvamatha yāmyatvaṃ brahmatvaṃ ca punaḥ punaḥ |",
  "S08n687:1488": "pratyekabuddhā buddhatvaṃ śrāvakatvaṃ ca vai bhuvi ||",
  "S08n687:1489": "prāpnuvanti triyānamagratvaṃ dvau yātau niḥspṛhatāṃ gataḥ |",
  "S08n687:1490": "evaṃ hyacintiyā buddhā buddhajñānopacintiyaḥ ||",
  "S08n687:1491": "acintiyo hi phalaṃ teṣāṃ vipāko bhavantyacintiyaḥ |",
  "S08n687:1492": "ataḥ pareṇa somākhyo nṛpatau apyastamite bhuvi ||",
  "S08n687:1493": "anyonyakṣobhaśīlastu gauḍatantro bhaviṣyati |",
  "S08n687:1494": "sadā udyataśastrāstu anyonyāpi napekṣiṇaḥ ||",
  "S08n687:1495": "divasā saptamevaṃ tu māsamekaṃ tathāparam |",
  "S08n687:1496": "gaṇajyaṃ tadā tantre bhaviṣyati sadā bhuvi ||",
  "S08n687:1497": "gaṅgātīre etasmiṃ vihārādhyuṣitamālaye |",
  "S08n687:1498": "tataḥ pareṇa sutastasya somākhyasya ca mānave ||",
  "S08n687:1499": "māsānyaṣṭau divasā pañca sādhāhe suniśātyantu |",
  "S08n687:1500": "vaiśyavarṇaśiśustadā ||",
  "S08n687:1501": "nāgarājasamāhveyo gauḍarājā bhaviṣyati |",
  "S08n687:1502": "ante tasya nṛpe tiṣṭhaṃ jayādyāvarṇatadviśau ||",
  "S08n687:1503": "vaiśyaiḥ parivṛtā vaiśyaṃ nāgāhveyo samantataḥ |",
  "S08n687:1504": "durbhikṣopadravāste'pi paracakropadrutāstadā ||",
  "S08n687:1505": "teṣāṃ rājyamasamprāptaṃ mahātaskaramākulāḥ |",
  "S08n687:1506": "te taṃ bhraṣṭamaryādā ||",
  "S08n687:1507": "varṣāṃ pañcakamekaṃ vai bhuṅkte tatra samākulām |",
  "S08n687:1508": "prāṇātyayaṃ tadā cakruḥ kṛtvā prāṇivadhaṃ bahūn ||",
  "S08n687:1509": "pūrvakarmaparādhena te janā vaiśyavṛttayaḥ |",
  "S08n687:1510": "anyonyakṣobhaśīlāstu bhaviṣyanti tadā abhūt ||",
  "S08n687:1511": "prabhaviṣṇustadā teṣāṃ kṣatravṛttisamāśritaḥ |",
  "S08n687:1512": "bhaviṣyanti na sandehaḥ gauḍatantre narādhipaḥ ||",
  "S08n687:1513": "śastrabhinnā tathā kecid vyādhibhiśca samākulāḥ |",
  "S08n687:1514": "kālaṃ kṛtvā tato yātā narakebhyo narādhipāḥ ||",
  "S08n687:1515": "strīpradhānaṃ śiśustatra punareva narādhipaḥ |",
  "S08n687:1516": "pakṣamekaṃ tathā vai śastrabhinno hatastadā ||",
  "S08n687:1517": "mahādurbhikṣasampātaṃ paracakrasamākulam |",
  "S08n687:1518": "prācyā janapadā vyastā utrastā gatamānasā ||",
  "S08n687:1519": "bhaviṣyanti na sandehaḥ tasmiṃ deśe narādhipāḥ |",
  "S08n687:1520": "madhurāyāṃ jātavaṃśāḍhyaḥ vaṇik sūrvī nṛpo varaḥ ||",
  "S08n687:1521": "so'pi pūjitamūrttistu māgadhānāṃ nṛpo bhavet |",
  "S08n687:1522": "tasyāpyanujo bhakārākhyaḥ prācīṃ diśi samāśṛtaḥ ||",
  "S08n687:1523": "tasyāpi sutaḥ pakārākhyaḥ prāgdeśeṣveva jāyataḥ |",
  "S08n687:1524": "kṣatriyaḥ agraṇī proktaḥ bālabandhānucāriṇaḥ ||",
  "S08n687:1525": "daśa varṣāṇi saptaṃ ca bandhanasthamadhiṣṭhitaḥ |",
  "S08n687:1526": "gopākhyena nṛpatinā baddho mukto'sau bhagavāhvaye ||",
  "S08n687:1527": "paścāddeśasamāyātaḥ akārākhyo mahānṛpa |",
  "S08n687:1528": "prāciṃ diśiparyantaṃ gaṅgātīramatiṣṭhata ||",
  "S08n687:1529": "śūdravarṇo mahārājā mahāsainyo mahābalaḥ |",
  "S08n687:1530": "so taṃ tīraṃ samāśṛtya tiṣṭhate ca samantataḥ ||",
  "S08n687:1531": "purīṃ gauḍajane khyātaṃ tīrthāhvati viśrutaḥ |",
  "S08n687:1532": "samākramya rājāsau tiṣṭhate ca mahābalaḥ ||",
  "S08n687:1533": "tatrau ca kṣatriyo bālaḥ vaṇinā ca tathāgataḥ |",
  "S08n687:1534": "rātrau praviṣṭavāṃstatra rātryante ca prapūjitaḥ ||",
  "S08n687:1535": "śūdravarṇai nṛpaḥ khyātaḥ punareva nivartayam |",
  "S08n687:1536": "gaṅgātīraparyantaṃ nagare nandasamāhvaye ||",
  "S08n687:1537": "māgadhānāṃ tadā rājyaṃ sthāpayāmāsa taṃ śiśum |",
  "S08n687:1538": "kāśinaṃ pada prāpya vāraṇasyamataḥ pure ||",
  "S08n687:1539": "praviśecchūdravarṇastu mahīpālo mahābalaḥ |",
  "S08n687:1540": "mahārāgeṇa duḥkhārtaḥ abhiṣece sa taṃ tadā ||",
  "S08n687:1541": "abhiṣicya tadā rājyaṃ grahākhyaṃ bāladārakam |",
  "S08n687:1542": "mahārogābhibhūtastu bhūmāvāvarta vai tadā ||",
  "S08n687:1543": "tatordhvaṃ niḥśvasya yatnena bhinnadeho'pi tīryataḥ |",
  "S08n687:1544": "tiryebhye vasaṃ māsāṃ aṣṭa saptaṃ ca vai tadā ||",
  "S08n687:1545": "tato'sau muktajanmāna devebhyo mupapadyate |",
  "S08n687:1546": "vividhāṃ devasampattiṃ viṃśajanmāni vai tadā ||",
  "S08n687:1547": "tato'nupūrveṇa dharmātmā pratyekaṃ bodhimāpnuyāt |",
  "S08n687:1548": "tenaivopārjitaṃ karma pūrvakāleṣu janmani ||",
  "S08n687:1549": "pratyekabuddho mahātmā vai vastraiḥ samabhicchāditaḥ |",
  "S08n687:1550": "upānahaṃ nāmayāmāsa hastyaśvarathahetunā ||",
  "S08n687:1551": "bhojanaṃ ca tadā tasya tasmā dadyuḥ prayatnadhīḥ |",
  "S08n687:1552": "tena karmavipākena devarājā śatakratuḥ ||",
  "S08n687:1553": "bhavitā devaloke'smiṃ triṃśatkoṭyāstu janmataḥ |",
  "S08n687:1554": "bhuvimāyāta rājāsau bhavitā iha janmani ||",
  "S08n687:1555": "parairupārjitaṃ rājyaṃ anubhoktā bhaviṣyati |",
  "S08n687:1556": "tasyāpi ca suto rājā vārāṇasyāṃ tu pratiṣṭhitaḥ ||",
  "S08n687:1557": "samantāddhatavidhvastaviluptarājyo bhaviṣyati |",
  "S08n687:1558": "dvijakrāntamabhūyiṣṭhaṃ tad rājyaṃ ripubhistadā ||",
  "S08n687:1559": "pramādī kāmacārī ca sa rājā grahacihnitaḥ |",
  "S08n687:1560": "apaścime tu kāle vai paścācchatruhato mṛtaḥ ||",
  "S08n687:1561": "māgadho nṛpatisteṣāṃ anyonyāvarodhinaḥ |",
  "S08n687:1562": "somākhye nṛpate vṛtte prāgdeśe samantataḥ ||",
  "S08n687:1563": "gaṅgātīraparyantaṃ vārāṇasyāmataḥ param |",
  "S08n687:1564": "bhaviṣyati tadā rājā pakārākhyaḥ kṣatriyastadā ||",
  "S08n687:1565": "yo'sau śūdravarṇena akārākhyena pūjitaḥ |",
  "S08n687:1566": "nagare nandasamākhyāte gaṅgātīre tu samāśrite ||",
  "S08n687:1567": "bhavitā kṣatriyo rājā pūrvakarmaistu coditaḥ |",
  "S08n687:1568": "tenaiva kāritaṃ karma kṛtaṃ cāpyanumoditam ||",
  "S08n687:1569": "atikrānte tadā kāle kanakāhve śāstusambhave |",
  "S08n687:1570": "vārāṇasyāṃ mahānagaryāṃ śreṣṭhirāsīnmahādhanaḥ ||",
  "S08n687:1571": "vaṇijaḥ sa suto bālaḥ bāliśaistu samāvṛtaḥ |",
  "S08n687:1572": "pāṃsukrīḍanamarthāya rathyāyāṃ pratipadyate ||",
  "S08n687:1573": "svagṛhe stūpavaraṃ dṛṣṭvā pitāmātrābhipūjitam |",
  "S08n687:1574": "tadeva manasā varte stūpaṃ kṛtvā tu pāṃsunā ||",
  "S08n687:1575": "pūjāṃ ca kārayāmāsa nirmālyakusumaistadā |",
  "S08n687:1576": "saṃstavāmāsa taṃ stūpaṃ buddhatvaṃ śrāddhagatismṛtiḥ ||",
  "S08n687:1577": "krīḍate bālastatra śiśubhiḥ parivāritaḥ |",
  "S08n687:1578": "jine kanakaśāstusya śrāvakāgro tadaikakaḥ ||",
  "S08n687:1579": "vītadoṣastu yuktātmā traidhātukamuktadhīḥ |",
  "S08n687:1580": "tadāsau vītadoṣastu piṇḍapātamahiṇḍata ||",
  "S08n687:1581": "praviśate ca tadā nagarīṃ vāraṇasyāṃ suśobhanām |",
  "S08n687:1582": "vītarāgastadādeśaṃ yatra te bāliśā bhuvi ||",
  "S08n687:1583": "yatra te śaiśavaḥ sarve samantāt parivāritāḥ |",
  "S08n687:1584": "ehi bhikṣu ihāgaccha vanda stvaṃ śāstucaityakam ||",
  "S08n687:1585": "asmābhiḥ kāritaṃ yatnāt na tvaṃ paśyasi śobhanam |",
  "S08n687:1586": "tataḥ śreṣṭhisuto bālaḥ gṛhītvā tṛṇavartitam ||",
  "S08n687:1587": "krīḍayā bandhayāmāsa vītarāgaṃ maharddhikam |",
  "S08n687:1588": "samanvāharati tatrāsau vītarāgo maharddhikaḥ ||",
  "S08n687:1589": "paśyate bhuvi tatrasthaṃ caityaṃ kāritakaṃ hi taiḥ |",
  "S08n687:1590": "bāliśaṃ mūrdhni māsṛjya evaṃ voca mahātmadhīḥ ||",
  "S08n687:1591": "muñca dāraka gacchāmo yatra tvaṃ kāritaṃ kṛtiḥ |",
  "S08n687:1592": "āgatā ca tataḥ sarve yatra dhātudharaṃ bhuvi ||",
  "S08n687:1593": "vanditvā vītarāgā mahātmāsau śiśubhiścaitadāsamaiḥ |",
  "S08n687:1594": "punareva prasthito vīraḥ piṇḍakārthaṃ yathepsataḥ ||",
  "S08n687:1595": "tataḥ śreṣṭhisuto bālaḥ gṛhītvā cīvarāntikam |",
  "S08n687:1596": "svagṛhaṃ nītavāṃ hyāsīd bhojanārthaṃ ca kārayet ||",
  "S08n687:1597": "tataḥ śreṣṭhimukhyo'sau dṛṣṭvā taṃ bāliśam |",
  "S08n687:1598": "gṛhītvā cīvarānte tu vītarāgaṃ maharddhikam ||",
  "S08n687:1599": "bhīto hṛṣṭaromaśca gṛhaṃ me āgato'grajaḥ |",
  "S08n687:1600": "pādayornipatitaṃ kṣipraṃ muñcāpayati bālakam ||",
  "S08n687:1601": "gṛhītvā tu sutaṃ tasya kṣamāpayāmāsa yatnataḥ |",
  "S08n687:1602": "pātraṃ tu gṛhītvā vai jine agrajite hite ||",
  "S08n687:1603": "pūrayāmāsa taṃ pātraṃ śālivyañjanabhakṣakaiḥ |",
  "S08n687:1604": "sutaṃ cāmantrayāmāsa gṛhya mantra prayaccha bhoḥ ||",
  "S08n687:1605": "tato vālo'tha saprajño hasto prakṣālya yatnataḥ |",
  "S08n687:1606": "gṛhītvā pātrapūraṃ tu vītarāgāya nāmayet ||",
  "S08n687:1607": "nāmayitvā tu taṃ kṣipraṃ pādayornipatito bhuvi |",
  "S08n687:1608": "vītarāgo gṛhītvā tu bhuktavām ||",
  "S08n687:1609": "vītarāgo tadā hyāsīt sukhasaṃsparśaṃ ca labdhavām |",
  "S08n687:1610": "aparastatra bālo vai mātsaryāviṣṭamānasaḥ ||",
  "S08n687:1611": "kevalaṃ roṣacittena vītarāgo pare'hani |",
  "S08n687:1612": "prabhūtaṃ khādyabhojyaṃ ca gṛhītvā taṃ prayacchata ||",
  "S08n687:1613": "yadyasti kuśalaṃ kiñcit tvayi datvā tu piṇḍakam |",
  "S08n687:1614": "anena śreṣṭhisutasyāhaṃ bhavitā āḍhyatamo bhuvi ||",
  "S08n687:1615": "tataste tīrthikāḥ sarve dvijātivanitā tadā |",
  "S08n687:1616": "sannipatya tadā sarve kalahaṃ nindakaṃ kṛtvā ||",
  "S08n687:1617": "bāliśastvaṃ na jānāsi muṇḍakānāṃ kuto gatiḥ |",
  "S08n687:1618": "ātmanā asthitā hyete pareṣāṃ kutra nirvṛtiḥ ||",
  "S08n687:1619": "tasya bālakasattvasya dveṣamutpanna tādṛśam |",
  "S08n687:1620": "nāśayāmāsa eteṣāṃ śāstāreṇopavarṇitām ||",
  "S08n687:1621": "dharmasetu sadā kīrtti vihārāṃ caityavarāṃ bhuvi |",
  "S08n687:1622": "śreṣṭhimukhyasutasyaiva āghāta caiva kārayet ||",
  "S08n687:1623": "eteṣāṃ kuṇḍakānāṃ tu dattvā dānaṃ kuto gatiḥ |",
  "S08n687:1624": "kugatigrastacittānāṃ vighātaṃ kārayāmyaham ||",
  "S08n687:1625": "yo sau vādyatamo bālo somākhyo'pi nṛpo hyasau |",
  "S08n687:1626": "anubhūya ciraṃ duḥkhaṃ vipākaḥ tasya naiṣṭhikam ||",
  "S08n687:1627": "śreṣṭhimukhyasya putro'sau bhinnadeho diviṃ gataḥ |",
  "S08n687:1628": "anubhūya ciraṃ saukhyaṃ divaukasānāṃ tadā tadā ||",
  "S08n687:1629": "cyuto'sau devaloke'smim |",
  "S08n687:1630": "tadājanme bandhaṃ setsyati sarvadā ||",
  "S08n687:1631": "tṛjanmopagato martyaḥ kṣmāpatiḥ bhavitā punaḥ |",
  "S08n687:1632": "punaśca patitaḥ karmeṇa tatra tatra tadā tadā ||",
  "S08n687:1633": "bhavitā janmaloke'smiṃ nṛpatitvaṃ kārayed bhuvi |",
  "S08n687:1634": "nirmālyadānaṃ yasstūpe nivedya sau bālacāpalāt ||",
  "S08n687:1635": "tenāsya bhogā kliṣṭā vai kliṣṭādānasya tat phalam |",
  "S08n687:1636": "duḥkhena bhogāṃstu prāptastu nagnasandhīva sau nṛpaḥ ||",
  "S08n687:1637": "asthairyā bālavattvacca calacittatayā ca sadā |",
  "S08n687:1638": "kurvīta mahatīṃ pūjāṃ śāsturdhātuvare bhuvi ||",
  "S08n687:1639": "tena karmavipākena rājyaiśvaryaṃ calatāṃ vrajet |",
  "S08n687:1640": "bhūtvā bhavati rājā abhūtvā pratigacchati ||",
  "S08n687:1641": "udīcyapratīcyamadhyau so nṛpatitvaṃ kārayed bhuvi |",
  "S08n687:1642": "yo sau muktadhībandhaḥ punarmuktaśca bālakaḥ ||",
  "S08n687:1643": "tena karmavipākena baddho muktaśca bālakaḥ |",
  "S08n687:1644": "pañcajanmaśatānaiva baddho muktaśca bālakaḥ ||",
  "S08n687:1645": "apaścime tu tadā janme bandhaṃ chetsyati sarvadā |",
  "S08n687:1646": "pañcapañcāśavarṣastu saptasaptatiko'pi vā ||",
  "S08n687:1647": "prācīṃ samudraparyantāṃ rājāsau bhavitā bhuvi |",
  "S08n687:1648": "vindhyakukṣiniviṣṭāstu pratyantamlecchataskarāḥ ||",
  "S08n687:1649": "sarve te vaśavarti syāt pakārākhye nṛpatau bhuvi |",
  "S08n687:1650": "himādrikukṣisanniviṣṭā tu uttarāṃ diśimāśṛtām ||",
  "S08n687:1651": "sarvāṃ janapadāṃ bhuṅkte rājāsau kṣatriyastadā |",
  "S08n687:1652": "pāṃsunā kṛtvā stūpaṃ ajñānād bālabhāvataḥ ||",
  "S08n687:1653": "māgadheṣu bhaved rājā niḥsapatnamakaṇṭakaḥ |",
  "S08n687:1654": "saimāmaṭavīparyantāṃ prācīsamudramāśṛtaḥ ||",
  "S08n687:1655": "lauhityāparato dhīmāṃ uttare himavāṃstathā |",
  "S08n687:1656": "paścāt kāśipurī ramyāṃ śṛṅgākhye pura eva vā ||",
  "S08n687:1657": "atrāntare mahīpālaḥ śāstuśāsanadāyakaḥ |",
  "S08n687:1658": "pañcakesarināmānau jitvā nṛpatinau sau ||",
  "S08n687:1659": "svaṃ rājyamakārayat |",
  "S08n687:1660": "sarvāṃstāṃ siṃhajāste'pi dhvastonmūlitā tadā ||",
  "S08n687:1661": "himādrikukṣiprācyāṃ bho daśānūpaḥ tīramāśrayet |",
  "S08n687:1662": "sattvā janapadāṃ bhuṅkte rājāsau kṣaitriyastadā ||",
  "S08n687:1663": "abhivardhamānajanmastu bhogāstasya ca varddhatām |",
  "S08n687:1664": "vārdhikye ca tadā prokte bhogāṃ niścalatāṃ vrajet ||",
  "S08n687:1665": "aśītivarṣāṇi jīveyuḥ sapta sapta tathā parām |",
  "S08n687:1666": "tato jīrṇābhibhūtastu kālaṃ kṛtvā diviṃ gataḥ ||",
  "S08n687:1667": "devaloke'smiṃ cirasaukhyamanubhūya tathā nṛpaḥ |",
  "S08n687:1668": "punaścavati karmeṇa pūrvasaṅkleśitena tu ||",
  "S08n687:1669": "tiryakṣu nvase māsaṃ nāgarājamaharddhikaḥ |",
  "S08n687:1670": "tato'sau bhinnadehastu mānuṣebhyopapadyate ||",
  "S08n687:1671": "kṣatriyo dhīmato jato vaṇigjīvī viśāradaḥ |",
  "S08n687:1672": "kalyāṇamitramāgamya bhoktāsau jinaśāsane ||",
  "S08n687:1673": "sādhayed vidyārājñīṃ tārādeviṃ maharddhikām |",
  "S08n687:1674": "siddhamantrastu jino nāsau yatheṣṭagaticāriṇaḥ ||",
  "S08n687:1675": "vidyādharāṇāṃ tadā rājā bhavitā sugatastadā |",
  "S08n687:1676": "cakravartistadā khyāto nāmnāsau citraketavaḥ ||",
  "S08n687:1677": "vidyādharāṇāṃ tadā karma khyāto'sau matimāṃstathā |",
  "S08n687:1678": "aśītivarṣakoṭyāni navasaptāni caitadā ||",
  "S08n687:1679": "divyamānuṣyamādyena bhavitā cakravarttinaḥ |",
  "S08n687:1680": "parivārastasya kanyānāṃ ṣaṣṭikoṭyo majāyata ||",
  "S08n687:1681": "tato'sau bhinnadehastu tārādevyānucoditaḥ |",
  "S08n687:1682": "devānāmadhipatiṃ gacchet tatra dharmaṃ ca deśayet ||",
  "S08n687:1683": "so'nupūrveṇa mahīpāla kṣipraṃ bodhiparāyaṇaḥ |",
  "S08n687:1684": "pakārākhye ca nṛpatau vṛtte tadā kāle yugādhame ||",
  "S08n687:1685": "bhinnaṃ parasparaṃ tatra mahāvigahamāśṛtāḥ |",
  "S08n687:1686": "bhṛtyastasya tu saptāhaṃ rājyaiśvaryamakārayet ||",
  "S08n687:1687": "tato'nupūrveṇa saptāhād vakārākhyo nṛpatistathā |",
  "S08n687:1688": "so'pyahatavidhvastaḥ prakrameta diśāstataḥ ||",
  "S08n687:1689": "pakārākhye nṛpatau tatra bhakārādyo mataḥ paraḥ |",
  "S08n687:1690": "so'pi trīṇi varṣāṇi rājyaiśvaryamakārayet |",
  "S08n687:1691": "tasyāpyanujo vakārākhyo vratinā samadhiṣṭhitaḥ |",
  "S08n687:1692": "trīṇi varṣāṇi ekaṃ ca bhavitā rājyavarddhana ||",
  "S08n687:1693": "ajīrṇitau ubhāvapyetau sadyātīsāramūrcchitau |",
  "S08n687:1694": "kālagatau loke yakṣebhyopapadyate ||",
  "S08n687:1695": "te'nūpūrveṇa dharmātmāno pratyekāṃ bodhimāpnuyām |",
  "S08n687:1696": "tasyāpyanujo dhakārākhyaḥ kṣatriyo dharmavatsalaḥ ||",
  "S08n687:1697": "bhavitā so'pi rājā vai trīṇi varṣāṇi |",
  "S08n687:1698": "bhavitāsau narādhipaḥ ||",
  "S08n687:1699": "tasyāpi kanyaso rājā dhakārākhyo'tha viśrutaḥ |",
  "S08n687:1700": "bhavitā tatra deśe'smiṃ sārvabhūmikabhūpatiḥ ||",
  "S08n687:1701": "hastyaśvarathayānāni nauyānāni samantataḥ |",
  "S08n687:1702": "jetā ripūṇāṃ sarveṣāṃ samare pratyupasthitām ||",
  "S08n687:1703": "sa imāṃ janapadāṃ sarvāṃ kṛtsnāṃ caiva vasundharām |",
  "S08n687:1704": "śāstubimbairvihāraiśca jinānāṃ dhātudharaistathā ||",
  "S08n687:1705": "śobhāpayati sarvāṃ vai kṛtsnāṃ caiva vasundharām |",
  "S08n687:1706": "nṛpapūrvī tathā tasya dvijātiḥ śākyajastathā ||",
  "S08n687:1707": "mānī tīkṣṇo'tha sa prājñaḥ bodhinimno'tha mānadhīḥ |",
  "S08n687:1708": "saivāsya sukhāyatāṃ yāti tasmiṃ kāle yugādhame ||",
  "S08n687:1709": "kṣatriyaḥ agradhīḥ proktaḥ rājā vai dharmavatsalaḥ |",
  "S08n687:1710": "jīved varṣaśataṃ viṃśat sapta cāṣṭaṃ ca yatnataḥ ||",
  "S08n687:1711": "strīkṛtenaiva doṣeṇa kālaṃ kṛtvā diviṃ gataḥ |",
  "S08n687:1712": "so'nupūrveṇa medhāvī prāpnuyād bodhimuttamām ||",
  "S08n687:1713": "tataḥ pareṇa vikhyātaḥ śrīnāmātha mahīpatiḥ |",
  "S08n687:1714": "gauḍatantre mahārājā bhavitā dharmavatsalaḥ ||",
  "S08n687:1715": "gauḍānāṃ ca pure śreṣṭhe bakārādye ca mahājane |",
  "S08n687:1716": "kārayet tatra rājyaṃ vai jitaśu samantataḥ ||",
  "S08n687:1717": "vihārāṃ kārayāmāsa sapta cāṣṭau ca tatra vai |",
  "S08n687:1718": "dvijamukhyā tathā yukte śākajeti samāśrite ||",
  "S08n687:1719": "tena sāhāyyatāṃ yāte kuryād rājyaṃ samantataḥ |",
  "S08n687:1720": "aśītirekaṃ ca varṣāṇi jīved tatra narādhipaḥ ||",
  "S08n687:1721": "bhṛtyadoṣeṇa dharmātmā kālaṃ kṛtvā diviṃ gataḥ |",
  "S08n687:1722": "anupūrveṇa tathā rājyaṃ devānāmapi kārayet ||",
  "S08n687:1723": "tato'sau bhinnadehastu svargāt svargatamaṃ vrajet |",
  "S08n687:1724": "paripūrya kuśalāt dharmāṃ bodhi ye tasya hetavaḥ ||",
  "S08n687:1725": "tasyaiva bhṛtyo rājā vai kuryād rājyamakaṇṭakam |",
  "S08n687:1726": "nāmnā yakārādyastu mahīpālo bhaviṣyati ||",
  "S08n687:1727": "sapta caikaṃ ca varṣāṇi kuryād rājyaṃ tadā yuge |",
  "S08n687:1728": "saiva ghātyate strībhiḥ ghātitaśca adho gataḥ ||",
  "S08n687:1729": "punaḥ pakāravaṃśāstu rājā bhavitātha kṣatriyaḥ |",
  "S08n687:1730": "tenāsau bhṛtyavargastu ghātito'sau nirantaraḥ ||",
  "S08n687:1731": "akalyāṇamitramāgamya kṛtaṃ prāṇivadhaṃ bahūn |",
  "S08n687:1732": "bhavitā sarvaloke'smiṃ pratāporjitamūrcchitaḥ ||",
  "S08n687:1733": "kṣiprakārī capalastu madyapaśca śaṭhapriyaḥ |",
  "S08n687:1734": "madyapramādāt sammūḍhaḥ tadāsau śayane bhuvi ||",
  "S08n687:1735": "bhinno'sau śastraghātaistu aribhiśca samudyataiḥ |",
  "S08n687:1736": "tato'sau bhinnadehastu kālaṃ kṛtvā aghogataḥ ||",
  "S08n687:1737": "tasyāpyanyatamo bhrātā rakārādyo nāmataḥ smṛtaḥ |",
  "S08n687:1738": "aṣṭacatvāriṃśaddivasāni rājyakarttā sadā bhuvi ||",
  "S08n687:1739": "datvā draviṇaṃ dvijātibhyaḥ kālaṃ kuryānna saṃśayaḥ |",
  "S08n687:1740": "tataḥ pareṇa bhūpālaḥ svādādyo bhavitā tadā ||",
  "S08n687:1741": "sa eva śūdravarṇastu vyaṅgaḥ kutsita eva tu |",
  "S08n687:1742": "adharmabhūyiṣṭhaḥ duḥśīlo vigrahe ca sadā rataḥ ||",
  "S08n687:1743": "dvijātigaṇasāmantāṃ saṃyatāṃ pravrajitāṃstathā |",
  "S08n687:1744": "sa hāpayati sarvā vai nigrahe ca sadā rataḥ ||",
  "S08n687:1745": "tīvraśāsanakartā ca taskarāṃ ghātakastathā |",
  "S08n687:1746": "niṣeddhā sarvaduṣṭānāṃ pāṣaṇḍavratamāśṛtām ||",
  "S08n687:1747": "vinirmuktā ca dātā ca rājyaṃ kṛtvā tu vai tadā |",
  "S08n687:1748": "daśavarṣāṇi saptaṃ ca jīved bhūpatistatra vai ||",
  "S08n687:1749": "kuṣṭhaduḥkhābhibhūtastu kālaṃ kṛtvātha tiryat |",
  "S08n687:1750": "tiryagbhyo nāgarājastu mahābhogī viśāradaḥ ||",
  "S08n687:1751": "mūrttimāṃ paramabībhatsī sphuṭāṭopī ca vai tadā |",
  "S08n687:1752": "anubhūya ciraṃ duḥkhaṃ dharmatastasya naiṣṭhikam ||",
  "S08n687:1753": "evamprakārāḥ kathitā bhūpālā lokavarddhanā |",
  "S08n687:1754": "viditā sarvaloke'smiṃ prācyā ca sthitadehinī ||",
  "S08n687:1755": "pakārākhyasya nṛpatau vaṃśād vaṃśajo'paraḥ |",
  "S08n687:1756": "kṣatriyaḥ śūravikrāntaḥ trisamudrādhipatistadā ||",
  "S08n687:1757": "bhavitā prācyadeśe'smiṃ mahāsainyo mahābalaḥ |",
  "S08n687:1758": "śāstudhātudharairdivyairvihārāvasathamandiraiḥ ||",
  "S08n687:1759": "udyānavividhairvāpyaiḥ kūpamaṇḍapasaṅkramaiḥ |",
  "S08n687:1760": "satrāgāratathānityaṃ śobhāpayati medinīm ||",
  "S08n687:1761": "bhakto'sau jinaravāṃ śreṣṭhāṃ uttamaṃ yānamāśṛtaḥ |",
  "S08n687:1762": "śākyapravrajitenaiva sa tadā niṣṭhito hyasau ||",
  "S08n687:1763": "varjayed dakṣiṇāṃ sarvāṃ dakṣiṇāṃ caiva prabhāvayet |",
  "S08n687:1764": "nāmnā kakāravikhyātaḥ smṛtimāṃścaiva viśāradaḥ ||",
  "S08n687:1765": "rājyaṃ kṛtvā tu bhūpālaḥ varṣāṇyekaviṃśati |",
  "S08n687:1766": "tato'sau viṣūcikābhiśca kālaṃ kṛtvā diviṃ gataḥ ||",
  "S08n687:1767": "so'nupūrveṇa medhāvī kṣipraṃ bodhiparāyaṇaḥ |",
  "S08n687:1768": "tasyaiva śeṣavaṃśāstu parādhīnāyatanavṛttanaḥ ||",
  "S08n687:1769": "tataḥ pareṇa bhūpālā gopālā dāsajīvinaḥ |",
  "S08n687:1770": "bhaviṣyati na sandeho dvijātikṛpaṇā janā ||",
  "S08n687:1771": "adharmiṣṭha tadā kāle nirnaṣṭe śāstuśāsane |",
  "S08n687:1772": "mantravādena sattvānāṃ kuśalārthāṃ niyojayet ||",
  "S08n687:1773": "kumāreṇa tu ye proktā mantrā bhogavarddhanā |",
  "S08n687:1774": "sādhanīyā tadā kāle rājyaiśvaryeṇa hetunā ||",
  "S08n687:1775": "na sādhyā uttamā siddhiḥ tasmiṃ deśe tu vai tadā |",
  "S08n687:1776": "dharmacakre tathā ramye mahābodhivane tathā ||",
  "S08n687:1777": "yatrāsau bhagavāṃ śāntiṃ niropadhiṃ ca praviṣṭavāṃ |",
  "S08n687:1778": "tatra sādhyau imau mantrau tārā bhṛkuṭī ca devatā ||",
  "S08n687:1779": "samudrakūle tathā nityaṃ visphūrjyāṃ saritāvare |",
  "S08n687:1780": "gaṅgātīre tu sarvatra sādhanīyābjasambhavā ||",
  "S08n687:1781": "yo'sau bodhisattvastu candranāmātha viśrutaḥ |",
  "S08n687:1782": "sa vai tāramiti proktā vidyārājñī maharddhikā ||",
  "S08n687:1783": "strīrūpadhāriṇī bhūtvā devī viceruḥ sarvato jagataḥ |",
  "S08n687:1784": "sattvānāṃ hitakāmyārthaṃ karuṇārdreṇa cetasā ||",
  "S08n687:1785": "sahāṃ ca lokadhātusthāṃ taimbhyākhyamiti vartate |",
  "S08n687:1786": "maharddhiko bodhisattvastu daśabhūmyānantaraprabhuḥ ||",
  "S08n687:1787": "vineyaḥ sarvasattvānāṃ tārā devī tu kīrtyate |",
  "S08n687:1788": "ayatnasiddhimevāsya rakṣāvaraṇaguptaye ||",
  "S08n687:1789": "yatnena sādhyate devī bhogaiśvaryavivarddhanā |",
  "S08n687:1790": "bodhisambhārahetuṃ ca ||",
  "S08n687:1791": "anubaddhā tadā devī karuṇāviṣṭā hi dehinām |",
  "S08n687:1792": "mantrarūpeṇa sattvānāṃ bodhisambhārakāraṇā ||",
  "S08n687:1793": "sarveṣāṃ tuṣṭipuṣṭyarthaṃ pūrvāyāṃ diśimāśritaḥ |",
  "S08n687:1794": "sahasrārdhaṃ punaḥ kṛtvā ātmano bahudhā punaḥ ||",
  "S08n687:1795": "bhramate vasumatīṃ kṛtsnāṃ catvāro dadhi paryayām |",
  "S08n687:1796": "pūrveṇa tataḥ siddhiḥ vārāṇasyāṃ pareṇa vā ||",
  "S08n687:1797": "sakṣetrastasya devyā tu pūrvadeśaḥ prakīrtitaḥ |",
  "S08n687:1798": "siddhyate yakṣarāṭ tatra jambhalastu mahādyutiḥ ||",
  "S08n687:1799": "bhogakāmaiḥ tadā sattvaiḥ tasmiṃ kāle yugādhame |",
  "S08n687:1800": "yakṣarāṭ tārādevyā tu sādhyetau puṣṭikāmataḥ ||",
  "S08n687:1801": "krodhanāstu tathā mantrāḥ sādhyatāṃ dakṣiṇāpathe |",
  "S08n687:1802": "mlecchataskaradvīpeṣu ambhodhermadhya eva vā ||",
  "S08n687:1803": "sidhyate ca tadā tārā yakṣarāṭ caiva mahābalaḥ |",
  "S08n687:1804": "harikele karmaraṅge ca kāmarūpe kalaśāhvaye ||",
  "S08n687:1805": "vividhā dūtigaṇāḥ sarve yakṣiṇyaśca maharddhikāḥ |",
  "S08n687:1806": "mañjughoṣeṇa ye gītā mantrā bhogahetavaḥ ||",
  "S08n687:1807": "tatra deśe yathā siddhiḥ nānyasthāneṣu tathā bhavet |",
  "S08n687:1808": "pūrvaṃ diśi vidikṣuśca mantrā vividhahetavaḥ ||",
  "S08n687:1809": "kathitāstu tadā kāle sādhanīyāstu dehibhiḥ |",
  "S08n687:1810": "madhyadeśe tathā mantrī bhūpālā vividhāstathā ||",
  "S08n687:1811": "vistarāṃ sattvadaurbalyāṃ alpabuddhiṃ nibodhatām |",
  "S08n687:1812": "saṃkṣepo nṛpatimukhyānāṃ saṅkhyā teṣāṃ nigadyate ||",
  "S08n687:1813": "makārādyo nakārādyaḥ pakārādyaśca kīrtyate |",
  "S08n687:1814": "dakārādyaśca ikārādyaḥ sakārādyaśva akārādya ||",
  "S08n687:1815": "grahākhyaśca kīrtyākhyaḥ hakārādyaśca ghuṣyate |",
  "S08n687:1816": "śakārādyaśca bhavet tadā ||",
  "S08n687:1817": "jakārādyo bakārādyo lakārādyaḥ somacihnitaḥ |",
  "S08n687:1818": "hakārādyaścaiva prakhyātaḥ akārādya punastathā ||",
  "S08n687:1819": "sakāro lakārādyaśca stryākhyayā lokavidviṣaḥ |",
  "S08n687:1820": "sakārādyo makārākhyaḥ lokānāṃ prabhaviṣṇavaḥ ||",
  "S08n687:1821": "kramataḥ kṛminaḥ cihnaḥ brāhmaṇāśca vaiśyavṛttayaḥ |",
  "S08n687:1822": "adharmakarmā bhūyiṣṭhāḥ vidviṣṭāḥ strīṣu lolupāḥ ||",
  "S08n687:1823": "prabhūtaparivārā mahīpālāstasmiṃ kāle yugādhame |",
  "S08n687:1824": "bhaviṣyanti na sandehaḥ madhyadeśe narādhipāḥ ||",
  "S08n687:1825": "viṃśad varṣāṇi śataṃ caiva āyureṣā yugādhame |",
  "S08n687:1826": "manuṣyāṇāṃ tadā kāle dīrghamāyuriti kīrtyate ||",
  "S08n687:1827": "teṣāṃ madhyotkṛṣṭānāṃ antarā uccanīcatā |",
  "S08n687:1828": "alpāyuṣo nṛpatayaḥ sarve kathitā tu tadā yuge ||",
  "S08n687:1829": "nadīgaṅgā tathā tīre himādreśca nitambayoḥ |",
  "S08n687:1830": "kāmarūpe tathā deśe bhaviṣyanti tathā nṛpāḥ ||",
  "S08n687:1831": "ādye madhye tathānte ca aṅgadeśeṣu kathyate |",
  "S08n687:1832": "ādyaṃ vṛtsudhānaśca karmarājā sa kīrttitaḥ ||",
  "S08n687:1833": "ante'ṅgapatiḥ tadaṅgaṃ ca subhūtirbhūtireva ca |",
  "S08n687:1834": "sadaho bhavadaśca kāmarūpe ajātayaḥ ||",
  "S08n687:1835": "subhūmṛgakumārāntā vaiśālyāṃ vakārayoḥ |",
  "S08n687:1836": "tatrāsau munirjātaḥ kapilāhve purottame ||",
  "S08n687:1837": "śuddhāntā śākyajāḥ proktā nṛpā ādityekṣasambhavā |",
  "S08n687:1838": "śuddhodanāntavikhyātā śākyaṃ śākyavarddhanām ||",
  "S08n687:1839": "alpavīryāstu mantrā vai kathitā lokapuṅgavaiḥ |",
  "S08n687:1840": "jinaproktāstu ye mantrāḥ sarvaceṭagaṇāstathā ||",
  "S08n687:1841": "tathā vividhā dūtigaṇāḥ sarve vajrābjakulayorapi |",
  "S08n687:1842": "sādhyamānastu sidhyante mantratantrārthakovidaiḥ ||",
  "S08n687:1843": "sarve te laukikā mantrāḥ sidhyante'tra madhyataḥ |",
  "S08n687:1844": "viśeṣato madhyadeśasthāḥ sādhanīyā jinabhāṣitā ||",
  "S08n687:1845": "vividhākāracihnaistu vividhākārakāraṇaiḥ |",
  "S08n687:1846": "vividhaprayogaprayuktāstu vividhā siddhidehinām ||",
  "S08n687:1847": "madhyaśede tathā mantrāḥ sādhyā vai bhogavardhanāḥ |",
  "S08n687:1848": "rakṣāhetuparitrāṇaṃ vaśyākarṣaṇadehinām ||",
  "S08n687:1849": "atītānāgatā proktāḥ madhyadeśe narādhipāḥ |",
  "S08n687:1850": "vividhākāracihnaistu vividhāyuṣyagotrataḥ ||",
  "S08n687:1851": "sarve narapatayaḥ proktā uttamādhamamadhyamāḥ |",
  "S08n687:1852": "triprakārā tathā siddhiḥ tridhā kāleṣu yojayet ||",
  "S08n687:1853": "trividhāstu tathā mantrāḥ kathitā munivaraistathā |",
  "S08n687:1854": "anantā nṛpatayaḥ proktā madhyadeśe'tha paścime ||",
  "S08n687:1855": "uttarāparapūrvaistu vidikṣuḥ sarvatastathā |",
  "S08n687:1856": "dvīpeṣu bahiḥ sarveṣu caturdhā paricihnitaiḥ ||",
  "S08n687:1857": "anantā mahīpatayaḥ proktā anantā mantrasādhanāḥ |",
  "S08n687:1858": "anantā diśamāśritya anantā mantrasiddhayaḥ ||",
  "S08n687:1859": "nigrahānugrahārthāya śāsane'ntarhite munau |",
  "S08n687:1860": "mantrā nṛpatiṣu kāle vai mañjughoṣeṇa bhāṣitā ||",
  "S08n687:1861": "krīḍārakṣavikurvārthaṃ kālacaryā tu kathyate |",
  "S08n687:1862": "mantramāhātmyasattvānāṃ gatiyoninṛpāhvaye ||",
  "S08n687:1863": "deśakālasamākhyātaḥ mantrasādhanalipsunām |",
  "S08n687:1864": "prasaṅgā nṛpatayaḥ kathitāḥ śāsanāntardhite pathe ||",
  "S08n687:1865": "mantrāṇāṃ guṇamāhātmyaṃ phalamante ca bodhitaḥ |",
  "S08n687:1866": "kathitā dve pare yāne nṛpā pūrvanibodhitāḥ ||",
  "S08n687:1867": "pratiṣṭhitāstu na sandehaḥ tasmiṃ kāle yugādhame |",
  "S08n687:1868": "kathitā nṛpatayaḥ sarve ye tu diśamāśṛtāḥ ||",
  "S08n687:1869": "pravrajyā dhruvamāsthāya śākyapravacane tadā |",
  "S08n687:1870": "śāsanārthaṃ kariṣyanti mantravādasadāratā ||",
  "S08n687:1871": "astaṃ gate munivare laukikāgrasucakṣuṣe |",
  "S08n687:1872": "teṣāṃ kumāra ! vakṣyāmi śṛṇuṣvaikamanāstadā ||",
  "S08n687:1873": "yugānte caṣṭa loke śāstupravacane bhuvi |",
  "S08n687:1874": "bhaviṣyanti na sandeho yatayo rājyavṛttinaḥ ||",
  "S08n687:1875": "tadyathā mātṛcīnākhya kusumārākhyaśca viśrutaḥ |",
  "S08n687:1876": "makārākhye kukārākhyaḥ atyanto dharmavatsalaḥ ||",
  "S08n687:1877": "nāgāhvaśca samākhyāto ratnasambhavanāmataḥ |",
  "S08n687:1878": "gakārākhyaḥ kumārākhyaḥ vakārākhyo dharmacintakaḥ ||",
  "S08n687:1879": "akārākhyo mahātmāsau śāstuśāsanadurdharaḥ |",
  "S08n687:1880": "guṇasammato matimām lakārākhyaḥ prakīrtitaḥ ||",
  "S08n687:1881": "rakārādyo nakārādyaḥ prakīrtitaḥ |",
  "S08n687:1882": "buddhapakṣasya nṛpatau śāstuśāsanadīpakaḥ ||",
  "S08n687:1883": "akārākhyo yati khyāto dvijaḥ pravrajitastathā |",
  "S08n687:1884": "sāketapuravāstavyaḥ āyuṣāśītikastathā ||",
  "S08n687:1885": "akārādyastathā bhikṣuḥ rāgī sau dakṣiṇāṃ diśi |",
  "S08n687:1886": "paṣṭivarṣāyuṣo dhīmān kāvyākhyaḥ puravāsinaḥ ||",
  "S08n687:1887": "thakārādyo yatiścaiva vikhyāto dakṣiṇāṃ diśi |",
  "S08n687:1888": "parapravādiniṣeddhā ca mantrasiddhistathā yatiḥ ||",
  "S08n687:1889": "aparaḥ pravrajitaḥ śreṣṭhaḥ saihnikāpuravāstavī |",
  "S08n687:1890": "anāryā āryasaṃjñī ca siṃhaladvīpavāsina ||",
  "S08n687:1891": "parapravādiniṣeddhāsau tīrthyānāmatadūṣakaḥ |",
  "S08n687:1892": "bhaviṣyanti yugānte vai tasmiṃ kāle'tha bhairave ||",
  "S08n687:1893": "vakārādyo yatiḥ prokto lakārādyaśca kīrtitaḥ |",
  "S08n687:1894": "rakārādyo vikārādyaḥ bhikṣuḥ pravrajitastathā ||",
  "S08n687:1895": "bhaviṣyati na sandehaḥ śāstuśāsanatatparaḥ |",
  "S08n687:1896": "bālākau nṛpatau khyāte sakārādyo yatistathā ||",
  "S08n687:1897": "vihārārāmacaityāṃśca vāpyakūpāṃśca sarvadā |",
  "S08n687:1898": "śāstubimbā tathā cihnā setuḥ saṅkramāśca vai ||",
  "S08n687:1899": "bhaviṣyati na sandehaḥ śāstubhinnārdhvagaḥ smṛtaḥ |",
  "S08n687:1900": "tataḥ pareṇa makārādyaḥ kakārādyaśca kīrtitaḥ ||",
  "S08n687:1901": "nakārādyaḥ sudattaśca supeṇaḥ senakīrtitaḥ |",
  "S08n687:1902": "dattako dinakaścaiva parasiddhāntadūṣakaḥ ||",
  "S08n687:1903": "vaṇikpūrvī vaidyapūrvīṃ ca ubhau dīnārthacintakau |",
  "S08n687:1904": "cakārādyo yatiḥ khyātaḥ rakārādyamata pare ||",
  "S08n687:1905": "bhakārādyaḥ prathitaśrāddhaḥ śāstubimbārthakārakaḥ |",
  "S08n687:1906": "makārādyo matimān jāto yatiḥ śrāddhastathaiva ca ||",
  "S08n687:1907": "vividhā yatayaḥ proktā anantāśca bhavitā tadā |",
  "S08n687:1908": "sarve te yatayaḥ khyātā śāstuśāsanadīpakāḥ ||",
  "S08n687:1909": "nirnaṣṭe ca nirāloke śāsane'smiṃ tadā bhuvi |",
  "S08n687:1910": "kariṣyati na sandehaḥ śāstubimbāṃ manoramām ||",
  "S08n687:1911": "sarve vai vyākṛtā bodho agraprāptāśca me sadā |",
  "S08n687:1912": "dakṣiṇīyāastathā loke tribhavāntakarāstathā ||",
  "S08n687:1913": "mantratantrābhiyogena khyātāḥ kīrtikarāḥ smṛtāḥ |",
  "S08n687:1914": "adhunā tu pravakṣyāmi dvijānāṃ dharmaśīlinām ||",
  "S08n687:1915": "mantratantrābhiyogena rājyavṛttimupāśritā |",
  "S08n687:1916": "bhavati sarvaloke'smiṃ tasmiṃ kāle sudāruṇe ||",
  "S08n687:1917": "vakārākhyo dvijaḥ śreṣṭhaḥ āḍhyo vedapāragaḥ |",
  "S08n687:1918": "semāṃ vasumatīṃ kṛtsnāṃ vicerurvādakāraṇāt ||",
  "S08n687:1919": "trisamudramahāparyantaṃ paratīrthānāṃ vigrahe rataḥ |",
  "S08n687:1920": "ṣaḍakṣaraṃ mantrajāpī tu abhimukhyo hi vākyataḥ ||",
  "S08n687:1921": "kumāro gītavāhyāsīt sattvānāṃ hitakāmyayā |",
  "S08n687:1922": "etasyai kalpavisarānmahitaṃ buddhitandritaḥ ||",
  "S08n687:1923": "jayaḥ sujayaścaiva kīrttimān śubhamataḥ paraḥ |",
  "S08n687:1924": "kulīno dhārmikaścaiva udyataḥ sādhu mādhavaḥ ||",
  "S08n687:1925": "madhuḥ samadhuścaiva siddhaḥ namastadā |",
  "S08n687:1926": "raghavaḥ śūdravarṇastu śakajātāstathāpare ||",
  "S08n687:1927": "te'pi jāpinaḥ sarve kumārasyeha vākyataḥ |",
  "S08n687:1928": "te cāpi sādhakaḥ sarve buddhimanto bahuśrutāḥ ||",
  "S08n687:1929": "āmukhā mantribhiste ca rājyavṛttisamāśritā |",
  "S08n687:1930": "tasyāpareṇa vikhyātaḥ vikārākhyo dvijastathā ||",
  "S08n687:1931": "pare puṣpasamākhyātā bhavitāsau krodhasiddhakaḥ |",
  "S08n687:1932": "nigrahaṃ nṛpatiṣu cakre daridrāt paribhavācca vai ||",
  "S08n687:1933": "mañjughoṣa iha proktaḥ krodharāṭ sa yamāntakaḥ |",
  "S08n687:1934": "sattvānāmatha duṣṭānāṃ durdāntadamako'tha vai ||",
  "S08n687:1935": "ahitānivāraṇārthāya hitārthāyopabṛṃhane |",
  "S08n687:1936": "anugrahāyaiva sattvānāṃ tanuprāṇoparodhine ||",
  "S08n687:1937": "so hi māṇavako mūḍhaḥ daridraḥ krodhalobhitaḥ |",
  "S08n687:1938": "āvarttayāmāsa taṃ krodhaṃ nṛpateḥ prāṇoparodhinaḥ ||",
  "S08n687:1939": "tasyāpareṇa vikhyātaḥ sakārādyo dvijastathā |",
  "S08n687:1940": "mantrārthakuśalo yuktātmā ||",
  "S08n687:1941": "prabhuḥ bahutaraḥ khyāto mantrajāpī bhavet tadā |",
  "S08n687:1942": "sādhayāmāsa taṃ mantraṃ vai vaśyārthaṃ nānyakāraṇam ||",
  "S08n687:1943": "vaśībhūteṣu bhūteṣu dhanamato bhavati tataḥ |",
  "S08n687:1944": "tataḥ pareṇa vai khyāto dvijo dharmārthacintakaḥ ||",
  "S08n687:1945": "śakārādyo mata ante bhavitāsau mālave jane |",
  "S08n687:1946": "prasanne śāsane hyagro mantrajāpī hi vai bhuvi ||",
  "S08n687:1947": "vetāḍagrahaduṣṭāṃ ca brahmarākṣasarākṣasām |",
  "S08n687:1948": "sarvapūtanabhūtāṃśca kravyādāṃ vividhāṃstathā ||",
  "S08n687:1949": "sarve te vaśinastasya viṣāḥ sthāvarajaṅgamāḥ |",
  "S08n687:1950": "sarve vai baśinastasya dvijacihnasya tathāhitaiḥ ||",
  "S08n687:1951": "tataḥ pareṇa vikhyātaḥ dvijo dakṣiṇāpathe |",
  "S08n687:1952": "vakārādyaḥ samākhyātaḥ śāstuśāsanatatparaḥ ||",
  "S08n687:1953": "vihārārāmacaityestu śāstubimbe manorame |",
  "S08n687:1954": "alaṅkaroti sarvā vai medinīṃ dvisamudragām ||",
  "S08n687:1955": "tasyāpareṇa vikhyātaḥ dvijaśreṣṭho mahādhanaḥ |",
  "S08n687:1956": "bhakārādyastathā khyāto dakṣiṇāṃ diśimāśṛtaḥ ||",
  "S08n687:1957": "mantrarūpī mahātmā vai niyataṃ bodhiparāyaṇaḥ |",
  "S08n687:1958": "madhyadeśe tathā khyātaṃ sampūrṇo nāmata dvijaḥ ||",
  "S08n687:1959": "vinayaḥ suvinayaścaiva pūrṇo madhuravāsinaḥ |",
  "S08n687:1960": "bhakārādyo dhanādhyakṣo nṛpatīnāṃ mantrapūjakaḥ ||",
  "S08n687:1961": "ityete dvijātayaḥ kathitāḥ śāstuśāsanapūjakāḥ |",
  "S08n687:1962": "madhyānta ādimukhyāśca vividhāyatanagotrajāḥ ||",
  "S08n687:1963": "nānādeśadvijātīnāṃ pūjakā te paridvijāḥ |",
  "S08n687:1964": "nānātīrthāśca gotrāśca vividhācāragocarāḥ ||",
  "S08n687:1965": "samantād yatayaḥ proktā mānavāśca bahuśrutāḥ |",
  "S08n687:1966": "dharmarājā svayaṃ buddhaḥ sarvasattvārtthasādhakaḥ ||",
  "S08n687:1967": "sarveṣāṃ caiva bhūtānāṃ tṛdevānāṃ ca kīrtitāḥ |",
  "S08n687:1968": "catvāro'pi mahārājāḥ sarvalokeṣu kīrtitāḥ ||",
  "S08n687:1969": "virūḍho virūpākṣaśca dhṛtarāṣṭro'tha yakṣarāṭ |",
  "S08n687:1970": "śakraśca atha devānāṃ niyatāyuḥ prakīrtitaḥ ||",
  "S08n687:1971": "sujāmā devaputraśca sunirmito vaśavartinaḥ |",
  "S08n687:1972": "rājā santuṣitaḥ proktaḥ kāmadhātvīśvaro'paraḥ ||",
  "S08n687:1973": "śakrādya ekanāmnāstu kāmadhātvīśvarāstathā |",
  "S08n687:1974": "ekāśrayā sadā te'pi ekajāpā maharddhikā ||",
  "S08n687:1975": "anantāḥ kathitāste'pi nānārūpadharā surāḥ |",
  "S08n687:1976": "ataḥ ūrdhvaṃ samā sarve te'pi maharddhikāḥ ||",
  "S08n687:1977": "evaṃ saṃjñā suraśreṣṭhāḥ ā saṃjñātāḥ prakīrtitāḥ |",
  "S08n687:1978": "na teṣāṃ prabhaviṣṇu syāt tulyavṛttisamāśrayā ||",
  "S08n687:1979": "ataḥ avīciparyantaṃ na rājā tatra vidyate |",
  "S08n687:1980": "narakāṣṭau ṣoḍaśotsiddhau saparyantā te'pi kīrtitā ||",
  "S08n687:1981": "anṛpāḥ karmarājānaḥ yamarājā pretanāṃ vibhu |",
  "S08n687:1982": "suvarṇaḥ pakṣiṇāṃ rājā garutmā sa maharddhikaḥ ||",
  "S08n687:1983": "kinnarāṇāṃ drumo khyātaḥ bhūtānāṃ rudra ucyate |",
  "S08n687:1984": "vidyādharāṇāṃ nṛpo vidyā citraketurmaharddhikaḥ ||",
  "S08n687:1985": "asurāṇāṃ tathā hetau vema citrithottamaḥ |",
  "S08n687:1986": "ṛṣīṇāṃ vyāsa ityuktaḥ siddhānāṃ ca mahārathaḥ ||",
  "S08n687:1987": "nakṣatrāṇāṃ soma nirdiṣṭaḥ grahāṇāṃ bhāskarastathā |",
  "S08n687:1988": "mātarāṇāṃ tathā rājā īśānamabhikīrtitaḥ ||",
  "S08n687:1989": "divaśānāṃ pratima proktaḥ rāśīnāṃ kanya ucyate |",
  "S08n687:1990": "saritāṃ sāgaraḥ proktaḥ meghānāṃ tu supuṣkaraḥ ||",
  "S08n687:1991": "airāvato hastīnāmaśvānāṃ harivarastathā |",
  "S08n687:1992": "tīryarājātha sarvatra prahlādaḥ parikīrtitaḥ ||",
  "S08n687:1993": "anantā gatayaḥ proktā rājānaśca anantakā |",
  "S08n687:1994": "samantāt sarvatasteṣu buddho loke narottamaḥ ||",
  "S08n687:1995": "uttamāṃ kurumādyaḥ prabhaviṣṇusteṣu na vidyate |",
  "S08n687:1996": "dīpeṣveva pareteṣu pūrvāparayatastathā ||",
  "S08n687:1997": "jambūdvīpanivāsisyāṃ pūrvāyāṃ sa narādhipāḥ |",
  "S08n687:1998": "anantā ca kriyā proktā caturdvīpā sanarādhipā ||",
  "S08n687:1999": "saṃkṣepā kathitā hyete katthyamānātivistarā |",
  "S08n687:2000": "prabhūtā bhūtapatayo murvyāṃ tridevāsurajanminām ||",
  "S08n687:2001": "anantalokadhātusthā anantā guṇavistarā |",
  "S08n687:2002": "anantā kathitā hyatra kalpe'smiṃ bhūnivāsinaḥ ||",
  "S08n687:2003": "kathitā mantrasiddhyarthe deśakālasamātyayāt |",
  "S08n687:2004": "siddhyante mantrarājāno vividhā dūtagaṇāstathā ||",
  "S08n687:2005": "eṣa dharmaḥ samāsena kathitā munipuṅgavaiḥ |",
  "S08n687:2006": "adhunā kathitaṃ hyetat śuddhāvāsoparisthitaiḥ ||",
  "S08n687:2007": "mañjuśriyo mahāvīraḥ papraccha lokanāyakam |",
  "S08n687:2008": "ya eṣa kathito karma kathaṃ caivaṃ dhārayāmyaham ||",
  "S08n687:2009": "peyālaṃ vistareṇa kartavyaṃ sarveṣāṃ nṛpatīnāṃ karma svakaṃ ja mahāparinirvāṇasūtraṃ mañjuśriyasya kumārasya muniśreṣṭha |",
  "S08n687:2010": "abhāṣata bodhisattvārthamantrāṇāṃ ca savistarām |",
  "S08n687:2011": "bodhimārgārthabodhyarthaṃ dharmasūtra iti smṛtaḥ ||",
  "S08n687:2012": "visaraṃ kalpamantrāṇāṃ karma āyūṣi bhūnṛṇām |",
  "S08n687:2013": "nṛpatīnāṃ tathā kālamāyuṣe parikīrtanam ||",
  "S08n687:2014": "dharmasaṅgrahaṇaṃ nāma piṭakaṃ bodhiparāyaṇam |",
  "S08n687:2015": "mantratantrābhiyogena kathitaṃ bodhinimnagam ||",
  "S08n687:2016": "dhārayastvaṃ sadā prājñaḥ mantratantrārthapūrakam || iti ||",
  "S08n687:2017": "āryamañjuśriyamūlakalpād bodhisattvapiṭakāvatasaṃkānmahāyānavaipulyasūtrāt paṭalavisarāt ekapañcāśarājavyākaraṇaparivartaḥ parisamāpta iti |"
}