{
  "SA05n844:0": "gaṇeśastotram",
  "SA05n844:1": "kharvaṃ sthūlataraṃ gajendravadanaṃ lambodaraṃ sundaraṃ",
  "SA05n844:2": "vidhneśaṃ madhugandhalubdhamadhupavyālolagaṇḍasthalam |",
  "SA05n844:3": "dantodghāṭavidāritāhitajanaṃ sindūraśobhākaraṃ",
  "SA05n844:4": "vande śailasutāsutaṃ gaṇapatiṃ siddhipradaṃ kāmadam || 1 ||",
  "SA05n844:5": "herambaḥ paramo devaḥ kāryasiddhividhāyakaḥ |",
  "SA05n844:6": "saibhāgyarupasampannāṃ dehi me sukhasampadam || 2 ||",
  "SA05n844:7": "ekadantaṃ mahākāyaṃ lambodaraṃ gajānanam |",
  "SA05n844:8": "sarvasiddhipradātāraṃ gaṅgāputraṃ namāmyaham || 3 ||",
  "SA05n844:9": "vande taṃ gaṇanāthamāryamanaghaṃ dāridrayadāvānalaṃ",
  "SA05n844:10": "śuṇḍādaṇḍavidhūyamānaśamalaṃ saṃsārasindhostarim |",
  "SA05n844:11": "yaṃ natvā surakoṭayaḥ prabhuvaraṃ siddhiṃ labhante parāṃ",
  "SA05n844:12": "sindūrārūṇavigrahaṃ paripataddānāmbudhārāhṛtam || 4 ||",
  "SA05n844:13": "uccairbrahmāṇḍakhaṇḍadvitayasahacaraṃ kumbhayugmaṃ dadhānaḥ",
  "SA05n844:14": "preṣannāgāripakṣapratibhaṭavikaṭaśrotratālābhirāmaḥ |",
  "SA05n844:15": "devaḥ śambhorapatyaṃ bhujagapatitanusparddhivardhiṣṇuhasta-",
  "SA05n844:16": "strailokyāścaryamūrtirjayati trijagatāmīśvaraḥ kuñjarāsyaḥ || 5 ||",
  "SA05n844:17": "gaṇapatiśca herambo vidhnarājo vināyakaḥ |",
  "SA05n844:18": "devīputro mahātejā mahābalaparākramaḥ || 6 ||",
  "SA05n844:19": "mahodaro mahākāyaścaikadanto gajānanaḥ |",
  "SA05n844:20": "śvetavastro mahādīptastrinetro gaṇanāyakaḥ || 7 ||",
  "SA05n844:21": "akṣamālāṃ ca dantaṃ ca gṛhṇan vai dakṣiṇe kare |",
  "SA05n844:22": "paraśuṃ modakapātraṃ ca vāmahaste vidhārayan || 8 ||",
  "SA05n844:23": "nānāpuṣparato devo nānāgandhānulepanaḥ |",
  "SA05n844:24": "nāgayajñopavītāṅgo nānāvidhnavināśanaḥ || 9 ||",
  "SA05n844:25": "devāsuramanuṣyāṇāṃ siddhagandharvavanditam |",
  "SA05n844:26": "trailokyavidhnahartāramākhvārūḍhaṃ namāmyaham || 10 ||",
  "SA05n844:27": "sumukhaścaikadantaśca kapilo gajakarṇakaḥ |",
  "SA05n844:28": "lambodaraśca vikaṭo vidhnarājo vināyakaḥ || 11 ||",
  "SA05n844:29": "dhūmraketurgaṇādhyakṣo bhālacandro gajānanaḥ |",
  "SA05n844:30": "vakratuṇḍaḥ śūrpakarṇo herambaḥ skandapūrvajaḥ || 12 ||",
  "SA05n844:31": "ṣoḍaśaitāni nāmāni yaḥ paṭhecchuṇuyādapi |",
  "SA05n844:32": "vidyārambhe vivāhe ca praveśe nirgame tathā || 13 ||",
  "SA05n844:33": "saṃgrāme saṃkaṭe caiva vidhnastasya na jāyate |",
  "SA05n844:34": "vidhnavallīkuṭhārāya gaṇādhipataye namaḥ || 14 ||",
  "SA05n844:35": "śrīgaṇeśastotraṃ samāptam |"
}