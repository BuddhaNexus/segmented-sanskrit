{
  "SA01n763:0": "aṣṭamo'dhyāyaḥ |",
  "SA01n763:1": "prathamaḥ pādaḥ |",
  "SA01n763:2": "vyākhyātā hi vistaraśo vidarśanā |",
  "SA01n763:3": "śamatha idānīṃ vaktavyaḥ |",
  "SA01n763:4": "sa khalveṣa śamathaścaturthadhyā[nā]rūpyasaṃgṛhītaḥ | tatra tu",
  "SA01n763:5": "[534] sāṅgā cittasthitirdhyānaṃ taccaturdhā'ṅgabhedataḥ |",
  "SA01n763:6": "śamathaḥ khalu sāṅgā kuśalā cittaikāgratā dhyānamityucyate |",
  "SA01n763:7": "yasya khalu dharmasyāṅgaparigṛhītato(syo ?)",
  "SA01n763:8": "drekā[t] cittacaittānyālambanāntaraṃ na pratipadyante sa dharmaścaitasikaḥ samādhirityākhyāyate |",
  "SA01n763:9": "tadaṅgabhedena caturvidhamiti vakṣyāmaḥ |",
  "SA01n763:10": "tasyāṃ punaścittasthitau",
  "SA01n763:11": "dhyānoktirāñjasī tatra bhāktī tatsahabhūṣvapi ||",
  "SA01n763:12": "samādhisvabhāvaṃ khalu paramārtheṇa(na) dhyānam |",
  "SA01n763:13": "saparivāraṃ tu gṛhyamānaṃ(ṇaṃ)",
  "SA01n763:14": "pañcaskandhasbabhāvam |",
  "SA01n763:15": "bhaktikalpanayā [tatsahabhūṣvapi] dharmeṣu tācchabdyam ||",
  "SA01n763:16": "[535] saṃkṣepādiyamākhyātā dhyānajātiścaturvidhā |",
  "SA01n763:17": "prathamaṃ dhyānaṃ dvitīyaṃ tṛtīyaṃ caturthamiti |",
  "SA01n763:18": "dravyabhedānahaṃ tasyāḥ pravakṣyāmi yathāgamam ||",
  "SA01n763:19": "dravyabhedastu dhyānajāteścaturvidhāyāḥ samāpattijāteśca tāvatyā eva samāsena vakṣyāmi ||",
  "SA01n763:20": "tatra tāvat |",
  "SA01n763:21": "[536] sahārūpyacatuṣṭvena samāpattirmatāṣṭadhā |",
  "SA01n763:22": "[catuḥ pañceṣu skandheṣu] [ta] duktervargavṛttitaḥ ||",
  "SA01n763:23": "pañcaskandheṣu vargībhūteṣu dhyānasamāpattiḥ prajñāpyate |",
  "SA01n763:24": "catu[:]pañceṣvārūpyasamāpattiriti ||",
  "SA01n763:25": "[537] bhedena tu samāpattidravyāni(ṇi)",
  "SA01n763:26": "daśa sapta ca |",
  "SA01n763:27": "sāmantakaiḥ sahāṣṭābhirdhyānāntarikayā'pi ca ||",
  "SA01n763:28": "aṣṭāṇāṃ(nāṃ)",
  "SA01n763:29": "khalu samāpattibhūmīnāmaṣṭāṇā(nā)",
  "SA01n763:30": "meva sāmantakadravyāṇāṃ tatpraveśopāyabhūtāni dhyānāntarikā ca prathamadhyānasaṃgṛhītā |",
  "SA01n763:31": "etāni khalu saptadaśa yathāsthaulyaṃ bhidyamānāni saptadaśa bhavantītyata āha-",
  "SA01n763:32": "[538] tadbhedāḥ khalvime'nyepi vakṣyante śāstracoditāḥ |",
  "SA01n763:33": "anye'pi khalu samāpattibhedāstadantargatā eva sūtrābhidharmoditā vakṣyante |",
  "SA01n763:34": "buddhabuddhestu te sarve tattvenāyānti gocaram ||",
  "SA01n763:35": "bhagavāneba hi sarvaprathamadhyānasamāpattyādibhedeṣu,",
  "SA01n763:36": "anantasvabhāvaprabhāvakriyāphaleṣvaparokṣabuddhivṛddhi(tti)riti ||",
  "SA01n763:37": "ta ete dhyānārūpyāstriprakārāḥ katham ?",
  "SA01n763:38": "tadārabhyate-",
  "SA01n763:39": "[539] tridhā dhyānāni maulāni sāsvādādiprabhedataḥ |",
  "SA01n763:40": "tathaiva traya ārūpyā bhavāgraṃ tu dvidhā matam ||",
  "SA01n763:41": "tatra maulāni tāvad dhyānāni traividhyānyāsvādanāsaṃprayuktaśuddhakānāsravabhedāt |",
  "SA01n763:42": "evaṃ trayo maulā ārūpyāḥ |",
  "SA01n763:43": "bhavāgraṃ tu nāstyanāsravam |",
  "SA01n763:44": "kāmadhātorbhavāgrasya ca bhavamūlatvāt ||",
  "SA01n763:45": "[540] sāmantāni dvidhā sapta prathamaṃ tu tridhā matam |",
  "SA01n763:46": "dhyānāntaraṃ tridhā tadvadakliṣṭaṃ tvadharāśrayam ||",
  "SA01n763:47": "prathamadhyānasāmantaṃ hitvā'nyāni sapta sāmantāni dviprakārānya(ṇya)",
  "SA01n763:48": "nyatrānāsravāt |",
  "SA01n763:49": "prathamadhyānasāmantakaṃ tu triprakāram |",
  "SA01n763:50": "kecittu āsvādanāsaṃprayuktaṃ necchanti |",
  "SA01n763:51": "tadvad dhyānāntarikā tridheti vartate |",
  "SA01n763:52": "yattatrākliṣṭaṃ tadadharāśrayaṃ dravyamiti ||",
  "SA01n763:53": "kiṃ punareṣāmāsvādanādisaṃprayuktānāṃ trayāṇāṃ lakṣaṇam ? ucyate-",
  "SA01n763:54": "[541] āsvādavatsatṛṣṇaṃ yacchaddhakaṃ laukikaṃ matam |",
  "SA01n763:55": "ado(dho?)dhvastaṃ tadāsvādyamatilokamanāsravam ||",
  "SA01n763:56": "yatkhalu satṛṣṇaṃ tadāsvādanāsaṃprayuktamityucyate |",
  "SA01n763:57": "tṛṣṇāyā ā[svādapa]ryāyatvāt |",
  "SA01n763:58": "yattu na saṃprayuktaṃ tadapi tṛṣṇāsahagatatvādāsvādavadityucyate tṛṣṇayaikaphalatvāt |",
  "SA01n763:59": "yattu sāsravaṃ kuśalaṃ samāpattidravyaṃ tacchuddhakamākhyāyate |",
  "SA01n763:60": "kleśamalāsaṃparkādalobhādiśukladharmayogācca |",
  "SA01n763:61": "tadetacchuddhakaṃ tasyāsvādanāsaṃprayuktasyāsvādyam |",
  "SA01n763:62": "tena hi tatsamanantarātītamāsvādyate |",
  "SA01n763:63": "yenāsvādayati tamāpanno yadāsvādayati tasmādvyutthitaḥ |",
  "SA01n763:64": "anyonyasaṃsargādi(ddhi)",
  "SA01n763:65": "tṛṣṇāsamādhyornnāmanirvṛti(tiḥ) |",
  "SA01n763:66": "tṛṣṇāvaśātsamādherāsvāda nāma,",
  "SA01n763:67": "samādhivaśāttṛṣṇāyāḥ dhyānā(na)",
  "SA01n763:68": "nāma, [a]nyathā vipratiṣiddhaṃ syāt |",
  "SA01n763:69": "na hi kaścittṛṣṇāṃ samāpadyate,",
  "SA01n763:70": "na ca samādhinā''svādayatoti |",
  "SA01n763:71": "lokottaraṃ tu samāpattidravyamanāsravamityucyate ||",
  "SA01n763:72": "āsāṃ punaḥ samāpattīnāṃ dhyānānyevāṅgavarti nārūpyāḥ |",
  "SA01n763:73": "kati punaḥ kasya dhyānasyāṅgāni ?",
  "SA01n763:74": "tadidaṃ prastūyate-",
  "SA01n763:75": "[542] aṅgānyādye śubhe pañca vitarkaścittasūkṣmatā |",
  "SA01n763:76": "prītiḥ sukhaṃ samādhānaṃ kliṣṭaṃ sukhavivarjitam ||",
  "SA01n763:77": "prathame tāvacchubhe dhyāne pañcāṅgāni vitarkavicāraprītisaukhyasamādhayaḥ |",
  "SA01n763:78": "kliṣṭe catvāri sukhaṃ hitvā ||",
  "SA01n763:79": "[543] sādhyātmasaprasādāstu sukhaprītisamādhayaḥ |",
  "SA01n763:80": "dvitīye'ṅgāni catvāri kliṣṭe śraddhā sukhādṛte ||",
  "SA01n763:81": "dvitīye kuśale dhyāne catvāryaṅgāni |",
  "SA01n763:82": "ādhyātmasaṃprasādaḥ prītiḥ sukhaṃ cittaikāgratā ca kliṣṭe dve śraddhā sukhaṃ hitvā ||",
  "SA01n763:83": "[544] tṛtīye pañcame prajñā smṛtyupekṣā sukhaṃ sthitiḥ |",
  "SA01n763:84": "kliṣṭe tvaṅgadvayaṃ jñeyaṃ samādhirvedanāsukham ||",
  "SA01n763:85": "tṛtīye śubhe dhyāne upekṣā smṛtiḥ saṃprajñānaṃ sukhaṃ samādhiśca |",
  "SA01n763:86": "kliṣṭe tu dve ‘samādhirvedanāsukham’ ||",
  "SA01n763:87": "[545] anye(ntye) catvāryupekṣe dve samādhiḥ smṛtireva ca |",
  "SA01n763:88": "kliṣṭe dhyāne caturthe tu dve aṅge vedanā sthitiḥ ||",
  "SA01n763:89": "caturthe khalu dhyāne śubhe catvāryaṅgāni |",
  "SA01n763:90": "aduḥkhāsukhāvedanā upekṣā ca smṛtipariśuddhiḥ samādhiśca |",
  "SA01n763:91": "kliṣṭe tu dve vedanā sthitiśca ||",
  "SA01n763:92": "kati punareṣāṃ dravyato bhavanti kati nāmataḥ ?",
  "SA01n763:93": "[546] dravyātmanā daśaikaṃ ca nāmnā tvaṣṭau daśaiva ca |",
  "SA01n763:94": "aṅgānyetāni kathyante catuṣkoṭirataḥ smṛtaḥ ||",
  "SA01n763:95": "dravyataḥ khalvekādaśa bhavanti |",
  "SA01n763:96": "prathame dhyānāṅgāni pañca |",
  "SA01n763:97": "dvitīye'dhyātmasaṃprasādo vardhate |",
  "SA01n763:98": "tṛtīye samādhivarjyāni vardhante |",
  "SA01n763:99": "caturthe tvaduḥkhāsukhāvedaneti |",
  "SA01n763:100": "nanu ca yat tṛtīye dhyāne sukhamuktaṃ [tathā] prathamadvitīyayoḥ..........",
  "SA01n763:101": "[abhidharmadīpe vibhāṣāprabhāyāṃ vṛttau aṣṭamasyādhyāyasya prathamaḥ pādaḥ samāptaḥ ||]",
  "SA01n763:102": "aṣṭamādhyāye",
  "SA01n763:103": "dvitīyapādaḥ |",
  "SA01n763:104": "[547] śamathasya ca |",
  "SA01n763:105": "dhyānasāmantakārūpyeṣvaṅgānāmavyavasthitiḥ ||",
  "SA01n763:106": "dhyānasāmantakeṣu khalu vidarśa[nodṛktā] śamatho nyūnaḥ |",
  "SA01n763:107": "ārūpyeṣu sarvatra śamatho'dhikavṛttirvipaśyanā nyūnatarā |",
  "SA01n763:108": "vipaśya paśyato saṃjñāyāmiti vacanādaṅginyapi paścāduddeśo bhavati |",
  "SA01n763:109": "tataḥ siddhaṃ vipaśyanāḥ ||",
  "SA01n763:110": "yadā khalu catvāryapi dhyānāni vipākaṃ prati neñjante kasmāccaturthamevānejyamucyate ?",
  "SA01n763:111": "tatrāpadiśyate-",
  "SA01n763:112": "[548] vitarkacāravidhvaṃsātpraśvāsāśvāsasaṃkṣayāt |",
  "SA01n763:113": "[upe]kṣāveditābhāvādantyamānejyamucyate ||",
  "SA01n763:114": "trīṇi khalvapi dhyānāni señjitānyuktāni bhagavatā vitarkādyapakṣālayogāt |",
  "SA01n763:115": "vitarkavicārāśvāsapraśvāsau sukhaduḥkhasaumanasyadaurmaṇa(na)",
  "SA01n763:116": "syānītyaṣṭāpakṣālāḥ |",
  "SA01n763:117": "taiścaturthaṃ dhyānamakampyamityuktamabhidharme |",
  "SA01n763:118": "vitarkavicāraprītisukhairakampanīyatvādānejyaṃ caturthamuktaṃ sūtre |",
  "SA01n763:119": "ābhiprāyikaḥ sūtranirdeśo lākṣaṇikastvabhidharme |",
  "SA01n763:120": "tathāhi “sukhaduḥkhayoḥ prahāṇātsaumanasyadaurmaṇa(na)",
  "SA01n763:121": "syayoścāstaṅgamāccaturthaṃ dhyānamupasampadya viharati” ityuktam |",
  "SA01n763:122": "abhidharme vitarkavicāraprītisukhānyeveñjitam ||",
  "SA01n763:123": "idamidānīṃ vaktavyam |",
  "SA01n763:124": "iha dhyānasamāpattiṣu prathamadvitīyayordhyānayoḥ saumanasyamuktaṃ prītivacanāt |",
  "SA01n763:125": "prītirhi saumanasyam |",
  "SA01n763:126": "tṛtīye sukhaṃ caturthe upekṣā |",
  "SA01n763:127": "tatkiṃmupapattidhyāneṣvapyeṣa eva vedanāniyamaḥ ?",
  "SA01n763:128": "netyucyate | kiṃ tarhi ?",
  "SA01n763:129": "[549] ādye prītisukhopekṣā dvitīye tu sukhādṛte |",
  "SA01n763:130": "sukhopekṣe tṛtīye'ntye upekṣaiva vidiṣyate ||",
  "SA01n763:131": "prathamadhyānopapattau khalu tisro vedanāḥ |",
  "SA01n763:132": "sukhaṃ trivijñānakāyikaṃ,",
  "SA01n763:133": "saumanasyaṃ manobhaumamupekṣā caturvijñānakāyikī |",
  "SA01n763:134": "dviṃtīyaghyānopapattau dve vedane saumanasyopekṣe manobhūmike |",
  "SA01n763:135": "nātra sukhamasti pañcavijñānakāyābhāvāt |",
  "SA01n763:136": "tṛtīyadhyānopapattau dve vedane manobhūmike |",
  "SA01n763:137": "caturthadhyānopapattāvupekṣaiva vedanā vidyata iti ||",
  "SA01n763:138": "nanu ca dvitīyādiṣu dhyāneṣu rūpaśabdaspraṣṭavyānāmupalabdhayaḥ santi vijñaptisamutthāpakaṃ ca cittam |",
  "SA01n763:139": "tatkathaṃ tatra trivijñānakāyikā vedanā nāstītyucyate,",
  "SA01n763:140": "vitarkavicārau ceti ?",
  "SA01n763:141": "naiṣa doṣaḥ |",
  "SA01n763:142": "svabhūmikapratiṣedhāt |",
  "SA01n763:143": "kutastena tarhi rūpādayo vijñāyante ka yavijñaptiścotthāpyate ?",
  "SA01n763:144": "tadapadiśyate-",
  "SA01n763:145": "[550] dṛkchrotrakāyavijñānaṃ vijñaptijanakaṃ tathā |",
  "SA01n763:146": "yadbhūmāvavicārāyāmādyādavyākṛtaṃ tu tat ||",
  "SA01n763:147": "dvitīyadhyānopapannāḥ khalu rūpaśabdaspraṣṭavyānyupalipsavo jigamiṣavo prathamadhyānabhūmikāni cakṣuvijñānādīni trīṇi vijñānāni vijñaptisamutthāpakaṃ ca saṃmukhīkṛtya nirmāṇacittavadupalabhante spandante ceti |",
  "SA01n763:148": "tatpunaḥ prathamadhyānabhūmikaṃ cittamavyākṛtameva saṃmukhīkurvanti na kuśalaṃ nyūnenābahumānatvānna kliṣṭaṃ vītarāgatvāt |",
  "SA01n763:149": "tadyathā kaścidīśvaro daridramitragṛhaṃ gataḥ |",
  "SA01n763:150": "tenāsau suhṛdā sarvasvapradānenopanimantrito mitracittānuvartanayā hīnotkṛṣṭaṃ vastu hitvā yatkiñcid gṛhṇīte tadvaditi |",
  "SA01n763:151": "vyākhyātasvarūpāṇi dhyānāni ||",
  "SA01n763:152": "ārūpyāḥ vaktavyāḥ |",
  "SA01n763:153": "tadārabhyate-",
  "SA01n763:154": "[551] khanimittodgrahākṛṣṭaḥ proktānantamanaskṛtiḥ |",
  "SA01n763:155": "visarvarūpa ārūpya ākāśānantyasaṃjñakaḥ ||",
  "SA01n763:156": "anantākāśanimittodgrahaḥ tatsaṃjñāpravṛttinimittaṃ paścāttu catuḥskandhālambanāstadanyatamālambanā anyadharmālambanā vā manaskārāḥ saṃmukhībhāvaṃ gacchanti |",
  "SA01n763:157": "uktaṃ hi bhagavatā-“sarvvaśo rupasaṃjñānāṃ samatikramātpratidhasaṃjñānāmastagamānnānātvasaṃjñānāmamanasikārādanantamākāśamānantyayāyatanamupasampadya viharati” iti |",
  "SA01n763:158": "kaḥ punarāsāṃ tisṛṇāṃ rūpādisaṃjñānāṃ viśeṣaḥ ?",
  "SA01n763:159": "[prapañca]rūpasaṃjñābhiratra viśeṣo boddhavyaḥ |",
  "SA01n763:160": "tadasmādāgamādvividhādyā rūpyā(pā)",
  "SA01n763:161": "rūpa(pya)",
  "SA01n763:162": "skandhāḥ saṃgṛhītāḥ |",
  "SA01n763:163": "tatra samāpattilakṣaṇā cittānuparivartiṇā(nā)",
  "SA01n763:164": "śīlena viyutā śeṣenopapatti lakṣaṇāt |",
  "SA01n763:165": "ta eta ārūpyāḥ prathamārūpyasāmantakaṃ hitvā vibhūtarūpasaṃjñā bhavanti |",
  "SA01n763:166": "prathamasāmantakaṃ tu caturthaghyānāvidū[ṣitavṛttitvādgāḍha]bandha miti |",
  "SA01n763:167": "atastadekaṃ na vibhūtarūpasaṃjñākhyaṃ labhate |",
  "SA01n763:168": "kathaṃ punarnirdhāryate nārūpyeṣu rūpamastīti ?",
  "SA01n763:169": "āgamādyuktitaśca |",
  "SA01n763:170": "āgamastāvat-“sarvaśo rūpasaṃjñānāṃ samatikramāt” ityāviṣkṛtamidam |",
  "SA01n763:171": "anyadāptavacanam-“arūpiṇaḥ santi sattvāḥ“ iti |",
  "SA01n763:172": "īṣadrūpatvādarūpiṇonudarā kanyāvaditi cet |",
  "SA01n763:173": "na |",
  "SA01n763:174": "sarvaśa ityapadeśāt,",
  "SA01n763:175": "niḥsaraṇokteśca |",
  "SA01n763:176": "uktaṃ hi “rūpāṇāṃ niḥsaraṇamārūpyāḥ” iti |",
  "SA01n763:177": "yathā hi “yat kiñcidabhisaṃskṛtamabhisaṃviditaṃ nirodhastasya niḥsaraṇam |",
  "SA01n763:178": "” nirodhe khalu sarvasaṃskṛtaviyogo'myupagamyate |",
  "SA01n763:179": "na hi mūrtivigrahalakṣaṇo mokṣaḥ tatpravṛttinirodhitvāt |",
  "SA01n763:180": "yuktirapi | rūpāśrayādīnyavadhūya svodvegamukhena tadāśrayāddasyūpadrutatadviyuktadeśāśrayavat |",
  "SA01n763:181": "uktastarhyārūpyebhyo rūpirū(ṣū)",
  "SA01n763:182": "papadyamānānāṃ rūpamutpadyate hetupratyayādhipatipratyayabalāt,",
  "SA01n763:183": "nāmarūpasyānyonyahetutvācca |",
  "SA01n763:184": "tatra sabhāgavipākahetvoreva tayorapyastitvāt kāraṇatvaṃ rūpapratyayeṇa(na)",
  "SA01n763:185": "ca vijñānotpattidarśanāt,",
  "SA01n763:186": "cittaviśeṣotpādāt mahābhūtendriyaprasādādirūpotpattidarśaṇā(nā)",
  "SA01n763:187": "ccānyonyahetutvasiddhiḥ ||",
  "SA01n763:188": "uktaḥ prayogaprathamārupyaḥ |",
  "SA01n763:189": "dvitīyo'pyucyate-",
  "SA01n763:190": "[552] tadvaccittavibhutvekṣī vijñānānantyalakṣaṇaḥ |",
  "SA01n763:191": "ākāṣā(śā)nantyasaṃjñādveṣī tadālambanānantyavijñānāghimokṣābhimukhabuddhiranantaṃ vijñānānantyāyatanamupasampadya viharati |",
  "SA01n763:192": "atrāpi paścāccatu[: ]",
  "SA01n763:193": "skandhālambanāstadanyataskandhālambanā śāśvatadharmālambanāśca manaskārāḥ saṃmukhībhavanti |",
  "SA01n763:194": "tadvikṣiptasaṃjñakaḥ",
  "SA01n763:195": "[vijñānānantyadveṣī ca] akiñcanyāhvayaḥ punaḥ ||",
  "SA01n763:196": "sa khalu yogī vijñānānantyasaṃjñādveṣī tatrākiñcanasaṃjñitvādākiñcanyāyatanamupasampadya viharati |",
  "SA01n763:197": "athavā nāsti kiñciṃdupekṣāprayoganiṣpattirākiñcanyāyatanamityucyate |",
  "SA01n763:198": "anantākāraudārikadarśano hi tadviveke saṃjñāvimokṣaḥ pravartate |",
  "SA01n763:199": "ata evākiñcanyāyatana(naṃ)",
  "SA01n763:200": "paramopekṣetyucyate |",
  "SA01n763:201": "yasmāttatrānantākārānabhisaṃcetanā cetaso'nābhogatā saṃtiṣṭhate ||",
  "SA01n763:202": "[553] tadvittūcchedaśaṅkī ca na saṃjñāsaṃjñasaṃjñakaḥ |",
  "SA01n763:203": "sa khalu saṃkṣiptāmapi vibhutvasaṃjñāṃ saṃjñāśalya iti kṛtvā tāmalpāmapi vispaṣṭaparicchinnarūpāṃ saṃjñāmutsṛjyocchedaśaṅkī ca vispaṣṭarūpāṃ satīṃ naivasaṃjñaṃ nāsaṃjñamupasampadyate |",
  "SA01n763:204": "ato naivasaṃjñānāsaṃjñāyatanaṃ samāpadyate |",
  "SA01n763:205": "na saṃjñāveditanirodhaṃ nāpi vispaṣṭāṃ pūrvasamāpattisaṃjñām |",
  "SA01n763:206": "sarvaiṣu cārūpyeṣu",
  "SA01n763:207": "ādau tathā prayuktatvā[t] tatsaṃjñā vyava(pa)diśyate ||",
  "SA01n763:208": "na tu tanmātrasaṃjñā evārūpyā ityāviṣkṛtametatpūrvameveti |",
  "SA01n763:209": "vyākhyātāni maulānyaṣṭau samāpattidravyāṇi ||",
  "SA01n763:210": "sāmantakānāṃ punarādidhyānasāmantakasyānāgamyākhyasya kiṃ rūpam ?",
  "SA01n763:211": "tadapadiśyate-",
  "SA01n763:212": "[554] savitarkavicāraṃ yatsāpekṣaṃ sānuvartakam |",
  "SA01n763:213": "cittamāryetarākāraṃ tadānāgamyamucyate ||",
  "SA01n763:214": "yatkhalu prathamamauladhyānapraveśopāyacittaṃ savitarkaṃ savicāramupekṣāvedanāsaṃprayuktaṃ sānupariva[rtakaṃ]...............",
  "SA01n763:215": "......[abhidharmadīpe vibhāṣāprabhāyāṃ vṛttau aṣṭamasyādhyāyasya dvitīyapādaḥ ||].......",
  "SA01n763:216": "aṣṭamādhyāye",
  "SA01n763:217": "tṛtīyapādaḥ | ......",
  "SA01n763:218": "..........[vyu]tkrāntakasamāpattiṃ,",
  "SA01n763:219": "samāpadyante tadapadiśyate-",
  "SA01n763:220": "[555] catvāro dhyāyinaḥ proktāścaturdhyāna[vi]darśaṇā(nā)t |",
  "SA01n763:221": "sampadvipattisaṃjñāyā hānapakṣyādivedinaḥ ||",
  "SA01n763:222": "catvāro hi dhyāyino bhagavatoktāḥ |",
  "SA01n763:223": "“teṣāmekaḥ samāpattau vipattisaṃjñī,",
  "SA01n763:224": "dvitīyo vipattau sampattisaṃjñī,",
  "SA01n763:225": "tṛtīyaḥ sampattau sampattisaṃjñī,",
  "SA01n763:226": "caturtho vipattau vipattisaṃjñī” iti |",
  "SA01n763:227": "ete hānasthitiviśeṣotkarṣadhyānabhedadarśaṇa(na)",
  "SA01n763:228": "yogāḥ(t)",
  "SA01n763:229": "catvāro bhavanti ||",
  "SA01n763:230": "kaḥ punarayaṃ dhyātā kāni vā dhyānadhyeyadhyānaphalāni ?",
  "SA01n763:231": "tadāviṣkriyate-",
  "SA01n763:232": "[556] dhyātā proktastathā dhyeyaṃ dhyānaṃ dhyānaphalaṃ tathā |",
  "SA01n763:233": "sarvametaccatuṣṭayaṃ pūrvameva vistareṇābhihitam |",
  "SA01n763:234": "bhavatastu",
  "SA01n763:235": "asiddheruktadoṣatvānnāstyātmādicatuṣṭayam ||",
  "SA01n763:236": "na hi tavaitaccatuṣṭayaṃ siddham aupaniṣadasāṃkhyavaiśeṣikādiparikalpitapramātṛpramāṇaprameyapramāṇaphalāni pūrvamevoktadoṣāṇi ||",
  "SA01n763:237": "kiṃ punaḥ karmānuṣṭhānānmokṣo bhavati,",
  "SA01n763:238": "āhosvijjñānānuṣṭhānāditi ?",
  "SA01n763:239": "tatra brūmaḥ-",
  "SA01n763:240": "[557] karmānuṣṭhānato mokṣo jñānānuṣṭhānatastathā |",
  "SA01n763:241": "vyāpāre sati sadbhāvādyāthātmyāvagamepi ca ||",
  "SA01n763:242": "trīṇi khalu karmāṇi |",
  "SA01n763:243": "dānaśīlabhāvanākhyānyanuṣṭhāya daśa ca jñānāni dharmasvasāmānyalakṣaṇasaṃmohapratipakṣabhūtānyanuṣṭhāya paraṃ brahma prāpnoti nānyatheti |",
  "SA01n763:244": "tadetadāviṣkriyate-",
  "SA01n763:245": "[558] karma tvatra dvidhā jñeyaṃ puṇyāpuṇyakriyākriye |",
  "SA01n763:246": "tatra khalu",
  "SA01n763:247": "puṇyakriyā tridhā proktā viratistadvidhoditā ||",
  "SA01n763:248": "karmādicintāyām ||",
  "SA01n763:249": "[559] jñānaṃ tu naiṣṭhikaṃ jñeyaṃ yathāpūvaṃmudāhṛtam |",
  "SA01n763:250": "ato'nyadbhajate yastu khalīnaṃ carvayatyasau ||",
  "SA01n763:251": "yastu manyate paśvādyālaṃba(bha)",
  "SA01n763:252": "nādibhiḥ karmabhiḥ bhoktṛbhogyāntaraparijñānādibhiśca mokṣo bhavati sa vaktavyaḥ ‘khalīnaṃ carvayate(ti) |’ yasmāt",
  "SA01n763:253": "[560] parapīḍāpravṛttatvādvadhalobhānṛtādayaḥ |",
  "SA01n763:254": "apāyahetavo jñeyāḥ śreyodvāravibandhinaḥ ||",
  "SA01n763:255": "hiṃsānṛtalobhādayo hi doṣāḥ kugatigamanahetavo na svargāpavargagamanopāyāḥ |",
  "SA01n763:256": "śāstracoditā hiṃsā nādharma iti cet |",
  "SA01n763:257": "na |",
  "SA01n763:258": "śāstralakṣano(ṇā)",
  "SA01n763:259": "parijñānāt |",
  "SA01n763:260": "katham ? yasmāt",
  "SA01n763:261": "[561] yuktārthacodanād duḥkhatrāṇāddoṣānuśāsanāt |",
  "SA01n763:262": "śāstramityucyate'to'nyajjñeyaṃ vātikabhāṣitam ||",
  "SA01n763:263": "yatkhalu pramāṇatrayaviruddhārthaṃ vākyam,",
  "SA01n763:264": "yacca pāpakebhyaḥ karmebhyaḥ kugatigamanahetubhyo nivāraṇena trāyate,",
  "SA01n763:265": "yacca rāgadveṣamohānanuśāsti tadvākyaṃ śāstramityucyate |",
  "SA01n763:266": "nānyaditi |",
  "SA01n763:267": "tasmādanyadanāptavacanam |",
  "SA01n763:268": "na |",
  "SA01n763:269": "vedamantrāṇāṃ viṣopaśamanasāmarthyadarśaṇā(nā)t |",
  "SA01n763:270": "pratyakṣaṃ hi pramāṇaṃ balīyastatpūrvake ca dve pramāṇe trayīdharmābhihite pramāṇamiti |",
  "SA01n763:271": "tatredaṃ pratyucyate-",
  "SA01n763:272": "[562] pārasīkādimantrāṇāṃ viṣotsadabalaṃ kvacit |",
  "SA01n763:273": "dṛśyate na tu sarvasminnariṣṭādyanivartaṇā(nā)t ||",
  "SA01n763:274": "dṛṣṭaṃ hi sāmarthyaṃ pārasvī(sī)",
  "SA01n763:275": "kaśabarakāpālikādimantrāṇāmapi na tu tairmantraiḥ pāpanāśo'bhyupagabhyate bhavadbhiḥ,",
  "SA01n763:276": "na ca sarvasya viṣayaṃ(maṃ)",
  "SA01n763:277": "praśamayanti;",
  "SA01n763:278": "tadgatāriṣṭādīnāṃ(dinā)",
  "SA01n763:279": "maraṇadarśaṇā(nā)t |",
  "SA01n763:280": "yadi ca śāstracoditā hiṃsā mantrasāmarthyāddharmāṅgaṃ sampadyate kasmānna mantrasāmarthyādeva paśuṃ ghātayati ?",
  "SA01n763:281": "kiṃ śastrapātanagalāmreḍakādyupakramānuṣṭhānena ?",
  "SA01n763:282": "mantrasāmarthyādeva ca piṣṭakṛtapuroḍāśānāṃ svargagamanahetorapūrvasyābhivyaktirbhavatvalaṃ paśvādivadheneti |",
  "SA01n763:283": "dṛṣṭaṃ ca mantrāṇāṃ viṣopaśamane sāmarthyaṃ na tu vināhārapānādibhiḥ kṣuttṛṣṇapraśamanādiṣu |",
  "SA01n763:284": "evaṃ mantrāṇāṃ viṣopaśamane sāmarthyaṃ bhavatu |",
  "SA01n763:285": "mā bhūtpāpavināśana iti |",
  "SA01n763:286": "yadapyucyate bhavadbhiḥ |",
  "SA01n763:287": "vaitānakarmānuṣṭhātāro brāhmaṇā eva mokṣavartmanyadhikriyante netare varṇā iti tadapi ḍimbhābhihitameva satāṃ pratibhāti | yasmāt |",
  "SA01n763:288": "[563] rāgādyairdūṣyate cittaṃ śraddhādyaiśca viśudhyate |",
  "SA01n763:289": "viprasyāpi yatastasmād guṇavāneva mucyate ||",
  "SA01n763:290": "tadyathauṣadhaṃ viśuddhakoṣṭhasyaivārogyaṃ janayati nolbanavātādidoṣasya |",
  "SA01n763:291": "tasmādbhavyajātīyaḥ śraddhādiguṇaparibhāvitātmā kumbhakāro'pi mokṣavartmanyadhikriyate |",
  "SA01n763:292": "na caturvedo rāgadveṣamohādidoṣośa(ra)",
  "SA01n763:293": "rīkṛtacittabhūmiriti |",
  "SA01n763:294": "alamatiprasaṅgena prakṛtameva prastūyatām |",
  "SA01n763:295": "tadidamārabhyate-",
  "SA01n763:296": "[564] śuddhaṃ caturvidhaṃ hāṇa(na)",
  "SA01n763:297": "bhāgīyādi yathākramam |",
  "SA01n763:298": "nyūnatulyabalotkṛṣṭanirmalānuguṇaṃ hi tat ||",
  "SA01n763:299": "caturvidhaṃ khalu śuddhakaṃ hānabhāgīyaṃ sthitibhāgīyaṃ viśeṣabhāgīyaṃ nirvedhabhāgīyam evamārupyamanyatra bhavāgrāt |",
  "SA01n763:300": "taddhi trividhaṃ viśeṣabhāgīyaṃ hitvā ||",
  "SA01n763:301": "kiṃ puṇa(na)reṣāṃ lakṣaṇam ?",
  "SA01n763:302": "[565] kleśasvoparimasthānanīrajaskānuvarti vā |",
  "SA01n763:303": "yathākramaṃ khalu kleśotpattyanuguṇaṃ hānabhāgīyaṃ,",
  "SA01n763:304": "svabhūmyanuguṇaṃ sthitibhāgīyamūrdhvabhūmyanuguṇaṃ viśeṣabhāgīyamanāsravānuguṇaṃ nirvedhabhāgīyam |",
  "SA01n763:305": "tasmādanāsravamutpadyate |",
  "SA01n763:306": "athaiṣāṃ caturṇāṃ kati kasmādanantaramutpadyante ?",
  "SA01n763:307": "dve trīṇi trīṇi ca dve vā hāṇi(na)",
  "SA01n763:308": "pakṣyādyanantaram ||",
  "SA01n763:309": "hānabhāgīyasya khalvanantaraṃ dve utpadyete hāṇa(na)",
  "SA01n763:310": "sthitibhāgīye |",
  "SA01n763:311": "sthitibhāgīyasya trīṇyanyatra nirvedhabhāgīyāt |",
  "SA01n763:312": "viśeṣabhāgīyasyāpi trīṇya[nya]tra hāṇa(na)bhāgīyāt |",
  "SA01n763:313": "nirvedhabhāgīyānantaraṃ tadevaikamiti ||",
  "SA01n763:314": "[566] vyutkrāntakasamāpattirarhato'kopyadharmaṇaḥ |",
  "SA01n763:315": "sa khalveṣārhato'kopyadharmaṇa eva niṣkleśatvātsamādhivaśitvācca |",
  "SA01n763:316": "dṛṣṭiprāptasya yadyapi tīkṣṇendriyatvātsamādhau vaśitvaṃ na tu niṣkleśā santatiḥ |",
  "SA01n763:317": "samayavimukto yadyapi niṣkleśo na tvasya samādhau vaśitvamiti |",
  "SA01n763:318": "kathaṃ punariyamutpādyate ?",
  "SA01n763:319": "tatprayogo dvidhā bhūmirgatvāgatya(mya)jigīṣayā ||",
  "SA01n763:320": "[567] dharmabhūmyutkrameṇāṣṭau śuddhakākhyādanāsravam |",
  "SA01n763:321": "śuddhakācca tṛtīyaṃ svaṃ niṣṭhā śuddhācca nirmalam ||",
  "SA01n763:322": "‘gatve’tyanulomamaṣṭau bhūmīḥ samāpadya |",
  "SA01n763:323": "‘āgamye’ti pratilome samāpadya |",
  "SA01n763:324": "‘dvidhe’ti sāsravānāsravā |",
  "SA01n763:325": "‘jigīṣaye’ti jayaṃ cikīrṣandharmabhūmyutkrameṇa jetukāmaḥ |",
  "SA01n763:326": "śuddhakādanāsravaṃ ‘śuddhakācca tṛtīyaṃ svaṃ |",
  "SA01n763:327": "’ ‘niṣṭhā’ tu śuddhādanāsravam |",
  "SA01n763:328": "sa khalvevaṃ vijityānāsravāśca sapta paścātsāsravā prathamāddhyānātsāsravaṃ tṛtīyaṃ samāpadyate |",
  "SA01n763:329": "tasmādākāśānantyāyatanaṃ tasmādākiñcanyāyatanamevaṃ punaḥ pratilomaṃ nirjityānāsravā apyekavilaṅghitā anulomaṃ pratilomaṃ ca samāpadyate |",
  "SA01n763:330": "eṣa prayogo vyutkrāntasamāpatteḥ |",
  "SA01n763:331": "yadā tu prathamāḥ sāsravāḥ tṛtīyamanāsravaṃ dhyānaṃ samāpadyate tasmātsāsravamākāśānantyāyatanaṃ tasmādanāsravākiñcanyāyatanamevaṃ punaḥ pratilomam |",
  "SA01n763:332": "tadā visabhāgatṛtīyadravyagamanādabhiniṣpannā bhavati |",
  "SA01n763:333": "ativiprakṛṣṭatvānna caturthaṃ samāpadyate |",
  "SA01n763:334": "tāṃ ca triṣu dvīpeṣu samāpadyate ||",
  "SA01n763:335": "[568] svordhvā evopajanyante dhyānārūpyabhavaḥ śubhāḥ |",
  "SA01n763:336": "bhavāgrasthastvagatyādau nirmalāmavalambate ||",
  "SA01n763:337": "bhavāgraṃ bhavāgre ca saṃmukhīkriyate |",
  "SA01n763:338": "adhaśca yāvatkāmadhātorevaṃ śeṣāṇi svasyāṃ ca bhūmāvadhaśceti |",
  "SA01n763:339": "ūrdhvo [papanno nādharāṃ samāpattiṃ saṃmu]khīkaroti vaiyarthyāt |",
  "SA01n763:340": "na hi tatrānāsravo mārgo'sti saṃsāramūlatvāt |",
  "SA01n763:341": "na ca vinā'nāsravena(ṇa)",
  "SA01n763:342": "mārgeṇa tatratyāḥ kleśā hantuṃ śakyante |",
  "SA01n763:343": "caitanyarūpaṃ puruṣamālambya tadvairāgyamiti cet |",
  "SA01n763:344": "na |",
  "SA01n763:345": "yuṣmatpuruṣasya kriyāvattve sattva(ttvā)",
  "SA01n763:346": "nekatvaikatvopapatteḥ saṃsargidharmitvopapatteḥ buddhivaditi vijñānajñānopalabdhe ca..............................................ti ||",
  "SA01n763:347": "kasya punardhyānasya prāptyā kataradbhāvyate ?",
  "SA01n763:348": "tadanukramyate-",
  "SA01n763:349": "[569] bālādyadhyānasaṃprāptau laukikasyaiva bhāvanā |",
  "SA01n763:350": "yadā khala pṛthagjanaḥ prathamaṃ dhyānaṃ labhate tadāsyānāgataṃ laukikameva bhāvyate |",
  "SA01n763:351": "ūṣmādivarjye cālabdhe dhyānāntarasamudbhave ||",
  "SA01n763:352": "caramabhavikasyoṣmādivarjite'.....................gikasvā(?)nucitam |",
  "SA01n763:353": "tatra dhyānāntare prathamaṃ sāsravameva bhāvyate |",
  "SA01n763:354": "ucite tu vairāgyalabdhatvānna bhāvyate |",
  "SA01n763:355": "ūṣmagatādiṣu tu na bhāvyate |",
  "SA01n763:356": "tānyeva dhyānāntarasaṃgṛhītāni bhāvyante prathamaṃ nānāgamyam ||",
  "SA01n763:357": "[570] vītarāgasya cālabdhe pūrvasāmantake tathā |",
  "SA01n763:358": "vītarāgasyānāgamye'pyalabdhe'nucite prathamaṃ bhāvya[te]......................[a] nāgamyasaṃgṛhītāni bhāvyante na prathamāryamārgasādṛśyāt |",
  "SA01n763:359": "viraktasya tu pūrvasya nirmalasyaiva bhāvanā ||",
  "SA01n763:360": "vītarāgasya tvāryasya prathamasyānāsravasyaiva bhāvanānyāme vā [']bhisamayāntikakṣaṇavarjyeṣu anāsravameva bhāvyate |",
  "SA01n763:361": "śaikṣasya ca dvābhyāṃ kṣaṇābhyāmakṣavivardhane bhavāgre ca saptadaśasu .................. |",
  "SA01n763:362": "evaṃ navaprakāratayā[']kopyaprativedhe tatpṛṣṭhe ca yatkiñcidbhāvanāmayaṃ saṃmukhīkarotyalabdhaṃ tatrānāsravameva prathamaṃ bhāvyate nobhayabhāvanocyate ||",
  "SA01n763:363": "[571] nyāmamārgānvayajñāne śaikṣasyākṣavivardhane |",
  "SA01n763:364": "ānantaryāhvaye mārge dṛṅmārge dvādaśakṣaṇāḥ ||",
  "SA01n763:365": "[572] bhavāgrasya ca vairāgye kṣayajñānavivarjite |",
  "SA01n763:366": "ākopyā ................................ ||",
  "SA01n763:367": "[573] [ā]ryasya kāmavairāgye carame muktivartmani |",
  "SA01n763:368": "jñānatraye tva(tra)",
  "SA01n763:369": "yākhye ca nyāme[']nāgamyavarjite ||",
  "SA01n763:370": "[574] śaikṣasya rāgiṇaḥ pūrvatribhūmīndriyavardhane |",
  "SA01n763:371": "prayogamuktimārgeṣu kāmādyadhyānajasya ca ||",
  "SA01n763:372": "[575] dvividhārhatvasaṃprāptau muktivartmani paścime |",
  "SA01n763:373": "viraktānāṃ ca śaikṣāṇāmavyagrānyatribhūjaye ||",
  "SA01n763:374": "[576] bhāvanā dvividhasyāpi",
  "SA01n763:375": "........................su sāsravānāsravasyāpi prathamasya dhyānasya bhāvanā bhavatīti |",
  "SA01n763:376": "nobhayasya tu bhāvanām |",
  "SA01n763:377": "anāgamyāśraye nyāma tadbhāgīyodbhavādiṣu ||",
  "SA01n763:378": "yadyanāgamyaṃ niḥśrito niyāmamavakrāmati,",
  "SA01n763:379": "tasyānāgamyameva bhāvyate na tu prathamaṃ dhyānaṃ kiñcidapi bhāvyate |",
  "SA01n763:380": "yadā khalvapyanāgamyānirvedhabhāgīyānyutpādayati................[bhāva]nayā bhāvyate na tu prathamaṃ dhyānaṃ darśanamārgasādṛśyādityāviṣkṛtametaditi ||",
  "SA01n763:381": "[577] dvitīyādiṣvanenaiva vidhinābhyuhya yuktitaḥ |",
  "SA01n763:382": "abhidharmanayajñāne jñeyā'nāgatabhāvanā ||",
  "SA01n763:383": "dvitīyādiṣu khalvadhidhyāneṣvanayaiva prathamadhyānānāgatābhāvanānītyā tatra yuktimanusaratā yathātantrama............ |",
  "SA01n763:384": "dhyāṇaṃ(naṃ)",
  "SA01n763:385": "kasya kimālambanamityata idamanukramyate |",
  "SA01n763:386": "[578] sāsvādaḥ svabhavālambaḥ śubhaṃ dhyānaṃ samantadṛk |",
  "SA01n763:387": "ārupyāḥ kuśalā maulā nādholokāvalambinaḥ ||",
  "SA01n763:388": "āsvādanāsraṃprayuktaḥ svabhūmikaṃ [bhavamālambate] sāsravaṃ vastvityarthaḥ |",
  "SA01n763:389": "nādharāṃbhūmimālambate vītarāgatvānnottarāṃ tṛṣṇāparicchinnatvāt |",
  "SA01n763:390": "nānāsravaṃ kuśalatvaprasaṅgāt |",
  "SA01n763:391": "kuśalaṃ tu dhyānaṃ śuddhakamanāsravaṃ vā sarvālambanaṃ yatkiñcidasti saṃskṛtamasaṃskṛtaṃ vā |",
  "SA01n763:392": "maulānāṃ tu kuśalārūpyāṇāmadhobhūmikaṃ ca sāsravaṃ vastu nālambanam |",
  "SA01n763:393": "svabhūmyordhvabhūmyālambanatvāt |",
  "SA01n763:394": "anāsravaṃ [tvālambanam |",
  "SA01n763:395": "sarvā]nvayajñānapakṣo na dharmajñānapakṣo nādhobhūminirodhaḥ |",
  "SA01n763:396": "sāmantakānantaryamārgāṇāṃ tvadharābhūmirālambanam ||]",
  "SA01n763:397": "[eṣāñca pu]nastrividhānāṃ dhyānārūpyāṇām",
  "SA01n763:398": "[579] dhyānārūpyaiḥ prahīyante nirmalairmāṇa(na)sa(so) malāḥ |",
  "SA01n763:399": "adhobhūmestu labhyante sāmantairapi śuddhakaiḥ ||",
  "SA01n763:400": "anāsravenaiva(ṇai)",
  "SA01n763:401": "va dhyānārūpyeṇa kleśāḥ prahīyante na kuśalena |",
  "SA01n763:402": "kuta eva kliṣṭena ?",
  "SA01n763:403": "vītarāgavannādhaḥ prahīyante tasyaiva tadapratipakṣatvāt,",
  "SA01n763:404": "na svabhūmau viśiṣṭarata(tara)",
  "SA01n763:405": "tvā[nnorddhvamiti |",
  "SA01n763:406": "dhyānārūpyasāmantake]na śuddhakenāpi kleśāḥ prahīyante'dhobhūmipratipakṣatvāt ||",
  "SA01n763:407": "punaśca | sarvaṃ samādhiṃ saṃkalayya trayaḥ samādhaya uktāḥ sūtre-",
  "SA01n763:408": "[580] savitarkavicārādyāstrayaḥ proktāḥ samādhayaḥ |",
  "SA01n763:409": "dhyānāntare sa cārodhaḥ sadvayo'nyatra nirdvayaḥ |",
  "SA01n763:410": "“savitarkaḥ savicāraḥ samādhiḥ avitarko vicāramātro'vita[rko'vicāraḥ” iti |",
  "SA01n763:411": "tatra dhyānāntaraṃ tāvadavita]rko vicāramātraḥ |",
  "SA01n763:412": "satatodhaḥ savitarkaḥ savicāraḥ samāviḥ |",
  "SA01n763:413": "paratastvavitarko[']vicāraśca ||",
  "SA01n763:414": "punaḥ",
  "SA01n763:415": "[581] sāsravānāsravaścānya ekādaśabhuvastrayaḥ |",
  "SA01n763:416": "āryākāramatidyotāḥ śūnyatādyaḥ samādhayaḥ ||",
  "SA01n763:417": "śūnyatābhidheyaḥ samādhirapraṇihita animittaśca tṛtīyaḥ ||",
  "SA01n763:418": "katamaiḥ punareta ā[ryākārāḥ..........................]vat ṣoḍaśabhirākārairityatastrayo'pyanityatādiṣoḍaśākāramatidyotāḥ (?) |",
  "SA01n763:419": "pratyekaṃ tu",
  "SA01n763:420": "[582] daśāprani(ṇi)",
  "SA01n763:421": "hitākārāḥ śūnyatāyā dvayaṃ matam |",
  "SA01n763:422": "animitto'mṛtākāraiścaturbhiḥ saṃpravartate ||",
  "SA01n763:423": "apra(niṇi)hitaḥ khalu samādhiraṇi(ni)",
  "SA01n763:424": "tyaduḥkhākārābhyāṃ saṃprayuktaścaturbhiḥ samudayākāraiścaturbhiśca mārgā[kāraiḥ]..............................tānātmākārābhyāṃ saṃprayuktaḥ |",
  "SA01n763:425": "animittaḥ samādhirnirodhākāraiścaturbhirnirodhākārādibhiḥ saṃprayuktaḥ ||",
  "SA01n763:426": "[583] vimukterdviprakārāyāḥ prāptaye nirmalāḥ punaḥ |",
  "SA01n763:427": "vimokṣasu(mu ?)",
  "SA01n763:428": "khaśabdena ta evāviṣkṛtāstrayaḥ ||",
  "SA01n763:429": "rāgavirāgāccetovimuktiravidyāvirāgā[t] prajñāvimuktiḥ |",
  "SA01n763:430": "tasya vimuktidvayasya.................[ā]viṣkṛtāni |",
  "SA01n763:431": "tatra śūnyatāyāḥ saṃprayuktaḥ samādhiḥ śūnyatāsamādhiḥ |",
  "SA01n763:432": "na praṇidhatte bhavamityā(tya)",
  "SA01n763:433": "praṇihitaḥ |",
  "SA01n763:434": "daśanimittāpagamādanimittaṃ tadālambanasamādhiraṇi(ni)",
  "SA01n763:435": "mittaḥ || punaḥ",
  "SA01n763:436": "[584] trayo'parasamādhyākhyā śūnyatāśūnyatādayaḥ ||",
  "SA01n763:437": "teṣāṃ trayāṇāṃ samādhīnāmutsargopāyapradarśa[nārthaṃ śūnyatāśūnyatādayaḥ trayaḥ] samādhayo'bhidharmebhihitāḥ |",
  "SA01n763:438": "dvayamālambate'śaikṣaṃ śūnyato'nityatastathā ||",
  "SA01n763:439": "[585] kṣayamapratisaṃkhyākhyamantyo gṛhṇāti śāntataḥ |",
  "SA01n763:440": "śūnyatādyālambanatvāttannāma aśaikṣaṃ samādhiṃ dvāvaparasamādhī ālambete |",
  "SA01n763:441": "śūnyatāśūnyatā aśaikṣaṃ śūnyatāsamādhimālambate śūnyākāreṇa |",
  "SA01n763:442": "apraṇi[hitāpraṇihito'pyaśaikṣamapraṇihitam] anityākāreṇa |",
  "SA01n763:443": "[na] duḥkhato na hetvādito'nāsravasya atallakṣaṇatvāt |",
  "SA01n763:444": "na mārgākārairdūṣaṇīyatvāt |",
  "SA01n763:445": "animittānimittatvāt samādhiraśaikṣasyānimittasyāpratisaṃkhyānirodhamālambate |",
  "SA01n763:446": "śāntākāreṇānāsravasya pratisaṃkhyānirodhābhāvāt |",
  "SA01n763:447": "na nirodhapraṇītaniḥsaraṇākārairaṇi(ni)",
  "SA01n763:448": "tyatānirodhasādhāraṇatvādavyākṛtatvādavisaṃyogācca |",
  "SA01n763:449": "te punarete samādhayaḥ",
  "SA01n763:450": "ekādaśabhuvaḥ sarve sāsravā nṛṣvakopinaḥ ||",
  "SA01n763:451": "tatra sāsravā āryamārgadveṣitvānmanuṣyeṣūtpādyante |",
  "SA01n763:452": "akopyasyārhataḥ ekādaśabhuvaśca saptasāmantakāni hitvā'nyāsvekādaśasu bhūmiṣu kāmadhātvanāgamyadhyānāntaradhyānārūpyeṣu |",
  "SA01n763:453": "punaḥ",
  "SA01n763:454": "[586] samādhibhāvanādhyānaṃ sukhāya prathamaṃ śubham |",
  "SA01n763:455": "darśaṇā(nā)yākṣyabhijñoktā prajñābhedāya yātnikāḥ ||",
  "SA01n763:456": "“catasraḥ khalu samādhibhāvanāḥ |",
  "SA01n763:457": "asti samādhibhāvanā āsevitā bhāvitā bahulīkṛtā dṛṣṭadharmavihārāya saṃvartate” iti vistaraḥ |",
  "SA01n763:458": "kuśalaṃ khalu prathamaṃ dhyānaṃ śuddhakamanāsravaṃ vā dṛṣṭadharmasukhavihārāya samādhibhāvanā |",
  "SA01n763:459": "tadadhikatvā[t] anyānyapi jñeyāṇi(ni) |",
  "SA01n763:460": "nāvaśyaṃ samparāyasukhavihārāyaḥ(ya)",
  "SA01n763:461": ", parihīṇordhvopapannaḥ pariṇi(ni)",
  "SA01n763:462": "rvitatadabhāvāt |",
  "SA01n763:463": "divyacakṣurabhijñādarśaṇā(nā)",
  "SA01n763:464": "ya samādhibhāvanā |",
  "SA01n763:465": "prayogajāḥ khalu sarve guṇāstraidhātukāṇā(nā)",
  "SA01n763:466": "sravāḥ prajñāprabhedāya samādhibhāvanāt(nāḥ) ||",
  "SA01n763:467": "[587] yo'ntyo vajropame dhyāne sarvakleśakṣayāya sā |",
  "SA01n763:468": "yaścaturthe dhyāne vajropamaḥ samādhiḥ sa āsravakṣayāya samādhibhāvanā |",
  "SA01n763:469": "sūtraṃ caitatsamākhyātaṃ buddhenātmopanāyikam ||",
  "SA01n763:470": "ataścaturthameva dhyānamuktamiti ||",
  "SA01n763:471": "abhidharmapradīpe vibhāṣāprabhāyāṃ vṛttau aṣṭamasyādhyāyasya tṛtīyaḥ pādaḥ samāptaḥ ||",
  "SA01n763:472": "aṣṭamādhyāye",
  "SA01n763:473": "caturthapādaḥ |",
  "SA01n763:474": "nirdiṣṭāḥ samādhayaḥ |",
  "SA01n763:475": "ataḥ paraṃ samādhisanniśritā gunā(ṇā)",
  "SA01n763:476": "nirdiśyante |",
  "SA01n763:477": "apramānā(ṇā)",
  "SA01n763:478": "ki catvāri maitrī karuṇā muditopekṣā ca |",
  "SA01n763:479": "apramānā(ṇāḥ)",
  "SA01n763:480": ", sattvādhiṣṭhānapravṛtterapramāna(ṇa)",
  "SA01n763:481": "puṇyanirvartakatvādaprameyeṣu phalahetutvācca |",
  "SA01n763:482": "athāpramāṇānāṃ kaḥ svabhāvaḥ ?",
  "SA01n763:483": "[588] caturṇāmapramāṇānāṃ maitryadveṣastathā kṛpā |",
  "SA01n763:484": "muditā prītirekeṣāmupekṣā'lobha iṣyate ||",
  "SA01n763:485": "adveṣasvabhāvā maitrī |",
  "SA01n763:486": "tathā karuṇā adveṣasvabhāvā |",
  "SA01n763:487": "kastarhyetayorapramāna(ṇa)",
  "SA01n763:488": "yorviśeṣaḥ ?",
  "SA01n763:489": "ubhayoradveṣātmakatve'pi maitrī sattvāparityāgavartino dveṣasya pratipakṣo harṣākārapravṛttā ca |",
  "SA01n763:490": "karuṇā tāḍanapīḍanābhiprāyavartiṇo(no)",
  "SA01n763:491": "dveṣasya pratipakṣo dainyākārapravṛttā ca |",
  "SA01n763:492": "ityasti viśeṣaḥ |",
  "SA01n763:493": "“somanasyasvabhāvāmuditā” iti paurāṇāḥ |",
  "SA01n763:494": "upekṣāpyalobhātmakaiva |",
  "SA01n763:495": "eṣo'pramāṇānāṃ svabhāvaḥ |",
  "SA01n763:496": "kasmāccatvāryeva na nyūnānyadhikāni vā ?",
  "SA01n763:497": "[589] vyāpādasya vihiṃsāyā aratestṛḍdviṣastathā |",
  "SA01n763:498": "pratipakṣo'yamākhyāto damanārthaṃ svacetasaḥ ||",
  "SA01n763:499": "sūtra uktam-“maitrī āsevitā bhāvitā bahulīkṛtā vyāpādaprahāṇāya saṃvartate |",
  "SA01n763:500": "karuṇā vihiṃsāprahāṇāya |",
  "SA01n763:501": "aratiprahāṇāya muditā kāmarāgavyāpādaprahāṇāyopekṣā ||”",
  "SA01n763:502": "vṛttiḥ punardraṣṭavyā-",
  "SA01n763:503": "[590] sukhādhāne sukhā maitrī duḥkhanāśonmukhī kṛpā |",
  "SA01n763:504": "muditā modanānimnā sattvā ebhyeva paścimā ||",
  "SA01n763:505": "[591] draṣṭavyā vṛttireteṣāṃ",
  "SA01n763:506": "ākārastu punaḥ kathaṃ pratipattavya iti |",
  "SA01n763:507": "tadapadiśyate-",
  "SA01n763:508": "ākāraiḥ sukhitādi bhiḥ |",
  "SA01n763:509": "sukhitā vata santu sattvā iti manasi kurvan maitrīṃ samāpadyate |",
  "SA01n763:510": "duḥkhitā vata sattvā iti karuṇām |",
  "SA01n763:511": "modantāṃ vata sattvā iti muditām |",
  "SA01n763:512": "sattvā ityeva manasi kurvannupekṣāṃ samāpadyate mādhyasthyāt |",
  "SA01n763:513": "ebhyastvanyatamenāpi brahmasāyujyamaśnute ||",
  "SA01n763:514": "ebhyo'pramāṇebhya ekeṇā(nā)",
  "SA01n763:515": "pi bhāvitena brahmatvaṃ pratilabhyata iti ||",
  "SA01n763:516": "kimālambanā apramāṇāḥ,",
  "SA01n763:517": "kati bhūmikā vetyapadiśyate-",
  "SA01n763:518": "[592] nṛṣu kāmāvalambīni ghyānayormuditābhya(hva)yoḥ |",
  "SA01n763:519": "ṣaḍbhaumāni tadā(da)",
  "SA01n763:520": "nyāni kecidicchanti saptasu ||",
  "SA01n763:521": "maitrīkaruṇāmuditāstrayaḥ kāmāvacarasattvālambanāḥ |",
  "SA01n763:522": "upekṣā aniyatā iti |",
  "SA01n763:523": "yeṣāṃ tāvadbhā[vanā]mayānyetāni muditā ca saumanasyendriyaṃ teṣāṃ prathamadvitīyayordhyānayormuditā |",
  "SA01n763:524": "nordhvaṃ saumanasyendriyābhāvāt |",
  "SA01n763:525": "anyāni trīṇyapramānā(ṇā)",
  "SA01n763:526": "ni ṣaṭsu bhūmiṣvaṇā(nā)",
  "SA01n763:527": "gamye dhyānāntare caturṣu dhyāneṣu |",
  "SA01n763:528": "kecit punaḥ cintāmayānyapyetāni pramodyaṃ ca prīterdharmāntaraṃ [iti] teṣāṃ saptabhūmikā |",
  "SA01n763:529": "prāmodyasya vedanādvayasaṃyogitvāt |",
  "SA01n763:530": "uktānyapramānā(ṇā)ni ||",
  "SA01n763:531": "atha kati vimokṣāḥ |",
  "SA01n763:532": "[593] vimokṣāḥ kathitā aṣṭau teṣāṃ dvāvaśubhātmakau |",
  "SA01n763:533": "tāvādyadhyānayorantye tṛtīyo'lobhalakṣaṇaḥ ||",
  "SA01n763:534": "rūpī rūpāṇi paśyatīti prathamo vimokṣaḥ |",
  "SA01n763:535": "ādhyātmamarūpasaṃjñī bahirdhā rūpāṇi paśyatīti dvitīyo vimokṣaḥ |",
  "SA01n763:536": "śubhaṃ vimokṣaṃ kāyeṇa sākṣātkṛtvopasampadya viharatīti tṛtīyaḥ |",
  "SA01n763:537": "teṣāṃ dvāvaśubhasvabhāvau prathamau tadākāratvād bhūmitaśca tau sasāmantakayoḥ prathamadvitīyayordhyānayordhyānāntare ca |",
  "SA01n763:538": "sasāmantake caturthe dhyāne śubho vimokṣaḥ |",
  "SA01n763:539": "ca cālobhasvabhāva eva na tvaśubhātmakaḥ,",
  "SA01n763:540": "tacchubhākārapravṛttatvāt |",
  "SA01n763:541": "saparivārāstvete pañcaskandhasvabhāvāḥ ||",
  "SA01n763:542": "[594] catvāraḥ kuśalārūpā vimokṣākhyā samāhitāḥ |",
  "SA01n763:543": "nirodhākhyasamāpattirvimokṣaḥ kathito'ṣṭamaḥ ||",
  "SA01n763:544": "catvāro'nye vimokṣāḥ samāhitāḥ kuśalā evārūpyāḥ draṣṭavyāḥ |",
  "SA01n763:545": "saṃjñāveditanirodhastvaṣṭa[mo] vimokṣaḥ |",
  "SA01n763:546": "vaimukhyārtho hi vimokṣārthaḥ,",
  "SA01n763:547": "nirodhasamāpattiḥ;",
  "SA01n763:548": "sarvasālambanapravṛttivaimukhyāt ||",
  "SA01n763:549": "[595] tasyāstu saṃmukhībhāvaḥ sūkṣmasūkṣmāda[na]ntaram |",
  "SA01n763:550": "trividhaṃ hi bhāvāgrikaṃ cittaṃ saṃjñāsūkṣmasūkṣmākhyabhedāt |",
  "SA01n763:551": "etadyathākramamaudārikam |",
  "SA01n763:552": "ataḥ sūkṣmasūkṣmākhyaṃ bhavāgrānantaraṃ tāṃ samāpattiṃ samāpadyante |",
  "SA01n763:553": "tathā samāpannānāṃ tu",
  "SA01n763:554": "vyutthānacittamapyasyāḥ svaṃ śuddhaṃ nirmalaṃ tvadhaḥ ||",
  "SA01n763:555": "sāsravānāsravatvāt |",
  "SA01n763:556": "tadvyutthānacittasya sāsravena(ṇa)",
  "SA01n763:557": "cedvyuttiṣṭhate bhāvāgrikeṇa |",
  "SA01n763:558": "anāsraveṇa cedākiñcanyāyatanabhūmikena ||",
  "SA01n763:559": "athaiva vimokṣāḥ kiṃ viṣayāḥ ?",
  "SA01n763:560": "[596] kāmāvacaradṛśyārthā vimokṣāḥ prathamāstrayaḥ |",
  "SA01n763:561": "kāmāvacaraṃ rūpāvacarameṣāmālambanaṃ yathāyogamaśubhataḥ śubhataśca |",
  "SA01n763:562": "anye tvanvayadhīpakṣasvordhvaduḥkhādyavekṣiṇāḥ ||",
  "SA01n763:563": "ārūpyavimokṣāṇāṃ svabhūmyūrdhvabhūmikaṃ duḥkhamālambanaṃ taddhetunirodhau ca |",
  "SA01n763:564": "sarvacānvayajñānama(pa)",
  "SA01n763:565": "kṣyo mārga ūrdhvādharabhūmisaṃgṛhītaḥ,",
  "SA01n763:566": "apratisaṃkhyānirodhaśca |",
  "SA01n763:567": "uktā vimokṣāḥ ||",
  "SA01n763:568": "[597] sūtre'bhibhavasaṃjñākhyaṃ proktamāyatanāṣṭakam |",
  "SA01n763:569": "vimokṣādhikavṛttyetaccittaiśvaryapradarśakam ||",
  "SA01n763:570": "sūtre bhagavatā aṣṭau abhibhvāyatanānyākhyātāni “adhyātmaṃ rūpasaṃjñī bahirdhā rūpāṇi paśyati suvarṇadurvarṇāni khalu rūpāṇi abhibhūya jānāti,",
  "SA01n763:571": "abhibhūya paśyati,",
  "SA01n763:572": "evaṃ saṃjñī ca bhavatīdaṃ prathamamabhibhvāyatanam |",
  "SA01n763:573": "adhyātmaṃ rūpasaṃjñī bahirdhā rūpāṇi paśyatyapramāṇāni suvarṇadurvarṇānīti vistaro yāvadidaṃ dvitīyamabhibhvāyatanam |",
  "SA01n763:574": "evamadhyātmamarūpasaṃjñī bahī rūpāṇi paśyati parīttānyapramāṇāni ceti catvāri |",
  "SA01n763:575": "adhyātmamarūpasaṃjñyeva ca bahirdhā rūpāṇi paśyati nīlapītalauhitāvadāta.......”...............",
  "SA01n763:576": "[........... abhidharmadīpe vibhāṣāprabhāyāṃ vṛttau aṣṭamasyādhyāyasya caturthaḥ pādaḥ samāptaḥ ||]",
  "SA01n763:577": "[aṣṭamo'dhyāyaḥ samāptaḥ ||]",
  "SA01n763:578": "[abhidharmadīpe vibhāṣāprabhāvṛttiḥ samāptā ||]"
}