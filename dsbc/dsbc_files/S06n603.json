{
  "S06n603:0": "12",
  "S06n603:1": "108. mātrāya putra bahu santi gilāni kāye",
  "S06n603:2": "te sarvi durmanasa tatra prayujyayeyuḥ |",
  "S06n603:3": "emeva buddha(piṃ)",
  "S06n603:4": "daśaddiśi lokadhātau",
  "S06n603:5": "ima prajñapāramita mātra samanvāharanti ||1 ||",
  "S06n603:6": "109. ye'tīta ye'pi ca daśaddiśi lokanāthā",
  "S06n603:7": "itu te prasūta bhaviṣyantyanāgatāśca |",
  "S06n603:8": "loka(sya) darśika janetri jināna mātā",
  "S06n603:9": "parasattvacittacaritāna nidarśitā(kā) ca ||2 ||",
  "S06n603:10": "110. lokasya yā tathata yā tathatārhatānāṃ |",
  "S06n603:11": "pratyekabuddhatathatā tathatā jinānām |",
  "S06n603:12": "ekaiva bhāvavigatā tathatā ananyā",
  "S06n603:13": "prajñāya pāramita buddha tathāgatena ||3 ||",
  "S06n603:14": "111. tiṣṭhantu lokavidunāṃ parinirvṛtānāṃ",
  "S06n603:15": "[sthita eṣa dharmataniyāma śūnyadharmā |",
  "S06n603:16": "tāṃ bodhisattva tathatāmanubuddhayanti",
  "S06n603:17": "tasmā hu buddha kṛta nāma tathāgatebhiḥ ||4 ||",
  "S06n603:18": "112. ayu gocaro daśabalāna vināyakānāṃ]",
  "S06n603:19": "prajñāya pāramita ramyavanāśritānām |",
  "S06n603:20": "dukhitāṃśca sattva triapāya samuddharanti",
  "S06n603:21": "na pi sattvasaṃjña api teṣu kadāci bhoti ||5 ||",
  "S06n603:22": "113. siṃho yathaiva girikandari niśrayitvā",
  "S06n603:23": "nadate achambhi mṛga kṣudraka trāsayanto |",
  "S06n603:24": "tatha prajñapāramitaniśraya narāṇa siṃho",
  "S06n603:25": "nadate achambhi pṛthutīrthika trāsayanto ||6 ||",
  "S06n603:26": "114. ākāśaniśrita yathaiva hi sūrya[raśmi]",
  "S06n603:27": "tāpetimāṃ dharaṇi darśayate ca rūpam |",
  "S06n603:28": "tatha prajñapāramitaniśrita dharmarājo",
  "S06n603:29": "tāpeti tṛṣṇanadi dharma nidarśayāti ||7 ||",
  "S06n603:30": "115. rūpasya darśanu adarśanu vedanāye",
  "S06n603:31": "saṃjñāya darśanu adarśanu cetanāye |",
  "S06n603:32": "vijñānacittamanudarśanu yatra nāsti",
  "S06n603:33": "aya dharmadarśanu nidiṣṭu tathāgatena ||8 ||",
  "S06n603:34": "116. ākāśa dṛṣṭu iti sattva pravyāharanti",
  "S06n603:35": "nabhadarśanaṃ kutu vimṛṣyatha etamartham |",
  "S06n603:36": "tatha dharmadarśanu nidiṣṭa tathāgatena",
  "S06n603:37": "na hi darśanaṃ bhaṇitu śakya nidarśanena ||9 ||",
  "S06n603:38": "bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ ||"
}