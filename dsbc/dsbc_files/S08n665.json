{
  "S08n665:0": "athaikatriṃśaḥ paṭalavisaraḥ |",
  "S08n665:1": "atha khalu bhagavāṃ śākyamuniḥ punarapi śuddhāvāsabhavanamavalokya mañjuśriyaṃ kumārabhūtamāmantrayate sma |",
  "S08n665:2": "śṛṇu mañjuśrīḥ kumārapūrvanirdiṣṭaṃ padaṃ sattvāviṣṭānāṃ caritaṃ śubhāśubhaṃ nimittaṃ ca vakṣye ||",
  "S08n665:3": "atha khalu mañjuśrīḥ kumārabhūtaḥ utthāyāsanād bhagavataścaraṇayornipatya murdhnimañjaliṃ kṛtvā bhagavantametadavocat |",
  "S08n665:4": "tat sādhu bhagavāṃ vadatu sattvānāṃ parasattvadehasaṅkrāntānāmāryadivya etisiddhagandharvayakṣarākṣasapiśācamahoragaprabhṛtīnāṃ vicitrakarmakṛtaśarīrāṇāṃ vicitragatiniśritānāṃ vividhākārānekacihnānāṃ manuṣyāmanuṣyabhūtānāṃ cittacaritāni samayo bhagavāṃ samayaḥ sugataḥ |",
  "S08n665:5": "yasyedānī kālaṃ manyase |",
  "S08n665:6": "evamukto mañjuśriyaḥ kumārabhūto tūṣṇīmbhāvena svake āsane tasthuḥ adhyeṣya jinavaraṃ lokanāyakaṃ jinasattamaṃ gautamamiti ||",
  "S08n665:7": "atha bhagavāṃ śākyamuniḥ sattvānāṃ cittacaritanimittajñāna cihnaṃ kālaṃ ca bhāṣate sma ||",
  "S08n665:8": "paradehagataḥ sattvaḥ ākṛṣṭo mantrayuktibhiḥ |",
  "S08n665:9": "kecidāhāralobhena gṛhṇante mānuṣaṃ bhuvi ||",
  "S08n665:10": "apare kruddhacittā vai pūrvavairātra cāpare |",
  "S08n665:11": "gṛhṇante mānuṣāṃ loke bhūtalesmiṃ sudāruṇāḥ ||",
  "S08n665:12": "vītarāgā tathā nityaṃ kāruṇyāt samayā punaḥ |",
  "S08n665:13": "avatāraṃ martyaloke'smiṃ gṛhṇate mānuṣāṃ śubhām ||",
  "S08n665:14": "praśastāṃ śubhamavyaṅgāṃ narāṇāṃ varṇasādhikām |",
  "S08n665:15": "udayantaṃ tathā bhāno teṣāmāveśamucyate ||",
  "S08n665:16": "avatārāsteṣu kāle'smiṃ bhānorastamane niśā |",
  "S08n665:17": "rātryāṃ ca prathame yāme sitapakṣeṣu dṛśyate ||",
  "S08n665:18": "praśastā śubhakarmāṇāṃ ye narā dhārmikāḥ sadā |",
  "S08n665:19": "śucidakṣasamāyuktā avatārasteṣu dṛśyate ||",
  "S08n665:20": "āviṣṭāstu tato martyā vītarāgairmaharddhikaiḥ |",
  "S08n665:21": "śucideśe jane cavai śubhe nakṣatratārake |",
  "S08n665:22": "praśaste divase vāre śaklapakṣe śubhe'hani ||",
  "S08n665:23": "śuklagrahasaṃyukte tithau pūrṇasamāyute |",
  "S08n665:24": "paripūrṇe tathā candre avatāraṃ teṣu dṛśyate ||",
  "S08n665:25": "avatīrṇasya bhave cihnaḥ vītarāgasya maharddhike |",
  "S08n665:26": "ākāśe tālamātraṃ tu pṛthivyāmutplutya tiṣṭhate ||",
  "S08n665:27": "paryaṅkopaviṣṭo'sau dṛśyate niyatāśraye |",
  "S08n665:28": "nānādivyamatulyādyā brāhmārkarṇasukhāstathā ||",
  "S08n665:29": "vadate'sau mahāsattvo yatrāsau pīḍadhiyosthitaḥ |",
  "S08n665:30": "uṣṇīṣamudrairākṛṣṭaḥ patate'sau mahītale ||",
  "S08n665:31": "mahīmaspṛśyatastiṣṭhedarghaṃ dadyāttu tatkṣaṇāt |",
  "S08n665:32": "jātīkusumasanmiśraṃ śvetacandanakuṅkumam ||",
  "S08n665:33": "misṛtaṃ udakaṃ dadyādarghaṃ pādyaṃ tu tatkṣaṇam |",
  "S08n665:34": "praṇipatya mahīṃ mantrī adhyeṣye hitakāmyayā ||",
  "S08n665:35": "adhyeṣṭo hi saḥ sattvo vītamatsaracetasaḥ |",
  "S08n665:36": "vācaṃ prabhāṣate divyāṃ anelāṃ karṇasukhāṃstathā ||",
  "S08n665:37": "yathepsaṃ tu tataḥ pṛcche mantrajñe hi viśāradaḥ |",
  "S08n665:38": "na bhetavyaṃ tatra kāle tu mañjughoṣaṃ tu saṃsmaret ||",
  "S08n665:39": "mudrāṃ pañcaśikhāṃ baddhvā anyaṃ voṣṇīṣasambhavam |",
  "S08n665:40": "diśābandhaṃ tataḥ kṛtvā dityūrdhvamadha eva tu ||",
  "S08n665:41": "tato'sau sarvavṛttāntamadhyāntaṃ ca pravakṣyate |",
  "S08n665:42": "ādimadhyaṃ tathā kālaṃ bhūtaṃ tathyamanāgatam ||",
  "S08n665:43": "vartamānaṃ yathābhūtaṃ ācaṣṭe'sau mahādyutiḥ |",
  "S08n665:44": "animiṣākṣāstathā stabdhaḥ prekṣate'sau bhītavidviṣaḥ ||",
  "S08n665:45": "yastenoditā vācā satyaṃ taṃ nānyathā bhavet |",
  "S08n665:46": "siddhisādhyaṃ tathā dravyaṃ yoniṃ sa nicayaṃ gatim ||",
  "S08n665:47": "pratyekabodhimarhatvaṃ mahābodhiṃ niyataṃ ca tat |",
  "S08n665:48": "buddhatvagotraniyataṃ + + + + + + + ++ + + + + ||",
  "S08n665:49": "agotraṃ caiva kālaṃ vai bhavyasattvamaharddhikam |",
  "S08n665:50": "sarvaṃ so kathaye satyaṃ samayenābhilakṣitaḥ ||",
  "S08n665:51": "lakṣaṇamātraṃ kathed yogī nānyakālamudīkṣayet |",
  "S08n665:52": "etatkṣaṇena yat kiñcit prārthaye saumanasātmanā ||",
  "S08n665:53": "tat sarvaṃ labhate kṣipraṃ mantrasiddhiśca kevalā |",
  "S08n665:54": "prāpnuyāt sarvasampattiṃ yatheṣṭāṃ cābhikāṃkṣitam ||",
  "S08n665:55": "visarjya mantrī tat kṣipramarghaṃ datvā tu sammatām |",
  "S08n665:56": "pātrasaṃrakṣaṇāṃ kuryād vidhidṛṣṭena karmaṇāṃ ||",
  "S08n665:57": "patitaṃ dehamatvā vai śayānaṃ caiva mahītale |",
  "S08n665:58": "uṣṇīṣamudrayā yuktaṃ mantraṃ caiva jinocitam ||",
  "S08n665:59": "tenaiva rakṣāṃ kurvīta mudrāpañcaśikhena vā |",
  "S08n665:60": "svasthadehastadā sattva ucchiṣṭena mahītale ||",
  "S08n665:61": "sarvamāviṣṭasattvānāṃ rakṣā eṣā prakalpitā |",
  "S08n665:62": "aśaktā duṣṭasattvā vai hiṃsituṃ pātraniśrite ||",
  "S08n665:63": "rakṣā ca mahatī hyeṣā jantūnāṃ pātrasambhavām ||",
  "S08n665:64": "vācā tasya madhyasthā madhyadeśe prakīrtitā ||",
  "S08n665:65": "devayoniṃ samāsṛtya akaniṣṭhādyāśca rūpiṇām |",
  "S08n665:66": "ete'nye tāni cihnāni dṛśyante rūpasambhavām ||",
  "S08n665:67": "kāmadhātveśvarā ye tu kāmināṃścaiva divaukasām |",
  "S08n665:68": "tato hīnā gatiścihnā vācā caiva samādhurā ||",
  "S08n665:69": "tato bhūniṣpannā vimānasthā sadivaukasām |",
  "S08n665:70": "vācā kāśipurīṃ teṣāṃ yakṣāṇāṃ ca samāgadhim ||",
  "S08n665:71": "aṅgadeśāṃ tathā vācā mahoragāṇāṃ prakīrttitā |",
  "S08n665:72": "pūrvīṃ vācā bhavet teṣāṃ garuḍānāṃ mahaujasām ||",
  "S08n665:73": "tathā vaṅge samā jātā yā vācā tu pravarttate |",
  "S08n665:74": "kinnarāṇāṃ tathā vācā sā vācā parikalpitā ||",
  "S08n665:75": "yauddhrī vācā bhavennityaṃ siddhavidyā sakhaḍgiṇām |",
  "S08n665:76": "vidyādharāṇāṃ tu sā vācā + + + + + + + + + + + + + ||",
  "S08n665:77": "ṛṣīṇāṃ tu kāmarūpī tu vācā viśvarūpiṇām |",
  "S08n665:78": "pañcābhijñaṃ tu sā vācā ṛṣīṇāṃ parikalpitā ||",
  "S08n665:79": "yā tu sāmā taṭī vācā yā ca vācā harikelikā |",
  "S08n665:80": "avyaktāṃ sphuṭāṃ caiva ḍakārapariniśritā ||",
  "S08n665:81": "lakārabahulā yā vācā paiśācīvācamucyate |",
  "S08n665:82": "karmaraṅgākhyadvīpeṣu nāḍikesaramudbhave ||",
  "S08n665:83": "dvīpavāruṣake caiva nagnavālisamudbhave |",
  "S08n665:84": "yavadvīpivā sattveṣu tadanyadvīpasamudbhavā ||",
  "S08n665:85": "vācā rakārabahulā tu vācā asphuṭatāṃ gatā |",
  "S08n665:86": "avyaktā niṣṭhurā caiva sakrodhāṃ pretayoniṣu ||",
  "S08n665:87": "dakṣiṇāpathikā vācā andhrakarṇāṭadrāviḍā |",
  "S08n665:88": "kosalāḍavisattveṣu saihale dvīpamudbhavā ||",
  "S08n665:89": "ḍakāre rephasaṃyuktā sā vācā rākṣasī smṛtā |",
  "S08n665:90": "tadanyadvīpavāstavyaiḥ mānuṣyaiścāpi bhāṣitam ||",
  "S08n665:91": "sa eṣa vacanamityuktvā mātarāṇāṃ mahaujasām |",
  "S08n665:92": "pāścamī vāca nirdiṣṭā vaidiśīścāpi mālavī ||",
  "S08n665:93": "vatsamatsārṇavī vācā śūrasenī vikalpitā |",
  "S08n665:94": "daśārṇavī cāpi pārvatyā śrīkaṇṭhī cāpi gaurjarī ||",
  "S08n665:95": "vācā nirdiṣṭā ādityādyāṃ grahottamām |",
  "S08n665:96": "tadanyāṃ grahamukhyāṃ tu pāriyātrī vikalpitā ||",
  "S08n665:97": "arbude sahmadeśe ca malaye parvatavāsinām |",
  "S08n665:98": "khaṣadroṇyāṃ tu sambhūte jane vācā tu yādṛśī ||",
  "S08n665:99": "tādṛśī vāca nirdiṣṭā kūṣmāṇḍādhiyonijam |",
  "S08n665:100": "śaraṣasa sambhūtā yaralāvakamudbhavā ||",
  "S08n665:101": "ghakāraprathitā yā vācā dānavānāṃ vinirdiśet |",
  "S08n665:102": "kaśmīre deśasamudbhūtā kāviśe ca janālaye ||",
  "S08n665:103": "sarve kulodbhūtā vajrapāṇikulodbhitā |",
  "S08n665:104": "teṣāṃ mantramukhyānāṃ sarveṣāṃ vācamiṣyate ||",
  "S08n665:105": "tathābjamadhyadeśasthā kulayonisamāsṛtā |",
  "S08n665:106": "vācā gaticihnāśca dṛśyante abjasambhavā ||",
  "S08n665:107": "pūrvanirdiṣṭamevaṃ syāt jinamantrā vikalpitā |",
  "S08n665:108": "vītarāgāṃ tu ye cihnā te cihnā jinasambhavā ||",
  "S08n665:109": "yatra deśe bhaved vācā tatrasthā gaticeṣṭitā |",
  "S08n665:110": "tadeva nirdiśet sattvaṃ taccihnaṃ tu sarvataḥ ||",
  "S08n665:111": "himādreḥ kukṣisaṃviṣṭā gaṅgātīre tu cottare |",
  "S08n665:112": "yakṣagandharvaṛṣayo jane vācā pradṛśyate ||",
  "S08n665:113": "vindhyakukṣyadrisambhūtā gaṅgātīre tu dakṣiṇe |",
  "S08n665:114": "śrīparvate tathā śaile sambhūtā ye ca jantavaḥ ||",
  "S08n665:115": "rākṣasostārakapretā vikṛtā mātarāstathā |",
  "S08n665:116": "ghorarūpā mahāvighnā grahāścaiva sudāruṇām ||",
  "S08n665:117": "paraprāṇaharā lubdhā tajjanodvācasambhavā |",
  "S08n665:118": "tatra deśe tu ye cihnā taddeśe gaticeṣṭitā ||",
  "S08n665:119": "tadvācavācino duṣṭā āviṣṭānāṃ viceṣṭhitam |",
  "S08n665:120": "ete cānye ca bahavo tacceṣṭāgaticeṣṭinaḥ ||",
  "S08n665:121": "vicitrākārarūpāśca vividhākāracihnitā |",
  "S08n665:122": "vividhasattvamukhyānāṃ vividhāyonimiṣyate ||",
  "S08n665:123": "etadāviṣṭacihnaṃ tu lakṣaṇaṃ gaticihnitam |",
  "S08n665:124": "sarveṣāṃ tu prakurvīta mānuṣāṇāṃ sukhāvaham ||",
  "S08n665:125": "rakṣārthaṃ prayoktavyā kumāro viśvasambhavaḥ |",
  "S08n665:126": "ṣaḍakṣareṇaiva kurvīta mantreṇaiva jāpinaḥ ||",
  "S08n665:127": "mahāmudrāsamāyuktaṃ + + + + + + + + + ++ |",
  "S08n665:128": "pañcacīrāsu vinyastaḥ mahārakṣo kṛtā bhaviṣyati ||",
  "S08n665:129": "āryamañjuśriyamūlakalpād bodhisattvapiṭakāvataṃsakāt",
  "S08n665:130": "mahāyānavaipulyasūtrāt ekūnatriṃśatimaḥ āvi-",
  "S08n665:131": "ṣṭaceṣṭavidhiparivartapaṭavisaraḥ",
  "S08n665:132": "parisamāptaḥ iti ||"
}