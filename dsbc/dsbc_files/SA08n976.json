{
  "SA08n976:0": "17) pretavargaḥ",
  "SA08n976:1": "adānasya kutaḥ sukham?",
  "SA08n976:2": "adāntasya kutaḥ śāntiranuptasya kutaḥ phalam?",
  "SA08n976:3": "adīpikā prabhā nāsti adānasya kutaḥ sukham ||1 ||",
  "SA08n976:4": "hṛcchāntirhi tathā nāsti nayanārthasya dehinaḥ |",
  "SA08n976:5": "dānena virahāt tadvat sukhaṃ pretairna labhyate ||2 ||",
  "SA08n976:6": "kukarmī pretalokaṃ gacchati",
  "SA08n976:7": "yaṃ pretya pretalokasya triloke ca yathā'dhamāḥ |",
  "SA08n976:8": "bhrameṇa paramodvignāstanmātsaryakṛtaṃ phalam ||3 ||",
  "SA08n976:9": "na dātrā labhyate kiñcit kṛtanāśo na vidyate |",
  "SA08n976:10": "svakarmaphalabhoktāraḥ prāṇinaḥ karmabhoginaḥ ||4 ||",
  "SA08n976:11": "tava yatkukṛtaṃ dagdhāḥ pretyalokeṣvavasthitāḥ |",
  "SA08n976:12": "kṣutpipāsāmayeneha vahninā paridīpitāḥ ||5 ||",
  "SA08n976:13": "kadā tu viṣayo'smākaṃ bhaviṣyati sukhodayaḥ |",
  "SA08n976:14": "paridāhāt kadā cāsmāt parimokṣo bhaviṣyati ||6 ||",
  "SA08n976:15": "mārgāmārgavihīno duḥkhita eva jīvati",
  "SA08n976:16": "mārgāmārgavivikto'haṃ na jñātaṃ karmaṇaḥ phalam |",
  "SA08n976:17": "kṣutpipāsāmayo vahnirajñātaḥ prakaṭodayaḥ ||7 ||",
  "SA08n976:18": "kleśāndhakāravadanā nirāśāstyaktajīvikāḥ |",
  "SA08n976:19": "tvaksnāyujālabaddhāḥ sma jīvāmo bata duḥkhitāḥ ||8 ||",
  "SA08n976:20": "na trātā sarvato'smākaṃ hanta kṛcchragatā vayam |",
  "SA08n976:21": "utpanneṣu manuṣyeṣu khaṇḍitāḥ svena karmaṇā ||9 ||",
  "SA08n976:22": "kasmānna carito dharmo ratnadīpeṣu sañcitaḥ |",
  "SA08n976:23": "yaḥ karoti śubhaṃ nityamaśubhaṃ na ca sarvadā ||10 ||",
  "SA08n976:24": "samadṛṣṭipathenaiti svargasopānamāśritaḥ |",
  "SA08n976:25": "yeṣāmarthe kṛtaṃ pāpaṃ kleśayan mānasaṃ bahu ||11 ||",
  "SA08n976:26": "anena te gatāḥ sarve bhavānāṃ trāsane sthitaḥ |",
  "SA08n976:27": "baddho'si bandhanaistīvrairyamadattairadhiṣṭhitaḥ ||12 ||",
  "SA08n976:28": "pāparajjvā''kṛṣyamāṇaḥ svakṛtaṃ bhunakti",
  "SA08n976:29": "prāpto'si tamaso ghoraṃ yamalokaṃ durāsadam |",
  "SA08n976:30": "ihopabhokṣyase karma yattvayā kukṛtaṃ kṛtam ||13 ||",
  "SA08n976:31": "svakṛtaṃ bhujyate bāla! pareṣāṃ naiva bhujyate |",
  "SA08n976:32": "ākṛṣyamāṇa eṣo'tra pāparajjvā sughorayā ||14 ||",
  "SA08n976:33": "analaḥ pretalokasya kṣutpipāsāmayo mahān",
  "SA08n976:34": "nāgniśastraviṣāṇāṃ hi nipātastādṛśaḥ kaṭuḥ ||15 ||",
  "SA08n976:35": "kṣutpipāsāmayāgneśca nipāto yādṛśaḥ (kaṭuḥ) |",
  "SA08n976:36": "na kṣaṇo nāpi hi lavo na muhūrto na śarvarī ||16 ||",
  "SA08n976:37": "duḥkhānvitā vayam",
  "SA08n976:38": "yatra saukhyaṃ bhavenmṛtyurnityaṃ duḥkhāvṛtā vayam |",
  "SA08n976:39": "duḥkhād duḥkhataraṃ prāpto duḥkhaheturniṣevitaḥ ||17 ||",
  "SA08n976:40": "duḥkhāt kadācinmokṣaḥ syād bhaviṣyati sukhodayaḥ |",
  "SA08n976:41": "notsave dṛśyate toyaṃ taḍāgeṣu ca śuṣyati ||18 ||",
  "SA08n976:42": "karmaphalasvarūpanirūpaṇam",
  "SA08n976:43": "sarito nāśamāyāsuḥ kathaṃ dhāvāmahe cayam |",
  "SA08n976:44": "te vayaṃ śuṣkasalilāḥ saśailavanakānanāḥ ||19 ||",
  "SA08n976:45": "paridhāvāmahe bhūmau nityaṃ salilakāṃkṣiṇaḥ |",
  "SA08n976:46": "te vayaṃ dagdhatanavaḥ kṣutpipāsāhatā narāḥ ||20 ||",
  "SA08n976:47": "śaraṇaṃ nādhigacchāmaḥ kaṣṭaṃ vyasanamāgatāḥ |",
  "SA08n976:48": "vajradaṃṣṭrairmahātīkṣṇaiḥ kākolūkaiśca sammataḥ ||21 ||",
  "SA08n976:49": "abhidruto na paśyāmi śaraṇaṃ saukhyadāyakam |",
  "SA08n976:50": "pratibimbamidaṃ tasya karmaṇaḥ samupasthitam ||22 ||",
  "SA08n976:51": "kṛtaṃ karma yathā'smābhistathedaṃ phalamāgatam |",
  "SA08n976:52": "karmavāyuragā baddhāḥ karmasūtreṇa pācitāḥ ||23 ||",
  "SA08n976:53": "karmakṣayādṛte na muktiḥ",
  "SA08n976:54": "palāyanaṃ na paśyāma ṛte karmakṣayāditi |",
  "SA08n976:55": "yasya pāpānyaniṣṭāni vahnivat tāni paśyati ||24 ||",
  "SA08n976:56": "kīdṛśaṃ pretabhavanam?",
  "SA08n976:57": "sa naiti pretabhavanaṃ kṣutpipāsānalāvṛtam |",
  "SA08n976:58": "muhurmuhuḥ pravardhante vedanā narakodbhavāḥ ||25 ||",
  "SA08n976:59": "jvālāmālākulasyaiva śailasya sadṛśā vayam |",
  "SA08n976:60": "jvalitaḥ śāmyate śailaḥ salilenaiva sarvathā ||26 ||",
  "SA08n976:61": "sa samudropamo vahnirammākaṃ naiva śāmyati |",
  "SA08n976:62": "kasmin kṣaṇe samudbhūtastṛṣṇāvāyusahāyavān ||27 ||",
  "SA08n976:63": "karmāgnirnirdahatyasmān parivāryasamantataḥ |",
  "SA08n976:64": "te vayaṃ pāpakarmāṇaḥ śukladharmavivarjitāḥ ||28 ||",
  "SA08n976:65": "pretalokamimaṃ prāptāḥ svargasya phalamohitāḥ |",
  "SA08n976:66": "kṣutpipāsāmayo vahnirdvitīyaścāgnisambhavaḥ ||29 ||",
  "SA08n976:67": "kukarmaṇaiva mudgarāśimayā janāḥ pretabhavanaṃ gacchanti",
  "SA08n976:68": "mudgarāśimayā(dārāḥ)",
  "SA08n976:69": "na putrāḥ na ca bāndhavāḥ |",
  "SA08n976:70": "vañcito'smi svacittena karmaṇā parivañcitā ||30 ||",
  "SA08n976:71": "prāpto'smi pretabhavanaṃ mitrajñātinirākṛtaḥ |",
  "SA08n976:72": "na dārāḥ nāpi mitrāṇi na putrāḥ nāpi bāndhavāḥ ||31 ||",
  "SA08n976:73": "kukṛtaphalanirūpaṇam",
  "SA08n976:74": "trāyate karmapāśena nīyamānaṃ balīyasā |",
  "SA08n976:75": "nānyastrātā yathā karma trividhaṃ bhujyate mayā ||32 ||",
  "SA08n976:76": "dānaṃ śīlaṃ śrutaṃ cāpi trividhaṃ parikīrtitam |",
  "SA08n976:77": "mohajālavṛteneha yanmayā kukṛtaṃ kṛtam ||33 ||",
  "SA08n976:78": "śubhakarmaṇaiva pretalokāt muktirbhavati",
  "SA08n976:79": "karmaṇo hetubhūtasya yatkṛtaṃ phalamāgatam |",
  "SA08n976:80": "yadi mucyāmahe pāpāt pretalokād durāsadāt ||34 ||",
  "SA08n976:81": "aśubhāni kukarmāṇi vivarjayet",
  "SA08n976:82": "na bhūyaḥ pāpakaṃ karma kariṣyāmi kathañcana |",
  "SA08n976:83": "uṣṇānyuṣṇavipākāni mahāpīḍākarāṇi ca |",
  "SA08n976:84": "kukarmāṇyaśubhānīha tasmāttāni vivarjayet ||35 ||",
  "SA08n976:85": " ||iti pretavargaḥ saptadaśaḥ ||"
}