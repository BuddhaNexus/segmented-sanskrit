{
  "SA20n1344:0": "pañcamo'dhikāraḥ",
  "SA20n1344:1": "pratipattilakṣaṇe ślokaḥ |",
  "SA20n1344:2": "mahāśrayārambhaphalodayātmikā jinātmajānāṃ pratipattiriṣyate |",
  "SA20n1344:3": "sadā mahādānamahādhivāsanā mahārthasaṃpādanakṛtyakārikā ||1 ||",
  "SA20n1344:4": "paratralabdhvātmasamānacittatāṃ svato'dhi vā śreṣṭhatareṣṭatāṃ pare |",
  "SA20n1344:5": "tathātmano'nyārthaviśiṣṭasaṃjñinaḥ svakārthatā kā katamā parārthatā ||2 ||",
  "SA20n1344:6": "paratra loko na tathātinirdayaḥ pravartate tāpanakarmaṇāripau |",
  "SA20n1344:7": "yathā parārthaṃ bhṛśaduḥkhatāpane kṛpātmakaḥ svātmani saṃpravartate ||3 ||",
  "SA20n1344:8": "nikṛṣṭamadhyottamadharmatāsthite sudeśanāvarjanatā'vatāraṇā |",
  "SA20n1344:9": "vinītirarthe paripācanā śubhe tathāvavādasthitibuddhimuktayaḥ ||4 ||",
  "SA20n1344:10": "guṇairviśiṣṭaiḥ samudāgamastathā kulodayo vyākaraṇābhiṣiktatā |",
  "SA20n1344:11": "tathāgatajñānamanuttaraṃ padaṃ parārtha eṣa tryadhiko daśātmakaḥ ||5 ||",
  "SA20n1344:12": "janānurūpā 'viparītadeśanā nirunnatā cāpyamamā vicakṣaṇā |",
  "SA20n1344:13": "kṣamā ca dāntā ca sudūragā'kṣayā jinātmajānāṃ pratipattiruttamā ||6 ||",
  "SA20n1344:14": "mahābhaye kāmijanaḥ pravartate cale viparyāsasukhe bhavapriyaḥ |",
  "SA20n1344:15": "pratisvamādhipraśame śamapriyaḥ sadā tu sarvādhiga[śa]me kṛpātmakaḥ ||7 ||",
  "SA20n1344:16": "jano vimūḍhaḥ svasukhārthamudyataḥ sadā tadaprāpya paraiti duḥkhatām |",
  "SA20n1344:17": "sadā tu dhīro hi parārthamudyato dvayārthamādhāya paraiti nirvṛtim ||8 ||",
  "SA20n1344:18": "yathā yathā hyakṣavicitragocare pravartate cāragato jinātmajaḥ |",
  "SA20n1344:19": "tathā tathā yuktasamānatāpadairhitāya sattveṣvabhisaṃskaroti tat || 9 ||",
  "SA20n1344:20": "sadā 'svatantrīkṛtadoṣacetane jane na saṃdoṣamupaiti buddhimān |",
  "SA20n1344:21": "akāmakāreṇa hi viprapattayo jane bhavantīti kṛpāvivṛddhitaḥ ||10 ||",
  "SA20n1344:22": "bhavagatisakalābhibhūyagantrī paramaśamānugatā prapattireva |",
  "SA20n1344:23": "vividhaguṇagaṇairvivardhamānā jagadupagu[gṛ? ]",
  "SA20n1344:24": "hya sadā kṛpāśayena ||11 ||",
  "SA20n1344:25": " || mahāyānasūtrālaṃkāre pratipattyadhikāraḥ pañcamaḥ ||"
}