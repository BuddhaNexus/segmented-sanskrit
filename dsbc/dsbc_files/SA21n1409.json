{
  "SA21n1409:0": "balividhiḥ",
  "SA21n1409:1": "balividhirabhidhīyate |",
  "SA21n1409:2": "prathamataḥ padmabhājanādikaṃ viśiṣṭānnapānakhādyādipūritaṃ purataḥ saṃsthāpya ya- kāreṇa vāyumaṇḍalaṃ tadupari ra-kāreṇāgnimaṇḍalaṃ tataḥ śukla-āḥkārapariniṣpannaṃ muṇḍatrayaṃ kṛtacullikopari saṃsthitaṃ padmabhājanaṃ vicintya tatra sthitayāvadekabhaktādikaṃ om trā ā kha hū lā mā pā tā vakārajātapañcāmṛtapañcapradīparūpeṇa niṣpādya pavanamaṇḍalabalapreritaprajvalitāgninā pravilīnadaśabījādhiṣṭhitadaśasamayadravyamabhinavoditadivākaravarṇamālokya pāradavarṇahūkārajanitavitastimātrāntaropasthitā&#39;",
  "SA21n1409:3": "dhomukhāmṛtamayaṃ khaṭvāṅgaṃ vibhāvayet |",
  "SA21n1409:4": "tatastadapi bāṣpavilīnaṃ miśrībhūya pāradasadṛśaṃ śītībhūtaṃ cintayet |",
  "SA21n1409:5": "tadupari ālikālipariṇataṃ om āḥ hū ityakṣaratrayaṃ dṛṣṭvā tadraśmayaśca daśadigvartivīravīreśvarīṇāṃ jñānāmṛtamākṛṣya tatraivākṣareṣu praviṣṭāścintanīyāḥ |",
  "SA21n1409:6": "tataḥ omkārādikamapi kramaśo vilīnamavalokya tryakṣareṇaiva yatheṣṭamadhitiṣṭhet |",
  "SA21n1409:7": "tato jvālā (jāla)",
  "SA21n1409:8": "mudrāṃ baddhavā pheṃkārapāṭhapūrvakaṃ bhagavatīmākṛṣya purataḥ saṃsthāpyārghapādyādikapuraḥsaraṃ saṃpūjya ūrdhvavikacavajrāñjalikṛtakaradvaye tatpātramavasthāpya dhyātvā vā balisvīkārārthamidaṃ paṭhet-",
  "SA21n1409:9": "devyaḥ pramāṇaṃ samayaḥ pramāṇaṃ taduktavācaśca paraṃ pramāṇam |",
  "SA21n1409:10": "etena satyena bhaveyuretā devyo mamānugrahahetubhūtāḥ ||",
  "SA21n1409:11": "tatastadamṛtabhāṇḍaṃ vāmāvartena bhrāmayet |",
  "SA21n1409:12": "om vajrāralli hoḥ hū jaḥ hū va hoḥ vajravārāhīsamayastvaṃ dṛśya hoḥ ityanena vāratrayoccāritena upaḍhaukayet |",
  "SA21n1409:13": "bhagavatī ca sūkṣmahūkārodbhavaśuklaikaśūkavajrajihvāraśminā&#39;",
  "SA21n1409:14": "&#39;",
  "SA21n1409:15": "tmānaṃ prīṇayantī cintanīyā |",
  "SA21n1409:16": "tatastāmbūlādikaṃ dattvā sampūjya saṃstutyābhimatasiddhiṃ prārthayet |",
  "SA21n1409:17": "bhavaśamasamasaṃgā bhagnasaṃkalpasaṅgāḥ",
  "SA21n1409:18": "khamiva sakalabhāvaṃ bhāvato vīkṣamāṇāḥ |",
  "SA21n1409:19": "gurutarakaruṇāmbhaḥ sphītacittāmbunāthāḥ",
  "SA21n1409:20": "kuruta kuruta devyo mayyatīvānukampām ||",
  "SA21n1409:21": "tato&#39;ṣṭaśmaśānasthānāṃ (nā)",
  "SA21n1409:22": "om kha kha khāhi khāhi sarvayakṣarākṣasabhūtapretapiśāconmādāpasmāraḍākaḍākinyādaya imaṃ baliṃ gṛhṇantu samayaṃ rakṣantu mama sarvasiddhiṃ prayacchantu yathaivaṃ yatheṣṭaṃ bhuñjatha pibatha jighratha mātikramatha mama sarvākāratayātmasukhavivṛddhaye sahāyakā bhavantu hū hū phaṭ phaṭ svāhā |",
  "SA21n1409:23": "anena vāra trayoccāritena ḍhaukayet |",
  "SA21n1409:24": "tadamṛtabhakṣaṇāt sphītāścintanīyāḥ |",
  "SA21n1409:25": "samudāyena tāmbūlādikaṃ dattvā sampūjya saṃstutyācchomakahastena saṃcchobhya nyūnādhikavidhiparipūraṇārthaṃ śatākṣaraṃ paṭhet |",
  "SA21n1409:26": "tataḥ kamalāvartamudrayā paritoṣya mudropasaṃhāreṇāliṅganābhinayapūrvakaṃ vāmānāmikayāṅguṣṭhacchoṭikādānapūrvakaṃ vajramuriti paṭhan taccakramātmanyantarbhāvayet |",
  "SA21n1409:27": "tataḥ praṇidhānaṃ kṛtvā devīrūpeṇa viharet |",
  "SA21n1409:28": "bhagavatīmantreṇaiva balirdeya ityāmnāyaḥ |",
  "SA21n1409:29": "suprasiddha eva (ṣa)",
  "SA21n1409:30": "balividhiḥ ||"
}