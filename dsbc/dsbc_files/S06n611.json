{
  "S06n611:0": "20",
  "S06n611:1": "166. puna bodhisattva caramāṇu jināna prajñāṃ",
  "S06n611:2": "anupāda skandha imi jānati ādiśūnyān |",
  "S06n611:3": "asamāhito karuṇa prekṣati sattvadhātu-",
  "S06n611:4": "matrāntare na parihāyati buddhadharmān ||1 ||",
  "S06n611:5": "167. puruṣo yathā kuśala sarvaguṇairupeto",
  "S06n611:6": "balavān dudharṣu kṛtayogya kalāvidhijño |",
  "S06n611:7": "iṣvastrapāramigato pṛthuśilpayukto",
  "S06n611:8": "māyāvidhijñaparamo jagadarthakāmo ||2 ||",
  "S06n611:9": "168. mātā pitā ca parigṛhya saputradāraṃ",
  "S06n611:10": "kāntāramārgi pratipadya bahūamitro |",
  "S06n611:11": "so nirmiṇitva puruṣān bahu śūravīrān",
  "S06n611:12": "kṣemeṇa gatva puna gehamupāgameyyā ||3 ||",
  "S06n611:13": "169. emeva yasmi samaye vidu bodhisattvo",
  "S06n611:14": "mahamaitri sarvi upabandhati sattvadhātau |",
  "S06n611:15": "caturo sa māra atikramya dvaye ca bhūmi-",
  "S06n611:16": "masmin samādhi sthitu no ca spṛśāti bodhim ||4 ||",
  "S06n611:17": "170. ākāśaniśrita samīraṇa āpaskandho",
  "S06n611:18": "ta hi niśritā iha mahāpṛthivī jagacca |",
  "S06n611:19": "sattvāna karmaupabhoganidānameva",
  "S06n611:20": "ākāśasthānu kutu cintayi etamartham ||5 ||",
  "S06n611:21": "171. emeva śūnyatapratiṣṭhitu eṣa sattvo",
  "S06n611:22": "jagati kriyāṃ vividha darśayate vicitrām |",
  "S06n611:23": "sattvāna jñānapraṇidhānaadhiṣṭhānameva",
  "S06n611:24": "na ca nirvṛtiṃ spṛśati śūnyata nāsti sthānam ||6 ||",
  "S06n611:25": "172. yasmiṃśca kāli vidu paṇḍitu bodhisattvo",
  "S06n611:26": "caratī imāṃ pravara śūnya samādhi śāntām |",
  "S06n611:27": "atrāntare na ca nimitta prabhāvitavyo",
  "S06n611:28": "na ca ānimittasthitu śānta praśāntacārī ||7 ||",
  "S06n611:29": "173. pakṣisya nāsti padu gacchata antarīkṣe",
  "S06n611:30": "no cāpi tatra sthitu no ca patāti bhūmau |",
  "S06n611:31": "tatha bodhisattva caramāṇu vimokṣadvāre",
  "S06n611:32": "na ca nirvṛtiṃ spṛśati no ca nimittacārī ||8 ||",
  "S06n611:33": "174. iṣvastraśikṣita yathā puruṣodha kāṇḍaṃ",
  "S06n611:34": "kṣepitva anya puna kāṇḍa paraspareṇa |",
  "S06n611:35": "patanāya tasya purimasya na deya bhūmi-",
  "S06n611:36": "mākāṅkṣamāṇa puruṣasya pateya kāṇḍam ||9 ||",
  "S06n611:37": "175. emeva prajñavarapāramitāṃ caranto",
  "S06n611:38": "prajñā upāya bala ṛddhi vicāramāṇo |",
  "S06n611:39": "tāvanna tāṃ paramaśūnyata prāpuṇoti",
  "S06n611:40": "yāvanna te kuśalamūla bhavanti pūrṇāḥ ||10 ||",
  "S06n611:41": "176. bhikṣū yathā paramaṛddhibalenupeto",
  "S06n611:42": "gagane sthito yamaka kurvati prātihāryāṃ |",
  "S06n611:43": "gaticaṃkramaṃ śayaniṣadya nidarśayāti",
  "S06n611:44": "na nivartate na pi ca khidyati yāva tatra ||11 ||",
  "S06n611:45": "177. emeva śūnyatasthito vidu bodhisattvo",
  "S06n611:46": "jñānarddhipāramigato aniketacārī |",
  "S06n611:47": "vividhāṃ kriyāṃ jagati darśayate anantāṃ",
  "S06n611:48": "na ca bhajyatī na pi ca khidyati kalpakoṭī ||12 ||",
  "S06n611:49": "178. puruṣā yathā mahaprapāti sthihitva keci-",
  "S06n611:50": "dubhi pāṇi chatradvaya gṛhṇa upakṣayeyyā |",
  "S06n611:51": "ākāli vāyuravasṛjya mahāprapāte",
  "S06n611:52": "no ca prapāta patiyāti na yāva tatra ||13 ||",
  "S06n611:53": "179. emeva sthitva karuṇāṃ vidu bodhisattvo",
  "S06n611:54": "prajñāupāyadvayachatraparigṛhīto |",
  "S06n611:55": "śūnyānimittapraṇidhiṃ vimṛṣāti dharmān",
  "S06n611:56": "na ca nirvṛtiṃ spṛśati paśyati dharmacārī ||14 ||",
  "S06n611:57": "180. ratanārthiko yatha vrajitvana ratnadvīpaṃ",
  "S06n611:58": "labdhvāna ratna puna gehamupāgameyyā |",
  "S06n611:59": "kiṃcāpi tatra sukha jīvati sārthavāho",
  "S06n611:60": "api duḥkhito manasi bhoti sa jātisaṃgho ||15 ||",
  "S06n611:61": "181. emeva śūnyata vrajitvana ratnadvīpaṃ",
  "S06n611:62": "labdhvāna dhyāna bala indriya bodhisattvo |",
  "S06n611:63": "kiṃcāpi nirvṛti spṛśedabhinandamāno",
  "S06n611:64": "api sarvasattva dukhitā manasī bhavanti ||16 ||",
  "S06n611:65": "182. abhyantare ya nagare nigame ca grāme",
  "S06n611:66": "kāmārtha vāṇiju yathā gami jānanāya |",
  "S06n611:67": "no cāpi tatra sthihatī na ca ratnadvīpe",
  "S06n611:68": "na ca geha mārgi kuśalo puna bhoti vijño ||17 ||",
  "S06n611:69": "183. tatha jñāna śrāvakavimuktisapratyayānāṃ",
  "S06n611:70": "sarvatra bhoti kuśalo vidu bodhisattvo |",
  "S06n611:71": "no cāpi tatra sthihate na ca buddhajñāne",
  "S06n611:72": "na ca saṃskṛte bhavati mārgavidū vidhijño ||18 ||",
  "S06n611:73": "184. yaṃ kāli maitri jagatī anubandhayitvā",
  "S06n611:74": "śūnyānimittapraṇidhī carate samādhim |",
  "S06n611:75": "asthānameva yadi nirvṛti prāpuṇeyā",
  "S06n611:76": "athavāpi saṃskṛta sa prajñapanāya śakyaḥ ||19 ||",
  "S06n611:77": "185. yatha nirmito puruṣa no va adṛśyakāyo",
  "S06n611:78": "nāmena vā puna sa prajñapanāya śakyaḥ |",
  "S06n611:79": "tatha bodhisattva caramāṇu vimokṣadvāraṃ",
  "S06n611:80": "nāmena vā puna sa prajñapanāya śakyaḥ ||20 ||",
  "S06n611:81": "186. yadi pṛcchamāna cari indriya bodhisattvo",
  "S06n611:82": "gambhīradharmaparidīpana no karoti |",
  "S06n611:83": "śūnyānimitta avivartiyabodhidharmāṃ",
  "S06n611:84": "na ca śocatī na ca sa vyākṛtu veditavyo ||21 ||",
  "S06n611:85": "187. arhantabhūmimapi pratyayabuddhabhūmau",
  "S06n611:86": "traidhātukaṃ na spṛśate supināntare'pi |",
  "S06n611:87": "buddhāṃśca paśyati katheti janasya dharmaṃ",
  "S06n611:88": "avivartiyeti ayu vyākṛtu veditavyo ||22 ||",
  "S06n611:89": "188. triapāyaprāptu supinasmi viditva sattvān",
  "S06n611:90": "praṇidheti tatkṣaṇa apāya ucchoṣayeyam |",
  "S06n611:91": "satyādhiṣṭhāni praśameti sa cāgniskandha-",
  "S06n611:92": "mavivartiyeti ayu vyākṛtu veditavyo ||23 ||",
  "S06n611:93": "189. bhūtagrahā vividha vyādhaya martyaloke",
  "S06n611:94": "satyādhiṣṭhāni praśameti hitānukampī |",
  "S06n611:95": "na ca tena manyanupapadyati nāpi māna-",
  "S06n611:96": "mavivartiyeti ayu vyākṛtu veditavyaḥ ||24 ||",
  "S06n611:97": "bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ ||"
}