{
    "206:0": "avikalpapraveśadhāraṇī",
    "206:1": "p.142",
    "206:2": "evaṃ mayā śrutam ekasmin samaye bhagavān rājagṛhe virahati sma |",
    "206:3": "sarvatraidhātukaprativiśiṣṭa nirvikalpadharmadhātugarbhe prāsāde mahatā bhikṣusaṃghena sārdhaṃ mahatā ca bodhisatvasaṃghena |",
    "206:4": "tad yathā avikalpena ca bodhisattvena mahāsattvena |",
    "206:5": "avikalpaprabhāsena ca bodhisattvena mahāsattvena |",
    "206:6": "avikalpacandrena ca bodhisattena mahāsattvena |",
    "206:7": "nirvikalpavīreṇa ca |",
    "206:8": "nirvikalpadharmanirdeśakuśalena ca |",
    "206:9": "nirvikalpasvabhāvena ca |",
    "206:10": "nirvikalpamatinā ca |",
    "206:11": "nirvikalpanādena ca |",
    "206:12": "nirvikalpaspharaṇena ca |",
    "206:13": "nirvikalpasvareṇa ca |",
    "206:14": "maheśvareṇ ca |",
    "206:15": "nirvikalpamahāmaitrīsvareṇa ca |",
    "206:16": "avalokiteśvareṇa (ca)",
    "206:17": "bodhisattvena sārdham (|",
    "206:18": ") tatra khalu bhagavā(n anekaśatasahasrayā parṣadā parivṛtaḥ puraskṛto)",
    "206:19": "dharmaṃ deśayati sma |",
    "206:20": "yad uta dharmāṇāṃ nirvikalpatām ārabhya |",
    "206:21": "p.144",
    "206:22": "atha khalu bhagavān asamantāṃ sarvāvatīṃ bodhisattvaparṣadam avalokya bodhisattvān āmantrayate sma |",
    "206:23": "dhārayata yūyaṃ kulaputrā avikalpapraveśāṃ nāma dhāraṇīṃ yām avikalpapraveśāṃ dhāraṇīṃ dhārayan bodhisattvo ma(hāsattvo buddhadharmān laghulaghu saṃpādayati ya)",
    "206:24": "thākālaṃ ca viśeṣāya paraiti |",
    "206:25": "p.146",
    "206:26": "atha tasyām eva parṣady avikalpaparabhāso nāma bodhisattvo mahāsattvaḥ |",
    "206:27": "sa utthāyāsanād ekāṃsam uttarāsaṅgaṃ kṛtvā dakṣiṇañ jānumaṇḍalaṃ pṛhivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat |",
    "206:28": "nirvikalpapraveśāṃ dhāraṇīṃ deśayatu bhagavan |",
    "206:29": "yāṃ śrutvā bodhisattvā mahāsattvā dhārayṣyanti |",
    "206:30": "vācayiṣyanti |",
    "206:31": "yoniśaś ca manasikariṣyanti |",
    "206:32": "parebhyaś ca vistareṇa saṃprakāśayiṣyanti |",
    "206:33": "evam ukte bhagavān āha |",
    "206:34": "tenai hi kulaputrāḥ śṛṇu sādhu ca suṣṭhu ca manasukuru (|)",
    "206:35": "bhāṣiṣye 'ham a(vikalpapraveśāṃ dhāraṇīṃ |",
    "206:36": "sādhu bhagavann iti te bo)",
    "206:37": "dhisattvā bhagavataḥ pratyaśrauṣuḥ |",
    "206:38": "p.150",
    "206:39": "bhagavāṃs teṣām etad avocat |",
    "206:40": "iha kulaputrā bodhisattvo mahāsattvo 'vikalpādhipateyaṃ dharmaṃ śrutvāvikalpam āśyaṃ sanniveśya sarvavikalpanimittāni parivarjayati |",
    "206:41": "sa tatprathamataḥ prakṛtivikalpanimittāni pariva(rjayati sarvāṇi |",
    "206:42": "yad uta grāhyaṃ vā grāhakaṃ vā |",
    "206:43": "tatredaṃ) prakṛtivikalpanimittaṃ yat sāsrave vastuni nimittaṃ |",
    "206:44": "sāsravaṃ punar vastu pañcopādānaskandhaḥ |",
    "206:45": "yad uta rūpopādānaskandhaḥ |",
    "206:46": "vedanopādānaskandhaḥ |",
    "206:47": "saṃjñopādānaskandhaḥ |",
    "206:48": "saṃskāropādānaskandhaḥ |",
    "206:49": "vijñānopādānaskandhaś ca |",
    "206:50": "kathaṃ punas tāni vikalpanimittā(ni parivarjayati |",
    "206:51": "ābhāsagamanayogenāmukhībhūtāny ama)",
    "206:52": "nasikārataḥ |",
    "206:53": "p.152",
    "206:54": "tasya tāni kramaśo vikalpanimittāni parivarjayataḥ tadanyāni pratipakṣanirūpaṇavikalpanimittāni samudācaranty āmukhībhavanty ābhāsakaraṇayogena (|)",
    "206:55": "yad uta dānanirūpaṇavikalpanimittaṃ |",
    "206:56": "śīlanirūpaṇavikalpanimittaṃ |",
    "206:57": "kṣāntinirūpaṇavikalpanimittaṃ |",
    "206:58": "vīryanirūpaṇavikalpanimittaṃ |",
    "206:59": "dhyānanirūpaṇavikalpanimittaṃ |",
    "206:60": "prajñānirūpaṇavikalpanimittaṃ |",
    "206:61": "yad uta svabhāvanirūpaṇato vā |",
    "206:62": "guṇanirūpaṇato vā |",
    "206:63": "sāranirūpaṇato vā |",
    "206:64": "sa tāny api pratipakṣanirūpaṇavikalpanimittāny amanasikārataḥ parivarjayati |",
    "206:65": "p.156",
    "206:66": "tasya tāni pari varjayataḥ tadanyāni tattvanirūpaṇavikalpanimittāni samudācaranty āmukhībhavanty ābhāsagamanayogena |",
    "206:67": "yad uta śūnyatānirūpaṇavikalpanimittaṃ |",
    "206:68": "tathatānirūpaṇavikalpanimittaṃ |",
    "206:69": "bhūtakoṭinirūpaṇavikalpanimittaṃ (|)",
    "206:70": "(animitta)paramārthadharmadhātunirūpaṇavikalpanimittaṃ |",
    "206:71": "yad uta svalakṣaṇanirūpaṇato vā |",
    "206:72": "guṇanirū(pa)",
    "206:73": "ṇato vā (sāranirūpaṇato vā |",
    "206:74": "sa tāny api tattvanirūpaṇa)",
    "206:75": "vikalpanimittāny amanasikārataḥ parivarjayati |",
    "206:76": "p.160",
    "206:77": "tasya tāny api parivarjayato 'parāṇi prāptinirūpaṇavikalpanimittāni samudācaranty āmukhībhavanty ābhāsagamanayogena |",
    "206:78": "tad yathā prathamabhūmiprāptinirūpaṇavikalpanimittaṃ |",
    "206:79": "yāvad deśamabhūmiprāptinirūpaṇavikalpanimittam |",
    "206:80": "anutpattikadharmakṣāntiprāptinirūpaṇavikalpanimittaṃ |",
    "206:81": "vyākaraṇaprāptinirūpaṇavikalpanimittaṃ |",
    "206:82": "buddhakṣetrapariśuddhiprāptinirūpaṇavikalpanimittaṃ |",
    "206:83": "sattvaparipākaprāptinirupaṇavikalpanimittaṃ |",
    "206:84": "abhiṣekaprāptinirūpaṇavikalpanimittaṃ | yāvat",
    "206:85": "sarvākārajñāaprāptinirūpaṇavikalpanimittaṃ (",
    "206:86": "| yad uta svalakṣaṇanirūpaṇato vā guṇanirūpaṇato vā sāranirūpaṇato vā |",
    "206:87": "sa tāny api prāptinirūpaṇavikalpanimittāny amanasikārataḥ parivarjayati |",
    "206:88": "p.164",
    "206:89": "evaṃ sa bodhisattvo mahāsattva etāni sarvākāravikalpanimittāny amanasikārataḥ parivarjayan suprayukto havaty avikalpena |",
    "206:90": "na ca tāvad avikalpaṃ dhātuṃ spṛśati (|",
    "206:91": "asti tv eṣa yoniśaḥsamādhir avikalpadhātuṃ)",
    "206:92": "sparśanāyai (|)",
    "206:93": "sa tasya samyakprayogasya bhāvanānvayād bahulīkaraṇānvayāt samyaṅmanasikārānvayād anabhisaṃskārād anābhogato vāvikalpaṃ dhātuṃ sṛśati |",
    "206:94": "krameṇa ca pariśodhayati |",
    "206:95": "p.166",
    "206:96": "kena kāraṇena kulaputrā avikalpadhātur avikalpa ity ucyate |",
    "206:97": "sa(rvavikalpanirūpaṇasamatikrāntatām upādāya |",
    "206:98": "de)śanādarśanavikalpasamatikrāntatām upādāya |",
    "206:99": "sarvavikalpanimittasamatikrāntatām upādāya |",
    "206:100": "sarvendriyavikalpasamatikrāntatām upādāya |",
    "206:101": "sarvaviṣayavikalpasamatikrāntatām upādāya |",
    "206:102": "sarvavijñaptivikalpasamatikrāntatām upādāya |",
    "206:103": "sarvakleśopakle(śajñeyāvarananirālayatāṃ copādāya |",
    "206:104": "tenocya)te 'vikalpo dhatur avikalpa iti |",
    "206:105": "p.170",
    "206:106": "katarat tad avikalpaṃ (|",
    "206:107": "avikalpo) 'rūpo 'nidarśano 'pratiṣṭhito 'nābhāso 'vijñaptir aniketana iti |",
    "206:108": "avikalpadhātupratiṣṭhito hi bodhisattvo mahāsattvo jñeyanirviśiṣṭena nirvikalpena jñānenākāśasamatalān sarvadharmān paśyati |",
    "206:109": "tatpṛṣṭhalabdhena jñānena māyāmarīcisvapnapratibhāsapratiśrutkāpratibimbodakacandranirmitasamān sarvadharmān paśyati |",
    "206:110": "tato mahāsukhavihāravibhutvavaipulyatāñ ca pratilabhate |",
    "206:111": "mahācittasamṛddhivaipulyatāñ (ca)",
    "206:112": "pratilabhate |",
    "206:113": "mahāprajñājñānavaipulyatāñ ca pratilabhate |",
    "206:114": "mahādeśanāvihāravibhutvavaipulatāñ ca pratilabhate |",
    "206:115": "sarvakālasarvākārasarvasattvārthakaraṇpratibalaś ca bhavati |",
    "206:116": "anābhogabuddhakāryāpratipraśrabdhitaḥ |",
    "206:117": "p.176",
    "206:118": "tad yathā kulaputrā ekaghanasāramayasya pāṣāṇaparvatasyādhastān mahānānāratnaparipūrṇanidhiḥ syād (|)",
    "206:119": "bhāsurāṇāṃ vicitrāṇāṃ mahācintāmaṇiratnānāṃ |",
    "206:120": "yad uta rūpyaratnasya vā |",
    "206:121": "suvarṇaratnasya vā |",
    "206:122": "(aśmagarbhanānāratnasya vā |",
    "206:123": "atha khalv ekatyaḥ puru)",
    "206:124": "ṣa āgacchen mahānidhānenārthī (|)",
    "206:125": "taṃ mahānidhānābhijñaḥ puruṣa evaṃ vaded (|",
    "206:126": ") etasya bhoḥ puruṣa ekabhana(sāa)",
    "206:127": "mayasya pāṣāṇaparvatasyādhastān mahāratnanidhānaṃ |",
    "206:128": "bhāsurāṇāṃ ratnānāṃ paripūrṇaṃ tasyādhastān mahācintāmaṇiratnanidhānaṃ |",
    "206:129": "sa tvaṃ tataḥ prakṛtipāṣāṇam evotkhanasva (|",
    "206:130": "tadutkhanatas te rūpyapratibhāsaṃ pāṣāṇam ā)",
    "206:131": "bhāsam āgamiṣyati (|",
    "206:132": ") tatrāpi tvyā mahānidhānasaṃjñā na kartavyā |",
    "206:133": "tat parijñāyotkhanitavyaṃ |",
    "206:134": "tadutkhanatas te suvarṇa(pratibhāsaṃ)",
    "206:135": "pāṣāṇam ābhāsam āgamiṣyati |",
    "206:136": "tatrāpi tvayā mahānidhānasaṃjñā na kartavyā |",
    "206:137": "tad api parijñāyotkhanitavyaṃ |",
    "206:138": "tadutkhanatas te nānāratnapratibhāsaṃ pāṣāṇa(m ābhāsam āgamiṣyet |",
    "206:139": "tatrāpi tvayā mahānidhā)",
    "206:140": "nasaṃjñā na kartavyā |",
    "206:141": "tad api praijñāyotkhanitavyam |",
    "206:142": "evaṃ hi tvaṃ bhoḥ puruṣa suprayuktas tadutkhanito 'bhisaṃskāram antareṇāprayatnenaiva mahācintāmaṇiratnanidhānaṃ drakṣyasi |",
    "206:143": "tasya ca mahāratnanidhānasya pratilambhāt tvam āḍhyo bhaviṣyasi |",
    "206:144": "mahādhano mahābhogaḥ svaparārtheṣu sama(rtho bhaviṣyatīti |)",
    "206:145": "p.178",
    "206:146": "(tathā hi kulaputrā iyam upamā kṛ)",
    "206:147": "tā yāvad evāsyārthasya vijñaptaye |",
    "206:148": "ekaghanasāramayapāṣāṇaparvata (iti saṃkleśadvayapratyupasthitasya saṃskāraprakārānām etad adhivacanaṃ |",
    "206:149": "adhastān mahācintāmaṇiratnanidhānam ity avikalpadhātor etad adhivacanaṃ |)",
    "206:150": "mahācintāmaṇiratnanidhānenārthīti bodhisattvasya mahāsattvasyaitad adhivacanaṃ |",
    "206:151": "mahāratnanidhānābhijñāḥ puruṣa iti tathāgatasyārhataḥ samyaksaṃbuddhasyaitad adhivacanaṃ |",
    "206:152": "prakṛti(pāṣāṇam iti prakṛtivikalpanimittānām e)",
    "206:153": "tad adhivacanaṃ |",
    "206:154": "p.180",
    "206:155": "utkhananam iti amanasikārasyaitad adhivacanaṃ (|)",
    "206:156": "rūpyapratibhāsaṃ pāṣāṇam iti pratipakṣanirūpaṇavikalpanimittānām etad adhivacanaṃ |",
    "206:157": "suvarṇapratibhāsaṃ pāṣāṇam iti śūnyatādivikalpanimittānām etad adhivacanaṃ |",
    "206:158": "nānāratnapratibhāsa(ṃ)",
    "206:159": "pāṣāṇa(m iti prāptivikalpanimittānām etad adhivaca)naṃ |",
    "206:160": "mahācintāmaṇiratnanidhānasya pratilaṃbha ity avikalpadhātusparśanāyā etad adhivacanaṃ (|)",
    "206:161": "iti hi kulaputrāḥ anenopamopanyāsenāvikalpapraveśo 'nugantavyaḥ |",
    "206:162": "p.184",
    "206:163": "kathaṃ punaḥ kulaputrā bodhisattvo mahāsattva etāni yathānirdiṣṭāni vikalpanimittāni vyupaparī(kṣamāṇo 'vikalpadhātuṃ praviśati |",
    "206:164": "iha kula)putrā avikalpadhātupratiṣṭhito bodhisattvaḥ mahāsattvaḥ rūpaprakṛtivikalpanimitta āmukhībhūta evaṃ vyupaparīkṣate |",
    "206:165": "yo mama rūpam iti carati vikalpe carati |",
    "206:166": "pareṣāṃ rūpaṃ iti carati vikalpe carati |",
    "206:167": "rūpam idam iti carati vikalpe carati |",
    "206:168": "rūpam utpa(dyate |",
    "206:169": "nirudhyate |",
    "206:170": "saṃkliśyate |",
    "206:171": "vyavadāyata iti cara)",
    "206:172": "ti vikalpe carati |",
    "206:173": "nāsti rūpam iti carati vikalpe carati |",
    "206:174": "svabhāvato 'pi nāsti (|)",
    "206:175": "hatuto 'pi nāsti (|)",
    "206:176": "phalato 'pi nāsti |",
    "206:177": "karmato 'pi nāsti |",
    "206:178": "yogato 'pi nāsti vṛttito 'pi nāsti rūpam iti carati vikalpe carati |",
    "206:179": "vijñptimātraṃ rūpaṃ iti carati vikalpe carati |",
    "206:180": "yathā (rūpaṃ nāsti tathā rūpapratibhāsā vijñaptir api nā)",
    "206:181": "stīti carati vikalpe carati |",
    "206:182": "p.188",
    "206:183": "yataś ca kulaputrā bodhisattvo mahāsattvo rūpam iti nopalabhate |",
    "206:184": "rūpapratibhāsām api vijñaptin nopalabhate |",
    "206:185": "na ca sarveṇa sarvaṃ vijñaptiṃ vipariṇāśayati |",
    "206:186": "nacānyatra vij~naptim abhāvataḥ (na samanupaśyati |",
    "206:187": "na cānyatra vijñapter abhāvaṃ samanu)paśyati |",
    "206:188": "tasyāś ca rūpapratibhāsāyā vijñapter abhāvaṃ tayā vijñaptyā naikatvena samanupaśyati |",
    "206:189": "na pṛthaktvena samanupaśyati |",
    "206:190": "na ca vijñaptyabhāvaṃ bhāvataḥ samanupaśyati |",
    "206:191": "nābhāvataḥ samanupaśyati |",
    "206:192": "ebhiḥ kulapurtāḥ [putrāḥ?",
    "206:193": "] sarvākāraiḥ sarvavikalpair yo na vikalpayaty aya(m avikalpadhātur iti na samanupaśyati |",
    "206:194": "(ayaṃ kulapu)",
    "206:195": "trāḥ praveśanayo 'vikalpasya dhātoḥ |",
    "206:196": "eva(ṃ) ca bodhisattvo mahāsattvo 'vikalpadhātupratiṣṭhito bhavati |",
    "206:197": "p.192",
    "206:198": "evaṃ vedanāyāḥ saṃjñāyāḥ saṃskārāṇāṃ vijñānasya |",
    "206:199": "evaṃ dānapāramitāyāḥ śīlapāramitāyāḥ kṣāntipāramitāyāḥ",
    "206:200": "vīryapāramitāyāḥ dhyāna(pāramitāyāḥ prajñāpāramitāyāḥ |",
    "206:201": "evaṃ śū)nyatādīnāṃ yāvati sarvākārajñatāyā yojyam |",
    "206:202": "iha kulaputrāḥ bodhisattvo mahāsattvaḥ sarvākārajñatānirūpaṇavikalpanimitta āmukhībhūta evaṃ vyupaparīkṣate |",
    "206:203": "yo mama sarvākārajñateti carati vikalpe carati |",
    "206:204": "apreṣāṃ sarvākārajñateti carati sa vikalpe (carati |",
    "206:205": "sarvākārajñateyam iti carati vikalpe ca)rati |",
    "206:206": "sarvākarajñatā prāpyata iti carati vikalpe carati |",
    "206:207": "sarvākārajñatā sarvakleśanjñayāvaraṇaprahāṇāyeti carati vikalpe carati |",
    "206:208": "sarvākārajñatāyā nānyat traidhātukaṃ vyavadānād iti carati vikalpe carati |",
    "206:209": "sarvākārajñatotpadyate |",
    "206:210": "nirudhyate |",
    "206:211": "saṃkliśyate |",
    "206:212": "vya(vadāyata iti carati vikalpe carati |",
    "206:213": "nāsti sarvā)",
    "206:214": "kārajñateti carati vikalpe carati |",
    "206:215": "svabhāvato 'pi nāsti |",
    "206:216": "hetuto 'pi nāsti |",
    "206:217": "phalato 'pi nāsti |",
    "206:218": "karmato 'pi nāsti |",
    "206:219": "yogato 'pi nāsti |",
    "206:220": "vṛttito 'pi nāsti sarvākārajñateti carati vikalpe carati |",
    "206:221": "vijñaptimātrā sarvākārajñateti carati vikalpe carati |",
    "206:222": "yathā (sarvākārajñatā nāsti tathā sarvākārajñatāpratibhā)",
    "206:223": "sā vijñaptir api nāstīti carati vikalpe carati |",
    "206:224": "p.196",
    "206:225": "yataś ca bodhisattvo mahāsattvo yathaiva sarvākārajñatān nopalabhate |",
    "206:226": "tathaiva tatpratibhāsām api vijñaptin nopalabhate |",
    "206:227": "na ca sarveṇa sarvaṃ tadvijñaptiṃ vipraṇāśayati |",
    "206:228": "na cānyatra tadvijñapter anyaṃ kañcid dharmam upalabhate |",
    "206:229": "abhā(vataś ca tāṃ vijñaptiṃ na samanupaśyati |",
    "206:230": "na cānyatra vijña)",
    "206:231": "pter abhāvaṃ samanupaśyati |",
    "206:232": "na ca tasyā vijñapter abhāva(ṃ)",
    "206:233": "tayā vijñaptyā ekatvena samanupaśyati |",
    "206:234": "na pṛthaktvena samanupaśyati |",
    "206:235": "na ca tasyā vijñapter abhāvaṃ bhāvataḥ samanupaśyatu |",
    "206:236": "nābhāvataḥ samanupaśyati |",
    "206:237": "ebhiḥ kulaputrāḥ sarvākāraiḥ sarvavikalpair yo na vika(lpayaty ayam avikalpadharmadhātur iti na samanupaśyati |)",
    "206:238": "evam ayam praveśanayo 'vikalpasya dhātoḥ |",
    "206:239": "evaṃ hi kulaputrā bodhisattvo mahāsattvo 'vikalpadhātupratiṣṭito bhavati |",
    "206:240": "p.198",
    "206:241": "(asya kulaputrā dharmaparyāyasya udgrahaṇalekhanavācanād bahutaraṃ puṇyaṃ nanv eva gaṅgānadīvālukopamātmabhāvaparityāgasya nanve eva gaṃgānadīvālukopamalokādhātuparipūrṇaratnadānasya nanv eva gaṃgānadīvālukopamalpkadhātuparipūrṇatathāgatabiṃbakārāpaṇapuṇyaskandhasyeti |)",
    "206:242": "p.200",
    "206:243": "atha khalu bhagavāṃs tasyāṃ velāyāṃ ime gāthe abhāṣata ||",
    "206:244": "avikalpāsayo bhūtvā saddharme 'smin jinātmajaḥ |",
    "206:245": "vikalpadurgaṃ vyatītya (kramān niṣkalpam āpnute || 1 ||)",
    "206:246": "(praśāntam acalaṃ śreṣṭhaṃ vaśa)",
    "206:247": "vartisamāsamaṃ |",
    "206:248": "avikalpasukhaṃ tasmād bodhisattvo 'dhigacchati || 2 ||",
    "206:249": "idam avocad bahgavān āttamanā avikalpaprabhāsaś ca bodhisattvo mahāsattvaḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandann iti ||"
}