{
  "SA07n941:0": "trayodaśaḥ sargaḥ",
  "SA07n941:1": "śīla evaṃ indriya-saṃyama",
  "SA07n941:2": "atha saṃrādhito nandaḥ śraddhāṃ prati maharṣiṇā |",
  "SA07n941:3": "pariṣikto'mṛteneva yuyuje parayā mudā ||1 ||",
  "SA07n941:4": "kṛtārthamiva taṃ mene saṃbuddhaḥ śraddhayā tayā |",
  "SA07n941:5": "mene prāptamiva śreyaḥ sa ca buddhena saṃskṛtaḥ ||2 ||",
  "SA07n941:6": "ślakṣṇena vacasā kāṃścit kāṃścit paruṣayā girā |",
  "SA07n941:7": "kāṃścidābhyāmupāyābhyāṃ sa vininye vināyakaḥ ||3 ||",
  "SA07n941:8": "pāṃsubhyaḥ kāñcanaṃ jātaṃ viśuddhaṃ nirmalaṃ śuci |",
  "SA07n941:9": "sthitaṃ pāṃsuṣvapi yathā pāṃsudoṣairna lipyate ||4 ||",
  "SA07n941:10": "padmaparṇaṃ yathā caiva jale jātaṃ jale sthitam |",
  "SA07n941:11": "upariṣṭādadhastādvā na jalenopalipyate ||5 ||",
  "SA07n941:12": "tadvalloke munirjāto lokasyānugrahaṃ caran |",
  "SA07n941:13": "kṛtitvānnirmalatvācca lokadharmairna lipyate ||6 ||",
  "SA07n941:14": "śleṣaṃ tyāgaṃ priyaṃ rūkṣaṃ kathāṃ ca dhyānameva ca |",
  "SA07n941:15": "mantukāle cikitsārthaṃ cakre nātmānuvṛttaye ||7 ||",
  "SA07n941:16": "ataśca sandadhe kāyaṃ mahākaruṇayā tayā |",
  "SA07n941:17": "mocayeyaṃ kathaṃ duḥkhāt sattvānītyanukampakaḥ ||8 ||",
  "SA07n941:18": "atha saṃharṣaṇānnandaṃ viditvā bhājanīkṛtam |",
  "SA07n941:19": "abravīd bruvatāṃ śreṣṭhaḥ kramajñaḥ śreyasāṃ kramam ||9 ||",
  "SA07n941:20": "ataḥ prabhṛti bhūyastvaṃ średdhendriyapuraḥsaraḥ |",
  "SA07n941:21": "amṛtasyāptaye saumya vṛttaṃ rakṣitumarhasi ||10 ||",
  "SA07n941:22": "prayogaḥ kāyavacasoḥ śuddho bhavati te yathā |",
  "SA07n941:23": "uttāno vivṛto gupto'navacchidrastathā kuru ||11 ||",
  "SA07n941:24": "uttāno bhāvakaraṇād vivṛtaścāpyagūhanāt |",
  "SA07n941:25": "gupto rakṣaṇatātparyādacchidraścānavadyataḥ ||12 ||",
  "SA07n941:26": "śarīravacasoḥ śuddhau saptāṃge cāpi karmaṇi |",
  "SA07n941:27": "ājīvasamudācāraṃ śaucāt saṃskartumarhasi ||13 ||",
  "SA07n941:28": "doṣāṇāṃ kuhanādīnāṃ pañcānāmaniṣevaṇāt |",
  "SA07n941:29": "tyāgācca jyotiṣādīnāṃ caturṇāṃ vṛttighātinām ||14 ||",
  "SA07n941:30": "prāṇidhānyadhanādīnāṃ varjyānāmapratigrahāt |",
  "SA07n941:31": "bhaikṣāṅgānāṃ nisṛṣṭānāṃ niyatānāṃ pratigrahāt ||15 ||",
  "SA07n941:32": "parituṣṭaḥ śucirmañjuścaukṣayā jīvasaṃpadā |",
  "SA07n941:33": "kuryā duḥkhapratīkāraṃ yāvadeva vimuktaye ||16 ||",
  "SA07n941:34": "karmaṇo hi yathādṛṣṭāt kāyavākprabhavādapi |",
  "SA07n941:35": "ājīvaḥ pṛthagevokto duḥśodhatvādayaṃ mayā ||17 ||",
  "SA07n941:36": "gṛhasthena hi duḥśodhā dṛṣṭirvividhadṛṣṭinā |",
  "SA07n941:37": "ājīvo bhikṣuṇā caiva pareṣvāyattavṛttinā ||18 ||",
  "SA07n941:38": "etāvacchīlamityuktamācāro'yaṃ samāsataḥ |",
  "SA07n941:39": "asya nāśena naiva syāt pravrajyā na gṛhasthatā ||19 ||",
  "SA07n941:40": "tasmāccāritrasampanno brahmacaryamidaṃ cara |",
  "SA07n941:41": "aṇumātreṣvadyeṣu bhayadarśī dṛḍhavrataḥ ||20 ||",
  "SA07n941:42": "śīlamāsthāya vartante sarvā hi śreyasi kriyāḥ |",
  "SA07n941:43": "sthānādyānīva kāryāṇi pratiṣṭhāya vasundharām ||21 ||",
  "SA07n941:44": "mokṣasyopaniṣat saumya vairāgyamiti gṛhyatām |",
  "SA07n941:45": "vairāgyasyāpi saṃvedaḥ saṃvido jñānadarśanam ||22 ||",
  "SA07n941:46": "jñānasyopaniṣaccaiva samādhirupadhāryatām |",
  "SA07n941:47": "samādherapyupaniṣat sukhaṃ śārīramānasam ||23 ||",
  "SA07n941:48": "praśrabdhiḥ kāyamanasaḥ sukhasyopaniṣat parā |",
  "SA07n941:49": "praśrabdherapyupaniṣat prītirapyavagamyatām ||24 ||",
  "SA07n941:50": "tathā prīterupaniṣat prāmodyaṃ paramaṃ matam |",
  "SA07n941:51": "prāmodyasyāpyahṛllekhaḥ kukṛteṣvakṛteṣu vā ||25 ||",
  "SA07n941:52": "ahṛllekhasya manasaḥ śīlaṃ tūpaniṣacchuci |",
  "SA07n941:53": "ataḥ śīlaṃ nayatyagryamiti śīlaṃ viśodhaya ||26 ||",
  "SA07n941:54": "śīlanācchīlamityuktaṃ śīlanaṃ sevanādapi |",
  "SA07n941:55": "sevanaṃ tannideśācca nideśaśca tadāśrayāt ||27 ||",
  "SA07n941:56": "śīlaṃ hi śaraṇaṃ saubhya kāntāra iva daiśikaḥ |",
  "SA07n941:57": "pitraṃ bandhuśca rakṣā ca dhanaṃ ca balameva ca ||28 ||",
  "SA07n941:58": "yataḥ śīlamataḥ saumya śīlaṃ saṃskartumarhasi |",
  "SA07n941:59": "etatsthānamathānye [nanyaṃ] ca mokṣārambheṣu yoginām ||29 ||",
  "SA07n941:60": "tataḥ smṛtimadhiṣṭhāya capalāni svabhāvataḥ |",
  "SA07n941:61": "indriyāṇīndriyārthebhyo nivārayitumarhasi ||30 ||",
  "SA07n941:62": "bhetavyaṃ na tathā śatrornāgnernāherna cāśaneḥ |",
  "SA07n941:63": "indriyebhyo yathā svebhyastairajasraṃ hi hanyate ||31 ||",
  "SA07n941:64": "dviṣadbhiḥ śatrubhiḥ kaścit kadācit pīḍyate na vā |",
  "SA07n941:65": "indriyairbādhyate sarvaḥ sarvatra ca sadaiva ca ||32 ||",
  "SA07n941:66": "na ca prayāti narakaṃ śatruprabhṛtibhirhataḥ |",
  "SA07n941:67": "kṛṣyate tatra nighnastu capalairindriyairhataḥ ||33 ||",
  "SA07n941:68": "hanyamānasya tairduḥkhaṃ hārdaṃ bhavati vā na vā |",
  "SA07n941:69": "indriyairbādhyamānasya hārdaṃ śārīrameva ca ||34 ||",
  "SA07n941:70": "saṃkalpaviṣadigdhā hi pañcendriyamayāḥ śarāḥ |",
  "SA07n941:71": "cintāpuṅkhā ratiphalā viṣayākāśagocarāḥ ||35 ||",
  "SA07n941:72": "manuṣyahariṇān ghnanti kāmavyādheritā hṛdi |",
  "SA07n941:73": "vihanyante yadi na te tataḥ patanti taiḥ kṣatāḥ ||36 ||",
  "SA07n941:74": "niyamājirasaṃsthena dhairyakārmukadhāriṇā |",
  "SA07n941:75": "nipatanto nivāryāste mahatā smṛtivarmaṇā ||37 ||",
  "SA07n941:76": "indriyāṇāmupaśamādarīṇāṃ nigrahādiva |",
  "SA07n941:77": "sukhaṃ svapiti vāste vā yatra tatra gatoddhavaḥ ||38 ||",
  "SA07n941:78": "teṣāṃ hi satataṃ loke viṣayānabhikāṅkṣatām |",
  "SA07n941:79": "saṃvinnaivāsti kārpaṇyācchunāmāśāvatāmiva ||39 ||",
  "SA07n941:80": "viṣayairindriyagrāmo na tṛptimadhigacchati |",
  "SA07n941:81": "ajasraṃ pūryamāṇo'pi samudraḥ salilairiva ||40 ||",
  "SA07n941:82": "avaśyaṃ gocare sve sve vartitavyamihendriyaiḥ |",
  "SA07n941:83": "nimittaṃ tatra na grāhyamanuvyañjanameva ca ||41 ||",
  "SA07n941:84": "ālokya cakṣuṣā rūpaṃ dhātumātre vyavasthitaḥ |",
  "SA07n941:85": "strī veti puruṣo veti na kalpayitumarhasi ||42 ||",
  "SA07n941:86": "sacet strīpuruṣagrāhaḥ kvacid vidyeta kaścan |",
  "SA07n941:87": "śubhataḥ keśadantādīnnānuprasthātumarhasi ||43 ||",
  "SA07n941:88": "nāpaneyaṃ tataḥ kiṃcit prakṣepyaṃ nāpi kiñcana |",
  "SA07n941:89": "draṣṭavyaṃ bhūtato bhūtaṃ yādṛśaṃ ca yathā ca yat ||44 ||",
  "SA07n941:90": "evaṃ te paśyatastattvaṃ śaśvadindriyagocaram |",
  "SA07n941:91": "bhaviṣyati padasthānaṃ nābhidhyādaurmanasyayoḥ ||45 ||",
  "SA07n941:92": "abhidhyā priyarūpeṇa hanti kāmātmakaṃ jagat |",
  "SA07n941:93": "arirmitramukheneva priyavākkaluṣāśayaḥ ||46 ||",
  "SA07n941:94": "daurmanasyābhidhānastu pratigho viṣayāśritaḥ |",
  "SA07n941:95": "mohādyenānuvṛtena paratreha ca hanyate ||47 ||",
  "SA07n941:96": "anurodhavirodhābhyāṃ śitoṣṇābhyāmivārditaḥ |",
  "SA07n941:97": "śarma nāpnoti na śreyaścalendriyamato jagat ||48 ||",
  "SA07n941:98": "nendriyaṃ viṣaye tāvat pravṛttamapi sajjate |",
  "SA07n941:99": "yāvanna manasastatra parikalpaḥ pravartate ||49 ||",
  "SA07n941:100": "indhane sati vāyau ca yathā jvalati pāvakaḥ |",
  "SA07n941:101": "viṣayāt parikalpācca kleśāgnirjāyate tathā ||50 ||",
  "SA07n941:102": "abhūtaparikalpena viṣayasya hi vadhyate |",
  "SA07n941:103": "tameva viṣayaṃ paśyan bhūtataḥ parimucyate ||51 ||",
  "SA07n941:104": "dṛṣṭvaikaṃ rūpamanyo hi rajyate'nyaḥ praduṣyati |",
  "SA07n941:105": "kaścid bhavati madhyasthastatraivānyo ghṛṇāyate ||52 ||",
  "SA07n941:106": "ato na viṣayo heturbandhāya na vimuktaye |",
  "SA07n941:107": "parikalpaviśeṣeṇa saṃgo bhavati vā na vā ||53 ||",
  "SA07n941:108": "kāryaḥ paramayatnena tasmādindriyasaṃvaraḥ |",
  "SA07n941:109": "indriyāṇi hyagutpāni duḥkhāya ca bhavāya ca ||54 ||",
  "SA07n941:110": "kāmabhogabhogavadbhirātmadṛṣṭidṛṣṭibhiḥ pramādanaikamūrddhabhiḥ praharṣalolajivhakaiḥ |",
  "SA07n941:111": "indriyoragairmanobilaśrayaiḥ spṛhāviṣaiḥ śamāgadādṛte na dṛṣṭamasti yaccikitset ||55 ||",
  "SA07n941:112": "tasmādeṣāmakuśalakarāṇāmarīṇāṃ cakṣurghrāṇaśravaṇarasanasparśanānām |",
  "SA07n941:113": "sarvāvasthaṃ bhava viniyamādapramatto māsminnarthe kṣaṇamapi kṛthāstvaṃ pramādam ||56 ||",
  "SA07n941:114": "saundarananda mahākāvye “śīla evaṃ indriya-saṃyama“ nāma trayodaśa sarga samāpta |",
  "SA07n941:115": "trayodaśaḥ sargaḥ",
  "SA07n941:116": "śīla evaṃ indriya-saṃyama",
  "SA07n941:117": "atha saṃrādhito nandaḥ śraddhāṃ prati maharṣiṇā |",
  "SA07n941:118": "pariṣikto'mṛteneva yuyuje parayā mudā ||1 ||",
  "SA07n941:119": "kṛtārthamiva taṃ mene saṃbuddhaḥ śraddhayā tayā |",
  "SA07n941:120": "mene prāptamiva śreyaḥ sa ca buddhena saṃskṛtaḥ ||2 ||",
  "SA07n941:121": "ślakṣṇena vacasā kāṃścit kāṃścit paruṣayā girā |",
  "SA07n941:122": "kāṃścidābhyāmupāyābhyāṃ sa vininye vināyakaḥ ||3 ||",
  "SA07n941:123": "pāṃsubhyaḥ kāñcanaṃ jātaṃ viśuddhaṃ nirmalaṃ śuci |",
  "SA07n941:124": "sthitaṃ pāṃsuṣvapi yathā pāṃsudoṣairna lipyate ||4 ||",
  "SA07n941:125": "padmaparṇaṃ yathā caiva jale jātaṃ jale sthitam |",
  "SA07n941:126": "upariṣṭādadhastādvā na jalenopalipyate ||5 ||",
  "SA07n941:127": "tadvalloke munirjāto lokasyānugrahaṃ caran |",
  "SA07n941:128": "kṛtitvānnirmalatvācca lokadharmairna lipyate ||6 ||",
  "SA07n941:129": "śleṣaṃ tyāgaṃ priyaṃ rūkṣaṃ kathāṃ ca dhyānameva ca |",
  "SA07n941:130": "mantukāle cikitsārthaṃ cakre nātmānuvṛttaye ||7 ||",
  "SA07n941:131": "ataśca sandadhe kāyaṃ mahākaruṇayā tayā |",
  "SA07n941:132": "mocayeyaṃ kathaṃ duḥkhāt sattvānītyanukampakaḥ ||8 ||",
  "SA07n941:133": "atha saṃharṣaṇānnandaṃ viditvā bhājanīkṛtam |",
  "SA07n941:134": "abravīd bruvatāṃ śreṣṭhaḥ kramajñaḥ śreyasāṃ kramam ||9 ||",
  "SA07n941:135": "ataḥ prabhṛti bhūyastvaṃ średdhendriyapuraḥsaraḥ |",
  "SA07n941:136": "amṛtasyāptaye saumya vṛttaṃ rakṣitumarhasi ||10 ||",
  "SA07n941:137": "prayogaḥ kāyavacasoḥ śuddho bhavati te yathā |",
  "SA07n941:138": "uttāno vivṛto gupto'navacchidrastathā kuru ||11 ||",
  "SA07n941:139": "uttāno bhāvakaraṇād vivṛtaścāpyagūhanāt |",
  "SA07n941:140": "gupto rakṣaṇatātparyādacchidraścānavadyataḥ ||12 ||",
  "SA07n941:141": "śarīravacasoḥ śuddhau saptāṃge cāpi karmaṇi |",
  "SA07n941:142": "ājīvasamudācāraṃ śaucāt saṃskartumarhasi ||13 ||",
  "SA07n941:143": "doṣāṇāṃ kuhanādīnāṃ pañcānāmaniṣevaṇāt |",
  "SA07n941:144": "tyāgācca jyotiṣādīnāṃ caturṇāṃ vṛttighātinām ||14 ||",
  "SA07n941:145": "prāṇidhānyadhanādīnāṃ varjyānāmapratigrahāt |",
  "SA07n941:146": "bhaikṣāṅgānāṃ nisṛṣṭānāṃ niyatānāṃ pratigrahāt ||15 ||",
  "SA07n941:147": "parituṣṭaḥ śucirmañjuścaukṣayā jīvasaṃpadā |",
  "SA07n941:148": "kuryā duḥkhapratīkāraṃ yāvadeva vimuktaye ||16 ||",
  "SA07n941:149": "karmaṇo hi yathādṛṣṭāt kāyavākprabhavādapi |",
  "SA07n941:150": "ājīvaḥ pṛthagevokto duḥśodhatvādayaṃ mayā ||17 ||",
  "SA07n941:151": "gṛhasthena hi duḥśodhā dṛṣṭirvividhadṛṣṭinā |",
  "SA07n941:152": "ājīvo bhikṣuṇā caiva pareṣvāyattavṛttinā ||18 ||",
  "SA07n941:153": "etāvacchīlamityuktamācāro'yaṃ samāsataḥ |",
  "SA07n941:154": "asya nāśena naiva syāt pravrajyā na gṛhasthatā ||19 ||",
  "SA07n941:155": "tasmāccāritrasampanno brahmacaryamidaṃ cara |",
  "SA07n941:156": "aṇumātreṣvadyeṣu bhayadarśī dṛḍhavrataḥ ||20 ||",
  "SA07n941:157": "śīlamāsthāya vartante sarvā hi śreyasi kriyāḥ |",
  "SA07n941:158": "sthānādyānīva kāryāṇi pratiṣṭhāya vasundharām ||21 ||",
  "SA07n941:159": "mokṣasyopaniṣat saumya vairāgyamiti gṛhyatām |",
  "SA07n941:160": "vairāgyasyāpi saṃvedaḥ saṃvido jñānadarśanam ||22 ||",
  "SA07n941:161": "jñānasyopaniṣaccaiva samādhirupadhāryatām |",
  "SA07n941:162": "samādherapyupaniṣat sukhaṃ śārīramānasam ||23 ||",
  "SA07n941:163": "praśrabdhiḥ kāyamanasaḥ sukhasyopaniṣat parā |",
  "SA07n941:164": "praśrabdherapyupaniṣat prītirapyavagamyatām ||24 ||",
  "SA07n941:165": "tathā prīterupaniṣat prāmodyaṃ paramaṃ matam |",
  "SA07n941:166": "prāmodyasyāpyahṛllekhaḥ kukṛteṣvakṛteṣu vā ||25 ||",
  "SA07n941:167": "ahṛllekhasya manasaḥ śīlaṃ tūpaniṣacchuci |",
  "SA07n941:168": "ataḥ śīlaṃ nayatyagryamiti śīlaṃ viśodhaya ||26 ||",
  "SA07n941:169": "śīlanācchīlamityuktaṃ śīlanaṃ sevanādapi |",
  "SA07n941:170": "sevanaṃ tannideśācca nideśaśca tadāśrayāt ||27 ||",
  "SA07n941:171": "śīlaṃ hi śaraṇaṃ saubhya kāntāra iva daiśikaḥ |",
  "SA07n941:172": "pitraṃ bandhuśca rakṣā ca dhanaṃ ca balameva ca ||28 ||",
  "SA07n941:173": "yataḥ śīlamataḥ saumya śīlaṃ saṃskartumarhasi |",
  "SA07n941:174": "etatsthānamathānye [nanyaṃ] ca mokṣārambheṣu yoginām ||29 ||",
  "SA07n941:175": "tataḥ smṛtimadhiṣṭhāya capalāni svabhāvataḥ |",
  "SA07n941:176": "indriyāṇīndriyārthebhyo nivārayitumarhasi ||30 ||",
  "SA07n941:177": "bhetavyaṃ na tathā śatrornāgnernāherna cāśaneḥ |",
  "SA07n941:178": "indriyebhyo yathā svebhyastairajasraṃ hi hanyate ||31 ||",
  "SA07n941:179": "dviṣadbhiḥ śatrubhiḥ kaścit kadācit pīḍyate na vā |",
  "SA07n941:180": "indriyairbādhyate sarvaḥ sarvatra ca sadaiva ca ||32 ||",
  "SA07n941:181": "na ca prayāti narakaṃ śatruprabhṛtibhirhataḥ |",
  "SA07n941:182": "kṛṣyate tatra nighnastu capalairindriyairhataḥ ||33 ||",
  "SA07n941:183": "hanyamānasya tairduḥkhaṃ hārdaṃ bhavati vā na vā |",
  "SA07n941:184": "indriyairbādhyamānasya hārdaṃ śārīrameva ca ||34 ||",
  "SA07n941:185": "saṃkalpaviṣadigdhā hi pañcendriyamayāḥ śarāḥ |",
  "SA07n941:186": "cintāpuṅkhā ratiphalā viṣayākāśagocarāḥ ||35 ||",
  "SA07n941:187": "manuṣyahariṇān ghnanti kāmavyādheritā hṛdi |",
  "SA07n941:188": "vihanyante yadi na te tataḥ patanti taiḥ kṣatāḥ ||36 ||",
  "SA07n941:189": "niyamājirasaṃsthena dhairyakārmukadhāriṇā |",
  "SA07n941:190": "nipatanto nivāryāste mahatā smṛtivarmaṇā ||37 ||",
  "SA07n941:191": "indriyāṇāmupaśamādarīṇāṃ nigrahādiva |",
  "SA07n941:192": "sukhaṃ svapiti vāste vā yatra tatra gatoddhavaḥ ||38 ||",
  "SA07n941:193": "teṣāṃ hi satataṃ loke viṣayānabhikāṅkṣatām |",
  "SA07n941:194": "saṃvinnaivāsti kārpaṇyācchunāmāśāvatāmiva ||39 ||",
  "SA07n941:195": "viṣayairindriyagrāmo na tṛptimadhigacchati |",
  "SA07n941:196": "ajasraṃ pūryamāṇo'pi samudraḥ salilairiva ||40 ||",
  "SA07n941:197": "avaśyaṃ gocare sve sve vartitavyamihendriyaiḥ |",
  "SA07n941:198": "nimittaṃ tatra na grāhyamanuvyañjanameva ca ||41 ||",
  "SA07n941:199": "ālokya cakṣuṣā rūpaṃ dhātumātre vyavasthitaḥ |",
  "SA07n941:200": "strī veti puruṣo veti na kalpayitumarhasi ||42 ||",
  "SA07n941:201": "sacet strīpuruṣagrāhaḥ kvacid vidyeta kaścan |",
  "SA07n941:202": "śubhataḥ keśadantādīnnānuprasthātumarhasi ||43 ||",
  "SA07n941:203": "nāpaneyaṃ tataḥ kiṃcit prakṣepyaṃ nāpi kiñcana |",
  "SA07n941:204": "draṣṭavyaṃ bhūtato bhūtaṃ yādṛśaṃ ca yathā ca yat ||44 ||",
  "SA07n941:205": "evaṃ te paśyatastattvaṃ śaśvadindriyagocaram |",
  "SA07n941:206": "bhaviṣyati padasthānaṃ nābhidhyādaurmanasyayoḥ ||45 ||",
  "SA07n941:207": "abhidhyā priyarūpeṇa hanti kāmātmakaṃ jagat |",
  "SA07n941:208": "arirmitramukheneva priyavākkaluṣāśayaḥ ||46 ||",
  "SA07n941:209": "daurmanasyābhidhānastu pratigho viṣayāśritaḥ |",
  "SA07n941:210": "mohādyenānuvṛtena paratreha ca hanyate ||47 ||",
  "SA07n941:211": "anurodhavirodhābhyāṃ śitoṣṇābhyāmivārditaḥ |",
  "SA07n941:212": "śarma nāpnoti na śreyaścalendriyamato jagat ||48 ||",
  "SA07n941:213": "nendriyaṃ viṣaye tāvat pravṛttamapi sajjate |",
  "SA07n941:214": "yāvanna manasastatra parikalpaḥ pravartate ||49 ||",
  "SA07n941:215": "indhane sati vāyau ca yathā jvalati pāvakaḥ |",
  "SA07n941:216": "viṣayāt parikalpācca kleśāgnirjāyate tathā ||50 ||",
  "SA07n941:217": "abhūtaparikalpena viṣayasya hi vadhyate |",
  "SA07n941:218": "tameva viṣayaṃ paśyan bhūtataḥ parimucyate ||51 ||",
  "SA07n941:219": "dṛṣṭvaikaṃ rūpamanyo hi rajyate'nyaḥ praduṣyati |",
  "SA07n941:220": "kaścid bhavati madhyasthastatraivānyo ghṛṇāyate ||52 ||",
  "SA07n941:221": "ato na viṣayo heturbandhāya na vimuktaye |",
  "SA07n941:222": "parikalpaviśeṣeṇa saṃgo bhavati vā na vā ||53 ||",
  "SA07n941:223": "kāryaḥ paramayatnena tasmādindriyasaṃvaraḥ |",
  "SA07n941:224": "indriyāṇi hyagutpāni duḥkhāya ca bhavāya ca ||54 ||",
  "SA07n941:225": "kāmabhogabhogavadbhirātmadṛṣṭidṛṣṭibhiḥ pramādanaikamūrddhabhiḥ praharṣalolajivhakaiḥ |",
  "SA07n941:226": "indriyoragairmanobilaśrayaiḥ spṛhāviṣaiḥ śamāgadādṛte na dṛṣṭamasti yaccikitset ||55 ||",
  "SA07n941:227": "tasmādeṣāmakuśalakarāṇāmarīṇāṃ cakṣurghrāṇaśravaṇarasanasparśanānām |",
  "SA07n941:228": "sarvāvasthaṃ bhava viniyamādapramatto māsminnarthe kṣaṇamapi kṛthāstvaṃ pramādam ||56 ||",
  "SA07n941:229": "saundarananda mahākāvye “śīla evaṃ indriya-saṃyama“ nāma trayodaśa sarga samāpta |"
}