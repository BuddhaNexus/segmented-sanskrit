{
  "SA01n774:0": "tṛtīyo binduḥ",
  "SA01n774:1": "sthityāhārabhavāḥ",
  "SA01n774:2": "1 | catasro vijñānasthitayaḥ |",
  "SA01n774:3": "katamāścatasraḥ |",
  "SA01n774:4": "rūpa (vijñānasthitiḥ)",
  "SA01n774:5": "vedanā (vijñānasthitiḥ)",
  "SA01n774:6": "saṃjñā (vijñānasthitiḥ)",
  "SA01n774:7": "saṃskāra(vijñānasthitiśca) |",
  "SA01n774:8": "kāmadhātau rūpadhātau ca bhūyo rūpālambanā vijñānasthitiḥ |",
  "SA01n774:9": "ākāśānantyāyatane vijñānānantyāyatane ca bhūyo vedanālambanā vijñānasthitiḥ |",
  "SA01n774:10": "ākiṃcanyāyatane bhūyaḥ saṃjñālambanā vijñānasthitiḥ |",
  "SA01n774:11": "naiva saṃjñānāsaṃjñāyatane bhūyaḥ saṃskārālambanā vijñānasthitiḥ ||",
  "SA01n774:12": "2 | sattvasthitivṛddhihetava āhārāścaturvidhāḥ |",
  "SA01n774:13": "āhārāścatvāraḥ katame |",
  "SA01n774:14": "kavalīkāra āhāraḥ prathamaḥ |",
  "SA01n774:15": "sparśāhāro dvitīyaḥ |",
  "SA01n774:16": "manaḥsaṃcetanikāhārastṛtīyaḥ |",
  "SA01n774:17": "vijñānāhāraścaturthaḥ ||",
  "SA01n774:18": "3 | kavalīkārāhārasya triṣu gaṃdharasasparśāyataneṣu saṃgrahaḥ |",
  "SA01n774:19": "kasmādrūpāyatane na saṃgrahaḥ |",
  "SA01n774:20": "yasmāccakṣurdarśanāhāreṇa sattvanikāyasya mahābhūtānāṃ nopacayastasmāt ||",
  "SA01n774:21": "4 | kavalīkārāhāro dvividhaḥ |",
  "SA01n774:22": "kharo mṛduśca |",
  "SA01n774:23": "katamaḥ kharaḥ |",
  "SA01n774:24": "sarvo hi bhaktāpūpādiḥ |",
  "SA01n774:25": "katamo mṛduḥ |",
  "SA01n774:26": "peyaṃ surabhikāyānuvilepanādi ||",
  "SA01n774:27": "5 | katamaḥ sparśāhāraḥ |",
  "SA01n774:28": "cakṣuḥ sparśāhāraḥ śrotra ghrāṇa jihvā kāyasparśāhāraḥ |",
  "SA01n774:29": "sāsravamanaḥsparśāhāraśca |",
  "SA01n774:30": "(ta ime)santānānucchedena pare&#39;",
  "SA01n774:31": "pi loke pravartante ||",
  "SA01n774:32": "6 | pakṣiṇāṃ haṃsādīnāṃ bhūyaḥ sparśāhāraḥ |",
  "SA01n774:33": "jalakīṭāṇḍajamatsyādīnāṃ bhūyo manaḥsaṃcetanikāhāraḥ |",
  "SA01n774:34": "naivasaṃjñānāsaṃjñāyatanāntarābhavasattvānāṃ bhūyo vijñānāhāraḥ ||",
  "SA01n774:35": "7 | kāmadhātau bhūyaḥ kavalokārāhāraḥ |",
  "SA01n774:36": "(anye)traya āhārā bhūyasā rūpārūpadhātvoḥ ||",
  "SA01n774:37": "8 | ādyaḥ kavalīkārāhāraḥ kharaḥ |",
  "SA01n774:38": "sparśāhāro mṛduḥ |",
  "SA01n774:39": "manaḥsaṃcetanikāhāro mṛdutaraḥ |",
  "SA01n774:40": "vijñānāhāro mṛdutamaḥ ||",
  "SA01n774:41": "9 | caturvidhāḥ sattvāḥ |",
  "SA01n774:42": "aṃḍajā jarāyujāḥ saṃsvedajā aupapādukāḥ |",
  "SA01n774:43": "narakā devā antarābhavāśceti sarva aupapādukāḥ |",
  "SA01n774:44": "pretānāmasurāṇāṃ ca dvividhaṃ janma jarāyujamaupapādukaṃ ca |",
  "SA01n774:45": "anyeṣāṃ sattvānāṃ caturvidha janma ||",
  "SA01n774:46": "aupapādukāḥ sattvā yugapallabhante ṣaḍindriyāṇi |",
  "SA01n774:47": "anyāsu tisṛṣūpapattiṣu kāyendriyajīvendriyayoḥ prathamaṃ lābhaḥ |",
  "SA01n774:48": "anyeṣāmindriyāṇāṃ krameṇa lābhaḥ ||",
  "SA01n774:49": "10 | catvāro bhavāḥ |",
  "SA01n774:50": "upapattibhavaḥ |",
  "SA01n774:51": "mṛtyubhavaḥ |",
  "SA01n774:52": "mūlabhavaḥ |",
  "SA01n774:53": "antarābhavaḥ ||",
  "SA01n774:54": "11 | mṛtyupapattyorantare (vartamānāḥ)",
  "SA01n774:55": "sūkṣmāḥ paṃcaskandhā antarābhavo nāma |",
  "SA01n774:56": "antarābhava upapattibhavaśca tulyamudrāvarṇau tathāhi pitā putraśca ||",
  "SA01n774:57": "12 | arūpadhātuṃ vihāyānyadhātusattvā labhante&#39;",
  "SA01n774:58": "ntarābhavaṃ ||",
  "SA01n774:59": "arūpadhātusattvāścyavantaḥ kāmadhātāvutpatsyamānā labhante&#39;",
  "SA01n774:60": "ntarābhavaṃ ||",
  "SA01n774:61": "tathā hyanāgāmibhave&#39;",
  "SA01n774:62": "ntarābhavaḥ |",
  "SA01n774:63": "anyāsūpapattiṣvapyevamantarābhavopapattibhavau ||",
  "SA01n774:64": "[ityabhidharmāmṛtaśāstre sthityāhārabhavanirdeśo nāma tṛtīyo binduḥ ||]"
}