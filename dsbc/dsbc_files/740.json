{
    "740:0": "advayasiddhiḥ",
    "740:1": "om namaḥ śrī vajrasattvāya |",
    "740:2": "prakṛti-prabhāsvaraṃ nāthaṃ sarvajñaṃ tribhavodbhavam",
    "740:3": "praṇamya śirasā vajramīṇsitārtha phalapradam |",
    "740:4": "deśakāla tithivāra nakṣatraimaṇḍalaivinā",
    "740:5": "vakṣye'haṃ vajrasattvasya saṃkṣepāt sādhanaṃ param ||1||",
    "740:6": "niyama vratopavāsai - rakṣaroccāraṇa-bhāvanaiḥ",
    "740:7": "atattva yogīna siddhayet kalpakoṭiśatairapi ||2||",
    "740:8": "viṇvajrodaka vījādyai rnāsikābhyantarod bhavaiḥ",
    "740:9": "pūjayet satataṃ mantrī ātmānaṃ tattva bhāvanaiḥ ||3||",
    "740:10": "jananī bhaginīścaiva duhitṛ bhāgineyikān",
    "740:11": "prajñopāya vidhānena pūjayet yogavidsadā ||4||",
    "740:12": "ekāṅga vikalāṃ hīnāṃ śilpinīṃ śvapacikāṃ tathā",
    "740:13": "yoṣitāṃ pūjayennityaṃ jñānavajraprabhāvanai ||5||",
    "740:14": "tatvasyemāni mantra vījapadāni bhavanti - om āḥ huṃ",
    "740:15": "yena yena hi vadhyante jantavo raudra karmaṇā",
    "740:16": "sopāyena tu tenaiva mucyante bhava vandhanāt ||6||",
    "740:17": "samayānaharahaḥ kuryāddivyāna pañcakulod bhavān",
    "740:18": "pūjayecca pradīpādyaiḥ sakṣīrairviśvasambhavaiḥ ||7||",
    "740:19": "prātphulla nayano mantrī nityaṃ prahasitānanaḥ",
    "740:20": "cittamāropya saṃvodhau bhāvayeta jñānasāgaraṃ ||8||",
    "740:21": "yāvantaḥ sthirācalābhāvāḥ saṃtyatra tribhavālaye",
    "740:22": "sarvete tattvayogena draṣṭavyā vajradhṛk tathā ||9||",
    "740:23": "paravādinaśca ye kacilliṃga bhedai rvyavasthitā",
    "740:24": "tepyatra nāvamantavyā vajrasattva vikurvite ||10||",
    "740:25": "sarvān samarasīkṛtya bhāvānnairātmyaniḥsṛtān",
    "740:26": "bhāvayet satataṃ mantrī dehaṃ prakṛta nirmalaṃ ||11||",
    "740:27": "gandhamālyādibhivastrai dhūpanaivedyake stathā",
    "740:28": "gītavādyaistathā nṛtyai sopāyaibhajate vibhuḥ ||12||",
    "740:29": "na kaṣṭa kalpanāṃ kūryyānnopavāsaṃ na ca kriyāṃ",
    "740:30": "snānaṃ śaucaṃ na caivātra grāma dharma vivarjanaṃ ||13||",
    "740:31": "na cāpi vandayedyevān kāṣṭha pāṣāṇa mṛṇmayān",
    "740:32": "pūjā masyevakāyasya kūryānnitya samāhitaṃ ||14||",
    "740:33": "makṣikāchardi sammiśraiḥ viṇmūtrādyaiśca bhāvitai",
    "740:34": "pañca pradīpa saṃyuktaiḥ pūjayedvajradhāriṇam ||15||",
    "740:35": "abalā svayaṃbhūkusumaiḥ sakṣīrai viśvasambhavaiḥ",
    "740:36": "pūjayedyevatāṃ tena dehasthāṃ tatva bhāvanaiḥ ||16||",
    "740:37": "parasva haraṇaṃ kuryāt paradārā niṣevanaṃ",
    "740:38": "vaktavyaṃ ca mṛṣāvākyaṃ sarvabuddhāṃścadhātayet ||17||",
    "740:39": "śaila mṛṇmaya caityādīn na kuryān pustakeratiṃ",
    "740:40": "na maṇḍalāni svapne'pi kāyavākcittakarmaṇā ||18||",
    "740:41": "jugupsānaiva kurvīta sarvavastuṣu mantravit",
    "740:42": "vajrasattvaḥ svayaṃ tatra sākṣādrupeṇa saṃsthitaḥ ||19||",
    "740:43": "gamyāgamya vikalpaṃ tu bhakṣyā bhakṣyaṃ tathaivaca",
    "740:44": "peyā peyaṃ tathā mantrī kuryyānaiva samāhitaḥ ||20||",
    "740:45": "vairocana samudbhūtān sarvaprāṇyeva saṃbhavān |",
    "740:46": "prāṇavān guhyatatvajño bhokṣayet siddhihetunā ||21||",
    "740:47": "sarva varṇa samudbhutā jugupsā naiva yoṣitaḥ",
    "740:48": "saiva bhagavatī prajñā saṃvṛtyā rūpamāśritā ||22||",
    "740:49": "nā tithirnaca nakṣatraṃ nopavāsovidhiyate",
    "740:50": "advaya jñāna yuktasya siddhirbhavati saugatī ||23||",
    "740:51": "vahunātra kimuktena yadbhavadupalabdhikaṃ",
    "740:52": "tatsarvaṃ tatvayogena draṣṭavyaṃ tatvavedinā ||24||",
    "740:53": "hastyaśva khara gāvoṣṭra pradīpaṃ śvānasambhavaṃ",
    "740:54": "mahāpradīpa sammiśra bhokṣayed yogavid sadā ||25||",
    "740:55": "na cādhyāsaktiṃ kurvīta ekasminnapi yogavit",
    "740:56": "samatā cittayogena bhāvanīyo bhavārṇṇavaḥ ||26||",
    "740:57": "utpatti sthiti nirodhañca asaṃpṛkta pṛthag janaiḥ",
    "740:58": "tasya bhāvetu saṃsāro nānyatra pralayodbhavaḥ ||27||",
    "740:59": "dinaṃ tu bhagavānvajrī naktaṃ prajñā vidhīyate",
    "740:60": "evaṃ tu bhāvayed yogī laghusiddhimavāpnuyāt ||28||",
    "740:61": "yattadvyaktaṃ rūpaṃ tu sarvasattveṣu saṃsthitaṃ",
    "740:62": "guruvaktrāt paraṃtatvaṃ prāpyate nātra saṃśayaḥ ||29||",
    "740:63": "apratiṣṭhita nirvāṇaṃ ninirmittaṃ nirālayaṃ",
    "740:64": "vyāpakaṃ sarvasatveṣu saṃvodhi paramaṃ padaṃ ||30||",
    "740:65": "evaṃ matvā tu vai yogī yo bhāvayed vuddhimān sadā",
    "740:66": "sa sidhyati na sandeho mandaṃ puṇyopi mānavaḥ ||31||",
    "740:67": "ācāryāt parataraṃ nāsti trailokya sacarācarai",
    "740:68": "yasya prasādāt prāpyante sidhyo'nekadhāvudhaiḥ ||32||",
    "740:69": "vajrasatvaḥ sarvaijñeyaḥ sarvavuddhai namaskṛtaḥ",
    "740:70": "ācāryāḥ paramodevaḥ pūjanīyaḥ prayatnata ||33||",
    "740:71": "sa eva tathatārūpī lokānugraha hetunā",
    "740:72": "rūpamāśritya saṃvṛtyā saṃsthito yogapīṭhake ||34||",
    "740:73": "mṛtyureṣa vikalpoyaṃ na bhāvaḥ sarvavastuṣu",
    "740:74": "hanyate savikalpena pṛthagjana vijṛmbhitaiḥ ||35||",
    "740:75": "śrī madoḍiyāna vinirgatā mahāyoga -",
    "740:76": "pīṭhāgatā akhila yogatantra tatvagarbhā śrī lakṣmīmukha kamalād",
    "740:77": "vinisṛtā svādhiṣṭhān kramodayā sādhanopāyikā ||",
    "740:78": "|| samāpteti ||"
}