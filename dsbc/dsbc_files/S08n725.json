{
  "S08n725:0": "CHAPTER 12",
  "S08n725:1": "SARVA-VAJRA-KULA-VAJRA-MANDALA-VIDHI-VISTARA",
  "S08n725:2": "Emanation of deities from samadhi",
  "S08n725:3": "atha bhagavān punarapi sarvatathāgatavajradhāraṇīsamayasaṃbhavādhiṣṭhānannāma samādhiṃ samāpadyemāṃ svavidyottamāmabhāṣat oṃ vajrasāvitre svāhā ||",
  "S08n725:4": "atha vajrāpāṇirmahābodhisatvaḥ punarapīmaṃ svavidyottamāmabhāṣat oṃ vajradhāri hūṃ ||",
  "S08n725:5": "vajravikrame hūṃ phaṭ ||",
  "S08n725:6": "atha vajragarbho bodhisattvo mahāsatva imāṃ svavidyottamāmabhāṣat oṃ vajraratnagotre svāhā ||",
  "S08n725:7": "atha vajranetro bodhisatvo mahāsatva imāṃ svavidyottamāmabhāṣat oṃ vajrapadmanetre hūṃ phaṭ ||",
  "S08n725:8": "atha vajraviśvo bodhisatvo mahāsatva imāṃ svavidyottamāmabhāṣat oṃ vajrakarmakari hūṃ ||",
  "S08n725:9": "atha vajravidyottamo bodhisattva imāṃ svavidyottamāmabhāṣat oṃ vajraśūlāgre svāhā ||",
  "S08n725:10": "atha vajramāyo vidyārāja imāṃ svamudrāmabhāṣat oṃ vajracakre hūṃ ||",
  "S08n725:11": "vajraghaṇṭovāca oṃ vajraghaṇṭike hūṃ ||",
  "S08n725:12": "maunavajrovāca oṃ vajradaṇḍakāṣṭhe hūṃ ||",
  "S08n725:13": "vajrāyudhovāca oṃ vajre hūṃ ||",
  "S08n725:14": "vidyārājasamayamudrāḥ ||",
  "S08n725:15": "atha vajrakuṇḍalirvajrakrodha imāṃ samayamudrāmabhāṣat oṃ jvālāvajre hūṃ ||",
  "S08n725:16": "atha vajraprabha uvāca oṃ vajrasaumye hūṃ ||",
  "S08n725:17": "vajradaṇḍovāca oṃ vajradaṇḍe hūṃ ||",
  "S08n725:18": "vajrapiṅgalovāca oṃ vajrabhīṣaṇe hūṃ ||",
  "S08n725:19": "vajrakrodhasamayamudrāḥ ||",
  "S08n725:20": "atha vajraśauṇḍaḥ svasamayamudrāmabhāṣat oṃ vajrameda hūṃ ||",
  "S08n725:21": "vajramālovāca oṃ vajramāle hūṃ ||",
  "S08n725:22": "vajravaśyuvāca oṃ vajravaśe hūṃ ||",
  "S08n725:23": "vijayavajrovāca oṃ vajrāparājite hūṃ ||",
  "S08n725:24": "vajragaṇapatisamayamudrāḥ ||",
  "S08n725:25": "atha vajramusalaḥ svasamayamudrāmudājahāra oṃ vajramusala-grahe hūṃ ||",
  "S08n725:26": "vajrānilovāca oṃ vajrapaṭe hūṃ ||",
  "S08n725:27": "vajrānalovāca oṃ vajrajvāle hūṃ ||",
  "S08n725:28": "vajrabhairavovāca oṃ vajragrahe hūṃ ||",
  "S08n725:29": "vajradūtasamayamudrāḥ ||",
  "S08n725:30": "atha vajrāṅkuśovāca oṃ vajradaṃṣṭre hūṃ ||",
  "S08n725:31": "vajrākālovāca oṃ vajramāraṇi hūṃ ||",
  "S08n725:32": "vajravināyakovāca oṃ vajravighne hūṃ ||",
  "S08n725:33": "nāgavajrovāca oṃ vajrahāriṇi hūṃ ||",
  "S08n725:34": "vajraceṭasamayamudrāḥ ||",
  "S08n725:35": "Delineation of the mandala",
  "S08n725:36": "atha vajrapāṇiḥ punarapīdaṃ sarvavajrakulavajramaṇḍalamabhāṣat |",
  "S08n725:37": "athātaḥ saṃpravakṣyāmi vajramaṇḍalamuttamaṃ |",
  "S08n725:38": "caturaśramuttaradvāraṃ sūtrayed bāhyamaṇḍalaṃ ||1 ||",
  "S08n725:39": "tasyābhyantaratastatra pūrvadvārantathaiva ca |",
  "S08n725:40": "tasya madhye yathāyogaṃ buddhabimbanniveśayet ||2 ||",
  "S08n725:41": "trilokavijayādyāstu catasrastasya sarvataḥ |",
  "S08n725:42": "maṇḍalasya tathā śreṣṭha vajramudrāḥ samālikhet ||3 ||",
  "S08n725:43": "tāsāṃ sarveṣu pārśveṣu kulamudrāḥ samālikhet |",
  "S08n725:44": "vajraśauṇḍādayaścaiva catvāro dvārarakṣakāḥ ||4 ||",
  "S08n725:45": "bhīmāṃ śriyaṃ sarasvatīṃ durgāṃ koṇeṣu vāmataḥ |",
  "S08n725:46": "bāhyakoṇeṣu mudrā vai āsāmeva tu saṃlikhet ||5 ||",
  "S08n725:47": "bāhyamaṇḍaleṣu punaryathāvaddevīḥ saṃlikhet |",
  "S08n725:48": "ataḥ paraṃ pravakṣyāmi yathāvadvidhivistaram || iti ||6 ||",
  "S08n725:49": "Initiation into the mandala",
  "S08n725:50": "athatra vajramaṇḍale yathākāmakaraṇīyatayā vajrāṅku śādibhiḥ samayakarma kṛtvā,",
  "S08n725:51": "vajradhārimudrāṃ yathāvad badhvā,",
  "S08n725:52": "brūyān “na kasyacittvayā adṛṣṭasamayastaitāḥ samayamudrāḥ purato vaktavyāḥ,",
  "S08n725:53": "na ca rahasyabhedaḥ kartavyaḥ ||” ||",
  "S08n725:54": "tatastatkarmavajraṃ vajradhārimudrāyāmupari sthāpya,",
  "S08n725:55": "yathāvatpraveśayet |",
  "S08n725:56": "praveśya tadvajraṃ tathaiva kṣipet |",
  "S08n725:57": "yatra patati sāsya samayamudrā vaśya bhavati ā ||",
  "S08n725:58": "tayā sarvakarmāṇi karoti ||",
  "S08n725:59": "tato mukhabandhaṃ muktvā,",
  "S08n725:60": "maṇḍalaṃ yathāvad darśayitvā,",
  "S08n725:61": "samayamudrārahasyaṃ brūyāt |",
  "S08n725:62": "etāḥ samayamudrāste sarvakarmakarāḥ śubhāḥ |",
  "S08n725:63": "mātaraśca bhaginyaśca bhāryā duhitaro'nugā || iti ||",
  "S08n725:64": "tatrāsyā hṛdayaṃ bhavati oṃ sarvavajragāmini sarvabhakṣe sādhaya guhyavajriṇi hūṃ phaṭ ||",
  "S08n725:65": "“anayā sakṛjjaptayā sarvastriyo vaśīkṛtyopabhoktavyāḥ,",
  "S08n725:66": "adharmo na bhavati |",
  "S08n725:67": "yathābhirucittaśca sarvabhujtva sādhyāḥ |",
  "S08n725:68": "tataḥ sarvaśuddhicittatāmavetya,",
  "S08n725:69": "sarvamudrāmanasottamānyapi sarvakarmāṇi kurvantī” tyāha bhagavān vajradharaḥ ||",
  "S08n725:70": "Mudra",
  "S08n725:71": "ataḥ samayamudrāḥ śikṣayitavyāḥ ||",
  "S08n725:72": "samayakrodhāṅgulī mūrdhni hṛdaye vajradṛḍhīkṛtā |",
  "S08n725:73": "mukhorṇā ca mukhoddhāntā mūrdhni sthāpya dvidhikṛte ||ti ||1 ||",
  "S08n725:74": "vāmavajrāgrabandhena triśūlāṅgantu pīḍayet |",
  "S08n725:75": "anayā bandhayā samyak sidhyed vidyottamaḥ svayam ||2 ||",
  "S08n725:76": "sarvavajrakulānāṃ tu vāmavajrāgrasaṃgraham |",
  "S08n725:77": "mudrābandhaṃ pravakṣyāmi samayānāṃ yathāvidhi ||3 ||",
  "S08n725:78": "cakrā sarvāṅgasaṃpīḍā ghaṇṭā mudrā tathaiva ca |",
  "S08n725:79": "tathaivoṅkāramudrā tu siṃhakarṇaparigrahā ||4 ||",
  "S08n725:80": "mudrārājanikāḥ ||",
  "S08n725:81": "jvālā parigrahā caiva prabhā saṃgrahameva ca |",
  "S08n725:82": "daṇḍamuṣṭigrahā caiva mukhataḥ parivartitā ||",
  "S08n725:83": "krodhasamayāḥ ||",
  "S08n725:84": "pānamudrā ca mālā ca vajrā ca ṣṭaṃbhanāmitā |",
  "S08n725:85": "mūrdhasthā caiva gaṇikā maṇḍaladvārapālikāḥ ||",
  "S08n725:86": "gaṇikāsamayāḥ ||",
  "S08n725:87": "bāhuṃsaṃkocacakrā tu pṛṣṭhataḥ parivartitā |",
  "S08n725:88": "jvālā sphuliṅgamokṣā ca vidāritamukhasthitā ||",
  "S08n725:89": "dūtīsamayāḥ ||",
  "S08n725:90": "dvyantapraveśitamukhī pīḍya caiva prapātanī |",
  "S08n725:91": "bāhuveṣṭanaveṣṭā ca sahasā hāriṇī tathe ||ti ||",
  "S08n725:92": "ceṭīsamayā ||",
  "S08n725:93": "sarvatathāgatavajrasamayān mahākalparājāt sarvavajrakulavajramaṇḍalavidhivistaraḥ parisamāptaḥ ||"
}