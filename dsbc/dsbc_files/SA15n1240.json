{
  "SA15n1240:0": "kṣaṇabhaṅgasidviḥ vyatirekātmikā |",
  "SA15n1240:1": "vyatirekātmikā vyāptirākṣiptānvayarūpiṇī |",
  "SA15n1240:2": "baidhamyaivati dṛṣṭānte sattve hetorihocyate ||",
  "SA15n1240:3": "yatsattat kṣaṇikaṃ yathā ghaṭaḥ santaścāmīvivādāspadībhūtāḥ padārthā iti svabhāvo hetuḥ |",
  "SA15n1240:4": "na tāvadasyāsidviḥ sambhavati |",
  "SA15n1240:5": "yathāyogaṃ pratyakṣānumāṇapramāṇapratīte dharmmiṇi sattvaśabdenābhipretasyārthakriyākāritvalakṣaṇasya sādhanasya pramāṇasamadhigatatvāt |",
  "SA15n1240:6": "na ca virudvānaikāntikate |",
  "SA15n1240:7": "vyāpakānupalambhātmanā viparyyayabādhakapramāṇena vyāpteḥ prasādhanāt |",
  "SA15n1240:8": "byāpakañcārthakriyākāritvasya kramākramikāryyaviṣayatvameva |",
  "SA15n1240:9": "na punaḥ kāraṇagatau kāryyagatau vā kramākramāvasya vyāpakau |",
  "SA15n1240:10": "kṛtvā karaṇalakṣaṇasya kramasya kṣaṇike'sambhavāt |",
  "SA15n1240:11": "kāryyagatābhyāṃ kramākramābhyāṃ kāraṇaśaktervyāptayogāt |",
  "SA15n1240:12": "tasmāt kāraṇagatayā kramākramikāryyaviṣayatayā vyāpyamānā kāraṇaśaktiḥ kramākramavyāptetyucyate |",
  "SA15n1240:13": "viṣayeṇa viṣayinirddeśāt |",
  "SA15n1240:14": "vyavahāralāghavārthaṃ |",
  "SA15n1240:15": "tataśca yadyapi sarvvatra kramākramau sattvasya vyāpakāvityādyucyate |",
  "SA15n1240:16": "tathāpi kramākramikāryyaviṣayatvameva vyāpakaṃ bodvavyaṃ |",
  "SA15n1240:17": "nanu yadaikameva kāryyamaṅkurādikamutpadyate,",
  "SA15n1240:18": "tadā kathaṃ kāryyagatakramākramavyavastheti cet |",
  "SA15n1240:19": "ucyate | yadyapyekameva kāryyaṃ bhinnakālakāryyamapekṣyakramastadabhāvāccākrama statkāritvameva kramākramakāritvaṃ |",
  "SA15n1240:20": "tathāpyapekṣaṇīyaviṣayabhedāt kramākramayorasāṅkaryyameva |",
  "SA15n1240:21": "pitṛputratvavat |",
  "SA15n1240:22": "kaḥ punarasau vyāptiprasādhako vyāpakānupalambha iti cet |",
  "SA15n1240:23": "ucyate |",
  "SA15n1240:24": "yasya kramākramikāryyaviṣayatvannāsti,",
  "SA15n1240:25": "na tat śaktaṃ,",
  "SA15n1240:26": "yathā śaśaviṣāṇaṃ |",
  "SA15n1240:27": "nāsti ca nityābhimatasya bhāvasya kramākramikāryyaviṣayatvamiti vyāpakānupalambhaḥ |",
  "SA15n1240:28": "na tāvadayamasidvo vaktavyaḥ |",
  "SA15n1240:29": "nityasya dharmmiṇaḥ kramākramikāryyaviṣayatvena vyāpakena saha virodhasadbhāvāt,",
  "SA15n1240:30": "tathā hi pūrvvāparakālayorekatve nityatvaṃ kṣaṇadvayepi bhede kramākramitvaṃ |",
  "SA15n1240:31": "tataśca nityatvaṃ kramākramitvañcetyabhinnatvaṃ bhinnatvañcetyuktaṃ bhavati |",
  "SA15n1240:32": "etayośca parasparaparihārasthitilakṣaṇatayā virodhaḥ |",
  "SA15n1240:33": "tat kathaṃ nitye kramākramasambhavaḥ |",
  "SA15n1240:34": "nāpi virudvaḥ sapakṣe bhāvāt |",
  "SA15n1240:35": "nacānaikāntikaḥ |",
  "SA15n1240:36": "kramākramābhāvasyārthakriyāsāmarthyābhāvena vyāptatvāt |",
  "SA15n1240:37": "tathā hi na tāvat kramākramābhyāmanyaḥ prakārosti,",
  "SA15n1240:38": "yenārthakriyāsambhāvanāyāṃ kāramākramābhyāmarthakriyāvyāptirna syāt |",
  "SA15n1240:39": "tasmādarthakriyāmātrānubadvatayā tayoranyataraprakārasya |",
  "SA15n1240:40": "ubhayorabhāve cābhāvādarthakriyāmātrasyeti tābhyāṃ tasya vyāptisidviḥ |",
  "SA15n1240:41": "pakṣīkṛte ca tayorabhāvenārthakriyāśaktyabhāvasidvau kathamanekāntaḥ |",
  "SA15n1240:42": "na hi byāpyavyāpakayorvyāpyavyāpakabhāvasidvimudvūyabyāpyābhāvena vyāpakābhāvasya vyāptisidvau,",
  "SA15n1240:43": "upāyāntaramastīti niravadyo vyāpakānupalambhaḥ |",
  "SA15n1240:44": "sattvasya kṣaṇikatvena vyāptiṃ sādhayatyeva |",
  "SA15n1240:45": "nanu vyāpakānupalambhataḥ sattvasya kathaṃ svasādhyaprativandhasidviḥ,",
  "SA15n1240:46": "asyāpyanekadoṣaduṣṭatvāt |",
  "SA15n1240:47": "tathāhi na tāvadayaṃ prasaṅgo hetuḥ sādhyadharmmiṇi pramāṇasidvatvāt,",
  "SA15n1240:48": "parābhyupagamasidvatvābhāvāt,",
  "SA15n1240:49": "viparyyayaparyyavasānābhāvācca |",
  "SA15n1240:50": "atha svatantraḥ,",
  "SA15n1240:51": "tadāśrayāsidvaḥ |",
  "SA15n1240:52": "akṣaṇikasyāśrayasyāsambhavādapratītatvādvā |",
  "SA15n1240:53": "pratīti rhi pratyakṣeṇānumānena vikalpamātreṇa vā syāt |",
  "SA15n1240:54": "prathamapakṣadvaye sākṣātpāramparyyeṇa vā svapratītilakṣaṇārthakāritve maulaḥ sādhāraṇo hetuḥ |",
  "SA15n1240:55": "vyāpakānupalambhaśca svarūpāsidvaḥ syāt |",
  "SA15n1240:56": "arthakriyākāritve kramākramayoranyatarasyāvaśyambhāvāt |",
  "SA15n1240:57": "antimapakṣe tu na kaścidveturanāśrayaḥ syāt vikalpamātrasidvasya dharmmiṇaḥ sarvvatra sulabhatvāt |",
  "SA15n1240:58": "api ca tat kalpanājñānaṃ pratyakṣapṛṣṭhabhāvi vā syāt,",
  "SA15n1240:59": "liṅgajanma vā,",
  "SA15n1240:60": "saṃskārajaṃ vā,",
  "SA15n1240:61": "sandigdhavastukaṃ vā,",
  "SA15n1240:62": "avastukaṃ vā |",
  "SA15n1240:63": "tatrādyapakṣadvaye 'kṣaṇikasya sattaivābyāhatā kathaṃ vādhakāvatāraḥ |",
  "SA15n1240:64": "tṛtīye tu na sarvvadā 'kṣaṇikasattāniṣedhaḥ |",
  "SA15n1240:65": "tadarpitasaṃskārābhāve tat smaraṇāyogāt |",
  "SA15n1240:66": "caturthe tu sandigdhāśrayatvaṃ hetudoṣaḥ |",
  "SA15n1240:67": "pañcame ca tadviṣayasyābhāvo na tāvat pratyakṣataḥ sidhyati |",
  "SA15n1240:68": "akṣaṇikātmanaḥ sarvvadaiva tvanmate 'pratyakṣatvāt |",
  "SA15n1240:69": "na cānumānatastadabhāvaḥ pratibadvaliṅgānupalambhādityāśrayāsidvistāvadudvatā |",
  "SA15n1240:70": "evaṃ dṛṣṭāntopi pratihantavyaḥ ||",
  "SA15n1240:71": "svarūpāsidvopyayaṃ hetuḥ sthirasyāpi kramākramisahakāryyapekṣayā kramākramābhyāmarthakriyopapatteḥ |",
  "SA15n1240:72": "nāpi kramayaugapadyapakṣoktadoṣaprasaṅgaḥ |",
  "SA15n1240:73": "tathāhi kramisahakāryyapekṣayā kramikāryyakāritvantāvadavirudvaṃ |",
  "SA15n1240:74": "tathāca śaṅkarasya saṃkṣipto'yamabhiprāyaḥ |",
  "SA15n1240:75": "sahakārisākalyaṃ hi sāmarthyaṃ |",
  "SA15n1240:76": "tadvaikalyañcāsāmarthyaṃ |",
  "SA15n1240:77": "na ca tayorāvirbhāvatirobhāvābhyāntadvataḥ kācit kṣatiḥ,",
  "SA15n1240:78": "tasya tābhyāmanyatvāt |",
  "SA15n1240:79": "tatkathaṃ sahakāriṇo'napekṣyakāryyakaraṇaprasaṅga iti |",
  "SA15n1240:80": "trilocanasyāpyayaṃ saṃkṣiptārthaḥ |",
  "SA15n1240:81": "kāryyameva hi sahakāriṇamapekṣate |",
  "SA15n1240:82": "na kāryyotpattihetuḥ |",
  "SA15n1240:83": "yasmāddvividhaṃ sāmarthyannijamāgantukañca sahakāryyantaraṃ |",
  "SA15n1240:84": "tato 'kṣaṇikasyāpi kramavatsahakārinānātvādapi kramavatkāryyanānātvopapatteraśakyaṃ bhāvānāṃ pratikṣaṇamanyānyatvamupapādayitumiti ||",
  "SA15n1240:85": "nyāyabhūṣaṇo'pi lapati |",
  "SA15n1240:86": "prathamakāryyotpādanakāle hyuttarakāryyotpādanasvabhāvaḥ |",
  "SA15n1240:87": "ataḥ prathamakāla evāśe ṣāṇi kāryyāṇi kuryyāditi cet |",
  "SA15n1240:88": "tadidaṃ mātā me vandhyetyādivat svavacanavirodhādayuktaṃ |",
  "SA15n1240:89": "yohyuttarakāryyajananasvabhāvaḥ sa kathamādau tatkāryyaṃ kuryyāt |",
  "SA15n1240:90": "na tarhi tatkāryyakaraṇasvabhāvaḥ |",
  "SA15n1240:91": "nahi nīlotpādanasvabhāvaḥ pītādikamapi karotīti ||",
  "SA15n1240:92": "vācaspatirapi paṭhati |",
  "SA15n1240:93": "nanvayamakṣaṇikaḥ svarūpeṇa kāryyañjanayati |",
  "SA15n1240:94": "taccāsya svarūpaṃ tṛtīyādiṣviva kṣaṇeṣu dvitīye'pi kṣaṇe saditi tadāpi janayet |",
  "SA15n1240:95": "akurvvan vā tṛtīyādiṣvapi na kurvvīta |",
  "SA15n1240:96": "tasya tādavasthyāt |",
  "SA15n1240:97": "atādavasthye vā tadevāsya kṣaṇikatvaṃ |",
  "SA15n1240:98": "atrocyate | satyaṃ svarūpeṇa kāryyañjanayati na tu tenaiva |",
  "SA15n1240:99": "sahakārisahitādeva tataḥ kāryyotpattidarśanāt |",
  "SA15n1240:100": "tasmāt vyāptivatkāryyakāraṇabhāvo'pyekatrānyayogavyavacchedenāmyatrāyogavyavacchedenāvabodvavyaḥ |",
  "SA15n1240:101": "tathaiva lokikaparīkṣakāṇāṃ sampratipatteriti na kramikāryyakāritvapakṣoktadoṣāvasaraḥ ||",
  "SA15n1240:102": "nāpyakṣaṇike yaugapadyapakṣoktadoṣāvakāśaḥ |",
  "SA15n1240:103": "ye hi kāryyamutpāditavanto dravyaviśeṣāsteṣāṃ vyāpārasya niyatakāryyotpādanasamarthasya niṣpādite kāryye 'nuvarttamāneṣvapi teṣu dravyeṣu nivṛttārthādūnā sāmagrī jāyate |",
  "SA15n1240:104": "tatkathaṃ niṣpāditaṃ niṣpādayiṣyati |",
  "SA15n1240:105": "na hi daṇḍādayaḥ svabhāvenaiva karttāro yenāmī niṣpatterārabhya kāryyaṃ vidadyuḥ |",
  "SA15n1240:106": "kintarhi vyāpārāveśinaḥ |",
  "SA15n1240:107": "na ceyatā svarūpeṇa na karttāraḥ svarūpakārakatvanirvvāhaparatayā vyāpārasamāveśāditi ||",
  "SA15n1240:108": "kiñca kramākramābhāvaśca bhaviṣyati na ca satvābhāva iti sandigdhavyatirekopyayaṃ vyāpakānupalambhaḥ |",
  "SA15n1240:109": "na hi kramākramābhyāmanyaprakārasyābhāvaḥ sidvaḥ |",
  "SA15n1240:110": "viśeṣaniṣedhasya śeṣābhyanujñāviṣayatvāt |",
  "SA15n1240:111": "kiñca prakārāntarasya dṛśyatvenātyantaniṣedhaḥ |",
  "SA15n1240:112": "adṛśyatve tu nāsattāniścayo viprakarṣiṇāmiti na kramākramābhyāmarthakriyāsāmarthyasya vyāptisidviḥ |",
  "SA15n1240:113": "ataḥ sandigdhavyatireko 'pi vyāpakānupalambhaḥ |",
  "SA15n1240:114": "kiñca dṛśyādṛśyasahakāripratyayasākalyavataḥ kramayaugapadyasyātyantaparokṣatvāt tena vyāptaṃ sattvamapi parokṣameveti na tāvatpratibandhaḥ pratyakṣataḥ sidhyati nāpyanumānataḥ,",
  "SA15n1240:115": "tatpratibadvaliṅgābhāvāditi |",
  "SA15n1240:116": "api ca kramākramābhyāmarthakriyākāritvaṃ vyāptamityatisubhāṣitaṃ |",
  "SA15n1240:117": "yadi krameṇa vyāptaṃ kathamakrameṇa |",
  "SA15n1240:118": "athākrameṇa na tarhi krameṇa;",
  "SA15n1240:119": "kramākramābhyāṃ vyāptamiti tu brūvata vyāpterevābhāvaḥ pradarśito bhavati |",
  "SA15n1240:120": "nahi bhavati |",
  "SA15n1240:121": "agnirdhūmabhāvābhāvābhyāṃ vyāpta iti |",
  "SA15n1240:122": "ato vyāpteranaikāntikatvam |",
  "SA15n1240:123": "api ca kimidaṃ vādhakamakṣaṇikānāmasattāṃ sādha yati,",
  "SA15n1240:124": "utasvit,",
  "SA15n1240:125": "akṣaṇikāt sattvasya vyatirekaṃ,",
  "SA15n1240:126": "atha sattvakṣaṇikatvayoḥ prativandhaṃ |",
  "SA15n1240:127": "na pūrvvo vikalpaḥ |",
  "SA15n1240:128": "uktakrameṇa hetorāśrayāsidvatvāt |",
  "SA15n1240:129": "na ca dvitīyaḥ |",
  "SA15n1240:130": "yato vyāpakanivṛttisahitā vyāpyanivṛttirvyatirekaśabdasyārthaḥ |",
  "SA15n1240:131": "sā ca yadi pratyakṣeṇa pratīyate tadā tadvetuḥ syāditi sattvamanaikāntikaṃ |",
  "SA15n1240:132": "vyāpakānupalambhaḥ svarūpāsidvaḥ |",
  "SA15n1240:133": "atha sā vikalpyate |",
  "SA15n1240:134": "tadā pūrvvoktakrameṇa pañcadhā vikalpya vikalpyo dūṣaṇīyaḥ |",
  "SA15n1240:135": "ata eva na tṛtiyo 'pi vikalpaḥ |",
  "SA15n1240:136": "vyatirekāsidvau sambandhāsidveḥ |",
  "SA15n1240:137": "kiñca na bhūtalavadatrākṣaṇiko dharmmī dṛśyate |",
  "SA15n1240:138": "na ca svabhāvānupalambhe vyāpakānupalambhaḥ kasyacit dṛśyasya pratipattimantareṇāntarbhāvayituṃ śakya iti |",
  "SA15n1240:139": "kiñcāsyābhāvadharmmatve |",
  "SA15n1240:140": "āśrayā sidvatvamitaretarāśrayatvañca |",
  "SA15n1240:141": "bhāvadharmmatve virudvatvañca |",
  "SA15n1240:142": "ubhayadharmmatve cānaikāntikatvamiti na trayīndoṣajātimatipatati ||",
  "SA15n1240:143": "yatpunaruktamakṣaṇikatve karmayaugapadyābhyāmarthakriyāvirodhāditi |",
  "SA15n1240:144": "tatra virodhasidvimanusaratā virodhyapi pratipattabyaḥ |",
  "SA15n1240:145": "tatpratītināntarīyakatvāt virodhasidveḥ |",
  "SA15n1240:146": "yathā tuhinadahanayoḥ sāpekṣadhruvabhāvayośca pratiyogī cākṣaṇikaḥ pratīyamānaḥ pratītikāritvāt sanneva syāt ajanakasyāprameyatvāt |",
  "SA15n1240:147": "saṃvṛttisidvenākṣaṇikatvena virodhasidviriti cet |",
  "SA15n1240:148": "saṃvṛtisidvamapi vāstavaṃ kālpanikaṃ vā syāt |",
  "SA15n1240:149": "yadi vāstavaṃ kathantasyāsattvaṃ kathañcārthakriyāvirodhaḥ |",
  "SA15n1240:150": "arthakriyāṃ kurvvadvi vāstavamucyate |",
  "SA15n1240:151": "atha kālpanikaṃ |",
  "SA15n1240:152": "tatra kiṃ virodho vāstavaḥ kālpaniko vā |",
  "SA15n1240:153": "na tāvadvāstavaḥ kalpitavirodhivirodhatvāt |",
  "SA15n1240:154": "bandhyāputravirodhavat |",
  "SA15n1240:155": "atha virodho'pi kālpanikaḥ |",
  "SA15n1240:156": "na tarhi sattvasya vyatirekaḥ pāramārthika iti kṣaṇabhaṅgo dattajalāñjaliriti |",
  "SA15n1240:157": "ayameva codyaprabandho'smad gurubhiḥ saṃgṛhītaḥ ||",
  "SA15n1240:158": "nityannāsti na vā pratītiviṣayastenāśrayāsiddhatā |",
  "SA15n1240:159": "hetoḥ svānubhavasya cākṣatirataḥ kṣiptaḥ sapakṣo'pi ca |",
  "SA15n1240:160": "śūnyaśca dvitīyena sidhyati na cāsattāpi sattā yathā no nityena virodhasidvirasatā śakyā kramāderapīti ||",
  "SA15n1240:161": "atrocyate | iha vastunyapi dharmmidharmmavyavahāro dṛṣṭoyathā gavi gotvaṃ,",
  "SA15n1240:162": "paṭe śuklatvaṃ turage gamanamityādi |",
  "SA15n1240:163": "avastunyapi dharmmidharmmavyavahāro dṛṣṭo yathā śaśaviṣāṇe tīkṣṇatvābhāvo bandhyāputre vakratvābhāvo gagaṇāravinde gandhābhāva ityādi |",
  "SA15n1240:164": "tatrāvastuni dharmmittvannāstīti kimbastudharmmeṇa dharmmitvannāsti |",
  "SA15n1240:165": "āhosvidavastudharmmeṇāpi |",
  "SA15n1240:166": "prathamapakṣe sidvasādhanaṃ dvitīyapakṣe tu svavacanavirodhaḥ |",
  "SA15n1240:167": "yadāhu rguravaḥ |",
  "SA15n1240:168": "dharmmasya kasyacida vastuni mānasidvā",
  "SA15n1240:169": "bādhāvidhivyavahṛtiḥ kimihāsti no vā |",
  "SA15n1240:170": "kvāpyasti cet kathamiyanti na dūṣaṇāni",
  "SA15n1240:171": "nāstyeva cet svavacanapratirodhasidviḥ ||",
  "SA15n1240:172": "avastuno dharmmitvasvīkārapūrvvakatvasya vyāpakasyābhāve āśrayāsidvidūṣaṇasyānupanyāsaprasaṅgaityarthaḥ |",
  "SA15n1240:173": "yenaiva hi vacanenāvastuno dharmmitvābhāvena dharmmeṇa dharmmatvamabhyupagataṃ |",
  "SA15n1240:174": "parastu pratiṣidhyata iti vyaktamdimīśvaraceṣṭitaṃ |",
  "SA15n1240:175": "tathāhyavastuno dharmmitvannāstīti vacanena dharmmitvābhāvaḥ kimavastu vidhīyate,",
  "SA15n1240:176": "anyatra vā,",
  "SA15n1240:177": "na vā kvacidapīti trayaḥ pakṣāḥ |",
  "SA15n1240:178": "prathamapakṣe'vastuno na dharmmitvaniṣedhaḥ |",
  "SA15n1240:179": "dharmmitvābhāvasya dharmmasya tatraiva vidhānāt |",
  "SA15n1240:180": "dvitīye'vastuni kimāyātaṃ |",
  "SA15n1240:181": "anyatra dharmmitvābhāvavidhānāt |",
  "SA15n1240:182": "tṛtīyastu pakṣo vyartha eva nirāśrayatvāt iti kathamavastuno dharmmitvaniṣedhaḥ |",
  "SA15n1240:183": "tasmādyathā pramāṇopanyāsaḥ prameyasvīkārapūrvvakatvena vyāptaḥ |",
  "SA15n1240:184": "vācakaśabdopanyāso vā vācyasvīkārapūrvvakatvena vyāptaḥ |",
  "SA15n1240:185": "tathā'vastuno dharmmitvaṃ nāstīti vacanopanyāso'vastuno dharmmitvasvīkārapūrvvatvena vyāptaḥ |",
  "SA15n1240:186": "anyathā tadvacanopanyāsasya vyarthatvāt |",
  "SA15n1240:187": "tadyadi vacanopanyāso vyāpyadharmmaḥ |",
  "SA15n1240:188": "tadā'vastuno dharmmitvasvīkāropi vyāpakadharmmo durbbāraḥ |",
  "SA15n1240:189": "atha na vyāpakadharmmaḥ |",
  "SA15n1240:190": "tadā vyāpyasyāpi vacanopanyāsasyāsambhava iti mūkataivātra balādāyāteti kathaṃ na svavacanavirodhasidviḥ |",
  "SA15n1240:191": "nahyabrūvan parambodhayitumīśaḥ |",
  "SA15n1240:192": "bruvan vā doṣamimaṃ pariharttumiti mahati saṅkaṭe praveśaḥ |",
  "SA15n1240:193": "avastuprastāve sahṛdayāṇāṃ mūkataiva yujyata iti cet |",
  "SA15n1240:194": "aho mahadvaidagdhyaṃ |",
  "SA15n1240:195": "avastuprastāve svayameva yathāśakti valgitvā bhagno mūkataiva nyāyaprāpteti paribhāṣayā niḥsarttumicchati |",
  "SA15n1240:196": "nacāvastuprastāvo rājadaṇḍena vinā caraṇamarddanādināniṣṭimātreṇa vā pratiṣedvuṃ śakyate |",
  "SA15n1240:197": "tataścātrāpi kramākramābhāvasya sādhanatve sattvābhāvasya ca sādhyatve sandigdhavastubhāvasyāvastyātmano vā kṣaṇikasya dharmmitvaṃ kena pratihanyate |",
  "SA15n1240:198": "trividho hi dharmmo dṛṣṭaḥ kaścidvastuniyato nīlādiḥ |",
  "SA15n1240:199": "kaścidavastuniyato yathā sarvvopākhyāvirahaḥ |",
  "SA15n1240:200": "kaścidubhayasādhāraṇo yathānupalabdhimātraṃ |",
  "SA15n1240:201": "tatra vastudharmmeṇāvastuno dharmmitvaniṣedha iti yuktaṃ |",
  "SA15n1240:202": "natvavastudharmmeṇa |",
  "SA15n1240:203": "vastvavastudharmmeṇa vā |",
  "SA15n1240:204": "svavacanasyānuyanyāsaprasaṅgādityarkṣāṇakasyābhāve sandehe vā'vastudharmmeṇa dharmmitvamavyāhatamiti nāyamāśrayāsidvo vyāpakānupalambhaḥ ||",
  "SA15n1240:205": "akṣaṇikāpratītā vayamā śrayāsidvoheturiti tu yuktamuktaṃ |",
  "SA15n1240:206": "tadapratītau tadvyavahārāyogāt |",
  "SA15n1240:207": "kevalamasau vyavahārāṅgabhūtā pratīti rvastvavastunorekarūpā na bhavati |",
  "SA15n1240:208": "sākṣātpāramparyyeṇa vastusāmarthyabhāvinī hi vastupratītiḥ |",
  "SA15n1240:209": "yathā pratyakṣamanumānaṃ pratyakṣapṛṣṭhabhāvī ca vikalpaḥ |",
  "SA15n1240:210": "avastunastu sāmarthyābhāvāt vikalpamātrameva pratītiḥ |",
  "SA15n1240:211": "vastuno hi vastubalabhāvinī pratīti ryathāsākṣātpratyakṣaṃ paramparayā tatpṛṣṭhabhāvī vikalpo'numānañca |",
  "SA15n1240:212": "avastunastu na vastubalabhāvinī pratītistatkārakatvenāvastutvahāniprasaṅgāt |",
  "SA15n1240:213": "tasmādvikalpamātramevāvastunaḥ pratītiḥ |",
  "SA15n1240:214": "nahyabhāvaḥ kaścidvigrahavān yaḥ sākṣātkarttavyo'pi tu vyavaharttavyaḥ |",
  "SA15n1240:215": "sa ca vyavahāro vikalpādapi sidhyatyeva |",
  "SA15n1240:216": "anyathā sarbbajanaprasidvo'vastuvyavahāro na syāt |",
  "SA15n1240:217": "iṣyate ca tadvarmitvapratiṣedhānuvandhādityakārakenāpi vikalpamātrasidvo'kṣaṇikaḥ svīkarttavya iti nāyamapratītatvādapyāśrayāsidvoheturvaktavyaḥ |",
  "SA15n1240:218": "tataścākṣaṇikasya vikalpamātrasidvatve yaduktaṃ na kaścidveturanāśrayaḥ syadvikalpamātrasidvasya dharmmiṇaḥ sarvvatra sulabhatvāditi tatasaṅgataṃ |",
  "SA15n1240:219": "vikalpamātrasidvasya dharmmiṇaḥ sarvvatra sambhave'pi vastudharmmeṇa dharmmitvāyogāt |",
  "SA15n1240:220": "vastudharmmahetutvāpekṣayā āśrayāsidvasyāpi hetoḥ sambhavāt |",
  "SA15n1240:221": "yathā ātmano vibhutvasādhanārthamupanyastaṃ sarvvatropalabhyamānaguṇatvāditi sādhanaṃ |",
  "SA15n1240:222": "vikalpaścāyaṃ hetūpanyāsāt |",
  "SA15n1240:223": "pūrvvaṃ sandigdhavastukaḥ,",
  "SA15n1240:224": "samarthite tu hetāvavastuka iti brūmaḥ |",
  "SA15n1240:225": "na cātra sandigdhāśrayatvaṃ nāma hetudoṣaḥ |",
  "SA15n1240:226": "āstāntāvat |",
  "SA15n1240:227": "sandigdhasyāvastunopi vikalpamātrasidvasyāvastudharmmāpekṣayā dharmmitvaprasādhanāt |",
  "SA15n1240:228": "vastudharmmahetutvāpekṣayaiva sandigdhāśrayasya hetvābhāsasya vyavasthāpanāt |",
  "SA15n1240:229": "yatheha nikuñje mayūraḥ kekāyitāditi |",
  "SA15n1240:230": "avastukavikalpaviṣayasyāsattvantu vyāpakānupalambhādeva prasādhitaṃ |",
  "SA15n1240:231": "evaṃ dṛṣṭāntasyāpi vyomāderdvarmmitvaṃ vikalpamātreṇa pratītiścāvagantavyā |",
  "SA15n1240:232": "tadevamavastudharmmāpekṣayā'vastunodharmmitvasya vikalpamātreṇa pratīteścāpanhotumaśakyatvānnāyamāśrayāsidvo hetuḥ |",
  "SA15n1240:233": "na dṛṣṭāntakṣatiḥ ||",
  "SA15n1240:234": "na caiṣa svarūpāsidvaḥ |",
  "SA15n1240:235": "akṣaṇike dharmmiṇi kramākramayo rvyāpakayorayogāt |",
  "SA15n1240:236": "tathā hi yadi tasya prathame kṣaṇe dvitīyādikṣaṇabhāvikāryyakāraṇasāmarthyamasti tadā prathamakṣaṇabhāvikāryyavat dvitīyādikṣaṇabhāvyapi kāryyaṃ kuryyāt |",
  "SA15n1240:237": "samarthasya kṣepāyogāt |",
  "SA15n1240:238": "atha tadā sahakārisākalyalakṣaṇasāmarthyaṃ nāsti |",
  "SA15n1240:239": "tadvaikalyalakṣaṇasyāsāmarthyasya sambhavāt |",
  "SA15n1240:240": "na hi bhāvaḥ svarūpeṇa karotīti svarūpeṇaiva karoti |",
  "SA15n1240:241": "sahakārisahitādeva tataḥ kāryyotpattidarśanāt iti cet |",
  "SA15n1240:242": "yadā tāvadamī mīlitāḥ santaḥ kāryyaṃ kurvvate tadaikārthakaraṇalakṣaṇaṃ sahakāritvameṣāmastu ko ni ṣedvā |",
  "SA15n1240:243": "militaireva tu tatkāryyaṅkarttavyamiti kuto labhyate |",
  "SA15n1240:244": "pūrvvāparakālayorekasvabhāvatvāt bhāvasya |",
  "SA15n1240:245": "sarvvadā jananājananayoranyataraniyamaprasaṅgasya durvvāratvāt |",
  "SA15n1240:246": "tasmāt sāmagrījanikā naikaṃ janakamiti sthiravādināmmanorājyasyāpyaviṣayaḥ |",
  "SA15n1240:247": "kiṃ kurmmo dṛśyate tāvadevamiti cet |",
  "SA15n1240:248": "dṛśyatāṃ kintu pūrvvasthitādeva paścāt sāmagrīmadhyapraviṣṭādbhāvāt kāryyotpattiranyasmādeva viśiṣṭasāmagrīsamutpannāt kṣaṇāditi vivādapadametat |",
  "SA15n1240:249": "tatra prāgapi sambhave sarvvadaiva kāryyotpatte rnavā kadācidapīti virodhamasamādhāya tata eva kāryyotpattiriti sādhyānuvādamātrapravṛttaḥ kṛpāmarhati |",
  "SA15n1240:250": "na ca pratyabhijñānādevaikatvasidviḥ |",
  "SA15n1240:251": "tat pauruṣasya lūna punarjjātakeśakuśakadalīstambādau nirddalanāt |",
  "SA15n1240:252": "vistareṇa ca pratyabhijñānadūṣaṇamasmābhiḥ sthirasidvidūṣaṇe pratipāditamiti tata evāvadhāryyaṃ |",
  "SA15n1240:253": "nanu kāryyameva sahakāriṇamapekṣate |",
  "SA15n1240:254": "na tu kāryyotpattihetuḥ |",
  "SA15n1240:255": "yasmāddvividhaṃ sāmarthyaṃ nijamāgantukañcasahakāryyantaraṃ |",
  "SA15n1240:256": "tato'kṣaṇikasyāpi kramavat sahakārinānātvādapi kramavatkāryyanānātvamiti cet,",
  "SA15n1240:257": "bhavatu tāvannijāgantukabhedena dvividhaṃ sāmarthyaṃ tathāpi tatprātisvikaṃ vastusvalakṣaṇaṃ sadyaḥ kriyādharmmakamavaśyābhyupagantavyam |",
  "SA15n1240:258": "tadyadi prāgapi,",
  "SA15n1240:259": "prāgapi kāryyaprasaṅgaḥ |",
  "SA15n1240:260": "atha paścādeva na tadā śthirobhāvaḥ ||",
  "SA15n1240:261": "na ca kāryyaṃ sahakāriṇo'pekṣata iti yuktaṃ |",
  "SA15n1240:262": "tasyāsattvāt |",
  "SA15n1240:263": "hetuśca sannapi yadi svakāryyannakaroti tadā tatkāryyameva tanna syāt,",
  "SA15n1240:264": "svātantryāt |",
  "SA15n1240:265": "yaccoktaṃ |",
  "SA15n1240:266": "yo'hyuttarakāryyajananasvabhāvaḥ sa kathamādau kāryyaṃ kuryyāt |",
  "SA15n1240:267": "na tarhi tatkāryyakaraṇasvabhāvaḥ |",
  "SA15n1240:268": "na hi nīlotpādanasvabhāvaḥ pītādikamapi karotīti |",
  "SA15n1240:269": "tadasaṅgataṃ |",
  "SA15n1240:270": "sthirasvabhāvatve bhāvasyottarakālamevedaṃ kāryyannapūrvvakālamiti kuta etat |",
  "SA15n1240:271": "tadabhāvācca kāraṇamapyuttarakāryyakaraṇasvabhāvamityapi kutaḥ |",
  "SA15n1240:272": "kiṃ kurmma uttarakālameva tasya janmeti cet |",
  "SA15n1240:273": "sthiratve tadanupapadyamānamasthiratāmādiśatu |",
  "SA15n1240:274": "śthiratve'pyeṣa eva svabhāvastasya yaduttarakṣaṇa eva kāryyaṃ karotīti cet |",
  "SA15n1240:275": "na |",
  "SA15n1240:276": "pramāṇavādhite svabhāvābhyupagamāyogāditi na tāvadakṣaṇikasya kramikāryyakāritvamasti |",
  "SA15n1240:277": "nāpyakramikāryyakāritvasambhavaḥ |",
  "SA15n1240:278": "dvitīye'pi kṣaṇe kārakasvarūpasadbhāve punarapi kāryyakaraṇaprasaṅgāt |",
  "SA15n1240:279": "kāryye niṣpanne tadviṣayavyāpārābhāvādūnā sāmagrī na niṣpāditaṃ niṣpādayediti cet |",
  "SA15n1240:280": "na |",
  "SA15n1240:281": "sāmagrīsambhavāsambhavayorapi sadyaḥ kriyākārakasvarūpasambhave janakatvamavāryyamiti prāgeva pratipādanāt |",
  "SA15n1240:282": "kāryyasya hi niṣpāditatvāt punaḥ karttumaśakyatvameva kāraṇamasamarthamāvedayati |",
  "SA15n1240:283": "tadayamakṣaṇike kramākramikāryyakāritvābhāvo na sidvaḥ |",
  "SA15n1240:284": "na ca kramākramābhyāmaparaprakārasambhavo yena tābhyāmavyāptau sandigdhavyatireko hetuḥ syāt |",
  "SA15n1240:285": "prakārāntaraśaṅkāyāṃ tasyāpi dṛśyādṛśyatvaprakāradvayadūṣaṇe'pi svapakṣepyanāśvāsaprasaṅgāt |",
  "SA15n1240:286": "tasmādanyo'nyavyavacchedasthitayornāparaḥ prakāraḥ sambhavati |",
  "SA15n1240:287": "svarūpāpraviṣṭasya vastuno'vastunovā'nyatvāt |",
  "SA15n1240:288": "prakārā ntarasyāpi kramasvarūpāpraviṣṭatvāt |",
  "SA15n1240:289": "tathātīndriyasya sahakāriṇo'dṛśyatvepyayogavyavacchedena dṛśyasahakārisahitasya dṛśyasyaiva sattvasya dṛśyakramākramābhyāṃ vyāptiḥ pratyakṣādeva sidhyati |",
  "SA15n1240:290": "evaṃ kramākramābhyāmarthakriyākāritvaṃ byāptamiti kramākramayoranyo'nyavyavacchedena sthitatvādetatprakāradvayaparihāreṇārthakriyākāritvamanyatra na gatamityarthaḥ |",
  "SA15n1240:291": "ata evaitayorvinivṛttau nivartteta |",
  "SA15n1240:292": "trilocanasyāpi vikalpatraye prathamadūṣaṇamāśrayāsidvidoṣaparihārato nirastaṃ |",
  "SA15n1240:293": "dvitīyañcāsaṅgataṃ vikalpajñānena vyatirekasya pratītatvāt |",
  "SA15n1240:294": "nahyabhāvaḥ kaścit vigrahavān yaḥ sākṣātkarttavyo'pi tu vikalpādeva vyavaharttavyaḥ |",
  "SA15n1240:295": "na hyabhāvasya vikalpādanyāpratipattirapratipattirvā sarvvathobhayathāpi tadvyavahārahāniprasaṅgāt |",
  "SA15n1240:296": "evaṃ vaidharmmyadṛṣṭāntasya hetuvyatirekasya ca vikalpādeva pratītiḥ |",
  "SA15n1240:297": "tṛtīyamapi dūṣaṇamasaṅgataṃ |",
  "SA15n1240:298": "vyāpakānupalambhe nirddoṣatvasya kṣaṇikatvena vyāpteravyāhatatvāt |",
  "SA15n1240:299": "tadayaṃ vyāpakānupalambho'kṣaṇikasyāsattvaṃ,",
  "SA15n1240:300": "sattvasya tato vyatirekaṃ kṣaṇikatvena vyāptiñca sādhayatyekavyāpārātmakatvāt iti sthitaṃ |",
  "SA15n1240:301": "nanu vyāpakānupalabdhiriti yadyanupalabdhimātrantadā na tasya sādhyabudvijanakatvamavastutvāt |",
  "SA15n1240:302": "na cānyopalabdhirvyāpakānupalabdhirabhidhātuṃ śakyā bhūtalādivat anyasya kasyacidanupalabdheriti cet tadasaṅgataṃ |",
  "SA15n1240:303": "dharmmyupalabdherevānyatrāpyanupalabdhitayā vyavasthāpanāt |",
  "SA15n1240:304": "yathā neha śiṃśapā vṛkṣābhāvādityatra vṛkṣāpekṣayā kevalapradeśasya dharmmiṇa upalabdhirdṛśyānupalabdhiḥ |",
  "SA15n1240:305": "śiṃśapāpekṣayā ca kevalapradeśasya dharmmiṇa upalabdhireva śiṃśapābhāvopalabdhiriti svabhāvahetuparyyavasāyivyāpāro vyāpakānupalambhaḥ |",
  "SA15n1240:306": "tathā hi nityasya dharmmiṇo vikalpabudvyadhyavasi tasya kramikāritvākramikāritvāpekṣayā kevalagrahaṇameva kramikāritvā kramikāritvānupalambha arthakriyāpekṣayā ca |",
  "SA15n1240:307": "kevalapratītirevārthakriyāviyogapratītiriti vyāpakānupalambhāntarādasya na kaścidviśeṣaḥ |",
  "SA15n1240:308": "adhyavasāyāpekṣayā ca vāhye'kṣaṇike'vastuni vyāpakābhāvāt vyāpyābhāvasidvivyavahāraḥ |",
  "SA15n1240:309": "adhyavasāyaśca samanantarapratyayavalāyātākāraviśeṣayogādagṛhīte'pi pravarttanaśaktirvodvavyaḥ |",
  "SA15n1240:310": "īdṛśaścādhyavasāyo'rtho'smaccitrādvaitasidvau nirvvāhitaḥ |",
  "SA15n1240:311": "sa cāvisambādī vyavahāraḥ pariharttumaśakyaḥ;",
  "SA15n1240:312": "yadvyāpakaśūnyaṃ;",
  "SA15n1240:313": "tadvāpyaśūnyamiti |",
  "SA15n1240:314": "etasyaivārthasyānenāpi krameṇa pratipādanāt |",
  "SA15n1240:315": "ayañca nyāyo yathā vastubhūte dharmmiṇi tathā'vastubhūte'pīti ko viśeṣaḥ |",
  "SA15n1240:316": "tathāhyekajñānamātravikalpa eva |",
  "SA15n1240:317": "yathā ca, hariṇaśirasi tenaikajñānasaṃsargiśṛṅgamupalabdhaṃ |",
  "SA15n1240:318": "śaśaśirasyapi tena sahaikajñānasaṃsargitvasambhāvanayaiva śṛṅgaṃ niṣidhyate |",
  "SA15n1240:319": "tathā nīlādāvapariniṣṭhitanityānityabhāve kramākramau svadharmmiṇā sārdvaṃ ekajñānasaṃsargiṇau dṛṣṭau nitye'pi yadi bhavataḥ |",
  "SA15n1240:320": "nityagrāhiṇā jñānena svadharmmiṇā nityena sahaiva gṛhyeyātāmiti sambhāvanayā |",
  "SA15n1240:321": "ekajñānasaṃsargidvārakameva pratiṣidhyate |",
  "SA15n1240:322": "kathaṃ punaretannityajñāne kramākramayorasphuraṇamiti |",
  "SA15n1240:323": "yāvatā kramākramakroḍīkṛtameva nityaṃ vikalpayāma iti cet |",
  "SA15n1240:324": "ataeva vādhakāvatāro viparītarūpāropamantareṇa tasya vaiyarthyāt |",
  "SA15n1240:325": "kālāntareṇaikarūpatayā nityatvaṃ |",
  "SA15n1240:326": "kramākramau ca kṣaṇadvaye bhinnarūpatayā |",
  "SA15n1240:327": "tato nityatvasya kramākramikāryyaśakteśca parasparaparihārasthitalakṣaṇatayā durvvāro virodha iti kathaṃ nitye kramākramayorantarbhāvaḥ |",
  "SA15n1240:328": "anantarbhāvācca śuḍvanityavikalpena dūrīkṛtakramākramasamāropeṇa kathamullekhaḥ |",
  "SA15n1240:329": "tataśca pratiyogini nitye'pi kalpyamāne,",
  "SA15n1240:330": "ekajñānasaṃsargilakṣaṇaprāpte nityopalabdhireva nityavirudvasyānupalabhyamānasya kramākramasyānupalabdhiḥ |",
  "SA15n1240:331": "tataeva vārthakriyāśakteranupalabdheḥ |",
  "SA15n1240:332": "tasmādvyāpakavivekidharmmyupalabdhitayā na vyāpakānupalambhāntarādasya viśeṣaḥ |",
  "SA15n1240:333": "nanvetadavastudharmmikopayogikastvadhiṣṭhānatvāt pramāṇavyavasthāyā iti cet |",
  "SA15n1240:334": "kimidambastvadhiṣṭhānatvannāma |",
  "SA15n1240:335": "kimparamparayā'pi vastunaḥ sakāśādāgatatvam,",
  "SA15n1240:336": "atha vastuni kenacidākāreṇa vyavahārakāraṇatvaṃ,",
  "SA15n1240:337": "vastubhūtadharmmiprativadvatvambā |",
  "SA15n1240:338": "yadyādyaḥ pakṣastadā kramākramasyārthakriyāyāśca vyāptigrahaṇagocaravastuprativadvatvamapi na kṣīṇaṃ |",
  "SA15n1240:339": "na ca dvitīye'pi pakṣe doṣaḥ sambhavati |",
  "SA15n1240:340": "kṣaṇabhaṅgivastusādhanopāyatvādasya |",
  "SA15n1240:341": "na cāntimo'pi vikalpaḥ kalpyate |",
  "SA15n1240:342": "tasyaiva nityavikalpasya vastuno dharmmibhūtasya kramākramavadvāhyanityopādānaśūnyatvenārthakriyāvadvāhyanityopādānaśūnyatvaprasādhanāt |",
  "SA15n1240:343": "paryyudāsavṛttyā budvisvabhāva bhūtā kṣaṇikākāre vastubhūte dharmmiṇi prativadvatvasambhavāt |",
  "SA15n1240:344": "ayameva nyāyo na vaktā bandhyāsutaścaitanyābhāvādityādau yojyaḥ |",
  "SA15n1240:345": "etena yathā vṛkṣābhāvādityādyantarbhāvayituṃ śakyo na tathāyamiti trilocano'pi nirastaḥ |",
  "SA15n1240:346": "na ca kramādyabhāvastrayīṃ doṣajātinnātikrāmati |",
  "SA15n1240:347": "abhāvadharmmatve'pyāśrayāsidvidoṣaparihārāt |",
  "SA15n1240:348": "yattvanena pramāṇāntarānnityānāmasattvasidvau kramādivirahasyābhāvadharmmatā na sidhyatītyuktaṃ |",
  "SA15n1240:349": "tadvālasyāpi durabhidhānaṃ |",
  "SA15n1240:350": "nityo hi dharmmī |",
  "SA15n1240:351": "asattvaṃ sādhyaṃ |",
  "SA15n1240:352": "kramikāryyakāritvākramikāryyakāritvaviraho hetuḥ |",
  "SA15n1240:353": "asya cābhāvadharmmatvannāma |",
  "SA15n1240:354": "asattvalakṣaṇasvasādhyāvinābhāvitvamucyate |",
  "SA15n1240:355": "tacca kramākrameṇa sattvasya vyāptisidvau sattvasya vyāpyasyābhāvena kramākramasya vyāpakasya viraho vyāptaḥ sidhyatītyabhāvadharmmatvaṃ prāgeva vidhyorvyāptisādhakāt pratyakṣādanumānātmakādvā pramāṇāntarāt sidva miti netaretarāśrayatvadoṣaḥ |",
  "SA15n1240:356": "na ca sattāyāmivāsattāyāmapi tulyaprasaṅgo bhinna nyāyatvāt |",
  "SA15n1240:357": "vastubhūtaṃ hi tatra sādhyaṃ sādhanañca |",
  "SA15n1240:358": "tayodharmmyaipi vastubhūta eva yujyate ||",
  "SA15n1240:359": "vastunastu pratyakṣānumānābhyāmeva sidviḥ |",
  "SA15n1240:360": "tayorabhāve niyamenāśrayāsidviriti yuktaṃ |",
  "SA15n1240:361": "asattāsādhane tvavastudharmmā heturavastuni vikalpamātrasidve dharmmiṇi nāśrayāsidvidoṣeṇa dūṣayituṃ śakyaḥ |",
  "SA15n1240:362": "tathā'kṣaṇikasya kramayogapadyābhyāmarthakriyāvirodhaḥ sidhyatyeva |",
  "SA15n1240:363": "tathā vikalpādevākṣaṇiko virodhī sidvaḥ |",
  "SA15n1240:364": "vikalpollikhitaścāsya svabhāvo nāpara ityapi vyavaharttavyaṃ |",
  "SA15n1240:365": "anyathā tadanuvādena kramākramādirahitatvādiniṣedhādikamayuktaṃ |",
  "SA15n1240:366": "tat svarūpasyānullekhādityakṣaṇikaśaśaviṣāṇādiśabdānuccāraṇaprasaṅgaḥ |",
  "SA15n1240:367": "asti ca |",
  "SA15n1240:368": "ato yathā pramāṇābhāve'pi vikalpasatvasya bandhyāsutādeḥsaundaryyādiniṣedho'nurūpaḥ,",
  "SA15n1240:369": "tathā vikalpopanītasyaivākṣaṇika svarūpasya tat pratyanīkākāreṇa saha virodhavyavasthāyāṃ kīdṛśo doṣaḥ syāt |",
  "SA15n1240:370": "yadi cākṣaṇikānubhavābhāvāt virodhapratiṣedhaḥ,",
  "SA15n1240:371": "tarhi bandhyāputrādyananubhavādeva saundaryyādiniṣedho'pi mābhūta |",
  "SA15n1240:372": "nanvevaṃ virodhasyāpāramārthikatvaṃ |",
  "SA15n1240:373": "taddvāreṇa kṣaṇabhaṅgasidvirapyapāramārthikī syāditi cet |",
  "SA15n1240:374": "na hi virodhonāma vastvantaraṃ kiñcit ubhayakoṭidattapādaṃ sambadvābhidhānamiṣyate'smābhirupapadyate vā |",
  "SA15n1240:375": "yenaikasambandhino vastutvābhāve'paramārthikaḥ syāt |",
  "SA15n1240:376": "yathā tviṣyate tathā pāramārthika eva |",
  "SA15n1240:377": "virudvābhimatayoranyo'nyasvarūpaparihāramātraṃ virodhārthaḥ |",
  "SA15n1240:378": "tacca bhāvābhāvayoḥ pāramārthikameva na bhāvo'bhāvarūpamāviśati |",
  "SA15n1240:379": "nāpyabhāvo bhāvarūpaṃ praviśatīti yo'yamanayorasaṅkaraniyamaḥ sa eva pāramārthiko virodhaḥ |",
  "SA15n1240:380": "kālāntaraikarūpatayā hi nityatvaṃ |",
  "SA15n1240:381": "kramākramau kṣaṇadvaye'pi bhinnarūpatayā tato nityatvakramākramikāryyakārakatvayorbhāvābhāvavat virodho'styeva |",
  "SA15n1240:382": "nanu nityatvakramayaugapadyavattvañca virudvau vidhūya nāparo virodhonāma |",
  "SA15n1240:383": "kasya vāstavatvamiti cet |",
  "SA15n1240:384": "na |",
  "SA15n1240:385": "na hi dharmmāntarasya sambhavena virodhasya pāramārthikatvaṃ brūmaḥ |",
  "SA15n1240:386": "kintu virudvayordharmmayoḥ sadbhāve'nyathā virodhanāmadharmmāntarasambhave'pi yadi na virudvau dharmmau kva pāramārthikavirodhasadbhāvaḥ |",
  "SA15n1240:387": "virudvau ca dharmmau tāvataiva tāttviko virodhavyavahāraḥ |",
  "SA15n1240:388": "kimapareṇa pratijñāmātrasidvena virodhanāmnā vastvantareṇa |",
  "SA15n1240:389": "tadayaṃ pūrvvapakṣasaṃkṣepaḥ |",
  "SA15n1240:390": "nityannāsti na vā pratītiviṣayastenāśrayāsidvatā",
  "SA15n1240:391": "hetoḥ svānubhavasya ca kṣatirataḥ kṣiptaḥ sapakṣo'pi ca |",
  "SA15n1240:392": "śūnyaśca dvitayena sidhyati na vā sattāpi sattāyathā",
  "SA15n1240:393": "nonityena virodhasidvirasatā śakyā kramāderapīti ||",
  "SA15n1240:394": "atra sidvāntasaṃkṣepaḥ |",
  "SA15n1240:395": "dharmmasya kasyacivadastuni mānasidvā",
  "SA15n1240:396": "bādhāvidhivyavakṛtiḥ kimihāsti no vā |",
  "SA15n1240:397": "kāpyasti cet kathamiyanti na dūṣaṇāni |",
  "SA15n1240:398": "nāstyeva cet svavacanapratirodhasidviriti ||",
  "SA15n1240:399": "tadevaṃ nityaṃ na kramikāryyakāritvākramikāryyakāritvayogiparamārthaḥ |",
  "SA15n1240:400": "tataśca sattāyuktamapi naiva paramārthataḥ |",
  "SA15n1240:401": "tataśca kṣaṇikākṣaṇikaparihāreṇa rāśyantarābhāvādakṣaṇikādvinivarttamānamidaṃ sattvaṃ kṣaṇikatva eva viśrāmyante na vyāptaṃ sidhyatīti sattvāt kṣaṇabhaṅgasidviṃravirodhinī ||",
  "SA15n1240:402": "prakṛteḥ sarvvadharmmāṇāṃ yadvodhānmuktiriṣyate |",
  "SA15n1240:403": "sa eva tīrthyanirmmāthī kṣaṇabhaṅgaḥ prasādhitaḥ ||",
  "SA15n1240:404": "vipakṣe vādhanādvetoḥ sādhyātmatvaṃ prasidhyati |",
  "SA15n1240:405": "tat sidvau dvividhā vyāptisidviratrābhidhīyate ||",
  "SA15n1240:406": "iti vaidharmmyadṛṣṭānte vyatirekarūpavyāptyā kṣaṇabhaṅgasidviḥ samāptā ||0 ||",
  "SA15n1240:407": "kṛtiriyaṃ mahāpaṇḍitaratnakīrttipādānām ||0 ||"
}