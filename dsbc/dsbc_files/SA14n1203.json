{
  "SA14n1203:0": "X",
  "SA14n1203:1": "dhāraṇaguṇaparikīrtanaparivarto nāma daśamaḥ |",
  "SA14n1203:2": "......bodhirdharmacakrapravartanaparyantā nāhetutvāditi phalaratnapradātāprayogaḥ ||",
  "SA14n1203:3": "śuddharāśirityādi pragāścaryāt |",
  "SA14n1203:4": "teṣāmeva phalānāmākāśavadviśuddhidarśanāditi śuddhakaḥ prayogaḥ ||",
  "SA14n1203:5": "āścaryamityādi |",
  "SA14n1203:6": "atha khalvāyuṣmānityataḥ prāk |",
  "SA14n1203:7": "likhyeteti likhituṃ śakyate |",
  "SA14n1203:8": "likhitarvyaiveti tāvataiva kālena likhitavyā bhavet |",
  "SA14n1203:9": "dṛḍhasamādānasya vighnābhāvāditi bhāvaḥ |",
  "SA14n1203:10": "tatkasya hetoriti kuta idamāsaṃ (śaṃ)",
  "SA14n1203:11": "kitamityarthaḥ |",
  "SA14n1203:12": "evaṃ hītyādinottaram |",
  "SA14n1203:13": "dharmateyamiti bhāvaḥ |",
  "SA14n1203:14": "kiñcāpīti yadyapi |",
  "SA14n1203:15": "na prasahiṣyata iti na prabhaviṣyati |",
  "SA14n1203:16": "acchidrasamādānasyatyakhaṇḍasamādānasya ityavadheraṇa(na)",
  "SA14n1203:17": "tikramāt sāvadhiḥ prayogaḥ ||",
  "SA14n1203:18": "uktāḥ prayogāḥ |",
  "SA14n1203:19": "guṇā vaktavyāḥ |",
  "SA14n1203:20": "tānadhikṛtya śāstram-",
  "SA14n1203:21": "[80] mārāṇāṃ śaktihānyādiścaturdaśavidho guṇaḥ |",
  "SA14n1203:22": "guṇāḥ prayogānuśaṃsāḥ māraśaktivyāghātādayaścaturdaśa |",
  "SA14n1203:23": "tatrādau atha khalvityādi na hi śāriputretyataḥ prāk |",
  "SA14n1203:24": "buddhānāṃ ānubhāveneti |",
  "SA14n1203:25": "tena māraśaktivyāghātāditi bhāvaḥ |",
  "SA14n1203:26": "prasatteḥ(?)adarśanāt pṛcchati |",
  "SA14n1203:27": "tatkasya hetoriti |",
  "SA14n1203:28": "samanvāhariṣyantīti smariṣyanti |",
  "SA14n1203:29": "parigrahīṣyantītyānukūlye cāvasthānāditi māraśaktivyāghātaguṇaḥ ||",
  "SA14n1203:30": "na hi śāriputretyādi |",
  "SA14n1203:31": "evamukta ityataḥ prāk |",
  "SA14n1203:32": "iti buddhasamanvāhārajñānaguṇaḥ ||",
  "SA14n1203:33": "evamukta ityādi buddhacakṣuṣeti yāvat |",
  "SA14n1203:34": "anubhāvaḥ prabhāvaḥ |",
  "SA14n1203:35": "adhiṣṭhānamadhikaśaktyādhānam |",
  "SA14n1203:36": "parigrahaḥ svīkāraḥ |",
  "SA14n1203:37": "kutasteṣāṃ buddhādhiṣṭhānaṃ buddhaparigraho vetyata āha jñātāsta ityādi |",
  "SA14n1203:38": "jñātāḥ samanvāhṛtāḥ |",
  "SA14n1203:39": "adhiṣṭhitāḥ svīkṛtāḥ |",
  "SA14n1203:40": "dṛṣṭā māṃsacakṣuṣā |",
  "SA14n1203:41": "vyavalokitā buddhacakṣuṣā |",
  "SA14n1203:42": "iti buddhāvalokitatvaguṇaḥ ||",
  "SA14n1203:43": "ye te bodhisattvā ityādi yepītyataḥ prāk |",
  "SA14n1203:44": "tathatvāyeti samyaksambodhyāsannībhāvaguṇaḥ ||",
  "SA14n1203:45": "yepotyādi | ime khalviyataḥ prāk |",
  "SA14n1203:46": "mahārthika āyatyāṃ bodhisattvabhūmibhiḥ |",
  "SA14n1203:47": "mahānuśaṃso bodhisattvasampattibhiḥ |",
  "SA14n1203:48": "mahāphalaḥ paścādanuttarāyā bodhyāḥ |",
  "SA14n1203:49": "mahādipākaḥ caramabhavabhāvinībhiḥ kulagotralakṣaṇādisampattibhiḥ |",
  "SA14n1203:50": "pariśramaḥ klamathaḥ |",
  "SA14n1203:51": "pariṣpa(spa)",
  "SA14n1203:52": "ndo vyāpāraḥ |",
  "SA14n1203:53": "iti mahārthatādiguṇaḥ ||",
  "SA14n1203:54": "ime khalvityādi na santrāsamāpadyanta iti yāvat |",
  "SA14n1203:55": "sūtrāntā iti prajñāpāramitāprabhṛtayaḥ |",
  "SA14n1203:56": "atyayeneti parinirvāṇena |",
  "SA14n1203:57": "vartanyāmiti pūrvadeśe |",
  "SA14n1203:58": "nanu madhyadeśe ṣoḍaśeṣu mahānagareṣu bhagavatā dharmo deśitaḥ |",
  "SA14n1203:59": "tasya kathaṃ tato'nyatra pracāra ityata āha |",
  "SA14n1203:60": "navamaṇḍa ityādi |",
  "SA14n1203:61": "navamaṇḍo'bhinavaḥ sāraḥ |",
  "SA14n1203:62": "sa prāpto vineyairasyeti tathokte dharmavinaye |",
  "SA14n1203:63": "dharmaścāsau deśanādharmatvādvinayaśca kleśavinayāditi dharmavinayaḥ |",
  "SA14n1203:64": "bhagavati parinirvṛte saddharmasya loke'vasthānaṃ pañcavarṣasahasrāṇi tato'ntardhānakālaḥ |",
  "SA14n1203:65": "tatsamaye sannidhāne |",
  "SA14n1203:66": "tataḥ kimityāha |",
  "SA14n1203:67": "samanvāhṛtā ityādi |",
  "SA14n1203:68": "uttarasyāṃ diśīti digantarāṇāṃ vyavacchedaḥ |",
  "SA14n1203:69": "uttare digbhāga iti |",
  "SA14n1203:70": "tasyā api bhāgāntarāṇāṃ vistāreṇa caratīti vaistārikī |",
  "SA14n1203:71": "uttarāpatha iti vacanaṃ dakṣiṇāpathādervyavacchedāya |",
  "SA14n1203:72": "bahava ityalpakapakṣyasya subahava iti bahutvaprakarṣāya |",
  "SA14n1203:73": "kiñcāpīti yadyapi |",
  "SA14n1203:74": "śeṣaṃ subodham |",
  "SA14n1203:75": "atra caturbhiḥ kāraṇaiḥ śāsanāpacaya uktaḥ |",
  "SA14n1203:76": "bhagavato'tyayena |",
  "SA14n1203:77": "navamaṇḍaprāptatvena |",
  "SA14n1203:78": "antardhānakālasannipātena |",
  "SA14n1203:79": "pravartakālyatvena ca |",
  "SA14n1203:80": "tathāpi śāsanaṃ tānabalaṃbya pravartiṣyata iti śāsanāvalambatvaguṇaḥ ||",
  "SA14n1203:81": "cirayānetyādi yāvatsambodhimārabhyeti |",
  "SA14n1203:82": "praśnaḥ pṛcchā |",
  "SA14n1203:83": "tatkaraṇāt paripṛṣṭāḥ parijñātapṛcchāḥ paripṛcchāḥ |",
  "SA14n1203:84": "tathā karaṇāt paripṛcchitāḥ |",
  "SA14n1203:85": "parihatapraśnāḥ kṛtāḥ paripuripraśnokṛtāḥ |",
  "SA14n1203:86": "śīleṣviti bahuvacanamādyarthaṃ śīlādiṣvityarthaḥ |",
  "SA14n1203:87": "śeṣaṃ subodham |",
  "SA14n1203:88": "iti śukladharmaparipūraṇaguṇaḥ ||",
  "SA14n1203:89": "tatkasyetyādi samyaksambodhimārabhyeti yāvat |",
  "SA14n1203:90": "jātivyativṛttānāmapīti tāṃ taduttarāṃ ca jātimatikrāntānāmapi samudācārāḥ prayogāḥ |",
  "SA14n1203:91": "abhinandanamabhilāṣaḥ śeṣaṃ sugamam |",
  "SA14n1203:92": "iti kathāpuruṣatāguṇaḥ ||",
  "SA14n1203:93": "teṣu cetyādi yāvatsamyaksambodhāviti |",
  "SA14n1203:94": "chandato mantrato veti |",
  "SA14n1203:95": "abhiprāyeṇa vyavacāreṇa vā |",
  "SA14n1203:96": "śeṣaṃ subodham |",
  "SA14n1203:97": "iti abhedyatāguṇaḥ ||",
  "SA14n1203:98": "tāṃ cetyādinā samyaksambodhāvityetadantena bahujanakuśalamūlotpādanaguṇaḥ ||",
  "SA14n1203:99": "tatkasyetyādi evaṃ cetyataḥ prāk prasthāpayiṣyāma iti prasthānamātreṇa |",
  "SA14n1203:100": "samprabhāvayiṣyāma iti bhāvanāprakarṣasaṃpādanāt |",
  "SA14n1203:101": "pratiṣṭhāpayiṣyāma iti sthirīkariṣyāmaḥ |",
  "SA14n1203:102": "śeṣaṃ subodham |",
  "SA14n1203:103": "iti pratijñātaparārthasaṃpādanaguṇaḥ ||",
  "SA14n1203:104": "evaṃ cetyādi bhaviṣyantīti yāvat |",
  "SA14n1203:105": "evaṃ ceti yathokte parārthasaṃpādane sati |",
  "SA14n1203:106": "udārādhimuktikā bhaviṣyantīti |",
  "SA14n1203:107": "yathoktaṃ mahatyostadeva saṃkṣipya brūmaḥ |",
  "SA14n1203:108": "“te khalu udārādhimuktikā bhaviṣyanti |",
  "SA14n1203:109": "rūpaśabdagandharasasparśadharmeṣu ta udārāṇi dānāni datvā udārāṇi kuśalamūlānyabhisaṃskṛtya udāraṃ vipākaṃ parigṛhya sattvānāmarthāya vipākādvipākaṃ parigṛhīṣyanti“ iti udāraphalaparigrahaguṇaḥ ||",
  "SA14n1203:110": "yadityādi evamukta ityataḥ prāk |",
  "SA14n1203:111": "yaditi yasmādudārādhimuktikatvāt |",
  "SA14n1203:112": "adhyālambitavyānīti saṃkramitavyāni |",
  "SA14n1203:113": "śeṣaṃ subodham |",
  "SA14n1203:114": "iti vaistarikaparārthasaṃpādanaguṇaḥ ||",
  "SA14n1203:115": "evamukta ityādyāparivartasamāpteḥ |",
  "SA14n1203:116": "pāramitānāṃ kṛtaśa iti tadartham |",
  "SA14n1203:117": "tāsāṃ pariśuddhaye |",
  "SA14n1203:118": "arthāyeti hitāya |",
  "SA14n1203:119": "anveṣiṣyante prajñāpāramitā kvaiṣā labhyatāmiti |",
  "SA14n1203:120": "paryeṣiṣyanta itastato gatvā gaveṣiṣyante |",
  "SA14n1203:121": "iha lapsyata iti śrutvā |",
  "SA14n1203:122": "abhivadanī (ntī)",
  "SA14n1203:123": "ti samyagvadanti |",
  "SA14n1203:124": "upagamiṣyanti sannidhānataḥ |",
  "SA14n1203:125": "upapatsyante prayatne sati lābhāt |",
  "SA14n1203:126": "upanaṃsyante ayatnenaiva lābhāt |",
  "SA14n1203:127": "śeṣaṃ subodham |",
  "SA14n1203:128": "iti ṣaṭpāramitāniyatalābhaguṇaḥ ||",
  "SA14n1203:129": "ityukto guṇaḥ ||",
  "SA14n1203:130": "yathokteṣu prayogeṣu cetasaḥ sthāpanaṃ dhāraṇam |",
  "SA14n1203:131": "tasya guṇā anuśaṃsāścaturdaśa |",
  "SA14n1203:132": "teṣāṃ parikīrtanaścāsau parivartaśca |",
  "SA14n1203:133": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ daśamaḥ parivartaḥ ||"
}