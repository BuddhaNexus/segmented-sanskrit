{
  "SA09n997:0": "ratnāvalī |",
  "SA09n997:1": " |namo ratnatrayāya ||",
  "SA09n997:2": "sarvadoṣavinirmuktaṃ guṇaiḥ sarvairalaṃkṛtam |",
  "SA09n997:3": "praṇamya sarvajñamahaṃ sarvasattvaikabāndhavam ||1 ||",
  "SA09n997:4": "dharmamekāntakalyāṇaṃ rāja[n dha]rmodayāya te |",
  "SA09n997:5": "vakṣyāmi dharmaḥ siddhiṃ hi yāti saddharmabhājane ||2 ||",
  "SA09n997:6": "prāgdharmābhyudayo yatra paścānaiḥśreyasodayaḥ |",
  "SA09n997:7": "saṃprāpyābhyudayaṃ yasmādeti naiḥśreyasaṃ kramāt ||3 ||",
  "SA09n997:8": "sukhamabhyudaya[statra mokṣo] naiḥśreyaso mataḥ |",
  "SA09n997:9": "asya sādhanasaṃkṣepaḥ śraddhāprajñe samāsataḥ ||4 ||",
  "SA09n997:10": "śrāddhatvābhdajate dharmaṃ prājñatvādvetti tattvataḥ |",
  "SA09n997:11": "prajñā pradhānaṃ tvanayoḥ śraddhā pūrvaṃgamāsya tu ||5 ||",
  "SA09n997:12": "chandād dveṣābhdayānmohādyo dharmaṃ nātivartate |",
  "SA09n997:13": "sa śrāddha iti vijñeyaḥ śreyaso bhājanaṃ param ||6 ||",
  "SA09n997:14": "kāyavāṅmānasaṃ karma sarvaṃ samyakparīkṣya yaḥ |",
  "SA09n997:15": "parātmahitamājñāya sadā kuryātsa paṇḍitaḥ ||7 ||",
  "SA09n997:16": "ahiṃsā cauryaviratiḥ paradāravivarjanam |",
  "SA09n997:17": "mithyāpaiśunyapāruṣyābaddhavādeṣu saṃyamaḥ ||8 ||",
  "SA09n997:18": "lobhavyāpādanāstikyadṛṣṭīnāṃ parivarjanam |",
  "SA09n997:19": "ete karmapathāḥ śuklā daśa kṛṣṇā viparyayāt ||9 ||",
  "SA09n997:20": "amadyapānaṃ svājīvo'",
  "SA09n997:21": "vihiṃsā dānamādarāt |",
  "SA09n997:22": "pūjyapūjā ca maitrī ca dharmaścaiṣa samāsataḥ ||10 ||",
  "SA09n997:23": "śarīratāpanāddharmaḥ kevalā(nnāsti tena hi) |",
  "SA09n997:24": "na paradrohaviratirna paresāmanugrahaḥ ||11 ||",
  "SA09n997:25": "dānaśīlakṣamāspaṣṭaṃ yaḥ saddharmamahāpatham |",
  "SA09n997:26": "anādṛtya vrajet kāyakleśago daṇḍakotpathaiḥ ||12 ||",
  "SA09n997:27": "sa saṃsārāṭavīṃ ghorāmanantajanapādapām |",
  "SA09n997:28": "kleśavyālāvalīḍhāṅgaḥ sudīrghaṃ pratipadyate ||13 ||",
  "SA09n997:29": "hiṃsayā jāyate'",
  "SA09n997:30": "lpāyuḥ bahavābādho vihiṃsayā |",
  "SA09n997:31": "cauryeṇa bhogavyasanī saśa(truḥ)",
  "SA09n997:32": "pāradārikaḥ ||14 ||",
  "SA09n997:33": "pratyākhyānaṃ mṛṣāvādāt paiśunyānmitrabhedanam |",
  "SA09n997:34": "apriyaśravaṇaṃ raukṣyādabāddhā(dapārthā?)",
  "SA09n997:35": "ddurbhagaṃ vacaḥ ||15 ||",
  "SA09n997:36": "manorathān hantyamidhyā vyāpādo bhayadaḥ smṛtaḥ |",
  "SA09n997:37": "mithyādṛṣṭiḥ kudṛṣṭitvaṃ madyapānaṃ matibhramaḥ ||16 ||",
  "SA09n997:38": "apradānena dāridyaṃ mithyājīvena vañcanā |",
  "SA09n997:39": "stambhena duṣkulīnatvamalpaujaskatvamīrṣyayā ||17 ||",
  "SA09n997:40": "krodhāddurvarṇatā maurkhyamapraśnena vipaścitām |",
  "SA09n997:41": "phalametanmanuṣyatve sarvebhyaḥ prāk ca durgatiḥ ||18 ||",
  "SA09n997:42": "eṣāmakuśalākhyānāṃ vipāko yaḥ prakīrtitaḥ |",
  "SA09n997:43": "kuśalānāṃ ca sarveṣāṃ viparītaḥ phalodayaḥ ||19 ||",
  "SA09n997:44": "lobho dveṣaśca mohaśca tajjaṃ karmeti cāśubham |",
  "SA09n997:45": "alobhāmohādveṣāśca tajjaṃ karmetaracchubham ||20 ||",
  "SA09n997:46": "abhubhātsarvaduḥkhāni sarvadurgatayastathā |",
  "SA09n997:47": "śubhātsugatayaḥ sarvāḥ sarvajanmasukhāni ca ||21 ||",
  "SA09n997:48": "nivṛttiraśubhātkṛtsnātpravṛttistu śubhe sadā |",
  "SA09n997:49": "manasā karmaṇā vācā dharmo'",
  "SA09n997:50": "yaṃ dvividhaḥ smṛtaḥ ||22 ||",
  "SA09n997:51": "narakapretatiryagbhyo dharmādasmādvimucyate |",
  "SA09n997:52": "nṛṣu deveṣu cāpnoti sukhaśrirājyavistarān ||23 ||",
  "SA09n997:53": "dhyānāpramāṇārūpyaistu brahmādyasukhamaśnute |",
  "SA09n997:54": "ityabhyudayadharmo'",
  "SA09n997:55": "yaṃ phalaṃ cāsya samāsataḥ ||24 ||",
  "SA09n997:56": "naiḥśreyasaḥ punardharmaḥ sūkṣmo gambhīradarśanaḥ |",
  "SA09n997:57": "bālānāṃ [aśrotravatām] uktastrāsakaro jinaiḥ ||25 ||",
  "SA09n997:58": "nāsmyahaṃ na bhaviṣyāmi na me'",
  "SA09n997:59": "sti na bhaviṣyati |",
  "SA09n997:60": "iti bālasya saṃtrāsaḥ paṇḍitasya bhayakṣayaḥ ||26 ||",
  "SA09n997:61": "ahaṃkaraprasūteyaṃ mamakāropasaṃhitā |",
  "SA09n997:62": "prajā prajāhitaikāntavādinābhihitākhilā ||27 ||",
  "SA09n997:63": "astyahaṃ mama cāstīti mithyaitatparamārthibhiḥ |",
  "SA09n997:64": "yathābhūtaparijñānānna bhavatyubhayaṃ yataḥ ||28 ||",
  "SA09n997:65": "ahaṃkārodbhavāḥ skandhāḥ so'",
  "SA09n997:66": "haṃkāro'",
  "SA09n997:67": "nṛto'rthataḥ |",
  "SA09n997:68": "bījaṃ yasyānṛtaṃ tasya prarohaḥ satyataḥ kutaḥ ||29 ||",
  "SA09n997:69": "skandhānasatyān dṛṣṭvaivamahaṃkāraḥ prahīyate |",
  "SA09n997:70": "ahaṃkāraprahāṇācca na punaḥ skandhasaṃbhavaḥ ||30 ||",
  "SA09n997:71": "yathādarśamupādāya (svamukhapratibimbakam |",
  "SA09n997:72": "dṛśya) te nāma taccaivaṃ na kiṃcidapi tattvataḥ ||31 ||",
  "SA09n997:73": "ahaṃkārastathā skandhānupādāyopalabhyate |",
  "SA09n997:74": "na ca kaścitsa tattvena svamukhapratibimbavat ||32 ||",
  "SA09n997:75": "yathādarśamanādāya svamukhapratibimbakam |",
  "SA09n997:76": "na dṛśyate tathā skandhānanādāyāhamityapi ||33 ||",
  "SA09n997:77": "evaṃvidhārthaśravaṇāddharmacakṣuravāptavān |",
  "SA09n997:78": "āryānandaḥ svayaṃ caiva bhikṣubhyo'",
  "SA09n997:79": "bhīkṣṇamuktavān ||34 ||",
  "SA09n997:80": "skandhagrāho yāvadasti tāvadevāhamityapi |",
  "SA09n997:81": "ahaṃkāre sati punaḥ karma janma tataḥ punaḥ ||35 ||",
  "SA09n997:82": "trivartmaitadanādyantamadhyaṃ saṃsāramaṇḍalam |",
  "SA09n997:83": "alātamaṇḍalaprakhyaṃ bhramatyanyonyahetukam ||36 ||",
  "SA09n997:84": "svaparobhayatastasya traikālyato'",
  "SA09n997:85": "pyaprāptitaḥ |",
  "SA09n997:86": "ahaṃkāraḥ kṣayaṃ yāti tataḥ karma ca janma ca ||37 ||",
  "SA09n997:87": "evaṃ hetuphalotpādaṃ paśyaṃstatkṣayameva ca |",
  "SA09n997:88": "nāstitāmastitāṃ caiva naiti lokasya tattvataḥ ||38 ||",
  "SA09n997:89": "sarvaduḥkhakṣayaṃ dhama śrutvaivamaparīkṣakaḥ |",
  "SA09n997:90": "saṃkampatyaparijñānādabhayasthānakātaraḥ ||39 ||",
  "SA09n997:91": "na bhaviṣyati nirvāṇe sarvametanna te bhayam |",
  "SA09n997:92": "ucyamāna ihābhāvastasya te kiṃ bhayaṃkaraḥ ||40 ||",
  "SA09n997:93": "mokṣe nātmā na ca skandhā mokṣaścedīdṛśaḥ priyaḥ |",
  "SA09n997:94": "ātmaskandhāpanayanaṃ kimihaiva tavāpriyam ||41 ||",
  "SA09n997:95": "na cābhāvo'pi nirvānaṃ kuta eva tasya [vāsya] bhāvatā |",
  "SA09n997:96": "bhāvābhāvaparāmarśakṣayo nirvāṇamucyate ||42 ||",
  "SA09n997:97": "samāsānnāstitādṛṣṭiḥ phalaṃ nāstīti karmaṇaḥ |",
  "SA09n997:98": "apuṇyāpāyīkī caiṣā mithyādṛṣṭiriti smṛtā ||43 ||",
  "SA09n997:99": "samāsādastitādṛṣṭiḥ phalaṃ cāstīti karmaṇām |",
  "SA09n997:100": "puṇyā sugatiniṣyandā samyagdṛṣṭiriti smṛtā ||44 ||",
  "SA09n997:101": "jñāne nāstyastitāśānteḥ pāpapuṇyavyatikramaḥ |",
  "SA09n997:102": "durgateḥ sugateścāsmāt sa mokṣaḥ sabhdirucyate ||45 ||",
  "SA09n997:103": "sahetumudayaṃ paśyan nāstitāmativartate |",
  "SA09n997:104": "astitāmapi nopaiti nirodhaṃ saha hetunā ||46 ||",
  "SA09n997:105": "prāgjātaḥ sahajātaśca heturahetuko'rthataḥ |",
  "SA09n997:106": "prajñapterapratītatvādutpatteścaiva tattvataḥ ||47 ||",
  "SA09n997:107": "asmin satīdaṃ bhavati dīrghe hrasvaṃ yathā sati |",
  "SA09n997:108": "[tasyotpādādudetīdaṃ dīpotpādādyathā] prabhā ||48 ||",
  "SA09n997:109": "hrasve'sati punardīrghaṃ na bhavati svabhāvataḥ |",
  "SA09n997:110": "pradīpasyāpyanutpādātprabhāyā apyasaṃbhavaḥ ||49 ||",
  "SA09n997:111": "evaṃ hetuphalotpādaṃ dṛṣṭvā nopaiti nāstikyam (nāstitām) |",
  "SA09n997:112": "abhyupetyāsya lokasya yāthābhūtyaṃ prapañcajam ||50 ||",
  "SA09n997:113": "nirodhaṃ ca prapañcotthaṃ yāthābhūtyādupāgataḥ |",
  "SA09n997:114": "nopayātyastitāṃ tasmānmucyate'",
  "SA09n997:115": "dvayaniścitaḥ ||51 ||",
  "SA09n997:116": "dūrādālokitaṃ rūpamāsannairdṛśyate sphuṭam |",
  "SA09n997:117": "marīciryadi vāri syādāsannaiḥ kiṃ na dṛśyate ||52 ||",
  "SA09n997:118": "dūrībhūtairyathābhūto loko'",
  "SA09n997:119": "yaṃ dṛśayate tathā |",
  "SA09n997:120": "na dṛśyate tadāsannairanimitto marīcivat ||53 ||",
  "SA09n997:121": "[marīcistoyasadṛśī yathā nāmbu na] cārthataḥ |",
  "SA09n997:122": "skandhāstathātmasadṛśā nātmāno nāpi te'rthataḥ ||54 ||",
  "SA09n997:123": "marīcīṃ toyamityetaditi matvāgato'tra san |",
  "SA09n997:124": "yadi nāstīti tattoyaṃ [gṛṇhīyānmūḍha eva saḥ ||55 ||",
  "SA09n997:125": "marīcipratimaṃ lokamevamastīti gṛṇhataḥ |",
  "SA09n997:126": "nāstīti cāpi moho'",
  "SA09n997:127": "yaṃ sati mohe na mucyate ||56 ||",
  "SA09n997:128": "nāstiko durgatiṃ yātiṃ sugatiṃ yati cāstikaḥ |",
  "SA09n997:129": "yathābhūtaparijñānānmokṣamadvayaniśritaḥ ||57 ||",
  "SA09n997:130": "anicchan nāstitāstitve yathābhūtaparijñayā |",
  "SA09n997:131": "nāstitāṃ labhate mohāt kasmānna labhate'stitām ||58 ||",
  "SA09n997:132": "syādastidūṣaṇādasya nāstitākṣipyate'rthataḥ |",
  "SA09n997:133": "nāstitādūṣaṇādeva kasmānnākṣipyate'stitā ||59 ||",
  "SA09n997:134": "na pratijñā na caritaṃ na cittaṃ bodhiniśrayāt |",
  "SA09n997:135": "nāstikatve'",
  "SA09n997:136": "rthato yeṣāṃ kathaṃ te nāstikāḥ smṛtāḥ ||60 ||",
  "SA09n997:137": "sasāṃkhyaulūkyanirgranthapugdalaskandhavādinam |",
  "SA09n997:138": "pṛccha lokaṃ yadi vadatyastināstivyatikramam ||61 ||",
  "SA09n997:139": "dharmayautakamityasmānnāstyastitvavyatikramam |",
  "SA09n997:140": "viddhi gambhīramityuktaṃ buddhānāṃ śāsanāmṛtam ||62 ||",
  "SA09n997:141": "vibhavaṃ naiti nāyāti na tiṣṭhatyapi ca kṣaṇam |",
  "SA09n997:142": "traikālyavyativṛttātmā loka eva kuto'rthataḥ ||63 ||",
  "SA09n997:143": "dvayorapyāgatigatī prasthitiśca na tattvataḥ |",
  "SA09n997:144": "lokaniryāṇayostasmādviśeṣaḥ ka ivārthataḥ ||64 ||",
  "SA09n997:145": "sthiterabhāvādudayo nirodhaśca na tattvataḥ |",
  "SA09n997:146": "uditaśca sthitaśceti niruddhaśca kuto'rthataḥ ||65 ||",
  "SA09n997:147": "kathamakṣaṇiko bhāvaḥ pariṇāmaḥ sadā yadi |",
  "SA09n997:148": "nāsti cetpariṇāmaḥ syādanyathātvaṃ kuto'rthataḥ ||66 ||",
  "SA09n997:149": "ekadeśe kṣayādvā syāt kṣaṇikaṃ sarvaśo'pi vā |",
  "SA09n997:150": "vaiṣamyānupalabdheśca dvidhāpyetadayuktimat ||67 ||",
  "SA09n997:151": "kṣaṇike sarvathā bhāve kutaḥ kācitpurāṇatā |",
  "SA09n997:152": "sthairyādakṣaṇike cāpi kutaḥ kācitpurāṇatā ||68 ||",
  "SA09n997:153": "yathānto'sti kṣaṇasyaivamādirmadhyaṃ ca kalpyatām |",
  "SA09n997:154": "tryātmakatvāt kṣaṇasyaivaṃ na lokasya kṣaṇaṃ sthitiḥ ||69 ||",
  "SA09n997:155": "ādimadhyāvasānāni [cintyāni kṣaṇavatpunaḥ |",
  "SA09n997:156": "ādimadhyā] vasānatvaṃ na svataḥ parato'pi vā ||70 ||",
  "SA09n997:157": "naiko'nekapradeśatvānnāpradeśaśca kaścan |",
  "SA09n997:158": "vinaikamapi nāneko nāstitvamapi cāstitām ||71 ||",
  "SA09n997:159": "vināśāt pratipakṣādvā syādastitvasya nāstitā |",
  "SA09n997:160": "vināśaḥ pratipakṣo vā kathaṃ syādastyasaṃbhavāt ||72 ||",
  "SA09n997:161": "nirvṛtestena lokasya nopaityūnatvamarthataḥ |",
  "SA09n997:162": "antavāniti lokaśca pṛṣṭastūṣṇīṃ jino'bhavat ||73 ||",
  "SA09n997:163": "sarvajña iti sarvajño budhaistenaiva gamyate |",
  "SA09n997:164": "yenaitaddharmagāmbhīryaṃ novācābhajane loke ||74 ||",
  "SA09n997:165": "iti naiḥśreyaso dharmo gambhīro niṣparigrahaḥ |",
  "SA09n997:166": "anālaya iti proktaḥ saṃbuddhaistatvadarśibhiḥ ||75 ||",
  "SA09n997:167": "asmādanālayāddharmādāyalayābhiratā janāḥ |",
  "SA09n997:168": "astināstyavyatikrāntā bhītā naśyantyamedhasaḥ ||76 ||",
  "SA09n997:169": "te naṣṭā nāśayantyanyānabhayasthānabhīravaḥ |",
  "SA09n997:170": "tathā kuru yathā rājān naṣṭairna vipraṇāśyase ||77 ||",
  "SA09n997:171": "* * * * * * 2 kadalī pāṭitā yadvanniḥśeṣāvayavaiḥ saha |",
  "SA09n997:172": "na kiṃcitpuruṣastadvatpāṭitaḥ saha dhātubhiḥ ||1 ||",
  "SA09n997:173": "sarvadharmā anātmāna ityato bhāṣitaṃ jinaiḥ |",
  "SA09n997:174": "dhātuṣaṭkaṃ ca taiḥ sarvaṃ nirṇitaṃ tacca nārthataḥ ||2 ||",
  "SA09n997:175": "naivamātmā na cānātmā yāthābhūtyena labhyate |",
  "SA09n997:176": "ātmānātmakṛte dṛṣṭī vavārāsmānmahāmuniḥ ||3 ||",
  "SA09n997:177": "dṛṣṭaśrutādyaṃ muninā na satyaṃ na mṛṣoditam |",
  "SA09n997:178": "pakṣāddhi pratipakṣaḥ syādubhayaṃ tacca nārthataḥ ||4 ||",
  "SA09n997:179": "iti satyānṛtātīto loko'",
  "SA09n997:180": "yaṃ paramārthataḥ |",
  "SA09n997:181": "asmādeva ca tattvena nopaityasti ca nāsti ca ||5 ||",
  "SA09n997:182": "yaccaivaṃ sarvathā neti sarvajñastatkathaṃ vadet |",
  "SA09n997:183": "sāntamityathavānantaṃ dvayaṃ vādvayameva vā ||6 ||",
  "SA09n997:184": "asaṃkhyeyā gatā buddhāstathaiṣyantyatha sāṃpratāḥ |",
  "SA09n997:185": "koṭyagraśaśca sattvāntastebhyastraikālyajo mataḥ ||7 ||",
  "SA09n997:186": "vṛddhiheturna lokasya kṣayastrikālyasaṃbhavaḥ |",
  "SA09n997:187": "sarvajñena kathaṃ tasya pūrvānto'",
  "SA09n997:188": "vyākṛtaḥ kṛtaḥ ||8 ||",
  "SA09n997:189": "etattu dharmagāmbhīya yattadguhyaṃ pṛthagjane |",
  "SA09n997:190": "māyopamatvaṃ lokasya buddhānāṃ śāsanāmṛtam ||9 ||",
  "SA09n997:191": "māyāgajasya dṛśyeta yathā janmānta eva ca |",
  "SA09n997:192": "na ca kaścitsa tattvena janmāntaścaiva vidyate ||10 ||",
  "SA09n997:193": "māyopamasya lokasya tathā janmānta eva ca |",
  "SA09n997:194": "dṛśyate paramārthena na ca janmānta eva ca ||11 ||",
  "SA09n997:195": "yathā māyāgajo naiti kutaścidyāti na kvacit |",
  "SA09n997:196": "cittamohanamātratvādbhāvatvena na tiṣṭhati ||12 ||",
  "SA09n997:197": "tathā māyopamo loko naiti yāti na kutracit |",
  "SA09n997:198": "cittamohanamātratvābhdāvatvena na tiṣṭhati ||13 ||",
  "SA09n997:199": "trakālyavyativṛttātmā loka evaṃ nu ko'rthataḥ |",
  "SA09n997:200": "yo'sti nāstyathavāpi syādanyatra vyavahārataḥ ||14 ||",
  "SA09n997:201": "catuṣprakāramityasmāt śānto'",
  "SA09n997:202": "nanto dvayo'dvayaḥ |",
  "SA09n997:203": "buddhena hetornānyasmādayamavyākṛtaḥ kṛtaḥ ||15 ||",
  "SA09n997:204": "śarīrāśucitā tāvat sthūlā pratyakṣagocarā |",
  "SA09n997:205": "satataṃ dṛśyamānāpi yadā citta na tiṣṭhati ||16 ||",
  "SA09n997:206": "tadātisūkṣmo gambhīraḥ saddharmo'",
  "SA09n997:207": "yamanālayaḥ |",
  "SA09n997:208": "apratyakṣaḥ kathaṃ citte sukhenāvatariṣyati ||17 ||",
  "SA09n997:209": "saṃbudhyāsmānnivṛtto'",
  "SA09n997:210": "bhūddharmaṃ deśayituṃ muniḥ |",
  "SA09n997:211": "durjñānamatigāmbhīryād jñātvā dharmamimaṃ janaiḥ ||18 ||",
  "SA09n997:212": "vināśayati durjñāto dharmo'",
  "SA09n997:213": "yamavipaścitam |",
  "SA09n997:214": "nāstitādṛṣṭisamale yasmādasminnimajjati ||19 ||",
  "SA09n997:215": "aparo'pyasya durjñānānmūrkhaḥ paṇḍitamānikaḥ |",
  "SA09n997:216": "pratikṣepavinaṣṭātmā yātyavīcimadhomukhaḥ ||20 ||",
  "SA09n997:217": "durbhuktena yathānnena vināśamadhigacchati |",
  "SA09n997:218": "subhuktenāyurārogyaṃ balaṃ saukhyāni cāśnute ||21 ||",
  "SA09n997:219": "durjñātena tathānena vināśamadhigacchati |",
  "SA09n997:220": "samyagjñātenātra suikhaṃ bodhiṃ cāpnotyanuttarām ||22 ||",
  "SA09n997:221": "tasmādatra pratikṣepaṃ dṛṣṭiṃ tyaktvā ca nāstikīm |",
  "SA09n997:222": "samyagjñānaparaṃ yatnaṃ kuru sarvārthasiddhaye ||23 ||",
  "SA09n997:223": "dharmasyāsyāparijñānādahaṃkāro'nuvartate |",
  "SA09n997:224": "tataḥ śubhāśubhaṃ karma tato janma śubhāśubham ||24 ||",
  "SA09n997:225": "tasmādyāvadavijñāto dharmo'",
  "SA09n997:226": "haṃkāraśātanaḥ |",
  "SA09n997:227": "dānaśīlakṣamādharme tāvadādaravān bhava ||25 ||",
  "SA09n997:228": "dharmapūrvāṇi kāryāṇi dharmamadhyāni pārthiva |",
  "SA09n997:229": "sādhayan dharmaniṣṭhāni neha nāmutra sīdati ||26 ||",
  "SA09n997:230": "dharmātkīrtiḥ sukhaṃ caiva neha bhīrna mumūrṣataḥ |",
  "SA09n997:231": "paralokasukhaṃ sphītaṃ tasmāddharma sadā bhaja ||27 ||",
  "SA09n997:232": "dharma eva parā nītirdharmālloko'nurajyate |",
  "SA09n997:233": "rañjitena hi lokena neha nāmutra vañcyate ||28 ||",
  "SA09n997:234": "adharmeṇa tu yā nītistayā loko'parajyate |",
  "SA09n997:235": "lokoparañjanāccaiva neha nāmutra nandati ||29 ||",
  "SA09n997:236": "parātisaṃdhānaparā kaṣṭā durgatipaddhatiḥ |",
  "SA09n997:237": "anarthavidyā duṣprajñairarthavidyā kathaṃ kṛtā ||30 ||",
  "SA09n997:238": "parātisaṃdhānaparo nītimān kathamarthataḥ |",
  "SA09n997:239": "yena janmasahasrāṇi bahūnyātmaiva vañcyate ||31 ||",
  "SA09n997:240": "riporapriyamanvicchan doṣāṃstyaktvā guṇān śraya |",
  "SA09n997:241": "svahitāvāptirevam tu ripoścāpyapriyaṃ bhavet ||32 ||",
  "SA09n997:242": "dānena priyavadyena hitenaikārthacaryayā |",
  "SA09n997:243": "ebhirācara lokasya dharmasyaiva ca saṃgraham ||33 ||",
  "SA09n997:244": "viśvāsaṃ janayatyekaṃ satyaṃ rājñāṃ yathā dṛḍham |",
  "SA09n997:245": "tathaivābhūtamapyeṣāmaviśvāsakaraṃ param ||34 ||",
  "SA09n997:246": "nāvisaṃvādavatsatyaṃ [sattve] udgatamarthataḥ |",
  "SA09n997:247": "paraikāntahitaṃ satyamahitatvānmṛṣetarat ||35 ||",
  "SA09n997:248": "doṣān pracchādayatyekastyāgo rājñāṃ yathojjvalaḥ |",
  "SA09n997:249": "tathā kārpaṇyamapyeṣāṃ guṇasarvasvaghātakam ||36 ||",
  "SA09n997:250": "upaśāntasya gāmbhīryaṃ gāmbhīryādgauravaṃ param |",
  "SA09n997:251": "gauravāddīptirājñā ca tasmādupaśamaṃ bhaja ||37 ||",
  "SA09n997:252": "ahāryabuddhiḥ prājñatvādaparapratyayaḥ sthiraḥ |",
  "SA09n997:253": "nātisaṃdhīyate rājā tasmātprajñāparo bhava ||38 ||",
  "SA09n997:254": "satyatyāgaśamaprajño caturbhadro narādhipaḥ |",
  "SA09n997:255": "dharmaścaturbhadra iva stūyate devamānuṣaiḥ ||39 ||",
  "SA09n997:256": "nigṛhyavādibhiḥ suddhaiḥ prajñākāruṇyanirmalaiḥ |",
  "SA09n997:257": "sahāsīnasya satataṃ prajñā dharmaśca vardhate ||40 ||",
  "SA09n997:258": "durlabhāḥ pathyavaktāraḥ śrotārastvatidurlabhāḥ |",
  "SA09n997:259": "tebhyo'tidurlabhatamā ye pathyasyāśukāriṇaḥ ||41 ||",
  "SA09n997:260": "pathyamapyapriyaṃ tasmājñātvā śīghraṃ samācara |",
  "SA09n997:261": "pibedauṣadhamapyugramārogyāyātmavāniva ||42 ||",
  "SA09n997:262": "jīvitārogyarājyānāṃ cintayānityatāṃ sadā |",
  "SA09n997:263": "tataḥ saṃvegavān dharmamekāntena prayāsyase ||43 ||",
  "SA09n997:264": "avaśyaṃ maraṇaṃ paśyan pāpadduḥkhaṃ mṛtasya ca |",
  "SA09n997:265": "ehikena sukhenāpi na pāpaṃ kṣātumarhasi ||44 ||",
  "SA09n997:266": "kasmiṃścedabhyaṃ dṛṣṭaṃ bhayaṃ dṛṣṭaṃ kvacitkṣaṇe |",
  "SA09n997:267": "yadyekasmin samāśvāsaḥ kimekasminna te bhayam ||45 ||",
  "SA09n997:268": "madyātparibhavo loke kāryahānirdhanakṣayaḥ |",
  "SA09n997:269": "ākāryakaraṇaṃ mohāt [madyaṃ tyaja tataḥ sadā] ||46 ||",
  "SA09n997:270": "4 adharmamanvāyyamapi prāyo rājānujīvibhiḥ |",
  "SA09n997:271": "ācaran stūyate tasmāt kṛcchrādvetti kṣamākṣamam ||1 ||",
  "SA09n997:272": "anyo'pi tāvadyaḥ kaściddurvacaḥ kṣamamapriyam |",
  "SA09n997:273": "kimu rājā mahābhaumastvaṃ mayā bhikṣuṇā satā ||2 ||",
  "SA09n997:274": "tvatkṛtādeva tu snehājjagatāmanukampayā |",
  "SA09n997:275": "ahameko vadāmi tvāṃ pathyamapyapriyaṃ bhṛśam ||3 ||",
  "SA09n997:276": "satyaṃ ślakṣṇārthavatpathyaṃ śiṣyaḥ kāle'nukampayā |",
  "SA09n997:277": "vācya ityāha bhagavāṃstadevamabhidhīyase ||4 ||",
  "SA09n997:278": "akrodhe satyavākye ca ślādhyamāno yadi sthitaḥ |",
  "SA09n997:279": "śravyaṃ saṃparigṛṇhīyāt sattoyaṃ snāpyamānavat ||5 ||",
  "SA09n997:280": "tasya me vadato vākyaṃ tvamihāmutra ca kṣamam |",
  "SA09n997:281": "jñātvā kuru hitāyedamātmano jagato'pi ca ||6 ||",
  "SA09n997:282": "yācakebhyaḥ purā dānāt prāpyārthāṃścenna dāsyasi |",
  "SA09n997:283": "akṛtajñatvalobhābhyāṃ nārthān punaravāpsyasi ||7 ||",
  "SA09n997:284": "iha pathyadanaṃ loke na vahatyabhṛto bhṛtaḥ |",
  "SA09n997:285": "yācakastvabhṛto'",
  "SA09n997:286": "mutra hīnaḥ śataguṇodvahaḥ ||8 ||",
  "SA09n997:287": "udāracittaḥ satataṃ bhavodārakriyārataḥ |",
  "SA09n997:288": "udārakarmaṇaḥ sarvamudāraṃ jāyate phalam ||9 ||",
  "SA09n997:289": "manorathairapi klībairanālīḍhaṃ narādhipaiḥ |",
  "SA09n997:290": "kuru dharmāspadaṃ śrīmatkhyātaṃ ratnatrayāspadam ||10 ||",
  "SA09n997:291": "sāmantarājaromāñcakaraṃ dharmāspadaṃ na yat |",
  "SA09n997:292": "mṛtasyāpyapraśasyatvād rājaṃstadakṛtaṃ varam ||11 ||",
  "SA09n997:293": "atyaudāryādudārāṇāṃ vismayotsāhavardhanam |",
  "SA09n997:294": "utsāhanghaṃ ca mandānāṃ sarvasvenāpi kāraya ||12 ||",
  "SA09n997:295": "utsṛjyāmutra gantavyaṃ sarvasvamavaśena te |",
  "SA09n997:296": "dharme niyuktaṃ yātyeva purastātsarvameva tat ||13 ||",
  "SA09n997:297": "sarvasvaṃ pūrvanṛpaternṛpasya vaśamāgatam |",
  "SA09n997:298": "kiṃ pūrvakasya dharmāya sukhāya yaśase'pi vā ||14 ||",
  "SA09n997:299": "bhuktādarthādiha sukhaṃ dattātpāratrikaṃ sukham |",
  "SA09n997:300": "abhuktādattanaṣṭatvādduḥkhameva kutaḥ sukham ||15 ||",
  "SA09n997:301": "vinaśyan sacivairdātumasvātantryānna śakyasi |",
  "SA09n997:302": "āpaticchedaniḥsnehairnavarājapriyaiṣibhiḥ ||16 ||",
  "SA09n997:303": "sarvasvenāpyataḥ svasthaḥ śīghraṃ dharmāspadaṃ kuru |",
  "SA09n997:304": "mṛtyupratyayamadhyasthaḥ pravātasthapradīpavat ||17 ||",
  "SA09n997:305": "dharmādhikārā ye cānye pūrvarājapravarvitāḥ |",
  "SA09n997:306": "devadroṇyādayaste'",
  "SA09n997:307": "pi pravartyantāṃ yathāsthitāḥ ||18 ||",
  "SA09n997:308": "ahiṃsakaiḥ śubhācārairvratasthairatithipriyaiḥ |",
  "SA09n997:309": "sarvakṣamairakalahairbhajyeraṃstaiḥ sado(dya)taiḥ ||19 ||",
  "SA09n997:310": "andhavyādhitahīnāṅgadīnānāthavanīpakāḥ |",
  "SA09n997:311": "te'pyannapānaṃ sāmyena labherannavighaṭṭitāḥ ||20 ||",
  "SA09n997:312": "anarthānāmapi satāṃ dhārmikāṇāmanugrahān |",
  "SA09n997:313": "apyanyarājyasaṃsthānāmanurūpān pravartaya ||21 ||",
  "SA09n997:314": "sarvadharmādhikāreṣu dharmādhikṛtamutthitam |",
  "SA09n997:315": "alubdhaṃ paṇḍitaṃ dharmyaṃ kuru tesāmabādhakam ||22 ||",
  "SA09n997:316": "nītijñān dhārmikān snigdhān śucīn bhaktānakātarān |",
  "SA09n997:317": "kulīnān śīlasaṃpannān kṛtajñān sacivān kuru ||23 ||",
  "SA09n997:318": "akṣudrāṃstyāginaḥ śūrān snigdhān saṃbhoginaḥ sthirān |",
  "SA09n997:319": "kuru nityāpramattāṃśca dhārmikān daṇḍanāyakān ||24 ||",
  "SA09n997:320": "dharmaśīlān śūcīn dakṣān kāryajñān śāstrakovidān |",
  "SA09n997:321": "kṛtavṛttīn samān snigdhān vṛddhānadhikṛtān kuru ||25 ||",
  "SA09n997:322": "pratimāsaṃ ca tebhyastvaṃ sarvamāyavyayaṃ śṛṇu |",
  "SA09n997:323": "śrutvā dharmādhikārādyaṃ kāryaṃ sarvaṃ svayaṃ vada ||26 ||",
  "SA09n997:324": "dharmārthaṃ yadi te rājyaṃ na kīrtyarthaṃ na kāmataḥ |",
  "SA09n997:325": "tataḥ saphalamatyarthamanarthārthamato'nyathā ||27 ||",
  "SA09n997:326": "parasparāmiṣībhūte loko'",
  "SA09n997:327": "smin prāyaśo nṛpa |",
  "SA09n997:328": "yathā rājyaṃ ca dharmaśca bhavettava tathā śṛṇu ||28 ||",
  "SA09n997:329": "jñānavṛddhāḥ kule jātā nyāyajñāḥ pāpabhīravaḥ |",
  "SA09n997:330": "sametā bahavo nityaṃ santu te kāryadarśinaḥ ||29 ||",
  "SA09n997:331": "daṇḍabandhaprahāradīn kuryuste nyāyato'pi cet |",
  "SA09n997:332": "kāruṇyārdraḥ sadā bhūtvā tvamanugrahavān bhava ||30 ||",
  "SA09n997:333": "hitāyaiva tvayā cittamunnāmyaṃ sarvadehinām |",
  "SA09n997:334": "kāruṇyātsatataṃ rājaṃstīvrapāpakṛtāmapi ||31 ||",
  "SA09n997:335": "tīvrapāpeṣu hiṃsreṣu kṛpā kāryā viśeṣataḥ |",
  "SA09n997:336": "ta eva hi kṛpāsthānaṃ hatātmāno mahātmanām ||32 ||",
  "SA09n997:337": "pratyahaṃ pañcarātraṃ vā baddhān kṣīṇān vimocaya |",
  "SA09n997:338": "śeṣānapi yathāyogaṃ mā kāṃścit naiva mocaya ||33 ||",
  "SA09n997:339": "yeṣvamokṣaṇacittaṃ te jāyate teṣvasaṃvaraḥ |",
  "SA09n997:340": "tasmādasaṃvarāt pāpamajasramupacīyate ||34 ||",
  "SA09n997:341": "yāvacca na vimucyeraṃstāvatsyuḥ sukhabandhanāḥ |",
  "SA09n997:342": "nāpitasnānapānānnabhaiṣajyavasanānvitāḥ ||35 ||",
  "SA09n997:343": "apātreṣviva putreṣu pātrīkaraṇakāṅkṣayā |",
  "SA09n997:344": "kāruṇyā[ttāḍanaṃ kāryaṃ na dveṣān]nārthalipsayā ||36 ||",
  "SA09n997:345": "vimṛśya samyagvijñāya praduṣṭān ghātakānapi |",
  "SA09n997:346": "ahatvā pīḍayitvā ca kuru nirviṣayān narān ||37 ||",
  "SA09n997:347": "svatantraḥ paśya sarvaṃ ca viṣayaṃ cāracakṣuṣā |",
  "SA09n997:348": "nityāpramattaḥ smṛtimān kuru kāryaṃ ca dhārmikam ||38 ||",
  "SA09n997:349": "pradānamānasatkārairguṇasthān satataṃ bhaja |",
  "SA09n997:350": "udārairanurūpaistu śeṣānapi yathāvidhi ||39 ||",
  "SA09n997:351": "saṃmānasphītakusumaḥ saṃpradānamahāphalaḥ |",
  "SA09n997:352": "rājavṛkṣaḥ kṣamācchāyaḥ sevyate bhṛtyapakṣibhiḥ ||40 ||",
  "SA09n997:353": "tyāgaśīlamayo rājā tejasvī bhavati priyaḥ |",
  "SA09n997:354": "śarkarāmodako yadvadelāmaricakarkaśaḥ ||41 ||",
  "SA09n997:355": "mātsyanyāyaśca te naivaṃ nyāyādrājyaṃ bhaviṣyati |",
  "SA09n997:356": "na cānyāyo na vādharmo dharmaścaivaṃ bhaviṣyati ||42 ||",
  "SA09n997:357": "paralokāttvayā rājyaṃ nānītaṃ nāpi neṣyasi |",
  "SA09n997:358": "dharmāt prāptamato'",
  "SA09n997:359": "syārthe nādharmaṃ kartumarhasi ||43 ||",
  "SA09n997:360": "rājyena bhāṇḍamūlyena duḥkhabhāṇḍaparaṃparām |",
  "SA09n997:361": "rājan yathā nārjayasi prayatnaḥ kriyatāṃ tathā ||44 ||",
  "SA09n997:362": "rājyena bhāṇḍamūlyena rājyabhāṇḍaparaṃparām |",
  "SA09n997:363": "rājan yathā nirviśasi prayatnaḥ kriyatāṃ tathā ||45 ||",
  "SA09n997:364": "caturdvīpamapi prāpya pṛthivīṃ cakravartinaḥ |",
  "SA09n997:365": "śārīraṃ mānasaṃ caiva sukhadvayamidaṃ matam ||46 ||",
  "SA09n997:366": "duḥkhapratikriyāmātraṃ śārīraṃ vedanāsukham |",
  "SA09n997:367": "saṃjñāmayaṃ mānasaṃ tu kevalaṃ kalpanākṛtam ||47 ||",
  "SA09n997:368": "duḥkhapratikriyāmātraṃ kalpanāmātrameva ca |",
  "SA09n997:369": "lokasya sukhasarvasvaṃ vyarthametadato'rthataḥ ||48 ||",
  "SA09n997:370": "dvīpadeśapurāvāsapradeśasthānavāsasām |",
  "SA09n997:371": "śayyānnapānahastyaśvastrīṇāṃ caikaikabhogyatā ||49 ||",
  "SA09n997:372": "yadā ca yatra cittaṃ syāt tadānena sukhaṃ kila |",
  "SA09n997:373": "śeṣāṇāmamanaskārātteṣāṃ vyarthatvamarthataḥ ||50 ||",
  "SA09n997:374": "viṣayān pañcabhiḥ pañca cakṣurādibhirindriyaiḥ |",
  "SA09n997:375": "na kalpayati cedgaṇhan nāsmātteṣu tadā sukham ||51 ||",
  "SA09n997:376": "jānīte viṣayaṃ yaṃ yaṃ yena yenendriyeṇa ca |",
  "SA09n997:377": "tadā na śeṣaiḥ śeṣāṇi vyarthānyeva yatastadā ||52 ||",
  "SA09n997:378": "indriyairupalabdhasya viṣayasyākṛtiṃ manaḥ |",
  "SA09n997:379": "upalabhya vyatītasya kalpayan manyate sukham ||53 ||",
  "SA09n997:380": "ekamarthaṃ vijānāti yadyapyekamihendriyam |",
  "SA09n997:381": "tadapyarthaṃ vinā vyarthaṃ vyartho'",
  "SA09n997:382": "rtho'",
  "SA09n997:383": "pi ca tadvinā ||54 ||",
  "SA09n997:384": "pratītya mātāpitarau yathoktaḥ putrasaṃbhavaḥ |",
  "SA09n997:385": "cakṣūrūpe pratītyaivamukto vijñānasaṃbhavaḥ ||55 ||",
  "SA09n997:386": "atītānāgatā vyarthā viṣayāḥ sārdhamindriyaiḥ |",
  "SA09n997:387": "tadudvayānatiriktatvād vyarthā ye'",
  "SA09n997:388": "pi ca sāṃpratāḥ ||56 ||",
  "SA09n997:389": "alātacakraṃ gṛṇhāti yathā cakṣurviparyayāt |",
  "SA09n997:390": "tathendriyāṇi gṛṇhanti viṣayān sāṃpratāniva ||57 ||",
  "SA09n997:391": "indriyāṇindriyāerthāśca pañcabhūtamayā matāḥ |",
  "SA09n997:392": "pratisvaṃ bhūtavaiyarthyādeṣāṃ vyarthatvamarthataḥ ||58 ||",
  "SA09n997:393": "nirindhano'",
  "SA09n997:394": "gnirbhūtānāṃ vinirbhāge prasajyate |",
  "SA09n997:395": "saṃparke lakṣaṇābhāvaḥ śeṣeṣvapyeṣa nirṇayaḥ ||59 ||",
  "SA09n997:396": "evaṃ dvidhāpi bhūtānāṃ vyarthatvātsaṃgatirvṛthā |",
  "SA09n997:397": "vyarthatvātsaṃgateścaivaṃ rūpaṃ vyarthamato'rthataḥ ||60 ||",
  "SA09n997:398": "vijñānavedanāsaṃjñāsaṃskārāṇāṃ ca sarvaśaḥ |",
  "SA09n997:399": "pratyekamātmavaiyarthyadvaiyarthyaṃ paramārthataḥ ||61 ||",
  "SA09n997:400": "sukhābhimāno duḥkhasya pratīkāre yathārthataḥ |",
  "SA09n997:401": "tathā sukhābhimāno'",
  "SA09n997:402": "pi sukhasya pratighātajaḥ ||62 ||",
  "SA09n997:403": "sukhe saṃyogatṛṣṇaivaṃ naiḥsvābhāvyātprahīyate |",
  "SA09n997:404": "duḥkhe viyogatṛṣṇā ca paśyatāṃ muktirityataḥ ||63 ||",
  "SA09n997:405": "kaḥ paśyatīti ceccittaṃ vyahāreṇa kathyate |",
  "SA09n997:406": "na hi caittaṃ vinā cittaṃ vyarthatvānna saheṣyate ||64 ||",
  "SA09n997:407": "vyarthamevaṃ jaganmatvā yāthābhūtyānnirāspadaḥ |",
  "SA09n997:408": "nirvāti nirupādāno nirupādānavanhivat ||65 ||",
  "SA09n997:409": "bodhisattvo'",
  "SA09n997:410": "pi dṛṣṭaivaṃ saṃbodhau niyato mataḥ |",
  "SA09n997:411": "kevalaṃ tasya kāruṇyādā bodherbhavasaṃtatiḥ ||66 ||",
  "SA09n997:412": "bodhisattvasya saṃbhāro mahāyāne tathāgataiḥ |",
  "SA09n997:413": "nirdiṣṭaḥ sa tu saṃmūḍhaiḥ pradviṣṭaścaiva nindyate ||67 ||",
  "SA09n997:414": "guṇadoṣānabhijño vā doṣasaṃjñī guṇeṣu vā |",
  "SA09n997:415": "athavāpi guṇadveṣī mahāyānasya nindakaḥ ||68 ||",
  "SA09n997:416": "paropaghātino doṣān parānugrāhiṇo guṇān |",
  "SA09n997:417": "jñātvocyate guṇadveṣī mahāyānasya nindakaḥ ||69 ||",
  "SA09n997:418": "yatsvārthanirapekṣatvāt parārthaikarasapriyam |",
  "SA09n997:419": "guṇākaraṃ mahāyānaṃ taddviṣī tena dahyate ||70 ||",
  "SA09n997:420": "śrāddho'pi durgṛhītena dviṣyāt kruddho'",
  "SA09n997:421": "thavetaraḥ |",
  "SA09n997:422": "śrāddho'pi dagdha ityuktaḥ kā cintā dveṣābandhure ||71 ||",
  "SA09n997:423": "viṣeṇāpi viṣaṃ hanyādyathaivoktaṃ cikitsakaiḥ |",
  "SA09n997:424": "duḥkhenāpyahitaṃ hanyādityukte kiṃ virudhyate ||72 ||",
  "SA09n997:425": "manaḥpūrvaṃgamā dharmā manaḥśreṣṭhā iti śruteḥ |",
  "SA09n997:426": "hitaṃ hitamanāḥ kurvan duḥkhenāpyahitaṃ katham ||73 ||",
  "SA09n997:427": "duḥkhamapyāyatīpathyaṃ kāryaṃ kimu sukhaṃ hitam |",
  "SA09n997:428": "ātmanaśca pareṣāṃ ca dharma eṣā sanātanaḥ ||74 ||",
  "SA09n997:429": "mātrāsukhaparityāgāt paścāccedvipulaṃ sukham |",
  "SA09n997:430": "tyajenmātrāsukhaṃ dhīraḥ saṃpaśyan vipulaṃ sukham ||75 ||",
  "SA09n997:431": "na mṛśyate ca yadyetat kaṭubhaiṣajyadāyinaḥ |",
  "SA09n997:432": "tataścikitsakādyāśca hatā naivaṃ ca yujyate ||76 ||",
  "SA09n997:433": "apathyamapi yaddṛṣṭaṃ tatpathyaṃ paṇḍitaiḥ kvacit |",
  "SA09n997:434": "utsargaścāpavādaśca sarvaśāstreṣu śasyate ||77 ||",
  "SA09n997:435": "karuṇāpūrvakāḥ sarve niṣyandā jñānanirmalāḥ |",
  "SA09n997:436": "uktā yatra mahāyāne kastannindetsacetanaḥ ||78 ||",
  "SA09n997:437": "atyaudāryātigāmbhīryādviṣaṇṇairakṛtātmabhiḥ |",
  "SA09n997:438": "nindyate'dya mahāyānaṃ mohāt svaparavairibhiḥ ||79 ||",
  "SA09n997:439": "dānaśīlakṣamāvīryadhyānaprajñākṛpātmakam |",
  "SA09n997:440": "mahāyānamatastasmin kasmāddurbhāṣitaṃ vacaḥ ||80 ||",
  "SA09n997:441": "parārtho dānaśīlābhyāṃ kṣāntyā vīryeṇa cātmanaḥ |",
  "SA09n997:442": "dhyānaṃ prajñā ca mokṣāya mahāyānārthasaṃgrahaḥ ||81 ||",
  "SA09n997:443": "parā[tmahita]mokṣārthāḥ saṃkṣepādbuddhaśāsanam |",
  "SA09n997:444": "te ṣaṭpāramitāgarbhāstasmād bauddhamidaṃ vacaḥ ||82 ||",
  "SA09n997:445": "puṇyajñānamayo yatra buddhairbodhermahāpathaḥ |",
  "SA09n997:446": "deśitastanmahāyānamajñānādvai na dṛśyate ||83 ||",
  "SA09n997:447": "khamivācintyaguṇatvādukto'",
  "SA09n997:448": "cintyaguṇo jinaḥ |",
  "SA09n997:449": "mahāyāne yato buddhamāhātmyaṃ kṣamyatāmidam ||84 ||",
  "SA09n997:450": "āryaśāradvatasyāpi śīlamātre'",
  "SA09n997:451": "pyagocaraḥ |",
  "SA09n997:452": "yasmāt tadbuddhamāhātmyamacintyaṃ kiṃ na mṛṣyate ||85 ||",
  "SA09n997:453": "anutpādo mahāyāne paresāṃ śūnyatā kṣayaḥ |",
  "SA09n997:454": "kṣayānutpādayośrcaikyamarthataḥ kṣamyatāṃ yataḥ ||86 ||",
  "SA09n997:455": "śūnyatā buddhamāhātmyamevaṃ yuktyānupaśyatām |",
  "SA09n997:456": "mahāyānetaroktāni na sameyuḥ kathaṃ satām ||87 ||",
  "SA09n997:457": "tathāgatābhisaṃdhyoktānyasukhaṃ jñātumityataḥ |",
  "SA09n997:458": "ekayānatriyānoktādātmā rakṣya upekṣayā ||88 ||",
  "SA09n997:459": "upekṣayā hi nāpuṇyaṃ dvesātpāpaṃ kutaḥ śubham |",
  "SA09n997:460": "mahāyāne yato dveṣo nātmakāmaiḥ kṛto'rhati ||89 ||",
  "SA09n997:461": "na bodhisattvapraṇidhirna caryāpariṇāmanā |",
  "SA09n997:462": "uktāḥ śrāvakayāne'",
  "SA09n997:463": "smādbodhisattvaḥ kutastataḥ ||90 ||",
  "SA09n997:464": "adhiṣṭhānāni noktāni bodhisattvasya bodhaye |",
  "SA09n997:465": "buddhairanyatpramāṇaṃ ca ko'",
  "SA09n997:466": "sminnarthe jinādhikaḥ ||91 ||",
  "SA09n997:467": "adhiṣṭhānāryasatyārthabodhipakṣopasaṃhitāt |",
  "SA09n997:468": "mārgācchāvakasāmānyādbauddhaṃ kenādhikaṃ phalam ||92 ||",
  "SA09n997:469": "bodhicaryāpratiṣṭhārtha na sūtre bhāṣitaṃ vacaḥ |",
  "SA09n997:470": "bhāṣitaṃ ca mahāyāne grāhyamasmādvicakṣaṇaiḥ ||93 ||",
  "SA09n997:471": "yathaiva vaiyākaraṇo mātṛkāmapi pāṭhayet |",
  "SA09n997:472": "buddho'vadattathā dharmaṃ vineyānāṃ yathākṣamam ||94 ||",
  "SA09n997:473": "keṣāṃcidavadaddharmaṃ pāpebhyo vinivṛttaye |",
  "SA09n997:474": "keṣāṃcitpuṇyasiddhayarthaṃ keṣāṃcidū dvayaniśritam ||95 ||",
  "SA09n997:475": "dvayāniśritamekeṣāṃ gambhīraṃ bhīrubhīṣaṇam |",
  "SA09n997:476": "śūnyatākaruṇāgarbhamekeṣāṃ bodhisādhanam ||96 ||",
  "SA09n997:477": "iti sadbhirmahāyāne kartavyaḥ pratighakṣayaḥ |",
  "SA09n997:478": "prasādaścādhikaḥ kāryaḥ samyaksaṃbodhisiddhaye ||97 ||",
  "SA09n997:479": "mahāyānaprasādena taduktācaraṇena ca |",
  "SA09n997:480": "prāpyate'nuttarā bodhiḥ sarvasaukhyāni cāntarā ||98 ||",
  "SA09n997:481": "dānaṃ śīlaṃ kṣamā satyaṃ gṛhasthasya viśeṣataḥ |",
  "SA09n997:482": "dharma uktaḥ kṛpāgarbhaḥ sa sātmīkriyatāṃ dṛḍham ||99 ||",
  "SA09n997:483": "atha lokasya vaidharmyādrājyaṃ dharmeṇa duṣkaram |",
  "SA09n997:484": "tato dharmayaśorthaṃ te pravrajyādhigamaḥ kṣamaḥ ||100 ||",
  "SA09n997:485": "ratnāvatyāṃ rājavṛttopadeśo nāma caturthaḥ paricchedaḥ ||"
}