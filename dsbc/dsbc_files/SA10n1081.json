{
  "SA10n1081:0": "sūtrārthasamuccayopadeśaḥ",
  "SA10n1081:1": "namo ratnatrayāya",
  "SA10n1081:2": "saṃdṛśya gambhīramudāramabdhyākāśopamaṃ sūtrasumātṛkāṃ ca |",
  "SA10n1081:3": "śrīmadgurorāsyasamudgatārthān duṣprāpaṇīyāṃn vilikhāmi cāham ||1 ||",
  "SA10n1081:4": "atra bodhisattvānāṃ ratnopamāḥ pañcāśad dharmāḥ prāṇopamādayaḥ |",
  "SA10n1081:5": "tān abhidhāsye kiñcit | tadyathā-",
  "SA10n1081:6": "āyurjīvitamādhāra ūṣmavijñānayorhi yaḥ | 2 a ba |",
  "SA10n1081:7": "yathā sattvāḥ prāṇeṣu snihyantaḥ prāṇāṃścāśrayante,",
  "SA10n1081:8": "tathā bodhisattvā api prāṇopamabodhicitte snihyantastadāśrayante |",
  "SA10n1081:9": "mātāpitṛsamo dharmastu śūnyatā-karuṇe |",
  "SA10n1081:10": "tadanotpāde na bodhisattvasambhavaḥ |",
  "SA10n1081:11": "gṛhiṇīvat mṛti-śikṣā-karmaṇisaṃcitisaṃjñāni ahorātraṃ triḥ samāgamaḥ |",
  "SA10n1081:12": "gṛhavad daśa kuśalāni |",
  "SA10n1081:13": "imāmi tu gṛhameva durgatidvārapidhānāt |",
  "SA10n1081:14": "dhanopamāni āryasaptadhanāni,",
  "SA10n1081:15": "alpecchatā,",
  "SA10n1081:16": "saṃtoṣaśca |",
  "SA10n1081:17": "mitravat tridhātuprayogaṃ kurvannapi nirvāṇāśayatā,",
  "SA10n1081:18": "vipuladāne'pi vipākanirapekṣatā,",
  "SA10n1081:19": "sarvadharmānutpādajñāne'pi karmavipākānutsargaḥ,",
  "SA10n1081:20": "sarvadharmanairātmyajñāne'pi sattveṣu karuṇotpādaḥ |",
  "SA10n1081:21": "mūlasamāḥ śraddhā,",
  "SA10n1081:22": "śravaṇaṃ,",
  "SA10n1081:23": "tyāgaḥ , kṣāntiśca |",
  "SA10n1081:24": "kṣetropamaṃ śīlam |",
  "SA10n1081:25": "bandhusamāḥ daśapāramitāḥ |",
  "SA10n1081:26": "ācāryopamāstu ṣaḍanusmṛtayaḥ |",
  "SA10n1081:27": "upādhyāyopamāstu āryakāśyapa-paripṛcchāsūtre bodhicittāvismaraṇāya catvāro dharmāḥ |",
  "SA10n1081:28": "śreṣṭhisamāḥ śikṣāsamuccaye caturdaśāpakārapratipakṣāḥ |",
  "SA10n1081:29": "bhaginīsamāni caturapramāṇāni |",
  "SA10n1081:30": "dāsopamāni catuḥsaṃgrahavastūni |",
  "SA10n1081:31": "prajopamastu śva-dāsa-cāṇḍālavadahaṅkāra-nāśaḥ |",
  "SA10n1081:32": "netropame tu āśayādhyāśayaviśuddhī |",
  "SA10n1081:33": "dhātrīsamaṃ kalyāṇamitram |",
  "SA10n1081:34": "rājopamaṃ triratnam |",
  "SA10n1081:35": "toyasaṃkāropamā trimaṇḍalapariśuddhiḥ |",
  "SA10n1081:36": "mārgadarśakasamāḥ smṛti-samprajanya-yoniśomanasikārāpramādāḥ,",
  "SA10n1081:37": "caturviparyāsapratipakṣasevanañca |",
  "SA10n1081:38": "carrnavat sattvāparityāgānugrahau |",
  "SA10n1081:39": "alaṅkāropamāḥ śraddhā,",
  "SA10n1081:40": "śīlaṃ,",
  "SA10n1081:41": "tyāgaḥ,",
  "SA10n1081:42": "śrutaṃ, prajñā ca |",
  "SA10n1081:43": "vyādhipīḍopamaṃ tu ādhyātmikabāhyavastvabhiniviṣṭacittam |",
  "SA10n1081:44": "hatacittapuruṣavat gṛhastho bodhisattva evaṃ vicārayati- kadā'haṃ brahmacārī bhaveyam |",
  "SA10n1081:45": "pravrajita evaṃ cintayati- kadā'haṃ jagato duḥkhāni moktuṃ kṣama iti |",
  "SA10n1081:46": "kusīdopamaṃ gṛhasthena kṣetrādīnām aparityāgaḥ |",
  "SA10n1081:47": "pravrajitena dauḥśīlyādīnāmaprahāṇam |",
  "SA10n1081:48": "śīlaskandhasūtre- ' bhikṣavaḥ,",
  "SA10n1081:49": "pravrajitena hastiyuddhadarśanamapi mithyājīva iti uktam |",
  "SA10n1081:50": "susvabhāvopamo yoniśomanasikāravān |",
  "SA10n1081:51": "mūkopamaḥ paradoṣa-bhrāntyanākhyātā,",
  "SA10n1081:52": "svaguṇānākhyātā,",
  "SA10n1081:53": "aparanindakaśca |",
  "SA10n1081:54": "andhopamo'paradoṣadraṣṭā |",
  "SA10n1081:55": "gṛhītacauropamaḥ saddharmavināśe saddharmagrāhakaḥ |",
  "SA10n1081:56": "bālopamaḥ suvāk,",
  "SA10n1081:57": "sphūrtimān,",
  "SA10n1081:58": "sukhadaḥ,",
  "SA10n1081:59": "sutoṣaḥ,",
  "SA10n1081:60": "supoṣaḥ,",
  "SA10n1081:61": "subharaḥ,",
  "SA10n1081:62": "santuṣṭaśca |",
  "SA10n1081:63": "dūtopamastu bodhisattvo bahvartho bahukriya udāracittaśca |",
  "SA10n1081:64": "amātyopamo dṛḍhapratijñaḥ |",
  "SA10n1081:65": "paṇḍitopamo'pratihatasattvaḥ pratyupakārī ca |",
  "SA10n1081:66": "śiṣyopamastu trirdivā triśca rātrau guruparyupāsakaḥ,",
  "SA10n1081:67": "kṛtapuṇyasambhārasañcayaḥ saṃvarapoṣakaśca |",
  "SA10n1081:68": "pratyutthāpakopamaḥ sarvasattvabuddhatvaprāpaṇapūrvam svabuddhatvakāmaḥ |",
  "SA10n1081:69": "andhanāyakopamaḥ svabuddhabhāvapūrva parārthakriyāḥ |",
  "SA10n1081:70": "prathamakalpamanuṣyopama ācaraṇa-śīla-jīvikā-vidhi-dṛṣṭisampannaḥ |",
  "SA10n1081:71": "sakāmapuruṣopamaḥ samastacaryāpathaparārthapariṇāmanaḥ,",
  "SA10n1081:72": "yathā- 'āryaratnameghasūtroktam' |",
  "SA10n1081:73": "andhakāropamo mahāmadhyamakārthanityavāsaḥ |",
  "SA10n1081:74": "ghātakopamastyaktamithyādṛṣṭyutpādaḥ |",
  "SA10n1081:75": "cauropamaḥ tyaktapramādānādaraḥ |",
  "SA10n1081:76": "śatrūpamastu ahrīpramādaḥ |",
  "SA10n1081:77": "mūrkhopamaḥ smṛti-samprajanyavirahitaḥ |",
  "SA10n1081:78": "mattopamaḥ catuḥkṛṣṇaḥ |",
  "SA10n1081:79": "tiryagupamo'jñātaśikṣānayaḥ |",
  "SA10n1081:80": "vadhikopamo niṣkaruṇācāraḥ |",
  "SA10n1081:81": "akṛtajñopamastyaktaprātimokṣasaṃvaraḥ |",
  "SA10n1081:82": "anāthopama upāyakauśalyarahitaḥ |",
  "SA10n1081:83": "unmattopamaḥ kāryākāryānabhijñatā |",
  "SA10n1081:84": "mārābhibhūtopamaḥ pañca-pañcāśad-dvātriṃśadāntarāyikadharmāmabhijñatā |",
  "SA10n1081:85": "ke ca (te) pañcapañcāśad?",
  "SA10n1081:86": "'āryabodhisattvapiṭake' tadyathā- āntarāyika eko dharmaḥ- pramādaḥ |",
  "SA10n1081:87": "āntarāyikau dvau dharmau-ahrīkyam anapatrāpyañca |",
  "SA10n1081:88": "trayaḥ- rāgo dveṣo mohaśca |",
  "SA10n1081:89": "catvāraḥ- catasraḥ asadgatayaḥ |",
  "SA10n1081:90": "pañcaprāṇātipāto'dattādānam kāmamithyācāro mṛṣāvādo madyapānaṃ ca |",
  "SA10n1081:91": "ṣaḍ-buddha-dharma-saṃgha-śīla-ācārya-jyeṣṭhānādaraḥ |",
  "SA10n1081:92": "sapta- saptavidhā mānāḥ |",
  "SA10n1081:93": "aṣṭau-mithyāṣṭakam |",
  "SA10n1081:94": "nava- navadhā cittāghātavastūni |",
  "SA10n1081:95": "daśa- daśākuśalāni iti prāptam |",
  "SA10n1081:96": "dvātriṃśad āntarāyikā dharmā api' āryamahāyānopadeśasūtre' tadyathā-' putri! mahāyānāntarāyikā dharmāstu dvātriṃśat |",
  "SA10n1081:97": "tairāntarāyikaiḥ sarvajñatāyāṃ śīghraṃ na niryāṇaṃ bhavati |",
  "SA10n1081:98": "ke ca dvātriṃśat?",
  "SA10n1081:99": "tadyathā- śrāvakapratyekabuddhayānakāmitā,",
  "SA10n1081:100": "indrabrahmatvakāmitā,",
  "SA10n1081:101": "janmasaṃsthabrahmacaryam,",
  "SA10n1081:102": "kuśalamūlaikarāgaḥ,",
  "SA10n1081:103": "bhogasampatmātsaryam,",
  "SA10n1081:104": "sattvaviṣamadānam,",
  "SA10n1081:105": "śīlaśaithilyam,",
  "SA10n1081:106": "paracittārakṣaṇam,",
  "SA10n1081:107": "vyāpāda-pratighānuśayaḥ,",
  "SA10n1081:108": "taccittalayaḥ,",
  "SA10n1081:109": "muṣitasmṛtitā,",
  "SA10n1081:110": "śravaṇānarthikatā,",
  "SA10n1081:111": "avicāraṇā,",
  "SA10n1081:112": "anāryacaryā,",
  "SA10n1081:113": "mānātimānavivṛddhiḥ,",
  "SA10n1081:114": "kāya-vāk-citta-karmāpariśuddhiḥ,",
  "SA10n1081:115": "saddharmāparirakṣaṇam,",
  "SA10n1081:116": "ācāryadharmapraticchādanam,",
  "SA10n1081:117": "saṃgrahavastūtsargaḥ,",
  "SA10n1081:118": "sammodanīyadharmatyāgaḥ,",
  "SA10n1081:119": "pāpamitrasevanam,",
  "SA10n1081:120": "bodhyapariṇāmaneti triskandhavipakṣatā,",
  "SA10n1081:121": "alpakuśalamūlamanyanā,",
  "SA10n1081:122": "anupāyapatitabuddhiḥ,",
  "SA10n1081:123": "parāṅmukhībhūya triratnāśaṃsanam,",
  "SA10n1081:124": "bodhisattvavyāpādacintanam |",
  "SA10n1081:125": "aśrutadharmaprahāṇam,",
  "SA10n1081:126": "mārakarmānavabodhaḥ,",
  "SA10n1081:127": "lokāyatamantragrahaṇam,",
  "SA10n1081:128": "sattvāparipācanam,",
  "SA10n1081:129": "saṃsārādaparikheda' , iti |",
  "SA10n1081:130": "' putri! dvātriṃśad ime mahāyānasya āntarāyikāḥ samyak vyapadiṣṭāḥ |",
  "SA10n1081:131": "tairantarāyaiḥ sarvajñatā'niḥsaraṇam |",
  "SA10n1081:132": "kiṃ tarhi? tathāpi putri,",
  "SA10n1081:133": "yāvanto hi mahāyānaguṇā antarāyā api tāvantastāvad ityuktam |",
  "SA10n1081:134": "api ca, aprameyā antarāyadharmā bahuṣu sūtreṣu dṛśyante,",
  "SA10n1081:135": "kintu atra granthagauravāt na nirupyante |",
  "SA10n1081:136": "etanmārgasthīkṛtādikarmikabodhisattvaistattatsūtreṣu draṣṭavyam,",
  "SA10n1081:137": "āsthitaye ca prayatitavyam |'",
  "SA10n1081:138": "aparāṇyapi sāṃkathyāni bahūni vartante-sughoraparuṣaṃ suduḥsahaṃ dukhaṃ ciraṃ sahyata idamapi mahadāścaryam |",
  "SA10n1081:139": "caturoghavikṣiptaṃ paunaḥpunyena kaṅkālayānārohaṇaṃ tadapi mahadāścaryam |",
  "SA10n1081:140": "bhāryā gṛhaṃ ca prahāya suvratādāne'pi sadā kāyavāṅmanovikṣepa idamapi mahadāścaryam |",
  "SA10n1081:141": "svalpamātrasyāpi kuśalamūlasya abhāve'pi tasyaivārthato buddhajñānagaveṣaṇam idamapi mahadāścaryam pratimokṣaśikṣābhāve'pi- mahāyānaśreṣṭhabodhidvayagaveṣaṇam idamapi mahadāścaryam |",
  "SA10n1081:142": "ityādiṣu mahāścaryeṣu bahuṣvapi satsu,",
  "SA10n1081:143": "jambūdvīpapuruṣasya vikalpācārāḥ kathaṃ vaktuṃ śakyante |",
  "SA10n1081:144": "tasmād bhavanto muktikāmā vidvāṃsastairunmattaiḥ saha akṛtasaṃsargā apramattās tiṣṭhantu |",
  "SA10n1081:145": "evaṃ te karuṇāviṣayatvavyatiriktāḥ uttamamārgavyapadeśe'pi tatra na praviśanti,",
  "SA10n1081:146": "kimahaṃ karavāṇi |",
  "SA10n1081:147": "yāvad abhijñatā na prāpyate tāvad anyeṣāṃ vipākāsaṃbhavāt khaḍgavat sthātavyam |",
  "SA10n1081:148": "sadgururgaveṣaṇīyaḥ,",
  "SA10n1081:149": "sadā sūtrāṇi ca draṣṭavyāni |",
  "SA10n1081:150": "sūtrasamuccayopadeśo mahāvidvadācāryadīpaṅkaraśrījñāna-viracitaḥ samāptaḥ ||",
  "SA10n1081:151": "tenaiva bhāratīyamahopādhyāyena mahāsaṃśodhakalokacakṣuṣā jayaśīlena ( chul khrimas rgyal va )",
  "SA10n1081:152": "ca anūdya sampādya ca nirṇītaḥ ||"
}