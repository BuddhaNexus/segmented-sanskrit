{
  "SA10n1008:0": "ṣaṣṭhaḥ paricchedaḥ",
  "SA10n1008:1": "sāṃkhyatattvāvatāraḥ",
  "SA10n1008:2": "acetanā hi prakṛtistriguṇā prasavātmikā |",
  "SA10n1008:3": "viparītaḥ pumānasmādityabhyāsavataḥ sadā ||1 ||",
  "SA10n1008:4": "tadbhūtasattve manasi buddhivṛttyanukāriṇaḥ |",
  "SA10n1008:5": "pratibimbodayāt puṃsaḥ pariṇāmādathāpi vā ||2 ||",
  "SA10n1008:6": "anyo'hamanyā prakṛtirityevaṃ tattvadarśanāt |",
  "SA10n1008:7": "nivṛttakāryakaraṇo mukta ityucyate pumān ||3 ||",
  "SA10n1008:8": "nāhaṃ mameti saṃbuddheḥ kṛtārthā cetyanugrahāt |",
  "SA10n1008:9": "mucyate prakṛtirveti tattvaṃ sāṃkhyāḥ pracakṣate ||4 ||",
  "SA10n1008:10": "tatra pradhānapuruṣau yathāyuktau tathoditau |",
  "SA10n1008:11": "mīmāṃsye te punaścāpi nātmā caitanyamiṣyate ||5 ||",
  "SA10n1008:12": "jñeyāvabodhaścaitanyaṃ jñeyābhāve na cāstitā |",
  "SA10n1008:13": "kaścedānīṃ bhavedātmā cetano vāpyacetanaḥ ||6 ||",
  "SA10n1008:14": "nādagdhaṃ dahati yuktyā dāhyābhāvāt sa pūrvavat |",
  "SA10n1008:15": "nāto dahanadṛṣṭāntāccetanātmā prasidhyati ||7 ||",
  "SA10n1008:16": "bodhyākāraṃ dadhāno hi buddhibodha itīṣyate |",
  "SA10n1008:17": "dravyāśrayatvād bhāvasya sa cāyaṃ puruṣāśrayaḥ ||8 ||",
  "SA10n1008:18": "puruṣe'vikṛtau svārthe sa cāyaṃ vidhuro vidhiḥ |",
  "SA10n1008:19": "bodhādanyanna caitanyaṃ kiṃ tadanyat prakalpyate ||9 ||",
  "SA10n1008:20": "caitanyaṃ na matiryuktā hetumattvād yathā ghaṭaḥ |",
  "SA10n1008:21": "ato na buddhiścaitanyamityevaṃ cenmatirbhavet ||10 ||",
  "SA10n1008:22": "caitanyādanyatā buddheḥ sādhyā cenna nedarśanam |",
  "SA10n1008:23": "buddhau hi tadabhāvaścedabhyupetena bādhyase ||11 ||",
  "SA10n1008:24": "ajātasya ca caitanyamajātatvānna yuktimat |",
  "SA10n1008:25": "asti cedasatastasmād buddhireva hi tanmatam ||12 ||",
  "SA10n1008:26": "buddhivṛttyaviśiṣṭābhijñabuddhiryata iṣyate |",
  "SA10n1008:27": "bhede satyaviśeṣaḥ syāt sa ca nāstīti so'pyasan ||13 ||",
  "SA10n1008:28": "atha syādātmadhīryāpi yathārthāsau kvacinmatā |",
  "SA10n1008:29": "kvacit tadviparītatvāt sthāṇau sthāṇumatiryathā ||14 ||",
  "SA10n1008:30": "yatra kvacid yathārthā cet saṃvṛtyā siddhasādhanam |",
  "SA10n1008:31": "yathārthā cittaviṣayā yasmānnātmeti no matā ||15 ||",
  "SA10n1008:32": "atha sarvagatatvādilakṣaṇe dhīyathārthatā |",
  "SA10n1008:33": "na tattvato na saṃvṛtyā kiṃcidasti nidarśanam ||16 ||",
  "SA10n1008:34": "nācetanāyāścaitanyaṃ vikṛtiścetanasya vā |",
  "SA10n1008:35": "tattvajñānodayaḥ kasya yasya muktirbhaviṣyati ||17 ||",
  "SA10n1008:36": "caitanyānugrahe'",
  "SA10n1008:37": "pyasyā nāhamityādiniścayaḥ |",
  "SA10n1008:38": "acaitanyādayuktaḥ syāt kiṃ punastadasaṃbhave ||18 ||",
  "SA10n1008:39": "nivṛttirnāpi yuktāsyā bahusādhāraṇatvataḥ |",
  "SA10n1008:40": "yathā mṛtaikajārāyāḥ tathā dāsyā itīṣyate ||19 ||",
  "SA10n1008:41": "kathamātmāntaraiḥ puṃso deśabhedādanāvṛteḥ |",
  "SA10n1008:42": "udbhūtasattve manasi tattvadṛgniyamo mataḥ ||20 ||",
  "SA10n1008:43": "śabdādipratipattau ca dharmādharmādayastathā |",
  "SA10n1008:44": "tulyaparyanuyogatvādadṛṣṭo niyamo'pyasan ||21 ||",
  "SA10n1008:45": "acetano na vā heturnaiva sarvagataḥ pumān |",
  "SA10n1008:46": "pariṇāmād yathā dadhnaḥ puṃsaḥ pariṇatiryadi ||22 ||",
  "SA10n1008:47": "pratibimbasya hetutvācciteravikṛterapi |",
  "SA10n1008:48": "yathoktadoṣasaṃsargo jāyate mukhabimbavat ||23 ||",
  "SA10n1008:49": "akalpakatvāt puṃsaśca nānyo'",
  "SA10n1008:50": "hamiti yujyate |",
  "SA10n1008:51": "upacārādadoṣaścenmuktiḥ syādaupacārikī ||24 ||",
  "SA10n1008:52": "asti pradhānaṃ bhedānāmanvayāt pariṇāmataḥ |",
  "SA10n1008:53": "kāryakāraṇabhāvācca śaktito vaiśvarūpyataḥ ||25 ||",
  "SA10n1008:54": "yad yathoktaṃ tat karparāṇāṃ kalādivat |",
  "SA10n1008:55": "tathā ca bhedāstadvattastasmād bhedāḥ sakāraṇāḥ ||26 ||",
  "SA10n1008:56": "bhedānāṃ cet sahetutvaṃ sādhyate siddhasādhanam |",
  "SA10n1008:57": "samanvayasya cāsiddherhetośca syādasiddhatā ||27 ||",
  "SA10n1008:58": "sāmānyapūrvakatvaṃ cediṣṭaṃ sāmānyavattvataḥ |",
  "SA10n1008:59": "sāmānyato viśeṣād vā prāgvanna vā nidarśanam ||28 ||",
  "SA10n1008:60": "na sukhādisvabhāvatvaṃ vedanāskandhavanmatam |",
  "SA10n1008:61": "skandhatvāt sukhaduḥkhādyaiḥ pratyekaṃ vyabhicārataḥ ||29 ||",
  "SA10n1008:62": "mohasya vā vedanatvād dṛṣṭāntanyūnatā bhavet |",
  "SA10n1008:63": "hetumattvācca tatsiddherneṣṭā duḥkhasukhādivat ||30 ||",
  "SA10n1008:64": "vyabhicārasyāpahaterevamapyakṛtātmatā |",
  "SA10n1008:65": "anvayādyanumānācca pratijñādoṣabādhanāt ||31 ||",
  "SA10n1008:66": "ajātānantavattvāditadviśeṣanirākṛteḥ |",
  "SA10n1008:67": "prādhānikaguṇaiśceṣṭā hetavo vyabhicāriṇaḥ ||32 ||",
  "SA10n1008:68": "ekakāraṇapūrvatve syācca teṣāṃ viruddhatā |",
  "SA10n1008:69": "tathā vibhaktahetutve vidyate na nidarśam ||33 ||",
  "SA10n1008:70": "candanaṃ śakalotpattau na dhvastamiti gamyate |",
  "SA10n1008:71": "balarūpapramāṇādipratyāsattestadātmavat ||34 ||",
  "SA10n1008:72": "ato vibhaktahetutve dṛṣṭāntāsiddhatā na cet |",
  "SA10n1008:73": "śaktyātmanā tadastitve pūrvavanna nidarśanam ||35 ||",
  "SA10n1008:74": "vyaktātmanā tadastitve kṛtāntatyāgitā bhavet |",
  "SA10n1008:75": "kāryakāraṇayoraikyaṃ sādhane'",
  "SA10n1008:76": "pyuktanītivat ||36 ||",
  "SA10n1008:77": "ekajātinayaikatvasādhane siddhasādhanam |",
  "SA10n1008:78": "tadanyārthavikalpe ca pūrvavad doṣasaṃplavaḥ ||37 ||",
  "SA10n1008:79": "etena pūrvabuddhīnāṃ niṣiddhāpyanumānatā |",
  "SA10n1008:80": "sarvadā sukhaduḥkhādyairhetavo vyabhicāriṇaḥ ||38 ||",
  "SA10n1008:81": "yatastattve nānanyatvaṃ .....na coktavat |",
  "SA10n1008:82": "kālabhedādananyatve rūḍhyāgamavirodhitā ||39 ||",
  "SA10n1008:83": "na candanatirobhāve'",
  "SA10n1008:84": "bhāvaścet sa prasādhyate |",
  "SA10n1008:85": "seṣṭakālena cāpyuktervartamānakṣaṇo yathā ||40 ||",
  "SA10n1008:86": "nanvevamapi notsāhaṃ svanīticchidraguptaye |",
  "SA10n1008:87": "noktadoṣo'nubadhnāti ghaṭa utkacamuktivat ||41 ||",
  "SA10n1008:88": "tādrūpyāditi hetvarthavikalpe vyabhicāritā |",
  "SA10n1008:89": "abhedarūpatāyāṃ ca syād vā hetorasiddhatā ||42 ||",
  "SA10n1008:90": "sabhoktṛtvaṃ ca śrotrāderacaitanyād yadīṣyate |",
  "SA10n1008:91": "anirdiṣṭaviśeṣāṇāṃ bhakṣaścet siddhasādhanam ||43 ||",
  "SA10n1008:92": "athodāsīnanityādiviśeṣānunayaḥ kutaḥ |",
  "SA10n1008:93": "bhoktṛtvaṃ na nirīhatvāccaitanye satyapīṣyate ||44 ||",
  "SA10n1008:94": "niṣkriyatvaṃ tu bhāvānāṃ prameyatvāt pramīyate |",
  "SA10n1008:95": "yad yathoktaṃ tathā tacca pratītaṃ sukhamohavat ||45 ||",
  "SA10n1008:96": "duḥkhamapyavasetavyaṃ niṣkriyaṃ hetumattvataḥ |",
  "SA10n1008:97": "acetanatvād vācyatvānmeyatvād vāpi mohavat ||46 ||",
  "SA10n1008:98": "hetutvamanvayādīnāṃ bhedatve sati vāñchataḥ |",
  "SA10n1008:99": "prādhānikaguṇaisteṣāṃ satyaṃ na vyabhicāritā ||47 ||",
  "SA10n1008:100": "siddhaṃ kāraṇakāryādi hetumattvānumānataḥ |",
  "SA10n1008:101": "saviśeṣaṇahetūnāṃ syādevaṃ te viruddhatā ||48 ||",
  "SA10n1008:102": "[49-64 only in Tib]",
  "SA10n1008:103": "sāṃkhyatattvāvatāro nāma ṣaṣṭhaḥ paricchedaḥtanye satyapīṣyate ||44 ||",
  "SA10n1008:104": "niṣkriyatvaṃ tu bhāvānāṃ prameyatvā"
}