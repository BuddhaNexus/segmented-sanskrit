{
    "3003:0": "Sarvabuddhaviṣayāvatārajñānālokālaṁkāra nāma mahāyānasūtra namo buddhāya||",
    "3003:1": "evaṁ mayā śrutam ekasmin samaye bhagavān rājagṛhe viharati sma|",
    "3003:2": "gṛdhrakūṭe parvate 'nanta- ratnaśikhare dharmadhātugarbhe prāsāde mahatā bhikṣu- saṁghena sārdhaṁ pañaviṁśatibhir bhikṣusahasraiḥ|",
    "3003:3": "sarvair arhadbhiḥ kṣīnāsravair niḥkleśair vaśībhūtaiḥ suvimuktacittaiḥ suvimuktaprajñair ājāneyair mahānāgaiḥ kṛtakṛtayaiḥ kṛta- karaṇīyair apahṛtabhārair anuprāptasvakārthaiḥ parikṣīṇa- bhavasaṁyojanaiḥ samyagājñāsuvimuktacittaiḥ sarvacetovaśi- paramapāramiprāptaiḥ|",
    "3003:4": "ājñātakauṇḍinyapramukhaiś cāṣṭa- ṣaṣṭibhir mahāśrāvakaiḥ,",
    "3003:5": "dvāsaptatibhir bodhisattvakoṭīniyu- taśatasahasraiḥ|",
    "3003:6": "tadyathā mañjuśriyā kumārabhūtena,",
    "3003:7": "dhana- śriyā ca buddhiśriyā ca bhaiṣajyarājena ca bhaiṣajyasamu- dgatena ca bodhisattvena mahāsattvena|",
    "3003:8": "sarvair avai- vartikadharmacakrapravartakaiḥ,",
    "3003:9": "sarvai ratnakūṭavaipulyasū- traparipṛcchākuśalaiḥ,",
    "3003:10": "dharmameghabhūmipratilabdhaiḥ,",
    "3003:11": "su- merubhūtaiḥ prajñayā,",
    "3003:12": "sarvaiḥ śūnyatānimittāpraṇihitānut- pādājātā bhāvadharmaparibhāvitaiḥ,",
    "3003:13": "mahāgaṁbhīradharma- (1)",
    "3003:14": "nirbhāsaiḥ,",
    "3003:15": "tathāgateryāpathaiḥ,",
    "3003:16": "anyonyalokadhātuṣu tathāga- takoṭīniyutaśatasahasrasaṁpreṣitaiḥ,",
    "3003:17": "sarvair abhijñāparikar- manirjātaiḥ sarvadharmasvabhāvaprakṛtipratiṣṭhitaiḥ||",
    "3003:18": "tena khalu punaḥ samayena bhagavata etad abhūt|",
    "3003:19": "yan nv|",
    "3003:20": "ahaṁ bodhisattvānāṁ mahāsattvānāṁ mahājavabala- vegasthāmasaṁjananārthaṁ dhārmīṁ kathāṁ kathayeyam,",
    "3003:21": "yad gaṅgānadīvālikāsamebhyo lokadhātubhyo mahaujaska- mahaujaskān bodhisattvān mahāsattvān saṁnipāteyam|",
    "3003:22": "yan nv ahaṁ mahādharmanirdeśasya paridīpanāyai nimittam ādarśayeyam,",
    "3003:23": "mahāntam avabhāsaṁ kuryām|",
    "3003:24": "yan me bodhisattvā mahāsattvā āgatya mahādharmanirdeśaṁ paripṛccheyur iti|",
    "3003:25": "atha khalu bhagavāṁs tasyāṁ velāyāṁ daśasu dikṣv asaṁ- khyeyācintyatrisāhasramahāsāhasralokadhātuparamāṇurajaḥ- samaṁ lokadhātuṁ mahāraśmimeghair avabhāsayati sma|",
    "3003:26": "tena khalu punaḥ samayena daśabhyo digbhya ekaikasmād digbhāgād daśabuddhakṣetrānabhilāpyakoṭīniyutaśatasahasra- paramāṇurajaḥsamā bodhisattvā mahāsattvā āgacchanti sma|",
    "3003:27": "(2) teṣām ekaiko bodhisattvo mahāsattvo'cintyābhir bodhisattva- vikurvaṇābhir āgatya bhagavato 'nurūpām acintyāṁ pūjāṁ kṛtvā svakasvakapraṇidhānabalanirjāteṣu padmāsaneṣu bhagavataḥ purato nyaṣīdan|",
    "3003:28": "bhagavantam animiṣaṁ nirīkṣamāṇā sthitā abhūvan||",
    "3003:29": "tena khalu punaḥ samayena dharmadhātugarbhe prāsāda- madhye mahāratnapadmagarbhasiṁhāsanaṁ prādurabhūt|",
    "3003:30": "asaṁkhyeyayojanakoṭīvistāram,",
    "3003:31": "anupūrvasamucchritam,",
    "3003:32": "sarvaprabhāsamaṇiratnamayam,",
    "3003:33": "vidyutpradīpam,",
    "3003:34": "maṇiratna- vedikāparivṛtam,",
    "3003:35": "acintyaprabhāsamaṇiratnadaṇḍam,",
    "3003:36": "an- upamamaṇiratnaparivāram,",
    "3003:37": "anupamātikrāntaprabhāvamaṇi- ratnadāmakṛtaśobham,",
    "3003:38": "vaśirājamaṇiratnajālasaṁchannam,",
    "3003:39": "nānāmaṇiratnapratyuptam,",
    "3003:40": "samucchritacchatradhvajapatā- kam|",
    "3003:41": "tasya ca mahāmaṇiratnapadmagarbhasiṁhāsanasyopari samantād daśāsaṁkhyeyāni raśmikoṭīniyutaśatasahasrāṇi niścaranti sma|",
    "3003:42": "te ca raśmayo daśasu dikṣv anyonyān lokadhātūn mahatāvabhāsena spharanti sma|",
    "3003:43": "tena khalu punaḥ samayena daśadiśy ekaikasmād digbhāgād daśabuddhakṣetrānabhilāpyakoṭīniyutaśatasahasraparamāṇu- rajaḥsamā devanāgayakṣagandharvāsuragaruḍakinnaramaho- ragaśakrabrahmalokapālā āgacchanti sma|",
    "3003:44": "tatra kecid ratna- (3)",
    "3003:45": "kūṭāgāraniṣaṇṇāsaṁkhyeyācintyāpsaraḥkoṭīniyutaśatasahas- rasaṁgītisaṁpravāditair āgacchanti sma|",
    "3003:46": "kecit puṣpamayaiḥ,",
    "3003:47": "kecid uragasāracandanamayaiḥ,",
    "3003:48": "kecid muktāmayaiḥ,",
    "3003:49": "kecid vajramayaiḥ,",
    "3003:50": "kecid vajraprabhāsamaṇiratnamayaiḥ,",
    "3003:51": "kecij jām- būnadasuvarṇamayaiḥ,",
    "3003:52": "kecit sarvaprabhāsasamuccayamaṇi- ratnarājamayaiḥ,",
    "3003:53": "kecid vaśirājamaṇiratnamayaiḥ,",
    "3003:54": "kecic cintā- maṇiratnamayaiḥ,",
    "3003:55": "kecic chakrābhilagnamaṇiratnamayaiḥ,",
    "3003:56": "ke- cit sāgarapratiṣṭhānaviśuddharatnavyūhasamantaraśmi- prabhāmaṇimahāratnamayakūṭāgāraniṣaṇṇāsaṁkhyeyācintyā- psaraḥkoṭīniyutaśatasahasrasaṁgītisaṁpravāditair āgacchanti sma|",
    "3003:57": "āgatya ca bhagavato 'cintyātulyāmāpyāṁ parimāṇā- bhikrāntāṁ pūjāṁ kṛtvā,",
    "3003:58": "ekānte svapraṇidhānanirjāteṣv āsaneṣu niṣīdanti sma|",
    "3003:59": "niṣīdya bhagavantam animiṣaṁ nirīkṣantaḥ sthitā abhūvan|",
    "3003:60": "tena khalu punaḥ samayenāyaṁ trisāhasramahāsāhasro lokadhātur jāmbūnadasuvarṇamayaḥ saṁsthito 'bhūt|",
    "3003:61": "nānā- mahāmaṇiratnavṛkṣair divyaiḥ puṣpavṛkṣair vastravṛkṣair uragasāracandanagandhavṛkṣair alaṁkṛtaḥ,",
    "3003:62": "candrasūryavi- dyutpradīpamaṇiratnajālasaṁcchannaḥ,",
    "3003:63": "ucchritacchatradhva- japatākaḥ|",
    "3003:64": "sarvavṛkṣāś cāsaṁkhyeyāpsaraḥkoṭīniyutaśata- sahasrārdhakāyikā muktāhāraparigṛhītā mahāmaṇiratnadāma- parigṛhītāḥ sthitā abhūvan||",
    "3003:65": "(4) tena khalu punaḥ samayena tato mahāmaṇiratnapadma- garbhāt siṁhāsanād imā gāthā niścaranti sma|",
    "3003:66": "āgaccha niṣīda narendrarājā ahaṁ hi te puṇyabalena udgataḥ|",
    "3003:67": "saṁpūrṇasaṁkalpa ahaṁ tvam adya saṁdhārayiṣye dvipadottamaṁ jinam||",
    "3003:68": "1||",
    "3003:69": "mamātmabhāvo ratanāmayo hy ayaṁ ratnaikapadmaṁ mama madhyasaṁsthitam|",
    "3003:70": "manoramaṁ tubhya kṛtena nāyakāḥ saṁkalpa pūrehi mamādya tāyinaḥ||",
    "3003:71": "2||",
    "3003:72": "niṣadya ratnāmayi padmi asmiṁ śobhehi māṁ sarvam imaṁ ca lokam|",
    "3003:73": "deśehi dharmaṁ bahuprāṇikoṭināṁ yaṁ śruta siṁhāsana īdṛśaṁ labhet||",
    "3003:74": "3||",
    "3003:75": "raśmī sahasrā tava gātrasaṁbhavāḥ prabhāsayanto bahulokadhātum|",
    "3003:76": "prāmodyajātasya hi lakṣaṇam imaṁ samākramā mahya kṛtena nāyakāḥ||",
    "3003:77": "4||",
    "3003:78": "(5) kṣipraṁ niṣīdasva kuruṣva 'nugrahaṁ pūrvaṁ mayā dhārita aṣṭakoṭiyaḥ|",
    "3003:79": "asmin pradeśe munināṁ svayaṁbhuvāṁ bhagavan pīhādya karotv anugraham||",
    "3003:80": "5||",
    "3003:81": "atha khalu bhagavān utthāya pūrvakād āsanāt tatra mahāratnapadmagarbhe siṁhāsane niṣadya paryaṅkaṁbaddhī sarvāvantaṁ bodhisattvagaṇaṁ svavalokayati sma|",
    "3003:82": "sāmutkar- ṣikāyāś ca dharmadeśanāyās teṣāṁ bodhisattvānāṁ mahā- sattvānāṁ nimittam akārṣīt|",
    "3003:83": "tena khalu punaḥ samayena sarvāvān bodhisattvagaṇa evaṁ cintayati sma|",
    "3003:84": "yan nv ayaṁ mañjuśrīḥ kumārabhūto 'nutpādānirodhaṁ tathāgatam arhantaṁ samyaksaṁbuddhaṁ paripṛcchet,",
    "3003:85": "ciraśruto 'yam asmābhir dharmaparyāya iti|",
    "3003:86": "atha khalu mañjuśrīḥ kumārabhūto bhagavato 'ntikān nimittaṁ viditvā teṣāṁ ca bodhisattvānāṁ mahāsattvānāṁ cetasaiva cetaḥparivitarkam ājñāya bhagavantam etad avocat |",
    "3003:87": "anutpādo 'nirodha iti bhagavann ucyate,",
    "3003:88": "katamasyaitad bhagavan dharmasyādhivacanam anutpādo 'nirodha iti|",
    "3003:89": "imāś ca gāthā abhāṣat|",
    "3003:90": "anirodham anutpādaṁ bravīṣi tvaṁ vināyaka|",
    "3003:91": "(6) tat kīdṛśaṁ mahāprājña tasya niruktilakṣaṇam||",
    "3003:92": "1||",
    "3003:93": "anirodham anutpādaṁ katham eṣa nigadyate|",
    "3003:94": "dṛṣṭāntair hetubhiś caiva kathayasva mahāmune||",
    "3003:95": "2||",
    "3003:96": "samāgateme bahubodhisattvā jñānārthinas tvāṁ ca vibho 'bhivanditum|",
    "3003:97": "saṁpreṣitā lokavināyakebhir deśehi saddharmam udāram uttamam||",
    "3003:98": "3||",
    "3003:99": "evam ukte bhagavān mañjuśriyaṁ kumārabhūtam etad avocat|",
    "3003:100": "sādhu sādhu mañjuśriḥ,",
    "3003:101": "sādhu khalu punas tvaṁ mañjuśrīs tathāgatam etam arthaṁ paripraṣṭavyaṁ manyase |",
    "3003:102": "bahujanahitāya tvaṁ mañjuśrīḥ pratipanno bahujanasukhāya lokānukampāyai mahato janakāyasyārthāya hitāya sukhāya devānāṁ ca manuṣyāṇāṁ caitarhy āgatānāṁ ca bodhi- sattvānāṁ mahāsattvānāṁ buddhabhūmiprāpaṇārtham|",
    "3003:103": "an- uttrāsas te mañjuśrīr asmin sthāne yogaḥ karaṇīyo na (7)",
    "3003:104": "bhayaṁ na stambhitatvam|",
    "3003:105": "jñānapratisaraṇena ca te mañjuśrīr bhavitavyam|",
    "3003:106": "tathāgatasyaitam arthaṁ nirdeśa- taḥ|",
    "3003:107": "anutpādo 'nirodha iti mañjuśrīs tathāgatasyaitad adhivacanam|",
    "3003:108": "tadyathā mañjuśrīr iyaṁ mahāpṛthivī mahāvaiḍūryamayī saṁsthitā bhavet|",
    "3003:109": "evaṁ ca saṁsthitā bhaved yathā tasyāṁ vaiḍūryamayāṁ mahāpṛthivyāṁ trayastriṁśadbhavanasya,",
    "3003:110": "śakrasya devānām indrasya,",
    "3003:111": "vaijayantasya ca prāsādasya pratibhāsaḥ saṁdṛśyet|",
    "3003:112": "śakraś ca devānām indras tatra divyaiḥ pañcabhiḥ kāmaguṇaiḥ krīḍan ramamāṇaḥ paricārayan saṁdṛśyet|",
    "3003:113": "atha tasmin samaye devāḥ sarvajambūdvīpakāḥ strīpu- ruṣadārakadārikāḥ saṁcodayeyuḥ|",
    "3003:114": "āgacchatha bho naranāryaḥ|",
    "3003:115": "paśyatemaṁ śakraṁ devānām indraṁ vaijayante prāsāde divyaiḥ pañcabhiḥ kāmaguṇaiḥ krīḍantaṁ ramantaṁ pari- cārayantam|",
    "3003:116": "āgacchatha bho naranārigaṇāḥ|",
    "3003:117": "dānāni dadata puṇyāni kuruta|",
    "3003:118": "śīlaṁ ca samādāya vartayata|",
    "3003:119": "īdṛśeṣu vaijayanteṣu prāsādeṣu krīḍiṣyatha ramiṣyatha paricāra- yiṣyatha śakratvāni ca kariṣyatha|",
    "3003:120": "īdṛśyā ca riddhyā samanvāgatā bhaviṣyatha|",
    "3003:121": "yādṛśyā ca śakro devānām indro divyaiḥ paribhogaiḥ samarpitaḥ samanvaṅgībhūta iti|",
    "3003:122": "atha mañjuśrīs te strīpuruṣadārakadārikās tasyāṁ vai- ḍūryamayāṁ mahāpṛthivyāṁ trayastriṁśadbhavanasya,",
    "3003:123": "vai- jayantasya prāsādasya,",
    "3003:124": "śakrasya devānām indrasya prati- bhāsaṁ dṛṣṭvāñjalipragṛhaṁ kuryuḥ|",
    "3003:125": "puṣpāṇi ca kṣiperan (8)",
    "3003:126": "gandhāṁś ca kṣiperann evaṁ vācaṁ bhāṣante|",
    "3003:127": "vayam apy evaṁrūpā bhavema yādṛśaḥ śakro devānām indraḥ,",
    "3003:128": "vayam apy evaṁ vaijayante prāsāde krīḍema ramema parivārayema yathāyaṁ śakro devānām indra iti|",
    "3003:129": "na ca te sattvā evaṁ saṁjānanti sma|",
    "3003:130": "pratibhāso 'yaṁ vaiḍūryamayāṁ mahāpṛthivyāṁ yatra trayastriṁśadbhava- nam,",
    "3003:131": "vaijayantaś ca prāsādaḥ,",
    "3003:132": "śakraś ca devānām indraḥ pariśuddhatvād mahāvaiḍūryasya pratibhāsaḥ saṁdṛśyata iti|",
    "3003:133": "te śakratvam abhinandanto dānāni ca dadati,",
    "3003:134": "puṇyāni ca kurvanti,",
    "3003:135": "śīlaṁ ca samādāya vartante|",
    "3003:136": "tatra ca trayastriṁśadbhavane pratibhāsa upapattaye kuśalamūlāni ca pariṇāmayanti|",
    "3003:137": "yathā mañjuśrīḥ tatra ca vaiḍūryamayāṁ mahā- pṛthivyāṁ nāsti tatra trayastriṁśadbhavanam,",
    "3003:138": "na vaijayantaś ca prāsādaḥ,",
    "3003:139": "na ca śakro devānām indraḥ|",
    "3003:140": "api tu pari- śuddhatvād mahāvaiḍūryasya saṁdṛśyate trayastriṁśadbha- vanam,",
    "3003:141": "vaijayantaś ca prāsādaḥ,",
    "3003:142": "śakrasya devānām indraḥ|",
    "3003:143": "sa cāsan notpanno na niruddhaḥ pariśuddhatvād mahā- vaiḍūryasya pratibhāsaḥ saṁdṛśyate|",
    "3003:144": "evam eva mañjuśrīḥ pariśuddhatvāc cittasya subhāvitatvād bhāvanāyāḥ sattvānāṁ tathāgatātmabhāvadarśanaṁ bhavati|",
    "3003:145": "tathāgatānubhāvena mañjuśrīḥ sattvās tathāgataṁ paśyanti|",
    "3003:146": "sa cābhūto 'nutpanno 'niruddho na bhāvo nābhāvo na dṛśyo nādṛśyo na lokyo nālokyo na caityo nācaityo na san nāsan|",
    "3003:147": "atha ca mañjuśrīḥ sattvās tathāgatapratibhāsam āramba- ṇīkṛtvā puṣpāṇi kṣipanti,",
    "3003:148": "gandhān vastrāṇi ratnāni ca kṣipanti|",
    "3003:149": "evaṁ ca vācaṁ bhāṣante|",
    "3003:150": "vayam apy evaṁrūpā bhavema yādṛśas tathāgato 'rhan samyaksaṁbuddha iti|",
    "3003:151": "te buddha- jñānābhilāṣiṇo dānāni ca dadati,",
    "3003:152": "puṇyāni ca kurvanti,",
    "3003:153": "śīlaṁ ca samādāya vartante|",
    "3003:154": "tac ca kuśalamūlaṁ tathāgatajñāna- (9)",
    "3003:155": "pratilambhāya pariṇāmayanti|",
    "3003:156": "tadyathā mañjuśrīs tatra mahā- vaiḍūryamayāṁ mahāpṛthivyāṁ śakrasya devānām indrasya pratibhāso neñjati,",
    "3003:157": "na manyate,",
    "3003:158": "na prapañcayati,",
    "3003:159": "na kalpayati,",
    "3003:160": "na vikalpayati|",
    "3003:161": "akalpo 'vikalpo 'cintyo 'manasikāraḥ śāntaḥ śītībhūto 'nutpādo 'nirodho 'dṛṣṭo 'śruto 'nāghrāto 'nāsvādito 'spṛṣṭo 'nimitto 'vijñaptiko 'vijñāpanīyaḥ|",
    "3003:162": "evam eva mañjuśrīs tathāgato 'rhan samyaksambuddho neñjati,",
    "3003:163": "na manyate,",
    "3003:164": "na prapañcayati,",
    "3003:165": "na kalpayati,",
    "3003:166": "na vikalpayati|",
    "3003:167": "akalpo 'vikalpo 'cintyo 'manasikāraḥ śāntaḥ śītībhūto 'nutpādo 'nirodho 'dṛṣṭo 'śruto 'nāghrāto'nāsvādito 'spṛṣṭo'nimitto'vijñaptiko 'vijñāpanīyaḥ|",
    "3003:168": "anutpādagatiko hi mañjuśrīs tathāgataḥ|",
    "3003:169": "atha ca pratibimba iva lokeṣu dṛśyate|",
    "3003:170": "yathādhimuktikānāṁ ca sattvānāṁ darśanavaimātratayā,",
    "3003:171": "āyuḥpramāṇavaimātratāṁ darśayati|",
    "3003:172": "paripācanādhimukti- balādhānatayā bodhibhājaneṣu sattveṣu pratibhāsaprāpto bhavati|",
    "3003:173": "yathāśayādhimuktyā ca sattvā dharmaṁ śṛṇvanti|",
    "3003:174": "yathāśayena triyānam iti saṁjānanti,",
    "3003:175": "yathāśayena cādhi- mucyante||",
    "3003:176": "tadyathā mañjuśrīr devānāṁ trayastriṁśānāṁ puṇyabala- pariniṣpannānāṁ dharmaśabdānāṁ mahādharmadundubhir upari vaijayantasya prasādasyāntarīkṣagatā cakṣuḥpatha- samatikrāntā,",
    "3003:177": "adṛśyā,",
    "3003:178": "anālokyā sarvadevaputraiḥ|",
    "3003:179": "atha ca punar mañjuśrīḥ sā mahādharmadundubhiḥ|",
    "3003:180": "yasmin (10) samaye devās trayastriṁśatkāyikā tīvrasatatasamitaṁ divyaiḥ kāmakrīḍāratiparibhogaiḥ pramattā bhavanti,",
    "3003:181": "na bhūyaḥ sudharmāyāṁ devasabhāyāṁ praviśya dharmaṁ saṁgāyanti,",
    "3003:182": "śakraś ca yadā devānām indro divyaiḥ kāmakrīḍaratipari- bhogaiḥ pramatto bhavati,",
    "3003:183": "na dharmāsane niṣadya dharmaṁ bhāṣate|",
    "3003:184": "tasmin samaye mañjuśrīḥ sā mahādharmadundubhir adṛṣyā cā nālokyā cakṣuḥpathasamatikrāntāntarīkṣagatā tādṛśaṁ dharmaśabdaṁ niścārayati|",
    "3003:185": "yena ca dharmaśabdena sarvāṁs trayastriṁśatkāyikān devān svareṇa vijñapayati|",
    "3003:186": "anityā mārṣā rūpaśabdagandharasasparśā mā pramattacāriṇo bhavatha|",
    "3003:187": "mā kṣipram asmād bhavanāc cyaviṣyatha|",
    "3003:188": "duḥkhā mārṣāḥ sarvasaṁskārāḥ,",
    "3003:189": "anātmano mārṣāḥ sarvasaṁskārāḥ,",
    "3003:190": "śūnyā mārṣāḥ sarvasaṁskārā mā pramādam āpadyatha|",
    "3003:191": "duḥkham itaś cyavitānāṁ punar atropapattir bhaviṣyati|",
    "3003:192": "saṁgāyata mārṣā dharmam,",
    "3003:193": "dharmārāmaratiratā bhavatha dharmasārāḥ,",
    "3003:194": "dharmanimnāḥ,",
    "3003:195": "dharmapravaṇāḥ,",
    "3003:196": "dharmānusmṛtimanasikārāḥ|",
    "3003:197": "mārṣā viharatha yūyaṁ punar ebhir evaṁ divyaiḥ kāma- krīḍāratiparibhogaiḥ,",
    "3003:198": "avirahitā bhaviṣyatheti|",
    "3003:199": "tena khalu punar mañjuśrīḥ samayena tasyā adṛśyā arūpiṇyā akalpyāyā avikalpāyāś cakṣuḥpathasamatikrāntāyā anutpannāniruddhāyā vākpathasamatikrāntāyāś cittamano- vijñānāpagatāyā mahādharmadundubheḥ śabdena sarve trayastriṁśatkāyikā devāḥ saṁcoditā bhītās trastā udvi- (11)",
    "3003:200": "gnodvignāḥ sudharmāyāṁ devasabhāyāṁ praviśya dharmā- rāmaratiratā viharanti|",
    "3003:201": "dharmasārāḥ,",
    "3003:202": "dharmanimnāḥ,",
    "3003:203": "dharma- pravaṇāḥ,",
    "3003:204": "dharmānusmṛtimanasikārā bhavanti|",
    "3003:205": "te tataś cyutā viśeṣagāmino bhavanti|",
    "3003:206": "śakraś ca devānām indras tasmin samaye sudharmāyāṁ devasabhāyāṁ praviśya dharmāsane niṣadya dharmaṁ deśayati|",
    "3003:207": "yadā ca mañjuśrīr asurā devaiḥ sārdhaṁ saṁgrāmayanti|",
    "3003:208": "tatra yadā trayastriṁśā devāḥ parābhavaṁ gacchanti|",
    "3003:209": "tadā sā dharmadundubhī tādṛśaśabdaṁ niścārayati|",
    "3003:210": "yena śabdenāsurā bhītās trastā udvignodvignāḥ palāyanti|",
    "3003:211": "na ca mañjuśrīs tasyā mahādharmadundubheḥ kaścit saṁpādayitā vātmabhāvo vā saṁvidyate|",
    "3003:212": "adṛśyā mañjuśrīḥ sā mahādharmadundubhir anālokyā satyābhūtācittācetanā- nimittārūpiṇyarutānātma bhāvādvayā cakṣuḥpathasamati- krāntā|",
    "3003:213": "atha ca mañjuśrīs trayastriṁśatkāyikānāṁ devaputrāṇāṁ pūrvaparikarmakṛtānāṁ mahādharmadundubheḥ śabdo niś- carati|",
    "3003:214": "trāyastriṁśānāṁ devaputrāṇāṁ sarvopadravopāyā- sopakleśopaśāntaye saṁvartate|",
    "3003:215": "yathā mañjuśrīs tasyā mahādundubher adṛśyo 'nātma- bhāvo 'nālokyo 'sann abhūto 'cinto 'cetano 'nimitto (12)",
    "3003:216": "'rūpy aruto 'bhāvo 'dvayaś cakṣuḥpathasamatikrāntaḥ,",
    "3003:217": "pūrva- karmavipākena trayastriṁśatkāyikānāṁ devaputrāṇāṁ sarvo- padravopāyāsopakleśopaśāntaye śabdo niścarati|",
    "3003:218": "pramattāṁś ca dvaputrān dharmaśabdena saṁcodayati|",
    "3003:219": "sa ca dharma- śabdas trayastriṁśatkāyikānāṁ devaputrāṇāṁ sarvopadravo- pāyāsopakleśopaśāntaye saṁvartate|",
    "3003:220": "evam eva mañjuśrīs tathāgato 'rhan samyaksaṁbuddho 'dṛśyo 'nālokyo 'nātmabhāvo 'sann abhūto 'citto 'cetano 'nimitto 'rūpy aruto 'dvayo 'bhāvaś cakṣuḥpathasamatikrāntaḥ|",
    "3003:221": "atha ca mañjuśrīḥ sattvāḥ pūrvakarmavipākena yathāśayā- dhimuktyā dharmaśabdaṁ niścarantaṁ saṁjānanti|",
    "3003:222": "sa ca dharmaśabdaḥ sarvasattvānāṁ sarvopadravopāyāsopakleśo- paśāntaye saṁvartate|",
    "3003:223": "dharmasvaranirghoṣeṇa tathāgata- ghoṣasvara iti loke saṁkhyāṁ gacchati|",
    "3003:224": "nāsti ca mañjuśrīs tathāgataḥ,",
    "3003:225": "atha ca dharmasvara- ghoṣena tathāgata iti prajñaptir loke saṁbhavati|",
    "3003:226": "sattvānām eva pūrvakuśalakarmavipākena tathāgataśabdaṁ niścarantaṁ sattvāḥ saṁjānanti|",
    "3003:227": "sarvasattvānāṁ sarvasukhajananārthaṁ pramattānāṁ ca saṁcodanārthaṁ śabdo niścarati|",
    "3003:228": "te mañjuśrīḥ sattvāḥ śabdaṁ śrutvā tathāgataṁ saṁkalpayanti|",
    "3003:229": "ayaṁ tathāgatasyātmabhāva iti|",
    "3003:230": "ādikarmikāṇāṁ ca bodhisattvānāṁ sarvabālapṛthagjanā- nāṁ ca tathāgatārambaṇakuśalamūlasaṁjananārthaṁ tathā- gatavāk śrūyate|",
    "3003:231": "api tv anutpanno 'niruddho mañjuśrīs tathāgato veditavyaḥ||",
    "3003:232": "(13) tadyathā mañjuśrīr nidāghakālāvasāne varṣāṇāṁ prathame māsy āgate sattvānāṁ pūrvakarmavipākena pṛthivīgatānāṁ bījagrāmabhūtagrāmasya sarvatṛṇagulmauṣadhivanaspatīnāṁ saṁjananārtham upari vaihāyasy āntarīkṣa ākāśe tādṛśā vayāvo vānti|",
    "3003:233": "yenodakaṁ saṁbhavati|",
    "3003:234": "saṁbhūtaṁ ca mahāpṛthivyāṁ prapatati|",
    "3003:235": "tena ca sarvī mahāpṛthivī saṁtarpitā bhavati|",
    "3003:236": "sarve jambūdvīpakāś ca sattvās tasmin samaye pramuditā bhavanti|",
    "3003:237": "saumanasyajātās tasya megha iti|",
    "3003:238": "saṁjñā loke saṁbhavati|",
    "3003:239": "yasmin khalu punar mañjuśrīḥ samaya upary antarīkṣād mahān udakaskandho na nipatati,",
    "3003:240": "tasmin samaye sarvajam- būdvīpakāḥ sattvā evaṁ cintayanti|",
    "3003:241": "nātra meghaḥ saṁbhavati|",
    "3003:242": "yadā tu mañjuśrīr upary antarīkṣād mahān vāriskandho mahāpṛthivyāṁ nipatati,",
    "3003:243": "sattvā evaṁ vadanti|",
    "3003:244": "aho mahāmegho vāri pramuñcati saṁtarpayati mahāpṛthivīm iti|",
    "3003:245": "na punar atra mañjuśrīr megho vā meghaprajñaptir vā vidyate|",
    "3003:246": "vāta- saṁjanito mañjuśrīr upary antarīkṣād mahān udakaskandho nipatati|",
    "3003:247": "so'pskandho mañjuśrīs tatraivāntarīkṣe 'ntar- dhīyate|",
    "3003:248": "sattvānāṁ pūrvakarmavipākena|",
    "3003:249": "yathā mañjuśrīs tasya vāriskandhasyopary antarīkṣe vāta- saṁkṣobheṇa saṁvāryamāṇasya muñcato vāri megha iti pra- jñaptir bhavati|",
    "3003:250": "sattvānāṁ pūrvakarmavipākena|",
    "3003:251": "na punar atra mañjusrīr meghaḥ saṁvidyate,",
    "3003:252": "na meghaprajñaptiḥ|",
    "3003:253": "(14) anutpanno 'niruddho mañjuśrīr meghaś cittagatyanavatāra āgatigativinirmuktaḥ|",
    "3003:254": "evam eva mañjuśrīḥ pūrvakuśalamūlasaṁbhāropacitānāṁ bodhisattvānāṁ mahāsattvānāṁ cānyeṣāṁ ca sattvānāṁ śrāva- kapratyekabuddhajñānābhiprāṇām avaropitakuśalamūlānāṁ ca sattvānāṁ nirvāṇamārgasaṁdarśanahetukānām āsaṁga- pratibhānas tathāgato 'rhan samyakṣaṁbuddho loka utpanna iti saṁkhyāṁ gacchati|",
    "3003:255": "sa yad bhāṣate tat sarvaṁ tathā- vitathānanyathā,",
    "3003:256": "tasya devamanuṣyeṣu tathāgata iti nāma kṛtam|",
    "3003:257": "atha ca mañjuśrīḥ śabdo niścarati devamanuṣyeṣu yaduta tathāgata iti|",
    "3003:258": "na punar mañjuśrīs tathāgataḥ saṁvidyate|",
    "3003:259": "animitto mañjuśrīs tathāgato nimittāpagato na deśastho na videśasthaḥ,",
    "3003:260": "abhūto 'nutpanno 'niruddhaḥ|",
    "3003:261": "tat khalu punar mañjuśrīs tathāgatapratibhāsaḥ sadevakaṁ lokaṁ dharmeṇa saṁtarpayitvā saṁpravārayitvā,",
    "3003:262": "ādikarmikāṇāṁ ca bodhisattvānāṁ cānyeṣāṁ ca sarvabālapṛthagjanānāṁ nirvāṇavainayikānāṁ pūrvakarmavipākenādarśanābhāso bhavati|",
    "3003:263": "teṣām evaṁ bhavati|",
    "3003:264": "parinirvṛtas tathāgata iti|",
    "3003:265": "na mañjuśrīs tathāgata utpadyate vā nirudhyate vā|",
    "3003:266": "anutpanno 'niruddho mañjuśrīs tathāgataḥ|",
    "3003:267": "ādiparinirvṛto mañjuśrīs tathāgato 'rhan samyaksaṁbuddhaḥ|",
    "3003:268": "yathā mañju- (15)",
    "3003:269": "śrīr udakārambaṇenābhūtasya meghasyānutpannāniruddha- syāsato meghaprajñaptiḥ sthitā loke megha iti|",
    "3003:270": "evam eva mañjuśrīr dharmadeśanārambaṇenābhūtasya tathāgatasyānut- pannānuruddhasyāsata ādita evājātasya nāmaprajñaptiḥ sthitā loke tathāgato 'rhan samyaksaṁbuddha iti||",
    "3003:271": "tadyathāpi mañjuśrīr mahābrahmānabhibhūr daśatrisāha- sramahāsāhasravaśavartī divase divase sarvadevanikāyān vyavalokayati,",
    "3003:272": "yāvac cāturmahārājikadevanikāyaparyantān|",
    "3003:273": "tena khalu punar mañjuśrīḥ samayena tasya mahābrahmaṇo daśatrisāhasramahāsāhasravaśavartinaḥ sarvadevanikāyān vyavalokayataḥ,",
    "3003:274": "sarvadevanikāyeṣu sarvadevaputrāḥ svaka- svakān kāmakrīḍāratiparibhogāṁs tyaktvā sarvatūryatāḍā- vacarasaṁgītiṁ śamayitvā,",
    "3003:275": "kāmakrīḍāratimanasikārotsṛṣṭāḥ sagauravā añjaliṁ pragṛhya mahābrahmāṇam animiṣaṁ vyavalokayanti|",
    "3003:276": "sa ca mahābrahmā sarvadevanikāyeṣu muhurtaṁ darśanaṁ dadāti|",
    "3003:277": "te ca devaputrās tasmin samaye mahābrahmalokopapattim ākāṅkṣanti,",
    "3003:278": "mahābrahmalokopa- pattaye ca kuśalamūlāni pariṇāmayanti|",
    "3003:279": "sa ca mañjuśrīr mahābrahmācyavamānas tato brahma- vimānād anyam adhitiṣṭhati mahābrahmāṇaṁ daśatrisāhasra- mahāsāhasravaśavartinaṁ pūrvapraṇidhānādhiṣṭhānena teṣāṁ ca devaputrāṇāṁ pūrvakuśalamūlopacayena|",
    "3003:280": "(16) sa ca mañjuśrīr nirmito mahābrahmā divase divase sarva- devanikāyān vyavalokayati,",
    "3003:281": "yāvac cāturmahārājakāyikadeva- nikāyān|",
    "3003:282": "tena khalu punar mañjuśrīḥ samayena sarveṣu devanikāyeṣu sarvadevaputrāḥ svakasvakān kāmakrīḍārati- paribhogāṁs tyaktvā sarvatūryatāḍāvacarasaṁgītiṁ praśa- mayitvā,",
    "3003:283": "kāmakrīḍāratimanasikārotsṛṣṭāḥ sagauravā añjaliṁ pragṛhya mahābrahmāṇam animiṣaṁ vyavalokayanti sma|",
    "3003:284": "sa ca mahābrahmā sarvadevanikāyeṣu muhūrtaṁ darśanaṁ dadāti,",
    "3003:285": "na ca sthānāc calati|",
    "3003:286": "te ca devaputrās tasmin samaye mahābrahmalokopapattim ākāṅkṣanti,",
    "3003:287": "brahmalokopapattaye ca kuśalamūlāni pariṇāmayanti|",
    "3003:288": "na cātra mañjuśrīr brahmā saṁvidyate|",
    "3003:289": "śūnyo 'yaṁ mañjuśrīr brahmā vaśiko 'bhūto 'nakṣaro 'ghoṣo 'deśo 'bhāvo 'cintyo 'nimittaś cittamanovijñānāpagato 'nutpanno 'niruddhaḥ|",
    "3003:290": "atha ca mañjuśrīḥ sarvadevanikāyeṣu darśanābhāso bhavati,",
    "3003:291": "tasyaiva mahābrahmaṇaḥ pūrvakuśalamūlapraṇidhānādhiṣṭhā- nena teṣāṁ ca devaputrāṇāṁ pūrvakuśalamūlopacayena|",
    "3003:292": "na ca mañjuśrīs teṣāṁ devaputrāṇām evaṁ bhavati|",
    "3003:293": "nirmito 'yaṁ brahmā,",
    "3003:294": "śūnyo vaśiko 'bhūto 'nakṣaro 'ghoṣo 'deśo 'bhāvo 'cintyo 'nimittaś cittamanovijñānāpagato 'nutpanno 'niruddho veti|",
    "3003:295": "evam eva mañjuśrīs tathāgato'py arhan samyaksaṁbuddhaḥ śūnyo vaśiko 'bhūto 'nakṣaro 'ghoṣo 'deśo 'bhāvo 'cintyo 'nimittaś cittamanovijñānāpagato 'nutpanno 'niruddhaḥ|",
    "3003:296": "atha ca punar mañjuśrīs tathāgato 'rhan samyaksaṁbuddhaḥ pūrva- (17)",
    "3003:297": "bodhisattvacaryāpraṇidhānādhiṣṭhānena,",
    "3003:298": "ādikarmiṇāṁ ca bo- dhisattvānāṁ sarvaśrāvakapratyekabuddhayānasaṁprasthitā- nāṁ ca sarvabālapṛthagjanānāṁ sarvakuśalamūlādhiṣṭhānena lakṣaṇaśatasahasrālaṁkṛtas tathāgataḥ pratibimbam iva loke saṁdṛśyate,",
    "3003:299": "na ca sthānāc calati|",
    "3003:300": "na ca mañjuśrīr ādikarmikāṇāṁ ca bodhisattvānāṁ sarva- śrāvakapratyekabuddhayānikānāṁ sarvabālapṛthagjanā- nāṁ caivaṁ bhavati|",
    "3003:301": "śūnyas tathāgato vaśiko 'bhūto 'nakṣaro 'ghoṣo 'deśo 'bhāvo 'cintyo 'nimittaś cittamanovijñānāpagato 'nutpanno 'niruddho ceti|",
    "3003:302": "atha ca mañjuśrīs tathāgatātmabhāvāl lakṣaṇaśatasahasrālaṁkṛtāt sarvatathāgateryāpatheṣu śūnyeṣu nānāvidhivicitrāṇāṁ nānādhimuktānāṁ sattvānāṁ mahā- dharmadeśānā niścarati|",
    "3003:303": "sā ca dharmadeśanā sarvasattvānāṁ sarvopadravopāyāsopakleśopaśāntaye saṁvartate|",
    "3003:304": "tatra ca tathāgataḥ samayaḥ sarvatropekṣako nirvikalpo nirviśeṣaḥ|",
    "3003:305": "tad anenāpi te mañjuśrīḥ paryāyeṇaivaṁ veditavyam,",
    "3003:306": "anutpādo 'nirodha iti tathāgatasyaitad adhivacanam iti||",
    "3003:307": "atha khalu bhagavāṁs tasyāṁ velāyām ime gāthe abhāṣat|",
    "3003:308": "(18) anutpādadharmaḥ satataṁ tathāgataḥ sarve ca dharmāḥ sugatena sādṛśāḥ|",
    "3003:309": "nimittagrāheṇa tu bālabuddhayo asatsu dharmeṣu caranti loke||",
    "3003:310": "1||",
    "3003:311": "tathāgato hi pratibimbabhūtaḥ kuśalasya dharmasya anāsravasya|",
    "3003:312": "na cātra tathatā na tathāgato 'sti bimbaṁ ca saṁdṛśyati sarvaloke||",
    "3003:313": "2||",
    "3003:314": "tadyathā mañjuśrīḥ sūryaraśmayo jambūdvīpe pūrvataram evatāvad mahāśailendrarājānam avabhāsayanti|",
    "3003:315": "tataḥ paścāc cakravāḍān mahācakravāḍān avabhāsayanti|",
    "3003:316": "tataḥ paścād uccoccān pṛthivīpradeśān avabhāsayanti|",
    "3003:317": "tataḥ paścād iha jambūdvīpe nimnān pṛthivīpradeśān avabhāsayanti|",
    "3003:318": "te ca mañjuśrīḥ sūryaraśmayo na kalpayanti,",
    "3003:319": "na vikalpayanti,",
    "3003:320": "na cintayanti,",
    "3003:321": "na vicintayanti|",
    "3003:322": "cittamanovijñānāpagatā mañju- śrīḥ sūryaraśmayaḥ,",
    "3003:323": "anutpannā aniruddhāḥ,",
    "3003:324": "alakṣaṇā lakṣa- ṇāpagatāḥ,",
    "3003:325": "amanaskārā manaskārāpagatāḥ,",
    "3003:326": "aprapañcāḥ pra- (19)",
    "3003:327": "pañcāpagatāḥ,",
    "3003:328": "aparidāhā niṣparidāhāḥ,",
    "3003:329": "naurasthā na para- sthāḥ,",
    "3003:330": "noccā na nīcāḥ,",
    "3003:331": "na baddhā na muktāḥ,",
    "3003:332": "na jñānavanto nājñānavantāḥ,",
    "3003:333": "na saṁkleśā na niḥkleśāḥ,",
    "3003:334": "na satyavādino na mṛṣāvādinaḥ,",
    "3003:335": "na tīre na nimne,",
    "3003:336": "na sthale naughe,",
    "3003:337": "na tarkā- vacarā nātarkāvacarāḥ,",
    "3003:338": "na rūpiṇo nārūpiṇaḥ|",
    "3003:339": "atha ca punar mañjuśrīḥ pṛthivyām uccanīcamadhyaviśeṣeṇa hīnamadhyot- kṛṣṭāvabhāsasya cchāyā vaicitryaṁ bhavati|",
    "3003:340": "evam eva mañjuśrīs tathāgato 'py arhan samyaksaṁbuddho na kalpayati,",
    "3003:341": "na vikalpayati,",
    "3003:342": "na cintayati,",
    "3003:343": "na vicintayati|",
    "3003:344": "cittamanovijñānāpagato mañjuśrīs tathāgataḥ,",
    "3003:345": "anutpanno 'niruddhaḥ,",
    "3003:346": "alakṣaṇo lakṣaṇāpagataḥ,",
    "3003:347": "amanaskāro manaskārā- pagataḥ,",
    "3003:348": "aprapañcaḥ prapañcāpagataḥ,",
    "3003:349": "aparidāho niṣpari- dāhaḥ|",
    "3003:350": "naurastho na pārasthaḥ,",
    "3003:351": "nocco na nīcaḥ,",
    "3003:352": "na baddho na muktaḥ,",
    "3003:353": "na jñānavān nājñānavān,",
    "3003:354": "na saṁkleśo na niḥkleśaḥ,",
    "3003:355": "na satyavādī na mṛṣāvādī,",
    "3003:356": "nāvāre na pāre,",
    "3003:357": "na tīre nātīre,",
    "3003:358": "na nimne nānimne,",
    "3003:359": "na sthale nāsthale,",
    "3003:360": "naughe nānoghe,",
    "3003:361": "na sarvajño nāsarvajñaḥ,",
    "3003:362": "na tarko nātarkaḥ, na pracāro (20)",
    "3003:363": "nāpracāraḥ,",
    "3003:364": "na samudācāro nāsamudācāraḥ,",
    "3003:365": "na smṛtimān nāsmṛtimān,",
    "3003:366": "ne cetano na niścetanaḥ,",
    "3003:367": "na mano nāmanaḥ,",
    "3003:368": "na nirjāto nānirjātaḥ,",
    "3003:369": "na nāmo nānāmaḥ,",
    "3003:370": "na rūpo nārūpaḥ,",
    "3003:371": "na vyāhāro nāvyāhāraḥ,",
    "3003:372": "na prajñapyo nāprajñapyaḥ,",
    "3003:373": "na dṛśyo nādṛśyaḥ,",
    "3003:374": "na netrī nānetrī,",
    "3003:375": "na mārgapraṇetā nāmārgapraṇetā,",
    "3003:376": "na prāptaphalo nāprāptaphalaḥ,",
    "3003:377": "na kalpo nākalpaḥ,",
    "3003:378": "na kalpā- pagato nākalpāpagataḥ|",
    "3003:379": "atha ca punar mañjuśrīs tathāgatasūryamaṇḍalajñānaraś- mayas traidhātuke 'nantamadhyadharmadhātvapratihataraś- myavabhāsapramuktāḥ|",
    "3003:380": "prasṛtāś ca raśmayaḥ pūrvataram eva mahāśailendrakalpādhyāśayānāṁ bodhisattvānāṁ kāye nipatanti|",
    "3003:381": "tataḥ paścāt pratyekabuddhayānasaṁprasthitānāṁ kāye nipatanti|",
    "3003:382": "tataḥ paścāc chrāvakayānasaṁprasthitānāṁ kāye nipatanti|",
    "3003:383": "tataḥ paścāt kuśalādhyāśayānāṁ yathādhi- muktīnāṁ sattvānāṁ kāye nipatanti|",
    "3003:384": "tataḥ paścād antaśo mithyātvaniyateṣu sattvasaṁtāneṣu kāye tathāgatasūryamaṇḍala- raśmayo nipatanti|",
    "3003:385": "teṣāṁ copakārībhūtā bhavanty anāgata- hetusaṁjananatayā,",
    "3003:386": "saṁvardhayanti ca kuśalair dharmaiḥ|",
    "3003:387": "tatra ca tathāgato mañjuśrīḥ samaḥ sarvatropekṣako nirvikalpo nirviśeṣaḥ|",
    "3003:388": "na punar mañjuśrīs tathāgatajñāna- sūryamaṇḍalasyaivaṁ bhavati|",
    "3003:389": "asyāhaṁ sattvasyodāraṁ (21)",
    "3003:390": "dharmaṁ deśayiṣyāmi,",
    "3003:391": "asya na deśayiṣyāmīti|",
    "3003:392": "na tasyaivaṁ vikalpo bhavati,",
    "3003:393": "ayam udārādhimuktikaḥ sattvaḥ,",
    "3003:394": "ayaṁ madhyādhimuktikaḥ,",
    "3003:395": "ayaṁ śrāvakayānādhimuktikaḥ|",
    "3003:396": "ayaṁ kuśalāśayaḥ,",
    "3003:397": "ayaṁ hīno mithyāśaya iti|",
    "3003:398": "na mañjuśrīs tathāgatajñānasūryamaṇḍalasyaivaṁ bhavati|",
    "3003:399": "ayam udārāśayādhimuktikaḥ sattvo 'sya mahāyānaṁ deśa- yiṣyāmi|",
    "3003:400": "ayaṁ madhyāśayādhimuktiko 'sya pratyekabuddha- yānaṁ deśayiṣyami|",
    "3003:401": "ayaṁ śrāvakayānādhimuktiko'sya śrāva- kayānaṁ deśayiṣyāmi|",
    "3003:402": "kuśalākuśalāśayānāṁ ca sattvānām āśayaṁ viditvā viśodhayiṣyāmi,",
    "3003:403": "ṛjukāṁ dṛṣṭiṁ kariṣyāmi|",
    "3003:404": "yāvad mithyātvaniyatānām api sattvānāṁ yathānurūpaṁ dharmaṁ deśayiṣyāmi|",
    "3003:405": "na tathāgatajñānasūryamaṇḍala- raśmyavabhāsasyaivaṁ vikalpo bhavati|",
    "3003:406": "tat kasya hetoḥ|",
    "3003:407": "sarvakalpavikalpaprapañcasamucchinnatvāt tathāgatajñānasū- ryamaṇḍalaraśmyavabhāsasya|",
    "3003:408": "atha ca mañjuśrīḥ sattvānāṁ kuśalāśayasaṁtānavaicitryāt tathāgatajñānasūryamaṇḍalaraś- myavabhāsasya vaicitryaṁ bhavati||",
    "3003:409": "tadyathā mañjuśrīr asti mahāsāgare sarvābhiprāya paripūraṇaṁ nāma mahāmaṇiratnaṁ tad dhvajāgrāvabaddham|",
    "3003:410": "yasya sattvasya yādṛśo 'bhiprāyo bhavati,",
    "3003:411": "tādṛśaṁ tataḥ (22)",
    "3003:412": "śabdaṁ niścarantaṁ sattvāḥ saṁjānanti|",
    "3003:413": "tac ca mahā- maṇiratnaṁ na kalpayati na vikalpayati na cintayati na vicintayati,",
    "3003:414": "ancintyaṁ niścintyaṁ cittamanovijñānāpagatam|",
    "3003:415": "evam eva mañjuśrīs tathāgato na kalpayati na vikalpayati na cintayati na vicintayati,",
    "3003:416": "na cintyo niścintyaś cittamano- vijñānāpagataḥ|",
    "3003:417": "agrāho'paryavagrāhaḥ,",
    "3003:418": "aprāpto 'prāptavyaḥ,",
    "3003:419": "praṇunnapratyekasatyaḥ,",
    "3003:420": "praṇunnarāgaḥ praṇunnadoṣaḥ pra- ṇunnamohaḥ,",
    "3003:421": "na satyo na mṛṣā,",
    "3003:422": "na nityo nānityaḥ,",
    "3003:423": "na prabho nāprabhaḥ,",
    "3003:424": "na loko nālokaḥ,",
    "3003:425": "avitarko 'vicāraḥ,",
    "3003:426": "anutpanno 'niruddhaḥ|",
    "3003:427": "acintyo 'pracintyaḥ,",
    "3003:428": "asvabhāvo 'svābhāvyaḥ,",
    "3003:429": "svabhāvaśūnyaḥ,",
    "3003:430": "anāyūho 'niryūhaḥ,",
    "3003:431": "anabhiniveśyaḥ,",
    "3003:432": "avyavahāro vyavahārasamucchedaḥ,",
    "3003:433": "anānando nirānando nandīsamudghā- taḥ,",
    "3003:434": "asaṁkhyātaḥ saṁkhyāpagataḥ,",
    "3003:435": "agatir agatigāmī sarvagati- samucchinnaḥ,",
    "3003:436": "sarvavyāhārasamucchinnaḥ,",
    "3003:437": "adṛśyo 'nālokyo 'grā- hyaḥ,",
    "3003:438": "nāvakāśo nānavakāśaḥ,",
    "3003:439": "na paśyo na nirdeśyaḥ,",
    "3003:440": "na sāmagrī na visāmagrī,",
    "3003:441": "na vikalpito nāvikalpitaḥ,",
    "3003:442": "aviṭhāpito 'saṁdarśitaḥ,",
    "3003:443": "asaṁkliṣṭo 'pariśodhanārhaḥ,",
    "3003:444": "na nāma na rūpaṁ na nimittam,",
    "3003:445": "na karma na karmavipākaḥ, nātīto (23)",
    "3003:446": "nānāgato na pratyutpannaḥ,",
    "3003:447": "niṣkiñcanaḥ,",
    "3003:448": "araṇaḥ,",
    "3003:449": "anakṣaraḥ,",
    "3003:450": "aghoṣo ghoṣasamatikrānto 'rutaḥ,",
    "3003:451": "alakṣaṇaḥ sarvalakṣaṇā- pagataḥ,",
    "3003:452": "nādhyātmaṁ na bahirddhā nobhayam antareṇopa- labhyate|",
    "3003:453": "atha ca mañjuśrīs tathāgatajñānaratnam adhyāśa- yapariśuddhaṁ mahākaruṇādhvajāgrāvabaddham,",
    "3003:454": "tato yo yathāśayādhimuktaḥ sattvaḥ sa tathā dharmadeśanāṁ niś- carantīṁ saṁjānāti|",
    "3003:455": "tatra ca tathāgataḥ samaḥ sarvatro- pekṣako nirvikalpo nirviśeṣaḥ||",
    "3003:456": "tadyathā mañjuśrīḥ pratiśrutkām anyarutavijñaptito niś- carantīṁ sattvāḥ saṁjānanti|",
    "3003:457": "sā ca nātītā nānāgatā na pratyutpannā,",
    "3003:458": "nādhyātmaṁ na bahirdhā nobhayam anta- reṇopalabhyate,",
    "3003:459": "notpannā na niruddhā,",
    "3003:460": "nocchinnā na śāśvatā,",
    "3003:461": "na jñānavatī nājñānavatī,",
    "3003:462": "na prajñā nāprajñā,",
    "3003:463": "na vidyā nāvidyā,",
    "3003:464": "na vimuktir nāvimuktiḥ,",
    "3003:465": "na sāvadyā na niravadyā,",
    "3003:466": "na smṛtir nāsmṛtiḥ,",
    "3003:467": "na sthānavatī nāsthānavatī,",
    "3003:468": "na niṣadyā nāniṣadyā,",
    "3003:469": "na pṛthivīdhātur nābdhātur na tejodhātur na vāyudhātuḥ,",
    "3003:470": "na saṁskṛtā nāsaṁskṛtā,",
    "3003:471": "na niṣprapañcā na saprapañcā, na (24)",
    "3003:472": "rutā nārutā,",
    "3003:473": "na dṛśyā nādṛśyā,",
    "3003:474": "anakṣarā,",
    "3003:475": "anakṣarāpagatā,",
    "3003:476": "aghoṣā ghoṣasamatikrāntā,",
    "3003:477": "atulā tulanāsamatikrāntā,",
    "3003:478": "alakṣaṇā lakṣaṇāpagatā,",
    "3003:479": "na śāntir nāśāntiḥ,",
    "3003:480": "na dīrghā na hrasvā,",
    "3003:481": "ne cetanā nācetanā,",
    "3003:482": "na caityā nācaityā,",
    "3003:483": "na lokyā nālokyā,",
    "3003:484": "darśanasvabhāvena śūnyā,",
    "3003:485": "asmṛtiḥ,",
    "3003:486": "amanasikārā,",
    "3003:487": "avitarkā,",
    "3003:488": "avicārā,",
    "3003:489": "cittamanovijñānāpagatā,",
    "3003:490": "sarvatra samā nir- vikalpā nirviśeṣā,",
    "3003:491": "tryadhvasamatikrāntā|",
    "3003:492": "atha ca mañjuśrīḥ pratiśrutkā nānārutaghoṣā nānādhyāśayānāṁ sattvānāṁ nānā- rutaghoṣavijñaptito niścarati|",
    "3003:493": "tāṁś ca sattvās tathaiva saṁjānanti|",
    "3003:494": "evam eva mañjuśrīs tathāgato 'rhan samyaksaṁbuddho nātīto nā nāgato na pratyutpannaḥ,",
    "3003:495": "nādhyātmaṁ na bahirdhā nobhayam antareṇopalabhyate,",
    "3003:496": "notpanno na niruddhaḥ,",
    "3003:497": "no- cchinno na śāsvataḥ,",
    "3003:498": "na jñānavān nājñānavān,",
    "3003:499": "aprajñāvān nāprajñāvān,",
    "3003:500": "na vidyā nāvidyā,",
    "3003:501": "na vimuktir nāvimuktiḥ,",
    "3003:502": "na sāvadyo na niravadyaḥ,",
    "3003:503": "na smṛtimān nāsmṛtimān,",
    "3003:504": "na sthānavān nāsthānavān,",
    "3003:505": "na niṣadyo nāniṣadyaḥ,",
    "3003:506": "na pṛthivīdhātur nābdhātur na tejodhātur na vāyudhātuḥ,",
    "3003:507": "na saṁskṛto nāsaṁskṛtaḥ, na (25)",
    "3003:508": "prapañco nāprapañcaḥ,",
    "3003:509": "na ruto nārutaḥ,",
    "3003:510": "na dṛśyo nādṛśyaḥ,",
    "3003:511": "anakṣaraḥ,",
    "3003:512": "aghoṣo ghoṣasamatikrāntaḥ,",
    "3003:513": "atulas tulāsam- atikrāntaḥ,",
    "3003:514": "alakṣaṇo lakṣaṇāpagataḥ,",
    "3003:515": "na śanto nāśāntaḥ,",
    "3003:516": "na dīrgho na hrasvaḥ,",
    "3003:517": "na cetano nācetanaḥ,",
    "3003:518": "na caityo nācaityaḥ,",
    "3003:519": "na lokyo nālokyaḥ,",
    "3003:520": "darśanasvabhāvena śūnyaḥ,",
    "3003:521": "asmṛtiḥ,",
    "3003:522": "amanasikāraḥ,",
    "3003:523": "avitarkaḥ,",
    "3003:524": "avicāraḥ,",
    "3003:525": "cittamanovijñānāpagataḥ,",
    "3003:526": "sarvatra samo nirvikalpo nirviśeṣaḥ,",
    "3003:527": "tryadhvasamatikramaḥ|",
    "3003:528": "atha ca mañjuśrīr nānāvimuktāḥ sattvā nānādhyāśaya- vijñaptitas tathāgatavācaṁ niścarantīṁ saṁjānanti||",
    "3003:529": "tadyathāpi mañjuśrīḥ pṛthivīṁ niśritya pṛthivīṁ pratiṣthāya sarvatṛṇagulmauṣadhivanaspatayo vṛddhiṁ virūḍhiṁ vaipu- lyatām āpadyante|",
    "3003:530": "na mañjuśrīḥ pṛthivī kalpayati,",
    "3003:531": "na vikā- lpayati,",
    "3003:532": "sarvatra samā nirvikalpā,",
    "3003:533": "nirviśeṣā niścintā citta- manovijñānāpagatā|",
    "3003:534": "evam eva mañjuśrīs tathāgataṁ niśritya tathāgataṁ pratiṣṭhāya sarvasattvānāṁ sarvakuśalamūlāni vṛddhiṁ virūḍhiṁ vaipulyatām āpadyante|",
    "3003:535": "śravakayānikānāṁ vā pratyekabuddhayānikānāṁ vā mahāyānikānāṁ vā, anyeṣāṁ (26)",
    "3003:536": "vā carakaparivrājakanirgranthaprabhṛtīnāṁ sarvatīrthyā- yatanānāṁ kuśalamūlāni,",
    "3003:537": "yāni cānyāny antaśo mithyātva- niyatānāṁ kuśalamūlāni sarvāṇi tāni tathāgataṁ niśritya tathāgataṁ pratiṣṭhāya vṛddhiṁ virūḍhiṁ vaipulyatām āpadyante|",
    "3003:538": "na ca mañjuśrīs tathāgataḥ kalpayati,",
    "3003:539": "na vikalpayati|",
    "3003:540": "sarvakalpavikalpārambaṇamanasikārocchinno mañjuśrīs tathāgato'rhan samyaksaṁbuddhaḥ,",
    "3003:541": "cittamanovijñānāpagataḥ,",
    "3003:542": "atarkaḥ,",
    "3003:543": "atarkāvacaraḥ,",
    "3003:544": "adṛśyaḥ,",
    "3003:545": "anālokyaḥ,",
    "3003:546": "acintyaḥ,",
    "3003:547": "acintanīyaḥ,",
    "3003:548": "amanasikāraḥ,",
    "3003:549": "niścintaḥ,",
    "3003:550": "cittamanovijñānā- pagataḥ,",
    "3003:551": "samaḥ sarvatropekṣako nirvikalpo nirviśeṣaḥ||",
    "3003:552": "tadyathā mañjuśrīr ākāśaṁ sarvatra samaṁ nirvikalpaṁ nirviśeṣam,",
    "3003:553": "anutpannam aniruddham,",
    "3003:554": "nātītaṁ nānāgataṁ na pratyutpannam,",
    "3003:555": "alakṣyam aprapañcam,",
    "3003:556": "arūpy anidarśanam avijñapanīyam,",
    "3003:557": "asaṁsparśam aniketam,",
    "3003:558": "atulyaṁ tulāsamati- krāntam,",
    "3003:559": "anupamam upamāsamatikrāntam,",
    "3003:560": "apratiṣṭham,",
    "3003:561": "agrā- hyam,",
    "3003:562": "cakṣuḥpathasamatikrāntam,",
    "3003:563": "cittamanovijñānāpagatam,",
    "3003:564": "alakṣaṇam,",
    "3003:565": "anakṣaram,",
    "3003:566": "aghoṣam amanasikāram, anāyūham (27)",
    "3003:567": "aniryūham, anutkṣepāprakṣepam,",
    "3003:568": "vākpathasamatikrāntam,",
    "3003:569": "sarvatrānugatam apratiṣṭhitam|",
    "3003:570": "atha mañjuśrīḥ sattvāḥ saṁsthānasya hīnamadhyotkṛṣṭatayākāśaṁ hīnotkṛṣṭaṁ saṁ- jānanti|",
    "3003:571": "evam eva mañjuśrīs tathāgato 'py arhan samyaksaṁbuddhaḥ sarvatra samo nirvikalpo nirviśeṣaḥ,",
    "3003:572": "anutpanno 'niruddhaḥ,",
    "3003:573": "nātīto nānāgato na pratyutpannaḥ,",
    "3003:574": "alakṣyo 'prapañcaḥ,",
    "3003:575": "arūpy anidarśano 'vijñaptikaḥ,",
    "3003:576": "asparśo 'niketaḥ,",
    "3003:577": "atulas tulāsam- atikrāntaḥ,",
    "3003:578": "anupama upamāsamatikrāntaḥ,",
    "3003:579": "apratiṣṭhitaḥ,",
    "3003:580": "agrāhyaḥ cakṣupathasamatikrāntaḥ,",
    "3003:581": "cittamanovijñānāpagataḥ,",
    "3003:582": "alakṣaṇaḥ,",
    "3003:583": "anakṣaraḥ,",
    "3003:584": "aghoṣo 'manasikāraḥ,",
    "3003:585": "anāyūhāniryūhaḥ,",
    "3003:586": "anikṣepo 'prakṣepaḥ,",
    "3003:587": "vākpathasamatikrāntaḥ,",
    "3003:588": "sarvatrānugato 'nupraviṣṭaḥ|",
    "3003:589": "atha ca mañjuśrīr ye hīnamadhyotkṛṣṭāśayāḥ sattvās te hīnamadhyotkṛṣṭaṁ tathāgataṁ paśyanti|",
    "3003:590": "na ca mañjuśrīs tathāgatasyaivaṁ bhavati|",
    "3003:591": "ayaṁ hīnādhy- āśayādhimuktaḥ sattvaḥ,",
    "3003:592": "asya sattvasya hīnāṁ rūpakāya- varṇapariniṣpattiṁ darśayiṣyāmi|",
    "3003:593": "ayaṁ madhyāśayādhi- muktaḥ sattvaḥ,",
    "3003:594": "asya madhyamāṁ rūpakāyavarṇapari- niṣpattiṁ darśayiṣyāmi|",
    "3003:595": "ayam udārāśayādhimuktaḥ sattvaḥ,",
    "3003:596": "asyodārāṁ rūpakāyavarṇapariniṣpattiṁ darśayiṣyāmi|",
    "3003:597": "evam eva mañjuśrīr dharmadeśanāyām anugantavyam|",
    "3003:598": "na ca mañjuśrīs tathāgatasyaivaṁ bhavati|",
    "3003:599": "ayaṁ hīnādhi- (28)",
    "3003:600": "muktaḥ sattvaḥ,",
    "3003:601": "asya sattvasya hīnāṁ śrāvakayānakathāṁ kariṣye|",
    "3003:602": "ayaṁ madhyāśayādhimuktaḥ sattvaḥ,",
    "3003:603": "asya sattvasya pratyekabuddhayānakathāṁ kariṣye|",
    "3003:604": "ayam udāraśayādhi- muktaḥ sattvaḥ,",
    "3003:605": "asya sattvasya mahāyānakathāṁ kariṣye|",
    "3003:606": "na mañjuśrīs tathāgatasyaivaṁ bhavati|",
    "3003:607": "ayam udārā- dhimuktaḥ sattvaḥ,",
    "3003:608": "asya sattvasya dānakathāṁ kariṣye|",
    "3003:609": "evaṁ śīlaṁ kṣāntiṁ vīryaṁ dhyānaṁ ca|",
    "3003:610": "na mañjuśrīs tathāgatasyaivaṁ bhavati|",
    "3003:611": "ayaṁ prajñāpāramitādhimuktaḥ sattvaḥ,",
    "3003:612": "asya sattvasya prajñāpāramitāṁ kathāṁ kathayiṣye|",
    "3003:613": "naivaṁ mañjuśrīs tathāgatasyaivaṁ bhavati|",
    "3003:614": "tat kasmād dhetoḥ|",
    "3003:615": "dharmakāyo mañjuśrīs tathāgataḥ|",
    "3003:616": "atyantānutpanno mañjuśrīs tathāgataḥ||",
    "3003:617": "(29) na mañjuśrīs tathāgatasya nāmarūpaniruktyānusāri vijñānaṁ pravartate|",
    "3003:618": "na mañjuśrīs tathāgataḥ kalpayati,",
    "3003:619": "na vikalpayati|",
    "3003:620": "kṣaṇiko hi mañjuśrīs tathāgato 'kṣayalakṣaṇo 'kṣayakoṭībhūtakoṭīniyataḥ|",
    "3003:621": "sarvadharmasamatākoṭī mañjuśrīs tathāgato'rhan samyak- sambuddhaḥ samaḥ sarvatra nirvikalpo nirviśeṣaḥ,",
    "3003:622": "na hīno na madhyo notkṛṣṭaḥ|",
    "3003:623": "evam eva mañjuśrīḥ samāḥ sarva- dharmāḥ,",
    "3003:624": "nirvikalpā nirviśeṣāḥ,",
    "3003:625": "na hīnā na madhyā notkṛṣṭāḥ tat kasmād dhetoḥ|",
    "3003:626": "anupalabdhitvāt sarvadharmāṇām|",
    "3003:627": "yā mañjuśrīr anupalabdhiḥ sarvadharmāṇāṁ sā samatā,",
    "3003:628": "yā samatā sā sthitā,",
    "3003:629": "yā sthitā sācalanatā,",
    "3003:630": "yācalanatā sāniśrayatā|",
    "3003:631": "aniśritasya sarvadharmeṣu nāsti cittapratiṣṭhānam|",
    "3003:632": "apra- tiṣṭhitacittasyānutpattir ājāyate|",
    "3003:633": "evaṁ darśinaś ca viparyastāc cittacaitasikā na pravartante|",
    "3003:634": "yaś cāviparyastacittaḥ sa yathāvatprāpto bhavati|",
    "3003:635": "yathāvatprāpto na prapañcayati|",
    "3003:636": "aprapañcayataḥ pracāro nāsti|",
    "3003:637": "yadā na pracarati tadā na saṁcarati|",
    "3003:638": "yadā na saṁcarati tadā na visarati|",
    "3003:639": "avisaraṁ dharmatāṁ na virodhayati|",
    "3003:640": "dharmatām avirodhayan sarva- trānulomo bhavati|",
    "3003:641": "sarvatrānulomo dharmaprakṛter na calati|",
    "3003:642": "dharmaprakṛter acalaṁ dharmapra &lt;",
    "3003:643": "&lt;",
    "3003:644": "kṛ&gt;",
    "3003:645": "&gt;",
    "3003:646": "ti p rāpto bhavati|",
    "3003:647": "dharmaprakṛtiprāpto na kiṁcit prapañcayati|",
    "3003:648": "tat kasya hetoḥ|",
    "3003:649": "pratyayahetujanitatvāt|",
    "3003:650": "yaḥ pratyayahetujanitaḥ so'tyantājātaḥ|",
    "3003:651": "yaś cātyantājātaḥ (30)",
    "3003:652": "sa niyāmaprāptaḥ|",
    "3003:653": "yaś ca niyāmaprāptaḥ sa sarvadharma- manasikāraiḥ sārdhaṁ na saṁvasati|",
    "3003:654": "yadā sarvadharma- manasikāraiḥ sārdhaṁ na saṁvasati tadā saṁvāśyo na bhavati|",
    "3003:655": "yadā saṁvāśyo na bhavati tadā na bhavati na vibhavati|",
    "3003:656": "yadā na bhavati na vibhavati tadā sthito dharma- prāpto bhavati|",
    "3003:657": "yadā sthito dharmaprāpto bhavati tadā yoniśodharmaprayukto bhavati|",
    "3003:658": "yoniśodharmaprayuktasya na kaścid dharmo 'sti yo na buddhadharmaḥ|",
    "3003:659": "tat kasya hetoḥ|",
    "3003:660": "śunyatānubodhatvāt|",
    "3003:661": "yaś ca śunyatānubodhaḥ sa bodhiḥ|",
    "3003:662": "sa evaṁ śūnyatānimittāpraṇihitānabhisaṁskārāniketāsaṁ- bhavāgrāhyānālayāvabodhād bodhiḥ|",
    "3003:663": "bodhiś ca yoniśaḥpra- yogaḥ|",
    "3003:664": "yoniśaḥprayogaḥ,",
    "3003:665": "yoniśaḥ prayogenāmocyate|",
    "3003:666": "anupekṣāpra- kṣepaḥ,",
    "3003:667": "akāravikāraprayogaḥ,",
    "3003:668": "asaṁbaddhaḥ,",
    "3003:669": "apramukta pra- yogaḥ,",
    "3003:670": "anekatvānānātvaprayogaḥ,",
    "3003:671": "anāgata prayogo yoniśaḥ prayogaḥ|",
    "3003:672": "na tatra prayogo na pramāṇaṁ na phalasākṣātkriyā|",
    "3003:673": "tat kasya hetoḥ|",
    "3003:674": "prakṛtiprabhāsvaraṁ cittaṁ tac cāgantukair upakleśair upakliśyate na ca prakṛtiḥ saṁkliśyate|",
    "3003:675": "yā ca prakṛtiprabhāsvaratā sāsaṁkleśatā|",
    "3003:676": "yā cāsaṁkleśatā tatra pratipakṣo nāsti yena pratipakṣeṇa kleśaprahāṇaṁ syāt|",
    "3003:677": "tat (31) kasya hetoḥ|",
    "3003:678": "na śuddhaḥ śudhyati śuddha eva saḥ|",
    "3003:679": "yaś ca śuddhaḥ so 'nutpādaḥ|",
    "3003:680": "yaś cānutpādaḥ so 'ninditaḥ|",
    "3003:681": "yaś cāninditaḥ sa nandīprahāṇaṁ tatra sarvasnehā nirudhyante|",
    "3003:682": "yatra sarvasnehā nirudhyante so 'nutpādaḥ|",
    "3003:683": "yaś cānutpādaḥ sa bodhiḥ||",
    "3003:684": "yā bodhiḥ sā samatā|",
    "3003:685": "yā samatā sā tathatā|",
    "3003:686": "tathātā- pratiṣṭhitāś ca sarvadharmāḥ saṁskṛtā asaṁskṛtāś ca|",
    "3003:687": "yā ca tathatā na tatra saṁskṛtaṁ nāsaṁskṛtaṁ na dvaya- prajñaptiḥ|",
    "3003:688": "yatra na saṁskṛtaṁ nāsaṁskṛtam na dvaya- prajñaptiḥ sā tathatā|",
    "3003:689": "yā tathatā sānanyatathatā|",
    "3003:690": "yānanya- tathatā sāvikāratathatā|",
    "3003:691": "yā cāvikāratathatā sānāgatatathatā|",
    "3003:692": "yā cānāgatatathatā sāvitathatā|",
    "3003:693": "yā cāvitathatā sā yathāvat- tathatā|",
    "3003:694": "yā yathāvattathatā sānajātutathatā|",
    "3003:695": "yānajātutathatā sā na saṁkliśyate na viśudhyate|",
    "3003:696": "yā na saṁkliśyate na viśudhyate sā notpadyate na nirudhyate|",
    "3003:697": "yā notpadyate na nirudhyate sā nirvāṇena samā|",
    "3003:698": "yā nirvāṇena samā sā na saṁsarati na parinirvāti|",
    "3003:699": "yā na saṁsarati na parinirvāti sā nātītā nānāgatā na pratyutpannā|",
    "3003:700": "yā nātītā nānāgatā na pratyutpannā sā na hīnā na madhyā notkṛṣṭā|",
    "3003:701": "yā na hīnā na madhyā notkṛṣṭā sā tathatā|",
    "3003:702": "tathatā nāmocyate|",
    "3003:703": "tattvārthādhivacanam etat tattvam (32) ucyate|",
    "3003:704": "tathātvaṁ tathatvam ucyate|",
    "3003:705": "tathaiva tathatā cātmā cādvayam etad advaidhīkāram|",
    "3003:706": "yaś cādvayārthaḥ sa bodhiś cāvabodhārthaḥ|",
    "3003:707": "artha ucyate|",
    "3003:708": "trivimokṣamukhapraveśaṁ jñānaṁ sarva- dharmanirdeśeṣu|",
    "3003:709": "jñānam ucyate|",
    "3003:710": "tryadhvasamatāvatāraḥ sarvadharmeṣu|",
    "3003:711": "asaṁbhedārthaś ca sarvadharmāṇām ayam ucyate 'rthaḥ|",
    "3003:712": "aruto 'nabhilāpyo 'vyāhāro vyāhārasam- ucchinnaḥ|",
    "3003:713": "jñānam ucyate|",
    "3003:714": "yad arthānugamajñānaṁ vijñanānugamaṁ cedam ucyate jñānam|",
    "3003:715": "artha ucyate|",
    "3003:716": "yat tattvārthajñānena vijñānānugamajñānena ca nītārthatā|",
    "3003:717": "saiva dharmatā|",
    "3003:718": "yā ca dharmatā so 'rthaḥ|",
    "3003:719": "yārthānugamajñānena vijñānānugamajñānena nītārthānu- gamajñānena ca sā dharmatā|",
    "3003:720": "yā dharmatā so 'rthaḥ l sā ca dharmatā dharmasthititā dharmaniyāmatā,",
    "3003:721": "sā dharme na pravartate|",
    "3003:722": "yā dharmasyāpravṛttiḥ,",
    "3003:723": "yā cārthavyaṁjanasamatā sādvayārthe samā|",
    "3003:724": "yā ca samatā so 'rthaḥ,",
    "3003:725": "sā cārtha- jñānena samatā,",
    "3003:726": "sādvayamukhapraveśena jñānasamatā|",
    "3003:727": "nītārthena neyārthasamatā samānārthā sā śūnyatā|",
    "3003:728": "samā- nārthena pudgalasamatā samā|",
    "3003:729": "pudgalasamatayā dharma- samatā samā|",
    "3003:730": "dharmasamatayā vimuktisamatā samā|",
    "3003:731": "vi- muktisamatayā cānubodho bodhiḥ|",
    "3003:732": "(33) rūpasaṅgasaṁyuktānāṁ mañjuśrīś cakṣuḥ saṅgaḥ|",
    "3003:733": "rūpa- cakṣuḥprakṛtijñānam asaṅgaḥ|",
    "3003:734": "dṛṣṭisaṅgasaṁyuktānāṁ sva- kāyaṁ saṅgaḥ|",
    "3003:735": "sarvadṛṣṭikṛtānāṁ svakāyaprakṛtiśūnyatā- jñānam asaṅgaḥ|",
    "3003:736": "ayoniśomanaskārasaṅgasaktānāṁ dharmā- lokaḥ saṅgaḥ|",
    "3003:737": "yoniśomanaskāradharmapratyavekṣāprakṛti- śūnyatāsvabhāvaśūnyatājñānam asaṅgaḥ|",
    "3003:738": "vicikitsāmalasaṅga- saktānāṁ mokṣaḥ saṅgaḥ|",
    "3003:739": "adhimuktivimuktiyathābhūta- jñānam asaṅgaḥ|",
    "3003:740": "kauśidyamalasaṅgasaktānām adhigama- dṛṣṭavīryatā saṅgaḥ|",
    "3003:741": "yathādharmāṇām anubodhaḥ saṅgaḥ|",
    "3003:742": "nīvaraṇasaṅgayuktānāṁ bodhyaṅgāni saṅgaḥ|",
    "3003:743": "anāvaraṇa- jñānavimokṣo 'saṁgaḥ|",
    "3003:744": "prakṛtipariśuddhāḥ sarvadharmā hetupratyayasāmagryā pravartante|",
    "3003:745": "tatra bodhisattvena saṁkleśahetur vyavadāna- hetuś ca parijñātavyaḥ|",
    "3003:746": "saṁkleśahetuviśuddhyā ca vyavadāna- viśuddhyā ca na sthātavyam|",
    "3003:747": "ātmasamutthānaṁ ca saṁkleśasya hetuḥ|",
    "3003:748": "nairātmya- dharmāvatārakṣāntir vyavadānasya hetuḥ|",
    "3003:749": "ahaṁkāramamakāra- dṛṣṭiḥ saṁkleśasya hetuḥ|",
    "3003:750": "adhyātmopaśamo bahirdhāpacāraś ca vyavadānasya hetuḥ|",
    "3003:751": "kāmavyāpādavihiṁsāvitarkaḥ (34)",
    "3003:752": "saṁkleśasya hetuḥ|",
    "3003:753": "aśubhāmaitrīkaruṇāmuditopekṣāpratītya- dharmāvatārakṣāntir vyavadānasya hetuḥ|",
    "3003:754": "catvāro viparyāsāḥ saṁkleśasya hetuḥ|",
    "3003:755": "catvāri samyaksmṛtyupasthānāni vy- avadānasya hetuḥ|",
    "3003:756": "pañca nīvaraṇāni saṁkleśasya hetuḥ|",
    "3003:757": "pañcendriyāṇi vyavadānasya hetuḥ|",
    "3003:758": "ṣaḍ āyatanāni saṁkleśasya hetuḥ|",
    "3003:759": "ṣaḍ anusmṛtayo vyavadānasya hetuḥ|",
    "3003:760": "saptāsaddharmāḥ saṁkleśasya hetuḥ|",
    "3003:761": "sapta bodhyaṅgāni vyavadānasya hetuḥ|",
    "3003:762": "aṣṭa mithyātvāni saṁkleśasya hetuḥ|",
    "3003:763": "astau samyaktvāni vyavadānasya hetuḥ|",
    "3003:764": "navāghātavastūni saṁkleśasya hetuḥ|",
    "3003:765": "navānupūrvavihārasamāpattayo vy- avadānasya hetuḥ|",
    "3003:766": "daśākuśalāḥ karmapathāḥ saṁkleśasya hetuḥ|",
    "3003:767": "daśa kuśalāḥ karmapathā vyavadānasya hetuḥ|",
    "3003:768": "saṁkṣiptena sarve 'kuśalā manaskārāḥ saṁkleśasya hetuḥ,",
    "3003:769": "sarve kuśalā manaskārā vyavadānasya hetuḥ|",
    "3003:770": "tatra yaḥ saṁkleśasya hetuḥ,",
    "3003:771": "yaś ca vyavadānasya hetuḥ,",
    "3003:772": "sarve te dharmāḥ prakṛtiśūnyā niḥsattvā nirjīvā niṣpoṣā niṣpuruṣā niṣpudgalā asvāmikā aparigrahā nirvyāpārā māyo- pamā alakṣaṇā adhyātmopaśāntāḥ|",
    "3003:773": "yaś cādhyātmopaśamaḥ sa praśamaḥ|",
    "3003:774": "yaḥ praśamaḥ sā prakṛtiḥ|",
    "3003:775": "yā prakṛtiḥ so 'nupalambhaḥ|",
    "3003:776": "yo 'nupalambhaḥ so 'nilayaḥ|",
    "3003:777": "yaś cānilayas tat kham|",
    "3003:778": "khaṁ cākāśam|",
    "3003:779": "sa ākāśasamān sarvadharmān prajānāti,",
    "3003:780": "saṁkleśavyavadānena ca vyavaharati,",
    "3003:781": "na cākāśa- dharmatāṁ vijahāti|",
    "3003:782": "tat kasmād dhetoḥ|",
    "3003:783": "na kaścin mañjuśrīr dharmaḥ saṁvidyate yasyotpādo nirodho vā bhavet||",
    "3003:784": "(35) mañjuśrīr āha|",
    "3003:785": "tat kathaṁ bhagavaṁs tathāgatena bodhiḥ prāptā|",
    "3003:786": "bhagavān āha|",
    "3003:787": "amūlāpratiṣṭhānā mañjuśrīs tathā- gatena bodhiḥ prāptā|",
    "3003:788": "mañjuśrīr āha|",
    "3003:789": "tatra katamad bhagavan mūlaṁ katamat pratiṣṭhānam|",
    "3003:790": "bhagavān āha|",
    "3003:791": "satkāyo mañjuśrīr mūlam abhūtaparikalpaḥ pratiṣṭhānam|",
    "3003:792": "tat tathā- gatena mañjuśrīr bodhisamatayā sarvadharmasamatā jñātā|",
    "3003:793": "tasmād ucyate mañjuśrīr amūlāpratiṣṭhānā tathāgatena bodhir abhisaṁbuddheti||",
    "3003:794": "bodhir mañjuśrīḥ śāntā copaśāntā ca|",
    "3003:795": "tatra katamaḥ śamaḥ katama upaśamaḥ|",
    "3003:796": "adhyātmaṁ śamaḥ,",
    "3003:797": "bahirdhopaśamaḥ|",
    "3003:798": "tat kasmād dhetoḥ|",
    "3003:799": "cakśur mañjuśrīḥ śūnyam ātmanā cātmīyena ca,",
    "3003:800": "prakṛtir asyaiṣā,",
    "3003:801": "ayam ucyate śama iti|",
    "3003:802": "sa cakṣuḥ śūnyam iti parijñāya rūpeṣu na dhāvati,",
    "3003:803": "tenocyata upaśama iti|",
    "3003:804": "evaṁ śrotraṁ śūnyam ātmanā cātmīyena ca,",
    "3003:805": "prakṛtir asyaiṣā,",
    "3003:806": "ayam ucyate śama iti|",
    "3003:807": "sa śrotraṁ śūnyam iti parijñāya śabdeṣu na dhāvati,",
    "3003:808": "tenocyata upaśama iti|",
    "3003:809": "ghrāṇaṁ śūnyam ātmanā cātmīyena ca,",
    "3003:810": "prakṛtir asyaiṣā,",
    "3003:811": "ayam ucyate śama iti|",
    "3003:812": "sa ghrāṇaṁ śūnyam iti parijñāya gandheṣu na dhāvati,",
    "3003:813": "tenocyata upaśama iti|",
    "3003:814": "jihvā śūnyātmanā cātmīyena ca,",
    "3003:815": "prakṛtir asyā eṣā,",
    "3003:816": "ayam ucyate śama iti|",
    "3003:817": "sa jihvā śūnyeti parijñāya raseṣu na (36)",
    "3003:818": "dhāvati, tenocyata upaśama iti|",
    "3003:819": "kāyaḥ śūnya ātmanā cātmīyena ca,",
    "3003:820": "prakṛtir asyaiṣā,",
    "3003:821": "ayam ucyate śama iti|",
    "3003:822": "sa kāyaṁ śūnyam iti parijñāya spraṣṭavyeṣu na dhāvati,",
    "3003:823": "tenocyata upaśama iti|",
    "3003:824": "mano mañjuśrīḥ śūnyam ātmanā cātmīyena ca,",
    "3003:825": "prakṛtir asyaiṣā,",
    "3003:826": "ayam ucyate śama iti|",
    "3003:827": "sa manaḥ śūnyam iti parijñāya dharmeṣu na dhāvati,",
    "3003:828": "tenocyata upaśama iti||",
    "3003:829": "bodhir mañjuśrīḥ prakṛtiprabhāsvarā cittaprakṛtipra- bhāsvaratayā|",
    "3003:830": "tena kāraṇenocyate prakṛtiprabhāsvareti|",
    "3003:831": "yā sā prakṛtiḥ sāsaṁkliṣṭā,",
    "3003:832": "ākāśasamā,",
    "3003:833": "ākāśaprakṛtiḥ,",
    "3003:834": "ākāśa- samavasaraṇā,",
    "3003:835": "ākāśopamā,",
    "3003:836": "atyantaprabhāsvarā prakṛtiḥ||",
    "3003:837": "bodhir mañjuśrīr anāyūhāniryūhā|",
    "3003:838": "tatra katamānāyūhatā katamāniryūhatā|",
    "3003:839": "anāyūhas tenocyate 'grahaḥ sarva- dharmāṇām|",
    "3003:840": "aniryūha ucyate 'nutsargaḥ sarvadharmāṇām|",
    "3003:841": "tatra mañjuśrīs tathāgato 'nāyūho 'niryūha ogham avatārṣīt|",
    "3003:842": "tathā cāvatārṣīd yathā tathatāyā nāpāraṁ na pāraṁ sam- anupaśyati|",
    "3003:843": "iti hy apārapāravigatāḥ sarvadharmās tathā- gatenābhisaṁbuddhāḥ|",
    "3003:844": "tena tathāgata ity ucyate||",
    "3003:845": "(37) bodhir mañjuśrīr animittānārambaṇā|",
    "3003:846": "tatra katamānimittatā katamānārambaṇatā|",
    "3003:847": "cakṣurvijñānānupalabdhir mañjuśrīr animittatā|",
    "3003:848": "rūpasyāsamanupaśyanatānārambaṇatā|",
    "3003:849": "śrotra- vijñānānupalabdhir animittatā|",
    "3003:850": "śabdāśravaṇatānārambaṇatā|",
    "3003:851": "ghrāṇavijñānānupalabdhir animittatā|",
    "3003:852": "gandhāghrāṇatān- ārambaṇatā|",
    "3003:853": "jihvāvijñānānupalabdhir animittatā|",
    "3003:854": "rasāsvā- danatānārambaṇatā|",
    "3003:855": "kāyavijñānānupalabdhir animittatā|",
    "3003:856": "spraṣṭavyāspṛśaṇatānārambaṇatā|",
    "3003:857": "manovijñānānupalabdhir animittatā|",
    "3003:858": "dharmāvijñānatānārambaṇatā|",
    "3003:859": "ayaṁ mañjuśrīr āryāṇāṁ gocaraḥ|",
    "3003:860": "yas traidhātuke 'gocaraḥ,",
    "3003:861": "ayaṁ mañjuśrīr āryāṇāṁ gocaraḥ||",
    "3003:862": "bodhir mañjuśrīr nātītā nānāgatā na pratyutpannā try- adhvasamā trimaṇḍalaparicchinnā|",
    "3003:863": "tatra katamo mañjuśrīs trimaṇḍalaparicchedaḥ|",
    "3003:864": "yad atīte cittaṁ nopalabhyate|",
    "3003:865": "anāgate vijñānaṁ na dhāvati|",
    "3003:866": "na pratyutpanne manaskāraḥ pravartate|",
    "3003:867": "sa cittamanovijñānāpratiṣṭhito na kalpayati na vikalpayati|",
    "3003:868": "anavakalpayann avikalpayan nātītaṁ karoty anāgataṁ na manyate pratyutpannaṁ na prapañcayati||",
    "3003:869": "(38) bodhir mañjuśrīr aśarīrāsaṁskṛtā|",
    "3003:870": "tatrāśarīratā mañjuśrīr yā na cakṣurvijñānavijñeyā,",
    "3003:871": "na śrotra,",
    "3003:872": "na ghrāṇa,",
    "3003:873": "na jihvā,",
    "3003:874": "na kāya,",
    "3003:875": "na manovijñānavijñeyā|",
    "3003:876": "yan mañjuśrīr na citta- manovijñānavijñeyaṁ tad asaṁskṛtam|",
    "3003:877": "asaṁskṛtam ucyate yatra notpādo na sthitir na vyayaḥ|",
    "3003:878": "tad ucyate tri maṇḍala- pariśuddham asaṁskṛtam|",
    "3003:879": "yathaivāsaṁskṛtas tathaivaṁ saṁskṛtaṁ boddhavyam|",
    "3003:880": "tat kasya hetoḥ|",
    "3003:881": "sarvadharmāṇāṁ yaḥ svabhāvaḥ so 'svabhāvaḥ,",
    "3003:882": "tatra nāsti dvayam iti||",
    "3003:883": "bodhir mañjuśrīr abhedapadam etat|",
    "3003:884": "tatra katamo 'bhedaḥ,",
    "3003:885": "katamat padam|",
    "3003:886": "asaṁjñābhedas tathatā padam|",
    "3003:887": "apratiṣṭhānam abhedo dharmadhātuḥ padam|",
    "3003:888": "anānātvam abhedo bhūtakoṭiḥ|",
    "3003:889": "padam|",
    "3003:890": "anilambho 'bhedo 'calanatā padam|",
    "3003:891": "śūnyatābhedo 'nimittaṁ padam|",
    "3003:892": "avitarko 'bhedo 'praṇihitaṁ padam|",
    "3003:893": "aprārthanābhedo niḥsattvatā padam|",
    "3003:894": "sattvāsvabhāvo 'bheda ākāśaṁ padam|",
    "3003:895": "anupalambho 'bhedo 'nutpādaṁ padam|",
    "3003:896": "anirodho 'bhedo 'saṁskṛtaṁ padam|",
    "3003:897": "apracāro 'bhedo bodhiḥ padam|",
    "3003:898": "vyupaśamo 'bhedo nirvāṇaṁ padam|",
    "3003:899": "anabhinirvṛttir abhedo 'jātiḥ padam||",
    "3003:900": "(39) bodhir mañjuśrīr na kāyenābhisambudhyate na cittena|",
    "3003:901": "tat kasmād dhetoḥ|",
    "3003:902": "jaḍaḥ kāyo mañjuśrīr niśceṣṭo 'cetanas tṛṇakāṣṭhakuḍyaloṣṭapratibhāsopamaḥ|",
    "3003:903": "cittaṁ ca māyopamaṁ riktaṁ tuccham abhūtam asaṁskṛtam|",
    "3003:904": "yo mañjuśrīr evaṁ kāyasya cittasya cāvabodhaḥ,",
    "3003:905": "ayam ucyate mañjuśrīr bodhiḥ |",
    "3003:906": "vyavahāram upādāya na punaḥ paramārthataḥ|",
    "3003:907": "tat kasmād dhetoḥ|",
    "3003:908": "na mañjuśrīr bodhiḥ kāyena vā cittena vā dharmeṇa vā adharmeṇa vā bhūtena vābhūtena vā satyena vā mṛṣā vā vacanīyā||",
    "3003:909": "avacanīyā mañjuśrīr bodhiḥ sarvadharmaiḥ|",
    "3003:910": "tat kasmād dhetoḥ|",
    "3003:911": "na mañjuśrīr bodhiḥ kiñcit sthānaṁ yena ca vyavahāraṁ gacchet|",
    "3003:912": "yathā mañjuśrīr ākāśasthānam asaṁ- skṛtam anutpannam aniruddham avacanīyaṁ tathā mañju- śrīr bodhir asaṁskṛtāsthānānutpannāniruddhāvacanīyā|",
    "3003:913": "yathā mañjuśrīr bhūtaṁ parigaveṣyamāṇaṁ sarvadharmair avacanīyam,",
    "3003:914": "evam eva mañjuśrīr bodhir bhūtā parigaveṣya- māṇā sarvadharmair avacanīyā|",
    "3003:915": "tat kasmād dhetoḥ|",
    "3003:916": "na mañjuśrīr bhūte vacanaṁ saṁvidyate 'nutpannāniruddhatvāt||",
    "3003:917": "(40) bodhir mañjuśrīr agrāhyatānālayatā|",
    "3003:918": "tatra mañjuśrīḥ katamā grāhyatā katamānālayatā|",
    "3003:919": "cakṣuḥparijñā mañjuśrīr agrāhyatā rūpānupalabdhir anālayatā|",
    "3003:920": "śrotraparijñāgrāhyatā śabdānupalabdhir anālayatā|",
    "3003:921": "ghrāṇaparijñāgrāhyatā gandhānu- palabdhir anālayatā|",
    "3003:922": "jihvāparijñāgrāhyatā rasānupalabdhir anālayatā|",
    "3003:923": "kāyaparijñāgrāhyatā spraṣṭavyānupalabdhir anālaya- tā|",
    "3003:924": "manaḥparijñāgrāhyatā dharmānupalabdhir anālayatā|",
    "3003:925": "evaṁ tathāgatenāgrāhyānālayā bodhir abhisaṁbuddhā|",
    "3003:926": "abhisaṁbudhya cakṣuṣo 'nanugrahāya rūpanupalabdhitaś cakṣurvijñānaṁ na pratiṣṭhitam|",
    "3003:927": "śrotrānanugrahāya śabdānupalabdhitaḥ śrotravijñānaṁ na pratiṣṭhitam|",
    "3003:928": "ghrāṇān- anugrahāya gandhānupalabdhito ghrāṇavijñānaṁ na pra- tiṣṭhitam|",
    "3003:929": "jihvānanugrahāya rasānupalabdhito jihvāvijñānaṁ na pratiṣṭhitam|",
    "3003:930": "kāyānanugrahāya spraṣṭavyānupa- (41)",
    "3003:931": "labdhitaḥ kāyavijñānaṁ na pratiṣṭhitam|",
    "3003:932": "mano'nanugrahāya dharmānupalabdhito manovijñānaṁ na pratiṣṭhitam|",
    "3003:933": "tenāpra- tiṣṭhitavijñānas tathāgato 'rhan samyaksambuddha iti saṁ- khyāṁ gacchati|",
    "3003:934": "catvārīmāni mañjuśrīḥ sattvānāṁ cittapratiṣṭhāni|",
    "3003:935": "katamāni catvāri yad uta rūpaṁ sattvānāṁ cittasya pratiṣṭhānam|",
    "3003:936": "evaṁ vedanāsaṁjñāsaṁskārā mañjuśrīḥ sattvānāṁ cittasya pratiṣṭhānam|",
    "3003:937": "tāni khalu punar imāni mañjuśrīś catvāri cittasya pratiṣṭhānāni tathāgatenānu- tpannāny aniruddhānīti jñātāni||",
    "3003:938": "bodhir iti mañjuśrīḥ śūnyatāyā etad adhivacanam|",
    "3003:939": "yayā śūnyatayā mañjuśrīr bodhiḥ śūnyā tayā śūnyatayā mañjuśrīḥ sarvadharmāḥ śūnyāḥ|",
    "3003:940": "te tathāgatena yathaiva śūnyās tathaivābhisaṁbuddhāḥ|",
    "3003:941": "na mañjuśrīḥ śūnyatayā śūnyatābhi- saṁbuddhāḥ|",
    "3003:942": "api tu khalu punar mañjuśrīr ekanayam etad yad uta śūnyatā vā bodhir vā|",
    "3003:943": "yatra mañjuśrīr na śūnyatā na bodhiḥ,",
    "3003:944": "na tatra mañjuśrīḥ kiṁcid dvayaṁ yena dvayena śūnyatā vā bodhir vā dvidhākriyate|",
    "3003:945": "tat kasmād dhetoḥ|",
    "3003:946": "advayā mañjuśrīḥ sarvadharmā alakṣaṇā advaidhīkārā anā- māno 'nimittāś cittamanovijñānāpagatā anutpannā ani- (42)",
    "3003:947": "ruddhā anācārā apracārā asamudācārā anakṣarā aghoṣāḥ|",
    "3003:948": "yat punar ucyate mañjuśrīḥ śūnyam iti,",
    "3003:949": "anabhiniveśa- grāhasyaitad adhivacanam|",
    "3003:950": "na punar atra mañjuśrīḥ para- mārthataḥ kaścid dharma upalabhyate yaḥ śūnyam ity ucyate|",
    "3003:951": "yathā mañjuśrīr ākāśam ākāśam ity ucyate,",
    "3003:952": "avacanīyam ākāśam|",
    "3003:953": "evam eva mañjuśrīḥ śūnyaṁ śūnyam ity ucyate,",
    "3003:954": "avacanīyeṣu śūnyeṣu praveśaḥ sarvadharmāṇām|",
    "3003:955": "anāmakā mañjuśrīḥ sarvadharmānām ataś ca vyākriyante|",
    "3003:956": "na mañjuśrīr nāma deśasthaṁ na pra deśastham|",
    "3003:957": "tathābhisaṁbuddhās tathāgatena|",
    "3003:958": "nāmnā yo dharmo 'bhilapyate so 'pi dharmo na deśastho na pradeśasthaḥ|",
    "3003:959": "evam ete mañjusrīḥ sarvadharmās tathāgatena jñātā ādita evājātā anutpannā aniruddhā alakṣaṇāś cittamanovijñānāpa- gatā anakṣarā aghoṣāḥ|",
    "3003:960": "yathā jñātās tathaivādhimuktāḥ|",
    "3003:961": "na mañjuśrīr buddho 'dhimucyate||",
    "3003:962": "bodhir mañjuśrīr ākāśasamā|",
    "3003:963": "ākāśaṁ ca na samaṁ na (43)",
    "3003:964": "viṣamaṁ bodhir api na samā na viṣamā|",
    "3003:965": "tat kasmād dhetoḥ|",
    "3003:966": "yasya mañjuśrīr dharmasya na bhūtapariniṣpattir nāsau samo na viṣamo vā vaktavya iti|",
    "3003:967": "hi mañjuśrīs tathāgatena sarvadharmā asamā aviṣamā abhisaṁbuddhāḥ|",
    "3003:968": "tathā cābhisaṁbuddhā athāṇur api na samīkṛto na viṣamikṛtaḥ|",
    "3003:969": "yādṛśā eva te dharmās tādṛśā eva vijñātāḥ|",
    "3003:970": "bhūtajñānena katamac ca mañjuśrīḥ sarvadharmā anutpannāniruddhāḥ,",
    "3003:971": "abhūtvā bhavanti,",
    "3003:972": "abhūtvāś ca prati vigacchanti|",
    "3003:973": "te cāsvāmikā aparigrahāḥ saṁbhavanti,",
    "3003:974": "asvāmikā aparigrahāś ca mañjuśrīḥ prati vigacchanti|",
    "3003:975": "iti hi mañjuśrīḥ saṁbhavanti vibhavanti ca pratītya dharme vartante na cātra kaścid vartayitā|",
    "3003:976": "tad ucyate dharmopacchedāya tathāgato dharmaṁ deśayatīti||",
    "3003:977": "bodhir iti mañjuśrīr yathāvatpadam etat|",
    "3003:978": "tatra mañjuśrīḥ katamad yathāvatpadam|",
    "3003:979": "mañjuśrīr bodhiḥ,",
    "3003:980": "yathā bodhis tathā rūpaṁ tathatān na vyativartate|",
    "3003:981": "yathā bodhis tathā vedanāsaṁjñāsaṁskāravijñānaṁ tathatān na vyativartate|",
    "3003:982": "yathā bodhis tathā pṛthivīdhātus tathatān na vyativartate|",
    "3003:983": "(44) yathā bodhis tathā pdhātus tejodhātus tathatān na vyati- vartate|",
    "3003:984": "yathā bodhis tathā cakṣurdhātū rūpadhātuś cakṣur- vijñānadhātus tathatān na vyativartate|",
    "3003:985": "yathā hi mañjuśrīr bodhis tathā śrotradhātuḥ śabdadhātuḥ śrotravijñānadhātuḥ,",
    "3003:986": "ghrāṇadhātur gandhadātur ghrāṇavijñānadhātuḥ,",
    "3003:987": "jihvādhātū rasadhātur jihvāvijñānadhātuḥ,",
    "3003:988": "kāyadhātuḥ spraṣṭavya- dhātuḥ kāyavijñānadhātuḥ,",
    "3003:989": "manodhātur dharmadhātur mano- vijñānadhātus tathatān na vyativartante|",
    "3003:990": "etāvatī ceyaṁ dharmaprajñaptiḥ|",
    "3003:991": "yaduta skandhadhātvāyatanaprajñaptiḥ|",
    "3003:992": "sā tathāgatena yathāvadabhisaṁbuddhā yathaiva pūrvāt tathā paścāt tathā madhye|",
    "3003:993": "pūrvāntato 'jātāparāntato 'saṁkrāntā madhyo viviktā|",
    "3003:994": "evam evaiṣāṁ yathāvatpadaṁ bhavati|",
    "3003:995": "yathaikas tathā sarve,",
    "3003:996": "yathā sarve tathā caikaḥ|",
    "3003:997": "na cātra mañjuśrīr ekatvaṁ vā bahutvaṁ copalabhyate||",
    "3003:998": "bodhir mañjuśrīr ākārapraviśenānākāra praviṣṭā|",
    "3003:999": "tatra mañjuśrīḥ katama ākāraḥ|",
    "3003:1000": "katamaś cānākāraḥ|",
    "3003:1001": "ākāro mañjuśrīr ucyata ārambhaḥ sarveṣāṁ kuśalānāṁ dharmāṇām|",
    "3003:1002": "anākāra ucyate 'nupalambhaḥ sarveṣāṁ dharmāṇām|",
    "3003:1003": "ākāra ucyate 'navasthitasya cittasyāvasthānam|",
    "3003:1004": "anākāra ucyate (45)",
    "3003:1005": "'nimittaḥ samādhir vimokṣamukham|",
    "3003:1006": "ākāra ucyate cittanā- tulanāgaṇanāpratyavekṣāvimokṣaḥ sarvadharmāṇām|",
    "3003:1007": "anākāra ucyate tulāsamatikramaḥ|",
    "3003:1008": "katamaś ca tulāsamatikramaḥ|",
    "3003:1009": "yatra vijñānakarma nāsti|",
    "3003:1010": "ākāra ucyate saṁskṛtapratyavekṣā|",
    "3003:1011": "anākāra ucyate 'saṁskṛtapratyavekṣā||",
    "3003:1012": "bodhir mañjuśrīr anāsravo 'nupādānatā|",
    "3003:1013": "tatra mañjuśrīḥ katamo 'nāsravaḥ katamānupādānatā|",
    "3003:1014": "anāsravatā mañju- śrīr ucyate caturṇām āsravānāṁ vigamaḥ|",
    "3003:1015": "katameṣāṁ catruṇām,",
    "3003:1016": "yaduta kāmāsravasya,",
    "3003:1017": "bhavāsravasya,",
    "3003:1018": "avidyā- sravasya,",
    "3003:1019": "dṛṣṭvāsravasya ca,",
    "3003:1020": "eṣāṁ caturṇām āsravāṇām|",
    "3003:1021": "anupādānatocyate caturṇām upādānānāṁ vigamaḥ|",
    "3003:1022": "katameṣāṁ caturṇām|",
    "3003:1023": "kāmopādānasya,",
    "3003:1024": "dṛṣṭyupādānasya,",
    "3003:1025": "śīlavrataparā- marśopādānasya,",
    "3003:1026": "ātmavādopādānasya ca,",
    "3003:1027": "eṣāṁ caturṇām upādānānām|",
    "3003:1028": "sarvāṇy avidyayā andhīkṛtāni,",
    "3003:1029": "tṛṣṇayālāla- pitāni,",
    "3003:1030": "anyonyābhiniveśyopādīyante|",
    "3003:1031": "tatra mañjuśrīs tathāgata ātmavādopādānamūlaparijñātāvī|",
    "3003:1032": "ātmaviśuddhyā sarvasattvaviśuddhim anugataḥ|",
    "3003:1033": "yā cātmaviśuddhiḥ sā sarva- sattvaviśuddhiḥ|",
    "3003:1034": "yā sarvasattvaviśuddhir advaidhā,",
    "3003:1035": "advai- (46) dhīkārā|",
    "3003:1036": "yaś cādvayārthaḥ so'nutpādānirodhaḥ|",
    "3003:1037": "anutpādānirodhe mañjuśrīś cittamanovijñānaṁ na pra- vartate|",
    "3003:1038": "tatra na kaścit parikalpaḥ|",
    "3003:1039": "yena vikalpo 'yoniśo 'manasi kuryāt|",
    "3003:1040": "sa yoniśo manaskārapravṛto 'vidyāṁ na samutthāpayati|",
    "3003:1041": "yac cāvidyāyā asamutthānaṁ tad dvādaśānāṁ bhavāṅgānām asamutthānam|",
    "3003:1042": "yad dvādaśānāṁ bhavāṅgānām asamutthānaṁ sājātiḥ|",
    "3003:1043": "yā cājātiḥ sa niyāmaḥ|",
    "3003:1044": "yo niyāmaḥ sā nītārthaḥ|",
    "3003:1045": "yo nītārthaḥ sa paramārthaḥ|",
    "3003:1046": "yaḥ paramārthaḥ sa niḥpudgalārthaḥ|",
    "3003:1047": "yo niḥpudgalārthaḥ so 'nabhilāpyārthaḥ|",
    "3003:1048": "yaś cānabhilāpyārthaḥ sa pratītya- samutpādārthaḥ|",
    "3003:1049": "yaḥ pratītyasamutpādārthaḥ sa dharmārthaḥ |",
    "3003:1050": "yo dharmārthaḥ sa tathāgatārthaḥ|",
    "3003:1051": "tenocyate|",
    "3003:1052": "yaḥ pra- tītyasamutpādaṁ paśyati sa dharmaṁ paśyati|",
    "3003:1053": "yo dharmaṁ paśyati sa tathāgataṁ paśyati|",
    "3003:1054": "tathā ca pasyati yathā parigaveṣyamāṇo na kiṁcit paśyati|",
    "3003:1055": "tatra mañjuśrīḥ katamat kiṁcit yaduta cittam ārambaṇaṁ ca|",
    "3003:1056": "sa yadā na cittam,",
    "3003:1057": "na cārambaṇaṁ paśyati tadā bhūtaṁ paśyati|",
    "3003:1058": "evam ete dharmās tathāgatena saṁbuddhāḥ samatayā samāḥ||",
    "3003:1059": "bodhir mañjuśrīḥ śuddhā,",
    "3003:1060": "vimalā, anaṅgaṇā|",
    "3003:1061": "tatra mañjuśrīḥ katamā śuddhiḥ,",
    "3003:1062": "katamad vimalam,",
    "3003:1063": "katamad anaṅgaṇam|",
    "3003:1064": "śūnyatā mañjuśrīḥ śuddhiḥ,",
    "3003:1065": "ānimittaṁ vimalaṁ, (47)",
    "3003:1066": "apraṇihitam anaṅgaṇam|",
    "3003:1067": "ajātiḥ śuddhiḥ,",
    "3003:1068": "anabhisaṁskāro vimalam,",
    "3003:1069": "anutpādo 'naṅgaṇam|",
    "3003:1070": "prakṛtir viśuddhiḥ,",
    "3003:1071": "pariśuddhir vimalam,",
    "3003:1072": "prabhāsvaratānaṅgaṇam|",
    "3003:1073": "aprapañcaḥ śuddhiḥ,",
    "3003:1074": "niṣprapañco vimalam,",
    "3003:1075": "prapañcavyupaśamo 'naṅgaṇam|",
    "3003:1076": "tathatā viśuddhiḥ,",
    "3003:1077": "dharmadhātur vimalam,",
    "3003:1078": "bhūtakoṭir anaṅgaṇam|",
    "3003:1079": "ākāśaṁ śuddhiḥ,",
    "3003:1080": "gaganaṁ vimalam,",
    "3003:1081": "kham anaṅgaṇam|",
    "3003:1082": "adhyātmaḥ pariśuddhiḥ,",
    "3003:1083": "bahirdhāpracāro vimalam,",
    "3003:1084": "adhyātma- bahirdhā cānupalabdhir anaṅgaṇam|",
    "3003:1085": "skandhaparijñā śuddhiḥ,",
    "3003:1086": "dhātusvabhāvo vimalam,",
    "3003:1087": "āyatanānām apakarṣo 'naṅgaṇam|",
    "3003:1088": "atīte kṣayajñānaṁ śuddhiḥ,",
    "3003:1089": "anāgate 'nutpāda- jñānaṁ vimalam,",
    "3003:1090": "pratyutpanne dharmadhātusthitijñānam anaṅgaṇam|",
    "3003:1091": "iti hi mañjuśrīḥ śuddhir vimalam anaṅgaṇam ity eka- padesmin samavasaranti|",
    "3003:1092": "yaduta śāntapade|",
    "3003:1093": "yac chāntaṁ tat praśāntam|",
    "3003:1094": "yat praśāntaṁ tad upaśāntam|",
    "3003:1095": "yad upaśāntaṁ sa upaśamaḥ|",
    "3003:1096": "yaś copaśamaḥ sa munir ity ucyate|",
    "3003:1097": "iti hi mañjuśrīr yathākāśaṁ tathā bodhiḥ|",
    "3003:1098": "yathā bodhis tathā dharmāḥ|",
    "3003:1099": "yathā dharmās tathā sattvāḥ|",
    "3003:1100": "yathā sattvās tathā kṣetrāṇi|",
    "3003:1101": "yathā kṣetrāṇi tathā nirvāṇam|",
    "3003:1102": "tenocyate mañjuśrīr nirvāṇasamāḥ sarvadharmāḥ|",
    "3003:1103": "niṣṭhā- paryantakāraṇe 'pratipakṣaḥ|",
    "3003:1104": "niḥpratipakṣakāraṇenādiśu- ddhāḥ,",
    "3003:1105": "ādivimalāḥ,",
    "3003:1106": "ādyanaṅgaṇāḥ|",
    "3003:1107": "tatra mañjuśrīs tathāga- tasyaivaṁrūpān sarvadharmān abhisaṁbuddhasya sattvānāṁ (48)",
    "3003:1108": "ca dhātuṁ vyavalokayataḥ,",
    "3003:1109": "śuddhāvimalānaṅgaṇāvikrīḍitā nāma sattveṣu mahākaruṇā pravartate||",
    "3003:1110": "kathaṁ mañjuśrīr bodhisattvaś carati bodhisattvacaryāyām|",
    "3003:1111": "yadā mañjuśrīr bodhisattvo na kṣayāya notpādāya nākṣayāya nānutpādāya nānyatkṣīṇakṣayāya ca manyate,",
    "3003:1112": "atyantānu- tpādaṁ ca na vikopayati|",
    "3003:1113": "evaṁ ca mañjuśrīś carati bodhisattvacaryāyām|",
    "3003:1114": "punar aparaṁ mañjuśrīr bodhisattvo 'tītaṁ cittaṁ kṣīṇam iti na carati|",
    "3003:1115": "anāgataṁ cittam asaṁprāptam iti na carati|",
    "3003:1116": "pratyutpannaṁ cittaṁ sthitam iti na carati|",
    "3003:1117": "na cātītānāgatapratyutpanneṣu citteṣu sajati|",
    "3003:1118": "evaṁ caran mañjuśrīr bodhisattvaś carati bodhisattvacaryāyām |",
    "3003:1119": "dānaṁ mañjuśrīr bodhiḥ sattvāś ca tathāgataś cādvayam etad advaidhīkāram|",
    "3003:1120": "evaṁ caran bodhisattvaś carati bodhi- sattvacaryāyām|",
    "3003:1121": "śilaṁ mañjuśrīr bodhiḥ sattvāś ca tathāgataś cādvayam etad advaidhīkāram|",
    "3003:1122": "evaṁ caran bodhisattvaś carati bodhisattvacaryāyām|",
    "3003:1123": "evaṁ kṣāntir bodhiḥ sattvāś ca tathāgataś ca,",
    "3003:1124": "vīryaṁ bodhiḥ sattvāś ca tathāgataś ca, (49)",
    "3003:1125": "dhyānaṁ bodhiḥ sattvāś ca tathāgataś ca,",
    "3003:1126": "evaṁ prajñā bodhis tathāgataś ca sattvāś cādvayam etad advaidhīkāram|",
    "3003:1127": "evaṁ caran mañjuśrīr bodhisattvaś carati bodhisattvacaryāyām|",
    "3003:1128": "sacen mañjuśrīr bodhisattvo na rūpaṁ śūnyam iti carati nāśūnyam iti|",
    "3003:1129": "evaṁ caran mañjuśrīr bodhisattvaś carati bodhisattvacaryāyām|",
    "3003:1130": "tat kasmād dhetoḥ|",
    "3003:1131": "rūpam eva śūnyaṁ rūpasvabhāvena|",
    "3003:1132": "evaṁ vedanāsaṁjñāsaṁskāravijñānaṁ śūyam iti carati nāśūnyam iti|",
    "3003:1133": "evaṁ caran mañjuśrīr bodhisattvaś carati bodhisattvacaryāyām|",
    "3003:1134": "tat kasmād dhetoḥ|",
    "3003:1135": "cittamanovijñānānupalabdhitvāt|",
    "3003:1136": "sa na kaścin mañjuśrīr dharmo vidyate,",
    "3003:1137": "yasya parijñānaṁ vā prahāṇaṁ vā bhāvanā vā sākṣātkriyā vā bhavet|",
    "3003:1138": "yo sā mañjuśrīr budhyate|",
    "3003:1139": "kṣaya ity antakṣaya evāsau,",
    "3003:1140": "yaś cātyantatatkṣīṇo na sa kṣapayitavyaḥ|",
    "3003:1141": "akṣeyakṣīyatvād akṣayaḥ|",
    "3003:1142": "tat kasmād dhetoḥ|",
    "3003:1143": "yathā ca kṣayaḥ saḥ|",
    "3003:1144": "yaś ca yathāvāt kṣayaḥ sa ṇa kasyacit kṣayaḥ|",
    "3003:1145": "yasya na kasyacit kṣayas tad asaṁskṛtam|",
    "3003:1146": "yad asaṁskṛtaṁ tatra notpādo na nirodhaḥ|",
    "3003:1147": "tenocyate|",
    "3003:1148": "utpādād vā tathāgatānām anutpādād vā sthitaivaiṣā dharma- tā|",
    "3003:1149": "dharmasthititā dharmadhātur yathā dharmadhātusthitis tathāgatajñānaṁ na pravṛttaṁ na nivṛttam|",
    "3003:1150": "īdṛśena dharma- nayapraveśenāsravā notpadyante na nirudhyante|",
    "3003:1151": "āsravakṣaya iti mañjuśrīr vyavahārarutākṣarasaṁketaprajñaptir eṣā nātra kaścid dharma utpadyate vā nirudhyate vā||",
    "3003:1152": "(50) atha khalu mañjuśrīḥ kumārabhūta utthāyāsanād ekāṁsam uttarāsaṁgaṁ kṛtvā dakṣiṇaṁ jānumaṇḍalaṁ pṛthivyāṁ pratiṣṭhāpya yena bhagavāṁs tenāñjaliṁ praṇamya gāthābhir bhagavatam abhyaṣṭāvīt|",
    "3003:1153": "avarṇaliṅgasaṁsthāna anirodha asaṁbhava|",
    "3003:1154": "amūla apratiṣṭhāna nirālamba namo 'stu te||",
    "3003:1155": "1||",
    "3003:1156": "apratiṣṭha anāyūha aniyūhānavasthita|",
    "3003:1157": "ṣaḍāyatanavinirmukta nirālamba namo 'stu te||",
    "3003:1158": "2||",
    "3003:1159": "asthita sarvadharmeṣu bhāvābhāvavivarjita|",
    "3003:1160": "saṁskārasamatāprāpta nirālamba namo 'stu te||",
    "3003:1161": "3||",
    "3003:1162": "traidhātukavinirmukta ākāśasamatāṁ gataḥ|",
    "3003:1163": "nopalepyasi kāmeṣu nirālamba namo 'stu te||",
    "3003:1164": "4||",
    "3003:1165": "(51) sadā samāhitaś cāsi gacchaṁs tiṣṭhaṁ śayann api|",
    "3003:1166": "īryāpatheṣu sarveṣu nirālamba namo 'stu te||",
    "3003:1167": "5||",
    "3003:1168": "samaṁ kṣeṣi samaṁ yāsi samatāyāṁ pratiṣṭhitaḥ|",
    "3003:1169": "samatāṁ na vikopesi nirālamba namo 'stu te||",
    "3003:1170": "6||",
    "3003:1171": "samatāṁ ca samāpannaḥ sarvadharmasamāhitaḥ|",
    "3003:1172": "ānimittasamāpanna nirālamba namo 'stu te||",
    "3003:1173": "7||",
    "3003:1174": "apratiṣṭhita nirālamba prajñākūṭasamāhita|",
    "3003:1175": "dharmaiśvaryam anuprāpta nirālamba namo 'stu te||",
    "3003:1176": "8||",
    "3003:1177": "sarvasattvāna ye rūpā rutaghoṣās tathairyatāḥ|",
    "3003:1178": "ekakṣaṇena deśeṣi nirālamba namo 'stu te||",
    "3003:1179": "9||",
    "3003:1180": "nāmarūpavinirmukta skandhahetusamucchidaḥ|",
    "3003:1181": "anākārapraveśo 'si nirālamba namo 'stu te||",
    "3003:1182": "10||",
    "3003:1183": "nimittāpagataś cāsi nimittakāravarjitaḥ|",
    "3003:1184": "ānimittapraveśo 'si nirālamba namo 'stu te||",
    "3003:1185": "11||",
    "3003:1186": "(52) avikalpitasaṁkalpa apratiṣṭhitamānasa|",
    "3003:1187": "asmṛty amanasīkāra nirālamba namo 'stu te||",
    "3003:1188": "12||",
    "3003:1189": "anālayaṁ yathākāśaṁ niḥprapañcaṁ nirañjanam|",
    "3003:1190": "ākāśasamacitto 'si nirālamba namo 'stu te||",
    "3003:1191": "13||",
    "3003:1192": "anantamadhyam ākāśaṁ buddhānāṁ caiva dharmatā|",
    "3003:1193": "tryadhvasamatikrānta nirālamba namo 'stu te||",
    "3003:1194": "14||",
    "3003:1195": "ākāśalakṣanā buddhā ākāśaṁ cāpy alakṣaṇam|",
    "3003:1196": "kāryakāraṇanirmukta nirālamba namo 'stu te||",
    "3003:1197": "15||",
    "3003:1198": "dakacandravad agrāhya sarvadharmeṣv aniśritaḥ|",
    "3003:1199": "anahaṁkāra anirghoṣa nirālamba namo 'stu te||",
    "3003:1200": "16||",
    "3003:1201": "aniśrito 'si skandheṣu dhātuṣv āyataneṣu ca|",
    "3003:1202": "viprayāsavinirmukta nirālamba namo 'stu te||",
    "3003:1203": "17||",
    "3003:1204": "(53) antadvayavinirmukta ātmadṛṣṭisamucchidaḥ|",
    "3003:1205": "dharmadhātusamatāprāpta nirālamba namo 'stu te||",
    "3003:1206": "18||",
    "3003:1207": "rūpasaṁkhyāvinirmukta asaddharmavivarjitaḥ|",
    "3003:1208": "anupādāna atyāga nirālamba namo 'stu te||",
    "3003:1209": "19||",
    "3003:1210": "māradoṣasamatikrānto dharmadhātuṁ gatiṁgataḥ|",
    "3003:1211": "anāvaraṇadharmo 'si nirālamba namo 'stu te||",
    "3003:1212": "20||",
    "3003:1213": "astīti nocyate 'rthajñaiḥ nāstīty api tu nocyate|",
    "3003:1214": "avākpatha anādāna nirālamba namo 'stu te||",
    "3003:1215": "21||",
    "3003:1216": "dvayadharma aniśritya mānadhvajasamucchidaḥ|",
    "3003:1217": "dvayādvayavinirmukta nirālamba namo 'stu te||",
    "3003:1218": "22||",
    "3003:1219": "jitās te mānasā doṣāḥ śārīrāś ca caturvidhāḥ|",
    "3003:1220": "acintya vigataupamya nirālamba namo 'stu te||",
    "3003:1221": "23||",
    "3003:1222": "(54) anābhogapravṛtto 'si sarvadoṣavivarjitaḥ|",
    "3003:1223": "jñānapūrvaṅgamā ceṣtā nirālamba namo 'stu te||",
    "3003:1224": "24||",
    "3003:1225": "anāsravā te smṛtiḥ sūkṣmā bhūtābhūteṣu tanmayā|",
    "3003:1226": "aniketa asaṁkalpa nirālamba namo 'stu te||",
    "3003:1227": "25||",
    "3003:1228": "anārambaṇena cittena sarvacittaṁ prajānasi|",
    "3003:1229": "na cātmaparasaṁjñā te nirālamba namo 'stu te||",
    "3003:1230": "26||",
    "3003:1231": "anārambaṇa anālamba sarvacittāna mohana|",
    "3003:1232": "anārambaṇadharmo 'si nirālamba namo 'stu te||",
    "3003:1233": "27||",
    "3003:1234": "anārambaṇaṁ ca taccittaṁ svabhāvena na vidyate|",
    "3003:1235": "acintya samatāprāpta nirālamba namo 'stu te||",
    "3003:1236": "28||",
    "3003:1237": "aniśritena jñānena sarvakṣetrāṇi paśyasi|",
    "3003:1238": "sarvasattvacariṁ caiva nirālamba namo 'stu te||",
    "3003:1239": "29||",
    "3003:1240": "cittaṁ na labdhaṁ buddhehi atyantāya kadācana|",
    "3003:1241": "sarvadharmā ca sarvajña nirālamba namo 'stu te||",
    "3003:1242": "30||",
    "3003:1243": "(55) māyopamāḥ sarvadharmā māyā caiva na vidyate|",
    "3003:1244": "māyādharmavinirmukta nirālamba namo 'stu te||",
    "3003:1245": "31||",
    "3003:1246": "loke carasi saṁbuddha lokadharmair aniśritaḥ|",
    "3003:1247": "lokaṁ na ca vikalpeṣi nirālamba namo 'stu te||",
    "3003:1248": "32||",
    "3003:1249": "śunye carasi śūnyatvāc chūnyatvāc chūnyagocaraḥ|",
    "3003:1250": "śūnyaṁ ca śūnyam ākhyāsi nirālamba namo 'stu te||",
    "3003:1251": "33||",
    "3003:1252": "vikurvasi mahāriddhyā māyopamasamādhinā|",
    "3003:1253": "nirnānātvaṁ samāpanna nirālamba namo 'stu te||",
    "3003:1254": "34||",
    "3003:1255": "anekatva anānātva dūrāsanne na vartase|",
    "3003:1256": "anutkṣepa anikṣepa nirālamba namo 'stu te||",
    "3003:1257": "35||",
    "3003:1258": "ekakṣaṇe 'bhisaṁbuddha vajropamasamādhinā|",
    "3003:1259": "nirābhāsasamāpanna nirālamba namo 'stu te||",
    "3003:1260": "36||",
    "3003:1261": "(56) acalaṁ vetsi nirvāṇaṁ sarvatryadhvasu nāyaka|",
    "3003:1262": "vividhopāyasampanna nirālamba namo 'stu te||",
    "3003:1263": "37||",
    "3003:1264": "pāraṁparyeṇa sattvānām upāyajñānakovidaḥ|",
    "3003:1265": "acalaṁ vetsi nirvāṇaṁ nirālamba namo 'stu te||",
    "3003:1266": "38||",
    "3003:1267": "nirnimitta nirābhoga niḥprapañca nirāmaya|",
    "3003:1268": "nirābhāsa nirātmaika nirālamba namo 'stu te||",
    "3003:1269": "39||",
    "3003:1270": "nirvikalpo nirātmīya yathaivātmānam ātmanā|",
    "3003:1271": "vetsi sarvajña sarvatra nirālamba namo 'stu te||",
    "3003:1272": "40||",
    "3003:1273": "vandāmi tvāṁ daśabala oghatīrṇaṁ vandāmi tvām abhayadadaṁ viśāradam|",
    "3003:1274": "dharmeṣu āveṇikaniścayaṁ gataṁ vandāmi tvāṁ sarvajagasya nāyakam||",
    "3003:1275": "1||",
    "3003:1276": "(57) vandāmi saṁyojanabandhanacchidaṁ vandāmi tvāṁ pāragataṁ sthule sthitam|",
    "3003:1277": "vandāmi tvāṁ khinnajagasya nāyakaṁ vandāmi saṁsāragata-ṁ-aniśritam||",
    "3003:1278": "2||",
    "3003:1279": "vandāmi sattvasamādhānavigataṁ (gatīṣu)",
    "3003:1280": "sarvāsu jātīsu vimuktamānasam|",
    "3003:1281": "jale ruhaṁ vā salilair na lipyase niṣevitā te munir buddha śūnyatā||",
    "3003:1282": "3||",
    "3003:1283": "vivekatā śāstṛpadaṁ niruttaraṁ vande nirālamba mahaughatīrṇam|",
    "3003:1284": "vibhāvitā sarvanimitta sarvaśo na te kahiṁcit praṇidhānu vidyate||",
    "3003:1285": "4||",
    "3003:1286": "acintiyaṁ buddha mahānubhāvaṁ vandāmi ākāśasamam aniśritam|",
    "3003:1287": "vandāmi te sarvaguṇāgradhāri vandāmi tvāṁ merum ivodgataśriyam||",
    "3003:1288": "5||",
    "3003:1289": "(58) atha khalu bhagavān mañjuśriye kumārabhūtāya sādhu kāram adāt|",
    "3003:1290": "sādhu sādhu mañjuśrīḥ|",
    "3003:1291": "subhāṣitaṁ te mañjuśrīr evam eva|",
    "3003:1292": "mañjuśrīr na buddhā rūpato draṣṭavyā na dharmato na lakṣaṇato na dharmadhātutaḥ|",
    "3003:1293": "na buddhā ekākino na mahājanamadhyagatāḥ|",
    "3003:1294": "na buddhā kenacid dṛṣṭāḥ,",
    "3003:1295": "na śrutā na pūjitā na pūjyante|",
    "3003:1296": "na buddhā kasyacid dharmasya ekatvaṁ vā bahutvaṁ vā kurvanti|",
    "3003:1297": "na buddhair bodhiḥ prāptā|",
    "3003:1298": "na buddhāḥ kenacid dharmena prabhāvyante|",
    "3003:1299": "na buddhaiḥ kaścid dharmo dṛṣṭo na śruto na smṛto na vijñāto nājñātaḥ|",
    "3003:1300": "na buddhair bhāṣitaṁ nodāhṛtam,",
    "3003:1301": "na buddhā bhāṣanti nodāharanti,",
    "3003:1302": "na buddhā bhāṣiṣyanti nodāhariṣyanti|",
    "3003:1303": "na buddhā abhisaṁbudhyanti,",
    "3003:1304": "na buddhaiḥ kaścid dharmo 'bhisaṁ- buddhaḥ|",
    "3003:1305": "na buddhānāṁ kleśāḥ prahīṇāḥ,",
    "3003:1306": "na vyavadānaṁ sākṣātkṛtam|",
    "3003:1307": "na buddhaiḥ kaścid dharmo dṛṣṭaḥ,",
    "3003:1308": "na śruto nāghrāto na vijñātaḥ|",
    "3003:1309": "tat kasya hetoḥ|",
    "3003:1310": "ādipariśuddhatvāt sarvadharmāṇām||",
    "3003:1311": "(59) (1) yaḥ kaścin mañjuśrīr bodhisattvas trisāhasramahā- sāhasralokadhātuparamāṇurajaḥsamān sattvān pratyekajina- tve sthāpayed idaṁ dharmaparyāyaṁ nādhimuktaḥ|",
    "3003:1312": "yo cānyo mañjuśrīr bodhisattva imaṁ dharmaparyāyam adhimucyet|",
    "3003:1313": "ayaṁ tato bahutaraṁ puṇyaṁ prasavati|",
    "3003:1314": "kaḥ punar vādo ya imaṁ dharmaparyāyaṁ likhed lekhā- payed vā|",
    "3003:1315": "ayam eva tato bahutaraṁ puṇyaṁ prasavati||",
    "3003:1316": "(2) yāvanto mañjuśrīr bodhisattva trisāhasramahāsāhasre lokadhātau sattvāḥ saṁvidyante,",
    "3003:1317": "aṇḍajā vā,",
    "3003:1318": "jarāyujā vā,",
    "3003:1319": "saṁsvedajā vā,",
    "3003:1320": "opapādukā vā,",
    "3003:1321": "rūpiṇo vā,",
    "3003:1322": "arūpiṇo vā,",
    "3003:1323": "saṁjñino vā,",
    "3003:1324": "asaṁjñino vā,",
    "3003:1325": "apadā vā ,",
    "3003:1326": "dvipadā vā,",
    "3003:1327": "catuḥpadā vā,",
    "3003:1328": "bahupadā vā,",
    "3003:1329": "sarve te parikalpam upādāya,",
    "3003:1330": "apūrvā- caramaṁ mānuṣyakam ātmabhāvaṁ pratilabheyuḥ|",
    "3003:1331": "mānu- ṣyakam ātmabhāvaṁ pratilabhya bodhicittam utpādeyeyuḥ|",
    "3003:1332": "bodhicittam utpādya ekaiko bodhisattvo gaṅgāsikatāsaṁ- khyeyānāṁ buddhakṣetraparamāṇurajaḥsamānāṁ buddhānāṁ bodhisattvānāṁ saśrāvakāṇāṁ cīvarapiṇḍapātaśayanāsana- glānapratyayabhaiṣajyapariṣkārair upatiṣṭhet|",
    "3003:1333": "sarvasukho- padhānāni copasaṁharet|",
    "3003:1334": "gaṅgāsikatāsaṁkhyeyān kalpāṁs (60)",
    "3003:1335": "teṣāṁ ca parinirvṛtānāṁ stūpāni kārayet,",
    "3003:1336": "ratnamayāni,",
    "3003:1337": "yojanaśatocchritāni,",
    "3003:1338": "ratnavedikāparivṛtāni,",
    "3003:1339": "maṇimuktāratna- dāmakṛtaśobhāni,",
    "3003:1340": "ucchritacchatradhvajapatākāni,",
    "3003:1341": "viśirājama- ṇiratnajālasaṁcchannāni|",
    "3003:1342": "yo cānyo bodhisattva āśayasaṁpannaḥ|",
    "3003:1343": "imaṁ dharma- paryāyaṁ sarvabuddhaviṣayāvatārajñānālokālaṁkāraṁ śru- tvādhimucyed avataret pattiyet paribuddhet|",
    "3003:1344": "antaśa ekām api gāthām uddiśed ayaṁ tato saṁkhyeyataraṁ puṇyaṁ prasavet|",
    "3003:1345": "buddhajñānānugamanaṁ saṁvartakam asya puṇyābhisaṁskārasya|",
    "3003:1346": "asya puṇyābhisaṁskārasya sa pūrvakaḥ puṇyābhisaṁskāraḥ,",
    "3003:1347": "teṣāṁ bodhisattvānāṁ dāna- mayaṁ puṇyakriyāvastu śatatamām api kalāṁ nopaiti,",
    "3003:1348": "sahasratamām api,",
    "3003:1349": "koṭīśatasahasratamām api,",
    "3003:1350": "kalām api,",
    "3003:1351": "gaṇanām api,",
    "3003:1352": "upamām api,",
    "3003:1353": "upaniṣadam api nopaiti||",
    "3003:1354": "(1) yaḥ kaścin mañjuśrīr gṛhī bodhisattvo gaṅgāsikatā saṁkhyeyān buddhān bodhisattvān saśrāvakasaṁghān gaṅ- (61)",
    "3003:1355": "gāsikatāsaṁkhyeyān kalpān cīvarapiṇḍapātaśayanāsanaglāna- pratyayabhaiṣajyapariṣkārair upatiṣṭhet|",
    "3003:1356": "yaś cānyaḥ pravrajito bodhisattvaḥ śīlavān āśayasaṁpanno 'ntaśo yas tiryagyonigate 'pi sattva ekasyāpy ālopaṁ dadyāt|",
    "3003:1357": "tasya puṇyābhisaṁskārasya pūrvakaḥ puṇyābhisaṁskāraḥ śata- tamām api kalāṁ nopaiti,",
    "3003:1358": "sahasratamām api,",
    "3003:1359": "koṭīśata- sahasratamām api,",
    "3003:1360": "koṭīniyutasahasratamām api,",
    "3003:1361": "yāvad upa- niṣadam api na kṣamate||",
    "3003:1362": "(2) sacen mañjuśrīs trisāhasramahāsāhasralokadhātupara- māṇurajaḥsamā bodhisattvāḥ pravrajitāḥ śilavanta āśaya- śuddhāḥ,",
    "3003:1363": "tata ekaiko bodhisattvo gaṅgānadīsikatāsaṁkhyeyān buddhān bodhisattvān saśrāvakasaṁghāṁś cīvarapiṇḍapāta- śayanāsanaglānapratyayabhaiṣajyapariṣkārair upatiṣṭhet,",
    "3003:1364": "gaṅ- gānadīsikatāsaṁkhyeyān kalpān|",
    "3003:1365": "yas teṣāṁ bodhisa- ttvānāṁ puṇyābhisaṁskāro bhaved dānamayaḥ|",
    "3003:1366": "yo vānyo bodhisattva āśayaśuddho śīlavān gṛhī vā pravrajito vā,",
    "3003:1367": "imaṁ dharmaparyāyaṁ śrutvādhimucyet pattīyed vā likheta lekhāpayed vā|",
    "3003:1368": "asya puṇyābhisaṁskārasya sa pūrvakaḥ puṇyābhisaṁskāraḥ,",
    "3003:1369": "taṣāṁ bodhisattvānāṁ dānamayaṁ puṇyakriyāvastu śatatamīm api kalāṁ nopaiti,",
    "3003:1370": "sahasratamīm api,",
    "3003:1371": "yāvad upaniṣām api na kṣamate||",
    "3003:1372": "(62) (3) sacen mañjuśrīr bodhisattvo mahāsattvas trisāhasra- mahāsāhasraṁ lokadhātuṁ saptaratnaparipūrṇāṁ kṛtvā bu- ddhebhyo bhagavadbhyo dānaṁ dadyāt|",
    "3003:1373": "evaṁ dadaṁs tri- sāhasramahāsāhasralokadhātuparamāṇurajaḥsamān kalpān dānaṁ dadyāt|",
    "3003:1374": "yo vānyo bodhisattva imān dharmaparyāyān antaśaś catuṣpādikāṁ gāthāṁ bodhisattvasya deśayet|",
    "3003:1375": "asya puṇyābhisaṁskārasya sa pūrvakaḥ puṇyābhisaṁskāraḥ śata- tamām api kalāṁ nopaiti,",
    "3003:1376": "sahasratamām api,",
    "3003:1377": "śatasahasra- tamām api,",
    "3003:1378": "koṭiśatasahasratamām api,",
    "3003:1379": "yāvad upaniṣām api na kṣamate||",
    "3003:1380": "(4) tiṣṭhantu tāvan mañjuśrīs trisāhasramahāsāhasraloka- dhātuparamāṇurajaḥsamān kalpān dānaṁ dadataḥ puṇyābhi- saṁskārāḥ|",
    "3003:1381": "sacen mañjuśrīr gaṅgāsikatāsaṁkhyeyā bodhi- sattvā bhaveyuḥ|",
    "3003:1382": "tata ekaiko bodhisattvo gaṅgāsikatā- saṁkhyeyāni buddhakṣetrāṇi jāmbūnadasuvarṇamayāni,",
    "3003:1383": "sarvavṛkṣāṁś ca divyair vastraiḥ pariveṣṭayitvā,",
    "3003:1384": "sarva- prabhāsamuccayamaṇiratnajālasaṁcchannāni kṛtvā,",
    "3003:1385": "vaśirāja- maṇiratnamayaiḥ kūṭāgārair vidyutpradīpamaṇiratnavedikā- parivṛtaiḥ paripūrṇāṁ kṛtvā,",
    "3003:1386": "ucchritacchatradhvajapatākā- bhir gaṅgānadīsikatāsaṁkhyeyebhyo buddhebhyo divase di- vase dānaṁ dadyāt|",
    "3003:1387": "evaṁ dadaṅ gaṅgāsikatāsaṁkhyeyān kalpān dānaṁ dadyāt|",
    "3003:1388": "yo vānyo bodhisattva imaṁ dharma- paryāyam adhimucyānyasya bodhisattvasyeto dharmaparyāyād antaśa ekām api catuṣpādikāṁ gāthāṁ deśayed avatārayed (63) vā|",
    "3003:1389": "asya puṇyābhisaṁskārasya sa pūrvakaḥ puṇyābhi- saṁskāras teṣāṁ bodhisattvānāṁ dānamayaḥ śatatamām api kalāṁ nopaiti,",
    "3003:1390": "sahasratamām api,",
    "3003:1391": "śatasahasratamām api,",
    "3003:1392": "saṁkhyām api,",
    "3003:1393": "kalām api,",
    "3003:1394": "gaṇanām api,",
    "3003:1395": "upaniṣām api,",
    "3003:1396": "yāvad upaniṣadam api nopaiti||",
    "3003:1397": "(1) tadyathā mañjuśrīs traidhātukaparyāpannāḥ sarvasattvā narakatiryakpretayamalokopapannā bhaveyuḥ|",
    "3003:1398": "atha gṛhī bodhisattvas tān sarvān narakatiryakpretayamalokād uddhṛtya pratyekabuddhatve pratiṣṭhāpayet|",
    "3003:1399": "yo vānyo bodhisattvaḥ pravrajito 'ntaśas tiryagyonigate 'pi sattva ekam ālopaṁ dadyāt|",
    "3003:1400": "ayaṁ tato bahutaram asaṁkhyeyataraṁ puṇyaṁ prasavayāt||",
    "3003:1401": "(2) sacen mañjuśrīr daśasu dikṣu buddhakṣetrānabhilāpya- koṭiniyutaśatasahasraparamāṇurajaḥsamāḥ pravrajitā bodhi- sattvā bhaveyuḥ|",
    "3003:1402": "tata ekaiko bodhisattvo daśasu dikṣv ekaikasmin digbhāge daśabuddhakṣetrānabhilāpyakoṭīniyuta- śatasahasraparamāṇurajaḥsamān buddhān bhagavataḥ paśyet|",
    "3003:1403": "ekaikaṁ ca tathāgataṁ sabodhisattvaṁ saśrāvakaṁ daśasu buddhakṣetrānabhilāpyakoṭīniyutaśatasahasraparamaṇurajaḥ- (64)",
    "3003:1404": "samān kalpāṁś cīvarapiṇḍapātaśayanāsanaglānapratyayabhai- ṣajyapariṣkārair upatiṣṭhet|",
    "3003:1405": "ekaikasya ca tathāgatasya divase divase buddhakṣetrānabhilāpyakoṭīniyutaśatasahasraparamā- ṇurajaḥsamān lokadhātūn vaśirājamaṇiratnapratipūrṇān kṛtvā dānaṁ dadyāt|",
    "3003:1406": "yo vānyo bodhisattvo 'smin dharma- paryāye 'dhimukto 'ntaśas tiryagyonigate 'pi sattva ekam ālopaṁ dadyāt|",
    "3003:1407": "asya puṇyābhisaṁskārasya pūrvakaḥ puṇyā- bhisaṁskāras teṣāṁ bodhisattvānāṁ dānamayaḥ śatatamām api kalāṁ nopaiti,",
    "3003:1408": "sahasratamām api,",
    "3003:1409": "śatasahasratāmām api,",
    "3003:1410": "saṁkhyām api,",
    "3003:1411": "kalām api,",
    "3003:1412": "gaṇanām api,",
    "3003:1413": "upaniṣām api,",
    "3003:1414": "upaniṣadam api na kṣamate|",
    "3003:1415": "tat kasya hetoḥ|",
    "3003:1416": "avai- vartikānāṁ bodhisattvānām iyaṁ mudrā yadutāsya dharma- paryāyasya śravaḥ||",
    "3003:1417": "(1) sacen mañjuśrīr bodhisattvo daśasu dikṣu sarvaloka- dhātuṣu sattvāñ śraddhānusāritve pratiṣṭhāpayet|",
    "3003:1418": "yo vānyo bodhisattva ekaṁ sattvam arthānusāritve pratiṣṭhāpayet|",
    "3003:1419": "ayaṁ tato 'saṁkhyeyataraṁ puṇyaṁ prasavati||",
    "3003:1420": "(2) sacen mañjuśrīr bodhisattvo daśadikṣu sarvalokadhātuṣu sarvasattvān arthānusāritve pratiṣṭhāpayet|",
    "3003:1421": "yo vānyo bodhi- sattva ekaṁ sattvaṁ dharmānusāritve pratiṣṭhāpayet|",
    "3003:1422": "ayaṁ (65) tato 'saṁkhyeyataraṁ puṇyaṁ prasavati||",
    "3003:1423": "(3) sacen mañjuśrīr bodhisattvo daśasu dikṣu sarvaloka- dhātuṣu sattvān dharmānusāritve pratiṣṭhāpayet|",
    "3003:1424": "yo vānyo bodhisattva ekaṁ sattvaṁ srotāpattiphale pratiṣṭhāpayet|",
    "3003:1425": "ayaṁ tato 'saṁkhyeyataraṁ puṇyaṁ prasavati||",
    "3003:1426": "(4) sacen mañjuśrīr bodhisattvo daśasu dikṣu sarvaloka- dhātuṣu sarvasattvān srota-āpattiphale pratiṣṭhāpayet|",
    "3003:1427": "yo vānyo bodhisattva ekaṁ sattvaṁ sakṛdāgāmiphale prati- ṣṭhāpayet|",
    "3003:1428": "ayaṁ tato 'saṁkhyeyataraṁ puṇyaṁ prasavati||",
    "3003:1429": "(5) sacen mañjuśrīr bodhisattvo daśasu dikṣu sarvaloka- dhātuṣu sarvasattvān sakṛdāgāmiphale pratiṣṭhāpayet|",
    "3003:1430": "yo vānyo bodhisattva ekaṁ sattvam ānāgāmiphale pratiṣṭhāpayet|",
    "3003:1431": "ayaṁ tato 'saṁkhyeyataraṁ puṇyaṁ prasavati||",
    "3003:1432": "(6) sacen mañjuśrīr bodhisattvo daśasu dikṣu sarvaloka- dhātuṣu sarvasattvān anāgāmiphale pratiṣṭhāpayet|",
    "3003:1433": "yo (66) vānyo bodhisattva ekaṁ sattvaṁ arhatve pratiṣṭhāpayet|",
    "3003:1434": "ayaṁ tato 'saṁkhyeyataraṁ puṇyaṁ prasavati||",
    "3003:1435": "(7) sacen mañjuśrīr bodhisattvo daśasu dikṣu sarvaloka- dhātuṣu sarvasattvān arhatve pratiṣṭhāpayet|",
    "3003:1436": "yo vānyo bodhisattva ekaṁ sattvaṁ pratyekabuddhatve pratiṣṭhāpayet|",
    "3003:1437": "ayaṁ tato 'saṁkhyeyataraṁ puṇyaṁ prasavati||",
    "3003:1438": "(8) sacen mañjuśrīr bodhisattvo daśasu dikṣu sarvaloka- dhātuṣu sarvasattvān pratyekabuddhatve pratiṣṭhāpayet|",
    "3003:1439": "yo vānyo bodhisattva ekaṁ sattvaṁ bodhicitte pratiṣṭhāpayet|",
    "3003:1440": "ayaṁ tato 'saṁkhyeyataraṁ puṇyaṁ prasavet||",
    "3003:1441": "(9) sacen mañjuśrīr bodhisattvo daśasu dikṣu sarvaloka- dhātuṣu sarvasattvān bodhicitte pratiṣṭhāpayet|",
    "3003:1442": "yo vānyo bodhisattva ekaṁ sattvam avaivartikatve pratiṣṭhāpayet|",
    "3003:1443": "ayaṁ tato bahutaraṁ puṇyaṁ prasavet||",
    "3003:1444": "(67) (10) sacen mañjuśrīr bodhisattvaḥ sarvasattvān avaivartikatve pratiṣṭhāpayet|",
    "3003:1445": "yo vānyo bodhisattva imaṁ dharmaparyāyam adhimuktaḥ likhāpayitvā parebhyo vistareṇa saṁprakāśayet,",
    "3003:1446": "antaśa ekaṁ sattvam apy asmin dharmaparyāye 'vatārayet|",
    "3003:1447": "ayaṁ tato bahutaraṁ puṇyaṁ prasavet||",
    "3003:1448": "atha khalu bhagavāṁs tasyāṁ velāyām imā gāthā abhāṣat|",
    "3003:1449": "yo bodhisattvo daśabuddhakoṭināṁ saddharmaṁ dhārayet kṣayāntakāle|",
    "3003:1450": "sūtraṁ ca yo 'nyaḥ śṛṇuyāt sagauravād idaṁ tataḥ puṇyamahāntaṁ viśeṣayet||",
    "3003:1451": "1||",
    "3003:1452": "yo buddhakoṭīdaśa pūjayed ṛddhyā samākramya daśāsu dikṣu|",
    "3003:1453": "vandāpayet sa puruṣāṁś ca sarvān kṛtvā kṛpāṁ sarvasukheṣv agṛddhaḥ||",
    "3003:1454": "2||",
    "3003:1455": "(68) yaś cedaṁ sūtraṁ jinadharmasūcakaṁ parasya deśeta muhūrtakaṁ pi|",
    "3003:1456": "prasannacittaḥ sugatasya śāsana idaṁ tataḥ puṇyaphalaṁ viśiṣyate||",
    "3003:1457": "3||",
    "3003:1458": "saṁdarśya sūtraṁ sugatapraveditaṁ pradīpabhūtaṁ marumānuṣāṇāṁ|",
    "3003:1459": "sa tīkṣṇaprajñaś ca mahābalaś ca buddhāna bhūmiṁ labhate ca śīghram||",
    "3003:1460": "4||",
    "3003:1461": "kathāṁ śruṇitvā sugatānam īdṛśaṁ saṁśrāvayed yaś ca dvitīyasattve|",
    "3003:1462": "teṣāṁ ca buddhāna narottamānāṁ parinirvṛtānāṁ nirupādhiśeṣe||",
    "3003:1463": "5||",
    "3003:1464": "stūpān pratiṣṭhāpaya uccaśobhanān|",
    "3003:1465": "bhavāgraparyantasuratnacitrān|",
    "3003:1466": "chatraiḥ patākais tatha ghaṇṭaśabdaiḥ pariṇāhavante hi yathā bhavāgram||",
    "3003:1467": "6||",
    "3003:1468": "(69) icche tv ayaṁ kaścid iha bodhisattvaḥ sūtraṁ śruṇitvā ima evarūpam|",
    "3003:1469": "kāye pratiṣṭhāpayi pustake vā idaṁ tataḥ puṇyaphalaṁ viśiṣyate||",
    "3003:1470": "7||",
    "3003:1471": "yo bodhisattvo imu dharmu dhārayed apanītamāccharyamalo viśāradaḥ|",
    "3003:1472": "puṇyaṁ bhavet tasya hi aprameyaṁ labheta bodhiṁ ca yathepsitena||",
    "3003:1473": "8||",
    "3003:1474": "idaṁ hi sūtraṁ sugataiḥ praśastaṁ parigṛhītaṁ bahubodhisattvaiḥ|",
    "3003:1475": "tathāgatānām iha-m-ātmabhāva ākāśadhātve hi sarveṣu darśitaḥ||",
    "3003:1476": "9||",
    "3003:1477": "(70) idam avocad bhagavān āttamanā āryamañjuśrīr bodhi- sattvaḥ,",
    "3003:1478": "te ca daśadiganantāparyantāśeṣalokadhātusaṁnipatitā bodhisattvā mahāsattvā it ca mahāśrāvakāḥ sadevamā- nuṣāsuragandharvaś ca loko bhagavato bhāṣitam abhya- nandann iti||",
    "3003:1479": "||",
    "3003:1480": "āryasarvabuddhaviṣayāvatārajñānālokālaṁkāra nāma mahāyānasūtraṁ samāptam||",
    "3003:1481": "||",
    "3003:1482": "ye dharmā hetuprabhavā hetuṁ teṣāṁ tathāgato hy avadat|",
    "3003:1483": "teṣāṁ ca yo nirodha evaṁvādī mahāśramaṇaḥ||",
    "3003:1484": "deyadharmo 'yaṁ pravaramahāyānayāyino bhikṣuśīladhvajasya ca tatra puṇyaṁ tad bhavatv ācāryopādhyāyamātāpitṛpūrvaṁ- gamaṁ kṛtvā sakalasattvarāśer anuttarajñānaphalāvāptaya iti||",
    "3003:1485": "mahārājādhirājaśrīmadgopāladevarājye saṁvat 12 śrāvaṇadine 30 likhitam idam upasthāyakacāṇḍokeneti|| śrī|| (71)"
}