{
  "S08n699:0": "7 | sekatānvayasaṃgrahaḥ |",
  "S08n699:1": "namo buddhāyaḥ |",
  "S08n699:2": "kalyāṇamitravārāṅko&#39;",
  "S08n699:3": "pi samādhimājapatyanavagrāhyaḥ |",
  "S08n699:4": "karatalagatamiva tattvaṃ ṣaṭpañcamaviṣamaṃ dhatte ||",
  "S08n699:5": "vajrācāryyāttu saṃjñānasekatātparyyasaṃgraham |",
  "S08n699:6": "viditvā kurmahe&#39;",
  "S08n699:7": "nekasekagranthān yathāgamam ||",
  "S08n699:8": "prathamaṃ kalasābhiṣeko dvitīyaṃ guhyamuttamam |",
  "S08n699:9": "prajñājñānaṃ tṛtīyaṃ vai caturthaṃ tat punastathā ||",
  "S08n699:10": "asyārthaḥ - prathamaṃ kalasābhiṣeka iti,",
  "S08n699:11": "udakamukuṭavajraghaṇṭānāmācāryyalakṣaṇāḥ ṣaṭ kalasābhiṣekāḥ |",
  "S08n699:12": "bāhya vāriṇaiva bāhyamalasya avidyāmalakṣālanāya siñcate &#39;",
  "S08n699:13": "neneti sekaḥ |",
  "S08n699:14": "eṣāṃ sarvveṣāṃ kalasavyāpārāt kalasābhiṣekasaṃjñā |",
  "S08n699:15": "avaivarttikābhiṣekāścaite ṣaṭtathāgatasvabhāvatvāt |",
  "S08n699:16": "tathāhi udakābhiṣeka ādarśajñānātmako&#39;",
  "S08n699:17": "kṣobhyasvabhāvaḥ,",
  "S08n699:18": "mukuṭābhiṣekaḥ samatājñānātmako ratnasambhavasvabhāvaḥ,",
  "S08n699:19": "vajrābhiṣekaḥ pratyavekṣaṇājñānātmakaḥ amitābhasvabhāvaḥ,",
  "S08n699:20": "adhipatyābhiṣekaḥ kṛtyānuṣṭhānarūpo amoghasiddhisvabhāvaḥ,",
  "S08n699:21": "nāmābhiṣeko avidyānirodhāt vidyānugataviśuddhadharmmadhātujñānātmako vairocanasvarūpaḥ,",
  "S08n699:22": "ācāryyābhiṣekastu vajrajñānasvabhāvaḥ |",
  "S08n699:23": "atra ca pañcābhiṣekaḥ pañcasu locanādividyāyāḥ vyāpārāt |",
  "S08n699:24": "atra ca avidyāmalakṣālanāya akṣobhyarūpeṇa vajrācāryyeṇa vairocanarūpāvalambini śiṣye salilābhiṣeko deyaḥ |",
  "S08n699:25": "evaṃ sarvvatrāhaṅkāraḥ,",
  "S08n699:26": "āgāmibuddhabhāvo acittoṣṇīṣabījabhuto mukuṭābhiṣekaḥ |",
  "S08n699:27": "dvādaśāṅguliparimāṇena dvādaśāṅgapratītyasamutpādaviśuddhā vajram |",
  "S08n699:28": "yatra madhyavṛtterniruttaradharmmatāsūcako hūkāraḥ |",
  "S08n699:29": "tasyārthaḥ,",
  "S08n699:30": "ha iti hetuviyuktaḥ [ū]iti ūhāpagataḥ,",
  "S08n699:31": "a iti apratiṣṭhitasarvvadharmma iti |",
  "S08n699:32": "yatra bhavasarodbha[va]mukhāt sphuranti pañcārarūpiṇo munayaḥ pañcaskandhaviśuddhyā niṣkrāntā bhavaśarīreṇa |",
  "S08n699:33": "iha ca madhyārābhimukhata uparyadhareṇa sarvve rūpādayo vijñānātmakā iti sūcyante |",
  "S08n699:34": "ete ca sarvve sarvvātmakā iti nive[da]yituṃ sarvvatraiva caturaśrī |",
  "S08n699:35": "atha te dharmmasya buddhā hūnādaniveditātmarūpasya pañcāsivimuktakāyāḥ paryyante cānyatra visphuritā śūnyatānimittāḥ praṇihi(hi)",
  "S08n699:36": "tatāvabodhanārthaṃ sarvvatra hullikātrayam |",
  "S08n699:37": "ete ca ādarśasamatāpratyavekṣaṇākṛtvā nuṣṭhānasuviśuddhadharmmadhātulakṣaṇapañcajñānātmakā gurūpadeśato jñeyāḥ |",
  "S08n699:38": "abhedyajñānasūcakaṃ ca samudāyārthaḥ -",
  "S08n699:39": "dṛḍhaṃ sāraṃ asauśīryyaṃ acchedyābhedyalakṣaṇam |",
  "S08n699:40": "adāhi avināśi ca śūnyatā vajramucyate ||",
  "S08n699:41": "abhedyaṃ vajramiti hevajre |",
  "S08n699:42": "asya ca vajrābhiṣekasy avidhānaṃ utpaśyamānā bhedyajñānabījādhānamiva vidhātuṃ evaṃ vajraghaṇṭā&#39;",
  "S08n699:43": "pi pūrvvābhisandhānena dvādaśāṅguliparimāṇā adhomukhāmbhojavajrasamāpattiniḥ svabhāvena sarvvadharmmasvabhāvaṃ pratipādayituṃ abhedyajñānanigadatāṃ dharmmodayasya bodhayituṃ mūrddhādhobhāge ca vajrāvalīyugalamālinī |",
  "S08n699:44": "tridhātukasvabhāvakūṭāgāratāmasya sthāpayituṃ hārārdhahāraprakāra ata eva pañcatathāgatāṅkitaḥ śūnyatākaruṇābhinnajñānakāraṇatāṃ āvedayitumapari[ṇata]prajñāmukhākhyānam |",
  "S08n699:45": "asya ca dharmma dhātusvarūpasya jñānasya vairocanādipañcatathāgatātmakatāṃ ca rūpādipañcaskandhasvabhāvatāṃ ca pṛthivyādipañcadhāturūpatāṃ ca kathayituṃ ūrddhaṃ pañcāraviracanā |",
  "S08n699:46": "atrāpi madhyasthitārābhimukhādyabhisandhānaṃ pūrvvavat |",
  "S08n699:47": "athābhiṣekamanayā svanantyā vajraghaṇṭayā kurvvīta |",
  "S08n699:48": "anuttarāśeṣadharmmabodhād vikārakaṃ iha prādhānyasyāpanāya hetukatāpratipādanāya ca kāraṇabhūtamapi vajraghaṇṭābhiṣekamullaṅghya prathamaṃ vajrābhiṣekadānam |",
  "S08n699:49": "sarvvadharmmā nāsatā iti pratipādanārthaṃ bhaviṣyanmunīndrapadocitanāmanidānāvadānārthaṃ ca pūrvva nāmavyapanayena svadevatākulagotrānusāreṇa nāmābhiṣekaḥ |",
  "S08n699:50": "ācāryyābhiṣekaśca vajrasamaya-ghaṇṭāsamaya-mudrāsamaya-bhavyatānujñā-vratavyākaraṇāśvāsalakṣaṇaḥ |",
  "S08n699:51": "itaḥ prabhṛti asaṃskṛto bhedayuganaddhabāhibo[dhi]dharmmasamayastvaṃ iti bodhayituṃ vajrasamayaḥ,",
  "S08n699:52": "caturaśītidharmmaskandhasahasraparastvamitipratipādanāya ghaṇṭāsamayaḥ,",
  "S08n699:53": "sveṣṭadevatāsvabhāvastvamiti sthāpayituṃ mudrāsamayaḥ |",
  "S08n699:54": "maṇḍalatattvaṃ maṇḍalaviśuddhilakṣaṇaṃ devatātattvam devatāviśuddhilakṣaṇaṃ ācāryyaparikarmma ca maṇḍalasādhanajñānaṃ pañcapradīpaṃ cāmṛtabhakṣaṇaṃ ca bhavyatātattvaṃ ca naiḥsvābhāvyameṣāmutpannakramapakṣataḥ dharmmacakrapravarttanārthamanujñā |",
  "S08n699:55": "bāhyavratanirākaraṇārthaṃ vajravratadānaṃ pṛthivyādisvabhāvatāsūcanāya vyākaraṇam |",
  "S08n699:56": "tathā hi bhuvo dharādeḥ svaḥ svarūpaṃ bhūrbhūyā iti hi bhūrbhuvaḥ svarityasyārthaḥ |",
  "S08n699:57": "sarvāvaraṇavinirmuktaḥ sarvvabuddhabodhisattvasama[ya]stvaṃ itaḥ prabhṛti bodhanārthamāśvāsaḥ |",
  "S08n699:58": "prajñāśraddhākṣetrīkaraṇārthaṃ samayarakṣaṇārthaṃ ca samānakālobhayasampāditabodhicittapradānaṃ guhyābhiṣekaḥ |",
  "S08n699:59": "prajñopāyaguhyābhyāṃ dīpayata iti vyutpattiḥ |",
  "S08n699:60": "prajñājñānamityatra vyutpattidvayam;",
  "S08n699:61": "prajñayā jñānam,",
  "S08n699:62": "prajñaiva bāhyajñānam |",
  "S08n699:63": "tatra grāhyagrāhakākāradhāraṇī buddhiścaturdhātupañcaskandhasvarūpaṣaddhiṣayātmakāṅganāsvabhāvā prajñā |",
  "S08n699:64": "tasyā nimittabhūtāyā bodhicittajñānamiti pūrvvā vyutpattiḥ |",
  "S08n699:65": "ākāradvayaśūnyā saiva vijñānamityaparā vyutpattiḥ |",
  "S08n699:66": "prajñājñānalakṣitasaptāṅgayuktasādhyaṃ caturthārthamityeke |",
  "S08n699:67": "prajñājñānameva abhyasyamānaśaradamalagaganasaṅkāśaṃ caturthārthamityapare |",
  "S08n699:68": "prajñājñānameva prakṛtirūpaṃ vikārarūpaṃ prakṛtisamutpādātmakaṃ yuganaddhādvayavāhisuviśuddhasvabhāvaṃ caturthārthamityapare |",
  "S08n699:69": "pakṣāntarāṇi ca vistarabhayā nnocyante |",
  "S08n699:70": "atiguhyasekasaṃgrahavidhānamilitena puṇyayutaślo[ke]na nikhilajagato&#39;",
  "S08n699:71": "stu vimalasphuṭasugatasubhāṣite kṣāntiḥ |",
  "S08n699:72": "samāptaścāyaṃ sekatānvayasaṃgraha iti |",
  "S08n699:73": "kṛtiriyaṃ paṇḍitāvadhūtaśrī advayavajrapādānāmiti ||"
}