{
  "SA11n1108:0": "bodhipathapradīpaḥ",
  "SA11n1108:1": "namo bodhisattvāya mañjuśriye kumārabhūtāya |",
  "SA11n1108:2": "kālatrayākhilajināṃśca tadīya-dharmān",
  "SA11n1108:3": "saṃghān mahādaratayā praṇipatya cāpi |",
  "SA11n1108:4": "bodhiprabheṇa kathito viśadīkaromi",
  "SA11n1108:5": "śiṣyottamena khalu bodhipathapradīpam ||1 ||",
  "SA11n1108:6": "puruṣāstrividhā jñeyā uttamādhamamadhyamāḥ |",
  "SA11n1108:7": "likhyate lakṣaṇaṃ teṣāṃ sphuṭaṃ pratyekabhedataḥ ||2 ||",
  "SA11n1108:8": "upāyena tu kenāpi kevalaṃ saṃsṛteḥ sukham |",
  "SA11n1108:9": "svasyaivārthe yaiheta jñeyaḥ so puruṣo'dhamaḥ ||3 ||",
  "SA11n1108:10": "pāpakarmanivṛttātmā bhavasukhāt parāṅmukhaḥ |",
  "SA11n1108:11": "ātmanirvāṇamātrārthī yo naro madhyamastu saḥ ||4 ||",
  "SA11n1108:12": "svasantānagatairduḥkhairduḥkhasyānyasya sarvathā |",
  "SA11n1108:13": "sarvasya yaḥ kṣayaṃ kāṅkṣeduttamaḥ puruṣastu saḥ |5 |",
  "SA11n1108:14": "kāṃkṣanto hi varāṃ bodhiṃ sattvānāmuttamāstathā |",
  "SA11n1108:15": "darśitān gurubhistebhyaḥ sadupāyāṃ pracakṣmahe |6 |",
  "SA11n1108:16": "saṃbuddhacitramūrtyādistūpasaddharmasaṃmukhaḥ |",
  "SA11n1108:17": "puṣpaidhūpaiḥ padārthaiśca yathāprāptaiḥ supūjayet |7 |",
  "SA11n1108:18": "samantabhadracaryoktā pūjā saptavidhā'pi ca |",
  "SA11n1108:19": "bodhisārasya paryantaṃ avaivartikacittataḥ |8 |",
  "SA11n1108:20": "suśraddhayā triratnebhyaḥ bhūmau saṃsthāpya jānunī |",
  "SA11n1108:21": "bhūtvā kṛtāñjaliścāpi triścādau śaraṇaṃ vrajet |9 |",
  "SA11n1108:22": "tataḥ samastasattveṣu maitrīcitta puraskṛtaḥ |",
  "SA11n1108:23": "durgatitrayājanmādisaṃkrāntimaraṇādibhiḥ |10 |",
  "SA11n1108:24": "dṛṣṭvā'śeṣaṃ jagaddukhaṃ duḥkhena dukhitāyāśca |",
  "SA11n1108:25": "duḥkhahetostathā duḥkhāt jagatāṃ muktikāṃkṣayā |11 |",
  "SA11n1108:26": "bodhicittaṃ samutpādyamanāpāyipratijñayā |",
  "SA11n1108:27": "evaṃ praṇidhicittānāṃ utpādetu guṇāśca ye |12 |",
  "SA11n1108:28": "te gaṇḍavyūhasūtreṣu maitreyeṇa prabhāṣitāḥ |",
  "SA11n1108:29": "sūtrasya tasya paṭhanācchravaṇād gurorvā",
  "SA11n1108:30": "saṃbodhicittaguṇakāni nirantakāni |13 |",
  "SA11n1108:31": "vijñāya tasya khalu saṃsthitirarṇāna |",
  "SA11n1108:32": "cittaṃ tathā samudayeta muhurmuhaśca |",
  "SA11n1108:33": "vīradattaparīpṛcchāsūtre puṇyaṃ pradarśitam |14 |",
  "SA11n1108:34": "yattacślokatrayeṇaiva samāsenātralikhyate |",
  "SA11n1108:35": "bodhicittāddhi yatpuṇyaṃ tacca rupi bhavedyadi |15 |",
  "SA11n1108:36": "ākāśadhātuṃ saṃpūrya bhūyaścottari tadbhavet |",
  "SA11n1108:37": "gaṅgāvālikasaṃkhyāni buddhakṣetrāṇi yo naraḥ |16 |",
  "SA11n1108:38": "dadyātsadratna pūrṇāni lokanāthebhya eva hi |",
  "SA11n1108:39": "yaścaikaḥ prāñjalirbhūtvā cittaṃ bodhāya nāmayet |17 |",
  "SA11n1108:40": "iyaṃ viśeṣyate pūjā yasyānto'pi na vidyate |",
  "SA11n1108:41": "utpādyabodhipraṇidhānacittaṃ",
  "SA11n1108:42": "naikaprayatnaiḥ parivardhitavyam |18 |",
  "SA11n1108:43": "janmāntare'pi smaraṇārthamasya",
  "SA11n1108:44": "śikṣā yathoktā paripālanīyā |",
  "SA11n1108:45": "prasthānacitte svayamātiriktaṃ",
  "SA11n1108:46": "samyagbhavenna praṇidhānavṛddhiḥ |19 |",
  "SA11n1108:47": "saṃbodhisaṃvara vivṛddhikāmaḥ",
  "SA11n1108:48": "tasmād dhruvaṃ cainamavāpnuyāta |",
  "SA11n1108:49": "saptadhāprātimokṣaiśca sadā'nyasaṃvarānvitaḥ |20 |",
  "SA11n1108:50": "bhāgyaṃ bodhisattvānāṃ saṃvarasya na cānyathā |",
  "SA11n1108:51": "saptadhā prātimokṣeṣu bhāṣiteṣu tathāgataiḥ |21 |",
  "SA11n1108:52": "brahmacaryaḥ śreṣṭhāḥ bhikṣusaṃvara iṣyate |",
  "SA11n1108:53": "śīlādhyāyoktavidhinā bodhisattvasya bhūmiṣu |22 |",
  "SA11n1108:54": "saṃvaraḥ sadgurorgrāhyaḥ samyaglakṣaṇayuktataḥ |",
  "SA11n1108:55": "yaḥ saṃvaravidhau dakṣaḥ svayaṃ ca saṃvare sthitaḥ |23 |",
  "SA11n1108:56": "kṛpāluḥ saṃvare śaktaḥ jñātavyaḥ sadgurustu saḥ |",
  "SA11n1108:57": "tatra yatnena na prāpto guruścaitādṛśo yadi |24 |",
  "SA11n1108:58": "saṃvaragrahaṇasyānyo vidhiḥ tasmāt samucyate |",
  "SA11n1108:59": "ambararājabhūtena pūrvaṃ manjuśriyā yathā ||25 ||",
  "SA11n1108:60": "bodhicittaṃ samutpādi suspaṣṭaṃ cātra likhyate |",
  "SA11n1108:61": "mañjuśribuddhakṣetrālaṅkārasūtroktivat tathā ||26 ||",
  "SA11n1108:62": "utpādayāmi saṃbodhau cittaṃ nāthasya saṃmukham |",
  "SA11n1108:63": "nimantraye jagatsarvaṃ dāridyānmocitāsmi tat ||27 ||",
  "SA11n1108:64": "vyāpādakhilacittaṃ vā īrṣyāmātsaryameva va |",
  "SA11n1108:65": "adyāgre na kariṣyāmi bodhiṃ prāpsyāmi yāvatā ||28 ||",
  "SA11n1108:66": "brahmacarya cariṣyāmi kāmāṃstyakṣyāmi pāpakān |",
  "SA11n1108:67": "buddhānāmānuśikṣiṣye śīlasaṃvara saṃyame ||29 ||",
  "SA11n1108:68": "nāhaṃ tvaritarupeṇa bodhiṃ prāptumihotsahe |",
  "SA11n1108:69": "parāntakoṭiṃ sthāsyāmi sattvasyaikasya kāraṇāt ||30 ||",
  "SA11n1108:70": "kṣetraṃ viśodhiṣyāmi aprameyamacintim |",
  "SA11n1108:71": "nāmadheyaṃ kariṣyāmi daśadikṣu ca viśrutam ||31 ||",
  "SA11n1108:72": "kāyavāk karmaṇī cāhaṃ śodhayiṣyāmi sarvaśaḥ |",
  "SA11n1108:73": "śodhayiṣye manaskarma kartāsmi nāśabham ||32 ||",
  "SA11n1108:74": "svakāya cittaviśuddhihetu,",
  "SA11n1108:75": "prasthānacittātmayamasthitena |",
  "SA11n1108:76": "triśīlaśikṣāpariśiyeta cet,",
  "SA11n1108:77": "triśīlaśikṣāsu mahādarasyāt ||33 ||",
  "SA11n1108:78": "śuddhasaṃbodhisattvānāṃ tasmāt saṃvarasaṃvṛtau |",
  "SA11n1108:79": "yatnāt saṃbodhisaṃbhāraḥ paripūrṇo bhaviṣyati ||34 ||",
  "SA11n1108:80": "puṇyajñānasvabhāvasya saṃbhārasya tu pūrtaye |",
  "SA11n1108:81": "sarvabuddhamatoheturabhijñotpāda eva hi ||35 ||",
  "SA11n1108:82": "pakṣavṛddhiṃ vinā pakṣī khe noḍaḍetuṃ yathā kṣamaḥ |",
  "SA11n1108:83": "tathā'bhijñābalairhīnaḥ sattvārthakaraṇe'kṣamaḥ ||36 ||",
  "SA11n1108:84": "abhijñasya divārātrau yāni puṇyāni santi vai |",
  "SA11n1108:85": "abhijñāyāśca rāhitye naiva janmaśateṣu ca ||37 ||",
  "SA11n1108:86": "śighraṃ saṃbodhi-saṃbhāraṃ saṃpūrayitumicchati |",
  "SA11n1108:87": "nirālasyena yatnenābhijñāṃ saṃsādhayettu saḥ ||38 ||",
  "SA11n1108:88": "śamathasiddhyabhāve'bhijñānaṃ na jāyate |",
  "SA11n1108:89": "ataḥ śamathasiddhayarthaṃ yatitavyaṃ punaḥ punaḥ ||39 ||",
  "SA11n1108:90": "śamathaṅgaprahīṇatve tadyatnairbhāvite'pi ca |",
  "SA11n1108:91": "saṃvatsarasahasraiśca samādhirnaiva setsyati ||40 ||",
  "SA11n1108:92": "ataḥ samādhisaṃbhārādhyāyoktāṅgasamāśritaḥ |",
  "SA11n1108:93": "kasmiṃścit alambane'pi puṇye saṃsthāpayenmanaḥ ||41 ||",
  "SA11n1108:94": "yoginaḥśamathe siddhe'bhijñānaṃ cāpi setsyati |",
  "SA11n1108:95": "prajñāpāramitāyogaṃ vinā nā''varaṇakṣayaḥ ||42 ||",
  "SA11n1108:96": "kleśajñeyāvṛtestasmāt prahāṇārthamaśeṣataḥ |",
  "SA11n1108:97": "prajñāpāramitāṃ yogī sopāyaṃ bhāvayet sadā ||43 ||",
  "SA11n1108:98": "upāyarahitā prajñā'pyupāyaḥ prajñayā vinā |",
  "SA11n1108:99": "yato bandha iti proktau praheyaṃ nobhayaṃ tataḥ ||44 ||",
  "SA11n1108:100": "kā prajñā ka upāyaśca śaṅkāmiti nirāsitum |",
  "SA11n1108:101": "upāyasya ca prajñāyāḥ bhedaḥ samyak prakāśyate ||45 ||",
  "SA11n1108:102": "prajñāpāramitāṃ tyaktvā dānapāramitādayaḥ |",
  "SA11n1108:103": "sarve hi kuśalāḥ dharmāḥ upāyāḥ jinabhāṣitāḥ ||46 ||",
  "SA11n1108:104": "upāyābhyāsavaśyātmā yo hi prajñāṃ vibhāvayet |",
  "SA11n1108:105": "śīghraṃ sa labhate bodhiṃ na nairātmyaikabhāvanāt ||47 ||",
  "SA11n1108:106": "skandhāyatanadhātūnāmanutpādāvabodhinām |",
  "SA11n1108:107": "svabhāvaśūnyatājñānaṃ prajñeti parikīrtitā ||48 ||",
  "SA11n1108:108": "sadutpattirayuktāsti asaccāpi khapuṣpavat |",
  "SA11n1108:109": "dvayordoṣaprasaṅgatvāt udbhāvo na dvayorapi ||49 ||",
  "SA11n1108:110": "anutpannaḥ svato bhāvo parato nobhayorapi |",
  "SA11n1108:111": "ahetuteśca no tasmāt niḥsvabhāvaḥ svarupataḥ ||50 ||",
  "SA11n1108:112": "athavā sarvadharmāṇāṃ caikānekavicāraṇe |",
  "SA11n1108:113": "svarupā'prāpyamāṇatvāt niḥsvabhāvatvaniścayaḥ ||51 ||",
  "SA11n1108:114": "śūnyatāsaptau yuktau mūlamadhyamakādiṣu |",
  "SA11n1108:115": "siddho bhāvasvabhāvastu śūnyatāyāṃ bhāṣitaḥ ||52 ||",
  "SA11n1108:116": "granthasya gauravo yasmāt atra tasmānna vistaraḥ |",
  "SA11n1108:117": "siddhasiddhāntamātraikaṃ bhāvanārthaṃ prabhāṣitam ||53 ||",
  "SA11n1108:118": "tasmādaśeṣadharmāṇāṃ svabhāvanāmalābhataḥ |",
  "SA11n1108:119": "nairātmyabhāvanā yā hi sā prajñāyāstu bhāvanā ||54 ||",
  "SA11n1108:120": "prajñayā sarvadharmaṇāṃ yatsvabhāvo na dṛṣṭavat |",
  "SA11n1108:121": "yuktayā parikṣya tāṃ prajñāṃ so'vikalpena bhāvayet ||55 ||",
  "SA11n1108:122": "bhavo vikalpobhūto'yaṃ tadvikalpātmakastataḥ |",
  "SA11n1108:123": "sarvakalpaparityāgaḥ nivārṇaḥ paramo'sti hi ||56 ||",
  "SA11n1108:124": "evamapyuktaṃ bhagavatā--",
  "SA11n1108:125": "mahā'vidyā vikalpo hi saṃsārārṇavapātakaḥ |",
  "SA11n1108:126": "nirvikalpasamādhisthe'vikalpo bhāsate khavat ||57 ||",
  "SA11n1108:127": "avikalpapraveśadhāraṇyāmapi uttam--",
  "SA11n1108:128": "cintitenirvikalpe'smin saddharme jinaputrakaiḥ |",
  "SA11n1108:129": "vikalpaṃ durgamaṃ tīrtvā'vikalpo prāpsyate kramāt ||58 ||",
  "SA11n1108:130": "niścayīyāgamayuktibhyāṃ svabhāva rahitān tathā |",
  "SA11n1108:131": "sarvān dharmānutpannānavikalpaṃ bhāvayet ||59 ||",
  "SA11n1108:132": "bhāvayannidamevetthaṃ prāpyoṣṇatvādikaṃ kramāt |",
  "SA11n1108:133": "labhate pramuditvādiṃ buddhabodhirna lambitā ||60 ||",
  "SA11n1108:134": "sādhitairmantraśaktayā hi śāntivistarakarmabhiḥ |",
  "SA11n1108:135": "bhadrakumbhādisiddhāṣṭamahāsiddhibalena ca ||61 ||",
  "SA11n1108:136": "abhīṣṭā bodhisaṃbhāraparipūrtiḥ sukhena cet |",
  "SA11n1108:137": "kriyācaryādi tantrokam guhyācaraṇabhiṣyate ||62 ||",
  "SA11n1108:138": "tadā''cāryabhiṣekārtha mahāratnādidānataḥ |",
  "SA11n1108:139": "sadguruṃ prīṇayed bhaktayā sarvājñādipālanaiḥ ||63 ||",
  "SA11n1108:140": "prasanne ca gurau bhūte pūrṇācāryābhiṣekataḥ |",
  "SA11n1108:141": "sarvapāpaviśuddhātmā siddhibhāgī bhaviṣyati ||64 ||",
  "SA11n1108:142": "ādibuddhamahātantre prayatnena niṣedhataḥ |",
  "SA11n1108:143": "guhyaprajñābhiṣekastu na grahyā brahmacāriṇā ||65 ||",
  "SA11n1108:144": "so'bhiṣeko gṛhītaścet brahyacaryatapaḥ sthitaiḥ |",
  "SA11n1108:145": "niṣiddhācaraṇatvāt tattapaḥ samvarakṣayaḥ ||66 ||",
  "SA11n1108:146": "jāyante vratinastasya pārājikavipattayaḥ |",
  "SA11n1108:147": "saḥ pateddurgatau nūnaṃ siddhirnaiva kadācana ||67 ||",
  "SA11n1108:148": "sarvatantraśrutau bhāṣye homayajñādikarmāsu |",
  "SA11n1108:149": "labdhācāryābhiṣekaśca tattvavida naiva duṣyati ||68 ||",
  "SA11n1108:150": "dīpaṅkaraśriyā bodhipathaḥ proktaḥ samāsataḥ |",
  "SA11n1108:151": "dṛaṣṭvā sūtrādidharmoktiṃ bodhiprabhanivedanāt ||69 ||"
}