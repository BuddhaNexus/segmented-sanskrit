{
  "SA21n1412:0": "nityakarmapūjāvidhiḥ",
  "SA21n1412:1": "om namaḥ śrīvajrasattvāya |",
  "SA21n1412:2": "atha nityakarmapūjāvidhiḥ prārabhyate |",
  "SA21n1412:3": "tatrādau om hrīṃ svāhā 3 kāyaviśodhane svāhā |",
  "SA21n1412:4": "iti mantreṇa tridhā ācamya pūjābhāṇḍasaṃkalpaṃ kuryāt |",
  "SA21n1412:5": "tadyathā - om adya śrīmacchrītyādinā saṃkalpoccāraṇānantaramidaṃ mantraṃ paṭhet |",
  "SA21n1412:6": "om namo bhagavate puṣpaketurājāya tathāgatāyārhate samyaksaṃbuddhāya |",
  "SA21n1412:7": "tadyathā - om puṣpe 2 mahāpuṣpe supuṣpe puṣpodbhave puṣpasaṃbhave puṣpāvakiraṇe svāhā |",
  "SA21n1412:8": "idaṃ sapuṣpadhūpadīpa gandharasanaivedyādiyuktaṃ suvarṇapuṣpabhājanaṃ saṃkalpayāmyaham |",
  "SA21n1412:9": "tato prāṇāyāmādi nyāsayogādi kṛtvā guruṃ ca namaskṛtya śaṅkhaṃ pūjayet ||",
  "SA21n1412:10": "om gurubhyo namaḥ 3 samasta guru ājñā |",
  "SA21n1412:11": "om ā hū va vajrodake hū svāhā ||",
  "SA21n1412:12": "śirasi śaṅkhodakenābhiṣiñcet -",
  "SA21n1412:13": "yathā hi jātamātreṇa snāpitāḥ sarvatathāgatāḥ |",
  "SA21n1412:14": "tathāhaṃ snāpayiṣyāmi śuddhadivyena vāriṇā ||",
  "SA21n1412:15": "om sarvatathāgatābhiṣekasamaśriye hū |",
  "SA21n1412:16": "punaḥ |",
  "SA21n1412:17": "omhrī svāheti mantreṇācamya pūrvoktamantreṇa pūjābhāṇḍamadhiṣṭhāya puṣpaikaṃ trikāyādhiṣṭhānaṃ kṛtvā bhūmau nyaset |",
  "SA21n1412:18": "om āḥ hu 3 tiṣṭha vajrāsane hu |",
  "SA21n1412:19": "pārśvābhyāṃ kṣipet dvau puṣpau |",
  "SA21n1412:20": "om sarvapāpānapanaya hu |",
  "SA21n1412:21": "ekaṃ śirasi nyasedanena mantreṇa - om maṇidhari vajriṇi mahāpratisare rakṣa 2 māṃ sarvasattvānāṃ ca hu 2 faṭ svāhā |",
  "SA21n1412:22": "maṇḍale tilakaṃ kṛtvā''tmānaṃ ca bhūṣayet |",
  "SA21n1412:23": "om vajratilakabhūṣaṇe svāhā |",
  "SA21n1412:24": "sajalapuṣpākṣatavāsamaṇḍale pātayedanena mantreṇa ,",
  "SA21n1412:25": "om vajrodake hū |",
  "SA21n1412:26": "om vajragomaye hu |",
  "SA21n1412:27": "om vajrabhūmau surekhe sarvatathāgatādhiṣṭhānādhitiṣṭhantu svāhā |",
  "SA21n1412:28": "etacca paṭhet |",
  "SA21n1412:29": "dānaṃ gomayambunā ca sahitaṃ śīlaṃ ca sammārjanaṃ",
  "SA21n1412:30": "kṣāntiṃ kṣudrapipīlikāpanayanaṃ vīryaṃ kriyāsthāpanam |",
  "SA21n1412:31": "dhyānaṃ tatkṣaṇamekacittakaraṇaṃ prajñāsurekhojvalā",
  "SA21n1412:32": "etāḥ pāramitā ṣaḍeva labhate kṛtvā munermaṇḍalam ||",
  "SA21n1412:33": "bhavati kanakavarṇaḥ sarvarogaurvimuktaḥ",
  "SA21n1412:34": "suramanujaviśiṣṭaścandravaddīptakāntiḥ |",
  "SA21n1412:35": "dhanakanakasamṛddhirjāyate rājavaṃśe",
  "SA21n1412:36": "sugatavaragṛhe'smin kāyakarmāṇi kṛtvā ||",
  "SA21n1412:37": "om sule(re)khe sarvatathāgatādhiṣṭhānādhitiṣṭhantu svāhā |",
  "SA21n1412:38": "puṣpaikaṃ hastasyopari nyasya nyubjahastaṃ kṛtvā maṇḍale kṣipet |",
  "SA21n1412:39": "om candrārkavimale svāhā |",
  "SA21n1412:40": "maṇḍalaṃ pradakṣiṇīkṛtya puṣpaikaṃ balibhāṇḍe kṣipet |",
  "SA21n1412:41": "om vajrasattva sarvavighnānutsādayahu |",
  "SA21n1412:42": "pūrvādikrameṇa dviparivartanaṃ kṛtvā ekaviṃśatipuṣpapātanaṃ kuryāt maṇdale |",
  "SA21n1412:43": "om haḥ mahāmadhye merave namaḥ |",
  "SA21n1412:44": "om hrīṃ madhye merave namaḥ |",
  "SA21n1412:45": "om sū sūkṣmamadhye merave namaḥ |",
  "SA21n1412:46": "iti madhye |",
  "SA21n1412:47": "om yaṃ pūrvavidehāya namaḥ |",
  "SA21n1412:48": "pū |",
  "SA21n1412:49": "om raṃ jambūdvīpāya namaḥ |",
  "SA21n1412:50": "da |",
  "SA21n1412:51": "om laṃ aparagodānīye namaḥ |",
  "SA21n1412:52": "pa |",
  "SA21n1412:53": "om vaṃ uttarakurave namaḥ |",
  "SA21n1412:54": "u |",
  "SA21n1412:55": "om yā upadvīpāya namaḥ |",
  "SA21n1412:56": "a |",
  "SA21n1412:57": "om rā upadvīpāya namaḥ |",
  "SA21n1412:58": "nai |",
  "SA21n1412:59": "om lā upadvīpāya namaḥ |",
  "SA21n1412:60": "vā |",
  "SA21n1412:61": "om vā upadvīpāya namaḥ |",
  "SA21n1412:62": "ī |",
  "SA21n1412:63": "tathaiva |",
  "SA21n1412:64": "īṃ yaḥ gajaratnāya namaḥ |",
  "SA21n1412:65": "īṃ raḥ aśvaratnāya namaḥ |",
  "SA21n1412:66": "om laḥ puruṣaratnāya namaḥ |",
  "SA21n1412:67": "om vaḥ strīratnāya namaḥ |",
  "SA21n1412:68": "om yā khaḍgaratnāya namaḥ |",
  "SA21n1412:69": "om rā cakraratnāya namaḥ |",
  "SA21n1412:70": "om lā maṇiratnāya namaḥ |",
  "SA21n1412:71": "om vā sarvanidhānebhyo namaḥ |",
  "SA21n1412:72": "ī |",
  "SA21n1412:73": "om caṃ candrāya namaḥ |",
  "SA21n1412:74": "da |",
  "SA21n1412:75": "om sūṃ sūryāya namaḥ |",
  "SA21n1412:76": "u |",
  "SA21n1412:77": "om āḥ hu śrīvajrasattvagurave namaḥ |",
  "SA21n1412:78": "madhye |",
  "SA21n1412:79": "pañcopacārapūjā |",
  "SA21n1412:80": "om vajragandhe svāhā |",
  "SA21n1412:81": "gandhaḥ |",
  "SA21n1412:82": "om vajrapuṣpe svāhā |",
  "SA21n1412:83": "puṣpaṃ |",
  "SA21n1412:84": "om vajradhūpe svāhā |",
  "SA21n1412:85": "dhūpaṃ |",
  "SA21n1412:86": "om vajranaivedye svāhā |",
  "SA21n1412:87": "naivedyaṃ |",
  "SA21n1412:88": "om vajradīpe svāhā |",
  "SA21n1412:89": "dīpaṃ |",
  "SA21n1412:90": "om vajralājāya svāhā |",
  "SA21n1412:91": "lājāṃ |",
  "SA21n1412:92": "puṣpākṣatasahitajaladhārāṃ maṇḍale pātayet -",
  "SA21n1412:93": "om catūratnamayaṃ merumaṣṭadvīpopaśobhitam |",
  "SA21n1412:94": "nānāratnasamākīrṇaṃ tadye'nuttaradāyinaḥ ||",
  "SA21n1412:95": "gurubhyo buddhadharmebhyaḥ saṃghebhyaśca tathaiva ca |",
  "SA21n1412:96": "niryātayāmi bhāvena sampūrṇaṃ ratnamaṇḍalam ||",
  "SA21n1412:97": "stutiḥ | om āḥ hu (hū)",
  "SA21n1412:98": "śrīmadvajrasattvasaguruvaracaraṇakamalāya samyagjñānāvabhāsanakarāya namo'haṃ namastestu namo namaḥ bhaktyāhaṃ tvāṃ namasyāmi gurunātha prasīda me |",
  "SA21n1412:99": "kṛtāñjalinā tiṣṭhet |",
  "SA21n1412:100": "yasya prasādakiraṇaiḥ sfuritātmatattva",
  "SA21n1412:101": "ratnaprabhāparikaraiḥ prahatāndhakārāḥ |",
  "SA21n1412:102": "paśyantyanāviladṛśaiḥ savilāsamuccai",
  "SA21n1412:103": "stasmai namaskṛtiriyaṃ gurubhāskarāya ||",
  "SA21n1412:104": "namo buddhāya guruve namo dharmāya tāyine |",
  "SA21n1412:105": "namaḥ saṃghāya mahate tribhyo'pi satataṃ namaḥ ||",
  "SA21n1412:106": "sarvabuddhaṃ namasyāmi dharmaṃ ca jinabhāṣitam |",
  "SA21n1412:107": "saṃghaṃ ca śīlasampannaṃ ratnatraya namo'stu te ||",
  "SA21n1412:108": "ratnatraye me śaraṇaṃ sarvaṃ pratideśayāmyaham |",
  "SA21n1412:109": "anumode jagatpuṇyaiḥ buddhabodhau dadhe manaḥ ||",
  "SA21n1412:110": "ābodhau śaraṇaṃ yāmi buddhadharmagaṇottame |",
  "SA21n1412:111": "bodhicittaṃ karomyeṣa svaparārthaprasiddhaye ||",
  "SA21n1412:112": "utpādayāmi varabodhicittaṃ nimantrayāmyahaṃ sarvasattvān |",
  "SA21n1412:113": "iṣṭāṃ cariṣye varabodhicaryāṃ buddho bhaveyaṃ jagato hitāya ||",
  "SA21n1412:114": "deśanāṃ sarvapāpānāṃ puṇyānāṃ cānumodanām |",
  "SA21n1412:115": "kṛtopavāsaṃ cariṣyāmi āryāṣṭāṅgamupoṣadham ||",
  "SA21n1412:116": "mayā bālena mūḍhena yatkiñcitpāpamāgatam |",
  "SA21n1412:117": "prakṛtyāvadyasāvadyaprajñaptyāvadyameva ca ||",
  "SA21n1412:118": "tadatyayaṃ deśayāmyeṣa nāthānāmagrataḥ sthitaḥ |",
  "SA21n1412:119": "kṛtāñjalirduḥkhabhītaḥ praṇipatya punaḥ punaḥ ||",
  "SA21n1412:120": "atyayamatyayaṃ tena pratigṛhṇantu nāyakāḥ |",
  "SA21n1412:121": "na bhadrakamidaṃ cātha na kartavyaṃ punarmayā ||",
  "SA21n1412:122": "yathā te tathāgatā āryārhantaḥ samyaksaṃbuddhā buddhajñānena buddhacakṣuṣā jānanti paśyanti yat kuśalamūlaṃ yajjātikaṃ yannikāyaṃ yādṛśaṃ yatsvabhāvaṃ yallakṣaṇaṃ yathādharmatayā saṃvidyate |",
  "SA21n1412:123": "tatkuśalamūlaṃ nityamanuttarāyāṃ samyaksaṃbodhau pariṇāmitaṃ tathāhaṃ pariṇāmayāmi |",
  "SA21n1412:124": "tathā mamānena samānakālaṃ lokasya duḥkhaṃ ca sukhodayaṃ ca |",
  "SA21n1412:125": "hartuṃ ca kartuṃ ca sadāstu śaktistamaḥprakāśaṃ ca yathaiva bhānoḥ ||",
  "SA21n1412:126": "dṛṣṭaḥ śruto'nusmṛtimāgato vā pṛthakkathāyogamupāgato vā |",
  "SA21n1412:127": "sarvaprakāraṃ jagato hitāya kuryāmajastraṃ sukhasaṃhitāya || iti ||",
  "SA21n1412:128": "atrāvasare jāpayogaṃ kuryāt |",
  "SA21n1412:129": "tadāvasāne'mṛtakuṇḍalivalibhāṇḍe śaṅkhodakaculukaṃ dadyādanena om hrīṃ ācamanaṃ [prokṣaṇaṃ] praticcha svāhā |",
  "SA21n1412:130": "bhāvanā | tato yaṃkāreṇa vāyumaṇḍalaṃ raṃkāreṇāgnimaṇḍalaṃ tadupari trimuṇḍakṛtacūḍikopari sitapadmabhājanaṃ tatra bhaktādiparipūritaṃ tatropari bru ā ji kha hu lāṃ māṃ pāṃ tāṃ vaṃkārajātaḥ pañcāmṛtapañcapradīparupaṃ niṣpādya tato garuḍamudrāṃ darśayet |",
  "SA21n1412:131": "freṃ 3 |",
  "SA21n1412:132": "punaḥ śaṅkhodakaculukaṃ dadyādanena -",
  "SA21n1412:133": "om indrādilokapālebhyaḥ pādyācamanaṃ [nārghaṃ] prokṣaṇaṃ praticcha svāhā |",
  "SA21n1412:134": "jaḥ hu va horiti mudrāṃ pradarśya indrādidaśadikpālalokapālamudrāṃ ca pradarśya pūrvādikrameṇa balibhāṇḍe puṣpaṃ pātayedebhirmantraiḥ |",
  "SA21n1412:135": "om indrāya svāhā |",
  "SA21n1412:136": "om varuṇāya svāhā |",
  "SA21n1412:137": "om kuverāya svāhā |",
  "SA21n1412:138": "om agnaye svāhā |",
  "SA21n1412:139": "om nairṛtye svāhā |",
  "SA21n1412:140": "om vāyave svāhā |",
  "SA21n1412:141": "om īśānāya svāhā |",
  "SA21n1412:142": "om ūrdhvaṃ brahmaṇe svāhā |",
  "SA21n1412:143": "om adhaḥ pṛthivībhyaḥ svāhā |",
  "SA21n1412:144": "om sūryāya grahādhipataye svāhā |",
  "SA21n1412:145": "om candrādi (ya)",
  "SA21n1412:146": "nakṣatrādhipataye svāhā |",
  "SA21n1412:147": "om nāgebhyaḥ svāhā |",
  "SA21n1412:148": "om asurebhyaḥ svāhā |",
  "SA21n1412:149": "om yakṣebhyaḥ svāhā |",
  "SA21n1412:150": "om sarvadigvidiglokapālebhyaḥ svāhā |",
  "SA21n1412:151": "pañcopacārapūjā pūrvavat stutiḥ |",
  "SA21n1412:152": "indrādayo mahāvīrā lokapālā maharddhikāḥ |",
  "SA21n1412:153": "kīlayantu daśakrodhā vighnahartā namo'stu te ||",
  "SA21n1412:154": "tarpaṇam -",
  "SA21n1412:155": "bibhrāṇaṃ buddhabimbaṃ divasakaradhara rāśi yā bindulekham |",
  "SA21n1412:156": "maitrīyaṃ cārurūpaṃ śirasi varatanuṃ mañjughoṣaṃ ca gātram ||",
  "SA21n1412:157": "padmasthaṃ daṇḍarūpaṃ kuliśavaratanuṃ vajriṇaṃ bhīmanādam |",
  "SA21n1412:158": "vijñānaṃ jñānarūpaṃ nihitabhavabhayaṃ pañcamūrti praṇamya ||",
  "SA21n1412:159": "sākṣatapuṣpajaladhārāṃ balibhāṇḍe pātayet |",
  "SA21n1412:160": "indrādivajrī saha devasaṃghairimaṃ ca gṛhṇantu baliṃ viśiṣṭam |",
  "SA21n1412:161": "agniryamo nairṛtibhūpatiśca apāṃpatirvāyudhanādhipaśca ||",
  "SA21n1412:162": "īśānabhūtādhipatiśca devā ūrdhvaśca candrārkapitāmahaśca |",
  "SA21n1412:163": "devāḥ samastā bhuvi ye ca nāgāḥ dharādharā guhyagaṇaiḥ sametāḥ ||",
  "SA21n1412:164": "pratipratitveka nivedayantu svakasvakāścaiva diśāsu bhūtāḥ |",
  "SA21n1412:165": "gṛhṇantu tuṣṭāḥ sagaṇaiḥ sametāḥ sa putradārāḥ saha bhṛtyasaṃghaiḥ ||",
  "SA21n1412:166": "hṛṣṭāḥ prasannāḥ sraggandhāmālyaṃ puṣpaṃ balirdhūpavilepanaṃ ca |",
  "SA21n1412:167": "gṛhṇantu bhuñjantu pibantu cedaṃ idaṃ ca karmaṃ safalaṃ bhavenme ||",
  "SA21n1412:168": "hu hufaṭ faṭ svāhā punastathaiva ca |",
  "SA21n1412:169": "om namo ratnatrayāya om caṇḍavajrapāṇaye mahākrodhāya daṃṣṭrotkaṭabhairavāya asimuśalapāśagṛhītahastāya |",
  "SA21n1412:170": "om amṛtakuṇḍali kha kha khāhi 2 tiṣṭha 2 bandha 2 hana 2 daha 2 paca2 garjaya 2 tarjaya 2 visfoṭaya 2 mahāgaṇapataye jīvitāntakarāya hu hu faṭ 2 svāhā |",
  "SA21n1412:171": "tatra puṣpādi pūjā |",
  "SA21n1412:172": "tadvidhiṃ devatāpūjāyāṃ darśaddīpānte lājābhiretadgāthayā pūjayet |",
  "SA21n1412:173": "ye dharmā hetuprabhavā hetusteṣāṃ tathāgato hyavadat |",
  "SA21n1412:174": "teṣāṃ ca yo nirodha evaṃvādī mahāśramaṇaṃ ||",
  "SA21n1412:175": "pūṣpākṣatajalaiḥ pūjayedanena |",
  "SA21n1412:176": "om akāro mukhaḥ sarvadharmāṇāmādyanutpannatvāt |",
  "SA21n1412:177": "om āḥ hu (hū) faṭ svāhā |",
  "SA21n1412:178": "dakṣiṇā |",
  "SA21n1412:179": "om mañjuśriye kumārabhūtāya bodhisattvāya mahāsattvāya mahākāruṇikāya taṇḍuladakṣiṇā saṃpraḍho (to)",
  "SA21n1412:180": "ṣayāmyaham |",
  "SA21n1412:181": "sākṣatāñjalenā tiṣṭhet |",
  "SA21n1412:182": "om vajrasattvasamayamanupālaya vajrasattvattvenopatiṣṭha dṛḍho me bhava sutoṣyo me bhava supoṣyo me bhava anurakto me bhava sarvasiddhiṃ me prayaccha sarvakarmasu ca me cittaśriyaṃ kuru hu ha ha ha ha ho bhagavan sarvatathāgata vajraṃ mā me muñca vajrībhava mahāsamayasattva āḥ |",
  "SA21n1412:183": "iti gurumaṇḍalakriyā |",
  "SA21n1412:184": "tato devatāpūjārthaṃ devatāyā śiraḥpradeśe puṣpamāropya etadbhāvanāvākyaṃ paṭhet |",
  "SA21n1412:185": "om svabhāvaśuddhāḥ sarvadharmāḥ svabhāvaśuddho'ham |",
  "SA21n1412:186": "om śūnyatājñānavajrasvabhāvātmako'ham |",
  "SA21n1412:187": "dhūpavākyam |",
  "SA21n1412:188": "om bhagavan śrī amukavajravidyārāja namo'stu te |",
  "SA21n1412:189": "kartumicchāmi te nātha maṇḍalaṃ karuṇātmaka |",
  "SA21n1412:190": "śiṣyāṇāmanukampāya yuṣmākaṃ pūjanāya ca ||",
  "SA21n1412:191": "tanme bhaktasya bhagavan prasādaṃ kartumarhasi |",
  "SA21n1412:192": "samanvāharantu māṃ buddhā jagaccakrakriyārthadāḥ ||",
  "SA21n1412:193": "falasthā bodhisattvāśca yā cānyā mantradevatāḥ |",
  "SA21n1412:194": "devatā lokapālāśca bhūtāḥ saṃbodhisādhitāḥ ||",
  "SA21n1412:195": "śāsanābhiratāḥ sattvā ye kecidvajracakṣuṣaḥ |",
  "SA21n1412:196": "anukampāmupādāya saśiṣyasya ca tanmama ||",
  "SA21n1412:197": "amukadevatānāmācāryam arcayiṣyāmi |",
  "SA21n1412:198": "tatra vajradhūpaṃ niryātayāmi tatra vajradhūpaṃ praticcha svāhā |",
  "SA21n1412:199": "tataḥ sākṣāt puṣpāñjaliṃ dhṛtvaitadadhyeṣaṇāvākyaṃ paṭhet -",
  "SA21n1412:200": "adya me safalaṃ janma safalaṃ jīvitaṃ ca me |",
  "SA21n1412:201": "samayaṃ sarvadevānāṃ bhāvito'haṃ na saṃśayaḥ ||",
  "SA21n1412:202": "avaivartī bhaviṣyāmi bodhicittaikacetasā |",
  "SA21n1412:203": "tathāgatakulotpattirmamādya syānna saṃśayaḥ ||",
  "SA21n1412:204": "agro me divaso hyadya yajño me'dya hyanuttaraḥ |",
  "SA21n1412:205": "sannipāto bhavo hyadya sarvabuddhanimantraṇāt ||",
  "SA21n1412:206": "om kusumāñjalinātha horiti mantraṃ paṭhan devatāsannidhau prakiret |",
  "SA21n1412:207": "tadanu snānavidhiḥ ||",
  "SA21n1412:208": "tatrādau suvarṇādibhājane śubhrasvacchasunirmalakāṃsyadarpaṇaṃ dhṛtvā tatra praṇavamekaṃ suvarṇaśalākayā vilikhya tasminneva jaladhārāṃ pātayedanayā gāthayā -",
  "SA21n1412:209": "om yanmaṅgalaṃ sakalasattvahṛdi sthitasya",
  "SA21n1412:210": "sarvātmakasya varadharmakulādhipasya |",
  "SA21n1412:211": "niḥśeṣadoṣarahitasya mahāsukhasya",
  "SA21n1412:212": "tanmaṅgalaṃ bhavatu te paramābhiṣekaḥ ||",
  "SA21n1412:213": "punaḥ pañcāmṛtaiḥ snāpayet |",
  "SA21n1412:214": "om sarvatathāgata bru ā ji hu |",
  "SA21n1412:215": "tataḥ pratibimbaṃ darśayedanena |",
  "SA21n1412:216": "pratibimbasamā dharmā acchā śuddhā hyanāvilāḥ |",
  "SA21n1412:217": "agrāhyā anulipyāśca hetukarmasamudbhavāḥ ||",
  "SA21n1412:218": "snānodakamātmanaḥ śirapradeśe'bhiṣecayet |",
  "SA21n1412:219": "om sarvatathāgatābhiṣekaṃ samāśriye hu |",
  "SA21n1412:220": "iti snānakarmānte jaladhārayā maṇḍaṃ kārayeddevatāsamīpe |",
  "SA21n1412:221": "om vajrabhūmau surekhe sarvatathāgatādhiṣṭhānādhītṣṭhantu svāhā |",
  "SA21n1412:222": "om vajrasuvarṇajaladhāre svāhā |",
  "SA21n1412:223": "sindūreṇābhūṣayet |",
  "SA21n1412:224": "idaṃ te paramaṃ gandhaṃ pavitraṃ ghrāṇatatparam |",
  "SA21n1412:225": "dadāmi paramaṃ bhaktyā pratigṛhṇa yathāsukham |",
  "SA21n1412:226": "om vajragandhe svāhā |",
  "SA21n1412:227": "om vajratilakabhūṣaṇe svāhā |",
  "SA21n1412:228": "yajñopavītam |",
  "SA21n1412:229": "om vajravastrālaṃkārapūjāmeghasamudrasfuraṇayajñopavīta vajrabodhyaṅga dṛḍhakavaca vajravastraṃ svāhā |",
  "SA21n1412:230": "tato devatāmūlamantreṇāṣṭottaraśatavāraṃ puṣpamabhimaṃtrya ( devatāyā śirasi )",
  "SA21n1412:231": "tatpuṣpaṃ devatābhyaḥ samarpayet |",
  "SA21n1412:232": "svasti vaḥ kurutāṃ buddhāḥ svasti devāḥ saśatrukāḥ |",
  "SA21n1412:233": "svasti sarvāṇi bhūtāni sarvakālaṃ diśantu vaḥ ||",
  "SA21n1412:234": "buddhapuṇyānubhāvena devatānāṃ matena ca |",
  "SA21n1412:235": "yo yo'rthaḥ samabhipretaḥ sarvortho'dya samṛddhayatām ||",
  "SA21n1412:236": "svasti vo dvipade bhontu svasti vo'stu catuṣpade |",
  "SA21n1412:237": "svasti vo vrajatāṃ mārge svasti pratyāgateṣu ca ||",
  "SA21n1412:238": "svasti rātrau svasti divā svasti madhye dine sthite |",
  "SA21n1412:239": "sarvatra svasti vo bhontu mā caiṣāṃ pāpamāgamat ||",
  "SA21n1412:240": "sarve sattvāḥ sarve prāṇāḥ sarvebhūtāśca kevalāḥ |",
  "SA21n1412:241": "sarve vai sikhinaḥ santu sarve santu nirāmayāḥ ||",
  "SA21n1412:242": "sarve bhadrāṇi paśyantu mā kaścitpāpamāgamat |",
  "SA21n1412:243": "yānīha bhūtāni samāgatāni,",
  "SA21n1412:244": "sthitāni bhūmāvathavāntarikṣe |",
  "SA21n1412:245": "kurvantu maitrīṃ satataṃ prajāsu,",
  "SA21n1412:246": "divā ca rātrau ca carantu dharmam ||",
  "SA21n1412:247": "om vajrapuṣpe svāhā |",
  "SA21n1412:248": "naivedyasamarpaṇam |",
  "SA21n1412:249": "om vajranaivedya svāhā |",
  "SA21n1412:250": "om vajrasamayācāraṃ khādyabhojyādikaṃ prabho |",
  "SA21n1412:251": "varṇagandharasopetaṃ pratigṛhṇa yathāsukham ||",
  "SA21n1412:252": "atha tarpaṇam -",
  "SA21n1412:253": "om namo bhagavate vīravīreśāya hu faṭ |",
  "SA21n1412:254": "om namo mahākalpāgnisannibhāya hu faṭ |",
  "SA21n1412:255": "om namo jaṭāmakuṭotkaṭāya hu hu faṭ |",
  "SA21n1412:256": "om namo draṃṣṭākarālograbhīṣaṇamukhāya hu hu faṭ |",
  "SA21n1412:257": "om namo sahasrabhujaprabhāsvarāya hu hu faṭ |",
  "SA21n1412:258": "om namo paraśupāśatriśūlakhaṭvāṅgadhāriṇe hu hu faṭ |",
  "SA21n1412:259": "om namo vyāghracarmāmbaradharāya hu hu faṭ |",
  "SA21n1412:260": "om namo mahābhūmrāndhakāravapuṣe hu hu faṭ svāhā |",
  "SA21n1412:261": "godugdhasamarpaṇam |",
  "SA21n1412:262": "om sarvatathāgata cintāmṛtadhāre svāhā |",
  "SA21n1412:263": "dīpārpaṇam |",
  "SA21n1412:264": "netrābhirāmā bahuratnakoṣā narādhipairarcitapādapadmā |",
  "SA21n1412:265": "jñānapradīpāhatamohajālā ye dīpamālārccayanti tatra ||",
  "SA21n1412:266": "om vajradīpe hrīṃ svāhā |",
  "SA21n1412:267": "tato mūlamantreṇāṣṭottaraśatavāramantritalājābhirye dharmeti gāthāṃ paṭhitvā devatāṃ prakiret |",
  "SA21n1412:268": "akāramukhetyādinā baliṃ dattvā |",
  "SA21n1412:269": "mañjuśriyetyādinā dakṣiṇāṃ ca samarpya sākṣatāñjalinā śatākṣaradhāraṇīṃ paṭhet |",
  "SA21n1412:270": "tato'kṣatārpaṇārthe jalena maṇḍalaṃ kṛtvā tatra daśapuṣpāṇi pātayedebhirmantraiḥ |",
  "SA21n1412:271": "om pīṭhāya svāhā |",
  "SA21n1412:272": "om upapīṭhāya svāhā |",
  "SA21n1412:273": "om kṣetrāya svāhā |",
  "SA21n1412:274": "om upakṣetrāya svāhā |",
  "SA21n1412:275": "om chandāya svāhā |",
  "SA21n1412:276": "om upachandāya svāhā |",
  "SA21n1412:277": "om melāpakāya svāhā |",
  "SA21n1412:278": "om upamelāpakāya svāhā |",
  "SA21n1412:279": "om śmaśānāya svāhā |",
  "SA21n1412:280": "om upaśmaśānāya svāhā |",
  "SA21n1412:281": "tatra pañcopacārapūjāṃ kṛtvā baliṃ dadyāt ||",
  "SA21n1412:282": "om pīṭhopapīṭhakṣetropakṣetrachandopachanda-",
  "SA21n1412:283": "melāpakopamelāpakaśmaśānopaśmaśānādhivāsino vīravīreśvarīḥ sarvān bhaktitaḥ praṇamāmyaham |",
  "SA21n1412:284": "tato'kṣatārpaṇasamaye vakṣyamāṇastotrāṇi paṭhet |",
  "SA21n1412:285": "om āḥ hu (hū) śrīmadvajrasattvetyādinā |",
  "SA21n1412:286": "sarvajñajñānasaṃdohaṃ jagadarthaprasādhakam |",
  "SA21n1412:287": "cintāmaṇirivodbhūtaṃ śrīsaṃvara namostu te ||",
  "SA21n1412:288": "vyāptaṃ viśvamahājñānaṃ sarvātmani sadā sthitam |",
  "SA21n1412:289": "kṛpākrodhaṃ mahāraudraṃ śrīsaṃvara namostu te ||",
  "SA21n1412:290": "ityādi paṭhitvā kṣamārpaṇaṃ kuryāditi |",
  "SA21n1412:291": "tatra kṣamāpanam |",
  "SA21n1412:292": "śatākṣaramantroccāraṇānantaraṃ dānapatītyādinā manobhīpsitasaṃkalpavākyānantaramevaṃ kṣamārpaṇaṃ kuryāt |",
  "SA21n1412:293": "aprāptena ca prajñānamaśaktaṃ ca mayā vibho |",
  "SA21n1412:294": "yannyūnamadhikaṃ nātha tatsarvaṃ kṣantumarhasi ||",
  "SA21n1412:295": "kṣantumarhantu saṃbuddhā devatā tad vratāśca ye |",
  "SA21n1412:296": "brahmādyā lokapālāśca yāśca bhūtavidhikriyāḥ ||",
  "SA21n1412:297": "śāntiṃ svastiṃ ca puṣṭiṃ ca bhaktasyānugrahāya ca |",
  "SA21n1412:298": "yatkṛtaṃ duṣkṛtaṃ kiñcit mayā mūḍhadhiyā punaḥ ||",
  "SA21n1412:299": "kṣantavyaṃ ca tvayā nātha yadi trātāsi dehinām |",
  "SA21n1412:300": "kuru dānapateḥ śāntiṃ svastiṃ puṣṭiṃ ca sarvadā ||",
  "SA21n1412:301": "yatkṛtaṃ kāyajaṃ pāpaṃ vāgjaṃ pāpaṃ ca yatkṛtam |",
  "SA21n1412:302": "yatkṛtaṃ cittajaṃ pāpaṃ tatsarva deśayāmyaham ||",
  "SA21n1412:303": "namostu te buddha anantagocare namostu te satyaprakāśaka mune |",
  "SA21n1412:304": "satyapratiṣṭhāya prajāya me ca sarve ca kāryāḥ safalā bhavantu ||",
  "SA21n1412:305": "mantrahīnaṃ kriyāhīnaṃ bhāvanāvākyahīnakam |",
  "SA21n1412:306": "prasīda parameśvara parameśvari rakṣa 2 māṃ koṭi aparādhaṃ kṣamasva |",
  "SA21n1412:307": "iti kṣamāpya āvāhitadevān visarjayet |",
  "SA21n1412:308": "kṛto vaḥ sarvasattvārthasiddhiṃ dattvā yathānugāḥ |",
  "SA21n1412:309": "gacchadhvaṃ buddhaviṣaye punarāgamanāya ca ||",
  "SA21n1412:310": "svasvasthāne gacchadhvam |",
  "SA21n1412:311": "om āḥ hu (hū) vajramaṇḍalaṃ mūriti visarjanā |",
  "SA21n1412:312": "iti nityakarmapūjāvidhiḥ samāptaḥ |",
  "SA21n1412:313": "sarvasattvārthasiddhirbhavantu ||"
}