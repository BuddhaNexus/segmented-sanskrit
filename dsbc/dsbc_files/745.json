{
    "745:0": "Mūlasarvāstivāda-vinayavastu |",
    "745:1": "bhaiṣajyavastu",
    "745:2": "(bhaiṣajya vastuni)",
    "745:3": "piṇḍoddānam |",
    "745:4": "bhaiṣajyaṃ mahāseno rājagṛhaṃ veṇuvanaṣaṇḍaḥ |",
    "745:5": "icchānaṅgalā ca kampilla ādirājyaṃ kumāravardhanam |",
    "745:6": "glānakāśca kaineyo vargo bhavati samudyataḥ ||",
    "745:7": "uddānam |",
    "745:8": "bhaiṣajyamanujñātaṃ vasā kacchuśca añjanam |",
    "745:9": "unmattakaḥ pilindaśca revataḥ sauvīrakeṇa ca ||",
    "745:10": "buddho bhagavān śrāvastyāṃ viharati jetavane anāthapiṇḍadasyārāme |",
    "745:11": "tena khalu samayena bhikṣavaḥ śāradakena rogeṇa bādhyante |",
    "745:12": "te śāradakena rogeṇa bādhyamānā utpāṇḍūtpāṇḍukā bhavanti kṛṣālukā durbalakā mlānā aprāptakāyāḥ |",
    "745:13": "jānakāḥ pṛcchakā buddhā bhagavantaḥ |",
    "745:14": "yāvatpṛcchati buddho bhagavān āyuṣmantamānandam |",
    "745:15": "kasmādānanda etarhi bhikṣavaḥ utpāṇḍūtpāṇḍukāḥ kṛṣālukā durbalakā mlānā aprāptakāyā iti |",
    "745:16": "āyuṣmānānandaḥ kathayati |",
    "745:17": "etarhi bhadanta bhikṣavaḥ śāradakena rogeṇa bādhyante |",
    "745:18": "etarhi śāradakena rogeṇa bādhyamānā utpāṇḍūtpāḍukā bhavanti kṛṣālukā durbalakā mlānā aprāptakāyāḥ |",
    "745:19": "(bhagavānāha) |",
    "745:20": "tasmādānanda anujānāmi bhikṣubhirbhaiṣajyaṃ sevitavyamiti |",
    "745:21": "(uktaṃ bhagavatā bhikṣubhirbhaiṣajyaṃ pratisevitavyamiti) |",
    "745:22": "bhikṣavaḥ kāle sevanti kālātikrāntaṃ na sevanti |",
    "745:23": "te bhavanti utpāṇḍūtpāṇḍukāḥ kṛṣālukā durbalakā mlānā aprāptakāyāḥ |",
    "745:24": "jānakāḥ pṛcchakā vuddhā bhagavantaḥ |",
    "745:25": "pṛcchati buddho bhagavān āyuṣmantamānandam |",
    "745:26": "uktaṃ mayā bhikṣubhirbhaiṣajyaṃ sevitavyamiti |",
    "745:27": "atha ca punarbhikṣavaḥ utpāṇḍūtpāṇḍukāḥ kṛpālukā durbalakā mlānā aprāptakāyāḥ |",
    "745:28": "uktaṃ bhadanta bhagavatā bhikṣubhirbhaiṣajyaṃ pratisevitavyamiti |",
    "745:29": "ta ete kālabhojinovayamiti kāle sevante kālātikrāntaṃ na sevante |",
    "745:30": "tenotpāṇḍūtpāṇḍukāḥ kṛṣālukā durbalakā mlānā aprāptakāyāḥ |",
    "745:31": "tasmāttaharyānanda anujānāmi bhikṣubhiścaturvidhāni bhaiṣajyāni pratisevitavyāni |",
    "745:32": "kālikāni yāmikāni sāptāhikāni yāvañjīvikāni |",
    "745:33": "tatra kālikāni maṇḍaḥ odanaṃ kulmāṣo māṃsamapūpāśca |",
    "745:34": "yāmikamaṣṭau pānāni |",
    "745:35": "cocapānaṃ mocapānaṃ kolapānamaśvatthapānamudumbarapānaṃ pāruṣikapānaṃ mṛdvīkāpānaṃ kharjūrapānaṃ ca |",
    "745:36": "antaroddānam |",
    "745:37": "cocaṃ mocaṃ ca kolaṃ ca aśvatthodumbareṇa ca |",
    "745:38": "pāruṣikaṃ ca mṛdvīkā kharjūraṃ cāṣṭamaṃ matam ||",
    "745:39": "sāptāhikaṃ sarpistathā tailaṃ phāṇitaṃ madhu śarkarā |",
    "745:40": "yāvañjīvikaṃ mūlabhaiṣajyaṃ gaṇḍabhaiṣajyaṃ (patrabhaiṣajyaṃ)",
    "745:41": "puṣpabhaiṣajyaṃ phalabhaiṣajyaṃ pañca jatūni pañca kṣārāḥ pañca lavaṇāni pañca kaṣāyāḥ |",
    "745:42": "tatra mūlabhaiṣajyaṃ mustaṃ vaco haridrārdrakamativiṣā iti |",
    "745:43": "yadvā punaranyadapi mūlabhaiṣajyārthāya spharati nāmiṣārthāya |",
    "745:44": "gaṇḍabhaiṣajyam |",
    "745:45": "candanaṃ cavikā padmakā devadāru guḍūcī dāruharidrā iti |",
    "745:46": "yadvā punaranyadapi gaṇḍabhaiṣajyārthāya spharati nāmiṣārthāya |",
    "745:47": "patrabhaiṣajyam |",
    "745:48": "paṭolapatraṃ vāśikapatraṃ nimbapatraṃ kośātakīpatraṃ saptaparṇapatramiti |",
    "745:49": "yadvā punaranyadapi patrabhaiṣajyārthāya spharati nāmiṣārthāya |",
    "745:50": "puṣpabhaiṣajyam |",
    "745:51": "pañca puṣpāṇi |",
    "745:52": "vāśikapuṣpaṃ nimbapuṣpaṃ dhātukīpuṣpaṃ śaṭipuṣpaṃ padmakeśaramiti |",
    "745:53": "yadvā punaranyadapi (puṣpa-)",
    "745:54": "bhaiṣajyārthāya spharati nāmiṣārthāya |",
    "745:55": "phalabhaiṣajyam |",
    "745:56": "harītakīmāmalakaṃ vibhītakaṃ maricaṃ pippalī iti |",
    "745:57": "yadvā punaranyadapi phalabhaiṣajyārthāya spharati nāmiṣārthāya |",
    "745:58": "pañca jatūni |",
    "745:59": "hiṅguḥ sarjarasaḥ takastakakarṇī tadāgataśca |",
    "745:60": "tatra hiṅguḥ hiṅguvṛkṣasya niryāsaḥ |",
    "745:61": "sarjarasaḥ sālavṛkṣasya niryāsaḥ |",
    "745:62": "tako lākṣāstakakarṇī sikthaṃ tadāgatastadanyeṣāṃ vṛkṣāṇāṃ niryāsaḥ |",
    "745:63": "pañca kṣārāḥ katame |",
    "745:64": "yavakṣāraḥ yāvaśūkakṣāraḥ sarjikākṣārastilakṣāro vāsakākṣāraśca |",
    "745:65": "pañca lavaṇāni katamāni |",
    "745:66": "saindhavaṃ viḍaṃ sauvarcalaṃ romakaṃ sāmudrakam |",
    "745:67": "pañca kaṣāyāḥ katame |",
    "745:68": "āmrakaṣāyo nimbakaṣāyo jambukaṣāyaḥ (śirīṣakaṣāyaḥ )",
    "745:69": "kośambakaṣāyaśca |",
    "745:70": "tatra yacca kālikaṃ yacca yāmikaṃ yacca sāptāhikaṃ yacca yāvajjīvikaṃ taccetkālikaṃ saṃsṛṣṭaṃ bhavati kāle paribhoktavyaṃ kālātikrāntaṃ na parobhoktavyam |",
    "745:71": "yacca yāmikaṃ yacca sāptāhikaṃ yacca yāvajjīvikaṃ tacced yāmikaṃ saṃsṛṣṭaṃ bhavati yāme paribhoktavyaṃ yāmātikrāntaṃ na paribhoktavyam |",
    "745:72": "yacca sāptāhikaṃ yacca yāvajjīvikaṃ taccetsāptāhikaṃ saṃsṛṣṭaṃ bhavati saptāhe paribhoktavyaṃ saptāhātikrāntaṃ na paribhoktavyam |",
    "745:73": "yāvajjīvikaṃ yāvajjīvikamadhiṣṭhāya paribhoktavyam |",
    "745:74": "evaṃ ca punaradhiṣṭheyam |",
    "745:75": "hastau prakṣālya pratigrāhayitvā bhikṣūṇāṃ purataḥ sthitvā idaṃ syādvacanīyam |",
    "745:76": "samanvāharāyuṣman |",
    "745:77": "ahamevaṃ nāmā idaṃ bhaiṣajyaṃ yāvajjīvikamadhiti (ṣṭhāmi |",
    "745:78": "teṣāmarthā-)",
    "745:79": "ya sabrahmacāriṇāṃ ca evaṃ dvirapi trirapi |",
    "745:80": "yathā yāvajjīvikamadhiṣṭhitamevaṃ yāmikaṃ sāptāhikaṃ vādhiṣṭheyam |",
    "745:81": "śrāvastyāṃ nidānam |",
    "745:82": "athānyatamasya bhikṣorvāyvābādhikaṃ glānyamutpannam |",
    "745:83": "sa vaidyasakāśamupasaṃkrāntaḥ (upasaṃkramya kathayati |",
    "745:84": "vāyvābādhikaṃ)",
    "745:85": "glānyamutpannaṃ bhaiṣajyaṃ byapadiśeti |",
    "745:86": "sa kathayati |",
    "745:87": "ārya vasāṃ sevasva svāsthyaṃ te bhaviṣyatīti |",
    "745:88": "bhikṣurāha |",
    "745:89": "bhadramukha kimahaṃ puruṣādaḥ sa kathayati |",
    "745:90": "bhikṣo |",
    "745:91": "idaṃ te bhaiṣajyaṃ na śakyamanyathā svasthena bhavitumiti |",
    "745:92": "etatprakaraṇaṃ bhikṣavo bhagavata ārocayanti|",
    "745:93": "bhagavanāha |",
    "745:94": "yadi vaidyaḥ kathayati |",
    "745:95": "idaṃ te bhikṣorbhaiṣajyaṃ na śakyamanyathā svasthena bhavitumiti sevitavyā vaseti |",
    "745:96": "bhikṣavo na jānate |",
    "745:97": "tairvaidyaḥ pṛṣṭaḥ |",
    "745:98": "sa kathayati ārya yuṣmākameva śāstā sarvajñastameva gatvā pṛccheti |",
    "745:99": "etat prakaraṇaṃ bhikṣavo bhagavata ārocayanti |",
    "745:100": "bhagavānāha |",
    "745:101": "pañca vasāḥ prasevitavyāḥ |",
    "745:102": "katamāḥ pañca |",
    "745:103": "matsyavasā śuśukāvasā śuśumāravasā rakṣavasā sūkaravasā ca |",
    "745:104": "itīmāḥ pañca vasāḥ |",
    "745:105": "akāle pakvā akāle parisrutā akāle pratigrāhitā akāle'dhiṣṭhitā na paribhoktavyāḥ |",
    "745:106": "kāle pakvā akāle pariśrutā akāle pratigrāhitā akāle'dhiṣṭhitā na paribhoktavyāḥ |",
    "745:107": "kāle pakvā kāle pariśrutā akāle pratigrāhitā akāle'dhiṣṭhitā na paribhoktavyāḥ |",
    "745:108": "kāle pakvāḥ kāle pariśrutāḥ kāle pratigrāhitāḥ kāle'dhiṣṭhitāstailaparibhogena saptāhaṃ paribhoktavyā iti |",
    "745:109": "tatastena bhikṣuṇā vasā paribhuktā |",
    "745:110": "sghasthaḥ saṃvṛttaḥ |",
    "745:111": "tena svasthībhūto'smītyanyāvaśiṣṭā vasā choritā |",
    "745:112": "yāvadaparasya bhikṣostādṛśameva glānyamutpannam |",
    "745:113": "so'pi vaidyasakāśaṃ gatvā kathayati |",
    "745:114": "bhadramukha mamaivaṃvidhaṃ glānyamutpannaṃ bhaiṣajyaṃ vyapadiśeti |",
    "745:115": "tasyāpi tena vasā samādiṣṭā |",
    "745:116": "sa tasya bhikṣoḥ sakāśaṃ gataḥ |",
    "745:117": "sa kathayati āyuṣmaṃstvayā vasopayuktā māpi vaidyena vasā vyapadiṣṭā |",
    "745:118": "asti kācidavaśiṣṭā vaseti |",
    "745:119": "sa kathayati|",
    "745:120": "āsītsā tu mayā kṣoritā |",
    "745:121": "na śobhanaṃ kṛtam |",
    "745:122": "etatprakaraṇaṃ bhikṣavo bhagavata ārocayanti |",
    "745:123": "bhagavānāha |",
    "745:124": "na hi bhikṣuṇopayuktaśeṣā vasā chorayitavyā |",
    "745:125": "vasādhārakasyāhaṃ bhikṣorāsamudācārikān dharmān prajñapayiṣyāmi |",
    "745:126": "vasādhārakeṇa bhikṣuṇopayuktaśeṣā vasā yācitānyasya bhikṣordātavyā |",
    "745:127": "no ced glānakalpikaśālāyāṃ sthāpayitavyā |",
    "745:128": "yo'rthī bhaviṣyati sa grahīṣyatīti |",
    "745:129": "vasādhārako bhikṣuryathā prajñaptānāsamudācārikān dharmān na samādāya vartate sātisāro bhavati |",
    "745:130": "bhagavān śrāvastyāṃ viharati jetavane'nāthapiṇḍadasyārāme |",
    "745:131": "tena khalu samayenānyatamasya bhikṣoḥ kacchūrogaḥ samutpannaḥ |",
    "745:132": "sa vaidyasakāśamupasaṃkrāntaḥ |",
    "745:133": "bhadramukha me kacchūrogaḥ samutpanno bhaiṣajyaṃ vyapadiśeti |",
    "745:134": "sa kathayati |",
    "745:135": "ārya kaṣāyaṃ sevasva |",
    "745:136": "svāsthyaṃ te bhaviṣyati |",
    "745:137": "bhadramukha kimahaṃ kāmabhogī |",
    "745:138": "sa kathayati |",
    "745:139": "idaṃ te bhikṣorbhaiṣajyam |",
    "745:140": "na śakyamanyathā svasthena bhavitum |",
    "745:141": "etat prakaraṇaṃ bhikṣavo bhagavata ārocayanti |",
    "745:142": "pūrvavadyāvacchāstā te (sarvaḥjña |",
    "745:143": "tameva gatvā pṛccheti |",
    "745:144": "etat prakaraṇaṃ bhikṣavo bhagavata ārocayanti |",
    "745:145": "bhagavānāha |",
    "745:146": "pañca) kaṣāyāḥ |",
    "745:147": "āmrakaṣāyāḥ pūrvavat |",
    "745:148": "tena bhikṣuṇā kaṣāyaṃ kalpīkṛtya gātraṃ ghṛṣṭam |",
    "745:149": "ekadhanībhūtam |",
    "745:150": "bhagavānāha |",
    "745:151": "cūrṇaḥ kartavyaḥ |",
    "745:152": "bhikṣavaḥ ārdrameva cūrṇayanti |",
    "745:153": "piṇḍī (bhūtaḥ |",
    "745:154": "bhagavānāha |",
    "745:155": "śoṣayitavyaḥ |",
    "745:156": "te ātape śoṣayanti |",
    "745:157": "nirvīryaṃ bhavati |",
    "745:158": "bhagavānāha )",
    "745:159": "nātape śoṣayitavyaḥ |",
    "745:160": "te chāyāyāṃ śoṣayanti |",
    "745:161": "tathāpi pūyyati |",
    "745:162": "bhagavānāha |",
    "745:163": "chāyātape śoṣayitavyaḥ iti |",
    "745:164": "bhikṣavaḥ kaṣāyeṇa gātraṃ mrakṣayitvā snānti |",
    "745:165": "kaṣāyakṛtyaṃ na (kurvanti |",
    "745:166": "bhagavānāha |",
    "745:167": "yāvad hastaparāmarśaṃ śodhayitavyam ) |",
    "745:168": "(atha) kaṣāyaṃ dattvā snātavyam |",
    "745:169": "kaṣāyakṛtyaṃ karotīti |",
    "745:170": "bhikṣoḥ kaṣāyeṇa rogo vyupaśāntaḥ |",
    "745:171": "tenāvaśiṣṭaḥ kaṣāyaḥ choritaḥ |",
    "745:172": "yāvadaparasya bhikṣostādṛśa eva rogaḥ prādu (rbhūtaḥ |",
    "745:173": "sa vaidyasakāśaṃ gataḥ |",
    "745:174": "pūrvavat) sa mayā choritaḥ |",
    "745:175": "na śobhanaṃ kṛtam |",
    "745:176": "etatprakaraṇaṃ bhikṣavo bhagavata ārocayanti |",
    "745:177": "bhagavānāha |",
    "745:178": "kaṣāyadhārakasyāhaṃ bhikṣorāsamudācārikān dharmān prajñapayiṣyāmi |",
    "745:179": "(kaṣāyadhārakeṇa bhikṣuṇā upayuktaśeṣaḥ kaṣāyo yo)",
    "745:180": "bhikṣurarthī tasya dātavyaḥ |",
    "745:181": "glānakalpikaśālāyāṃ vā sthāpayitavyaḥ |",
    "745:182": "kaṣāyadhārako bhikṣuryathā prajñaptānā samudācārikān dharbhān na samādāyavartate sātisāro (bhavati |",
    "745:183": "śrāvastyāṃ nidānam |",
    "745:184": "tena khalu samayenānyatamaḥ )",
    "745:185": "sya bhikṣorakṣirogaḥ prādurbhūtaḥ |",
    "745:186": "sa vaidyasakāśamupasaṃkrāntaḥ |",
    "745:187": "bhadramukha akṣirogo me prādurbhūtaḥ |",
    "745:188": "bhaiṣajyaṃ vyapadiśeti |",
    "745:189": "sa kathayati |",
    "745:190": "ārya añjanaṃ pratisevasva |",
    "745:191": "svāsthyaṃ te bha (viṣyati) |",
    "745:192": "bhadramukha kiṃ vayaṃ kāmabhoginaḥ |",
    "745:193": "ārya idaṃ te bhaiṣajyam|",
    "745:194": "na śakyamanyathā svasthe-)",
    "745:195": "na bhavitum |",
    "745:196": "etat prakaraṇaṃ bhikṣavo bhagavata ārocayanti |",
    "745:197": "bhagavānāha |",
    "745:198": "vaidyopadeśonāñjanaṃ sevitavyam |",
    "745:199": "te na jānanti |",
    "745:200": "tairvaidyaḥ pṛṣṭaḥ |",
    "745:201": "sa katha (yati |",
    "745:202": "ārya śāstā te sarvajñaḥ |",
    "745:203": "tameva gatvā pṛccheti |",
    "745:204": "etatprakaraṇaṃ bhikṣavo bhagavata ārocayanti |",
    "745:205": "bhagavānāha) |",
    "745:206": "pañcāñjanāni |",
    "745:207": "puṣpāñjanaṃ rasāñjanaṃ cūrṇāñjanaṃ guṭikāñjanaṃ sauvīrakāñjanam |",
    "745:208": "tena sevitam |",
    "745:209": "svasthībhūtaḥ |",
    "745:210": "tenāvaśiṣṭamañjanaṃ yatra tatra vā (sthāpitaṃ vinaṣṭam |",
    "745:211": "yāvadaparasya bhikṣorakṣirogaḥ prādurbhūtaḥ |",
    "745:212": "sa tat) sakāśamupasaṃkrāntaḥ |",
    "745:213": "āyuṣman mamāpyakṣirogaḥ prādurbhūtaḥ |",
    "745:214": "asti tava kiñcidañjanamavaśiṣṭam |",
    "745:215": "sa samanveṣa ( yati |",
    "745:216": "na labhate |",
    "745:217": "sa kathayati |",
    "745:218": "āyuṣman añjanamāsīt idānīṃ tu na labhyate |",
    "745:219": "etatprakaraṇaṃ bhikṣavo bhagavata ārocayanti ) |",
    "745:220": "bhagavānāha |",
    "745:221": "na bhikṣuṇā añjanaṃ yatra vā tatra vā sthāpayitavyam |",
    "745:222": "añjanadhārakasyāhaṃ bhikṣorāsamudācārikān (dharmān prajñapayiṣyāmi |",
    "745:223": "añjanadhārakairbhikṣubhirañjanāni evamevaṃ sthāpayitavyāni |",
    "745:224": "puṣpāñjanaṃ pātre ?",
    "745:225": "rasāñjanaṃ samudgake sthāpayitavyam |",
    "745:226": "cūrṇāñjanaṃ guṭikāñjanaṃ sauvīrakaṃ ca puṭikāṃ vaddhvā nāgadantake sthāpa (yitavyam |",
    "745:227": "añjanadhārakasya bhikṣorāsamudācārikā dharmā mayā prajñaṣtāḥ |",
    "745:228": "etān na samādāya )",
    "745:229": "sthāpayati sātisāro bhavati |",
    "745:230": "śrāvastyāṃ nidānam |",
    "745:231": "āyuṣmān saikata unmataḥ kṣipyacittastenāhiṇḍate |",
    "745:232": "sa brāhmaṇagṛha-(patistaṃ dṛṣṭvā āha |",
    "745:233": "eṣa āyuṣmān kasya putraḥ |",
    "745:234": "apare āhuḥ |",
    "745:235": "amukasya gṛhapateḥ |",
    "745:236": "te kathayanti |",
    "745:237": "śākyaputrīyaḥ-śramaṇā anāthā a)",
    "745:238": "pyapravrajitāḥ |",
    "745:239": "yadi na pravrajito'bhaviṣyat jñātibhirasya cikitsā kṛtābhaviṣyat |",
    "745:240": "etat prakaraṇaṃ bhikṣavo bhagavata ārocayanti |",
    "745:241": "bhaga (vānāha |",
    "745:242": "evaṃ sati bhikṣavaḥ saikatasya bhikṣorglānyanirūpaṇāya praṣṭavyam |",
    "745:243": "atha te vaidyasakāśamupasaṃkrāntāḥ |",
    "745:244": "bhadramukha asyaivamevaṃ (ca glānyam |",
    "745:245": "bhaiṣajyaṃ vyapadiśa |",
    "745:246": "ārya āmamāṃsaṃ paribhuñjatu |",
    "745:247": "svastho bhaviṣyati |",
    "745:248": "bhadramukha kimasau puruṣādaḥ |",
    "745:249": "ārya na śakyamanyathā svasthena bhavitum |",
    "745:250": "etat prakara(ṇaṃ bhikṣavo bhagavata ārocayanti |",
    "745:251": "bhagavānāha |",
    "745:252": "yadyevaṃ bhaiṣajyaṃ sevitavyam |",
    "745:253": "na śakyamanyathā svasthena bhavitum |",
    "745:254": "māṃsaṃ dātavyam bhikṣavastathā )",
    "745:255": "evānuprayacchanti |",
    "745:256": "na khādati |",
    "745:257": "bhagavānāha |",
    "745:258": "akṣiṇī paṭṭakena baddhvā dātavyam |",
    "745:259": "tairdattam |",
    "745:260": "atiśīghraṃ paṭṭako muktaḥ |",
    "745:261": "tena hasto liptau dṛṣṭau |",
    "745:262": "tena vāntam |",
    "745:263": "bhagavānāha |",
    "745:264": "(sadyo na moktavyaḥ |",
    "745:265": "atha cet sadyomoktavyastadā tasya hastau tadagrataḥ suśuddhe pā)",
    "745:266": "nīye sthāpayitvā paścāt paṭṭako moktavya |",
    "745:267": "sa svasthībhūtaḥ |",
    "745:268": "tasya sa eva dohadaḥ saṃvṛttaḥ |",
    "745:269": "etat prakaraṇaṃ bhikṣavo bhagavata ārocayanti |",
    "745:270": "bhagavānāha |",
    "745:271": "yadā svasthī(bhūtastadā evaṃ śikṣāṃ samādāya)",
    "745:272": "tatsamavasthānamācaritavyam |",
    "745:273": "adhyācarati sātisāro bhavati |",
    "745:274": "rājagṛhe nidānam |",
    "745:275": "āyuṣmān |",
    "745:276": "pilindavatso yataḥ pravrajito bahvābādhaḥ |",
    "745:277": "sa bhikṣubhirucyate |",
    "745:278": "(sthavira evaṃ te ābādhaḥ |",
    "745:279": "sa kathayati |",
    "745:280": "āyuṣmantaḥ satatamahaṃ bahvābāghaḥ |",
    "745:281": "niryāṇaprakaraṇaṃ nāsti |",
    "745:282": "te kathayanti |",
    "745:283": "sthavira purā kiṃ dhṛtam sa kathayati ) |",
    "745:284": "bhaiṣajyaṃ kacchapuṭam |",
    "745:285": "idānīṃ kiṃ na dhārayasi |",
    "745:286": "bhagavatā nānujñātam |",
    "745:287": "etatprakaraṇaṃ bhikṣavo bhagavata ārocayanti |",
    "745:288": "bhagavānāha |",
    "745:289": "(evaṃ satyanujñātam) |",
    "745:290": "bhikṣūṇāṃ bhaiṣajyaṃ kacchapuṭaṃ dhārayitavyam |",
    "745:291": "(bhikṣuṇāṃ mūlapuṣpagaṇḍaphalabhaiṣajyāni dhārayitavyāni |",
    "745:292": "te sarva) tra bhaiṣajyāni kacchapuṭe na dāpayanti |",
    "745:293": "bhagavānāha phalabhaiṣajyāni kacchapuṭe sthāpayitavyāni |",
    "745:294": "mūlapuṣpagaṇḍabhaiṣajyāni varaṇḍikāṃ baddhvā nāga dantake sthā(payitavyāni |",
    "745:295": "bhagavānāha kāle kāle śoṣayita)vyāni |",
    "745:296": "te ātape śoṣayanti |",
    "745:297": "nirvīryaṃ bhavati |",
    "745:298": "bhagavānāha |",
    "745:299": "nātape śoṣayitavyam |",
    "745:300": "chāyāyāṃ śoṣayanti |",
    "745:301": "tathāpi pūyyati |",
    "745:302": "bhagavānāha |",
    "745:303": "chāyātape śoṣayitavyam |",
    "745:304": "śrāvastyāṃ (nidānam |",
    "745:305": "yasmādāyuṣmān revato )",
    "745:306": "yatra kvacana kāṃkṣī tasya kāṃkṣārevataḥ kāṃkṣārevata iti saṃjñā saṃvṛttā |",
    "745:307": "sa pūrvāhne nivāsya pātracīvaramādāya śrāvastīṃ piṇḍāya praviṣṭaḥ |",
    "745:308": "so'nupūrveṇa guḍaśālāṃ gato yāvatpaśyati kaṇena guḍaṃ badhyamānam |",
    "745:309": "sa kathayati |",
    "745:310": "(bhagavanto mā kaṇena guḍaṃ) bandhata |",
    "745:311": "ārya asti kiṃcidanyaṃ bandhaṃ jānāsi |",
    "745:312": "nāhamanyaṃ bandhaṃ jānāmi |",
    "745:313": "api tu vayamakāle paribhuṃjāmaḥ |",
    "745:314": "ārya kāle vākāle vā paribhuñja |",
    "745:315": "eṣo'sya bandho'nyathā bandhaṃ na gacchati |",
    "745:316": "apareṇa samayena saṃ(ghasya)",
    "745:317": "(guḍakhādanīyaṃ) saṃpannam |",
    "745:318": "sa na kādati |",
    "745:319": "tasya sārdhaṃ vihāryantevāsikāḥ kathayanti |",
    "745:320": "ārya saṃghasya guḍakhādanīyaṃ saṃpannaṃ paribhuñja |",
    "745:321": "sa kathayati |",
    "745:322": "bhadramukhāḥ sāmiṣametat |",
    "745:323": "te'pi na bhuñjate |",
    "745:324": "anyairbhikṣubhirucyante |",
    "745:325": "āyuṣmantaḥ (saṃghasya guḍakhādanī)",
    "745:326": "yaṃ saṃpannaṃ kiṃ na paribhuñjata |",
    "745:327": "te kathayanti |",
    "745:328": "upādhyāyaḥ kathayati sāmiṣametat tairapi na paribhuktam |",
    "745:329": "mahāparivāraḥ sa |",
    "745:330": "(tairna paribhuktamiti )",
    "745:331": "yad bhūyasā sarvasaṃghena na paribhuktam |",
    "745:332": "etat prakaraṇaṃ bhikṣavo bhagavata āro (cayanti |",
    "745:333": "bhagavānāha) |",
    "745:334": "na labhyante nāmiṣeṇāmiṣakṛtyaṃ kartum |",
    "745:335": "āgārapariśuddhamiti kṛtvā paribhoktavyaṃ nātra kaukṛtyaṃ karaṇīyam |",
    "745:336": "śrāvastyāṃ nidānam |",
    "745:337": "athāyuṣmān revataḥ pūrvāhṇe nivāsya pātracīvaramādāya śrāva-(styāṃ piṇḍāya praviṣṭaḥ |",
    "745:338": "so'nupūrveṇa vīthīṃ) gataḥ |",
    "745:339": "tena gāṃdhiko dṛṣṭaḥ saktuṃ spṛṣṭvā guḍaṃ spṛśati |",
    "745:340": "sa kathayati |",
    "745:341": "bhadramukha mā saktuṃ spṛṣṭvā guḍaṃ spṛśa |",
    "745:342": "asmābhirakāle paribhoktavyam |",
    "745:343": "sa kathayati |",
    "745:344": "ārya ko mama muhurmuhurhastaśaucaṃ dadāti |",
    "745:345": "apareṇa samaye (na saṃghasya guḍakhādanīyaṃ) saṃpannam |",
    "745:346": "sa na paribhuñjati |",
    "745:347": "sārdhaṃ vihāryantevāsinaḥ kathayanti |",
    "745:348": "ārya saṃghasya guḍakhādanīyaṃ sampannaṃ kiṃ na khādasi |",
    "745:349": "sa kathayati |",
    "745:350": "bhadramukhāḥ sāmiṣabhetat |",
    "745:351": "tairapi na paribhuktam |",
    "745:352": "te bhikṣubhirucyante |",
    "745:353": "āyuṣmantaḥ saṃghasya guḍa (khādanīyaṃ saṃpannam |",
    "745:354": "kiṃ na paribhuñjata) |",
    "745:355": "te kathayanti |",
    "745:356": "upādhyāyaḥ (kathaya)",
    "745:357": "ti sāmiṣabhetat |",
    "745:358": "tairapi na paribhuktam |",
    "745:359": "mahāparivāraḥ saḥ |",
    "745:360": "tairna paribhuktamiti yad bhūyasā sarvasaṃghena na paribhuktam |",
    "745:361": "etatprakaraṇaṃ bhikṣavo bhagavata ārocayanti |",
    "745:362": "bhagavānāha |",
    "745:363": "na labhyante (nāmiṣeṇāmiṣakṛtyaṃ kartum |",
    "745:364": "āgāra) pariśuddhamiti kṛtvā paribhoktavyam |",
    "745:365": "nātra kaukṛtyaṃ karaṇīyam |",
    "745:366": "śrāvastyāṃ nidānam |",
    "745:367": "āyuṣmataḥ śāriputrasya vāyvābādhikaṃ glānyamutpannam |",
    "745:368": "āyuṣmānmahāmaudgalyāyanaḥ saṃlakṣayati |",
    "745:369": "bahuśo mayā āyuṣmataḥ (śāriputrasya paricaryā)",
    "745:370": "kṛtā na tu kadācidvaidyaḥ pṛṣṭaḥ |",
    "745:371": "yattvahamidānīṃ vaidyaṃ pṛccheyam |",
    "745:372": "sa vaidyasakāśamupasaṃkrāntaḥ |",
    "745:373": "bhadramukha āyuṣmataḥ śāriputrasyedaṃ cedaṃ ca glānyamutpannaṃ tasyānulomikabhaiṣajyamupadiśeti |",
    "745:374": "sa kathayati |",
    "745:375": "ārya (lavaṇaṃ sovīrakaṃ bhaiṣajyaṃ)",
    "745:376": "bhaviṣyatīti |",
    "745:377": "tena sauvīrakaṃ samupānītam |",
    "745:378": "lavaṇaṃ nāsti |",
    "745:379": "sa lavaṇaṃ paryeṣitumārabdhaḥ |",
    "745:380": "āyuṣmatā pilindavatsenoktaḥ |",
    "745:381": "asti āyuṣman mama śṛṅgāpuṭaṃ lavaṇaṃ yāvajjīvamadhiṣṭhitam |",
    "745:382": "yadi bhagavānanujānīte dadāmīti śāriputreṇa śrutam |",
    "745:383": "sa kathayati |",
    "745:384": "mama mānasa āyuṣmānmahāmaudgalyāyana evaṃ bhavati |",
    "745:385": "na labhyaṃ kālikena yāvajjīvikaṃ paribhoktum |",
    "745:386": "etatprakaraṇamāyuṣmānmahāmaudgalyāyano bhagavata ārocayati |",
    "745:387": "bhagavānāha |",
    "745:388": "na labhyaṃ maudga(lyāyana)",
    "745:389": "yacca kālikaṃ yacca yāmikaṃ yacca sāptāhikaṃ yacca yāvajjīvikamadhiṣṭhitam |",
    "745:390": "tatra maudgalyāyana yacca yāmikaṃ yacca sāptāhikaṃ yacca yāvajīvikaṃ taccetkālikena saṃsṛṣṭaṃ bhavati kālikasaṃsṛṣṭamiti kṛtvā kāle paribhoktavyaṃ kālātikrāntaṃ na paribhoktavyam |",
    "745:391": "yacca ( yāmikaṃ yacca sāptāhikaṃ)",
    "745:392": "yacca yāvajjīvikaṃ tacca yāmikena saṃsṛṣṭamiti kṛtvā yāmaṃ paribhoktavyaṃ yāmātikrāntaṃ na paribhoktavyam |",
    "745:393": "yacca sāptāhikaṃ yacca yāvajjīvikaṃ taccetsāptāhikena saṃsṛṣṭaṃ bhavati sāptāhikvasaṃsṛṣṭamiti kṛtvā saptā- (haṃ paribhoktavyaṃ saptāhāti)",
    "745:394": "krāntaṃ na paribhoktavyam |",
    "745:395": "yattu yāvajjīvikaṃ tadyāvajjīvikaṃ paribhoktavyam |",
    "745:396": "anyathā paribhuñjati sātisāro bhavati |)",
    "745:397": "uddānam |",
    "745:398": "mahāseno māṃsamarśo vātavyādhiśca pūrṇakaḥ |",
    "745:399": "........................................................................||",
    "745:400": "buddho bhagavān kāśīṣu janapadeṣu cārikāṃ caran vārāṇasīmanuprāptaḥ |",
    "745:401": "vārāṇasyāṃ viharati ṛṣivadane mṛgadāve |",
    "745:402": "vārāṇasyāṃ mahāseno nāma gṛhapatiḥ prativasati āḍhyo mahādhano mahābhogaḥ |",
    "745:403": "tasya (patnī mahāsenā nāma |",
    "745:404": "sa) sapatnīkaḥ śrāddho bhadraḥ kalyāṇāśayaḥ |",
    "745:405": "tena śrutam |",
    "745:406": "bhagavān kāśīṣu janapadeṣu cārikāṃ caran vārāṇasīmanuprāptaḥ vārāṇasyāṃ viharati ṛṣivadane mṛgadāve iti |",
    "745:407": "śrutvā ca punarapyetadabhavat |",
    "745:408": "vahuśo mayā bhagavannantagṛhe upanimantrito na)",
    "745:409": "tveva sarvopakaraṇaiḥ pravāritaḥ |",
    "745:410": "yattvahametarhi bhagavantaṃ traimāsīṃ sarvopakaraṇaiḥ pravārayeyabhiti viditvā yena bhagavāṃstenopasaṃkrāntaḥ |",
    "745:411": "upasaṃkramya bhagavataḥ pādau śirasā vanditvā ekānte niṣaṇṇaḥ |",
    "745:412": "adrākṣīd bhagavān dūrādeva nīlanīlāṃ vanarājim |",
    "745:413": "dṛṣṭvā ca punarvajrapāṇiṃ yakṣamāmantrayate |",
    "745:414": "paśyasi ( tvaṃ vajrapāṇe nīlanīlāmetāṃ vanarājim |",
    "745:415": "paśyāmi bhadanta |",
    "745:416": "eṣa vajrapāṇe kāśmīrama) ṇḍalam |",
    "745:417": "mama varṣaśataparinirvṛtasya mādhyandino nāma bhikṣurbhaviṣyatyānandasya bhikṣoḥ sārdhaṃ vihārī |",
    "745:418": "sa huluṭaṃ duṣṭanāgaṃ vi (neṣyati |",
    "745:419": "atha paryaṅkaṃ baddhvā samagre kāśmī)",
    "745:420": "remaṇḍale śāsanaṃ praveśayiṣyati |",
    "745:421": "vipaśyanānukūlānāṃ śayanāsanaṃ yadutaṃ kāśmīramaṇḍalam |",
    "745:422": "ṣaṣṭigrāmasahasrā(ṇi ṣaṣṭigrāmaśatāni ca |",
    "745:423": "ṣaṣṭirgrāmāstrayo grāmā hyetat kā)",
    "745:424": "śmīramaṇḍalam ||1||",
    "745:425": "bhraṣṭālāyām ṛṣirvinītaḥ āpannakaśca yakṣaḥ saparivāraḥ |",
    "745:426": "kanthāyāṃ yakṣiṇī saparivārā vinītā |",
    "745:427": "dhānyapu(ramanuprāptaḥ |",
    "745:428": "dhānyapure senarājaḥ paramasatyeṣu prati)ṣṭhāpitaḥ |",
    "745:429": "naitarīmanuprāptaḥ |",
    "745:430": "naitaryāmanyatamaḥ kumbhakāraḥ |",
    "745:431": "so'tīva śilpamadamattaḥ |",
    "745:432": "śuṣkāṇi bhājanāni cakrādavatārayati |",
    "745:433": "(bhagavāṃstasya vinayakālaṃ jñātvā kumbhakāraveṣaṃ gṛhītvā tena sārdhaṃ)",
    "745:434": "jalpaṃ kartumārabdhaḥ |",
    "745:435": "tvaṃ kīdṛśāni bhājanāni cakrādavatārayasi |",
    "745:436": "sa kathayati |",
    "745:437": "śuṣkaṇi |",
    "745:438": "ahamapi śuṣkāṇyavatārayāmi |",
    "745:439": "samastvaṃ mayā |",
    "745:440": "kime(tadbhaṅgureṇa |",
    "745:441": "ahaṃ dantamayānyapi avatārayāmi |",
    "745:442": "tvaṃ mattaḥ kuśalataro'si |",
    "745:443": "na kevalaṃ dantamayāni suvarṇaraupyavaiḍū)",
    "745:444": "ryasphaṭikamayānyapi |",
    "745:445": "so'bhiprasannaḥ |",
    "745:446": "tato bhagavatā kumbhakāraveṣamantardhāpya svaveṣeṇa sthitvā saparijanaḥ satyeṣu pratiṣṭhāpitaḥ |",
    "745:447": "śādvalā (manuprāptaḥ |",
    "745:448": "śādvalāyāṃ mahāyakṣaparivāraḥ śaraṇagamanaśikṣāpadeṣu pra)",
    "745:449": "tiṣṭhāpitaḥ pālitakoto nāgapālakaśca |",
    "745:450": "(nandi) vardhanamanuprāptaḥ |",
    "745:451": "nandivardhane bhavadevo rājā saparivāraḥ satyeṣu prati)",
    "745:452": "ṣṭhāpitaḥ sasaptamātaṅgaputro bhūpayakṣaśca |",
    "745:453": "tatrāśvaka-punarvasukau |",
    "745:454": "nāgayonāvupapannau |",
    "745:455": "dvādaśānāṃ varṣāṇāma(tyayāt kṣubdhau) |",
    "745:456": "tāvevamāhatuḥ |",
    "745:457": "nāvayorbhagavatā dharmo deśito yenāvāṃ vinipatitau nāgayo ( nau yātau |",
    "745:458": "kathaṃ vayamasya deśanāṃ jñāsyāmaḥ |",
    "745:459": "bhagavata etadabhavat |",
    "745:460": "tayormahā)nubhāvaḥ |",
    "745:461": "sthānametad vidyate yat parinirvṛtasya me śāsanaṃ bhasma kariṣyata iti viditvā yenāśvakapunarvasukayorbhavanaṃ tenopasaṃkrāntaḥ |",
    "745:462": "upasaṃkramyā (śvakapunarvasukābhyāṃ catuṣpadiko dharmaparyāyo deśitaḥ |",
    "745:463": "etasya) vyākhyāṃ jñāsyatha |",
    "745:464": "ke vayaṃ saddharmasya jñātāra iti viditvā tatraiva nimagnau |",
    "745:465": "tayoretadabhavat |",
    "745:466": "deśito'smākaṃ bhagavatā dharmaḥ |",
    "745:467": "asmābhistu na vijñāta i(ti |",
    "745:468": "bhagavatā tasminneva pradeśe pratimaikā dattā |",
    "745:469": "aśvakapunarvasuko tatra )",
    "745:470": "punarnimajjataḥ |",
    "745:471": "adyāpi bhagāvāṃstiṣṭhatīti tasminneva pradeśe |",
    "745:472": "bhagavatā nālo udaryā ca yakṣiṇī vinītā |",
    "745:473": "kuntīnagaramanuprāptaḥ |",
    "745:474": "kuntīnagare (kuntī yakṣiṇī iti khyātā krodhānvitā caṇḍā ca prativasati |",
    "745:475": "kuntīnagarasya brāhmaṇa)",
    "745:476": "gṛhapatīnāṃ jātāni jātānya (patyāni bha) kṣayati |",
    "745:477": "aśrauṣuḥ kauntīnāgarā brāhmaṇagṛhapatayo bhagavān kuntīnagaramanuprāptaḥ |",
    "745:478": "(tasmin) pradeśe tiṣṭhatī (ti śrutvā te sannipatitāḥ kuntīnagarānnirgatāḥ |",
    "745:479": "yena bhagavāṃ(stenopasaṃkrāntāḥ |",
    "745:480": "upasaṃkramya bhagavataḥ pādau śirasā vanditvaikānte niṣaṇṇāḥ |",
    "745:481": "ekāntaniṣaṇṇānāṃ kauntīnāgarāṇāṃ brāhmaṇagṛhapatīnāṃ bhagavān dharmyā(kathayā pūrvavad yāvat saṃpraharṣya tūṣṇīm |",
    "745:482": "atha śrāddhā brāhmaṇagṛhapataya u)",
    "745:483": "tthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamya bhagavantamidamavocan |",
    "745:484": "adhivāsayatvasmākaṃ bhagavān śvo'ntagṛhe bhaktena (sārdhaṃ bhikṣusaṃgheneti |",
    "745:485": "atha bhagavantaṃ bhuktavantaṃ dhautahastamapanītapātraṃ niṣpaṇṇaṃ viditvā )",
    "745:486": "sauvarṇaṃ bhṛṅgāraṃ gṛhītvā bhagavataḥ purataḥ sthitvā yācamāna evaṃ cāha |",
    "745:487": "bhagavatā te te duṣṭanāgā duṣṭayakṣā (vinītāḥ |",
    "745:488": "iyaṃ bhadanta kuntī yakṣiṇī asmākaṃ dīrgharātramasapatnānāṃ sapatnī adrugdhānāṃ)",
    "745:489": "drogdhrī jātāni jātānyapatyāni harati |",
    "745:490": "aho vata bhagavān kuntīṃ yakṣiṇī vinayedanukampāmupādāyeti |",
    "745:491": "tena khalu sama(yena kuntī yakṣiṇī tasyāmeva parṣadi sanniṣaṇṇābhūt sannipatitā |",
    "745:492": "tatra bhagavān yakṣiṇīmāmantrayate )|",
    "745:493": "śrutaṃ te kunti |",
    "745:494": "śrutaṃ me bhagavan |",
    "745:495": "śrutaṃ te kunti |",
    "745:496": "śrutaṃ me sugata |",
    "745:497": "virama tvamasmāt pāpakādasaddharmāt |",
    "745:498": "samayenāhaṃ bhadanta viraṃsyāmi yadyete mamārthāya vihāraṃ kārayanti |",
    "745:499": "tatra bhagavān kauntīnāgarān brāhmaṇagṛhapatīnāmantrayate |",
    "745:500": "(śrutaṃ) vo brāhmaṇagṛhapatayaḥ |",
    "745:501": "śrutaṃ bhagavan |",
    "745:502": "kathaṃ vo'trabhavati |",
    "745:503": "kariṣyāmo bhagavan |",
    "745:504": "atha bhagavān kuntīṃ yakṣiṇī saparivārāṃ vinīya prakrāntaḥ |",
    "745:505": "bhagavān kharjūrikāmanuprāptaḥ |",
    "745:506": "kharjūrikāyāṃ bāladārakān pāṃsustūpakaiḥ krīḍato'drākṣīt |",
    "745:507": "(bhagavān) bāladārakān pāṃsustūpakaiḥ krīḍato dṛṣṭvā ca punarvajrapaṇiṃ yakṣamāmantrayate |",
    "745:508": "paśyasi tvaṃ vajrapāṇe bāladārakān pāṃsustūpakaiḥ krīḍataḥ |",
    "745:509": "evaṃ bhadanta |",
    "745:510": "eṣa caturvarṣaśataparinirvṛttasya mama vajrapāṇe (kuśanavaṃśyaḥ)",
    "745:511": "kaniṣko nāma rājā bhaviṣyati |",
    "745:512": "so'smin pradeśe stūpaṃ pratiṣṭhāpayati |",
    "745:513": "tasya kaniṣkastūpa iti saṃjñā bhaviṣyati |",
    "745:514": "mayi ca parinirvṛtte buddhakāryaṃ kariṣyati |",
    "745:515": "tato bhagavān yāvaccāpalālasya bhavanaṃ yāvacca rohitakamatrāntare saptasaptatiprāṇiśatasahasrāṇi vinīya rohitakamāgatya vihāraṃ praviśya pratisaṃlīnaḥ |",
    "745:516": "bhagavāna sāyāhne pratisaṃlayanād vyutthayāyuṣmantamānandamāmantrayate |",
    "745:517": "āgamayānanda yenādirājyamiti |",
    "745:518": "athāyuṣmānānando bhagavantāmidamavocat |",
    "745:519": "pūrvaṃ bhadanta bhagavānevamāha |",
    "745:520": "uttarāpathe (nāgarājamapalālaṃ vi)",
    "745:521": "neṣyāmaḥ pañcānuśaṃsā uttarāpatheneti |",
    "745:522": "atha ca punarbhagavānāha |",
    "745:523": "āgamayānanda yenādirājyamiti |",
    "745:524": "tat katham |",
    "745:525": "bhagavānāha |",
    "745:526": "gato'hamānanda vajrapāṇisahīya uttarāpatham |",
    "745:527": "vyākṛtaṃ tamasāvanaṃ yāvad |",
    "745:528": "vyākṛtaṃ vālukāstūpam |",
    "745:529": "gato'hamānanda yāvacca rohitakaṃ yāvaccāpalālasya nāgarājasya bhuvanam |",
    "745:530": "atrāntare tathāgatena rājñā saptasaptatiprāṇiśatasāhasrāṇi vinītāni |",
    "745:531": "pañcādīnavā uttarāpathe sthāṇukaṇṭakadrumapāṣāṇaśarkaraścaṇḍakukkuro duṣṭhulasamudācāro mātṛgrāmaḥ |",
    "745:532": "uddānam",
    "745:533": "ādirājyaṃ ca bhadraśvo mathurā otalā ca |",
    "745:534": "ārāmavairaṃbhya ayodhyā ca nadī gaṅgā pretāvelāmo bhavati paścimaḥ ||",
    "745:535": "atha bhagavāñchūraseneṣu janapadeṣu cārikāṃ carannādirājyamanuprāptaḥ |",
    "745:536": "tatra bhagavānāyuṣmantamānandamāmantrayate |",
    "745:537": "asminnānanda (pradeśe)",
    "745:538": "mahāsammato rājā prathamato rājyābhiṣekenābhiṣiktaḥ |",
    "745:539": "abhiṣikto'yaṃ ca rājñāmādirato'syādirājyaḥ ādirājya iti saṃjñā saṃvṛttā |",
    "745:540": "bhadrāśvamanuprāptaḥ |",
    "745:541": "tatra bhagavānāyuṣmantamānandamāmantrayate |",
    "745:542": "asminnanandapradeśe rājño mahāsammatasya bhadramaśvaratnaṃ prādurbhūtaṃ yato'sya bhadrāśco bhadrāśca iti saṃjñā saṃvṛttā |",
    "745:543": "tatra bhagavānāyuṣmantamānandamāmantrayate |",
    "745:544": "āgamayānanda yena mathurā iti |",
    "745:545": "evaṃ bhadanta ityāyuṣmānānando bhagavataḥ pratyaśrauṣīt |",
    "745:546": "atha bhagavān mathurāṃ saṃprasthitaḥ dūrādeva nīlanīlāṃ (bhagavān)",
    "745:547": "vanarājiṃ dṛṣṭvā puna (rāyuṣmantamānanda)",
    "745:548": "māmantrayate |",
    "745:549": "paśyasi tvamānanda etāṃ nīlanīlāṃ vanarājim |",
    "745:550": "evaṃ bhadanta |",
    "745:551": "eṣa ānanda uramuṇḍo nāma parvataḥ |",
    "745:552": "atra mathurāyāṃ naṭo bhaṭaśca dvau bhrātarau mama varṣa (śataparinirvṛtta)",
    "745:553": "sya vihāraṃ pratiṣṭhāpayataḥ |",
    "745:554": "tatastasya naṭabhaṭika iti saṃjñā bhaviṣyati |",
    "745:555": "agraṃ ca bhaviṣyati śamathavipaśyanānukūlānāṃ śayanā (sa) nānām |",
    "745:556": "adyānanda mathurāyāṃ gupto nāma gāndhikadārako bhaviṣyati |",
    "745:557": "tasya putraḥ upagupto nāma bhaviṣyati |",
    "745:558": "(alakṣaṇa) ko buddhaḥ |",
    "745:559": "sa mama varṣoṣitasya parinirvṛtasya śāsane pravrajya buddhakāryaṃ kariṣyati |",
    "745:560": "mādhyandino nāmnā ānandasya bhikṣoḥ sārdhaṃ vihārī |",
    "745:561": "sa upaguptaṃ pravrājayiṣyati |",
    "745:562": "upaguptaḥ paścimako bhaviṣyati (avavādakānām |",
    "745:563": "vṛkṣa) vāṭikāyāṃ guhā bhaviṣyati |",
    "745:564": "dairdhyeṇāṣṭādaśahastā |",
    "745:565": "vistāreṇa dvādaśa |",
    "745:566": "ucchrāyeṇa sapta |",
    "745:567": "ye ye tasyāvavāde arhattvaṃ sākṣātkariṣyanti te te caturaṅgulamātrāṃ kaṭikāṃ tasyāṃ guhāyāṃ prakṣepsyante |",
    "745:568": "(yadā sā guhā pūrṇā)",
    "745:569": "bhaviṣyati arhatkaṭikābhistadā upaguptaḥ parinirvāsyati |",
    "745:570": "parinirvṛtaṃ cainaṃ tābhirevārhatkaṭikābhiḥ sametya te dhmāpayiṣyanti |",
    "745:571": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ paripapracchuḥ |",
    "745:572": "bhadanta bhagavatā āyuṣmānupagupto'nāgata eva bahujanānukampī vyākṛta iti |",
    "745:573": "bhagavānāha |",
    "745:574": "na bhikṣava etarhi yathāsāvatīte'pyadhvani bahujanahitāya pratipannastacchṛṇuta sādhu ca suṣṭhu ca manasi kuruta bhāṣiṣye |",
    "745:575": "bhūtapūrvaṃ bhikṣavaḥ asyaiva urumuṇḍasya parvatasya triṣu pārśveṣu pratyekabuddhā ṛṣayo markaṭāśca prativasanti |",
    "745:576": "ekasmin pārśve pañca pratyekabuddhaśatāni dvitīye pañca ṛṣiśatāni tṛtīye pañca markaṭaśatāni |",
    "745:577": "ācaritaṃ markaṭayūthapaterjātaṃ jātaṃ markaṭaśāvakaṃ praghātayati |",
    "745:578": "tatastā markaṭyaḥ śāvakaśokabhibhūtāḥ parasparaṃ sañjalpaṃ kartumārabdhāḥ |",
    "745:579": "śṛṇvantu bhavantyo markaṭyaḥ |",
    "745:580": "ayamasmākaṃ yūthapatirjātaṃ jātaṃ śāvakaṃ praghātayati |",
    "745:581": "tadupāyasaṃvidhānaṃ kartavyam |",
    "745:582": "yā asmākaṃ markaṭī āpannasattvā bhavati tayā yūthapaternārocayitavyamiti |",
    "745:583": "yāvadapareṇa samayenānyatamā markaṭī āpannasattvā saṃvṛttā |",
    "745:584": "sā tābhiḥ pratigupte pradeśe gopāyitvā mūlaphalairupasthāpitā |",
    "745:585": "markaṭaśāvako jātaḥ |",
    "745:586": "so'pi tābhiḥ pratigupte pradeśe sthāpitaḥ poṣitaḥ saṃvardhitaḥ |",
    "745:587": "sa yadā mahān saṃvṛttastadā tenāsau yūthapatiḥ svayūthātpracyāvitaḥ |",
    "745:588": "urumuṇḍaparvate itaścāmutaśca paribhramitumārabdhaḥ |",
    "745:589": "tena paribhramatā pratyekabuddhānāṃ śabdaḥ śrutaḥ |",
    "745:590": "sa teṣāṃ sakāśaṃ gataḥ |",
    "745:591": "yadā viśvastasaṃvāsaḥ saṃvṛttastadā teṣāṃ mūlapatrapuṣpaphaladantakāṣṭhairupasaṃhāraṃ karoti |",
    "745:592": "te'pi tasya pātraśeṣaṃ chorayanti |",
    "745:593": "ācaritam teṣāṃ pratyekabuddhānāṃ bhuktvā paryaṅke niṣīdanti |",
    "745:594": "so'pi markaṭasteṣāmīryāpathaṃ dṛṣṭvā paryaṅkena niṣīdati |",
    "745:595": "yāvadapareṇa samayena teṣāṃ pratyekabuddhānāmetadabhavat |",
    "745:596": "yadasmābhiranena kvāthakāyena prāptavyam |",
    "745:597": "prāptaṃ tad yannu vayaṃ śāntaṃ nirvāṇadhātuṃ praviśema iti |",
    "745:598": "tataste jvalanatapanavarṣaṇavidyotanaprātihāryāṇi kṛtvā nirupadhiśeṣe nirvāṇadhātau parinirvṛtāḥ |",
    "745:599": "teṣāṃ vyutthānakālaḥ |",
    "745:600": "tasmin nottiṣṭhanta iti |",
    "745:601": "sa markaṭastānapaśyan dhṛtiṃ na labhate |",
    "745:602": "yāvadasau markaṭo guhāṃ praviśya teṣāṃ pratyekabuddhānāṃ cīvarāṇi vikopayitumārabdhaḥ |",
    "745:603": "yā devatā tasyāṃ guhāyāmadhyuṣitā tasyā etadabhavat |",
    "745:604": "mā haivāyaṃ śākhāmṛgaḥ pratyekabuddhacīvarāṇi vikopayiṣyatīti dvāraṃ mahatyā śilayā pidhāyāvasthitā |",
    "745:605": "tato'sau markaṭaḥ śocitvā lkamitvā paridevitvā prakrāntaḥ |",
    "745:606": "urumuṇḍaparvate samantātparikrāmati |",
    "745:607": "(ana) bhiratitvād dhṛtiṃ na labhamāno'vahitaśrotro manuṣyaśabdamākāṃkṣati |",
    "745:608": "tena teṣāmṛṣīṇāṃ vākpravyāhāraśabda śrutaḥ |",
    "745:609": "sa mārgapranaṣṭa ivādhvagastvaritatvaritaṃ teṣāṃ sakāśamupasaṃkrāntaḥ |",
    "745:610": "tena ṛṣayaḥ kaṣṭāni tapāṃsi tapyante |",
    "745:611": "kecidūrdhvahastakāstiṣṭhanti |",
    "745:612": "kecidekena pādena |",
    "745:613": "kecitpañcatapastapyante |",
    "745:614": "yadāsau markaṭastaiḥ sārdhaṃ viśvastasaṃvāsaḥ saṃvṛttastadā teṣāmṛṣīṇāṃ mūlapatrapuṣpaphaladantakāṣṭhairupasaṃhāraṃ karoti |",
    "745:615": "te'pi tasya bhaikṣaśeṣaṃ chorayanti |",
    "745:616": "sa teṣāmīryāpathaṃ vyākopya pratyekabuddheryāpathaṃ deśayati |",
    "745:617": "tatra ye ūrdhvahastakāsteṣāṃ hastānadhaḥ kṛtvā ricchaṭāśabdaṃ ca kṛtvā purastātparyaṅkaṃ baddhvāvatiṣṭhate |",
    "745:618": "ye pañcatapastapyante teṣāmagniṃ nirvāpya ricchaṭāśabdaṃ kṛtvā purastātparyaṅkenāvatiṣṭhate |",
    "745:619": "tatastaiḥ ṛṣibhiravavādakasyārocitam |",
    "745:620": "upādhyāya eṣa śākhāmṛgo'smākaṃ tapovighnaṃ karoti |",
    "745:621": "taistasya vistareṇārocitam |",
    "745:622": "sa kathayati |",
    "745:623": "bhavantaḥ smṛtimanto hyete śākhāmṛgā bhavanti nūnamanena īryāpathena ke ṛṣayo'nena dṛṣṭā bhaviṣyanti |",
    "745:624": "yūyamapi yathāsthāpitaṃ paryaṅkaṃ baddhvā niṣīdatha |",
    "745:625": "te tathaiva paryaṅkaṃ baddhvā niṣaṇṇāḥ |",
    "745:626": "teṣāṃ pūrvakāni kuśalamūlānyāmukhībhūtāni |",
    "745:627": "tairanā(cā)ryakairanupādhyāyakairjñānena saptatriṃśadbodhipakṣadharmānutpādya pratyekabodhiḥ (sākṣātkṛta)",
    "745:628": "steṣāṃ markaṭasyāntike dharmānvayaḥ prasāda utpannaḥ |",
    "745:629": "te yāni navaśasyāni navaphalāni navartukāni janapadāt piṇḍapātaṃ pratilabhate tāni tasmai prathamato dattvā tata ātmanaḥ paribhuñjate |",
    "745:630": "tāvadapareṇa samayena |",
    "745:631": "(sa markaṭaḥ) kālagataḥ |",
    "745:632": "tatastaiḥ pratyekabuddhairnānādigdeśādhiṣṭhāneṣu gandhakāṣṭāni samādāpya sarvagandhakāṣṭhaiścitāṃ citvā dhmāpitaḥ |",
    "745:633": "kiṃ manyadhve bhikṣavaḥ |",
    "745:634": "yo'sau pratyekabuddhaiḥ saṃpoṣito markaṭaḥ sa evāsāvupaguptaḥ |",
    "745:635": "tadāpyaso bahujanahitāya pratipannaḥ etarhyapyasau mayā bahujanahitānukampī vyākṛta iti |",
    "745:636": "atha bhagavāñchūraseneṣu janapadeṣu cārikāṃ caran mathurāmanuprāptaḥ |",
    "745:637": "aśrauṣurmāthurā brāhmaṇāḥ śramaṇo gautamo mathurāmanuprāptaḥ |",
    "745:638": "so'tyarthaṃ cāturvarṇaviśuddhiṃ rocayati dīpayati prajñapayati prasthāpayati virujati vivṛṇoti uttānīkaroti deśayati yadyasau mathurāṃ pravekṣyati asmākaṃ lābhāntarāyo bhaviṣyati |",
    "745:639": "sa cāsatkārabhītaḥ śrūyate |",
    "745:640": "yadi tasya kaścidasatkāraṃ kuryādevamasau mathurāṃ na praviśet iti cāsya nīcapuruṣo'satkāraṃ (kuryāt)",
    "745:641": "pravekṣyati na citrīkariṣyati |",
    "745:642": "yadyasya pradhānapuruṣaḥ kaścidasatkāraṃ kuryācchobhanaṃ syāt tatko'smākaṃ pradhānapuruṣaḥ tena khalu samayena mathurāyāṃ nīlabhūtirnāma brāhmaṇo vedavedāṅgapāragaḥ svavādoddyotakaḥ paravādanigrahasamarthaḥ |",
    "745:643": "tasya vāk satyānuparivarttinī |",
    "745:644": "tato māthurā brāhmaṇāḥ saṅgamya samāgamya nīlabhūteḥ sakāśamupasaṃkrāntāḥ |",
    "745:645": "upādhyāya śūyate śramaṇo gautama ihāgata iti |",
    "745:646": "so'tyarthaṃ cāturvarṇaviśuddhiṃ pūrvavadyāvatsaṃprakāśayati |",
    "745:647": "sa cāsatkārabhītaḥ śrūyate |",
    "745:648": "yadi tasya kaścidasatkāraṃ kuryādevamasau mathurāṃ na pravekṣyati |",
    "745:649": "yadi cāsya nīcapuruṣo'satkāraṃ kariṣyati na citrīkariṣyati |",
    "745:650": "yadyasya pradhānapuruṣaḥ kaścidasatkāraṃ kuryācchobhanaṃ syāt |",
    "745:651": "tato'smākaṃ kaṃ)",
    "745:652": "pradhānapuruṣaḥ ṛte upādhyāyāt |",
    "745:653": "tvamasyāsatkāraṃ kuru vāgdaṇḍairākrośaya |",
    "745:654": "nīlabhūtiḥ kathayati |",
    "745:655": "bhavanto mameyaṃ jihvā satyānupravartinī |",
    "745:656": "yadyākrośārho bhaviṣyati ākrokṣyāmi |",
    "745:657": "atha stavārhastoṣyāmīti |",
    "745:658": "tato nīlabhūtirbrāhmaṇo vṛddhavṛddhairmathurānivāsibhirbrāhmaṇaiḥ saṃpuraskṛto yena bhagavāṃstenopasaṃkrāntaḥ |",
    "745:659": "adrākṣīnnīlabhūtirbrāhmaṇo bhagavantaṃ dūrādeva dvātriṃśatā mahāpuruṣalakṣaṇaiḥ samalaṃkṛtam aśītyā cānuvyañjanairvirājitagātraṃ vyomaprabhālaṅkṛtaṃ sūryasahasrātirekaprabhaṃ jaṃgamamiva ratnaparvataṃ samantato bhadrakamanyataraṃ vṛkṣamūlaṃ niśrityaṃ śāntena īryāpathena niṣaṇṇam dṛṣṭvā ca vismayotphulladṛṣṭiḥ stotumārabdhaḥ |",
    "745:660": "praṇidhāya manaḥ sahendriyairvidhivad vāk ca śarīrameva ca |",
    "745:661": "guṇabhṛta mahāguṇodadhestava vakṣyāmi guṇaikadeśatām ||2||",
    "745:662": "paramapravaro'si vādināmanavadyaḥ susamāhitendriyaḥ |",
    "745:663": "paramārthavidaprakampitaḥ prayataiḥ sarvaparapravādibhiḥ ||3||",
    "745:664": "caraṇaṃ susamāptameva te susamāptavrata sādhitavrataḥ |",
    "745:665": "balavāṃśca samādhiravyayastava nārāyaṇaśailarājavat||4||",
    "745:666": "puruṣarṣabha nāsti te vyathā na viṣādo na bhayaṃ na ca klamaḥ |",
    "745:667": "na ca te vyasanaṃ kutaḥ kali rna ca bhūteṣu kadācidakṣamā ||5||",
    "745:668": "na ca dhāvasi nātilīyase na ca santapyasi nāpi hṛṣyase|",
    "745:669": "satataṃ śubhameva te manaḥ satataṃ merurivācalādhipaḥ ||6||",
    "745:670": "munipuṃgavaṃ sarvadhātubhirvipulaṃ jñānamapāvṛtaṃ tava |",
    "745:671": "aparāhatamakṣayavyayaṃ vividheṣvāyataneṣu vartase ||7||",
    "745:672": "na ca te'sti mune katham kathā vimatirnāsti na saṃśayaḥ kvacit |",
    "745:673": "svayameva na te parāparaṃ viditaṃ sarvamavedi vidyayā ||8||",
    "745:674": "priyadarśanasādhudarśanapriyasādhupriyapaṇḍitapriyaḥ |",
    "745:675": "samameva hi te priyāpriyaṃ satataṃ prītikarastatheryase ||9||",
    "745:676": "madhurapratibhānavānasi smitavākyaḥ smṛtimān viśāradaḥ |",
    "745:677": "vividānumataṃ prabhāṣase triṣu lokeṣu ca te stṛtaṃ yaśaḥ ||10||",
    "745:678": "nṛsurāsurayakṣarākṣasā bahavastvāmiha lokapaṇḍitāḥ |",
    "745:679": "upagamya mune punaḥ punaḥ paripṛcchanti na cābhiṣūyase ||11||",
    "745:680": "svavacaḥ paritoṣitāstvayā naradevāḥ surayakṣarākṣasāḥ |",
    "745:681": "pratiyānti vinītasaṃśayāścaraṇau vandya ca te mahāmune ||12||",
    "745:682": "sthitamāsitamāgataṃ gataṃ śayitaṃ maunamathābhyudīritam |",
    "745:683": "atha cīvarapātradhāraṇaṃ ruciraṃ gautama sarvameva te ||13||",
    "745:684": "avilambitamadrutaṃ samaṃ svaramādhuryaguṇaiḥ samanvitam |",
    "745:685": "vacanaṃ punaruktavarjitaṃ samaye vyāharase narottama ||14||",
    "745:686": "balavānasi lokaviśrutaḥ puruṣajñaḥ puruṣarṣabhaḥ prabhuḥ |",
    "745:687": "na ca manyasi nāvamanyase sakalaṃ lokamimaṃ sadaivatam ||15||",
    "745:688": "na ca vismayase kadāvana prakṛtistheṣu calācaleṣu ca |",
    "745:689": "suhṛdeṣu (ca)",
    "745:690": "durhṛdeṣu ca pratikūleṣvanulomavatsu ca ||16||",
    "745:691": "paridevyamadīnanisvanaṃ srutalālārpitasannināditam |",
    "745:692": "paridāhavidāhasaṃyutaṃ bhayarogajvaraśokakarṣitam ||17||",
    "745:693": "prasamīkṣya jagat samākulaṃ vividhairduḥkhaśatairupadrutam |",
    "745:694": "cirarātramanāthamutsukaṃ bhavatṛṣṇāprasṛtaṃ tamovṛtam ||18||",
    "745:695": "avatārya munermahākṛpāṃ0 vividhāṃ cātmagatāṃ prabhāvatām |",
    "745:696": "svayameva hi śākyapuṅgava vyathitānmocayituṃ tvamudyataḥ ||19||",
    "745:697": "bhavaduḥkhamidaṃ sahetukaṃ bhavaduḥkhasya ca yaḥ parikṣayaḥ |",
    "745:698": "bhavaduḥkhanirodhagāminī pratipaccāpratimaṃ tvayocyate ||20||",
    "745:699": "ativīrya mahāvināyakapravarāṇāmanuvādināṃ vara |",
    "745:700": "na ca te sadṛśaḥ kuto'dhikastriṣu lokeṣvapi naiva vidyate ||21||",
    "745:701": "pratighānunayā na santi te na ca te santi mune parisravāḥ |",
    "745:702": "anurodhavirodhavigrahāḥ satataṃ suvrata naiva naiva te ||22||",
    "745:703": "apahāya mune priyapriye sukhaduḥkhe vi (ṣamaṃ samaṃ tathā)|",
    "745:704": "aratiṃ ca ratiṃ viparyayannupaśāntaścarasīha saṃyataḥ ||23||",
    "745:705": "vyasane na ca nāma nirmanā na ca nāmonnamase praśaṃsayā |",
    "745:706": "ayaśaśca yaśaśca te samaṃ samamākruṣṭamathāpi vanditam ||24||",
    "745:707": "ativākyamatho titikṣase paruṣaṃ pāpajanairudīritam |",
    "745:708": "samarāgragato viṣāṇavān bhṛśamuktāniva kuñjaraḥ śarān ||25||",
    "745:709": "suvacastvamṛṣe vacaḥ kṣamaḥ sudurukteṣvapi nābhiṣūyase |",
    "745:710": "samameva ca varttase mune paribhāṣāsu śubhāsu vākṣu ca ||26||",
    "745:711": "satataṃ ca varārha pūjyase naradevāsurayakṣarākṣasaiḥ |",
    "745:712": "ṛṣibhiśca sadā mahātmabhirna ca te vikriyate sthiraṃ manaḥ ||27||",
    "745:713": "pravaro'hamito na manyase' tyavaro'hamito na manyase |",
    "745:714": "sadṛśo'hamito na manyase trividhā mānavidhā na santi te ||28||",
    "745:715": "dhṛtimān samaloṣṭakāñcanaḥ samavaiḍūryakaṭhallaśarkaraḥ |",
    "745:716": "tṛṇakāṣṭhasamaṃ mahāmune carasīdaṃ hi sadevakaṃ jagat ||29||",
    "745:717": "himabhāskararaśmisaṃgamācchiśiroṣṇaṃ pavanaṃ samudvahan |",
    "745:718": "adhivāsayase nagendravanna ca te pravyathate sthiraṃ manaḥ ||30||",
    "745:719": "śayanāsanapānabhojanaṃ vividhaṃ cīvaramuttarādharam |",
    "745:720": "idamarthikato nideśase pratisaṃkhyāya mune nirāsravam ||31||",
    "745:721": "na ca śocasi nātha nāsti me na ca te santi mune parigrahā |",
    "745:722": "asito'si suvākyanirmamaḥ parimukto vividhairupadravaiḥ ||32||",
    "745:723": "na ca lābhamavāpya hṛṣyase tadalābhācca layaṃ na gacchasi |",
    "745:724": "avamānamatho titikṣase na ca sammānamihābhinandasi ||33||",
    "745:725": "kṣatajopamamagracandanaṃ surabhūmandarasānusambhavam |",
    "745:726": "asayo niśitāḥ śarāśca te na vikurvanti manaḥ kadācana ||34||",
    "745:727": "na kathāṃ kathayasyanarthikāṃ na ca yā durjanasevitā kathā |",
    "745:728": "na (ca lābhakathāṃ na)",
    "745:729": "sāmiṣā na ca yā nānumatā mahātmabhiḥ ||35||",
    "745:730": "pravivekakathāḥ sukhāvahāḥ praśamaṃ yāḥ pravadanti kevalam |",
    "745:731": "kathayasyatidevatāḥ kathāḥ kathitā yā vinayanti kilviṣam ||36||",
    "745:732": "madhurāṇi va saṅgatāni ca svabhinītāni ca sāravanti ca |",
    "745:733": "vacanāni mune prabhāṣate jagadarthāya viniścitāni ca ||37||",
    "745:734": "abudhā viparītadarśanāścapalāḥ sāhasikāḥ priyānvitāḥ |",
    "745:735": "piśunāḥ paruṣāḥ śaṭhāśca ye bhagavaṃstaiḥ saha saṅgataṃ na te ||38||",
    "745:736": "aśaṭhā ṛjavaśca ye narāḥ śucayaḥ satyaratā jitendriyāḥ |",
    "745:737": "satataṃ ca samīkṣyakāriṇo bhagavaṃstaiḥ saha saṅgataṃ tava ||39||",
    "745:738": "dharmajña nayajña pudgalajña tvāṃ vande ṣaḍabhijña sarvadaiva |",
    "745:739": "kṣetrajña mune parāparajña tvāṃ vande śirasā nayānayajña ||40 ||",
    "745:740": "pṛthumapi samīkṣate guṇaṃ (tava)",
    "745:741": "parikathito hi mayā guṇaikadeśaḥ |",
    "745:742": "na tava guṇamahārṇavasya pāraṃ jagati pumānadhigantumārya śaktaḥ ||41||",
    "745:743": "ityevamādibhiḥ pañcabhiḥ stotraśatairbhagavānabhiṣṭutaḥ |",
    "745:744": "tathābhiprasannasya ca bhagavatā nīlabhūterdharmo deśitaḥ |",
    "745:745": "yathā yathā tasminnevāsane niṣaṇṇena satyadarśanaṃ kṛtam |",
    "745:746": "atha nīlabhūtirbāhmaṇo bhagavantaṃ stutvā prakrāntaḥ |",
    "745:747": "so'dhvapratipanno māthuryairbrāhmaṇaiḥ saṃcamparīkṛtaḥ |",
    "745:748": "upādhyāya tvamasmābhirabhihitaḥ |",
    "745:749": "śramaṇasya gautamasyāsatkāraṃ kuruṣveti |",
    "745:750": "sa tvametarhi stutvā āgataḥ |",
    "745:751": "bhavanto na tvahaṃ pūrvamavocam |",
    "745:752": "mama jihvā satyābhidhāyinī |",
    "745:753": "yadyākrośārho bhaviṣyati |",
    "745:754": "ākrośe |",
    "745:755": "stavārho bhaviṣyati |",
    "745:756": "stoṣya iti |",
    "745:757": "stavārhaḥ śramaṇo gautamo mayā stutaḥ |",
    "745:758": "atha bhagavān pūrvāhṇe nivāsya pātracīvaramādāya mathurāṃ piṇḍāya prāvikṣat |",
    "745:759": "tena khalu samayena mathurāyāṃ nakṣatrarātraḥ pratyupasthitaḥ |",
    "745:760": "atha yā devatā mathurāyāmadhyuṣitā tasyā etadabhavat |",
    "745:761": "yadi śramaṇo gautamo mathurāṃ pravekṣyati |",
    "745:762": "mama nakṣatrarātrerantarāyaṃ kariṣyatīti viditvā bhagavataḥ purastādvinagno'sthāt |",
    "745:763": "bhagavānāha |",
    "745:764": "apraticchannastāvaddevate mātṛgrāmo na śobhate prāgeva vinagna iti |",
    "745:765": "atha sā devatā jihnīya nagnarūpā ekānte'pakrāntā |",
    "745:766": "tato bhagavān mārgādapakramya purastād bhikṣusaṃghasya prajñapta evāsane niṣaṇṇaḥ |",
    "745:767": "niṣadya bhagavān bhikṣūnāmantrayate sma |",
    "745:768": "pañceme bhikṣava ādīnavā mathurāyām |",
    "745:769": "katame pañca |",
    "745:770": "utkūlanikūlāḥ sthāṇukaṇṭakapradhānā bahupāṣāṇaśarkarakaṭhallā uccandrabhaktāḥ pracuramātṛgrāmā iti |",
    "745:771": "atha bhagavānnapraviśanneva mathurāṃ yena gardabhasya yakṣasya bhavanaṃ tenopasankrāntaḥ |",
    "745:772": "upasaṅkramya gardabhasya yakṣasya bhavanamabhyavagāhyānyataradvṛkṣamūlaṃ niśritya niṣaṇṇo divāvihārāya |",
    "745:773": "aśrauṣurmāthurā brāhmaṇagṛhapatayo bhagavān piṇḍāya prāviśat devatayā viheṭhitaḥ |",
    "745:774": "apraviśanneva mathurāṃ gardabhasya yakṣasya bhavanaṃ gata iti śrutvā ca punaḥ śucinaḥ praṇītasya khādanīyabhojanīyasya pratyekaṃ pratyekaṃ sthālīpākaṃ samupānīya śakaṭe āropya yena bhagavāṃstenopasaṃkrāntaḥ |",
    "745:775": "upasaṃkramya bhagavataḥ pādau śirasā vanditvaikānte niṣaṇṇaḥ |",
    "745:776": "ekānta niṣaṇṇān śrāddhān māthurān brāhmaṇagṛhapatīn bhagavān dharmyayā kathayā pūrvavadyāvatsaṃpraharṣya tūṣṇīm |",
    "745:777": "atha śrāddhā brāhmaṇagṛhapataya utthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ praṇamya bhagavantamidamavocat |",
    "745:778": "ihāsmābhirbhadanta bhagavantamuddiśya śucinaḥ praṇītasya khādanīyabhojanīyasya śakaṭaṃ pūrṇamānītam |",
    "745:779": "tad bhagavān pratigṛhṇātu anukampā mupādāya iti |",
    "745:780": "tatra bhagavānānandamāyuṣmantamāmantrayate |",
    "745:781": "gacchānanda yāvanto bhikṣavo gardabhasya yakṣasya bhavanamupaniśritya viharanti tān sarvānupasthānaśālāyāṃ sannipātaya |",
    "745:782": "paribhokṣyante piṇḍapātamiti |",
    "745:783": "evaṃ bhadanta ityāyuṣmānānando bhagavataḥ pratiśrutya yāvanto bhikṣavo gardabhasya yakṣasya bhavanamupaniśritya viharanti tān sarvānupasthānaśālāyāṃ sannipātya yena bhagavāṃstenopasaṃkrāntaḥ |",
    "745:784": "upasaṃkramya bhagavataḥ pādau śirasā vanditvaikānte'sthāt |",
    "745:785": "ekāntasthita āyuṣmānānandī bhagavantamidamavocat |",
    "745:786": "yāvanto bhadanta bhikṣavo gardabhasya yakṣasya bhavanamupaniśritya viharanti sarve te upasthānaśālāyāṃ sanniṣaṇṇāḥ sannipatitāḥ |",
    "745:787": "yasyedānīṃ bhagavān kālaṃ manyata iti |",
    "745:788": "atha bhagavān yenopasthānaśālā tenopasaṃkrāntaḥ |",
    "745:789": "upasaṃkramya purastādbhikṣusaṃghasya prajñapta evāsane niṣaṇṇaḥ |",
    "745:790": "atha māthurāḥ śrāddhā brāhmaṇagṛhapatayaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā pūrvavadyāvaddhautahastamapanītapātraṃ bhagavataḥ purastāttasthurayācamānaṃ cāhuḥ |",
    "745:791": "bhagavatā bhadanta te te duṣṭanāgā duṣṭayakṣāśca vinītāḥ |",
    "745:792": "ayaṃ bhadanta gardabhako yakṣo'smākaṃ dīrgharātramavairiṇāṃ vairī |",
    "745:793": "asapatnānāṃ sapatnaḥ |",
    "745:794": "adrugdhānāṃ drogdhā |",
    "745:795": "jātāni jātānyapatyānyapaharati |",
    "745:796": "aho vata bhagavān gardabhakaṃ yakṣaṃ vinayedanukampāmupādāyeti |",
    "745:797": "tena khalu samayena gardabhako yakṣastasyāmeva parṣadi sanniṣaṇṇo'bhuta sannipatita |",
    "745:798": "tatra bhagavān gardabhakaṃ yakṣamāmantrayate |",
    "745:799": "śrutaṃ te gardabhaka |",
    "745:800": "śrutaṃ me bhagavan |",
    "745:801": "śrutaṃ te gardabhaka |",
    "745:802": "śrutaṃ me sugata |",
    "745:803": "viramāsmātpātakāt asaddharmāt |",
    "745:804": "bhagavan samayato'haṃ viramāmi |",
    "745:805": "yadi māmuddiśya cāturdiśāya bhikṣusaṃghāya vihāraṃ kārayantīti |",
    "745:806": "tatra bhagavān māthurān śrāddhān brāhmaṇagṛhapatīnāmantrayate |",
    "745:807": "śrutaṃ vo brāhmaṇagṛhapatayaḥ |",
    "745:808": "śrutaṃ bhagavan |",
    "745:809": "kārayiṣyāmaḥ |",
    "745:810": "tatra bhagavatā gardabhako yakṣaḥ pañcaśataparivāro vinītaḥ |",
    "745:811": "śrāddhairbrāhmaṇagṛhapatibhistānuddiśya pañca vihāraśatāni kāritāni |",
    "745:812": "evaṃ śaro yakṣo vano yakṣaḥ ālikāvendā maghā yakṣiṇī vinītā |",
    "745:813": "atha bhagavatā ṛddhyā mathurāṃ praviśya timisikā yakṣiṇī pañcaśataparivārā vinītā |",
    "745:814": "tāmapyuddiśyaṃ pañcavihāraśatāni karitānīti |",
    "745:815": "tatra bhagavatā sāntarbahirmathurāyāmardhatṛtīyāni yakṣasahasrāṇi vinītāni |",
    "745:816": "tānyuddiśya śrāddhairbrāhmaṇagṛhapatibhirardhatṛtīyāni vihārasahasrāṇi kāritāni |",
    "745:817": "atha bhagavān otalāmanuprāptaḥ |",
    "745:818": "otalāyāṃ viharati |",
    "745:819": "otalīye vanaṣaṇḍe |",
    "745:820": "tatra otalāyano nāma brāhmaṇamahāśālaḥ prativasati āḍhyo mahādhano mahābhoga iti vistaraḥ |",
    "745:821": "atha bhagavān pūrvāhṇe nivāsya pātracīvaramādāya otalāyāṃ piṇḍāya prāvikṣat|",
    "745:822": "anyatamasminpradeśe pañcamātrāṇi kārṣikaśatāni udrajaḥśiraskāni śaṇaśāṭīnivastāni halaṃ vāhayamti |",
    "745:823": "adrākṣuste kārṣikā buddhaṃ bhagavantaṃ dvātriṃ (śanmahāpuruṣalakṣaṇā-)",
    "745:824": "laṃkṛtaṃ dyotitamūrtimiti vistaraḥ |",
    "745:825": "bhagavatā teṣāṃ dharmo deśitaḥ |",
    "745:826": "yāvanmānyāścābhivādyāśca saṃvṛttāḥ |",
    "745:827": "atha tadbalīvardasahasraṃ yoktrāṇi varatrāṇicchittvā yena bhagavāṃstenopasaṃkrāntam |",
    "745:828": "upasaṃkramya bhagavataḥ (pādau śirasā vanditvā)",
    "745:829": "saṃparivāryāvatasthuḥ |",
    "745:830": "bhagavatā teṣāṃ tribhiḥ padairdharmo deśito yāvaccāturmahārājikeṣu deveṣūpapannāḥ |",
    "745:831": "yāvad dṛṣṭasatyāḥ svabhavanaṃ gatāḥ |",
    "745:832": "bhikṣavaḥ saṃśayajatāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:833": "kiṃ bhavanta ebhiḥ pañcabhiḥ kārṣikaśatairebhiśca balīvardaiḥ karma kṛtaṃ yasya karmaṇo viṣākena kārṣikāḥ saṃvṛttā daridragṛheṣupapannāḥ |",
    "745:834": "ime ca balīvardāḥ saṃvṛttāḥ |",
    "745:835": "bhagavānāha |",
    "745:836": "ebhirevaṃ bhikṣavaḥ karmāṇi kṛtānīti vistaraḥ |",
    "745:837": "ete kāśyapasya samyaksaṃbuddhasya śāsane pravrajitāḥ |",
    "745:838": "ebhistatra kausīdyenābhināmitam |",
    "745:839": "tasya karmaṇo vipākena kārṣikāḥ saṃvṛttāḥ |",
    "745:840": "ebhiśca balīvardaistatraiva pravrajitaiḥ kṣudrānukṣudraiḥ śikṣāpadairanādaraṃ kṛtam |",
    "745:841": "tasya karmaṇo vipākena tiryakṣūpapannāḥ |",
    "745:842": "yatte kāśyapasya samyaksaṃbuddhasya śāsane pravrajitāstasya karmaṇo vipākena mamāntikātsatyadarśanaṃ kṛtamiti hi bhikṣavaḥ ekāntakṛṣṇānāmiti vistaraḥ |",
    "745:843": "aśrauṣīdotalāyano brāhmaṇaḥ śramaṇo gautama otalāmanuprāptaḥ |",
    "745:844": "otalāyāṃ viharati otalīyake vanaṣaṇḍa iti |",
    "745:845": "otalāyanasūtraṃ vistareṇa saṃyuktakāgame mārgavarganipāte",
    "745:846": "atha otalāyanasya brāhmaṇasyaitadabhavat |",
    "745:847": "kiṃ punarasyānarthaṃ kariṣyāmaḥ |",
    "745:848": "tena ca pūrvaṃ śrutaṃ śramaṇo gautamaḥ saśrāvakaṃ saṃghaṃ bhojayitvā praṇidhānaṃ karoti |",
    "745:849": "sa yaccintayati yatprārthayate tatsarvaṃ pratilabhate iti |",
    "745:850": "atha otalāyano brāhmaṇaḥ utthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamya bhagavantamidamavocat |",
    "745:851": "adhivāsayatu me bhagavan gautama śvo'ntargṛhe bhaktena sārdhaṃ bhikṣusaṃghena |",
    "745:852": "pūrvavadyāvad bhuktavantaṃ viditvā ghautahastamapanītapātraṃ nīcataramāsanaṃ gṛhītvā bhagavataḥ purastānmithyāpraṇidhānaṃ cintayitumārabdhaḥ |",
    "745:853": "yāvanta ime śramaṇāḥ śākyaputrīyā mayā bhojitāḥ sarva ete mama balīvardā syuriti |",
    "745:854": "atha bhagavānotalāyanasya brāhmaṇasya cetasā cittamājñāya otalāyanaṃ brāhmaṇamidamavocat |",
    "745:855": "apratirūpaṃ te brāhmaṇa cittamutpāditam |",
    "745:856": "naitatsamṛdhyati |",
    "745:857": "tathā hyete sarve bhikṣavaḥ kṣīṇapunarbhavāḥ |",
    "745:858": "anyaccittamutpādayetyuktvā bhagavān dakṣiṇādeśanāṃ kṛtvā prakrāntaḥ |",
    "745:859": "atha bhagavān vihāraṃ gataḥ purastād bhikṣusaṃghasya prajñapya evāsane niṣaṇṇaḥ |",
    "745:860": "niṣadya bhagavān bhikṣūnāmantrayatesma |",
    "745:861": "otalāyanena bhikṣavo brāhmaṇena mithyāpraṇidhānasamutthaṃ pāpakaṃ cittamutpāditam |",
    "745:862": "yuṣmābhirbhuktvā ārṣā gāthā vaktavyā |",
    "745:863": "mithyāpraṇidhānaṃ na samarddhiṣyati |",
    "745:864": "atha bhagavāṃstasyā eva rātreratyayādotalāṃ piṇḍāya prāvikṣadāyuṣmatā ānandena paścācchramaṇena |",
    "745:865": "tadā otalāyāṃ kacaṃgalā nāma vṛddhā |",
    "745:866": "sā udakārthinī kūlamapasṛtā |",
    "745:867": "bhagavāṃstasyā vinayakālamavekṣyāyuṣmantamānandamāmantrayate |",
    "745:868": "gacchānanda etasyā vṛddhāyāḥ kathaya |",
    "745:869": "bhagavāṃstṛṣitaḥ pānīyamanuprayaccheti |",
    "745:870": "evaṃ bhadantetyāyuṣmānānando bhagavataḥ pratiśrutya yena kacaṃgalā vṛddhā tenopasaṃkrāntaḥ |",
    "745:871": "upasaṃkramya kacaṃgalāṃ vṛddhāmidamavocat |",
    "745:872": "kacaṃgale bhagavāṃstṛṣitaḥ pānīyamanuprayaccheti |",
    "745:873": "sā kathayati |",
    "745:874": "ārya ahaṃ svayamevāneṣyāmīti |",
    "745:875": "tataḥ kacaṃgalā udakaghaṭaṃ pūrayitvā tvaritatvaritā yena bhagavāṃstenopasaṃkrāntā |",
    "745:876": "dadarśa kacaṃgalā buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyā cānuvyaṃjanairvirājitagātraṃ vyomaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato bhadrakam |",
    "745:877": "kacaṃgalāsahadarśanādasyāḥ putrasnehamutpannam |",
    "745:878": "sā ūrdhvabāhuḥ putra putreti bhagavantaṃ pariṣvaḍktumārabdhā |",
    "745:879": "bhikṣavastāṃ vārayanti |",
    "745:880": "bhagavānāha |",
    "745:881": "mā yūyaṃ bhikṣavaḥ etāṃ vṛddhāṃ vārayata |",
    "745:882": "tatkasya hetoḥ |",
    "745:883": "pañca janmaśatānyeṣā me mātābhūnnirantaram |",
    "745:884": "sā cedeṣā nivāritā mama gātrasya śleṣaṇāt ||42||",
    "745:885": "idānīṃ rudhiraṃ hyuṣṇaṃ kaṇṭhādeṣā vametkṣaṇāt |",
    "745:886": "kṛtajñatāmanusmṛtya dṛṣṭvemāṃ putralālasām ||43||",
    "745:887": "kāruṇyādgātrasaṃśleṣaṃ pradadāmyanukampayā ||44|| iti ||",
    "745:888": "bhagavatā tasyāḥ kaṇṭhāśleṣo dattaḥ |",
    "745:889": "putrasnehaṃ vinodya bhagavataḥ purastānniṣaṇṇā dharmaśravaṇāya |",
    "745:890": "tato bhagavatā tasyā āśayānuśayaṃ dhātuṃ prakṛtiṃ ca jñātvā tādṛśī cāturāryasatyasaṃprativedhikī dharmadeśanā kṛtāṃ yāṃ (śrutvā)",
    "745:891": "kacaṃgalayā viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam |",
    "745:892": "sā dṛṣṭasatyā triruddhānamuddānayati |",
    "745:893": "idamasmākaṃ bhadantaṃ na mātrā kṛtaṃ na pitrā |",
    "745:894": "pūrvavadyāvat |",
    "745:895": "anādyakālopacitaṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam |",
    "745:896": "gāthāṃ ca bhāṣate |",
    "745:897": "yatkartavyaṃ suputreṇa mātānugrahakāriṇā |",
    "745:898": "tatkṛtaṃ bhavatā me'dya cittaṃ mokṣaparāyaṇam ||45||",
    "745:899": "durgatibhyaḥ samudghṛtya svarge mokṣe ca te aham |",
    "745:900": "sthāpitā suprayatnena sādhu te duṣkaraṃ kṛtam ||46||",
    "745:901": "ityuktvā bhagavataḥ pādau śirasā vanditvā bhagavato'ntikātprakrāntā |",
    "745:902": "atha kacaṃgalā apareṇa samayena svāminamanujñāpya yena bhagavāṃstenopasaṃkrāntā |",
    "745:903": "upasaṃkramya bhagavataḥ pādau śirasā vanditvā ekānte niṣpaṇṇā |",
    "745:904": "ekāntaniṣaṇṇā kacaṅgalā bhagavantamidamavocat |",
    "745:905": "labheyāhaṃ bhadanta svākhyāte dharmavinaye pravrajyāmupasaṃpadaṃ bhikṣuṇībhāvaṃ careyamahaṃ bhagavato'ntike brahmacaryamiti |",
    "745:906": "bhagavatā mahāprājāpatye saṃnyastā |",
    "745:907": "tatastayā pravrājitā upasaṃpāditā avavādo dattaḥ |",
    "745:908": "tayā yujyamānayā ghaṭamānayā vyāyacchamānayā sarvakleśaprahāṇādarhatvaṃ sākṣātkṛtam |",
    "745:909": "arhantinī ca babhūva |",
    "745:910": "traidhātukavītarāgā pūrvavanmānyā ca saṃvṛttā |",
    "745:911": "yadā bhagavān bhikṣuṇīnāṃ saṃkṣepeṇoddiśya vihāraṃ praviśati pratisaṃlayanāya tadā taṃ kacaṃgalā vistareṇa vyākaroti |",
    "745:912": "tatra bhagavān bhikṣunāmaṃtrayate sma |",
    "745:913": "eṣāgrā me bhikṣavo bhikṣuṇīnāṃ mama śrāvikāṇāṃ sūtrāntavibhāgakartrīṇāṃ yaduta kacaṃgalā bhikṣuṇī iti |",
    "745:914": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:915": "kiṃ bhadanta kacaṃgalāyāḥ karma kṛtaṃ yena vṛddhā pravrajitā |",
    "745:916": "kiṃ ca karma kṛtaṃ yena daridrā dāsī ca saṃvṛttā bhagavāṃśca paścimena garbhavāsena dhāritaḥ |",
    "745:917": "pravrajyārhatvaṃ ca sākṣātkṛtam |",
    "745:918": "bhagavatā ca sūtrāntavibhāgakartrīṇāmagrā nirdiṣṭeti |",
    "745:919": "bhagavānāha |",
    "745:920": "kacaṅgalāyaiva bhikṣavo bhikṣuṇyā karmā (ṇi)",
    "745:921": "kṛtānyupacitāni labdhasaṃbhārāṇi pūrvadyāvat phalanti khalu dehinām |",
    "745:922": "bhūtapūrvaṃ bhikṣavo bodhisattvacaryāyāṃ vartamānasya eṣā mama mātā babhūva |",
    "745:923": "yadāhaṃ pravrajitumicchāmi |",
    "745:924": "tadā māmeva vārayati |",
    "745:925": "tasya karmaṇo vipākena vṛddhā pravrajitā |",
    "745:926": "dānaṃ dadato me'nayādānāntarāyaḥ kṛtaḥ |",
    "745:927": "tena daridrā saṃvṛttā |",
    "745:928": "na cānayā puṇyamaheśākhyasaṃvarttanīyāni karmāṇi kṛtāni yathā mahāmāyayā yenāhamanayā paścime garbhavāsena dhāritaḥ |",
    "745:929": "kāśyape ca samyaksaṃbuddhe pravrajitā yāḥ śaikṣāśaikṣā bhikṣuṇyo dāsīvādena samudācaritāḥ |",
    "745:930": "tena dāsī saṃvṛttā |",
    "745:931": "yattatrānayā paṭhitaṃ svādhyāyitaṃ skandhakauśalaṃ dhātukauśalamāyatanakauśalaṃ pratītyasamutpādakauśalaṃ sthānāsthānakauśalaṃ ca kṛtaṃ tena mama śāsane pravrajya sarvakleśaprahāṇādarhattvaṃ sākṣātkṛtam |",
    "745:932": "yasyāśco pādhyāyikāyāḥ sakāśe pravrajitā sā bhagavatā kāśyapena samyak saṃbuddhena sūtrāntavibhāgakartrīṇāmagrā nirdiṣṭā |",
    "745:933": "tatrānayā maraṇakālasamaye praṇidhānaṃ kṛtaṃ yanmayā bhagavati kāśyape samyak saṃbuddhe anuttare dakṣiṇīye yāvadāyurbrahmacaryaṃ caritaṃ na ca kaścid guṇagaṇo'dhigataḥ |",
    "745:934": "anena kuśalamūlena yo'sau bhagavatā kāśyapenottaro nāma mānavo vyākṛto bhaviṣyati |",
    "745:935": "tvaṃ mānava varṣaśatāyuṣi prajāyāṃ śākyamunirnāma tathāgato'rhatsamyaksaṃbuddhaṃ iti |",
    "745:936": "tasyāhaṃ śāsane pravrajeyam |",
    "745:937": "yathaiṣā me upādhyāyikā bhagavatā kāśyapena samyaksaṃbuddhena sūtrāntavibhāgakartrīṇāmagrā nirdiṣṭā |",
    "745:938": "evaṃ māmapyasau bhagavān śākyamuniḥ sūtravibhāgakartrīṇāmagrāṃ nirdiśediti |",
    "745:939": "tatpraṇidhānavaśādetarhi mayā sūtrāntavibhāgakartrīṇāmagrā nirdiṣṭā |",
    "745:940": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ |",
    "745:941": "pūrvavadyāvat |",
    "745:942": "ābhogaḥ karaṇīyaḥ |",
    "745:943": "ityevaṃ vo bhikṣavaḥ śikṣitavyamidamavocat |",
    "745:944": "tatra bhagavānāyuṣmantamānandamāmantrayate |",
    "745:945": "āgamayānanda yena vairaṃbhyamiti |",
    "745:946": "evaṃ bhadantetyāyuṣmānānando bhagavataḥ pratyaśauṣīt |",
    "745:947": "atha bhagavān saṃprasthito yāvadanyatamasminnārāme |",
    "745:948": "brāhmaṇaḥ kūpāt pānīyamuddharati |",
    "745:949": "ārāmaṃ sektumārabdhaḥ |",
    "745:950": "adrākṣīt sa brāhmaṇo bhagavantaṃ dūrādeva dṛṣṭvā ca punaḥ saṃlakṣayati |",
    "745:951": "yadi śramaṇo gautama ārāmaṃ pravekṣyati |",
    "745:952": "ārāmamudapānaṃ sa dūṣayatīti |",
    "745:953": "tato rajjuṃ tipyakaṃ ca gopāyitvā sthitaḥ |",
    "745:954": "atha bhagavān ṛddhyārāmaṃ praviṣṭaḥ |",
    "745:955": "pāṃcikena ca mahāyakṣasenāpatinā tadudapānaṃ plāvīkṛtam |",
    "745:956": "sarvo'sāvārāma udakena plāvitaḥ |",
    "745:957": "tato'sau brāhmaṇo mahardhiko'yaṃ śramaṇo gautamo mahānubhāva iti viditvātiprasannaḥ kathayati |",
    "745:958": "āgacchatu bhagavan gautama |",
    "745:959": "iyaṃ rajjuridaṃ tipyakam |",
    "745:960": "gṛhṇātu pānīyaṃ yathāsukhamiti |",
    "745:961": "atha bhagavāṃstasyāṃ velāyāṃ gāthāṃ bhāṣate |",
    "745:962": "kiṃ kuryādudapānena āpaścetsarvato yadi |",
    "745:963": "chittveha mūlaṃ tṛṣṇāyāḥ kasya paryeṣaṇaṃ caret ||iti||47||",
    "745:964": "athāsau brāhmaṇo bhagavantamidamavocat |",
    "745:965": "labheyāhaṃ bhadanta svākhyāte dharmavinaye pravrajyāmupasaṃpadaṃ bhikṣubhāvaṃ pūrvavadyāvat |",
    "745:966": "ehi bhikṣukayā pravrājitaḥ |",
    "745:967": "ehīti coktaḥ sa tathāgatena muṇḍaśca saṃghāṭīparītadehaḥ |",
    "745:968": "sadyaḥ praśāntendriya eva tasthau naiva sthito buddhamanorathena ||48||",
    "745:969": "tenodyacchamānena ghaṭamānena vyāyacchamānena sarvakleśaprahāṇādarhattvaṃ sākṣātkṛtam |",
    "745:970": "arhan saṃvṛttaḥ |",
    "745:971": "traidhātukavītarāgaḥ pūrvavadyāvadabhivādyaśca saṃvṛttaḥ |",
    "745:972": "atha bhagavāñchūraseneṣu janapadeṣu cārikāṃ caran vairaṃbhyamanuprāpto vairaṃbhye viharati naḍerapicumandamūle |",
    "745:973": "tena khalu samayena vairaṃbhyeṣvagnidatto nāma brāhmaṇarājo rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca |",
    "745:974": "aśrauṣīdagnidatto brāhmaṇarājaḥ śramaṇo gautamaḥ śūraseneṣu janapadeṣu cārikāṃ caran vairaṃbhyamanuprāpto vairaṃbhye viharati naḍerapicumandamūle iti |",
    "745:975": "śrutvā ca punarasyaitadabhavat |",
    "745:976": "śramaṇo gautamaḥ sarvasāmantarājānaṃ satkṛto gurukṛto mānitaḥ pūjito'rhatsaṃmataḥ |",
    "745:977": "sa cedahaṃ śramaṇaṃ gautamaṃ (na)",
    "745:978": "satkariṣyāmi prātisīmānāṃ kodṛrājānāṃ garhyo bhaviṣyāmi |",
    "745:979": "bālo vata bhavanto'gnidatto brāhmaṇarājo yasya grāmakṣetramupaniśritya śramaṇo gautamo viharati na ca satkaroti |",
    "745:980": "yattvahaṃ śramaṇaṃ gautamaṃ saśrāvakasaṃghaṃ sarvopakaraṇaiḥ pravārayeyamiti viditvā mahatyā rājarddhyā mahatā rājānubhāvena vairaṃbhyānniṣkramya yena bhagavāṃstenopaṃkrāntaḥ |",
    "745:981": "upasaṃkramya bhagavatā sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya ekānte niṣaṇṇaḥ |",
    "745:982": "ekāntaniṣaṇṇamagnidattaṃ brāhmaṇarājaṃ bhagavān dharmyayā kathayā sandarśayati samādāpayati pūrvavadyāvatsaṃpraharṣya tūṣṇīm |",
    "745:983": "athāgnidatto brāhmaṇarāja utthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamya bhagavantamidamavocat |",
    "745:984": "adhivāsayatu me bhagavān gautamastraimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena iti |",
    "745:985": "adhivāsayati bhagavānagnidattasya brāhmaṇarājasya tūṣṇīṃbhāvena |",
    "745:986": "athāgnidatto brāhmaṇarājo bhagavatastūṣṇīṃbhāvenādhivāsanāṃ viditvā bhagavato bhāṣitamabhinandyānumodya magavato'ntikāt prakāntaḥ |",
    "745:987": "tena niveśanaṃ gatvā amātyānāmājñā dattā |",
    "745:988": "pratidivasamaṣṭādaśaprakāraṃ khādyakaṃ pacata nānāsūpikarasavyaṃjanopetaṃ ca prabhūtaṃ bhaktam |",
    "745:989": "vairaṃbhye ca ghaṇṭāvaghoṣaṇaṃ kāritam |",
    "745:990": "nānyena śramaṇo gautamastraimāsīṃ bhojayitavyaḥ |",
    "745:991": "yo bhojayati tasya vadho daṇḍa iti |",
    "745:992": "sa evaṃ ghaṇṭāvaghoṣaṇaṃ kṛtvā rātrau śayitaḥ |",
    "745:993": "svapnamadrākṣīt |",
    "745:994": "ātmīyairantraiḥ sarvaṃ vairaṃbhyaṃ nagaraṃ veṣṭitam |",
    "745:995": "dṛṣṭvā ca punarbhītaḥ saṃtaptaḥ āhṛṣṭaromakūpo laghu ladhveva mahārhaśayanādutthāya kare kapolaṃ dattvā cintāparo vyavasthitaḥ |",
    "745:996": "mā haiva me ato nidhanaṃ rājyāccyutirbhaviṣyati jīvitasya vāntarāya iti |",
    "745:997": "sa prabhātāyāṃ rajanyāṃ brāhmaṇāya purohitāya nivedayāmāsa |",
    "745:998": "upādhyāya mayā īdṛśaḥ svapno dṛṣṭaḥ |",
    "745:999": "kathamatra pratipattavyamiti |",
    "745:1000": "brāhmaṇaḥ purohitaḥ saṃkṣayati |",
    "745:1001": "kiṃ cāpi devenāśobhanaḥ svapno dṛṣṭaḥ |",
    "745:1002": "yadyahamenamanusaṃvarṇayeyaṃ bhūyasyā mātrayā śramaṇo gautamaḥ prasādamutpādayiṣyati |",
    "745:1003": "yattvahamenaṃ vivarṇayeyamiti viditvā kathayati |",
    "745:1004": "devena śobhanaḥ svapno na dṛṣṭaḥ |",
    "745:1005": "upādhyāya kiṃvipāko'yaṃ bhaviṣyati |",
    "745:1006": "niyataṃ devasya rājyacyutirbhaviṣyati jīvitasya vāntarāyaḥ |",
    "745:1007": "rājā saṃlakṣayati |",
    "745:1008": "aho vata me na rājyacyutiḥ syād (vā)",
    "745:1009": "jīvitasyāntarāya iti viditvā brāhmaṇaṃ purohitamidamavocat |",
    "745:1010": "upādhyāya ko'sāvupāyaḥ syādyena me na rājyacyutirbhavennāpi jīvitasyāntarāya iti |",
    "745:1011": "sa kathayati |",
    "745:1012": "yadi devastraimāsīmadarśanapathe tiṣṭhati evaṃ devasya na rājyacyutirbhavati nāpi jīvitasyāntarāyaḥ |",
    "745:1013": "agnidatto brāhmaṇarājaḥ saṃlakṣayati |",
    "745:1014": "yadyevaṃ sukaram |",
    "745:1015": "evaṃ kārayāmi ghaṇṭāvaghoṣaṇamiti |",
    "745:1016": "tena sarvavijite ghaṇṭāvaghoṣaṇaṃ kāritam |",
    "745:1017": "na mama kenacittraimāsīṃ darśanāyopasaṃkramitavyam |",
    "745:1018": "ya upasaṃkrāmati tasya vadho daṇḍa iti |",
    "745:1019": "sa ghaṇṭāvaghoṣaṇaṃ kṛtvā traimāsīmadarśanapathe sthitaḥ |",
    "745:1020": "āyuṣmānānandaḥ kālyamevotthāya yenāgnidattasya brāhmaṇarājyasya niveśanaṃ tenopasaṃkrāntaḥ yāvat paśyatyagnidattasya brāhmaṇarājasya pauruṣeyā alpotsukān kṛtvā tiṣṭhanti |",
    "745:1021": "dṛṣṭvā ca punaḥ kathayati |",
    "745:1022": "bhavantaḥ kimalpotsukāstiṣṭhatha |",
    "745:1023": "te kathayanti ārya kiṃ kurmaḥ |",
    "745:1024": "na tvagnidattena brāhmaṇarājena buddhapramukho bhikṣusaṃghastraimāsīṃ sarvopakaraṇaiḥ pravāritaḥ |",
    "745:1025": "te yūyamalpotsukāstiṣṭhatha nāhāraṃ sajjīkurutha nāsanaprajñaptim kiṃ buddhapramukho bhikṣusaṃgho bhaktacchedaṃ kariṣyatīti |",
    "745:1026": "te kathayanti |",
    "745:1027": "āryānanda devenājñā dattā |",
    "745:1028": "paṃcānāṃ śatānāmāhāraṃ sajjīkurutaṃ praṇītaṃ prabhūtaṃ ceti |",
    "745:1029": "na tūktamamukasyārthāyeti |",
    "745:1030": "bhavanto gatvā ārocayata |",
    "745:1031": "ārya devena ghaṇṭāvaghoṣaṇaṃ kāritam |",
    "745:1032": "na mama kenaciddarśanāyopasaṃkramitavyam |",
    "745:1033": "ya upasaṃkrāmati tasya vadho daṇḍa iti |",
    "745:1034": "tatkimasmākaṃ śirodvayam |",
    "745:1035": "na vayamārocayāma iti |",
    "745:1036": "athāyuṣmānando yena bhagavāṃstenopasaṃkrāntaḥ upasaṃkramya etatprakaraṇaṃ bhagavato vistareṇārocayati |",
    "745:1037": "tatra bhagavānāyuṣmantamānandamāmantrayate |",
    "745:1038": "gacchānanda saṃghāṭīmādāya paścācchramaṇaṃ ca vairaṃbhye rathyāvīthīcatvaraśṛṅgāṭakeṣvārocaya |",
    "745:1039": "yo yuṣmākaṃ bhavantaḥ utsahate buddhapramukhaṃ bhikṣusaṃghaṃ ca traimāsīṃ bhojayituṃ bhojayatviti |",
    "745:1040": "evaṃ bhadantetyāyuṣmānando bhagavataḥ pratiśrutya saṃghāṭīmādāya praścācchramaṇaṃ rathyāvīthīcatvaraśṛṅgārakeṣvārocayati |",
    "745:1041": "yo yuṣmākaṃ bhavanta utsahate buddhapramukhaṃ bhikṣusaṃghaṃ traimāsīṃ bhojayituṃ sa bhojayatviti vairaṃbhyā brāhmaṇagṛhapatayaḥ kathayanti |",
    "745:1042": "āryānanda ekaiko'smākamutsahate traimāsīṃ bhojayitum |",
    "745:1043": "api tu anena kalirājena ghaṇṭāvaghoṣaṇaṃ kāritam |",
    "745:1044": "nānyena kenacit traimāsīmupanimaṃtrya buddhapramukho bhikṣusaṃgho bhojayitavyaḥ |",
    "745:1045": "yo bhojayati tasya badho daṇḍa iti |",
    "745:1046": "yāvaduttarāpathāt sārthavāhaḥ paṃcāśvaśatāni paṇyamādāya vairaṃbhyamanuprāptaḥ sa saṃlakṣayati |",
    "745:1047": "yadidānīṃ gamiṣyāmi aśvānāṃ khuraṃ kledamāpatsyate |",
    "745:1048": "aparṇā bhaviṣyanti ihaiva tiṣṭhamīti |",
    "745:1049": "sa tatraivāvasthitaḥ |",
    "745:1050": "tenāśvājāneyasya dvau yavaprasthau prajñaptau |",
    "745:1051": "avaśiṣṭānāmaśvanāmekaikaḥ |",
    "745:1052": "śrutaṃ cānena rājñā ayaṃ cāyaṃ ca kriyākāraḥ kṛtaḥ |",
    "745:1053": "āyuṣmatānandena evamārocitamiti |",
    "745:1054": "sa saṃlakṣayati |",
    "745:1055": "nāhamasya rājño viṣaye nivāsī |",
    "745:1056": "kiṃ mama rājā kariṣyati |",
    "745:1057": "iti viditvāyuṣmantamānandamidamavocat |",
    "745:1058": "āryānanda mayā aśvājāneyasya dvau yavaprasthau prajñaptau |",
    "745:1059": "avaśiṣṭānāmaśvānāmekaikaḥ |",
    "745:1060": "yadi bhagavānutsahate yavān paribhoktumahaṃ bhagavataḥ prasthadvayamanuprayacchāmi |",
    "745:1061": "anyeṣāṃ ca bhikṣūṇāmekaikamiti |",
    "745:1062": "athāyuṣmānānando yena bhagavāṃstenopasaṃkrāntaḥ |",
    "745:1063": "upasaṃkramya etatprakaraṇaṃ bhagavato vistareṇārocayati |",
    "745:1064": "atha bhagavata etadabhavat |",
    "745:1065": "mayaivaitāni karmāṇi kṛtānyupacitāni labdhasaṃbhārāṇi pariṇatapratyayāni oghavat pratyupasthitāni |",
    "745:1066": "avaśyaṃbhāvīni mayaivaitāni karmāṇi kṛtānyupacitāni ko'nyaḥ pratyanubhaviṣyati |",
    "745:1067": "na hi karmāṇi kṛtānyupacitāni bāhye pṛthivīdhātau vipacyante |",
    "745:1068": "nābdhātau |",
    "745:1069": "na tejodhātau |",
    "745:1070": "na vāyudhātāvapi |",
    "745:1071": "pūrvavadyāvat |",
    "745:1072": "phalanti khalu dehināmiti |",
    "745:1073": "āyuṣmantamānandamāmaṃtrayate |",
    "745:1074": "gacchānanda bhikṣūṇāṃ śilākāṃ cāraya |",
    "745:1075": "yo yuṣmākamutsahate tathāgatena sārdhaṃ vairaṃbhye traimāsīṃ yavān paribhoktuṃ sa śilākāṃ gṛhṇātviti |",
    "745:1076": "evaṃ bhadantetyāyuṣmānānando bhagavataḥ pratiśrutya śilākāṃ cārayitumārabdhaḥ |",
    "745:1077": "yāvadbhagavatā śilākāṃ gṛhītvā bhikṣudvayonaiśca paṃcabhirbhikṣuśataiḥ |",
    "745:1078": "āyuṣmāṃstu śāriputraḥ kathayati |",
    "745:1079": "bhagavannahaṃ vāyvābādhiko notsahe traimāsīṃ yavān paribhoktumiti |",
    "745:1080": "āyuṣmānmahāmaudgalyāyanaḥ kathayati |",
    "745:1081": "ahamasyopasthāyika iti |",
    "745:1082": "tato bhagavān bhikṣudvayaunaiḥ paṃcabhirbhikṣuśataiḥ sārdhaṃ vairaṃbhye varṣā upagataḥ |",
    "745:1083": "āyuṣmantau śāriputramaudgalyāyanau triśaṅkuṃ parvataṃ gatvā varṣā upagatau |",
    "745:1084": "tataḥ śakreṇa devendreṇa divyayā sudhayā pravāritau |",
    "745:1085": "tataḥ sārthavāho bhagavato dvau yavaprasthāvanuprayacchati |",
    "745:1086": "anyeṣāṃ ca bhikṣūṇāmekaikam |",
    "745:1087": "tatra bhagavānāyuṣmantamānandamidamavocat |",
    "745:1088": "gacchānanda tathāgatasyārthāya yavān parikarmayeti |",
    "745:1089": "evaṃ bhadanteti āyuṣmānānando bhagavataḥ pratyaṃśamādāya yenānyatamā vṛddhā strī tenopasaṃkrāntaḥ |",
    "745:1090": "upasaṃkramya tāṃ striyamidamavocat |",
    "745:1091": "bhagini tathāgatasyārthāya yavān parikarmīkuru |",
    "745:1092": "sā kathayati |",
    "745:1093": "ārya ahaṃ vṛddhā na śaknomi |",
    "745:1094": "api tveṣā taruṇikā dārikā asyāṃ anuprayaccha |",
    "745:1095": "eṣā parikarmayatīti |",
    "745:1096": "āyuṣmānānandastasyāḥ sakāśamupasaṃkrāntaḥ |",
    "745:1097": "bhagini śakṣyasi tvaṃ tathāgatasyārthāya yavān parikarmīkartumiti |",
    "745:1098": "sā kathayati |",
    "745:1099": "ārya samayenāhaṃ parikarmayāmi |",
    "745:1100": "yadi me ālāpamanuprayacchasīti |",
    "745:1101": "sa kathayati |",
    "745:1102": "parikarmaya dāsyāmīti |",
    "745:1103": "sā parikarmayitumārabdhā |",
    "745:1104": "pṛcchati ca |",
    "745:1105": "āryaka eṣa buddho nāma iti |",
    "745:1106": "āyuṣmānānandaḥ saṃlakṣayati |",
    "745:1107": "yadyahamasyā buddhavarṇodāharaṇaṃ kariṣye gambhīrā buddhadharmāḥ sthānametadvidyate (yadasau na vijñāsyatīti )",
    "745:1108": "yattvahasyāśca (kraratna)",
    "745:1109": "varṇodāharaṇamudāhareyamiti viditvā kathayati |",
    "745:1110": "rājño bhaginī cakravartino loke prādurbhāvātsaptānāṃ ratnānāṃ loke prādurbhāvo bhavati |",
    "745:1111": "katameṣāṃ saptānām |",
    "745:1112": "tadyathā |",
    "745:1113": "cakraratnasya hastiratnasyāśvarasya maṇiratnasya strīratnasya gṛhapatiratnasya pariṇāyakaratnasya saptamasya |",
    "745:1114": "rājño bhagini cakravartino loke prādurbhāvātkathaṃrūpasya cakraratnasya loke prādurbhāvo bhavati |",
    "745:1115": "iha bhagini rājñaḥ kṣatriyasya mūrdhābhiṣiktasya tadeva poṣadhe paṃcadaśyāṃ śiraḥ snātopavāsairalaṃ kṛtasya upari prāsādatalagatasyāmātyagaṇaparivṛtasya pūrvasyāṃ diśi cakraratnaṃ prādurbhavati sahasrāraṃ sanābhikaṃ sanemikaṃ sarvākāraparipūrṇaṃ śubhamakarmārakṛtaṃ divyaṃ (sarva) sauvarṇam |",
    "745:1116": "śubhaṃ cānena bhavati |",
    "745:1117": "yasya rājñaḥ kṣatriyasya mūrdhābhiṣiktasya tadeva poṣadhe paṃcadaśyāṃ pūrvavadyāvatsarvasauvarṇam |",
    "745:1118": "bhavati sa rājā cakravartīti |",
    "745:1119": "addhāhamasmi rājā cakravartīti cakraratnaṃ mīmāṃsitukāma utthāyāsanādekāṃsamutarāsaṃgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya taccakraratnamubhābhyāṃ pāṇibhyāṃ pratigṛhya vāme pāṇau pratiṣṭhāpya dakṣiṇena pāṇinā anuvartayati |",
    "745:1120": "jayasva bho cakraratna yenāryaḥ purāṇaścakravartipatha iti |",
    "745:1121": "atha cakra (ra)",
    "745:1122": "tnaṃ rājñā cakravartinā anupravartitamupari-vihāya (sama)",
    "745:1123": "bhyudgamya pūrveṇa prāyāsīdyenāryaḥ pūrāṇaścakravartipathaḥ anveti rājā cakravartī taccakraratnaṃ sārdhaṃ caturaṅgeṇa balakāyena |",
    "745:1124": "yaśmiṃśca pradeśe taccakraratnaṃ pratitiṣṭhati tatra rājā cakravartī vāsaṃ kalpayati sārdhaṃ catu (raṅgeṇaba) lakāyena |",
    "745:1125": "( ye khalu) pūrvaśyāṃ diśi koṭṭarājānaste yena rājā cakravartī tenopasaṃkrāmanti |",
    "745:1126": "upasaṃkramya rājānaṃ cakravartinamevaṃ vadanti |",
    "745:1127": "etu devaḥ |",
    "745:1128": "svāgaṃta devasya |",
    "745:1129": "ime devasya janapadā ṛddhāśca sphītāśca kṣemāśca (subhikṣā)",
    "745:1130": "ścākīrṇabahujana (manuṣyā)",
    "745:1131": "śca tān devaḥ samanuśāstu |",
    "745:1132": "vayaṃ devasyānuyātrikā bhaviṣyāmaḥ |",
    "745:1133": "tena hi yūyaṃ grāmaṇyaḥ svakasvakāni vijitāni samanuśāsatha dharmeṇa mādharmeṇa |",
    "745:1134": "mā ca vaḥ kasyacidadharmacāriṇo vi (pa)",
    "745:1135": "ccāriṇo rāṣṭre vāso rocatām |",
    "745:1136": "e (tatprakāra)",
    "745:1137": "mānuyātrikā bhaviṣyatha |",
    "745:1138": "atha taccakraratnaṃ pūrvāṃ diśamabhinirjitya pūrva (va)",
    "745:1139": "nmahāsamudraṃ pratyuttīrya dakṣiṇena paścimenottareṇa prāyāsīdyenāryaḥ purāṇaścakravartipathaḥ |",
    "745:1140": "atha (cakraratnaṃ)",
    "745:1141": "rājñā cakravartinānupravartitamupari vihāya (samabhyudgamya)",
    "745:1142": "uttareṇānvāvṛtaṃ yenāryaḥ purāṇaścakravartipathaḥ |",
    "745:1143": "anveti rājā cakravartī taccakraratnaṃ sārdhaṃ caturaṅgeṇa balakāyena |",
    "745:1144": "yasminpradeśe taccakraratnaṃ pratitiṣṭhati tatra rājā cakravartī (vāsaṃ kalpayati)",
    "745:1145": "sārdhaṃ caturaṅgeṇa balakāyena |",
    "745:1146": "ye khalūttara (syāṃ diśi koṭṭarājānaḥ)",
    "745:1147": "te yena rājā cakravartī tenopasaṃkrāmanti |",
    "745:1148": "upasaṃkramya rājānaṃ cakravartinamevaṃ vadanti |",
    "745:1149": "ehi deva |",
    "745:1150": "svāgataṃ devasya |",
    "745:1151": "ime devasya janapadā ṛddhāśca sphītāśca kṣemāśca subhikṣāścākīrṇavahujanamanuṣyāśca |",
    "745:1152": "tān devaḥ samanuśāstu |",
    "745:1153": "vayaṃ devasyā (nuyātrikā bhaviṣyāmaḥ) |",
    "745:1154": "tena hi yūyaṃ grāmaṇyaḥ svakasvakāni vijitāni samanuśāsatha dharmeṇa mādharmeṇa |",
    "745:1155": "mā ca vaḥ kasyacidadharmacāriṇo rāṣṭre vāso rocatāmiti |",
    "745:1156": "atha cakraratnamuttarāṃ diśamabhinirjityottaramahāsamudraṃ pratyuttīrya tāmeva rājadhānīmāgatyoparyasyādhikaraṇasyocchrāpitamivāsthāt |",
    "745:1157": "rājño bhagini cakravartino loke prādurbhāvādasyaivaṃrūpasya cakraratnasya loke prādurbhāvo bhavati |",
    "745:1158": "rājño bhagivi cakravartino loke prādurbhāvātkathaṃrūpasya hastiratnasya loke prādurbhāvo bhavati |",
    "745:1159": "iha bhagini rājñaścakravartino hastī bhavati sarvaśvetaḥ kumudavarṇaḥ saptāṅgaḥ supratiṣṭhito'bhirūpo darśanīyaḥ prāsādikaḥ |",
    "745:1160": "yaṃ dṛṣṭvā rājñaścakravartinaścittamabhiprasīdati |",
    "745:1161": "bhadrakaṃ varahastiratnaṃ sa (kṛd da)",
    "745:1162": "mathameṣyatīti |",
    "745:1163": "atha rājā cakravartī saṃkhyātaṃ hastidamakaṃ dūtena prakroṣyedamavocat idaṃ tvayā saumya saṃkhyātaṃ hastiratnaṃ kṣiprameva sudāntaṃ kṛtvāsmākamupanayitavyamiti |",
    "745:1164": "evaṃ deva iti saṃkhyāto hastidamako rājñaścakravartinaḥ pratiśrutya hastiratnamekāhnā sarvacāraṇebhirupasaṃkrāmati |",
    "745:1165": "tadekāhnā sarvacāraṇebhirupasaṃkramyamānamekāhnā sarvacāraṇaiḥ pratigṛhṇāti |",
    "745:1166": "tadyathānye hastino'nekavārṣikā anekavarṣagaṇadāntāḥ sarvacāraṇebhirūpasaṃkramyamānaṃ pratigṛhṇānti |",
    "745:1167": "evametaddhastiratnamekāhnā sarvacāraṇaiḥ pratigṛhṇāti |",
    "745:1168": "dāntaṃ cainaṃ viditvā rājñaścakravartinaḥ upanayati |",
    "745:1169": "dāntaṃ deva bhadraṃ hastiratnam |",
    "745:1170": "yasyedānīṃ devaḥ kālaṃ manyata iti |",
    "745:1171": "atha rājā cakravartī taddhastiratnaṃ mīmāṃsitukāmaḥ sūryasyābhyudgamanakālasamaye taddhi (hasti)",
    "745:1172": "ratnamabhi (ru)",
    "745:1173": "hyemāmeva samudraparyantāṃ mahā,",
    "745:1174": "pṛthivīmanvāhiṇḍya tāmeva rājadhānīmāgatya prātarāśikamakārṣīt |",
    "745:1175": "rājño bhagini cakravartino loke prādurbhāvādasyaivaṃrūpasya hastiratnasya prādurbhāvo bhavati |",
    "745:1176": "rājño bhagini cakravartino loke prādurbhāvāt kathaṃ rūpasyāśvaratnasya loke prādurbhāvo bhavati |",
    "745:1177": "iha bhagini rājñaścakravartinaḥ aśvo bhavati sarvanīlaḥ kṛṣṇaśirā manojño javano'bhirūpo darśanīyaḥ prāsādikaḥ |",
    "745:1178": "yaṃ dṛṣṭvā rājñaścakravartinaścittamabhiprasīdati |",
    "745:1179": "bhadrakaṃ vatāśvaratnaṃ sakṛd (damatha) meṣyatīti |",
    "745:1180": "atha rājā cakravartī saṃkhyātamaśvadamakaṃ dūtena prakoṣyedamavocat |",
    "745:1181": "idaṃ tvayā saumya saṃkhyātamaśvaratnaṃ kṣiprameva sudāntaṃ kṛtvāsmākamupanayitavyamiti |",
    "745:1182": "evaṃ deveti saṃkhyāto'śvādamako rājñaścakravartinaḥ pratiśrutya tadaśvaratnamekāhnā sarvacāraṇairupasaṃkrāmati |",
    "745:1183": "tadekāhnā sarvacāraṇebhirupasaṃkramyamānamekāhnā sarvacāraṇaiḥ pratigṛhṇāti |",
    "745:1184": "tadyathānye aśvā anekavārṣikā anekavarṣagaṇadāntāḥ sarvacāraṇebhiparusaṃkramyamānāḥ sarvacāraṇaiḥ pratigṛhnanti |",
    "745:1185": "evameva tadaśvaratnamekāhnā sarvacāraṇebhirūpasaṃkramyamānamekāhnā sarvacāraṇaiḥ pratigṛhṇāti |",
    "745:1186": "dāntaṃ cainaṃ viditvā rājñaścakravartina upanāmayati |",
    "745:1187": "dāntaṃ deva bhadramaśvaratnaṃ yasyedānīṃ devaḥ kālaṃ manyate |",
    "745:1188": "atha rājā cakravartī aśvaratnaṃ mīmāṃsitukāmaḥ sūryasyābhyudgamanakālasamaye tadaśvaratnamabhiruhyemāmeva samudraparyantāṃ mahāpṛthivī (manvāhiṇḍya)",
    "745:1189": "tāmeva rājadhānīmāgatya prātarāśamakārṣīt |",
    "745:1190": "rājño bhagini cakravartino loke prādurbhāvādasyaivaṃrūpasyāśvaratnasya loke prādurbhāvo bhavati |",
    "745:1191": "rājño bhagini cakravartino loke prādurbhāvātkathaṃrūpasya (maṇiratnasya)",
    "745:1192": "loke prādurbhāvo bhavati |",
    "745:1193": "iha bhagini rājñaścakravartino maṇirbhavati aṣṭāṃśo vaiḍūryaḥ śubho jātimānaccho viprasannaḥ anāvilaḥ |",
    "745:1194": "yāvadrājñaścakravartino'ntaḥ pure dīpakṛtyaṃ sarvaṃ tanmaṇerābhayā |",
    "745:1195": "atha rājā cakra (vartī tanmaṇi)",
    "745:1196": "ratnaṃ mīmāṃsitukāmoṃdhakāratamiśrāyāṃ rātryāṃ śanairmandaṃ mandaṃ deve vṛṣṭāyamāne vidyutsu niścarantīṣu maṇiratnaṃ dhvajāgre āropyodyānabhūmiṃ niryāti sārdhaṃ caturaṃgeṇa valakāyena |",
    "745:1197": "yāvat khalu rājñaścakrava (tīrno caturaṃgo)",
    "745:1198": "balakāyaḥ sarvaḥ sphuṭo (ma) ṇerābhayā |",
    "745:1199": "ardhayojanaṃ ca sāmantakena |",
    "745:1200": "rājño bhagini cakravartino loke prādurbhāvādasyaivaṃrūpaṃ (sya)",
    "745:1201": "maṇiratnasya loke prādurbhāvobhavati |",
    "745:1202": "rājño bhagini cakravartino loke prādurbhāvātkathaṃrūpa (sya strīra)",
    "745:1203": "tnasya loke prādurbhāvo bhavati |",
    "745:1204": "iha bhagini rājñaścakravartinaḥ strī bhavati abhirūpā darśanīyā prāsādikī nātigaurī nātiśyāmā madgurucchanirvātidīrghā nātihrasvā supratiṣṭhitā nātikṛśā nātisthūlā nātyutsadamāṃsā (tanugā) strī |",
    "745:1205": "tasyāḥ khalu bhagini śīte uṣṇā (saṃ)",
    "745:1206": "sparśāni gātrāṇi uṣṇe śītasaṃsparśāni gātrāṇi kāliṅgaprāvāramṛdusaṃsparśāni |",
    "745:1207": "tasyāḥ khalu bhagini sarvaromakūpebhyaścandanagandho vāti mukhācca (utpalagandhaḥ) |",
    "745:1208": "yāvadā (yuṣmā)",
    "745:1209": "nānandaḥ strīratnaṃ vibhajati tāvattayā dārikayā te yavāḥ parikarmitāḥ |",
    "745:1210": "sā pādayornipatya praṇidhānaṃ kartumārabdhā |",
    "745:1211": "ārya anenāhaṃ kuśalamūlena rājñaścakravartinaḥ strīratnaṃ syāmiti |",
    "745:1212": "athāyuṣmānānando yavān parikarmitānādāya yena bhagavāṃstenopasaṃkrāntaḥ |",
    "745:1213": "upasaṃkramya bhagavato yavānupanāmayati |",
    "745:1214": "jānakāḥ pṛcchakāḥ vuddhā bhagavantaḥ |",
    "745:1215": "pṛcchati buddho bhagavānāyuṣmantamānandam |",
    "745:1216": "kenaite ānanda yavāḥ parikarmitāḥ |",
    "745:1217": "amukayā bhadanta(brāhmaṇadārikayā |",
    "745:1218": "kima) bhūt te ānanda tayā brāhmaṇadārikayā sārdhamantarākathāsamudāhāraḥ |",
    "745:1219": "tena hyānanda yāvāṃste'bhūttayā brāhmaṇadārikayā sārdhamantarākathāsamudāhārastat sarvamasmākaṃ vistareṇārocaya |",
    "745:1220": "athāyuṣmānānando (yatta)",
    "745:1221": "syābhūttayā brāhmaṇadārikayā sārdhamantarākathāsamudāhārastatsarvaṃ bhagavato vistareṇārocayati |",
    "745:1222": "evamukte bhagavānāyuṣmantamānandamidamavocat |",
    "745:1223": "kasmāttvayānanda tayā dārikayā buddhavarṇodāharaṇaṃ na kṛtam |",
    "745:1224": "mama bhadanta evaṃ bhavati |",
    "745:1225": "gambhīrā buddhadharmāḥ sthānametadvidyate yadasau dārikā na vijñāsyatīti |",
    "745:1226": "mayā tasyāścakravartivarṇodāharaṇaṃ kṛtam |",
    "745:1227": "kṣiṇastvamānanda |",
    "745:1228": "sa cettvayā tasyā buddhavarṇodāharaṇaṃ kṛtamabhaviṣyat sthānametadvidyate yattu yāmanuttarāyāṃ samyaksaṃbodhau avaivartikaṃ cittamutpāditamabhaviṣyat |",
    "745:1229": "api tvānanda bhaviṣyatyasau dārikā rājñaścakravartinaḥ strīratnam |",
    "745:1230": "sāmantakena śabdo vistṛtaḥ |",
    "745:1231": "amukayā brāhmaṇadārikayā bhagavato'rthāya yavāḥ parikarmitāḥ |",
    "745:1232": "sā bhagavatā rājñaścakravartinaḥ strīratnaṃ vyākṛtā |",
    "745:1233": "iti śrutvā yaiḥ paṃcabhirdārikāśatairdyavūnairbhikṣudvayonānāṃ paṃcānāṃ bhikṣuśatānāṃ yavāḥ parikarmitāḥ |",
    "745:1234": "tābhirapi praṇidhānaṃ kṛtam |",
    "745:1235": "vayamasyāḥ parivārāḥ syāma iti |",
    "745:1236": "yāvadbhagavān yavānparibhoktumārabdhaḥ āyuṣmānānando viklavaḥ aśrūṇi pramoktumārabdhaḥ |",
    "745:1237": "bhagavatā teṣu janmaparivarteṣu karacaraṇaśiraśchedādīni dānāni dattvā tribhiḥ kalpāsaṃkhyeyaiḥ sarvajñatvamavāpya idānīṃ koṭarayavānbhakṣayatīti |",
    "745:1238": "tatra bhagavānāyuṣmantamānandamāmantrayate |",
    "745:1239": "kasmātvamānanda viklavaḥ aśruṇi pramuṃcasi |",
    "745:1240": "bhagavānbhadanta cakravartikule jāto rājyamapahāya prabrajitaḥ karacaraṇaśirādīni dānāni dattvā tribhiḥ kalpāsaṃkhyeyaiḥ sarvajñatvamavāpya idānīṃ koṭarayavānbhakṣayatīti |",
    "745:1241": "bhagavānāha |",
    "745:1242": "ākṣāṃkṣasi tvamānanda tathāgatasya daṃṣṭrantaravinirgatān yavān paribhoktum |",
    "745:1243": "ākāṃkṣāmi bhagavan |",
    "745:1244": "tato bhagavatā āyuṣmata ānandāya daṃṣṭrāntaravinirgatānāṃ yavānā (meko dattaḥ)|",
    "745:1245": "tathāhyānanda tathāgatasya rasāgra (ga)",
    "745:1246": "tānāṃ rasaharaṇī supariśuddhā |",
    "745:1247": "yadi tathāgataḥ prākṛtamapyāhāraṃ paribhuṃkte tadapi tathāgatasyānnaśatarasaṃ saṃparivartate |",
    "745:1248": "taiḥ sāmantakaiḥ śabdo vistṛtaḥ |",
    "745:1249": "agnidatto brāhmaṇarājo buddhapramukhaṃ bhikṣusaṃghamupanimaṃtryādarśanapathe sthito bhagavān vairaṃbhye yavān paribhuṃkte iti |",
    "745:1250": "sāmantarājairapi śrutaṃ tairagnidattasya brāhmaṇarājasya dūtasaṃpreṣaṇaṃ kṛtam |",
    "745:1251": "te praveśaṃ na labhante dvāri sthitāḥ |",
    "745:1252": "anāthapiṇḍadena gṛhapatinā śrutaṃ tena paṃcamātrāṇi śakaṭaśatāni parṇopagūḍhasya śāleḥ preṣitāni |",
    "745:1253": "atha mārasya pāpīyasa etadamavat |",
    "745:1254": "bahuśo mayā śramaṇo gautamo viheṭhito na kadācidavatāro labdhaḥ |",
    "745:1255": "atrāpi tāvadasya praharāmi iti viditvā āyuṣmantamānandamātmānaṃ vinirmāya teṣāṃ paṃcānāṃ śakaṭaśatānāṃ purataḥ sthitvā kathayati |",
    "745:1256": "bhavantaḥ kutra gamyate |",
    "745:1257": "te kathayanti |",
    "745:1258": "(ārya) ānanda agnidatto brāhmaṇarājo bhagavantaṃ saśrāvakasaṃghamupanimaṃtryādarśanapathe sthito bhagavānvairaṃbhye yavān paribhuṃkte iti |",
    "745:1259": "anāthapiṇḍadena gṛhapatinā śrutvaitāni parṇopagūḍhasya śāle rbhagavato'rthāya paṃca śakaṭaśatāni preṣitāni iti |",
    "745:1260": "sa kathayati |",
    "745:1261": "bhavanto devā abhiprasannāḥ nāgā yakṣāḥ |",
    "745:1262": "yadi bhagavān ākāśe pātraṃ prasārayati tadapi devāsrayastriṃśā divyāyāḥ sudhāyāḥ pūrayanti |",
    "745:1263": "kimarthaṃ bhagavān yavān paribhuṃkte |",
    "745:1264": "nivartayatha iti |",
    "745:1265": "te kathayanti |",
    "745:1266": "āryānanda saṃprasthitā vayaṃ kimidānīṃ nivartāmaḥ |",
    "745:1267": "gacchāma iti |",
    "745:1268": "māraḥ saṃlakṣayati |",
    "745:1269": "na śakyamete nivartayitum |",
    "745:1270": "upāyasaṃvidhānaṃ kartavyamiti |",
    "745:1271": "sa uparivihāyasamabhyudgamya akṣamātrā bhirvāridhārābhirvarṣitumārabdhaḥ |",
    "745:1272": "tena tāvad dṛṣṭaṃ yāvattāni śakaṭāni nābhiṃ yāvannimagnāni |",
    "745:1273": "tataste śākaṭikā balīvardānmuktā prakrāntā iti |",
    "745:1274": "tatra bhagavatā vairaṃbhye yavāḥ paribhuktāḥ sārdhaṃ dvayonaiḥ paṃcabhirbhikṣuśataiḥ |",
    "745:1275": "āyuṣmadbhyāṃ śāriputramaudgalyāyanābhyāṃ triśaṃkuke parvate varṣopagatābhyāṃ divyā sudhā paribhuktā |",
    "745:1276": "tatastena sārthavāhena traimāsasyātyayādbhagavān saśrāvakasaṃgho bhaktenopanimaṃtritaḥ |",
    "745:1277": "adhivāsitaṃ va bhagavatā tūṣṇīṃbhāvena |",
    "745:1278": "sa sārthavāhastāmeva rātriṃ śuciṃ praṇītaṃ khādanīyabhojanīyaṃ samupānīya pūrvavadyāvadbhagavantaṃ bhuktavantaṃ viditvā dhautahastamapanītapātraṃ bhagavataḥ pādayornipatya praṇidhanaṃ kartumārabdhaḥ |",
    "745:1279": "anenāhaṃ kuśalamūlena rājā bhaveyaṃ cakravartī aśvājāneyaḥ putre yuvarājastānyapi paṃcāśvaśatāni paṃcaputraśatāṇi |",
    "745:1280": "yā sā dārikā bhagavatā strīratnaṃ yāni pañca dārikāśatāni tasyāḥ paricārikā iti |",
    "745:1281": "tato bhagavāṃstasya sārthavāhasya cetasā cittamājñāya taṃ sārthavāhamidamavocat |",
    "745:1282": "bhaviṣyasi tvaṃ sārthavāha rājā cakravartī aśvājāneyaste putro yuvarājastānyapi paṃcāśvaśatāni paṃcaputraśatāni |",
    "745:1283": "sā dārikā strīratnam |",
    "745:1284": "tānyapi dyūnāni paṃcadārikāśatāni tasyāḥ paricārikā iti |",
    "745:1285": "atha bhagavān traimāsasyātyayātkṛtacīvaro niṣṭhitacīvaraḥ āyuṣmantamānandamāmantrayate |",
    "745:1286": "gacchānanda agnidattaṃ brāhmaṇarājamārocaya |",
    "745:1287": "evaṃ ca vada |",
    "745:1288": "uṣitāḥ smo mahārāja tava vijite avalokito bhava |",
    "745:1289": "gacchāma iti |",
    "745:1290": "evaṃ bhadanta iti |",
    "745:1291": "āyuṣmānānando bhagavataḥ pratiśrutya yenāgnidattasya brāhmaṇarājasya niveśanaṃ tenopasaṃkrāntaḥ |",
    "745:1292": "tena khalu samaye nāgnidatto brāhmaṇarājaḥ puṇyāhamāgamayaṃstiṣṭhati |",
    "745:1293": "athāyuṣmānāndo dauvārikaṃ puruṣamāmaṃtrayate |",
    "745:1294": "ehi tvaṃ bhoḥ puruṣa yenāgnidatto brāhmaṇarājastenopasaṃkrama |",
    "745:1295": "upasaṃkramyāgnidattaṃ brāhmaṇarājamevaṃ vada |",
    "745:1296": "ānando bhikṣurdvāre tiṣṭhati deva draṣṭukāma iti |",
    "745:1297": "evamārya iti dauvārikapuruṣaḥ āyuṣmata ānandasya pratiśrutya yenāgnidatto brāhmaṇarājastenopasaṃkrāntaḥ |",
    "745:1298": "upasaṃkramyāgnidattaṃ brāhmaṇarājamidamavocat |",
    "745:1299": "devāryānando bhikṣurdvāre tiṣṭhati devaṃ draṣṭukāmaḥ |",
    "745:1300": "sa kathayati |",
    "745:1301": "ahaṃ bhoḥ puruṣa puṇyāhamāgamayaṃstiṣṭhāmi |",
    "745:1302": "ānando bhikṣuḥ puṇyamaheśākhyaḥ |",
    "745:1303": "sa eva puṇyāho bhavatu |",
    "745:1304": "pañcakalyāṇaśvāyam |",
    "745:1305": "nāmakalyāṇo rūpakalyāṇovarṇakalyāṇaḥ pratibhānakalyāṇaḥ pratipattikalyāṇaśca |",
    "745:1306": "praviśatu ko bhavantamānandaṃ vārayatīti |",
    "745:1307": "dauvārikeṇāyuṣmata ānandāyaivamārecitam |",
    "745:1308": "āyuṣmānānandaḥ praviṣṭaḥ |",
    "745:1309": "te'pi sāmantarājānāṃ dūtāstenaiva sārdhaṃ praviṣṭāḥ |",
    "745:1310": "athāyuṣmānānando'gnidattaṃ brāhmaṇarājamārogyayitvā ekānte niṣaṇṇaḥ |",
    "745:1311": "ekāntaniṣaṇṇaḥ āyusmānānando'gnidattaṃ brāhmaṇarājamidamavocat |",
    "745:1312": "bhagavāṃste mahārāja ārogyayati kathayati ca |",
    "745:1313": "uṣitāḥ smo mahārāja tava vijite traimāsīm |",
    "745:1314": "avalokito bhava |",
    "745:1315": "gacchāma iti |",
    "745:1316": "vande āryānanda buddhaṃ bhagavantam |",
    "745:1317": "kaccidāryānanga bhagavānvairaṃbhyeṣu janapadeṣu sukhaṃ varṣoṣitaḥ |",
    "745:1318": "na ca piṇḍakena klānta iti |",
    "745:1319": "taiḥ sāmantarājadūtairuktaḥ |",
    "745:1320": "devo'pratyakṣitarājyastvaṃ yo bhagavantaṃ saśrāvakasaṃghaṃ traimāsīmupanimaṃtryādarśanapathe vyavasthitaḥ |",
    "745:1321": "traimāsīṃ koṭarayavāḥ paribhuktā iti |",
    "745:1322": "sa kathayati |",
    "745:1323": "satyamāryānanda bhagavatā traimāsīṃ yavāḥ paribhuktvāḥ |",
    "745:1324": "satyaṃ mahārāja |",
    "745:1325": "sa saṃmūrchitaḥ pṛthivyāṃ nipatito mahatā jalapariṣekeṇa pratyāgataprāṇaḥ amātyānāhūya pṛcchati |",
    "745:1326": "bhavanto na mayā yuṣmākamājñā dattā |",
    "745:1327": "pratidivasaṃ paṃcānāṃ śatanāmāhāraṃ sajjīkuru |",
    "745:1328": "praṇītaṃ prabhūtaṃ ceti |",
    "745:1329": "te kathayanti |",
    "745:1330": "asti devanaivamājñaptam |",
    "745:1331": "na tvājñā dattā amukasya dātavyamiti |",
    "745:1332": "api tu adyāpyāhāraḥ sajjīkṛta eva 'thāgnidatto brāhmaṇarājo yena bhagavāṃstenopasaṃkrāntaḥ |",
    "745:1333": "upasaṃkramya bhagavataḥ pādau śirasā vanditvā ekānte niṣaṇṇaḥ |",
    "745:1334": "ekāntaniṣaṇṇamagnidattaṃ brāhmaṇarājaṃ bhagavān dharmyayā kathayā saṃdarhayati pūrvavadyāvatsaṃpraharṣya tūṣṇīm |",
    "745:1335": "athāgnidatto brāhmaṇarājo bhagavataḥ pādayornipatya bhagavantamidamavocat |",
    "745:1336": "atyayo bhagavannatyayaḥ sugata yathā bālo yathā mūḍho yathāvyakto yathākuśalo yo'haṃ bhagavantaṃ saśrāvakasaṃghaṃ traimāsīmupanimaṃtryādarśanapathe vyavasthitaḥ |",
    "745:1337": "tasya mama bhagavannatyayaṃ jānato'tyayaṃ paśyataḥ atyayamatyayataḥ pratigṛhṇīśvānukampāmupādāya |",
    "745:1338": "tathyaṃ te mahārāja atyayamatyayata āgamā yathā bālo yathā mūḍho yathāvyakto yathākuśalo yastvaṃ tathāgataṃ traimāsīmupanimaṃtryādarśanapathe vyavasthitaḥ |",
    "745:1339": "uatastvaṃ mahārāja atyayaṃ jānāsyatyayaṃ paśyasi taṃ ca dṛṣṭvā deśayasi vṛddhireva te pratikāṃkṣitavyā kuśalānāṃ dharmāṇāṃ na hāniḥ |",
    "745:1340": "athāgnidatto brāhmaṇarājo bhagavantamidamavocat |",
    "745:1341": "adhivāsayatu me bhagavān yāvajjīvaṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃgheneti |",
    "745:1342": "bhagavānāha |",
    "745:1343": "tathāgato mahārāja alpāyuṣke kāle jātaḥ prabhūtaṃ ca kāryaṃ karaṇīyam |",
    "745:1344": "nirvāṇakālasamayaśceti |",
    "745:1345": "nādhivāsayati |",
    "745:1346": "yadyevamadhivāsayatu me bhagavānsaptavarṣāṇi saptamāsānsaptadivasān |",
    "745:1347": "tathāpi bhagavānnādhivāsayati agnidatto brāhmaṇarājo bhagavantamidamavocat |",
    "745:1348": "adhivāsayatu me bhagavān śvo'ntargṛhe bhaktena sārdhaṃ bhikṣusaṃgheneti |",
    "745:1349": "bhagavān saṃlakṣayati |",
    "745:1350": "yadyahamasyaikabhaktakamapi nādhivāsayāmi sthānametadvidyate yadyagnidatto brāhmaṇarāja uṣṇaṃ śoṇitaṃ chardayitvā kālaṃ kariṣyatīti viditvā adhivāsitaṃ bhagavatā tūṣṇīṃbhāvena |",
    "745:1351": "athāgnidatto brāhmaṇarājo bhagavatastūṣṇīṃ bhāvenādhivāsanāṃ viditvā bhagavato'ntikāt prakrānto yena svaṃ niveśanaṃ tenopasaṃkrāmtaḥ |",
    "745:1352": "upasaṃkramyāmātyānāmaṃtrayate bhavantaḥ ko'sau upāyaḥ syādyena sarvo'yamāhāro buddhapramukhena bhikṣusaṃghena paribhukto bhavediti |",
    "745:1353": "te kathayanti |",
    "745:1354": "deva sarvo'yaṃ pṛthivyāmāhārastīryatām |",
    "745:1355": "bhikṣavaḥ padbhyāmākramiṣyanti |",
    "745:1356": "evaṃ paribhukto bhaviṣyatīti |",
    "745:1357": "tena pauruṣeyāṇāmājñā dattā |",
    "745:1358": "bhavanto yāvānayamāhāraḥ sarvametatsamantāt pṛthivyāmākirata iti taiḥ sarvaṃ samantādākīrṇam |",
    "745:1359": "athāgnidatto brāhmaṇarājastāmeva rātriṃ śucipraṇītaṃ khādanīyabhojanīyaṃ samupānīya pūrvabadyāvadbhagavān purastādbhikṣusaṃghasya prajñapta evāsane niṣaṇṇaḥ |",
    "745:1360": "yāvadanyatamena mahallena saṃjātāmarṣeṇāsmābhistraimāsīṃ koṭarayavāḥ paribhuktāḥ |",
    "745:1361": "idānīmayaṃ kalirājo vibhavaṃ darśayatīti viditvā khādanīyabhojanīyasya pṛthivyāmākīrṇasyopari pārṣṇiprahāro dattaḥ |",
    "745:1362": "brāhmaṇagṛhapatayo'vadhyāyanti kṣipanti vivācayanti |",
    "745:1363": "ārya khādanīyabhījanīyaṃ mukhābhyāvahāryaṃ pādena spṛśanti |",
    "745:1364": "etatprakaraṇaṃ bhikṣavo bhagavata ārocayanti |",
    "745:1365": "bhagavān saṃlakṣa (ya) ti |",
    "745:1366": "yaḥ kaścidādīnavo bhikṣavaḥ khādanīyabhojanīyaṃ mukhābhyavahāryaṃ pādena spṛśantīti viditvā bhikṣunāmantrayate sma |",
    "745:1367": "amukena bhikṣavo mahallabhikṣuṇā saṃjātāmarṣeṇa khādanīyabhojanīyasya mukhābhyavahāryasya pṛthivyāmākīrṇasyopari pārṣṇiprahāro datta iti |",
    "745:1368": "brāhmaṇagṛhapatayo'vadhyāyanti kṣipanti (vi) vācayanti |",
    "745:1369": "tasmānna bhikṣuṇā khādanīyabhojanīyaṃ mukhābhyavahāryaṃ pādenākramitavyam |",
    "745:1370": "ākrāmati sātisāro bhavatīti |",
    "745:1371": "athāgnidatto brāhmaṇarājaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastaṃ santarpayati pūrvavadyāvaddhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:1372": "atha bhagavānagnidattaṃ brāhmaṇarājaṃ (dharmya)",
    "745:1373": "yā kathayā saṃdarśayati samādāpayati samuttejayati saṃpraharṣayati |",
    "745:1374": "anekaparyāyeṇa dharmayayā kathayā saṃdarśya samādāpya samuttejya saṃpraharṣya utthāyāsanāt prakrāntaḥ |",
    "745:1375": "atha saṃbahulā bhikṣavastrayāṇāṃ vārṣikāṇāṃ māsānāmatyayātkṛtacīvarā niṣṭhitacīvarāḥ samādāya pātracīvaraṃ yena bhagavāṃstenopasaṃkrāntāḥ |",
    "745:1376": "upasaṃkramya bhagavataḥ pādau śirasā vanditvā ekānte'sthāt |",
    "745:1377": "ekāntasthitāḥ saṃbahulā bhikṣavo bhagavantamidamavocan |",
    "745:1378": "uṣitāḥ smo bhadanta vairaṃbhye traimāsīm |",
    "745:1379": "vistareṇa vairaṃbhyasūtramekottarikagame catuṣkanipāte |",
    "745:1380": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:1381": "kiṃ bhadanta bhagavatā karma kṛtaṃ yena karacaraṇaśiracchedādinā dānasaṃbhāreṇa yāvaddinajanaṃ saṃtarpya kalpāsaṃkhyeyaṃ yattrayaṃ sattvārthe ātmānaṃ parikhedyāpagatasarvakāryo vairaṃbhye koṭarayavānparibhuktavānsārdhaṃ bhikṣudyvūnaiḥ paṃcabhirbhikṣuśataiḥ |",
    "745:1382": "āyuṣmantau śāriputramaudgalyāyanau divyāṃ sudhāmiti |",
    "745:1383": "bhagavānāha |",
    "745:1384": "tathāgatenaiva etāni bhikṣavaḥ pūrvamanyāsu jātiṣu karmāṇi kṛtānyupacitāni labdhasaṃbhārāṇi pūrvavadyāvatphalanti khalu dehinām |",
    "745:1385": "bhūtapūrvaṃ bhikṣavaḥ aśītivarṣasahasrāyuṣi prajāyāṃ vipaśyī nāma samyaksaṃbuddho loka udapādi vidyācaraṇasaṃpannaḥ sugato lokacidanuttaraḥ puruṣadamyasārathiḥ śāstā devamanuṣyāṇāṃ buddho bhagavān |",
    "745:1386": "saḥ aśītibhikṣusahasraparivāro bandhumatīṃ rājadhānīmupaniśritya viharati |",
    "745:1387": "tena khalu samayena bandhumatyāṃ rājadhāntāmanyatamo gaṇavācako brāhmaṇaḥ pāñcaśatikaṃ gaṇaṃ brāhmaṇakānmaṃtrānpāṭhayati |",
    "745:1388": "sarvalokasya cātyarthaṃ satkṛto gurukṛto mānitaḥ pūjito'rhatsaṃmataḥ |",
    "745:1389": "yata eva vipaśyī samyaksaṃbuddho bandhumatīṃ rājadhānīmanuprāptastata eva taṃ na kaścitsatkaroti na gurukaroti na mānayati na pūjayati |",
    "745:1390": "sa vipaśyati |",
    "745:1391": "tathāgate saśrāvakasaṃghe'tyarthamīrṣyāvānsaṃvṛttaḥ |",
    "745:1392": "yāvatsaṃbahulāḥ śaikṣāśaikṣā bhikṣavaḥ pūrvāhṇe nivāsya pātracīvaramādāya bandhumatīṃ rājadhānīmanuprāptāḥ |",
    "745:1393": "tato nānāsūpikarasopetasya bhaktasya pātrāṇi pūrayitvā nirgacchanti |",
    "745:1394": "tena ca brāhmaṇena dṛṣṭāḥ pṛṣṭāśca |",
    "745:1395": "bho bhikṣavaḥ paśyāmi kīdṛśaḥ piṇḍapāto labdha iti |",
    "745:1396": "tai ṛjuko'yaṃ darśitaḥ |",
    "745:1397": "tata īrṣyāprakṛtyā saṃjātāmarṣeṇa māṇavakā abhihitāḥ |",
    "745:1398": "nārhantīme muṇḍakāḥ śramaṇakā nānāsūpikarasavyaṃjanopetaṃ śālyodanaṃ paribhoktum |",
    "745:1399": "arhanti tu koṭarayavān paribhoktumiti |",
    "745:1400": "tairapyanusaṃvarṇitam |",
    "745:1401": "evametadupādhyāya evametat |",
    "745:1402": "nārhantyeva ime muṇḍakāḥ śramaṇakā nānāsūpikarasavyaṃjanopetaṃ śālyodanaṃ paribhoktum |",
    "745:1403": "arhanti tu koṭarayavānparibhoktumiti |",
    "745:1404": "tatra ca dvau māṇavakau śrāddhau bhadraukalyāṇāśayau |",
    "745:1405": "tau kathayataḥ |",
    "745:1406": "upādhyāya maivaṃ vocaḥ |",
    "745:1407": "mahātmāna ete'rhantyeva divyāṃ sudhāṃ paribhoktuṃ na koṭarayavāniti |",
    "745:1408": "kiṃ manyadhve bhikṣavaḥ |",
    "745:1409": "yau'sau vipaśyitathāgatena gaṇavācako brāhmaṇaḥ ahameva sa tena kālena tena samayena |",
    "745:1410": "yāni tāni (dyvū)",
    "745:1411": "nāni paṃca māṇavakaśatāni etānyeva paṃca bhikṣuśatāni |",
    "745:1412": "yau tau dvau māṇavakau śrāddhau bhadrau kalyāṇāśayau etāveva tau śāriputramaudgalyāyanau bhikṣū |",
    "745:1413": "yanmayā vipaśyinaḥ samyaksaṃbuddhasya śaikṣāśaikṣāṇāṃ śrāvakāṇāmantike cittaṃ pradūṣya kharaṃ vākkarma niścāritaṃ dyvūnaiśca paṃcabhirmāṇavakaśatairanumoditaṃ dvābhyāṃ tu nānumoditaṃ tasya karmaṇo vipākenaitarhi tathāgatena vairaṃbhye koṭarayavāḥ paribhuktāḥ sārdhaṃ bhikṣūdyvūnaiḥ paṃcabhirbhikṣuśataiḥ |",
    "745:1414": "śāriputramaudgalyāyanābhyāṃ tu divyā sudhā paribhuktā |",
    "745:1415": "iti hi bhikṣavaḥ ekāntakṛṣṇānāṃ karmanāmekāntakṛṣṇo vipākaḥ pūrvavadyāvadekāntaśulkeṣveva karmasvābhogaḥ karaṇīyaḥ |",
    "745:1416": "ityevaṃ vo bhikṣavaḥ śikṣitavyam |",
    "745:1417": "tatra bhagavānāyuṣmāntamānandamāmaṃtrayatesma |",
    "745:1418": "āgamayānanda yenāyodhyeti |",
    "745:1419": "evaṃ bhadantetyāyuṣmānānando bhagavataḥ pratyaśrauṣīt |",
    "745:1420": "atha bhagavāndakṣiṇapaṃcāle janapadacārikāṃ carannayodhyāmanuprāptaḥ ayodhyāyāṃ viharati nadyā gaṅgāyāstīte |",
    "745:1421": "athānyatamo bhikṣuryena bhagavāṃstenopasaṃkrāntaḥ |",
    "745:1422": "upasaṃkramya bhagavataḥ pādau śirasā vanditvaikānte'sthāt |",
    "745:1423": "ekāntasthitaḥ sa bhikṣurbhagavantamidamavocat |",
    "745:1424": "sādhu me bhagavaṃstathā saṃkṣiptena dharmaṃ deśayatu yathāhaṃ bhagavato'ntike saṃkṣiptena dharmaṃ śrutvā eko vyapakṛṣṭo'pramattaḥ ātāpi prahitātmā vihareyam |",
    "745:1425": "eko vyapakṛṣṭo'pramattaḥ ātāpī prahitātmānyadarthaṃ kulaputrāḥ keśaśmaśrūṇyavatārya kāṣāyāni vastrāṇyācchādya samyageva śraddhayā agārādanagārikā pravrajanti tadanuttaraṃ brahmacaryaparyavasāṃsaṃ dṛṣṭa eva dharme svayamabhijñāya sākṣātkṛtvopasaṃpadya pravedayeyam |",
    "745:1426": "kṣīṇā me jātirūṣitaṃ brahmacaryaṃ kṛtaṃ karaṇīyaṃ nāparamasmādbhavaṃ prajānāmīti |",
    "745:1427": "evamukte bhagavān yena gaṅgā nadī tena vyavalokayan vyavalokayati |",
    "745:1428": "adrākṣīdbhagavānnadyā gaṅgāyāḥ srotasā mahāntaṃ dāruskandhamuhyamānam |",
    "745:1429": "dṛṣṭvā ca punastaḥ bhikṣumāmantrayate |",
    "745:1430": "paśyasiṃ tvaṃ bhikṣo nadyā gaṅgāyāḥ srotasā mahāntaṃ dāruskandhamuhyamānam |",
    "745:1431": "evaṃ bhadanta sa cedeṣa na pārime tīre saṃsrakṣyati |",
    "745:1432": "nāpārime tīre saṃsrakṣyati |",
    "745:1433": "na madhye saṃsrakṣyati |",
    "745:1434": "na sthale utpatsyati |",
    "745:1435": "na manuṣyagrāhyo haviṣyati |",
    "745:1436": "nāmanuṣyagrāhyaḥ |",
    "745:1437": "nāvartagrāhyaḥ |",
    "745:1438": "nāntahḥpūtībhāvaṃ gamiṣyati |",
    "745:1439": "evameṣabhikṣo dāruskandho'nupūrveṇa samudranimno bhaviṣyati samudrapravaṇaḥ samudraprāgbhāraḥ |",
    "745:1440": "evameva sa cettvaṃ bhikṣo na pārime tīre saṃsrakṣyasi |",
    "745:1441": "pūrvavadyāvat |",
    "745:1442": "nāntaḥpūtībhāvaṃ gamiṣyasi |",
    "745:1443": "evaṃ hi tvaṃ bhikṣo anupūrveṇa nirvānanimno bhaviṣyasi nirvānapravaṇo nirvāṇaprāgbhāraḥ |",
    "745:1444": "nāhaṃ bhadanta jāne kimapārimaṃ tīraṃ kiṃ pārimaṃ tīram |",
    "745:1445": "kiṃ madhye (saṃ) sadanam |",
    "745:1446": "kiṃ sthale utsadanam |",
    "745:1447": "ko manuṣyagrāhaḥ |",
    "745:1448": "kaḥ amanuṣyagrāhaḥ (kaḥ āvarttagrāhaḥ |",
    "745:1449": ") ko'ntaḥpūtībhāva iti |",
    "745:1450": "sādhu me bhagavāṃstathā saṃkṣiptena dharmaṃ deśayatu yathāhaṃ bhagavato'ntikātsaṃkṣiptena dharmaṃ śrutvā pūrvavadyāvat nāparamasmādbhavaṃ prajānāmīti |",
    "745:1451": "apārimaṃ tīramiti bhikṣo ṣaṇṇāmādhyātmikānāmāyatanānāmetadadhivacanam |",
    "745:1452": "pārimaṃ tīramiti ṣaṇṇāṃ bāhyānāmāyatanānāmetadadhivacanam |",
    "745:1453": "madhye saṃsadanamiti nandīrāgasyaitadadhivacanam |",
    "745:1454": "sthale utsadanamiti asmimānasyaitadadhivacanam |",
    "745:1455": "manuṣyagrāha iti yathāpī haikaḥ saṃsṛṣṭo viharati gṛhasthapravrajitaiḥ sahanandī sahaśokaḥ |",
    "745:1456": "sa sukhiteṣu sukhito duḥkhiteṣu dukhitaḥ utpannotpanneṣu kiṃ karaṇīyeṣu samādāya paryavasānānuvartī bhaviṣyati |",
    "745:1457": "amanuṣyagrāha iti yathāpīhaika iti praṇidhāya brahmacaryaṃ caratītyanenāhaṃ śīlena vā vratena vā (tapena vā)",
    "745:1458": "brahmacaryavāsena vā syāṃ (devo)",
    "745:1459": "devānyatamo veti |",
    "745:1460": "āvartagrāha iti yathāpīhaikaḥ śikṣāṃ pratyākhyāya hānāyāvartate |",
    "745:1461": "antaḥpūtībhāva iti yathāpīhaiko duḥśīlo bhavati pāpadharmā antaḥpūriravasrutaḥ kaṣaṃvakajātaḥ śaṃkhasvarasamācāraḥ |",
    "745:1462": "aśramaṇaḥ śramaṇapratijño'brahmacārī brahmacāripratijñāḥ |",
    "745:1463": "evaṃ hi sa cettvaṃ bhikṣo nāpārime tīre saṃsrakṣyasi pūrvavadyāvannirvāṇaprāgbhāraḥ |",
    "745:1464": "atha sa bhikṣurbhagavato bhāṣitamabhinandyānumodya bhagavataḥ pādau śirasā vanditvā bhagavato'ntikātprakrāntaḥ |",
    "745:1465": "atha sa bhikṣurbhagavatā anena dāruskandhopamenāvavādenāvavāditaḥ |",
    "745:1466": "eko vyapakṛṣṭo'pramattaḥ ātāpī prahitātmā viharan yadarthaṃ kulaputrāḥ keśaśmaśrūṇyavatārya kāṣāyāṇi vastrāṇyācchādya samyageva śraddhayā āgārādanagārikāṃ pravrajanti tadanuttaraṃ brahmacaryaparyavasānaṃ dṛṣṭa eva dharme svayamabhijñāya sākṣātkṛtvopasaṃpadya pravedayate kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparamasmādbhavaṃ prajānāmityājñātavān |",
    "745:1467": "sa āyuṣmānarhan babhūva suvimuktacittaḥ |",
    "745:1468": "tena khalu samayena nando gopālako bhagavato nātīdūre sthito'bhūt |",
    "745:1469": "daṇḍamavaṣṭabhya gāśvārayati |",
    "745:1470": "tena daṇḍenāvaṣṭabdho maṇḍūkaḥ sanchidyamāneṣu carmasu mucyamāneṣu sandhiṣu cittamutpādayati yadyahaṃ kāyaṃ cā cālayeyaṃ vācaṃ vā niścārayeyaṃ syādato nidānaṃ nandasya gopālasya kathābyākṣepamiti viditvā bhagavato'ntike cittamabhiprasādya kālagataścāturmahārājikeṣu deveṣūpapannaḥ |",
    "745:1471": "atha nando gopālako daṇḍamekānte upanikṣipya yena bhagavāṃstenopasaṃkrāntaḥ |",
    "745:1472": "upasaṃkramya bhagavataḥ pādau śirasā vanditvaikānte'sthāt |",
    "745:1473": "ekāntasthito nando gopālako bhagavantamidamavocat |",
    "745:1474": "ahaṃ bhadanta nāpārime tīre saṃsrakṣyāmi |",
    "745:1475": "na pārime tīre saṃsrakṣyāmi |",
    "745:1476": "(na madhye saṃsrakṣyāmi) |",
    "745:1477": "na sthale utsrakṣyāmi |",
    "745:1478": "na manuṣyagrāho bhaviṣyāmi |",
    "745:1479": "nāmanuṣyāgrāho nāvartagrāho nāntaḥpūtībhāvaṃ gamiṣyāmi|",
    "745:1480": "labheyāhaṃ bhadanta svākhyāte dharmavinaye pravrajyāmupasaṃpadaṃ bhikṣubhāvaṃ careyamahaṃ bhagavato'ntike brahmacaryamiti |",
    "745:1481": "tena hi na (ndena)",
    "745:1482": "svāmināṃ gāvo dattāḥ |",
    "745:1483": "no bhadanta |",
    "745:1484": "tatkasya hetoḥ |",
    "745:1485": "bhadanta gāvastaruṇavatsā jñāsyanti svakasvakāni gokulāni |",
    "745:1486": "gamiṣyanti svakasvakāni niveśanāni |",
    "745:1487": "labheyāhaṃ bhadantaṃ svākhyāte dhamavinaye pravrajyāmupasaṃpadaṃ bhikṣubhāvaṃ careyamahaṃ bhagavato'ntike brahmacaryam |",
    "745:1488": "kiṃ cāpiṃ nanda daharā gāvastaruṇavatsā jñāsyanti svakasvakāni gokulāni |",
    "745:1489": "gamiṣyanti svakasvakāni niveśanāni |",
    "745:1490": "apitu karaṇīyametadgopālakena yathāpi tat svāmināṃ bhaktācchadanaṃ svīkurvatā |",
    "745:1491": "atha nando gopālako bhagavataḥ pādau śirasā vanditvā bhagavato'ntikātprakrāntaḥ |",
    "745:1492": "tato bhayaṃ bhayamityuccaiḥ śabdaṃ kurvāṇaḥ pradhāvitumārabdhaḥ |",
    "745:1493": "antarmārge ātmīyaiḥ pañcabhirgopālakaśatairdṛṣṭaḥ |",
    "745:1494": "te kathayanti |",
    "745:1495": "katya bhayamiti |",
    "745:1496": "jātibhayaṃ jarābhayaṃ vyādhibhayaṃ maraṇabhayamiti |",
    "745:1497": "te'pi tasya pṛṣṭhataḥ pradhāvitumārabdhāḥ |",
    "745:1498": "tān dṛṣṭvā anye'pi gopālakā aśvapālakāstṛṇahārakāḥ kāṣṭhahārakāḥ pathājīvā utpathājīvāśca manuṣyāḥ pradhāvitumārabdhāḥ |",
    "745:1499": "ānupathikairdṛṣṭāstathā vikrośantaḥ pṛṣṭāḥ |",
    "745:1500": "kimetad bhavantaḥ |",
    "745:1501": "te kathayanti |",
    "745:1502": "bhayam |",
    "745:1503": "kasya bhayam |",
    "745:1504": "jātibhayaṃ jarābhayaṃ vyādhibhayaṃ maraṇabhayam |",
    "745:1505": "śrutvā te'pi nivṛttāḥ |",
    "745:1506": "yāvatkarvaṭakasamīpaṃ saṃprāptāḥ |",
    "745:1507": "tataścāsau karvaṭakanivāsī janakāyastaṃ mahāntaṃ janakāyaṃ dṛṣṭvā itaścāmutaśca santrastāḥ |",
    "745:1508": "kecinniṣpalāyitāḥ |",
    "745:1509": "kecidbhāṇḍaṃ gopāyanti |",
    "745:1510": "kecitsannahyāvasthitāḥ |",
    "745:1511": "apare vīrapuruṣāstaiḥ pratyudgamya pṛṣṭāḥ |",
    "745:1512": "bhavantaḥ kimetaditi |",
    "745:1513": "te kathayanti |",
    "745:1514": "bhayam |",
    "745:1515": "kasya bhayam |",
    "745:1516": "jātibhayaṃ jarābhayaṃ vyādhimayaṃ maraṇabhayamiti |",
    "745:1517": "tato'sau karvaṭakanivāsī janakāyaḥ samāśvastaḥ |",
    "745:1518": "tena khalu samayenāyuṣmān śāriputrastasyāmeva varṣadi sanniṣaṇṇo'bhūtsannipatitaḥ |",
    "745:1519": "athāyuṣmān śāriputraściraprakrāntaṃ nandaṃ gopālakaṃ viditvā bhagavantamidamavocat |",
    "745:1520": "kasmādbhadanta bhagavatā nando gopālakaḥ svākhyāte dharmavinaye pravrajitukāmaḥ punarapyagārāyodyojitaḥ |",
    "745:1521": "asthānametacchāriputrāvanakāśo yannando gupālakaḥ punarapi gṛhī agāramadhyāvatsyati sannidhikāraparibhoge kāmān paribhokṣyati |",
    "745:1522": "nedaṃ sthānaṃ vidyate |",
    "745:1523": "idānīṃ nando gopālakaṃ svāmināṃ gā arpayitvā āgamiṣyati |",
    "745:1524": "sa yadarthaṃ kulaputrāḥ keśaśmaśrūṇyavatārya kāṣāyāṇi vastrāṇyācchādya samyageva śraddhayā agārādanagārikāṃ pravrajanti tadanuttaraṃ brahmacaryaparyavasānaṃ dṛṣṭa eva dharme svayamabhijñāyāsākṣātkṛtvopasaṃpadya pravedayiṣyati kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparamasmādbhavaṃ prajānāmīti |",
    "745:1525": "athāpareṇa samayena nando gopālakaḥ svāmināṃ gā arpayitvā pañcaśataparivāro yena bhagavāṃstenopasaṃkrāntaḥ |",
    "745:1526": "upasaṃkramya bhagavantamidamavocat |",
    "745:1527": "arpitā me bhadanta svāmināgāvaḥ |",
    "745:1528": "labheyāhaṃ bhadanta svākhyāte dharmavinaye pravrajyāmupasaṃpadaṃ bhikṣu bhāvaṃ careyamahaṃ bhagavato'ntike brahmacaryamiti |",
    "745:1529": "labdhavān nando gopālakaḥ pañcaśataparivāraḥ svākhyāte dharmavinaye pravrajyāmupasaṃpadaṃ bhikṣubhāvam |",
    "745:1530": "evaṃ pravrajitaḥ sa āyuṣmān pūrvavadyāvatsuvimuktacittaḥ |",
    "745:1531": "dharmatā aciropapannasya devaputrasya devakanyāyā vā trīṇi cittanyutpadyante |",
    "745:1532": "kutaścyutaḥ |",
    "745:1533": "kutropapannaḥ |",
    "745:1534": "kena karmaṇeti |",
    "745:1535": "maṇḍūkapūrvī devaputraḥ paśyati |",
    "745:1536": "tiryagbhyaścyutaścāturmahārājikeṣu deveṣūpapanno bhagavato'ntike cittamabhiprasādyeti |",
    "745:1537": "tasyaitadabhavat |",
    "745:1538": "na mama pratirūpaṃ syādyadahaṃ paryuṣitaparivāso bhagavantaṃ darśanāyopasaṃkrameyam |",
    "745:1539": "yattvahamaparyuṣitaparivāsa evaṃ bhagavantaṃ darśanāyopasaṃkrameyamiti |",
    "745:1540": "atha maṇḍūkapūrvī devaputraścalavimalakuṇḍaladharaḥ pūrvavadyāvatsarvaṃ gaṅgātīramudāreṇāvabhāsenāvabhāsya bhagavantaṃ puṣpairavakīrya bhagavataḥ purastānniṣaṇṇo dharmaśravaṇāya |",
    "745:1541": "atha bhagavān maṇḍukapūrviṇo devaputrasyāśayānuśayaṃ dhātuṃ prakṛtiṃ ca jñātvā tādṛśīṃ cāturāryasatyasaṃprativedhikīṃ dharmadeśanāṃ kṛtavān |",
    "745:1542": "yāṃ śrutvā pūrvavadyāvadanādikālopacitaṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam |",
    "745:1543": "abhikrānto'haṃ bhadantābhikrāntaḥ |",
    "745:1544": "eṣo'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca |",
    "745:1545": "upāsakaṃ ca māṃ dhārayādyāgreṇa yāṃvajjīvaṃ prānopetaṃ śaraṇagatamamiprasannam |",
    "745:1546": "atha maṇḍūkapūrvī devaputro vaṇigiva labdhalābhaḥ śasyasampanna iva karṣakaḥ śūra iva vijitasaṃgrāmaḥ sarvarogaparibhukta ivāturo yayā vibhūtyā bhagavatsakāśamāgatastayaiva vibhūtyā svabhavanaṃ gataḥ |",
    "745:1547": "bhikṣavaḥ pūrvāpararātraṃ jāgarikāyogamanuyuktāḥ viharanti |",
    "745:1548": "tairdṛṣṭo bhagavato'ntike udāro'vabhāasaḥ |",
    "745:1549": "yaṃ dṛṣṭvā sandigdhā bhagavantaṃ papracchuḥ |",
    "745:1550": "kiṃ bhagavannimāṃ rātriṃ bhagavantaṃ darśanāya brahmāsahāṃpatiḥ śakro devendraścatvāro lokapālā upasaṃkrāntāḥ |",
    "745:1551": "na bhikṣavo brahmā sahāṃpatirna śakro devendro na catvāro lokapālā māṃ darśanāyopasaṃkrāntāḥ |",
    "745:1552": "api tu nandena gopālena daṇḍena vāvaṣṭabdho maṇḍūkaḥ sa cchidyamāneṣu carmasu mucyamāneṣu sandhiṣu mā nandasya gopālakasya dharmavikṣepo bhaviṣyatīti niścalastūṣṇīmavasthito mamāntike cittamabhiprasādya kālagataścāturmahārājikeṣu deveṣupapannaḥ |",
    "745:1553": "sa imāṃ rātriṃ matsakāśamupasaṃkrāntaḥ |",
    "745:1554": "tasya mayā dharmo deśitaḥ |",
    "745:1555": "dṛṣṭasatyaśca svabhavanaṃ gata iti |",
    "745:1556": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:1557": "kiṃ bhadanta nandena gopālena pañcaśataparivāreṇa karma kṛtaṃ yena gopālakeṣupapanno bhagavataśca śāsane pravrajya sarvakleśaprahāṇādarhatvaṃ sākṣātkṛtam |",
    "745:1558": "maṇḍūkapūrviṇā devaputreṇa kiṃ karma kṛtaṃ yena maṇḍūkeṣūpapannaḥ satyadarśanaṃ ca kṛtamiti |",
    "745:1559": "bhagavānāha |",
    "745:1560": "tenaiva bhikṣavaḥ karmāṇi kṛtānyupacitāni labdhasambhārāṇi pūrvavadyāvat phalanti khalu dehinām |",
    "745:1561": "bhūtapūrvaṃ bhikṣavaḥ asminneva bhadrake kalpe viṃśativarṣasahasrāyuṣi prajāyāṃ kāśyapo nāma samyaksaṃbuddho loke udapādi |",
    "745:1562": "pūrvavadyāvatsa vārāṇasīṃ nagarīmupanisṛtya viharati |",
    "745:1563": "ṛṣivadane mṛgadāve |",
    "745:1564": "tasya pravacane nando gopālakaḥ pravrajitaḥ |",
    "745:1565": "tripiṭo dhārmakathiko yuktamuktapratibhāvaṃ paṃcaśataparivāraḥ adhikaraṇakuśalaḥ |",
    "745:1566": "sa utpannotpannāni saṃghasyādhikaraṇāni vyupaśamayati |",
    "745:1567": "tatra dvai bhikṣu stabdhau māninau |",
    "745:1568": "na kadācittasya sakāśamupasaṃkrāmataḥ |",
    "745:1569": "tayorapareṇa samayena parasparamadhikaraṇamutpannam |",
    "745:1570": "tāvarthārthinau tasya sakāśamupasaṃkrāntau pādābhivandanaṃ kṛtvā kathayataḥ |",
    "745:1571": "idaṃ cedaṃ cāvayoradhikaraṇamutpannaṃ vyupaśamayeti |",
    "745:1572": "sa saṃlakṣayati |",
    "745:1573": "yadyahamanayoradyaivādhikaraṇaṃ vyupaśamayiṣyāmi arthārthināvetau na bhūya upasaṃkramiṣyataḥ |",
    "745:1574": "tena sarvasaṃghaṃ saṃnipātya tadadhikaraṇaṃ saṃghamadhye upanikṣipya na ekāntī kṛtam |",
    "745:1575": "ataḥ parasminnapi divase tasya karvaṭake karaṇīyamutpannam |",
    "745:1576": "sa tatra gataḥ |",
    "745:1577": "tatastābhyāṃ cirayatīti saṃghaṃ saṃnipātya tadadhikaraṇamupanikṣiptam |",
    "745:1578": "tataḥ saṃghena vyupaśamitam |",
    "745:1579": "yāvadaso tripiṭo bhikṣustasmāt karvaṭakādāgataḥ |",
    "745:1580": "mārgaśrame prativinodite sārdhaṃ vihāryantevāsikān pṛcchati |",
    "745:1581": "na tāvarthapratyarthikāvāgacchata iti |",
    "745:1582": "te kathayanti |",
    "745:1583": "upādhyāya vyupaśāntaṃ tayostadadhikaraṇam |",
    "745:1584": "kena vyupaśamitam |",
    "745:1585": "saṃghena |",
    "745:1586": "yathākathaṃ tairvistareṇa samākhyātam |",
    "745:1587": "tena svaraṃ vākkarma niścāritam |",
    "745:1588": "jñāyate āyuṣmanto gopālakairyathā tadadhikaraṇaṃ vyupaśamitamiti |",
    "745:1589": "tairapyanusaṃvarṇitameva me tadupādhyāya gopālakairyathā tadadhikaraṇaṃ vyupaśamitamiti |",
    "745:1590": "kiṃ manyadhve bhikṣavo yo'sau tripiṭo bhikṣureṣa evāsau gopālakastena kālena tena samayena |",
    "745:1591": "yānyasya tāni paṃca sārdhaṃ vihāryantevāsikānāṃ śatāni etānyeva paṃca gopālakaśatāni |",
    "745:1592": "yadanena kāśyapasya samyaksaṃbuddhasya śravakasaṃgho gopālakavādena samudācaritaḥ |",
    "745:1593": "sārdhaṃ vihāryantevāsikaiścānusaṃvarṇitaṃ tasya karmaṇo vipākena paṃca janmaśatāni paṃcaśataparivāro gopālakeṣūpapannaḥ |",
    "745:1594": "yāvadetarhyapi paṃcaśataparivāro gopālakeṣvevopapannaḥ |",
    "745:1595": "yadanena paṭhitaḥ svādyāyitaḥ skandhakauśalaṃ dhātukauśalamāyatanakauśalaṃ sthānāsthānakauśalaṃ ca kṛtaṃ tenaitarhi paṃcaśataparivāreṇa mama śāsane pravrajya sarvakleśaprahāṇādarhattvaṃ sākṣātkṛtam |",
    "745:1596": "maṇḍūkapūrvyapi devaputraḥ kāśyapasya samyaksaṃbuddhasya pravacane bhikṣurāsīt |",
    "745:1597": "prāhāṇikaḥ sa janapadacārikāṃ caran anyatamasminkarvaṭake vihāramanuprāptaḥ |",
    "745:1598": "sa rātryāḥ prathame yāme paryaṅkaṃ baddhvā manasikāraṃ vāhayitumārabdhaḥ |",
    "745:1599": "yāvatsvādhyāyakārakā bhikṣavaḥ svādhyāyanti |",
    "745:1600": "śabdakaṇṭakāni dhyānāni |",
    "745:1601": "sa śabdena cittaikāgratāṃ nāsādayati |",
    "745:1602": "sa saṃlakṣayati svādhyāyanti ete |",
    "745:1603": "madhyame yāme niṣatsyāmīti |",
    "745:1604": "sa madhyame yāme utthāya niṣaṇṇo yāvadanye bhikṣavaḥ svādhyāyaṃ kurvanti |",
    "745:1605": "sa saṃlakṣayati paścime yāme niṣatsyāmīti |",
    "745:1606": "sa paścime yāme utthāya niṣaṇṇo yāvadapare svādhyāyaṃ kurvanti |",
    "745:1607": "tasyāvītarāgatvātīvraṃ paryavasthānamutpannam |",
    "745:1608": "sa kathayati |",
    "745:1609": "ime śramaṇāḥ kāśyapīyāḥ maṇḍukā iva kṛtsnāṃ rātriṃ raṭitā iti |",
    "745:1610": "kiṃ manyadhve bhikṣavo yo'sau prāhāṇiko bhikṣureṣa evāsau maṇḍūkapūrvī devaputraḥ |",
    "745:1611": "yadanena kāśyapasya samyaksaṃbuddhasya śrāvakā maṇḍūkavādena samudācaritāḥ |",
    "745:1612": "tasya karmaṇo vipākena paṃca janmaśatāni maṇḍūkeṣūpapanno yāvadetarhyapi maṇḍūkeṣvevopapannaḥ |",
    "745:1613": "yanmamāntike cittaṃ prasāditaṃ tena cāturmahārājikeṣu deveṣupapannaḥ yatkāśyape samyaksaṃbuddhe brahmacaryaṃ caritaṃ tenedānīṃ satyadarśanaṃ kṛtam |",
    "745:1614": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ pūrvavadyāvadābhogaḥ karaṇīyaḥ |",
    "745:1615": "ityevaṃ vo bhikṣavaḥ śikṣitavyamidamavocat |",
    "745:1616": "atha bhagavānnadīṃ gaṅgāmavatīrṇastatra paṃcabhirhaṃsa-matsya-kūrmaśataiḥ parivṛtaḥ pradakṣiṇīkṛtaśca |",
    "745:1617": "teṣāṃ bhagavatā tribhiḥ padairdharmaḥ deśitaḥ |",
    "745:1618": "iti hi bhadramukhāḥ sarvasaṃṣkārā anityāḥ |",
    "745:1619": "sarvadharmā anātmānaḥ |",
    "745:1620": "śāntaṃ nirvāṇam |",
    "745:1621": "mamāntike cittamabhiprasādayata |",
    "745:1622": "apyevaṃ tiryagyoniṃ virāgayiṣyayeti |",
    "745:1623": "teṣāmetadabhavat |",
    "745:1624": "nāsmākaṃ pratirūpaṃ syād yadvayaṃ bhagavato'ntikāt tribhiḥ padairdharmaṃ śrutvā āhāramāharema iti |",
    "745:1625": "te nāharaṇāṃ pratipannāḥ |",
    "745:1626": "tokṣṇastiryagyonigatānāmagniścyutaḥ |",
    "745:1627": "kālagatāścāturmahārājikeṣu deveṣūpapannāḥ |",
    "745:1628": "dharmatā khalvaciropapannasya devaputrasya vā devakanyāyā vā trīṇi cittānyutpadyante |",
    "745:1629": "kutaścyutaḥ |",
    "745:1630": "kutropapannaḥ |",
    "745:1631": "kena karmaṇā iti |",
    "745:1632": "te paśyanti |",
    "745:1633": "tiryagbhyaścyutāḥ |",
    "745:1634": "cāturmahārājikeṣu deveṣūpapannāḥ |",
    "745:1635": "pūrvavadyāvat mandārakāṇāṃ puṣpāṇāmutsaṃgaṃ pūrayitvā bhagavatsāmantakena nadīṃ gaṅgāmavabhāsya bhagavantaṃ puṣpairākīryaṃ bhagavatsāmantakenānuparivāryāvasthitāḥ |",
    "745:1636": "bhagavatā teṣāmāśayānuśayaṃ dhātuṃ prakṛtiṃ ca jñātvā tādṛśī cāturāryasatyasaṃprativedhikī dharmadeśanā kṛtā pūrvavadyāvadanādikālopacitaṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam |",
    "745:1637": "te dṛṣṭasatyāḥ kathayanti |",
    "745:1638": "abhikrāntā vayaṃ bhadantābhikrāntāḥ |",
    "745:1639": "ete vayaṃ buddhaṃ śaraṇaṃ gacchāmo dharmaṃ ca bhikṣusaṃghaṃ ca |",
    "745:1640": "upāsakāṃścāsmāndhāram |",
    "745:1641": "adyāgreṇa yāvajjīvaṃ prāṇopetaṃ śaraṇagatānabhiprasannān |",
    "745:1642": "atha te matsyakacchapahaṃsapūrviṇo devaputrā vaṇija iva labdhalābhāḥ pūrvavadyāvatsvabhavanaṃ gatāḥ |",
    "745:1643": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:1644": "kiṃ bhadanta ebhirhaṃsakacchapamatmyaiḥ karma kṛtaṃ yena haṃsakacchapamatsyeṣūpapannāḥ satyadarśanaṃ ca kṛtamiti |",
    "745:1645": "bhagavānāha |",
    "745:1646": "ebhireva bhikṣavo haṃsamatsyakacchapaiḥ karmāṇi kṛtāni upacitāṇi labdhasambhārāṇi pariṇatapratyayāni pūrvavadyāvatphalanti khalu dehinām |",
    "745:1647": "bhūtapūrvaṃ bhikṣavaḥ asminneva bhadrake kalpe viṃśativarṣasahasrāyuṣi prajāyāṃ kāśyapo nāma śāstā loke udapādi pūrvavadyāvatsa vārāṇasīṃ nagarīmupaniśṛtya viharati ṛṣivadane mṛgadāve |",
    "745:1648": "tasyaite śāsane pravrajitā abhūvan |",
    "745:1649": "tatraitebhirbhikṣubhiḥ kṣudrānukṣudrāṇi śikṣāpadāni khaṃḍitāni |",
    "745:1650": "tasya karmaṇo vipākena hṃsamatsyakūrmeṣūpapannāḥ |",
    "745:1651": "yanmamāntike citamabhiprasāditaṃ tena deveṣūpapannāḥ |",
    "745:1652": "yatkāśyape samyaksaṃbuddhhe brahmacaryaṃ caritaṃ tena satyadarśanaṃ kṛtam |",
    "745:1653": "iti hi bhikṣavaḥ ekāntakṛṣṇānāṃ karmaṇāmekāntakṛṣṇo vipākaḥ pūrvavadyāvadābhogaḥ karaṇīyaḥ |",
    "745:1654": "ityevaṃ vo bhikṣavaḥ śikṣitavyamidamavocat |",
    "745:1655": "atha bhagavānnadīṃ gaṅgāmuttīrṇaḥ paṃcamātraiḥ pretaśataiḥ parivṛto dagdhasthūṇākṛtibhirasthiyantravaducchritaiḥ svakeśasaṃchannaiḥ parvatopamakukṣibhiḥ sūcīcchidropamamukhairādīptaiḥ pradīptaiḥ saṃprajvalitaiḥ ekajvālībhūtaiḥ |",
    "745:1656": "te kṛtakarapuṭā bhagavantamūcuḥ |",
    "745:1657": "vayaṃ bhadanta pretā vinipatitaśarīrāḥ pūrvakarmāvabādhena pānīyaṃ nāsādayāmaḥ |",
    "745:1658": "kṛto bhaktasya darśanam |",
    "745:1659": "tvaṃ mahākāruṇiko'smabhyaṃ pānīyamanuprayaccheti |",
    "745:1660": "bhagavatā teṣā gaṅgopadarśitā |",
    "745:1661": "eṣā hi śītalajalā susamṛddhatoyā bhāgīrathī vahati sarvajanopabhogyā |",
    "745:1662": "grāmāṃśca rāṣṭranagarāṇi ca tarpayantī kedāraśālikumudotpalapaṅkajāni || 49||",
    "745:1663": "pretāḥ kathayanti |",
    "745:1664": "eṣāsmākaṃ vahati hi śuṣkatoyā bhāgīrathī sarvajanopabhogyā |",
    "745:1665": "paśyāma etāṃ rudhiramalena pūrṇāṃ rakṣanti caināṃ saparaśudaṇḍahastāḥ ||50 || iti |",
    "745:1666": "bhagavān gaṅgādevatāmāha |",
    "745:1667": "tvaṃ grāmarāṣṭranagarāṇyanutarpayantī kedāraśālikumudotpalapaṅkajāni |",
    "745:1668": "kasmānna tarpayasi tīvratṛṣābhibhūtān kṛpā na tava bālajanasya duḥkhaiḥ ||51|| iti ||",
    "745:1669": "gaṅgādevatā prāha |",
    "745:1670": "nāhaṃ bhayānna puruṣādapi vā janasya śāṭhyena vāpi viṣamaṃ jalamutsṛjāmi |",
    "745:1671": "eṣā tu duṣkṛtamahāvaraṇāvṛtānāṃ śoṣaṃ jalaṃ vrajati ko'tra mamāparādhaḥ ||52|| iti",
    "745:1672": "tatra bhagavānāyuṣmantaṃ mahāmaudgalyāyanamāmaṃtrayate |",
    "745:1673": "saṃtarpaya maudgalyāyana pretāniti |",
    "745:1674": "evaṃ bhadanta iti āyuṣmānmahāmaudgalyāyano bhagavataḥ pratiśrutya pretān santarpayitumārabdhaḥ |",
    "745:1675": "tatra pretāḥ sūcīmukhavānnaḥ śaknuvati mukhaṃ vivartayitum |",
    "745:1676": "tato bhagavatā teṣāmṛddhyā mukhaṃ vivṛtam |",
    "745:1677": "āyuṣmatā mahāmaudgalyāyanena pānīyaṃ dattam |",
    "745:1678": "taistṛṣātūraiḥ prabhūtaṃ pītam |",
    "745:1679": "udarāṇi sphuṭitāni |",
    "745:1680": "tato bhagavato'ntike cittamabhiprasādya kālagatāḥ |",
    "745:1681": "pūrvavaddṛṣṭasatyāḥ svabhavanaṃ gatāḥ |",
    "745:1682": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:1683": "kiṃ bhadanta ebhiḥ pretaiḥ karma kṛtaṃ yena preteṣūpapannāḥ |",
    "745:1684": "kiṃ karma kṛtaṃ yena deveṣūpapannāḥ |",
    "745:1685": "satyadarśanaṃ ca kṛtamiti |",
    "745:1686": "bhagavānāha |",
    "745:1687": "ebhireva bhikṣavaḥ karmāṇi kṛtānyupacitāni labdhasaṃbhārāṇi pūrvavadyāvatphalanti khalu dehinām |",
    "745:1688": "bhūtapūrvaṃ bhikṣavo'sminneva bhadrake kalpe viṃśativarṣasahasrāyuṣi prajāyāṃ kāśyapo nāma śāstā udapādi |",
    "745:1689": "pūrvavadyāvatsa vārāṇasīṃ nagarīmupaniśṛtya viharati ṛṣivadane mṛgadāve |",
    "745:1690": "tasya śrāvakāśchandakabhikṣaṇaṃ kṛtvā buddhadharmasaṃgheṣu kārānkurvanti |",
    "745:1691": "yadā bhagavataḥ kāśyapasya samyaksaṃbuddhasya śāsanaṃ na vaistārikaṃ tadālpāśchandayācakā bhikṣavaḥ |",
    "745:1692": "yadā tu vaistārikaṃ tadā bahavaśchandayācakā bhikṣavaḥ saṃvṛttāḥ |",
    "745:1693": "yāvadanyatamasminsaṃsthāgāre paṃcopāsakaśatāni saṃniṣaṇṇāni saṃnipatitāni kenacideva karaṇīyena |",
    "745:1694": "saṃbahulāśca bhikṣava śchandayācakāsteṣāṃ sakāśamupasaṃkrāntāḥ samādāpayitukāmāḥ |",
    "745:1695": "te tīvreṇa paryavasthānena kharaṃ vākkarma niścāritam |",
    "745:1696": "ime śramaṇāḥ kāśyapīyāḥ pretopapannā iva nityaṃ prasāritakarā iti |",
    "745:1697": "kiṃ manyadhve bhikṣavo yāni tāni paṃcopāsakaśatāni etānyeva tāni paṃca pretaśatāni |",
    "745:1698": "yadebhiḥ kāśyapasya samyaksaṃbuddhasya śrāvakāḥ pretavādena samudācaritāstasya karmaṇo vipākena paṃcajanmaśatāni preteṣupapannāḥ |",
    "745:1699": "yāvadetarhyapi preteṣvevopapannāḥ |",
    "745:1700": "yanmamantike citaṃ prasāditaṃ tena deveṣupapannāḥ |",
    "745:1701": "yatkāśyape samyaksaṃbuddhe śaraṇāgamanaśikṣāpadāni gṛhītāni tena satyadarśanaṃ kṛtam |",
    "745:1702": "iti hi bhikṣavaḥ ekāntakṛṣṇānāṃ karmaṇāmekāntakṛṣṇo vipākaḥ pūrvavadyāvadābhogaḥ karaṇīyaḥ |",
    "745:1703": "ityevaṃ vo bhikṣavaḥ śikṣitavyamidamavocat |",
    "745:1704": "atha bhagavānnadīṃ gaṅgāmuttīrya dakṣiṇena nāgāvalokitena nadīṃ gaṅgāṃ nirīkṣate |",
    "745:1705": "bhikṣavo buddhaṃ bhagavantaṃ papracchuḥ |",
    "745:1706": "kimarthaṃ bhadanta bhagavānparāvṛtya nadīṃ gaṅgāṃ nirīkṣata iti |",
    "745:1707": "bhagavānāha |",
    "745:1708": "icchatha bhikṣavo nadyā gaṅgāyā utpttiṃ śrotum |",
    "745:1709": "etasya bhagavankāla etasya sugata samayo yadbhagavānnadyā gaṅgāyā utpattiṃ deśayed bhikṣavaḥ śroṣyanti |",
    "745:1710": "bhūtapūrvaṃ bhikṣavaḥ piṇḍavaṃśo nāma rājā vabhūva |",
    "745:1711": "dhārmiko dharmarājo dharmeṇa rājyaṃ kārayati |",
    "745:1712": "tasya janapadā ṛddhāśca sphīṭāśca kṣimāśca subhikṣāścākīrṇabahujanamanuṣyāśca sadā puṇyaphalavṛkṣāḥ devaḥ kālavarṣī |",
    "745:1713": "śasyavatī vasumati praśāntakalikalahaḍimbaḍamarataskararogāpagatā |",
    "745:1714": "manuṣyā nityaṃ dharmaparāyaṇāḥ |",
    "745:1715": "yāvadasau rājā saṃprāpte vasantakālasamaye saṃpuṣpiteṣu pādapeṣu haṃsakrauṃcamayūraśukaśārikākokilajīvaṃjīvakanirghoṣite vanaṣaṇḍe antaḥ-puraparivṛta udyānabhūmiṃ saṃprasthitaḥ |",
    "745:1716": "yāvadanyatamaḥ puruṣo valīpalitottamāṅgaḥ parijīrṇaśarīrāvayavaḥ pariṇatendriyaḥ kṛśo'lpasthāmo mandamandacāratayā daṇḍamavaṣṭabhya gacchati |",
    "745:1717": "tatastena rājñā amātyāḥ pṛṣṭāḥ |",
    "745:1718": "ka eṣa bhavantaḥ puruṣo valīpalitottamāṅgaḥ pūrvavadyāvaddaṇḍamabaṣṭabhya gacchatīti |",
    "745:1719": "taiḥ samākhyātam |",
    "745:1720": "deva saṃskāraparikṣayādeṣa jīrṇo vṛddha ityucyata iti |",
    "745:1721": "rājā kathayati |",
    "745:1722": "ahamapi bhavanta evaṃdharmo bhaviṣyāmīti |",
    "745:1723": "te kathayati |",
    "745:1724": "deva sādhāraṇa eṣa dharma iti |",
    "745:1725": "tato rājā durmanāḥ saṃprasthitaḥ |",
    "745:1726": "punarapi puruṣaṃ paśyatyutpāṇḍotpāṇḍukaṃ sphuṭitaparuṣagātraṃ parvatomakukṣiṃ vraṇapūyotkīrṇairaṅgapratyaṅgāvadhāribhiḥ paṭṭakopanibaddhaiḥ dīrghadīrghaiḥ praśvasantandaṇḍamavaṣṭabhya khaṃjamānagatiṃ saṃprasthitaṃ dṛṣṭvā ca punaramātyānāmaṃtrayate |",
    "745:1727": "ka eṣa bhavantaḥ puruṣa utpāṇḍotpāṇḍukaḥ pūrvavadyāvat khaṃjamāno'bhisaṃprasthita iti |",
    "745:1728": "te kathayanti |",
    "745:1729": "deva eṣa vyādhito nāma |",
    "745:1730": "rājā kathayayati |",
    "745:1731": "ahamapi bhavantaḥ evaṃ dharmo bhaviṣyamīti |",
    "745:1732": "amātyāḥ kathayanti |",
    "745:1733": "deva sādhāraṇa eṣa eva dharmo duṣkṛtakarmakāriṇāṃ pūrvakarmāparādhādbhavatīti |",
    "745:1734": "rājā saṃlakṣayati |",
    "745:1735": "sarvathā pāpaṃ na kartavyamiti viditvā saṃprasthitaḥ |",
    "745:1736": "punarapi paśyati |",
    "745:1737": "nīlapītalohitāvadātairvastraiḥ śivikāmalaṃkṛtāṃ chatradhvajapatākāśaṃkhapaṭahastrīpuruṣadārakadārikābhirākīrṇāṃ caturbhiḥ puruṣairutkṣiptām ulkāṃ ca purastānnīyamānāṃ kāṣṭhavyagrahastaiḥ puruṣaiḥ pṛṣṭhato'nubaddhāṃ hā tāta hā bhrātaḥ hā pitaḥ hā svāminniti ca samantādārodanaśabdaṃ śrutvā ca punaramātyānāmaṃtrayate |",
    "745:1738": "kimeṣā bhavantaḥ śivikā nīlapītalohitāvadātairvastraiḥ pūrvavadyāvadārodanaśabda iti |",
    "745:1739": "amātyāḥ kathayanti |",
    "745:1740": "eṣa deva mṛto nāma iti |",
    "745:1741": "rājā kathayati |",
    "745:1742": "ahamapi bhavantaḥ evaṃdharmo bhaviṣyāmīti |",
    "745:1743": "te kathayanti |",
    "745:1744": "deva eṣo'pi sādhāraṇo dharma iti |",
    "745:1745": "tato jīrṇāturamṛtasaṃdarśanāt saṃvignamanā evaṃrupābhogā parityaktavyā itipratinivṛtya śokāgāraṃ praviśyāvasthita iti |",
    "745:1746": "tasya vijite velāmo nāma brāhmaṇa āḍhyo mahādhano mahābhogo vedavedāṃgapāragaḥ |",
    "745:1747": "tena śrutaṃ yathā rādhā jīrṇāturamṛtasaṃdarśanādudvignaḥ śokāgāraṃ praviśyāvasthita iti |",
    "745:1748": "śrutvā ca punaranekairbrāhmaṇaśatasahasraiḥ parivṛtaḥ sarvaśvetaṃ vaḍavārathamabhiruhya sauvarṇena daṇḍakamaṇḍalunā dhāryamāṇena yena rājā piṇḍavaṃśastenopasaṃkrāntaḥ |",
    "745:1749": "amātyaiḥ rājñe niveditam |",
    "745:1750": "deva velāmo brāhmaṇo dvāre tiṣṭhati|",
    "745:1751": "tato rājā nirgatya arthādhikaraṇe niṣaṇṇaḥ |",
    "745:1752": "brāhmaṇo velāmo jayenāyuṣā ca vardhayitvā niṣaṇṇaḥ kathayati |",
    "745:1753": "kimarthaṃ devaḥ śokāgāre praviśyāvasthita iti |",
    "745:1754": "rājñā yathāvṛttaṃ sarvaṃ velāmāya brāhmaṇāya vistareṇārocitam |",
    "745:1755": "sa kathayati |",
    "745:1756": "devaḥ svakarmaphalabhogo |",
    "745:1757": "nātra śokaḥ karaṇīyaḥ |",
    "745:1758": "santi sattvāḥ sukṛtakarmakāriṇaḥ santi duṣkṛtakarmakāriṇaḥ (santi cobhayakarmakāriṇaḥ)|",
    "745:1759": "cakravartinastu nityaṃ sukṛtakarmakāriṇaḥ santo deveṣūpapadyante |",
    "745:1760": "devo'pi cakravartī |",
    "745:1761": "manuṣyaprativiśiṣṭaṃ sukhamanubhūya divyaṃ sukhamanubhaviṣyatīti |",
    "745:1762": "api tu deva yajña iṣṭavyaḥ svargasopānabhūta iti |",
    "745:1763": "tato rājñā amātyānāmājñā dattā |",
    "745:1764": "bhavantaḥ sarvavijite ghaṇṭāvaghoṣaṇaṃ kārayata |",
    "745:1765": "rājā nirarga (laṃ)",
    "745:1766": "yajñaṃ yajati |",
    "745:1767": "bhavadbhirāgatya paribhoktavyamiti |",
    "745:1768": "tato dānaśālā prajñaptā |",
    "745:1769": "annamannārthibhyo dīyatāṃ pānaṃ pānārthibhyaḥ tatrācāmena parisravamāṇena gartaḥ kṛtaḥ |",
    "745:1770": "yatrāsau taptaḥ śītībhavati |",
    "745:1771": "anavataptaḥ anavatapta iti saṃjñā saṃvṛttā |",
    "745:1772": "tasyācāmena taṇḍulāmbunā ca dvādaśavārṣikeṇa saṃpūryamāṇasya vṛddhiḥ saṃvṛttā |",
    "745:1773": "tata iyaṃ mukhena nadī prasṛtā |",
    "745:1774": "ācāmanadīti saṃjñā saṃvṛttā iti |",
    "745:1775": "uddānam |",
    "745:1776": "kumāravardhanaṃ krauṃcānamaṅgadikā maṇivatī |",
    "745:1777": "sālabalā sālibalā suvarṇaprasthaśca sāketā ||53||",
    "745:1778": "peyā toyikā ca śrāvastī anavataptaḥ |",
    "745:1779": "nagarabinduśca vaiśālī bhavati paścimā ||54||",
    "745:1780": "atha bhagavānkumāravardhanamanuprāptaḥ |",
    "745:1781": "kumāravardhane āyuṣmantamānandamāmantrayate |",
    "745:1782": "asminnevānanda pradeśe upoṣadho nāma rājā jātaḥ |",
    "745:1783": "atraiva cābhivṛddhaḥ |",
    "745:1784": "tenāsya nagarasya kumāravardhanaṃ kumāravardhanamiti saṃjñā saṃvṛttā |",
    "745:1785": "krauṃcānamanuprāptaḥ |",
    "745:1786": "tatra bhagavānāyuṣmantamānandamāmaṃtrayate |",
    "745:1787": "asminnānanda krauṃcāne upoṣadhasya rājño hastināgena krauṃcayatā śabdaḥ kṛtaḥ krauṃcānaṃ krauṃcānamiti saṃjñā saṃvṛtā |",
    "745:1788": "aṅgadikāmanuprāptaḥ |",
    "745:1789": "aṅgadikāyāmanyatamasminpradeśe smitamakārṣit |",
    "745:1790": "vistareṇa caturbuddhāsanaṃ pūrvavat |",
    "745:1791": "maṇivatīmanuprāptaḥ |",
    "745:1792": "maṇivatyāmāyuṣmantamānandamāmaṃtrayate |",
    "745:1793": "asyāmānanda maṇivatyāṃ bodhisattvena bahubhirmaṇibhiryajño yaṣṭaḥ |",
    "745:1794": "maṇivatī maṇivatīti saṃjñā saṃvṛttā |",
    "745:1795": "sālabalāmanuprāptaḥ |",
    "745:1796": "sālavalāyāmanyatamasmin pradeśe smitamakārṣīt |",
    "745:1797": "vistareṇa caturbuddhāsanaṃ pūrvavat |",
    "745:1798": "sālibalāmanuprāptaḥ |",
    "745:1799": "sālibalāyāmanyatamasmin pradeśe smitamakārṣīt |",
    "745:1800": "vistareṇa caturbuddhāsanaṃ pūrvavat |",
    "745:1801": "suvarṇaprasthamanuprāptaḥ |",
    "745:1802": "asminnānanda suvarṇaprasthe bodhisattvena bahusuvarṇako yajño yaṣṭaḥ |",
    "745:1803": "apyedānīṃ brāhmaṇaiḥ prasthena suvarṇo bhājitaḥ |",
    "745:1804": "suvarṇaprasthaḥ suvarṇaprastha iti saṃjñā saṃvṛttāḥ |",
    "745:1805": "sāketāmanuprāptaḥ sāketāyāmāyuṣmantamānandamāmaṃtrayate |",
    "745:1806": "asyāmānanda sāketāyāmupoṣadho nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca |",
    "745:1807": "tasyāpareṇa samayena mūrdhni piṭako jāto mṛduḥ sumṛduḥ tadyathā tūlapicurvā karpāsapicurvā na ca kiṃcidābādhaṃ janayati |",
    "745:1808": "sa paripākatvātsphuṭitaḥ |",
    "745:1809": "kumāro jātaḥ |",
    "745:1810": "abhirupo darśanīyaḥ prāsādiko gauraḥ kanakavarṇaḥ pūrvavadyāvat sarvāṅgapratyaṃgopetaḥ |",
    "745:1811": "mūrdhni jāto mūrdhni jāta iti mūrdhāto mūrdhāta iti saṃjñā saṃvṛttā |",
    "745:1812": "upṣadhasya rājñaḥ ṣaṣṭiḥ strīsahasrāṇi |",
    "745:1813": "jātaḥ kumāro'ntaḥpuraṃ praveśitaḥ |",
    "745:1814": "sahadarśanādeva sarvāsāṃ strīṇāṃ stanāḥ prasrutāḥ |",
    "745:1815": "ekaikā kathayati māṃ dhāyatu māṃ dhāyatviti māndhātā māndhāteti ca saṃjñā saṃvṛttā |",
    "745:1816": "tatra kecinmūrdhāt iti saṃjānate kecinmāndhāteti |",
    "745:1817": "māndhātuḥ kumārasya janapadagatasya upoṣadho rājā glānaḥ saṃvṛttaḥ |",
    "745:1818": "sa mūlagaṇḍapatrapuṣpaphalabhaiṣajyairupasthīyate |",
    "745:1819": "tathāpyasau hīyata eva |",
    "745:1820": "tenāmātyānāmājñā dattā |",
    "745:1821": "bhavantaḥ śīghraṃ kumāraṃ rājyābhiṣekeṇābhiṣiṃcata |",
    "745:1822": "evaṃ deva iti amātyairdūtasaṃpreṣaṇaṃ kṛtam |",
    "745:1823": "upoṣadho rājā glānaḥ |",
    "745:1824": "tenājñā dattā kumāraṃ śabdayata rājyābhiṣekaṃ pratyanubhavatviti |",
    "745:1825": "tadarhati kumāraḥ śīghramāgantumiti |",
    "745:1826": "sa saṃprasthita upoṣadhaśca rājā kālagataḥ |",
    "745:1827": "tato'mātyaiḥ punarapi tasya dūtasaṃpreṣaṇaṃ kṛtam |",
    "745:1828": "kumāra pitā te kālagataḥ |",
    "745:1829": "āgaccha rājyaṃ pratīccheti |",
    "745:1830": "māndhātā kumāraḥ saṃlakṣayati |",
    "745:1831": "yadi mama pitā kālagataḥ kiṃ tatra gacchāmīti viditvā tatraivāvasthitaḥ |",
    "745:1832": "amātyaiḥ punarapi saṃbhūya agrāmātyaḥ preṣitaḥ |",
    "745:1833": "tena gatvābhihitaḥ |",
    "745:1834": "kumāra āgaccha rājyaṃ pratīccha iti |",
    "745:1835": "sa kathayati |",
    "745:1836": "mama dharmeṇa rājyaṃ prāptam |",
    "745:1837": "ihaiva rājyābhiṣeka āgacchatviti |",
    "745:1838": "amātyaiḥ saṃdiṣṭam |",
    "745:1839": "deva rājyābhiṣeke prabhūtena prayojanam |",
    "745:1840": "ratnaśilayā siṃhāsanenacchatreṇa paṭṭena mukuṭena |",
    "745:1841": "adhiṣṭhānamadhye ca rājyādhiṣekaḥ kriyate |",
    "745:1842": "tadarhati kumāraḥ ihaivāgantumiti |",
    "745:1843": "sa kathayati |",
    "745:1844": "yadi mama dharmeṇa rājyaṃ prāptam |",
    "745:1845": "ihaiva sarvamāgacchatviti |",
    "745:1846": "māndhātuḥ kumārasya divaukaso nāma yakṣaḥ purojavaḥ |",
    "745:1847": "tena ratnaśilā siṃhāsanaṃ tatraivānītam |",
    "745:1848": "ādhiṣṭhānikāśca cchatraṃ paṭṭa mukuṭaṃ cādāya svayamevāgatāḥ |",
    "745:1849": "adhiṣṭhānaṃ svayamāgataṃ svayamāgatamiti sāketā sāketā iti saṃjñā saṃvṛttā |",
    "745:1850": "tatra bhagavānāyuṣmantamānandamāmaṃtrayate |",
    "745:1851": "āgamayānanda yena śrāvastī iti |",
    "745:1852": "evaṃ bhadanta iti āyuṣmānānando bhagavataḥ pratyaśrauṣīt |",
    "745:1853": "atha bhagavān yena śrāvastī tena cārikāṃ caran prakrānto yāvadanyatamasmin pradeśe brāhmaṇaśchinnabhaktako halaṃ vāhayati |",
    "745:1854": "tasyārthāya dārikā peyāmādāyāgatā |",
    "745:1855": "bhagavāṃśca taṃ pradeśamanuprāptaḥ |",
    "745:1856": "dadarśa sa brāhmaṇo buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyā cānuvyañjanairvirājitagātraṃ vyāmaprabhālaṃkṛtaṃ sūryasahasrātirekaprabhaṃ jaṃgamamiva ratnaparvataṃ samantato bhadrakam |",
    "745:1857": "sahadarśanāttasya bhagavati prasāda utpannaḥ |",
    "745:1858": "na tathā dvādaśavarṣābhyāstaḥ śamathaścittasya kalpatāṃ janayati |",
    "745:1859": "aputrasya vā putrapratilābho daridrasya vā nidhidarśanaṃ rājyābhinandino vā rājyābhiṣeko yathopacitakuśalamūlasya sattvasya tatprathamato buddhadarśanam |",
    "745:1860": "sa tāṃ peyāmādāya laghu laghveva yena bhagavāṃstenopasaṃkrāntaḥ |",
    "745:1861": "upasaṃkramya bhagavantamidamavocat |",
    "745:1862": "iyaṃ bho gautama peyā iyamasti mamāmtike |",
    "745:1863": "anukampaṃ piba etadbhagavan gautamaḥ peyām || 55 || iti |",
    "745:1864": "tato bhagavatā tasya brāhmaṇasya kūpo darśitaḥ |",
    "745:1865": "sa cette brāhmaṇa parityājyāḥ asmin jīrṇakūpe prakṣipa iti |",
    "745:1866": "tena tasmin jīrṇakūpe prakṣiptāḥ |",
    "745:1867": "sa jīrṇakūpo vāspāyamānaḥ peyāpūrṇī yathāpi tadbuddhānāṃ buddhānubhāvena devatānāṃ ca devatānubhāvena |",
    "745:1868": "tato bhagavatā sa brāhmaṇo'bhihitaḥ |",
    "745:1869": "cāraya brāhmaṇa peyāmiti |",
    "745:1870": "sa cārayitumārabdhaḥ |",
    "745:1871": "bhagavatā tathādhiṣṭhitā yathā sarvasaṃghena peyā |",
    "745:1872": "jīrṇakūpo vāṣpāyamānastathaiva peyāpūrṇo'vasthitaḥ |",
    "745:1873": "tato'sau brāhmaṇo bhūyasyā mātrayābhiprasanno bhagavataḥ pādābhivandanaṃ kṛtvā purastānniṣaṇṇo dharmaśravaṇāya |",
    "745:1874": "tasya bhagavatāḥ āśayānuśayaṃ dhātuṃ prakṛtiṃ ca jñātvā tādṛśī cāturāryasatyasaṃprativedhikī dharmedeśanā kṛtā pūrvavadyāvadanādyakālopacitaṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam |",
    "745:1875": "abhikrānto'haṃ bhadantābhikrāntaḥ |",
    "745:1876": "eṣo'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca |",
    "745:1877": "upāsakaṃ ca māṃ dhāraya adyāgreṇa yāvajjīvaṃ prāṇopetaṃ śaraṇagatamabhiprasannam |",
    "745:1878": "athāsau brāhmaṇau vaṇigiva labdhalābhaḥ śasyasaṃpanna iva kārṣikaḥ śūra iva vijitasaṃgrāmaḥ sarvarogaparimukta ivāturo bhagavato bhāṣitamabhinandhānumodya bhagavataḥ pādau śirasā vanditvā bhagavato'ntikāt prakrānto yāvatkṣetraṃ gataḥ |",
    "745:1879": "paśyati tasmin kṣetre sauvarṇānyavān saṃpannān |",
    "745:1880": "dṛṣṭvā ca punarvismayotphullalocano gāthāṃ bhāṣate |",
    "745:1881": "aho guṇamayaṃ kṣetraṃ sarvadoṣavivarjitam |",
    "745:1882": "adyaivoptaṃ mayā bījamadyaiva phaladāyikam ||56|| iti |",
    "745:1883": "tato'sau brāhmaṇastvaritaṃ rājñaḥ sakāśamupasaṃkrāntaḥ |",
    "745:1884": "upasaṃkramya jayenāyuṣā ca vardhayitvā rājānamuvāca |",
    "745:1885": "deva mayā yavāḥ prakīrṇāste sauvarṇāḥ saṃvṛttāḥ |",
    "745:1886": "tatrādhiṣṭhāyikena prasādaḥ kriyatāmiti |",
    "745:1887": "rājñā adhiṣṭhāyiko'nupreṣitaḥ |",
    "745:1888": "brāhmaṇena rāśīkṛtvā bhājitāḥ |",
    "745:1889": "rājabhāgaḥ svābhāvikā yavāḥ saṃvṛttāḥ |",
    "745:1890": "adhiṣṭhāyikena rājñe niveditam |",
    "745:1891": "rājñā samādiṣṭam |",
    "745:1892": "punarbhājayata iti |",
    "745:1893": "punarbhājitam |",
    "745:1894": "tathaiva rājabhāgaḥ svābhāvikā yavāḥ saṃvṛttāḥ |",
    "745:1895": "evaṃ yāvatsaptakṛtvo bhājitam |",
    "745:1896": "tathaiva rājā kutūhalajātaḥ svayameva gataḥ paśyati |",
    "745:1897": "tathaiva tenāsau brāhmaṇo'bhihitaḥ |",
    "745:1898": "brāhmaṇa tavaitatpuṇyanirjātam |",
    "745:1899": "alaṃ rājabhāge (na) |",
    "745:1900": "yattavābhipretaṃ tanmamānuprayaccheti |",
    "745:1901": "tatastena brāhmaṇena parituṣṭena yaddattaṃ te sauvarṇayavāḥ saṃvṛttāḥ |",
    "745:1902": "tato bhagavānsaṃprasthito yāvadanyatamasminpradeśe paṃca kārṣikaśatānyutpāṇḍotpāṇḍukāni sphuṭitapāṇipādāni śaṇaśāṭīnivāsitāni lāṅgalāni bāhayanti |",
    "745:1903": "te'pi valīvardā vraṇapūyotkīrṇaiḥ pratodayaṣṭibhiḥ kṣatavikṣatagātrā muhurmuhurviśvasanto vahanti |",
    "745:1904": "dadṛśuste kārṣikā buddhaṃ bhagavantaṃ dvātriṃśatā mahāpuruṣalakṣaṇaiḥ pūrvavadyāvadupacitakuśalamūlasya sattvasya tatprathamato buddhadarśanam |",
    "745:1905": "tato yena bhagavāṃstenopasaṃkrāntāḥ |",
    "745:1906": "adrākṣīdbhagavāṃstān kārṣikān |",
    "745:1907": "dūrādeva dṛṣṭvā ca punarvinayāpekṣayā mārgādapakramya purastādbhikṣusaṃghasya prajñapta evāsane niṣaṇṇaḥ |",
    "745:1908": "atha te kārṣikā bhagavataḥ pādau śirasā vanditvaikānte niṣaṇṇāḥ |",
    "745:1909": "tato bhagavatā teṣā kārṣikāṇāmāśayānuśayaṃ dhātuṃ prakṛtiṃ ca jñātvā tādṛśī cāturāryasatyasaṃprativedhikī dharmadeśanā kṛtā pūrvavadyāvadanādyakālopacitaṃ satkāyadṛṣṭiśailaṃ jñānavajrena bhittvā srotāpattiphalaṃ sākṣātkṛtam |",
    "745:1910": "te dṛṣṭasatyā yena bhagavāṃstenāñjaliṃ praṇamya bhagavantamidamavocan |",
    "745:1911": "labhema vayaṃ bhadanta svākhyāte dharmavinaye pravrajyāmupasaṃpadaṃ bhikṣubhāvaṃ carema vayaṃ bhagavato'ntike brahmacaryamiti |",
    "745:1912": "te bhagavatā ehi bhikṣukayā pravrājitāḥ pūrvavadyāvannaiva sthitā buddhamanorathena |",
    "745:1913": "teṣāṃ bhagavatā avavādo dattaḥ |",
    "745:1914": "te vyāyacchamānaiḥ pūrvavadyāvadabhivādyāśca saṃvṛttāḥ |",
    "745:1915": "te valīvardā yoktrāṇi varatrāṇicchittvā yena bhagavāṃstenopasaṃkrāntāḥ |",
    "745:1916": "upasaṃkramya bhagavata (pādau śirasā vanditvā)",
    "745:1917": "samantakena parivāryavasthitāḥ |",
    "745:1918": "teṣāṃ bhagavatā tribhiḥ padairdharmo deśitaḥ |",
    "745:1919": "pūrvavadyāvadyathā gaṃgāvatāre haṃsamatsyakūrmāṇāṃ yāvaddṛṣṭasatyāḥ svabhavanaṃ gatāḥ |",
    "745:1920": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:1921": "kiṃ bhadanta ebhiḥ kārṣikapūrvakairbhikṣubhiḥ karma kṛtaṃ yena kārṣikāḥ saṃvṛttā bhagavataśca śāsane pravrajya sarvakleśaprahāṇādarhattvaṃ sākṣātkṛtam |",
    "745:1922": "tairvalīvardapūrvakairdevaputraiḥ kiṃ karma kṛtaṃ yena valīvardeṣūpapannāḥ satyadarśanṃ ca kṛtamiti |",
    "745:1923": "bhagavānāha |",
    "745:1924": "ebhireva bhikṣavaḥ karmāṇi kṛtānyupacitāni labdhasaṃbhārāṇi pūrvavadyāvatphalanti khalu dehinām |",
    "745:1925": "bhūtapūrvaṃ bhikṣavo'sminneva bhadrake kalpe viṃśativarṣasahasrāyuṣi prajāyāṃ kāśyapo nāma śāstā loke udapādi |",
    "745:1926": "pūrvavadyāvatsa vārāṇasīṃ nagarīmupaniśṛtya viharati ṛṣivadane mṛgadāve |",
    "745:1927": "tasya śāsane etāni paṃca kārṣikaśatāni pravrajitānyabhūvan |",
    "745:1928": "tatra ebhirna paṭhitaṃ na svādhyāyitaṃ na manasikāro vāhitaḥ kintu śraddhādeyaṃ bhuktvā bhuktvā saṃgaṇikābhirataiḥ kausīdyenātināmitam |",
    "745:1929": "kiṃ manyadhve bhikṣavo yāni tāni paṃca bhikṣuśatāni etāni paṃca kārṣikaśatāni |",
    "745:1930": "yo'sau vihārasvāmī ca evāsau gṛhapatiḥ |",
    "745:1931": "yadete kārṣikā yadebhirvihārasvāmisantakaṃ śraddhādeyaṃ paribhujya na paṭhitaṃ na svādhyāyitaṃ nāpi manasikāro vāhitaḥ kintu saṃgaṇikābhirataiḥ kausīdyenātināmitaṃ tena karmaṇā paṃca janmaśatāṇi tasya vihārasvāminaḥ kārṣikāḥ saṃvṛttāḥ |",
    "745:1932": "yāvadetarhyapi tasyaiva kārṣikā jātāḥ |",
    "745:1933": "yadebhiḥ kāśyapasya samyaksaṃbuddhasya śāsane pravrajya brahmacaryaṃ caritaṃ tenaitarhi mama śāsane pravrajya sarvakleśaprahāṇādarhattvaṃ sākṣātkṛtam |",
    "745:1934": "te'pi valīvardapūrviṇo devaputrāḥ kāśyapasyaiva samyaksaṃbuddhasya śāsane pravrajitā āsaṃstatraiva kṣudrānukṣudrāṇi śikṣāpadāni svaṃḍitāni |",
    "745:1935": "tena karmaṇo vipākena valīvardeṣūpapannāḥ |",
    "745:1936": "yanmamāntike cittamabhiprasāditaṃ tena deveṣūpapannāḥ |",
    "745:1937": "yatkāśyape samyaksaṃbuddhe brahmacaryaṃ cīrṇaṃ pratipālitaṃ tenedānīṃ devaputrabhūtaiḥ satyadarśanṃ kṛtam |",
    "745:1938": "iti hi bhikṣavaḥ ekāntakṛṣṇānāṃ karmaṇāmekāntakṛṣṇo vipākaḥ pūrvavadyāvadābhogaḥ karaṇīyaḥ |",
    "745:1939": "ityevaṃ vo bhikṣavaḥ śikṣitavyamidamavocat |",
    "745:1940": "tatra bhagavānāyuṣmantamānandamāmantrayate |",
    "745:1941": "āgamayānanda yena toyikā |",
    "745:1942": "evaṃ bhadantetyāyuṣmānānando bhagavataḥ pratyaśrauṣīt |",
    "745:1943": "atha bhagavāṃstoyikāmanuprāptaḥ |",
    "745:1944": "tasmiṃśca pradeśe brāhmaṇo lāṅgalaṃ vāhayati |",
    "745:1945": "athāsau dadarśa buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyā cānuvyaṃjanairvirājitagātraṃ vyāmaprabhālaṃkṛtaṃ sūryasahasrātirekaprabhaṃ jaṃgamamiva ratnaparvataṃ samantato bhadrakam |",
    "745:1946": "sa saṃlakṣayati |",
    "745:1947": "yadi bhagavantaṃ gautamamupetyābhivādayiṣyāmi karmaparihānirme bhaviṣyati |",
    "745:1948": "atha nopetyābhivādayiṣyāmi puṇyaparihānirme bhaviṣyati |",
    "745:1949": "ko'sāvupāyaḥ syādyena me na karmaparihāniḥ syānnāpi puṇyaparihāniriti |",
    "745:1950": "tasya buddhirutpannā |",
    "745:1951": "atrastha evābhivādanaṃ karomi |",
    "745:1952": "evaṃ na karmaparihānirbhaviṣyati nāpi puṇyaparihāniriti |",
    "745:1953": "tena yathāgṛhītayaiva pratodayaṣṭayā tatrasthenaivābhivādanaṃ kṛtam |",
    "745:1954": "abhivādaye buddhaṃ bhagavantamiti |",
    "745:1955": "tatra bhagavānāyuṣmantamānandamāmantrayate |",
    "745:1956": "kṣūṇa ānanda eṣa brāhmaṇaḥ (anenopakramyāsmin pradeśe abhivādane kṛte)",
    "745:1957": "sati pratyātmaṃ jñānadarśanaṃ pravartate |",
    "745:1958": "etasmin pradeśe kāśyapasya samyaksaṃbudhasyāvikopito'sthisaṃghātastiṣṭhatīti |",
    "745:1959": "ahamanenopakramya vandito bhaveyam |",
    "745:1960": "evamanena dvābhyāṃ samyaksaṃbuddhābhyāṃ vandanā kṛtā bhavet |",
    "745:1961": "tatkasya hetoḥ |",
    "745:1962": "asminnānanda pradeśe kāśyapasya samyaksaṃbuddhasyāvikopito'sthisaṃghātastiṣṭhati |",
    "745:1963": "athāyuṣmānānando laghu laghveva caturguṇamuttarāsaṅgaṃ prajñapya bhagavantamidamavocat |",
    "745:1964": "niṣīdatu bhagavān prajñapta evāsane |",
    "745:1965": "evamayaṃ pṛthivīpradeśo dvābhyāṃ samyaksaṃbuddhābhyāṃ paribhukto bhaviṣyati yacca kāśyapena samyaksaṃbuddhena yaccaitarhi bhagavateti |",
    "745:1966": "niṣaṇṇo bhagavān prajñapta evāsane |",
    "745:1967": "niṣadya bhagavānbhikṣūnāmantrayatesma |",
    "745:1968": "icchatha yūyaṃ bhikṣavaḥ kāśyapasya saṃyaksaṃbuddhasya śarīrasaṃghātamavikopitaṃ draṣṭum |",
    "745:1969": "etasya bhagavan kāla etasya sugata samayo yadbhagavān bhikṣūṇāṃ kāśyapasya samyaksaṃbuddhasyāvikopitaṃ śarīrasaṃghātamupadarśayet |",
    "745:1970": "dṛṣṭvā bhikṣavaścittamabhiprasādayiṣyanti |",
    "745:1971": "bhagavatā laukikaṃ cittamutpāditamiti |",
    "745:1972": "paśyanti bhagavataḥ kāśyapasya samyaksaṃbuddhasya śarīrasaṃghātamavikopitaṃ draṣṭukāmāḥ |",
    "745:1973": "tatastena kāśyapasya samyaksaṃbuddhasyāvikopitaḥ śarīrasaṃghāta uchrāpitaḥ |",
    "745:1974": "tatra bhagavān bhikṣūnāmantrayate sma |",
    "745:1975": "udgṛhṇīta bhikṣavo nimittam |",
    "745:1976": "antardhāsyatītyantarhitam |",
    "745:1977": "rājñā prasenajitā śrutam |",
    "745:1978": "bhagavatā śrāvakāṇāṃ darśanāyāvikopitaḥ |",
    "745:1979": "kāśyapasya samya(ksaṃbuddhasya)",
    "745:1980": "śarīrasaṃghāta ucchrāpita iti |",
    "745:1981": "śrutva ca punaḥ kutūhalajātaḥ sārdhamantaḥ-purakumārairamātyairbhaṭabalāgreṇa naigamajānapadaiśa saṃprasthitaḥ |",
    "745:1982": "evaṃ virūḍhako'nāthapiṇḍado gṛhapatiḥ uṣidattaḥ purāṇasthapatirviśākhā mṛgāramātā anekāni prāṇiśatasahasrāṇi kutūhalajātāni saṃprasthitāni kaiścitpūrvakaiḥ kuśalamūlaiḥ saṃcodyamānāni |",
    "745:1983": "yāvadasāvantarhitaḥ |",
    "745:1984": "taiḥ śrutamantarhito'sau bhagavataḥ kāśyapasya samyaksaṃbuddhasya śarīrasaṃghāta iti |",
    "745:1985": "śrutvā ca punasteṣāṃ duḥkhadaurmanasyamutpannaṃ vṛthāsmākamāgamanamiti |",
    "745:1986": "anyatamena copāsakena sa pradeśaḥ pradakṣiṇīkṛtaḥ |",
    "745:1987": "evaṃ ca cetasā cittamabhisaṃskṛtam |",
    "745:1988": "asmānme padācihārātkiyatpuṇyaṃ bhaviṣyatīti |",
    "745:1989": "atha bhagavāṃstasya mahājanakāyasyāvipratisārasaṃjananārthaṃ tasya copāsakasya cetasā cittamājñāya gāthāṃ bhāṣate |",
    "745:1990": "śataṃ sahasrāṇi suvarṇaniṣkā jāmbūnadā nāsya samā bhavanti |",
    "745:1991": "yo buddhacairyeṣu prasannacittaḥ padāvihāraṃ prakaroti vidvān ||57|| iti |",
    "745:1992": "anyatamenāpyupāsakena tasminpradeśe mṛttikāpiṇḍo dattaḥ |",
    "745:1993": "evaṃ cittamabhisaṃskṛtam |",
    "745:1994": "padāvihārasya tāvadiyatpuṇyamākhyātaṃ bhagavatā |",
    "745:1995": "asya tu mṛttikāpiṇḍasya kiyatpuṇyaṃ bhaviṣyatīti |",
    "745:1996": "atha bhagavāṃstasya cetasā cittamājñāya gāthāṃ bhāṣate |",
    "745:1997": "śataṃ sahasrāṇi suvarṇapiṇḍā jāmbūnadā nāsya samā bhavanti |",
    "745:1998": "yo buddhacaityeṣu prasannacitta āropayenmṛttikāpiṇḍamekam ||58|| iti |",
    "745:1999": "tacchrutvānekaiḥ prāṇiśatasahasrairmṛttikāpiṇḍasamāropaṇaṃ kṛtam |",
    "745:2000": "aparaistatra muktapuṣpāṇyabhikṣiptāni |",
    "745:2001": "evaṃ ca cittamabhisaṃskṛtam |",
    "745:2002": "padāvihārasya ca mṛttikāpiṇḍasya ca iyatpuṇyam (uktaṃ) bhagavatā |",
    "745:2003": "asmākaṃ tu muktapuṣpāṇāṃ kiyatpuṇyaṃ bhaviṣyatīti |",
    "745:2004": "atha bhagavāṃsteṣāmapi cetasā cittamājñāya gāthāṃ bhāṣate |",
    "745:2005": "śataṃ sahasrāṇi suvarṇapeṭā jāmbūnadā nāsya samā bhavanti |",
    "745:2006": "yo buddhacaityeṣu prasannacitta āropayenmuktapuṣpasya rāśim ||59 || iti |",
    "745:2007": "aparaistatra mālāvihāraḥ kṛtaḥ |",
    "745:2008": "cittaṃ cābhisaṃskṛtam |",
    "745:2009": "muktapuṣpāṇāṃ bhagavatā iyatpuṇyaṃ (muktam |",
    "745:2010": ") asmākaṃ mālāvihārasya kiyatpuṇyaṃ bhaviṣyatīti |",
    "745:2011": "atha bhagavāṃsteṣāmapi cetasā cittamājñāya gāthāṃ bhāṣate |",
    "745:2012": "śataṃ sahasrāṇi suvarṇavāhā jāmbūnadā nāsya samā bhavanti |",
    "745:2013": "yo buddhacaityeṣu prasannacitto mālāvihāraṃ prakaroti vidvān ||60 || iti |",
    "745:2014": "aparaistatra dīpamālā dattā |",
    "745:2015": "cittaṃ cābhisaṃskṛtam |",
    "745:2016": "mālāvihārasya bhagavatā iyatpuṇyamuktam |",
    "745:2017": "asmākaṃ dīpadānasya kiyat puṇyaṃ bhaviṣyatīti |",
    "745:2018": "atha bhagavāṃsteṣāmapi cetasā cittamājñāya gāthāṃ bhāṣate |",
    "745:2019": "śataṃ sahasrāṇi suvarṇavāhā jāmbūnadā nāsya samā bhavanti |",
    "745:2020": "yo buddhacaityeṣu prasannacittaḥ pradīpadānaṃ prakaroti vidvān ||61 ||iti |",
    "745:2021": "aparaistatra gandhābhiṣeko dattaḥ |",
    "745:2022": "cittaṃ cābhisaṃskṛtam |",
    "745:2023": "pradīpadānasya bhagavatā iyatpuṇyamuktam |",
    "745:2024": "asmākaṃ gandhābhiṣekasya kiyatpuṇyaṃ bhaviṣyatīti |",
    "745:2025": "atha bhagavāṃsteṣāmapi cetasā cittamājñāya gāthāṃ bhāṣate |",
    "745:2026": "śataṃ sahasrāṇi suvarṇarāśayo jāmbūnadā nāsya samā bhavanti |",
    "745:2027": "yo buddhacaityeṣu prasannacitto gandhābhiṣekaṃ prakaroti vidvān ||62|| iti |",
    "745:2028": "aparaistatracchatradhvajapatākāropaṇaṃ kṛtam |",
    "745:2029": "cittaṃ cābhisaṃskṛtam |",
    "745:2030": "padāvihārasya mṛtpiṇḍadānasya muktapuṣpāṇāṃ mālāvihārasya pradīpadānasya gandhābhiṣekasya ceyatpuṇyamuktaṃ bhagavatā |",
    "745:2031": "asmākaṃ chatradhvajapatākāropaṇe kiyatpuṇyaṃ bhaviṣyatīti |",
    "745:2032": "atha bhagavāṃsteṣā (mapi cetasā)",
    "745:2033": "cittamājñāya gāthāṃ bhāṣate |",
    "745:2034": "śataṃ sahasrāṇi suvarṇaparvatā meroḥ samā nāsya samā bhavanti |",
    "745:2035": "yo buddhacaityeṣu prasannacitta āropayecchatradhvajāpatākāḥ ||63||",
    "745:2036": "eṣā hi dakṣiṇā proktā aprameye tathāgate |",
    "745:2037": "samudrakalpe saṃbodhau sārthavāde anuttare ||64|| iti |",
    "745:2038": "teṣāmetadabhavat |",
    "745:2039": "parinirvṛtasya tāvadbhagavataḥ kāraṇamiyat puṇya (muktaṃ) bhagavatā |",
    "745:2040": "tiṣṭhataḥ kiyatpuṇyaṃ bhaviṣyatīti |",
    "745:2041": "atha bhagavāṃsteṣāmapi cetasā cittamājñāya gāthāṃ bhāṣate |",
    "745:2042": "tiṣṭhantaṃ pūjayedyaśca yaścāpi parinirvṛtam |",
    "745:2043": "samaṃ cittaṃ prasādyeha nāsti puṇyaviśeṣatā ||65||",
    "745:2044": "evaṃ hyacintiyā buddhā buddhadharmo'pyacintiyaḥ |",
    "745:2045": "acintiye prasannānāṃ vipāko'pi acintiyaḥ ||66||",
    "745:2046": "teṣāmacintiyānāmapratihatadharmacakravartinām |",
    "745:2047": "samyaksaṃbuddhānāṃ nālaṃ guṇapāramadhigantum ||67|| iti |",
    "745:2048": "tato bhagavatā tasya mahājanakāyasya tathāvidhā dharmadeśanā kṛtā yāṃ śrutvā anekaiḥ prāṇiśatasahasrairmahān viśeṣo'dhigataḥ |",
    "745:2049": "kaiścicchrāvakabodhau cittānyutpāditāni kaiścitpratyekāyāṃ bodhau kaiścidanuttarāyāṃ samyaksaṃbodhau |",
    "745:2050": "kaiściduṣmagatāni pratilabdhāni kaiścinmūrdhānaḥ kaiścitsatyānuloma kaiścitkṣāntayaḥ |",
    "745:2051": "kaiścitsrotāpattiphalaṃ sākṣātkṛtaṃ kaiścitsakṛdāgāmiphalaṃ kaiścidanāgāmiphalam |",
    "745:2052": "kaiścitpravrajya sarvakleśaprahāṇādarhattvaṃ sākṣātkṛtam |",
    "745:2053": "yadbhūyasā sā parṣad buddhanimnā dharmapravaṇā saṃghaprāgbhārā vyavasthāpitā |",
    "745:2054": "tatra śrāddhairbrāhmaṇagṛhapatibhistasmin pradeśe mahaḥ sthāpitaḥ |",
    "745:2055": "toyikāmahastoyikāmaha iti saṃjñā saṃvṛttā |",
    "745:2056": "atha bhagavān kosaleṣu janapade (ṣu)",
    "745:2057": "cārikāṃ caran śrāvastīmanuprāptaḥ |",
    "745:2058": "śrāvastyāṃ viharati jetavane anāthapiṇḍadasyārāme |",
    "745:2059": "aśrauṣīdanāthapiṇḍado gṛhapatiḥ bhagavān kosaleṣu janapadeṣu cārikāṃ caran śrāvastīmanuprāptaḥ śrāvastyāṃ viharati jetavane asmākamevārāme iti |",
    "745:2060": "śrutvā ca punaryena bhagavāṃstenopasaṃkrāntaḥ |",
    "745:2061": "upasaṃkranya bhagavataḥ pādau śirasā vanditvaikānte niṣaṇṇaḥ |",
    "745:2062": "ekāntaniṣaṇṇamanāthapiṇḍadaṃ gṛhapatiṃ bhagavāndharmmayā kathayā saṃdarśayati samādāpayati samuttejayati pūrvavadyāvatsaṃpraharṣya tūṣṇīm |",
    "745:2063": "athānāthapiṇḍado gṛhapatirutthāyāsanātpūrvavadyena bhagavāṃstenāñjaliṃ praṇamya bhagavantamidamavocat |",
    "745:2064": "adhivāsayatu me bhagavān śvo'ntargṛhe bhaktena sārdhaṃ bhikṣusaṃghena iti |",
    "745:2065": "pūrvavat śuci praṇītaṃ khādanīyabhojanīyaṃ samupānīya kālyamevotthāyāsanakāni prajñapyodakamaṇīnpratiṣṭhāpya bhagavato dūtena kālamārocayati |",
    "745:2066": "samayo bhadanta sajjaṃ bhaktaṃ yasyedānīṃ bhagavān kālaṃ manyate iti |",
    "745:2067": "dauvārikapuruṣamāmaṃtrayate |",
    "745:2068": "na tāvadbhoḥ puruṣānyatīrthyakānāṃ praveśo deyo yāvad buddhapramukhena bhikṣusaṃghena na bhuktam |",
    "745:2069": "tataḥ paścāttīrthyakebhyo dāsyāmīti |",
    "745:2070": "evamārya iti dauvārikaḥ (puruṣaḥ anāthapiṇḍa)",
    "745:2071": "dasya gṛhapateḥ pratyaśrauṣīt |",
    "745:2072": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛtaḥ pūrvavadyāvaddhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:2073": "athāyuṣmān mahākāśyapo'nyatamasmādāraṇyakācchayanāsanāddīrghakeśaśmaśrulūhacīvaro jetavanaṃ gataḥ |",
    "745:2074": "sa paśyati jetavanaṃ śūnyam |",
    "745:2075": "tenopadhivārikaḥ pṛṣṭaḥ |",
    "745:2076": "kutra buddhapramukho bhikṣusaṃgha iti |",
    "745:2077": "tena samākhyātam |",
    "745:2078": "anāthapiḍṇadena gṛhapatinopanimaṃtrita iti |",
    "745:2079": "sa saṃlakṣayati |",
    "745:2080": "tatraiva piṇḍapātaṃ paribhokṣyāmi buddhapramukhaṃ bhikṣusaṃghaṃ ca paryupāsiṣye iti |",
    "745:2081": "saḥ anāthapiṇḍadasya gṛhapaterniveśanaṃ gataḥ |",
    "745:2082": "dauvārikeṇoktaḥ |",
    "745:2083": "ārya mā pravekṣyasi |",
    "745:2084": "kasyārthāya |",
    "745:2085": "anāthapiṇḍadena gṛhapatinā ājñā dattā |",
    "745:2086": "mā tāvattīrthyānāṃ pradeśaṃ dāsyasi yāvad buddhamukhena bhikṣusaṃghena paribhuktam |",
    "745:2087": "tataḥ paścāttīrthyānāṃ dāsyāmīti |",
    "745:2088": "āyuṣmān mahākāśyapaḥ saṃlakṣayati tasya me lābhāḥ sulabdhā ye māṃ brāhmaṇagṛhapatayaḥ śramaṇaśākyaputrīya iti na jānate |",
    "745:2089": "gacchāmi kṛpaṇajanasyānukampāṃ karomīti viditvā udyānaṃ gataḥ |",
    "745:2090": "sa saṃlakṣayati |",
    "745:2091": "adya mayā kasyānugrahaḥ kartavyaḥ |",
    "745:2092": "yāvadanyatarā nagarāvalambikā kuṣṭhābhibhūtā sarujārtā pakvagātrā bhikṣāmaṭati |",
    "745:2093": "sa tasyāḥ sakāśamupasaṃkrāntaḥ |",
    "745:2094": "tasyāśca bhikṣāyāmācāmaḥ saṃpannaḥ |",
    "745:2095": "tayā āyuṣmān mahākāśyapo dṛṣṭhaḥ kāyaprasādikaścittaprāsādikaśca śānteneryāpathena |",
    "745:2096": "sā saṃlakṣayati |",
    "745:2097": "nunaṃ mayaivaṃvidhe dakṣiṇīye kārā na kṛtā yena me iyaṃ samavasthā |",
    "745:2098": "yadyārtho mahākāśyapo mamāntikādanukampā (mupā)",
    "745:2099": "dāyācāmaṃ pratigṛhṇīyādahamasmai dadyāmiti |",
    "745:2100": "tata āyuṣmatā mahākāśyapena tasyāścetasā cittamājñāya pātramupanāmitam |",
    "745:2101": "yadi te bhagini pratityaktaṃ taddiyatāmasminpātre iti |",
    "745:2102": "tatastayā cittamabhiprasādya tasminpātre (dattaṃ)",
    "745:2103": "mākṣikāṃ (ca) patitā |",
    "745:2104": "sā tāmapanetumārabdhā tasyāstasminnācāme aṃguliḥ patitā |",
    "745:2105": "sā saṃlakṣayati |",
    "745:2106": "kiṃ cāpyāryeṇa mama cittānurakṣaṇayā nacchoritam |",
    "745:2107": "api tu na paribhokṣyatīti |",
    "745:2108": "āyuṣyatā mahākāśyapena tasyāścetasā cittamājñāya tasyā eva samakṣamanyatamaṃ kuḍyamūlaṃ niśritya paribhuktam |",
    "745:2109": "sā saṃlakṣayati |",
    "745:2110": "kiṃ cāpyāryeṇa mama cittānurakṣaṇayā paribhuktaṃ nānenāhāreṇāhārakṛtyaṃ kariṣyatīti |",
    "745:2111": "athāyuṣmān mahākāśyapastasyāścetasā cittamājñāya tāṃ nagarāvalambikāmidamavocat |",
    "745:2112": "bhagini prāmodyamutpādayāmyahaṃ tvadīyenāhāreṇa rātriṃdivasamatināmayiṣyāmīti |",
    "745:2113": "tasyā atīvaudvilyamutpannam |",
    "745:2114": "mamāryena mahākāśyapena piṇḍapātaḥ pratipāditaḥ pragṛhīta iti āyuṣmati mahākāśyape cittamabhiprasādya kālagatā |",
    "745:2115": "tuṣite devanikāye upapannā |",
    "745:2116": "sā śakreṇa devendreṇadṛṣṭā ācāmaṃ pratipādayantī kālaṃ ca kurvāṇā no tu dṛṣṭā kutropapannā iti |",
    "745:2117": "(sa) narakān vyavalokayitumārabdhe na paśyati tiraścaḥ pretānmanuṣyāṃśca cāturmahārājikān devān trayastriṃśānna paśyati |",
    "745:2118": "tathā hyadhastāddevānāṃ jñānadarśanaṃ pravartate nipariṣṭāt |",
    "745:2119": "atha śakro devānāmindro yena bhagavāstenopasaṃkrāntaḥ |",
    "745:2120": "upasaṃkramya bhagavantaṃ gāthābhigītena praśnaṃ papraccha |",
    "745:2121": "carataḥ piṇḍapātaṃ hi kāśyapaśya mahātmanaḥ |",
    "745:2122": "kutrāsau modate nārī kāśyapasyācāmadāyikā ||68||",
    "745:2123": "bhagavānāha |",
    "745:2124": "tuṣitā nāma te devāḥ sarvakāmasamṛddhayaḥ |",
    "745:2125": "tatrāsau modate nārī kāśyapasyācāmadāyikā ||69|| iti ||",
    "745:2126": "atha śakrasya devendrasyaitadabhavat |",
    "745:2127": "ime tāvanmanuṣyāḥ puṇyānāmapratyakṣadarśino dānāni dadati puṇyāni kurvanti ahaṃ pratyakṣadarśyeva puṇyānāṃ sve puṇyaphale vyavasthitaḥ |",
    "745:2128": "tasmāddānāni vā dadāmi puṇyāni vā karomi |",
    "745:2129": "ayamāryo mahākāśyapo dīnānāthakṛpaṇavanīpakānukampī |",
    "745:2130": "yattvahamenaṃ piṇḍakena pratipādayeyamiti viditvā kṛpaṇavīthyāṃ gṛhaṃ nirmitavān |",
    "745:2131": "cīracīracīvarakaṃ kākābhinilīnakaṃ nātiparamarūpaṃ kuvindaṃ cātmānamabhinirmāya uddhūtaśiraskaḥ śaṇaśāṭīnivāsitaḥ sphuṭitapāṇipādo vastraṃ vayitumārabdhaḥ |",
    "745:2132": "śacyapi devakanyā kuvindabhāvaveṣadhāriṇī tasarikāṃ kartumārabdhā |",
    "745:2133": "parśve cāsya divyā sudhāsajjīkṛtā tiṣṭhati |",
    "745:2134": "athāyuṣmān mahākāśyapaḥ kṛpaṇānāthavanīpakajanānukaṃko'nupūrveṇa tadgṛhamanuprāptaḥ |",
    "745:2135": "duḥkhitako'yamiti kṛtvā dvāre sthitena pātraṃ prasāritam |",
    "745:2136": "śakreṇa devendreṇa divyāyāḥ sudhāyāḥ pātraṃ pūritam |",
    "745:2137": "athāyuṣmato mahākāśyapasyaitadabhavat |",
    "745:2138": "divyaṃ cāsya sudhābhaktamayaṃ ca gṛhavistaraḥ |",
    "745:2139": "suviruddhamiti jñātvā jāto (me)",
    "745:2140": "hṛdi saṃśayaḥ ||70|| iti |",
    "745:2141": "dharmatā hyeṣā |",
    "745:2142": "asamanvāhṛtyārhatāṃ jñānadarśanaṃ na pravartate |",
    "745:2143": "sa samanvāhartuṃ pravṛtto yāvat paśyati śakraṃ devendram |",
    "745:2144": "sa kathayati |",
    "745:2145": "kauśikaṃ kiṃ duḥkhitajanasyāntarāyaṃ karoṣi |",
    "745:2146": "yasya bhagavatā dīrgharātrānugato vicikitsākathaṃkathāśalyaḥ sa - (mū)",
    "745:2147": "la āvṛḍho yathāpi tattathāgatenārhatā samyaksaṃbuddhena |",
    "745:2148": "ārya mahākāśyapa kiṃ duḥkhitajanasyā (ntarāyaṃ) karomi |",
    "745:2149": "ime tāvanmanuṣyā apratyakṣadarśinaḥ puṇyānāṃ dānāni dadati puṇyāni kurvanti |",
    "745:2150": "ahaṃ pratyakṣadarśeva puṇyānāṃ kathaṃ dānāni (na)",
    "745:2151": "dadāmi puṇyāni vā na karomi ||",
    "745:2152": "nanu coktaṃ bhagavatā |",
    "745:2153": "karaṇīyāni puṇyāni duḥkhaṃhyakṛtapuṇyataḥ |",
    "745:2154": "kṛtapuṇyā hi modante āsmiṃlloke paratra ca ||71|| iti |",
    "745:2155": "tataḥ prabhṛti āyuṣmān mahākāśyapaḥ samanvāhṛtya kulāni piṇḍapātaṃ praveṣṭumārabdhaḥ |",
    "745:2156": "atha śakro devendra ākāśastha evāyuṣmato mahākāśyapasya divyāyāḥ sudhāyāḥ pātraṃ pūrayati |",
    "745:2157": "āyuṣmānapi mahākāśyapaḥ pātramavāṅmukhaṃ karotyannaṃ pānaṃ choryate |",
    "745:2158": "etatprakaraṇaṃ bhikṣavo bhagavata ārocayanti |",
    "745:2159": "bhagavānāha |",
    "745:2160": "tasmādanujānāmi piṇḍopadhānaṃ dhārayitavyamiti |",
    "745:2161": "sāmantakena śabdo visṛtaḥ |",
    "745:2162": "amukayā nagarāvalambikayā āryo mahākāśyapaḥ ācāmena pratipāditaḥ |",
    "745:2163": "sā ca tuṣite devanikāye upapannāḥ |",
    "745:2164": "iti rājñā prasenajitā kosalena śrutama |",
    "745:2165": "śrutvā ca punaryena bhagavāṃstenopasaṃkrāntaḥ |",
    "745:2166": "upasaṃkramya bhagavataḥ pādau śirasā vanditvaikānte niṣaṇṇaḥ |",
    "745:2167": "sa ekāntaniṣaṇṇaṃ rājānaṃ prasenajitaṃ kosalaṃ bhagavāndharmyayā kathayā saṃdarśayati |",
    "745:2168": "pūrvavadyāvat saṃpraharṣya tūṣṇīm |",
    "745:2169": "atha rājā prasenajit kosalaḥ utthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamya bhagavantamidamavocat |",
    "745:2170": "adhivāsayatu me bhagavānāryo mahākāśyapamuddiśya bhaktaṃ saptāheneti |",
    "745:2171": "adhivāsayati bhagavānrājñaḥ prasenajitaḥ kosalasya tūṣṇīṃbhāvena |",
    "745:2172": "atha rājā prasenajitkosalo bhagavatastūṣṇīṃ bhāvenādhivāsanāṃ viditvā bhagavataḥ pādau śirasā vanditvā bhagavato'ntikātprakrāntaḥ |",
    "745:2173": "atha rājā prasenajitkosalastāmeva rātriṃ śuci praṇītaṃ khādanīyabhojanīyaṃ samupānīya kālyamevotthāyāsanakāni prajñapyodakamaṇīn pratiṣṭhāpya bhagavato dūtena kālamārocayati |",
    "745:2174": "pūrvavadyāvat svahastaṃ santarpayati saṃpravārayati |",
    "745:2175": "anyatamaśca koṭṭamallako vṛddhānte cittamabhiprasādayaṃstiṣṭhati |",
    "745:2176": "ayaṃ rājā pratyakṣadaśyeṃva puṇyānāṃ sve puṇyaphale pratiṣṭhito'tṛptaṃ eva puṇyairdānāni dadāti puṇyāni karoti |",
    "745:2177": "atha rājā prasenajitkosalo'nekaparyāyeṇa buddhapramukhaṃ bhikṣusaṃghaṃ śucinā praṇīṃtena khādanīyabhojanīyena svahastaṃ santarpya saṃpravārya bhagavantaṃ viditvā dhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:2178": "tato bhagavatābhihitaḥ |",
    "745:2179": "rājan kasya nāmnā dakṣiṇāmādiśāmi|",
    "745:2180": "kiṃ tavāhosvidyena tavāntikātprabhūtataraṃ puṇyaṃ prasūtamiti |",
    "745:2181": "rājā saṃlakṣayati |",
    "745:2182": "mama bhagavān piṇḍapātaṃ paribhuṃkte |",
    "745:2183": "ko'nyo mamāntikātprabhūtataraṃ puṇyaṃ prasaviṣyatīti viditvā kathayati |",
    "745:2184": "bhagavan yena mamāntikāt prabhūtataraṃ puṇyaṃ prasūtaṃ tasya bhagavān nāmnā dakṣiṇāmādiśatviti |",
    "745:2185": "tato bhagavatā koṭṭamallakasya nāmnā dakṣiṇā ādiṣṭā |",
    "745:2186": "evaṃ yāvat ṣaḍdivasān |",
    "745:2187": "ṣaṣṭhe divase rājā kare kaṃpolaṃ dattvā cintāparo vyavasthitaḥ |",
    "745:2188": "mama bhagavān piṇḍapātaṃ paribhuṃkte koṭṭamallasya nāmnā dakṣiṇāmādiśatīti |",
    "745:2189": "so'mātyairdṛṣṭaḥ |",
    "745:2190": "te kathayanti |",
    "745:2191": "kimarthaṃ deva kare kapolaṃ dattvā cintāparo vyavasthita iti |",
    "745:2192": "rājā kathayati |",
    "745:2193": "bhavantaḥ kathaṃ na cintāparastiṣṭhāmi |",
    "745:2194": "yatredānīṃ bhagavān mama piṇḍapātaṃ paribhuṃkte koṭṭamallasya nāmnā dakṣiṇāmādiśatīti |",
    "745:2195": "tatraiko vṛddhāmātyaḥ kathayati |",
    "745:2196": "alpotsuko deva bhavatu |",
    "745:2197": "vayaṃ tathā kāriṣyāmo yathā śvo bhagavāndevasyaiva nāmnā dakṣiṇāmādiśatīti tena pauruṣeyāṇāmājñā dattā |",
    "745:2198": "śvo bhavadbhiḥ praṇītatara āhāraḥ kartavyaḥ prabhūtaśca |",
    "745:2199": "evaṃ cārayitavyaḥ |",
    "745:2200": "upārdho bhikṣūṇāṃ pātre patatyardho bhūmāviti |",
    "745:2201": "amātyairaparasmindivase prabhūtaḥ āhāraḥ sajjitaḥ praṇītaśca |",
    "745:2202": "tataḥ suratvopaniṣaṇṇaṃ buddhapramukhaṃ bhikṣusaṃghaṃ pariveṣitumārabdhā |",
    "745:2203": "upārdhaṃ bhikṣuṇāṃ pātre pātayantyupārdhaṃ bhūmau |",
    "745:2204": "tataḥ koṭṭamallakāḥ pradhāvitā bhūmaunipatitaṃ gṛhṇīma iti |",
    "745:2205": "te pariveṣakairvināritāḥ |",
    "745:2206": "tataḥ sa koṭṭamallakaḥ kathayati |",
    "745:2207": "yadyasya rājñaḥ prabhūtaṃ saṃpatsvāpateyamasti |",
    "745:2208": "santyante'pyasmadvidhā duḥkhitakā ye ākāṃkṣante |",
    "745:2209": "teṣāṃ kimarthaṃ na dīyate |",
    "745:2210": "kimanenāparibhogaṃ choriteneti |",
    "745:2211": "tasya koṭṭamallakasya cittavikṣepo jātaḥ |",
    "745:2212": "na śaktaṃ tena tathā cittaṃ prasādayituṃ yathā pūrvam |",
    "745:2213": "tato rājā buddhapramukhaṃ bhikṣusaṃghaṃ bhojayitvā na mama bhagavān nāmnā dakṣiṇāmādiśatīti viditvā dakṣiṇāmaśrutvaiva pradiṣṭaḥ |",
    "745:2214": "tato bhagavatā rājñaḥ prasenajitaḥ kosalasya nāmnā evaṃ dakṣiṇādiṣṭā |",
    "745:2215": "hastyaśvarathapattiyāyino bhuṃjānasya puraṃ sanaugamaṃ paśyasi |",
    "745:2216": "balaṃ hi rūkṣikāyā alavaṇikāyāḥ kulmāsapiṇḍikāyāḥ ||72|| iti |",
    "745:2217": "athāyuṣmānānando bhagavantamidamavocat |",
    "745:2218": "bahuśo bhadanta bhagavatā rājñaḥ prasenajitaḥ kosalasya niveśane bhuktvā nāmnā dakṣiṇā ādiṣṭā |",
    "745:2219": "nābhijānāmi kadācidevaṃvidhāṃ dakṣiṇāmādiṣṭapūrvām |",
    "745:2220": "bhagavānāha |",
    "745:2221": "icchasi tvamānanda rājñaḥ prasenajitkosalasyālavaṇīkāṃ kulmāsapiṇḍikāmārabhya karmaplotiṃ śrotum |",
    "745:2222": "etasya bhagavan kālaḥ etasya sugata samayo yadbhagavān rājñaḥ prasenajitaḥ kosalasyālavaṇikāṃ kulmāsapiṇḍikāmārabhya karmaplotiṃ varṇayet |",
    "745:2223": "bhagavataḥ śrutvā bhikṣavo dhārayiṣyantīti |",
    "745:2224": "tatra bhagavān bhikṣūnāmantrayate sma |",
    "745:2225": "bhūtapūrvaṃ bhikṣavo'nyatamasminkarvaṭake gṛhapatiḥ prativasati |",
    "745:2226": "tena sadṛśātkulātkalatramānītam |",
    "745:2227": "sa tayā sārdhaṃ krīḍati ramate paricārayati |",
    "745:2228": "tasya krīḍato ramamāṇasya paricārayataḥ putro jātaḥ |",
    "745:2229": "pūrvavadyāvadunnīto vardhito mahānsaṃvṛttaḥ |",
    "745:2230": "yāvadasau gṛhapatiḥ patnīmāmantrayate |",
    "745:2231": "bhadre jāto'smākamṛṇaharo dhanaharaśceti |",
    "745:2232": "gacchāmi paṇyamādāya deśāntaramiti |",
    "745:2233": "sā kathayatyārya evaṃ kuruṣveti |",
    "745:2234": "sa paṇyamādāya deśāntaraṃ gataḥ |",
    "745:2235": "tatraiva cānayena vyasanamāpanno'lpaparicchedaḥ saḥ |",
    "745:2236": "tasya gṛhe dhanajātaṃ parikṣīṇam |",
    "745:2237": "so'sya putro duḥkhito jātaḥ |",
    "745:2238": "tasya gṛhapatervayasyakaḥ |",
    "745:2239": "sa tenoktaḥ |",
    "745:2240": "mamāpi tvaṃ putraḥ |",
    "745:2241": "mama kṣetraṃ pratipālaya |",
    "745:2242": "ahaṃ tava bhaktena yogodvahanaṃ karomīti |",
    "745:2243": "sa tasya kṣetravyāpāraṃ karttumārabdhaḥ |",
    "745:2244": "so'pyasya bhaktena yogodvahanaṃ karoti |",
    "745:2245": "yāvadapareṇa samayena parva pratyupasthitam |",
    "745:2246": "tasya dārakasya mātā saṃlakṣayati |",
    "745:2247": "adya gṛhapatipatnī suhṛtsaṃbandhibāndhavaśravaṇabhojane vyagrā bhaviṣyati |",
    "745:2248": "gacchāmi sānukālaṃ tasya dvārakasya bhaktaṃ nayāmīti |",
    "745:2249": "sā sānukālaṃ gatvā gṛhapatipatnyā etamarthaṃ nivedayati |",
    "745:2250": "sā ruṣitā kathayati |",
    "745:2251": "na tāvacchramaṇabrāhmaṇebhyo dadāmi |",
    "745:2252": "jñātīnāṃ vā tāvatpreṣyasya dadāmi |",
    "745:2253": "adya tāvattiṣṭhatu |",
    "745:2254": "śvo dviguṇaṃ dāsyāmīti |",
    "745:2255": "tatastasya dārakasya mātā saṃlakṣayati |",
    "745:2256": "mā dārako bubhukṣito bhaviṣyati |",
    "745:2257": "etāmātmīyāmalavaṇikāṃ kulmāsapiṇḍikāṃ nayāmīti |",
    "745:2258": "sā tāmādāya kṣetraṃ gatā |",
    "745:2259": "putrasya vistareṇa yad gṛhapaltnyābhihitaṃ tatsarvamākhyāya kathayati |",
    "745:2260": "iyaṃ mayā ātmīyā alavaṇikā kulmāsapiṇḍikā ānītā |",
    "745:2261": "etāṃ paribhuṃkṣveti |",
    "745:2262": "sa kathayati |",
    "745:2263": "sthāpayitvā gaccheti |",
    "745:2264": "sā sthāpitvā prakrāntā |",
    "745:2265": "asati buddhānāmutpāde pratyekabuddhā loke utpadyante hītadīnānukaṃpakāḥ prāntaśayanāsanabhaktā ekadakṣiṇīyā lokasya |",
    "745:2266": "yāvadanyatamaḥ pratyekabuddhastaṃ pradeśamanuprāptaḥ |",
    "745:2267": "sa tena dṛṣṭaḥ |",
    "745:2268": "kāyaprāsādikaścittaprāsādikaśca śānteryāpathavartī |",
    "745:2269": "sa saṃlakṣayati |",
    "745:2270": "nūnaṃ mayaivaṃvidhe sadbhūtadakṣiṇīye kārā na kṛtā |",
    "745:2271": "yena me īdṛśī samavasthā |",
    "745:2272": "yadyayaṃ mamāntikādalavaṇikāṃ kulmāsapiṇḍikāṃ gṛhṇīyādahamasmai dadyāmiti |",
    "745:2273": "tataḥ pratyekabuddhastasya daridrapuruṣasya cetasā cittamājñāya pātraṃ prasāritavān |",
    "745:2274": "sacettava parityaktaṃ dīyatāmasminpātre iti |",
    "745:2275": "tatastībreṇa prasādena sā alavaṇīkā kulmāsapiṇḍikā pratyekabuddhāya pratipāditā |",
    "745:2276": "kiṃ manyadhve bhikṣave yo'sau daridrapuruṣaḥ eṣa evāsau rājā prasenajitkosalastena kālena tena samayena |",
    "745:2277": "yadanena pratyekabuddhāyālavaṇikā kulmāsapiṇḍikā pratipāditā|",
    "745:2278": "tena karmaṇā ṣaṭkṛtvo deveṣu trayastriṃśeṣu rājaiśvaryādhipatyaṃ kāritavān |",
    "745:2279": "ṣaṭkṛtvo'syāmeva śrāvastyāṃ rājā kṣatriyo mūrdhābhiṣiktastenaiva karmāvaśeṣeṇa |",
    "745:2280": "etarhyapi rājā kṣatriyo mūrdhābhiṣiktaḥ saṃvṛttaḥ |",
    "745:2281": "so'sya piṃḍako vipakkaḥ |",
    "745:2282": "vipākaṃ tamahaṃ sandhāya kathayāmi |",
    "745:2283": "hastyaśvarathapattiyāyino bhuñjānasya puraṃ sanaigamaṃ paśyasi |",
    "745:2284": "balaṃ hi rukṣikāyā alavaṇikāyāḥ kulmāsapiṇḍikāyāḥ || 73|| iti |",
    "745:2285": "sāmantakena śabdo visṛtaḥ |",
    "745:2286": "bhagavatā rājñaḥ prasenajitaḥ kosalasyālavaṇikā kulmāsapiṇḍikāmārabhya karmaplotirvyākṛteti rājñā prasenajitkosalena śrutam |",
    "745:2287": "sa yena bhagavāṃstenopasaṃkrāntaḥ |",
    "745:2288": "upasaṃkramya bhagavataḥ pādau śirasā vanditvaikānte niṣaṇṇaḥ |",
    "745:2289": "ekāntaniṣaṇṇaṃ rājānaṃ prasenajitaṃ kosalaṃ bhagavān dharmyayā kathayā pūrvavadyāvatsaṃpraharṣya tūṣṇīm |",
    "745:2290": "atha rājā prasenajitkosalaṃ utthāyāsanādekāṃsamuttarāsaṅgaṃ kṛtvā bhagavantamidamavocata |",
    "745:2291": "adhivāsayatu me bhagavāṃstraimāsīṃ cīvarapiṃḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃgheneti |",
    "745:2292": "adhivāsayati bhagavāntrājñaḥ prasenajitkosalasya tūṣṇīṃbhāvena |",
    "745:2293": "tato rājā prasenajitā kosalena buddhapramukhāya bhikṣusaṃghāya traimāsīṃ śatarasaṃ bhojanaṃ dattam |",
    "745:2294": "ekaikaśca bhikṣuḥ śatasāhasrakeṇa vastreṇācchāditaḥ |",
    "745:2295": "tailasya ca kumbhakoṭiṃ samupānīya dīpamālāmabhyudyato dātum |",
    "745:2296": "tatra bhakte pūjāyāṃ ca mahākolāhalo jātaḥ |",
    "745:2297": "yāvadanyatamā nagarāvalambikā atīva duḥkhitā |",
    "745:2298": "tayā khaṇḍamallakena bhikṣamaṭantyā sa uccaśabdo mahāśabdaḥ śrutaḥ |",
    "745:2299": "śrutvā ca punaḥ pṛcchati |",
    "745:2300": "bhavantaḥ kimeṣa uccaśabdo mahāśabda iti |",
    "745:2301": "aparaiḥ samākhyātam |",
    "745:2302": "rājñā prasenajitā kosalena buddhapramukho bhikṣusaṃghastraimāsīṃ tailakumbhakoṭiṃ ca samupānīya dīpamālāmabhyudyato dātumiti |",
    "745:2303": "tatastasyā nagarāvalambikāyā etadabhavat |",
    "745:2304": "ayaṃ rājā prasenajitkosalaḥ puṇyairatṛptaḥ adyatvena dānāni dadāti puṇyāni karoti |",
    "745:2305": "yattvahamapi kutaścitsamupānīya bhagavataḥ pradīpaṃ dadyāmiti tayā khaṃḍamallakena tailasya stokaṃ yācitvā pradīpaḥ prajvālya bhagavataścaṃkrame dattaḥ |",
    "745:2306": "pādayośca nipatya praṇidhānaṃ kṛtam |",
    "745:2307": "anenāhaṃ kuśalamūlena yathāyaṃ bhagavān śākyamunirvarṣaśatāyuṣi prajāyāṃ śāstā loke utpannaḥ evamahamapi varṣaśatāyuṣi śākyamunireva śāstā bhaveyam |",
    "745:2308": "yathā cāsya śāriputramaudgalyāyanāvagrayugaṃ bhadrayugamānando bhikṣurupasthāyikaḥ śuddhodanaḥ pitā mahāmāyā mātā kapilavastu nagaraṃ rāhulabhadraḥ kumāraḥ evaṃ mamāpi śāriputragaudgalyāyanāvagrayugaṃ bhadrayugaṃ syādānando bhikṣurupasthāyikaḥ śuddhodanaḥ pitā mātā mahāmāyā kapilavastu nagaraṃ rāhulabhadraḥ kumāraḥ putraḥ |",
    "745:2309": "yathā cāyaṃ bhagavāndhātuvibhāgaṃ kṛtvā parinirvāsyati evamahamapi dhātuvibhāgaṃ kṛtvā parinirvāpayeyamiti |",
    "745:2310": "yāvatsarve te dīpāḥ parinirvāṇāḥ sa tayā prajvālito dīpo jvalatyeva |",
    "745:2311": "dharmatā khalu buddhānāṃ bhagavatāṃ na tāvadupasthā (pakaḥ pratisaṃlīyati)",
    "745:2312": "yāvanna buddhā bhagavantaḥ pratisaṃlīnā iti |",
    "745:2313": "āyuṣmānānandaḥ saṃlakṣayati |",
    "745:2314": "asthānamanavakāśo yadbuddhā bhagavantaḥ ālokaśayyāṃ kalpayiṣyanti yattvahaṃ pradīpaṃ nirvāpayeyamiti |",
    "745:2315": "sa hastena nirvāpayitumārabdho na śaknoti tata (ścīvarakarṇikena)",
    "745:2316": "tato vyajanena tathāpi na śaknotīti |",
    "745:2317": "bhagavānāha |",
    "745:2318": "mā khedamānandāpatsyase |",
    "745:2319": "yado vairaṃbhā api vāyavo vāyeyuste'pi na śaknuyurnirvāpayituṃ prāgeva hastacīvarakarṇiko vyajanaṃ vā |",
    "745:2320": "tathāhyayaṃ pradīpastayā dārikayā mahatā cittābhisaṃskāreṇa prajvālitaḥ |",
    "745:2321": "apitvānanda bhaviṣyatyasau dārikā varsaśatāyuṣi prajāyāṃ śākyamunirnāma tathāgato'rhatsamyaksaṃbuddhaḥ |",
    "745:2322": "śāriputramaudgalyāyanau tasyāgrayugaṃ bhadrayugamānando bhikṣurupasthāyikaḥ śuddhodanaḥ pitā mātā mahāmāyā kapilavastu nagaraṃ rāhulabhadraḥ kumāraḥ putraḥ |",
    "745:2323": "sāpi dhātuvibhāgaṃ kṛtvā parinirvāsyatīti |",
    "745:2324": "sāmantakena śabdo visṛtaḥ |",
    "745:2325": "amukayā nagarāvalambikayā bhagavataścaṃkrame śirasā pradīpodattaḥ |",
    "745:2326": "sā bhagavatānuttarāyāṃ samyaksaṃbodhau vyākṛtā |",
    "745:2327": "iti śrutvā śrāddhairbrāhmaṇagṛhapatibhirasāvanāgataguṇāpekṣayā sarvopakaraṇaiḥ pravāritā |",
    "745:2328": "tathā rājñā prasenajitā kosalena śrutam |",
    "745:2329": "tato cismayajātastailakumbhasahasramādāya citrāṃ pradīpamālāṃ kṛtavān |",
    "745:2330": "catūratnamayaṃ ca pradīpaṃ caṃkramaśirasi pratiṣṭhitavān |",
    "745:2331": "tato bhagavataḥ sakāśaṃ gatvā bhagavantamidamavocat mayā ca bhadanta bhagavānāryamahākāśyapasya pūjādhikāreṇa bhaktasaptāhenopanimaṃtritaḥ |",
    "745:2332": "tasya mama bhagavatā alavaṇikāṃ kulmāsapiṃḍikāmārabhya pūrvikā karmaplotirvyākṛtā |",
    "745:2333": "punaśca mayā bhagavāṃstraimāsīṃ saśrāvakasaṃgho bhojitaḥ |",
    "745:2334": "ekaikaśca bhikṣuḥ śatasahasreṇa mūlyena vastrayugenācchāditastailakumbhakoṭiṃ ca samupānīya pradīpamālā dattā |",
    "745:2335": "na cāhaṃ bhagavatānuttarāyāṃ sasyaksaṃbodhau vyākṛtaḥ |",
    "745:2336": "sādhu bhagavān mamāpyanuttarāyāṃ samyaksaṃbodhau vyākuryāt |",
    "745:2337": "kadāsvidahaṃ lokajyeṣṭhaḥ syāṃ vināyaka iti |",
    "745:2338": "bhagavānāha |",
    "745:2339": "gambhīrā mahārāja anuttarā samyaksaṃbodhiḥ |",
    "745:2340": "gambhīrāvabhāsā durdṛsā duravabodhā atarkyā atarkyāvacarā sūkṣmā nipuṇā paṇḍitavijñavedanīyā |",
    "745:2341": "sā na sukarā tvayaikena dānena samupānetuṃ na dānaśatena na dānasahasreṇa na dānaśatasahasreṇāpi tu mahārāja tvayā anuttarāṃ samyaksaṃbodhimabhiprārthayitā dātuvyānyeva dānāni kartavyānyeva puṇyāṇi sevitavyāni kalyāṇamitrāṇi bhajitavyāni paryupāsitavyāni |",
    "745:2342": "evaṃ tvaṃ bhaviṣyasi kadācillokajyeṣṭho vināyaka iti |",
    "745:2343": "evamukto rājā prasenajit kosalaḥ prārodīdaśrūṇi varṣayan |",
    "745:2344": "atha rājā prasenajit kosalaścīvarakarṇakenāśruṇyunmṛjya bhagavantamidamavocat |",
    "745:2345": "anuttarāṃ bhadanta bhagavatā samyaksaṃbodhi prārthayitā kiyanti dānāni dattāni puṇyāni vā kṛtānīti bhagavāṇāha |",
    "745:2346": "tiṣṭhantu tāvanmahārāja ye'tītāḥ kalpāḥ |",
    "745:2347": "yanmayāsminneva bhadrake kalpe anuttarāṃ samyaksaṃbodhiṃ prārthayitā dānāni dattāni puṇyāni cānekaprakārāṇi kṛtāni tacchṛṇuta sādhu ca suṣṭhu ca manasikuruta bhāṣiṣye |",
    "745:2348": "bhūtapūrvaṃ mahārājāmitāyuṣi prajāyāmupoṣadho nāma rājā babhūva |",
    "745:2349": "tasya mūrdhni piṭako jātaḥ |",
    "745:2350": "mṛdhuḥ samṛdustadyathā tūlapicurbā karpāsapicurvā paripākatvāt sphuṭitaḥ |",
    "745:2351": "kumāro jātaḥ |",
    "745:2352": "abhirūpo darśanīyaḥ prāsādiko gauraḥ kanakavarṇaśchatrākāraśirā pralambavāhurvistīrṇalalāṭaḥ uccaghoṣaḥ saṃgatabhrustuṅganāso dvātriṃśatā mahāpuruṣalakṣaṇaiḥ samalaṃkṛtagātraḥ |",
    "745:2353": "jātamātraḥ kumāro'ntaḥpuraṃ praveśitaḥ |",
    "745:2354": "upośadhasya rājño'śītiḥ strīsahasrāṇi kumāraṃ dṛṣṭvā prasrutāni |",
    "745:2355": "ekaikā strī kathayati māndhāya māndhāya iti |",
    "745:2356": "tasya māndhātā māndhāteti saṃjñā saṃvṛttā |",
    "745:2357": "anye kathayanti |",
    "745:2358": "mūrdhnā jātastasmādbhavatu kumārasya mūrdhāt iti nāma |",
    "745:2359": "tatra kecinmāndhāteti jānate kecinmūrdhāt iti |",
    "745:2360": "vistareṇa māndhātṛsūtraṃ madhyamāgame rājasaṃyuktakanipāte |",
    "745:2361": "māndhātuḥ kumārasya kumārakrīḍāyāṃ krīḍataḥ ṣaṭ śakrāścyutāḥ |",
    "745:2362": "evaṃ yauvarājyaṃ kārayataḥ ṣaḍ mahārājyaṃ kārayataḥ ṣaḍ jāmbūdvīpakān janapadān samanuśāsataḥ ṣaṭ |",
    "745:2363": "sahacittotpādāccāsya ratnavarṣaṃ patitaṃ vastravarṣam |",
    "745:2364": "antaḥpure hiraṇyavarṣam |",
    "745:2365": "tena khalu samayena vaiśālyāṃ durmukho nāma ṛṣiḥ paṃcābhijñaḥ |",
    "745:2366": "tasyāśramapade nityaṃ pakṣiṇo'bhinikūjanti |",
    "745:2367": "śabdakaṃṭakāni dhyānāni |",
    "745:2368": "sa cittaikāgratāṃ nāsādayati |",
    "745:2369": "iti tena pakṣiṇāṃ śāpo dattaḥ |",
    "745:2370": "śīryantāmeṣāṃ pakṣā iti |",
    "745:2371": "tato rājñā māndhātrā śrutam |",
    "745:2372": "śrutvā niṣkāruṇiko'yamṛṣiriti kṛtvā uktaḥ |",
    "745:2373": "na tena madviṣaye vastavyamiti |",
    "745:2374": "sa saṃlakṣayati |",
    "745:2375": "ayaṃ rājā caturdvīpeśvaraḥ kka mayā gantavyamiti |",
    "745:2376": "sa (sumeru) pariṣaṇḍaṃ gatvāvasthitaḥ |",
    "745:2377": "evamavaragodānīyaṃ samanuśāsataḥ ṣaṭ śakraścyutāḥ |",
    "745:2378": "pūrvavidehe ṣaṭ |",
    "745:2379": "uttarakurau ṣaṭ |",
    "745:2380": "nimindharagirau sthitasya ṣaṭ |",
    "745:2381": "evaṃ vinatake'śvakarṇe sudarśane khadirake īṣādhāre yugandhare ca |",
    "745:2382": "antaroddānam |",
    "745:2383": "nimiṃdhara iti vinatakaḥ aśvakarṇagiristathā |",
    "745:2384": "sudarśanaḥ khadirakaḥ īṣādhāro yugandharaḥ || 74|| iti |",
    "745:2385": "tataḥ sumerumūrdhanyabhirohatā tena ṛṣiṇā bhaṭabalāgraṃ stambhitam divaukaso yakṣaḥ purojavo dṛṣṭvā gāthāṃ bhāṣate |",
    "745:2386": "niyaccha brāhmaṇa krodhaṃ naitatsarvatra sidhyati |",
    "745:2387": "māndhātā nṛpatirhyevaṃ naite vaiśālakā vakāḥ || 75|| iti |",
    "745:2388": "rājā māndhātā pṛcchati |",
    "745:2389": "kenaitadbhaṭabalāgraṃ stambhitam |",
    "745:2390": "devarṣiṇā |",
    "745:2391": "rājā pṛcchati |",
    "745:2392": "kiṃ teṣāmṛṣīṇāṃ priyam |",
    "745:2393": "deva jaṭāḥ |",
    "745:2394": "śīryantāmeṣāṃ jaṭāḥ |",
    "745:2395": "mama ca purojavāḥ santu |",
    "745:2396": "ta (ta) steṣāṃ jaṭāḥ śīrṇāḥ |",
    "745:2397": "dhanurvāṇapāṇayaścāgrato dhāvitumārabdhāḥ |",
    "745:2398": "strīrantenābhihitam |",
    "745:2399": "deva ṛṣayaḥ ete tapasvinaḥ |",
    "745:2400": "kimebhiḥ |",
    "745:2401": "macyuntāmiti |",
    "745:2402": "rājñā muktāḥ |",
    "745:2403": "taiḥ punarapi vīryamāsthāya paṃcābhijñāḥ sākṣātkṛtāḥ |",
    "745:2404": "tathā nandopanandp nāgarājo māndhātṛbalaṃ dṛṣṭvā asurā hyete iti caturaṅgena balakāyena pratyudgataḥ |",
    "745:2405": "sainyadarśanādeva bhagnaḥ |",
    "745:2406": "deva karoṭapāṇayo yakṣā māyādharāḥ sadāmattāśca |",
    "745:2407": "sarve ca nandopanandādayo bhagnā yena cāturmahārājikā devāstenopasaṃkrāntāḥ |",
    "745:2408": "upasaṃkramya cāturmahārājikān devāṇidamavocan |",
    "745:2409": "yat khalu mārṣā jānīdhvaṃ mahāsainyaṃ pratyupasthitam |",
    "745:2410": "sannahyatāṃ caturaṃgo balakāyaḥ |",
    "745:2411": "vayaṃ sarve bhagnā iti |",
    "745:2412": "taiḥ parijñātam |",
    "745:2413": "te kathayanti |",
    "745:2414": "bhavantaḥ ayaṃ māndhātā rājā cakravartī śakraṃ devendraṃ darśanāya gacchati |",
    "745:2415": "puṇyamahīśākhyaścāyam |",
    "745:2416": "kā śaktirasmākamanena sārdhaṃ saṃgrāmayitum |",
    "745:2417": "kintu arghaṃ pādyaṃ ca gṛhītvā pratyudgantavyamiti |",
    "745:2418": "tataścāturmahārājikā devā arghaṃ pādyaṃ ca gṛhītvācchatradhvajapatākābhirvividhaiśca vādyaiḥ pratyudgatāḥ |",
    "745:2419": "tato rājā māndhātā cāturmahārājikān devān pratisaṃmodya devaiḥ parivṛto devāṃstrayastriṃśān gataḥ |",
    "745:2420": "śakreṇa ca devendreṇārdhāsanenopanimantritaḥ |",
    "745:2421": "tato'surāścaturaṃgaṃ balakāyaṃ sannahya śakraṃ devendramabhigatāḥ |",
    "745:2422": "yakṣaiḥ śakrasya devendrasyārocitam |",
    "745:2423": "yat khalu kauśika jānīyā asurāḥ pañca gulmakān bhaṅktā pratyupasthitāḥ |",
    "745:2424": "yatte kṛtyaṃ vā karaṇīyaṃ vā tatkuruṣveti |",
    "745:2425": "tataḥ śakro devendraḥ saṃprasthitaḥ |",
    "745:2426": "rājñā māndhātrābhihitaḥ |",
    "745:2427": "tiṣṭha ahameva gacchāmīti |",
    "745:2428": "śakraḥ kathayati evaṃ kuruṣveti |",
    "745:2429": "tato rājā māndhātā aṣṭādaśabhirbhaṭabalāgrakoṭībhirupari vihāyasamabhyudgamya guṇāsphālanaṃ kṛtavān |",
    "745:2430": "asurā aṣṭādaśabhaṭabalāgrakoṭīrdṛṣṭvā ativibhīṣaṇaṃ ca śabdaṃ karṇaupidhāya niṣpalāyitāḥ |",
    "745:2431": "tato rājño māndhāturetadabhavat |",
    "745:2432": "asti me jambudvīpe dvīpaḥ sphītaśca kṣemaśca subhikṣaścākīrṇabahujanamanuṣyaśca pūrvavidehaḥ avaragodānīyaḥ uttarakuruśca |",
    "745:2433": "yattvahaṃ devānāṃ ca manuṣyāṇāṃ ca rājyaiśvaryādhipatyaṃ kārayeyamiti |",
    "745:2434": "sahacittotpādādrājā māndhātā tasya ṛddhe parihīne jambudvīpamāgatya kharamābādhitaṃ praveditavān gāthāṃ ca bhāṣate |",
    "745:2435": "na kārṣāpaṇavarṣeṇa tṛptiḥ kāmeṣu vidyate |",
    "745:2436": "alpāsvādān bahuduḥkhān kāmān vijñāya paṇḍitaḥ |",
    "745:2437": "api divyeṣu kāmeṣu ratiṃ naivādhigacchati ||76||",
    "745:2438": "tṛṣṇākṣaye rato bhavati samyaksaṃbuddhaśrāvakaḥ |",
    "745:2439": "parvato'pi suvarṇasya samo himavatā bhavet |",
    "745:2440": "nālamekasya tadvittamiti vidvānsamācaret ||77||",
    "745:2441": "yaḥ prekṣate duḥkhamito nidānaṃ kāmeṣu jātu sa kathaṃ rameta |",
    "745:2442": "loke hi śalyamupadhiṃ viditvā tasyaiva dhīro vinayāya śikṣate ||78||",
    "745:2443": "tataḥ (sa rājā māndhātā nirargalaṃ)",
    "745:2444": "yajñamiṣṭvā gāthāṃ bhāṣate |",
    "745:2445": "alpakaṃ jīvitaṃ jñātvā sukṛcchraṃ sāṃparāyikam |",
    "745:2446": "karaṇīyāni puṇyāni duḥkhaṃ hyakṛtapuṇyataḥ || 79 ||",
    "745:2447": "tasmāddhi puṇyakāmena deyaṃ dānaṃ yathāvidhi |",
    "745:2448": "kṛtapuṇyā hi modante loke'smiṃśca paratra ca ||80|| iti ||",
    "745:2449": "bhagavānāha |",
    "745:2450": "kiṃ manyase mahārāja yo'sau rājā māndhātā ahameva sa tena kālena tena samayena |",
    "745:2451": "yanmayā itthaṃ sattvahitaṃ kṛtaṃ tena nānuttaraṃ jñānamadhigatam |",
    "745:2452": "kiṃ tvetaddānamanuttarāyāḥ samyaksaṃbodherhetumātrakaṃ saṃbhāramātrakam |",
    "745:2453": "punarapi mahārāja yanmayā anuttarāṃ samyaksaṃbodhiṃ prārthayitā sarvahitaṃ kṛtaṃ tacchrūyatām |",
    "745:2454": "bhūtapūrvaṃ mahārāja mahāsudarśano nāma rājābhūt cakravartī saptatiratnaiḥ samanvāgataśca tasṛbhiśca mānuṣikābhiriddhibhiḥ |",
    "745:2455": "vistareṇa mahāsudarśanasūtre dīrghāgame ṣaṭsūtrikanipāte |",
    "745:2456": "atha mahāsudarśano rājā dharmaprāsāde pañca pratyeka buddhaśatāni bhojayitvā pratyekaṃ ca dūṣyayugenācchādayitvā gāthāṃ bhāṣate |",
    "745:2457": "labdhvā hi vipulaṃ bhogaṃ na pramādyodvicakṣaṇaḥ |",
    "745:2458": "dadyātsaṃpannaśīlebhyo yatra ridhyanti dakṣiṇāḥ ||81||",
    "745:2459": "evaṃ dattvehaṃ medhānī śrāddho muktena cetasāḥ |",
    "745:2460": "avyāvādasukhe loke upapadyeta paṇḍitaḥ ||82|| iti ||",
    "745:2461": "syāt khalu te mahārāja anyaḥ sa tena kālena tena samayena mahāsudarśano nāma rājā cakravartī caturdvīpeśvaraḥ saptatiratnaiḥ samanvāgataścatasṛbhiśca mānuṣīkābhiriddhibhiriti na khalvevaṃ draṣṭavyam |",
    "745:2462": "api tvahameva sa tena kālena tena samayena mahāsudarśano nāma rājā cakravartī caturdvīpeśvaraḥ saptatiratnaiḥ samanvāgataścatasṛbhiśca mānuṣikābhiriddhibhiḥ |",
    "745:2463": "syāt khalu te mahārāja tena mayā dānena vā dānasaṃvibhāgenānuttarā samyaksaṃbodhiridhigatā iti na khalvevaṃ draṣṭavyam |",
    "745:2464": "api tu taddānamanuttarāyāṃ samyaksaṃbodherhetumātrakaṃ pratyayamātrakaṃ saṃbhāramātrakam |",
    "745:2465": "punarapi mahārāja yanmayā anuttarāṃ samyaksaṃbodhiṃ prārthayatā dānāni dattāni puṇyāni ca kṛtāni tacchrūyatāṃ |",
    "745:2466": "bhūtapūrvaṃ mahārāja velāmo nāma brāhmaṇamahāśālo'bhūta |",
    "745:2467": "sa idamevaṃrūpaṃ brāhmaṇebhyo dānamadāccaturaśītināgasahasrāṇāṃ suvarṇālaṃkārāṇāṃ suvarṇadhvajānāṃ hemajālapraticcannānām",
    "745:2468": "vistareṇa belāmasūtre madhyamāgame brāhmaṇanipāte |",
    "745:2469": "sa evaṃ dānāni dattvā gāthāṃ bhāṣate |",
    "745:2470": "dānaṃ dattvā sukhī hi syāddāna dattvā viśāradaḥ |",
    "745:2471": "dānena pūjyate sādhu deveṣu manujeṣu ca || 83||",
    "745:2472": "tasmātsaṃpattikāmena dānaṃ deyaṃ viśāradaiḥ |",
    "745:2473": "mokṣamākāṃkṣatā nityamaiśvaryaṃ ca surālayam || 84||",
    "745:2474": "syāt khalu te mahārāja anyaḥ sa tena kālena tena samayena belāmo nāma brāhmaṇamahāsālo'bhūt |",
    "745:2475": "na khalvevaṃ draṣṭavyam |",
    "745:2476": "ahameva sa tena kālena tena samayena belāmo nāma brāhmaṇamahāsālo'bhūvam |",
    "745:2477": "mayā tadevaṃvidhaṃ brāhmaṇebhyo dānaṃ dattam |",
    "745:2478": "syāt khalu te mahārāja tena mayā dānena vā dānasaṃvibhāgenānuttarā samyaksaṃbodhi (radhi)",
    "745:2479": "gateti na khalvevaṃ draṣṭavyam |",
    "745:2480": "api tu taddānamanuttarāyāḥ samyaksaṃbodherhetumātrakaṃ pratyayamātrakaṃ saṃbhāramātrakam |",
    "745:2481": "punarapi mahārāja yanmayā anuttarāṃ samyaksaṃbodhiṃ prārthayatā dānāni dattāni puṇyāni ca kṛtāni tacchrūyatām |",
    "745:2482": "bhūtapūrvaṃ mahārāja śakuno nāma rājābhūt cakravartī caturdvīpeścaraḥ saptatiratnaiḥ samanvāgataścatasṛbhiśca mānuṣikābhiriddhvibhiḥ |",
    "745:2483": "śakrasya devendrasya suhṛdvayasyakaḥ |",
    "745:2484": "tasya rājño na putro na duhitā |",
    "745:2485": "sa kare kapolaṃ datvā cintāparo vyavasthitaḥ |",
    "745:2486": "īdṛśe mama bhogaiśvarye na putro na dudhitā |",
    "745:2487": "mamātyayāduddhāyādaṃ kulaṃ bhaviṣyati |",
    "745:2488": "sa śakreṇa devendreṇa dṛṣṭaḥ sa kathayati |",
    "745:2489": "mārṣa kasmāttvaṃ kare kapolaṃ datvā cintāparastiṣṭhasi |",
    "745:2490": "sa kathayati |",
    "745:2491": "kauśika īdṛśo mama mahābhogaiśvarye na putro na duhitā |",
    "745:2492": "mamātyayāduddhāyādaṃ kulaṃ bhaviṣyati |",
    "745:2493": "sa kathayati |",
    "745:2494": "mārṣaṃ ahaṃ te oṣadhiṃ preṣayiṣyāmi |",
    "745:2495": "devyaḥ pāsyanti |",
    "745:2496": "tataste putrā bhaviṣyanti duhitaraśca |",
    "745:2497": "śakreṇa gandhamādanāt parvatādoṣadhirādāya tasya rājñaḥ preṣitā |",
    "745:2498": "rājñā antaḥ purasyārpitā |",
    "745:2499": "imāmoṣadhīṃ pāsyatha |",
    "745:2500": "tasya rājñaḥ agramahiṣī śayitikā |",
    "745:2501": "tābhistāmanutthāpyauṣadhiḥ pītā |",
    "745:2502": "sarvāstā āpannasattvā saṃvṛttāḥ |",
    "745:2503": "tataḥ paścātsā agramahiṣī vyutthitā |",
    "745:2504": "tayā tādṛṣṭā āpannasattvāḥ |",
    "745:2505": "sā kathayati |",
    "745:2506": "kiṃ puṣmābhiḥ kṛtaṃ yenāpannasattvāḥ saṃvṛttāḥ |",
    "745:2507": "tāḥ kathayanti |",
    "745:2508": "devenāsmabhyamoṣadhyaḥ pānāya dattāḥ |",
    "745:2509": "kimarthaṃ (yu)",
    "745:2510": "ṣmābhirahaṃ notthāpitā |",
    "745:2511": "apitu katareṇa bhājanena oṣadhyaḥ pītāḥ |",
    "745:2512": "kuśamoṭakaṃ badhvā |",
    "745:2513": "kutra te kuśāḥ |",
    "745:2514": "ime tiṣṭhanti |",
    "745:2515": "tayā kuśāḥ prakṣālya pītāḥ |",
    "745:2516": "sāpyāpannasattvā saṃvṛttā |",
    "745:2517": "tā aṣṭānāṃ vā navānāṃ vā māsānāmatyayātprasūtāḥ sarvāsāṃ putrā jātāḥ |",
    "745:2518": "tasyā apyagramahiṣyāḥ putro jāto'ṣṭādaśabhiravalakṣaṇaiḥ samanvāgataḥ |",
    "745:2519": "siṃhavaktrākṛtimukho mahānagnabalaḥ |",
    "745:2520": "tasya vistareṇa jātasya jātimahaṃ kṛtvā kuśa iti nāmadheyaṃ vyavasthāpitam |",
    "745:2521": "sa rājā (taṃ dṛṣṭvā vikopaṃ janayate)",
    "745:2522": "tānanyāṃśca putrān dṛṣṭvā prasādaṃ pravedayate |",
    "745:2523": "prātisīmakoṭṭarājānaḥ kathayanti |",
    "745:2524": "bhavanto vayamanena mahāśakunirājñā sarve (abhi)",
    "745:2525": "bhūtā gacchāmaḥ |",
    "745:2526": "taṃ rājyāt cyavayāmaḥ |",
    "745:2527": "te āgatya caturaṃgabalakāyena tasya nagaraṃ veṣṭayitvāvasthitāḥ |",
    "745:2528": "rājā mahāśakunirna śaknoti taiḥ sārdhaṃ saṃgrāmayitum |",
    "745:2529": "sa dvāraṇi baddhvā prākārāṇi māpayitvāvasthitaḥ |",
    "745:2530": "kuśo mātuḥ sakāśaṃ gatvā kathayati |",
    "745:2531": "amba kasyārthe dvārāṇi baddhāni |",
    "745:2532": "eṣa tava pitā koṭṭarājabhiḥ sārdhaṃ na śaknoti saṃgrāmayitum |",
    "745:2533": "sa eṣa dvārāṇi baddhvāvasthitaḥ |",
    "745:2534": "amba ahamebhiḥ sārdhaṃ saṃgrāmaṃ saṃgrāmayāmi |",
    "745:2535": "mama rājā rathamanuprayaccha(tu) |",
    "745:2536": "putra tvamasyāniṣṭo dveṣyaśca |",
    "745:2537": "sa eṣa tava kiṃ rathaṃ dāsyati |",
    "745:2538": "amba gaccha |",
    "745:2539": "gatvā kathaya |",
    "745:2540": "kuśaḥ kumāra ebhiḥ sārdhaṃ saṃgrāmayiṣyati |",
    "745:2541": "rathamanuprayaccha |",
    "745:2542": "tayā gatvā rājābhihitaḥ |",
    "745:2543": "deva kumāraḥ kathayati |",
    "745:2544": "ahamebhiḥ sārdhaṃ saṃgrāmayāmi |",
    "745:2545": "rathamanuprayaccha |",
    "745:2546": "tena tasya ratho'nupradataḥ |",
    "745:2547": "sadvau tūṇau baddhvā rathamadhiruhya nirgantumārabdhaḥ |",
    "745:2548": "śakro devendraḥ saṃlakṣayati |",
    "745:2549": "ime koṭṭarājāno balavantaḥ |",
    "745:2550": "ko'yaṃ kuśaḥ kumāro bhadrakalpīyo bodhisattvaḥ khedamāpatsyate |",
    "745:2551": "sāhāyyamasya kalpayitavyam |",
    "745:2552": "tena tasya śaṃkhacakagadānupradattā |",
    "745:2553": "bodhisattva senā vidrāvayati |",
    "745:2554": "kecittena śabdena badhirībhūtāḥ |",
    "745:2555": "niṣpalāyanti kecitkarṇau vidhāya |",
    "745:2556": "yadi cakraṃ gadāṃ kṣipanti tadrasātalaṃ praviśati |",
    "745:2557": "te (na) raṇamadhyaṃ gatvā śaṃkhamāpūritam |",
    "745:2558": "sarveṣāṃ karṇāni sphuṭitāni |",
    "745:2559": "te puruṣarākṣaso'yamiti kṛtvā niṣpalāyitāḥ |",
    "745:2560": "sa sarvasāmantavijayaṃ kṛtvā pituḥ sakāśamāgataḥ |",
    "745:2561": "deva mayā deśa prasādhitaḥ |",
    "745:2562": "sarvarājāno nirjitāḥ |",
    "745:2563": "iti śrutvā rājā mahāśakunistuṣṭaḥ |",
    "745:2564": "sa saṃlakṣayati |",
    "745:2565": "kuśaḥ kumāro balavān vīryasaṃpannaḥ |",
    "745:2566": "kathamahamasyāntike aprasādaṃ pravedayāmi |",
    "745:2567": "sa tasyāntike prasādaṃ pravedayitumārabdhaḥ |",
    "745:2568": "tena te putrā niveśitāḥ |",
    "745:2569": "kuśasyāpi dārikāṃ yācitumārabdhaḥ |",
    "745:2570": "sarve te kathayanti |",
    "745:2571": "dāsyāmo dārikāṃ kuśavarjam |",
    "745:2572": "anyatamena rājñānyatamasya rājño duhitā yācitā |",
    "745:2573": "na tāvadudvāhaḥ kriyate |",
    "745:2574": "yāvanmahāśakunirājñānyasya putrasyārthe vyājāntareṇa sā dārikā kuśasyānupradattā |",
    "745:2575": "nakṣatradivasamuhūrtadivasaṃ dṛṣṭvā ca kuśaḥ kumāro niveśitaḥ |",
    "745:2576": "rājā kathayati |",
    "745:2577": "bhavanto na ke (na)",
    "745:2578": "citkuśasyādarśaṃ samarpayitavyo nāpyabhiṣekapātreṇa snāpayitavyaḥ |",
    "745:2579": "na ca divāntaḥpure praveśo dātavyaḥ |",
    "745:2580": "kuśaḥ kumāro mātṛbhiḥ sārdhaṃ krīḍati |",
    "745:2581": "tayā patnyā dṛṣṭaḥ |",
    "745:2582": "sā kathayati |",
    "745:2583": "ka eṣa piśācaḥ kumārāṇāṃ madhye krīḍati |",
    "745:2584": "eṣa tava svāmī bhaviṣyati |",
    "745:2585": "bhūyo'pi tayā kumāraiḥ sārdhaṃ jalakrīḍanayā krīḍan dṛṣṭaḥ |",
    "745:2586": "yāvat tavaiva svāmī |",
    "745:2587": "kīdṛśo mama svāmī bhaviṣyati |",
    "745:2588": "sā saṃlakṣayati pratyakṣīkariṣyāmi |",
    "745:2589": "tayā pradīpaṃ prajvālya kūḍṇīrakeṇa pracchādya sthāpitaḥ |",
    "745:2590": "sa cāntaḥpuraṃ praviṣṭaḥ |",
    "745:2591": "tayā ca pradīpaḥ pradarśitaḥ |",
    "745:2592": "yāvatpaśyati |",
    "745:2593": "aṣṭādaśabhiravalakṣaṇaiḥ samanvāgato siṃhavaktrākṛtimukhaśca |",
    "745:2594": "sā kathayati piśācaḥ piśāca iti kṛtvā niṣpalāyitā |",
    "745:2595": "rājño mahāśakunino'nyatamaṃ kārvaṭikaṃ vyutthitam |",
    "745:2596": "tena kuśaḥ kumāraḥ preṣitaḥ |",
    "745:2597": "gaccha kā (rva)",
    "745:2598": "ṭikaṃ sannāmaya |",
    "745:2599": "sa atra gataḥ |",
    "745:2600": "kuśapatnyā mātāpitroḥ saṃdiṣṭam |",
    "745:2601": "kiṃ yuṣmākaṃ pṛthivyāṃ puruṣā na santi yāhaṃ yuṣmābhiḥ piśācasyānupradattā |",
    "745:2602": "yadi mama nayatheti evaṃ kuśalam |",
    "745:2603": "nocedahamātmānaṃ praghātayiṣye |",
    "745:2604": "sā tairnītā |",
    "745:2605": "kuśo'pi kumārastaṃ kārvaṭikaṃ nirjityāgataḥ |",
    "745:2606": "sa mātaraṃ pṛcchati |",
    "745:2607": "amba kutra sā mama patnī |",
    "745:2608": "sā kathayati |",
    "745:2609": "mātāpitṛbhyāṃ nītā |",
    "745:2610": "kasyārtham |",
    "745:2611": "tvaṃ piśāca iti kṛtvā |",
    "745:2612": "amba gacchāmi tāmānayāmi |",
    "745:2613": "putraivaṃ kuruṣva |",
    "745:2614": "sa śaṃkhacakragadāmādāya saṃprasthitaḥ |",
    "745:2615": "yāvadanyatamāsminkarvaṭake siṃhabhayena mahājanakāyā dvārāṇi baddhvā diśo'ṇuvyavalokayantastiṣṭhanti |",
    "745:2616": "kuśaḥ kumāraḥ kathayati |",
    "745:2617": "kimevaṃ tiṣṭhatha |",
    "745:2618": "saṃhabhayāt |",
    "745:2619": "kiṃ na praghātaya (tha) |",
    "745:2620": "na śaknumaḥ |",
    "745:2621": "yadyahaṃ praghātayāmi kiṃ mamānuprayacchatha |",
    "745:2622": "caturaṃgasya balakāyasyārdham |",
    "745:2623": "kuśena kumāreṇa siṃhasamīpaṃ gatvā śaṃkhaḥ āpūritaḥ |",
    "745:2624": "tasya karṇau sphuṭitau |",
    "745:2625": "kālaṃ gataḥ |",
    "745:2626": "sa taṃ gṛhītvā karvaṭakaṃ gataḥ |",
    "745:2627": "bhavantaḥ ayaṃ sa siṃhaḥ |",
    "745:2628": "gṛhṇantu caturaṃgasya balakāyasyārdham |",
    "745:2629": "sa kathayati |",
    "745:2630": "yuṣmākameva haste tiṣṭhatu |",
    "745:2631": "pratinivṛttato dāsyatha |",
    "745:2632": "tasya yasminkarvaṭake sā patnī taṃ ca karvaṭakaṃ gataḥ |",
    "745:2633": "mālākārasakāśamupasaṃkrāntaḥ |",
    "745:2634": "kastvamīdṛdhaḥ |",
    "745:2635": "sa kathayatī |",
    "745:2636": "mālikaputraḥ |",
    "745:2637": "kiṃ tava nāma |",
    "745:2638": "vṛjika iti |",
    "745:2639": "kuśalā bhavantibodhisattvāsteṣu teṣu śilpasthānakarmasthāneṣu |",
    "745:2640": "sa śobhanāṃ mālāṃ grathnāti |",
    "745:2641": "sa mālikastasyā dārikāyāstāṃ mālā (ma)",
    "745:2642": "nuprayacchati sā kathayati |",
    "745:2643": "na tvaṃ kadācidīdṛśīṃ mālāṃ grathitapūrvaḥ |",
    "745:2644": "kimatra kāraṇam |",
    "745:2645": "mamāntevāsinā grathitam |",
    "745:2646": "paśyāmi tavāntevāsinam |",
    "745:2647": "tena sa tatra nītastayā dṛṣṭaḥ |",
    "745:2648": "sā saṃlakṣayati |",
    "745:2649": "ko'thaṃ piśāva āgataḥ |",
    "745:2650": "tayā śabdaḥ kṛtaḥ |",
    "745:2651": "piśāca piśāca iti niṣkāsitaḥ |",
    "745:2652": "sūpakārasakāśaṃ gataḥ |",
    "745:2653": "sa kathayati |",
    "745:2654": "kastvamiti |",
    "745:2655": "ahaṃ sūpakāraputraḥ |",
    "745:2656": "kiṃ nāmā tvam |",
    "745:2657": "sthālīsugandho nāma |",
    "745:2658": "(sa) śobhanaṃ sādhanapacanaṃ karoti |",
    "745:2659": "sa sūpakārastasyā dārikāyāstaṃ sādharapacanaṃ samarpayati |",
    "745:2660": "sā dārikā kathayati |",
    "745:2661": "bhoḥ puruṣa śobhanasādhanapacanasya ko yogaḥ |",
    "745:2662": "mamāntevāsinā sādhitam |",
    "745:2663": "paśyāmi tavāntevāsinam |",
    "745:2664": "yāvattatrāpi sa niṣkāsitaḥ |",
    "745:2665": "vaidyasakāśaṃ gataḥ |",
    "745:2666": "sa kathayati |",
    "745:2667": "kastvam |",
    "745:2668": "vaidyaputraḥ |",
    "745:2669": "kiṃnāmā tvam |",
    "745:2670": "ātreyo nāma |",
    "745:2671": "tasyā dārikāyāḥ śirortiḥ prādurbhūtā |",
    "745:2672": "tāṃ vaidyā na śaknuvanti svasthīkarttum |",
    "745:2673": "sa vaidyaścintāparo vyavasthitaḥ |",
    "745:2674": "sa kathayati |",
    "745:2675": "upādhyāya kiṃ cintāparo bhavati |",
    "745:2676": "rājaduhitryāḥ śirortiḥ |",
    "745:2677": "na śaknumaḥ svasthīkarttum |",
    "745:2678": "gacchāmyahaṃ svasthīkaromi |",
    "745:2679": "sa gatastayā dṛṣṭaḥ |",
    "745:2680": "sā saṃlakṣayati |",
    "745:2681": "ko'yaṃ piśāca āgataḥ |",
    "745:2682": "bhūyaḥ saṃlakṣayati |",
    "745:2683": "yadi kiṃcidvakṣyāmi na me svasthīkariṣyati |",
    "745:2684": "yadāhaṃ svasthībhaveyaṃ tadā niṣkāsayiṣye |",
    "745:2685": "sā tena svasthīkṛtā |",
    "745:2686": "tadā śabdaḥ kṛtaḥ piśācaḥ piśāca iti |",
    "745:2687": "sa tayā niṣkāsitaḥ |",
    "745:2688": "amātyasakāśaṃ gataḥ |",
    "745:2689": "kastvam |",
    "745:2690": "ahaṃ sahasrayodhī |",
    "745:2691": "taistasya saṃgrahaḥ kṛtaḥ |",
    "745:2692": "sā rājaduhitā yena labdhapūrvā tena śrutam |",
    "745:2693": "yā sā mama rājaduhitā labdhapūrvā sā kuśaṃ kumāraṃ parityajya svagṛhaṃ gatā |",
    "745:2694": "tena tasya rājñaḥ saṃdiṣṭam yadi tāvanme dārikāmanuprayacchasīti evaṃ kuśalam |",
    "745:2695": "nocedrājyāt cyāvayiṣye |",
    "745:2696": "sa kathayati |",
    "745:2697": "eṣā mamā duhitā rājño mahāśakuneḥ putrasya kuśasya kumārasya pradattikā |",
    "745:2698": "kimidānīmanyasmai dāsye |",
    "745:2699": "sa caturaṅgena balakāyenāgatya tasya rājadhānīṃ veṣṭayitvāvasthitaḥ |",
    "745:2700": "sa rājā tena sārdhaṃ na śaknoti saṃgrāmaṃ saṃgrāmayitum |",
    "745:2701": "sa dvārāṇi baddhvāvasthitaḥ |",
    "745:2702": "kuśaḥ kumāro'mātyānāmaṃtrayate |",
    "745:2703": "kasmādbhavanto dvārāṇi baddhāni |",
    "745:2704": "taistasya vistareṇārocitam |",
    "745:2705": "kuśaḥ kumāraḥ kathayati |",
    "745:2706": "yadi mama rājā duhitaramanuprayaccati ahaṃ tena sārdhaṃ saṃgrāmaṃ saṃgrāmayiṣye |",
    "745:2707": "taiḥ rājñaḥ ārocitam |",
    "745:2708": "sa kathayati |",
    "745:2709": "eṣā mayā duhitā mahāśakuneḥ |",
    "745:2710": "putrasya dattikā |",
    "745:2711": "kathamahamasya dāsye |",
    "745:2712": "api ca dārikārthe'yaṃ saṃrambhaḥ |",
    "745:2713": "amātyāḥ kathayanti |",
    "745:2714": "deva e(ṣa) tāva (da)",
    "745:2715": "nena sārdhaṃ saṃgrāmaṃ saṃgrāmayatu |",
    "745:2716": "na jñāyate kasya jayo bhaviṣyati |",
    "745:2717": "tatra vayaṃ kālajñā bhaviṣyāmaḥ kuśaḥ kumāraḥ paṃcaśatike dvau tūṇau baddhvā śaṃkhacakragadāṃ ca gṛhītvā nirgataḥ |",
    "745:2718": "tena śaṃkhamāpūritam |",
    "745:2719": "teṣāṃ karṇāni sphuṭitāni |",
    "745:2720": "niṣpalāyitā |",
    "745:2721": "sā rājaduhitā saṃlakṣayati |",
    "745:2722": "ayaṃ kuśaḥ kumāro mahāvīryaparākramaḥ |",
    "745:2723": "kathamahamasyāntike aprasādaṃ pravedayiṣye |",
    "745:2724": "sā tasya prasādaṃ praveditavatī |",
    "745:2725": "rājānamidamavocat |",
    "745:2726": "yathā pratijñātaṃ tatkuru |",
    "745:2727": "putri tvaṃ mayā kuśasyānurpadattikā |",
    "745:2728": "tāta sa evāyaṃ kuśaḥ kumāraḥ |",
    "745:2729": "putri yadyevaṃ gaccha |",
    "745:2730": "tena tasya caturaṃgo balakāyo'nupradatto mahatā satkāreṇa sānupreṣitā |",
    "745:2731": "sa taṃ karvaṭakaṃ gataḥ |",
    "745:2732": "sa teṣāṃ kathayati |",
    "745:2733": "bhavantaḥ anuprayacchata asmākaṃ caturaṃgasya balakāyasyārdham |",
    "745:2734": "te kathayanti |",
    "745:2735": "kumāra (caturaṅgo balakāyaḥ)",
    "745:2736": "udakasyaighasadṛśaṃ gataḥ |",
    "745:2737": "yena caturaṃgo balakāya ūḍhastatra nātidūre eḍhakāścaranti |",
    "745:2738": "kuśaḥ kumāro gāthāṃ bhāṣate |",
    "745:2739": "hastino yatra uhyante kuṃjarāḥ ṣaṣṭihāyanāḥ |",
    "745:2740": "upamānena vijñeyā ūḍhāstatra gaveḍakāḥ || 85||",
    "745:2741": "yadi tāvadanuprayacchatha ityevaṃ kuśalam |",
    "745:2742": "no cedanuprayacchatha mahāmaryādābandhaṃ kariṣyāmi |",
    "745:2743": "taistasyānupradattam |",
    "745:2744": "sa nadyāstīre vāsamupagataḥ |",
    "745:2745": "sa śrāntakāyo nadīmavatīrṇaḥ snānāya |",
    "745:2746": "tatra svamukhabimbo dṛṣṭaḥ |",
    "745:2747": "sa saṃlakṣayati |",
    "745:2748": "aṣṭādaśabhiravalakṣaṇaiḥ samanvāgataḥ siṃhavaktrākṛtimukhaśca |",
    "745:2749": "ata eva iyaṃ rājaduhitā mamāntike aprasādaṃ pravedayati |",
    "745:2750": "kimīdṛśena mama jīvitena prayojanam |",
    "745:2751": "gacchāmyātmānaṃ praghātayāmi |",
    "745:2752": "so'nyatamaṃ gahanaṃ praviśyātmānamudbandhitumārabdhaḥ |",
    "745:2753": "śakto devendraḥ saṃlakṣayati |",
    "745:2754": "ayaṃ bhadrakalpīyo bodhisattvo rūpaśobhāvirahādātmānaṃ praghātayati |",
    "745:2755": "pūrayitavyo'sya manorathaḥ |",
    "745:2756": "śakraḥ kathayati |",
    "745:2757": "kumāra mā khedamāpatsyase mā ātmānaṃ praghātaya |",
    "745:2758": "imaṃ cūḍāmaṇiṃ śirasi dhāraya pūrṇamanoratho bhaviṣyasi |",
    "745:2759": "ityuktvā prakrāntaḥ |",
    "745:2760": "kuśaḥ kumāro'ntaḥpuraṃ praveśitumārabdhaḥ |",
    "745:2761": "dauvārikeṇa puruṣeṇa nivāryate |",
    "745:2762": "kuśakumārasyāyamantaḥpuraṃ mā praviśa |",
    "745:2763": "sa kathayati |",
    "745:2764": "sa evāhaṃ kuśaḥ |",
    "745:2765": "te na śraddadhati |",
    "745:2766": "tena cūḍāmaṇirapanītaḥ |",
    "745:2767": "yathā paurāṇaḥ saṃvṛttaḥ |",
    "745:2768": "te śraddhitāḥ |",
    "745:2769": "kuśaḥ kumāraḥ saṃlakṣayati |",
    "745:2770": "ihaiva tiṣṭhāmi |",
    "745:2771": "tena pituḥ saṃdiṣṭam |",
    "745:2772": "tāta anujānīṣva mām |",
    "745:2773": "ihaiva tiṣṭhāmi |",
    "745:2774": "śakreṇa devendreṇāsya catvāro dhātugotrāḥ pradarśitāḥ |",
    "745:2775": "tena sā purī catūratnamayīṃ kṛtvā pratiṣṭhāpitā |",
    "745:2776": "kuśena kumāreṇa vāsitamiti kuśāvatī kuśāvatīti saṃjñā saṃvṛttā |",
    "745:2777": "sa rājā saṃvṛttaḥ |",
    "745:2778": "kuśo nāma balacakravartī teṣu ṣaṣṭiṣu nagarasahasreṣu yaġyavāṭāni māpayitvā bahūni varṣāṇi bahūni varṣaśatāni bahūni varṣasahasrāṇi bahūni varṣaśatasahasrāṇi brāhmaṇebhyo dānamadāt |",
    "745:2779": "sa ātmano yajñasaṃpadaṃ dṛṣṭvā gāthāṃ bhāṣate |",
    "745:2780": "samṛddhimātmano dṛṣṭvā deveṣu manujeṣu ca |",
    "745:2781": "ko dānaṃ na prayaccheta saṃprattiryena labhyate || 86||",
    "745:2782": "pratyūhya yo'yaṃ śatānipuṃsāṃ mātsaryamākramya sapatnabhūtam |",
    "745:2783": "dadāti dānaṃ paralokabhīruḥ śūreṣvasau śūrataro mato me ||87||",
    "745:2784": "na taṃ hi śūraṃ munayo badanti yaḥ śastrapāṇirvicaratyanīke |",
    "745:2785": "dānaṃ prayacchanti viśāradā ye śūrāṃstu tānsarvavido vadanti ||88||",
    "745:2786": "syāt khalu te mahārājānyaḥ sa tena kālena tena samayena kuśo nāma rājā babhūva balacakravartī yena tatṣaṣṭiṣu nagarasahasreṣu dānāni dattāni puṇyāni kṛtāni |",
    "745:2787": "na khalvevaṃ draṣṭavyam |",
    "745:2788": "api tvahameva tena kālena tena samayena kuśo nāma rājābhūvaṃ balacakravartī |",
    "745:2789": "mayaiva tatṣaṣṭiṣū nagarasahasreṣu yajñavāṭāni māpayitvā dānāni dattāni puṇyāṇi kṛtāni |",
    "745:2790": "syāt khalu te mahārāja tena mayā dānena vā dānasaṃvibhāgena vānuttarā samyaksaṃbodhirabhisaṃbuddheti |",
    "745:2791": "na khalvevaṃ draṣṭavyam |",
    "745:2792": "api tvabhūnme taddānamanuttarāyāṃ samyaksaṃbodhau hetumātrakaṃ pratyayamātrakaṃ vā saṃbhāramātrakaṃ vā |",
    "745:2793": "bhikṣavo buddhaṃ bhagavantaṃ pṛcchanti |",
    "745:2794": "kiṃ bhadanta kuśena rājñā karma kṛtaṃ yasya karmaṇo vipākenāṣṭādaśabhiravalakṣaṇaiḥ samanvāgataḥ āḍhye mahādhane mahābhoge kule jātaḥ |",
    "745:2795": "bhagavānāha |",
    "745:2796": "kuśenaiva bhikṣavaḥ karmāṇi kṛtānyupacitāni labdhasaṃbhārāṇi pariṇatapratyayānyoghavatpratyupasthitāni avaśyaṃbhāvīni |",
    "745:2797": "kuśenaiva bhikṣavaḥ karmāṇi kṛtānyupacitāni ko'nyaḥ pratyanubhaviṣyati |",
    "745:2798": "na bhikṣavaḥ karmāṇi kṛtānyupacitāni bāhye pṛthivīdhātau vipacyante nābdhātau na tejodhātau na vāyudhātau |",
    "745:2799": "api tūpātteṣveva skandhadhātvāyataneṣu karmāṇi kṛtāni vipacyante śubhānyaśubhāni ca |",
    "745:2800": "na praṇaśyanti karmāṇi api kalpaśatairapi |",
    "745:2801": "sāmagrīṃ prāpya kālaṃ caphalanti khalu dehinām ||89||",
    "745:2802": "bhūtapūrvaṃ bhikṣavo'nyatamasmin karvaṭake gṛhapatiḥ prativasati |",
    "745:2803": "sa prabhūtaṃ khādanīyabhojanīyaṃ gṛhītvodyānaṃ gataḥ |",
    "745:2804": "asati buddhānāṃ bhagavatāmutpāde pratyekabuddhā loke utpadyante hīnadīnānukaṃpakāḥ prāntaśayanāsanabhaktā ekadakṣiṇīyā lokasya |",
    "745:2805": "athānyatamaḥ pratyekabuddho janapadacārikāṃ caraṃstadudyānamanuprāptaḥ |",
    "745:2806": "tena gṛhapatinā dṛṣṭaḥ |",
    "745:2807": "tena pauruṣeyāṇāmājñā dattā |",
    "745:2808": "bhavanto niṣkāsayatainaṃ pravrajitam |",
    "745:2809": "te notsahante niṣkāsayitum |",
    "745:2810": "tena gṛhapatinā svayamevotthāya gṛhītvā niṣkāsitaḥ uktaśca |",
    "745:2811": "siṃhamukhāṣṭādaśabhiravalakṣaṇaiḥ samanvāgataḥ kutra tvaṃ praviśasi |",
    "745:2812": "pratyekabuddhaḥ saṃlakṣayati |",
    "745:2813": "mā haivāyaṃ tapyeta atyantakṣataścopahataśceti viditvopari vihāyasamiti vistaraḥ |",
    "745:2814": "yāvattena satkṛto yāvatpādayornipatya praṇidhānaṃ kartumārabdha yanmayā evaṃvidhe sadbhūtadakṣiṇīye kharaṃ vākkarma niścāritaṃ nāhamasya karmaṇo bhāgī syām |",
    "745:2815": "yattu kārāḥ kṛtā anenāhaṃ kuśalamūlenāḍhye mahādhane mahābhoge kule jāyeya |",
    "745:2816": "kiṃ manyadhve bhikṣavo yo'sau gṛhapatireṣa evāsau kuśaḥ |",
    "745:2817": "yadanena pratyekabuddhasyantike kharaṃ vākkarma niścāritaṃ tasya karmaṇo vipākenāṣṭādaśabhiravalakṣaṇaiḥ samanvāgataḥ siṃhavaktākṛtimukhaśca saṃvṛttaḥ |",
    "745:2818": "yattu kārāḥ kṛtāstasya karmaṇo vipākena rājā saṃvṛtto balacakravartī |",
    "745:2819": "iti hi bhikṣavaḥ ekāntakṛṣṇānāṃ karmaṇāmekāntakṛṣṇo vipākaḥ |",
    "745:2820": "vyatimiśrāṇāṃ vyatimiśraḥ |",
    "745:2821": "ekāntaśulkānāmekāntasuklaḥ |",
    "745:2822": "tasmāttarhi bhikṣava evaṃ śikṣitavyam |",
    "745:2823": "ekāntakṛṣṇāni karmāṇyapāsya vyatimiśrāṇi ca ekāntaśukleṣveva karmasvābhogaḥ karaṇīyaḥ |",
    "745:2824": "punarapi mahārāja yanmayānuttarāṃ samyak saṃbodhiṃ prārthayatā dānāni dattāni puṇyāni ca kṛtāni tacchrūyatām |",
    "745:2825": "bhūtapūrvaṃ mahārāja kaliṃgeṣu triśaṃkurnāma mataṃgarājo'bhūt |",
    "745:2826": "anekamataṃgaśataparivāro'nekamataṃgasahasraparivāro'nekamataṃgaśatasahasraparivāro maitryātmakaḥ kāruṇikaḥ sarvasattvahitānukaṃpī |",
    "745:2827": "tasya viṣaye yadā durbhikṣaṃ bhavati tadā satyopayācanena devo varṣati |",
    "745:2828": "na kadāciddurbhikṣaṃ bhavati |",
    "745:2829": "sa ṛṣimadhye pravrajitaḥ |",
    "745:2830": "tena pañcābhijñāḥ sākṣātkṛtāḥ |",
    "745:2831": "tena khalu samayena vārāṇasyāṃ brahmadatto nāma rājā rājyaṃ kārayati ṛddhaṃ ca sphīṭaṃ ca kṣemaṃ ca subhikṣaṃ cākīrṇabahujanamanuṣyaṃ ca |",
    "745:2832": "yāvadapareṇa samayena naimittikairdvādaśavārṣiko anāvṛṣṭirvyākṛtā |",
    "745:2833": "tato rājñā brahmadattena vārāṇasyāṃ nagaryāṃ ghaṇṭāvaghoṣaṇaṃ kāritam |",
    "745:2834": "śṛṇvantu bhavanto vārāṇasīnivāsinaḥ paurāḥ |",
    "745:2835": "naimittikairdvādaśavārṣikī anāvṛṣṭirvyākṛtā |",
    "745:2836": "yasya yuṣmākamiyantaṃ kālamannamasti sa tiṣṭhatu |",
    "745:2837": "yasya nāsti sa gacchatviti |",
    "745:2838": "tataḥ sa janakāyo durbhikṣakālamṛtyubhayabhītaḥ saṃjalpaṃ kurtumārabdhaḥ |",
    "745:2839": "bhavanto rājñā evaṃ vijite'yaṃ ghaṇṭāvaghoṣaṇaṃ kāritam |",
    "745:2840": "kathaṃ pratipattavyaṃ kutra gacchāma iti |",
    "745:2841": "taiḥ śrutaṃ mataṃgaviṣaye mataṃgajātīyaḥ ṛṣiḥ |",
    "745:2842": "asya satyopayācanena devo varṣatīti |",
    "745:2843": "tato yeṣāṃ dvādaśavārṣikaṃ bhaktaṃ nāsti te mataṃgaviṣayaṃ gatāḥ |",
    "745:2844": "mataṃgajātīyasya ṛṣeḥ putro mataṃgarājaḥ |",
    "745:2845": "tena tasya janakāyasya dvādaśavarṣāṇyannapānena yogodvahanaṃ kṛtam |",
    "745:2846": "samanubaddhaṃ eva durbhikṣaḥ prādurbhūtaḥ |",
    "745:2847": "rājā brahmadattena amātyāḥ pṛṣṭāḥ |",
    "745:2848": "kutrāsau janakāyo gata iti |",
    "745:2849": "amātyāḥ kathayatni |",
    "745:2850": "deva kaliṃgaviṣaye triśaṃkurnāma mataṅgarājo maitryātmakaḥ kāruṇiko mahātmā sarvasattvahitavatsalaḥ |",
    "745:2851": "tasya satyopayācanena devo varṣati |",
    "745:2852": "tatra mahājanakāyo gataḥ |",
    "745:2853": "rājā kathayati |",
    "745:2854": "bhavanto mahādurbhikṣo'yaṃ durbhikṣāntarakalpasadṛśaḥ |",
    "745:2855": "kathamatra praripattavyamiti |",
    "745:2856": "te kathayanti |",
    "745:2857": "deva śrūyate yo'sau mataṅgaviṣaye rājā ṛṣṭiṣu pravrajituḥ so'dhyeṣitavya iti |",
    "745:2858": "tato rājā brahmadatto mataṅgaviṣayaṃ gatvā tamṛṣimadhyeṣitumārabdhaḥ |",
    "745:2859": "maharṣe mama vijite mahādurbhikṣaṃ durbhikṣāntarakalpasadṛśam |",
    "745:2860": "tadarhasi satyopayācanaṃ kartumiti |",
    "745:2861": "sa satyopayācanaṃ kartumārabdhaḥ |",
    "745:2862": "śvapākānāṃ kule jāto mataṅgo duṣṭahiṃsakaḥ |",
    "745:2863": "triśaṃkuriti vikhyāto deveṣu manujeṣu ca ||90||",
    "745:2864": "yena me satyavākyena maitraṃ ci (ttaṃ)",
    "745:2865": "subhāvitam |",
    "745:2866": "akhilaṃ sarvasattveṣu nāgemāstarpaya prajāḥ ||91||",
    "745:2867": "janmaprabhṛti yasmānme maitraṃ cittaṃ subhāvitam |",
    "745:2868": "anena satyavākyena nāgemāstarpayaprajāḥ ||92||",
    "745:2869": "tataḥ satyopayācanena vārāṇasyāṃ devo vṛṣṭaḥ |",
    "745:2870": "durbhikṣaṃ nivṛttaṃ subhikṣaṃ prādurbhūtam |",
    "745:2871": "tato vārāṇasīnivāsī janakāyo mataṅgaviṣayādvārāṇasīmāgataḥ |",
    "745:2872": "syāt khalu te mahārājānyaḥ sa tena kālena tena samayena triśaṃkurnāma mataṅgarājo'bhūt maitryātmakaḥ kāruṇikaḥ sarvasattvahitānukampī yasya satyopayācanena devo vṛṣṭaḥ durbhikṣaṃ nivṛttaṃ subhikṣaṃ prādurbhūtamiti |",
    "745:2873": "na khalvevaṃ draṣṭavyam |",
    "745:2874": "api tvahameva sa tena kālena tena samayena triśaṃkurnāma mataṅgarājo babhūva maitryātmakaḥ kāruṇikaḥ sarvasattvahitānukaṃpī yasya satyopayācanena devo vṛṣṭaḥ |",
    "745:2875": "syāt khalu te mahārāja mayā dānena vā dānasaṃvibhāgena vā anuttarā samyaksaṃbodhiradhigatā |",
    "745:2876": "na khalvevaṃ draṣṭavyam |",
    "745:2877": "api tvabhūttaddānamanuttarāyāṃ samyaksaṃbodhau hetumātrakaṃ vā saṃbhāramātrakaṃ vā |",
    "745:2878": "punarapi mahārājayanmayā anuttarāṃ samyaksaṃbodhiṃ prārthayitā dānāni dattāni puṇyāni kṛtāni tacchrūyatām |",
    "745:2879": "bhūtapūrvaṃ mahārāja mithilāyāṃ mahādevo nāma rājābhūccakravartī |",
    "745:2880": "vistareṇa mahādevasūtre madhyamāgame rājasaṃyuktakanipāte |",
    "745:2881": "sa ātmano yajñasampadaṃ dṛṣṭvā gāthāṃ bhāṣate ca |",
    "745:2882": "aiśvaryaṃ prārthamānena deveṣu manujeṣu vā |",
    "745:2883": "dāna deyaṃ yathāśaktyā dāridryabhayabhīruṇā ||93||",
    "745:2884": "loke saṃpūjyate dātā dātā deveṣu pūjyate |",
    "745:2885": "śaraṇyaḥ sarvabhūtānāṃ pakṣiṇāṃ vā phaladrumaḥ ||94|| iti |",
    "745:2886": "syāt khalu te mahārājānyaḥ sa tena kālena tena samayena mahādevo nāma rājā cakravartī yena taṃ niyataṃ kalyāṇaṃ dharmaṃ pravartitam |",
    "745:2887": "yanniyataṃ kalyāṇaṃ vartma pravṛttamāgamya caturaśītirmahādevasahasrāṇi rājarṣayo brahmacaryamacārṣuriti |",
    "745:2888": "na khalvevaṃ draṣṭavyam |",
    "745:2889": "ahameva tena kālena tena samayena mahādevo nāma rājābhūvaṃ cakravartī |",
    "745:2890": "mayaiva tanniyataṃ kalyāṇaṃ dharmaṃ pravartitam |",
    "745:2891": "yanniyataṃ kalyāṇaṃ vartma pravṛttamāgamya caturaśītirmahādevasahasrāṇi rājarṣayo brahmacaryamacārṣuḥ |",
    "745:2892": "syāta khalu te mahārāja tena mayā dānena vā dānasaṃvibhāgena vā anuttarā samyaksaṃbodhiradhigateti |",
    "745:2893": "na khalvevaṃ draṣṭavyam |",
    "745:2894": "apitu taddānamanuttarāyāḥ samyaksaṃbodherhetumātrakaṃ pratyayamātrakaṃ sambhāramātrakam |",
    "745:2895": "punaraparaṃ mahārāja yanmayānuttarāṃ samyaksaṃbodhimabhiprārthayitā dānāni dattāni puṇyāni kṛtāni tacchrūyatāṃ |",
    "745:2896": "bhūtapūrvaṃ mahārāja asyāmeva mithilāyāṃ teṣāmapaścimako nimirnāma rājābhūccakravartī |",
    "745:2897": "vistareṇa nimisūtre (madhyamāgame)",
    "745:2898": "rājāsaṃyuktakanipāte |",
    "745:2899": "so'pyātmano yajñasampadaṃ dṛṣṭvā bhāṣate (ca) |",
    "745:2900": "śubhakarmakṛto dṛṣṭvā tathāpyaśubhakarmaṇaḥ |",
    "745:2901": "ye prabhādyanti manujāḥ śocyāste puruṣādhamāḥ ||95|| iti |",
    "745:2902": "atha śakro devānāmindro nimiṃ rājānamidamavocat |",
    "745:2903": "vasa nime ramasva ihaiva pañcabhiḥ kāmaguṇaiḥ samanvitaḥ samanvaṅgībhūtaḥ krīḍa rama paricārayeti |",
    "745:2904": "sa gāthāṃ bhāṣate |",
    "745:2905": "yathā yācitakaṃ bhāṇḍaṃ tāvatkālaṃ ratho yathā |",
    "745:2906": "tathopamamidaṃ sthānaṃ pareṣāṃ vaśavarti yat ||96||",
    "745:2907": "yato'haṃ mithilāṃ gatvā kariṣye kuśalaṃ bahu |",
    "745:2908": "āgāmiṣye tataḥ svargaṃ kṛtapuṇyaḥ kṛtodayaḥ ||97|| iti |",
    "745:2909": "sa mithilāmāgatya dānāni dattvā puṇyāni kṛttvā gāthāṃ bhāṣate |",
    "745:2910": "santo dānaṃ praśaṃsanti yadāpatsu pradīyate |",
    "745:2911": "kṣatriye brāhmaṇe vaiśye śūdre caṇḍālapukkase ||98||",
    "745:2912": "dānaṃ dattvā ca durbhikṣe tarpayitvā ca sajjanān |",
    "745:2913": "apāyān varjayitveha svargaloke mahīyate ||99||",
    "745:2914": "ānuśaṃsamimaṃ jñātvā dānaṃ deyaṃ manīṣibhiḥ |",
    "745:2915": "dānātsaṃpadyate mokṣaścaiśvaryaṃ ca surālayaḥ ||100 || iti |",
    "745:2916": "syāt khalu te mahārājānyaḥ sa tena kālena tena samayena nimirnāma rājābhūccakravartī yo devāṃstrayastriṃśān gataḥ śakreṇa devendreṇārdhāsanenopanimantrito divyaiśca pañcabhiḥ kāmaguṇaiḥ samanvitaḥ samanvaṅgībhūtaḥ krīḍitavān |",
    "745:2917": "(na khalvevaṃ draṣṭavyam |",
    "745:2918": ") ahameva sa tena kālena tena samayena |",
    "745:2919": "mayaiva tāni mithilāmāgatya caturṣu nagaradvāreṣu yajñavāṭāni māpayitvā dānāni dattāni puṇyāni kṛtāni |",
    "745:2920": "syāt khalu te mahārāja tena dānena vā dānasaṃvibhāgena vānuttarā samyaksaṃbodhiradhigateti |",
    "745:2921": "na khalvevaṃ draṣṭavyam |",
    "745:2922": "apitu taddānamanuttarāyāḥ samyaksaṃbodherhetukamātrakaṃ pratyayamātrakaṃ sambhāramātrakam |",
    "745:2923": "tato'rvāg ānando nāma rājābhūt prābhāvyaḥ |",
    "745:2924": "vistareṇa yāvattasyaiko dvau yāvatpañca putrā jātāḥ |",
    "745:2925": "yo sau tasya paścimakaḥ putrastasyādarśaprakhyaṃ mukham |",
    "745:2926": "tasyādarśamukha iti saṃjñā saṃvṛttā |",
    "745:2927": "sa unnīto vardhito mahān saṃvṛtta |",
    "745:2928": "ādarśamukhaḥ kumāraḥ surataḥ sudāntaḥ tadanye te caṇḍā rabhasā karkaśāḥ |",
    "745:2929": "sarve te piturarthakaraṇe niṣaṇṇā na kiñcitprajñayā pratividhyanti |",
    "745:2930": "ādarśamukhaḥ kumāro gambhīra gambhīrān praśnān svaprajñayā nitīrayati |",
    "745:2931": "ānando rājā glānaḥ saṃvṛttaḥ |",
    "745:2932": "sa saṃlakṣayati |",
    "745:2933": "kaṃ rājatve pratiṣṭhāpayāmi |",
    "745:2934": "sa cedahaṃ pūrvakāṇāṃ caturṇāṃ bhrātṛṇāmanyatamānyatamaṃ rājatve pratiṣṭhāpayiṣyāmi ete caṇḍā rabhasāḥ karkaśā janapadānanayena vyasanamāpādayiṣyanti |",
    "745:2935": "sacedādarśamukhaṃ kumāraṃ rājye pratiṣṭhāpayiṣyāmi jñātīnāṃ garhyo bhaviṣyāmi |",
    "745:2936": "kathamidānīmayaṃ rājā jyeṣṭhaputrānapāsya kanīyāṃsaṃ rājye pratiṣṭhāpayatīti |",
    "745:2937": "api tūpāyasaṃvidhānaṃ karttavyam |",
    "745:2938": "so'mātyānāmantrayate |",
    "745:2939": "hanta grāmaṇyo mamātyayādyuṣmābhirekaikaḥ kumāraḥ parīkṣitavyaḥ |",
    "745:2940": "yasya maṇipādukāyugaṃ prāvṛtaṃ tulyaṃ bhavati |",
    "745:2941": "siṃhāsanaṃ niṣaṇṇasya niṣkampaṃ tiṣṭhate |",
    "745:2942": "mukuṭaṃ ca mūrdhni upanibaddhaṃ niścalaṃ bhavati |",
    "745:2943": "antaḥpuraścābhyutthānaṃ kurute |",
    "745:2944": "ṣaṭ prajñāprativedanīyāni jñātavyāni antarnidhirbahi (rnidhi)",
    "745:2945": "rantarbahinidhiḥ vṛkṣāgre nidhiḥ (parvatāgre nidhi)",
    "745:2946": "rudakānte nidhiḥ |",
    "745:2947": "yasya sarvāṇyetāni samābhavanti sa yuṣmābhirmamātyayādrājye pratiṣṭhāpayitavya ityuktvā 'sarvakṣayāntā nicayāḥ patanāntāḥ samucchrayā' iti yāvat kālagataḥ |",
    "745:2948": "tairamātyairjyeṣṭhasya kumārasya maṇipādukāyugaṃ samarpitam |",
    "745:2949": "samatvaṃ na kārayati |",
    "745:2950": "niṣaṇṇasya siṃhāsanaṃ prakampitam |",
    "745:2951": "mukuṭamābaddhaṃ calati |",
    "745:2952": "antaḥpureṇāpyasyābhyutthānaṃ na kṛtam |",
    "745:2953": "ṣaṭ prajñāpratisaṃvedanīyānyārocitāni |",
    "745:2954": "na jānāti na vijānāti |",
    "745:2955": "evaṃ trayāṇāṃ bhrātṛṇām |",
    "745:2956": "ādarśamukhasya kumārasya maṇipādukāyugaṃ samarpitam samaṃ sthitam |",
    "745:2957": "niṣaṇṇasya ca siṃhāsanaṃ niṣkampaṃ vyavasthitam |",
    "745:2958": "mukuṭamābaddhaṃ mūrdhni pūrayitvā sthitam |",
    "745:2959": "antaḥpureṇa cāsyābhyutthānaṃ kṛtam |",
    "745:2960": "amātyāḥ kathayanti |",
    "745:2961": "asyāpi ṣaṭ prajñāprativedanīyāni jñātavyāni antarnidhirbahirnidhirantarbahirnidhirvṛkṣāgre nidhiḥ parvatāgre nidhirudakānte nidhiḥ |",
    "745:2962": "ādarśamukhaḥ saṃlakṣayati |",
    "745:2963": "antarnidhiriti kim |",
    "745:2964": "antarnidhirdehalyā abhyantaranidhiḥ |",
    "745:2965": "bahirnidhiriti kim |",
    "745:2966": "bahirnidhirdehalyā bahirnidhiḥ |",
    "745:2967": "antarbahirnidhiriti kim |",
    "745:2968": "antarbahirnidhirdehalyā madhye nidhiḥ vṛkṣāgre nidhiriti kim |",
    "745:2969": "vṛkṣasyāgre nidhiḥ |",
    "745:2970": "tasya rājñaḥ saṃsthānavṛkṣastasya madhyāhe yatra chāyā sphuritvā tiṣṭhati tatra nidhiḥ |",
    "745:2971": "parvatāgre nidhiḥ |",
    "745:2972": "tasya rājñaḥ krīḍāpuskariṇī tatra snānaśilā tasyādhastānnidhiḥ |",
    "745:2973": "udakasyānte nidhiriti |",
    "745:2974": "yatra gṛhasyodakaṃ nirgacchati grāmānte nidhiḥ |",
    "745:2975": "taramātyaiḥ sarvāṇi pratyavekṣyāhṛtāni |",
    "745:2976": "sa tai rājye'bhiṣiktaḥ |",
    "745:2977": "rājā saṃvṛttaḥ |",
    "745:2978": "ādarśamukho nāma rājā prābhāvyaḥ |",
    "745:2979": "anyatamasmin karvaṭake daṇḍī nāma brāhmaṇaḥ prativasati |",
    "745:2980": "tena gṛhapatisakāśādvalīvardān yācitvā divā vāhayitvā tān balīvardānādāya tasya gṛhapaterniveśanaṃ gataḥ |",
    "745:2981": "yāvatsa gṛhapatirbhuṅke |",
    "745:2982": "daṇḍinā te valīvardāḥ praveśitāḥ |",
    "745:2983": "anyena dvāreṇa prakrāntāḥ |",
    "745:2984": "sa gṛhapatirbhuktvā vyutthitaḥ |",
    "745:2985": "yāvadvalīvardānna paśyati |",
    "745:2986": "tena daṇḍī gṛhītaḥ |",
    "745:2987": "kutra valovardāḥ |",
    "745:2988": "sa kathayati |",
    "745:2989": "gṛhaṃ praveśitāḥ tvayā mama valīvardā hāritāḥ |",
    "745:2990": "anuprayaccha me valīvardān |",
    "745:2991": "sa kathayati nāhaṃ hārayiṣye |",
    "745:2992": "sa kathayati ayamādarśamukho rājā prājñastasya sakāśaṃ gacchāvaḥ |",
    "745:2993": "sa etamarthaṃ nitīrayitvā asmākaṃ yuktamayuktaṃ vakṣyati |",
    "745:2994": "tau saṃprasthitau |",
    "745:2995": "anyatamasya puruṣasya niṣpalāyate vaḍavā |",
    "745:2996": "tena daṇḍī ucyate dhāraya me etāṃ vaḍavām |",
    "745:2997": "kathaṃ dhārayāmi |",
    "745:2998": "yathā śaknoti |",
    "745:2999": "tena pāṣāṇaṃ gṛhītvā śirasi prahāro dattaḥ |",
    "745:3000": "sā kālagatā |",
    "745:3001": "sa puruṣaḥ kathayati |",
    "745:3002": "tvayā me vaḍavā praghātitā |",
    "745:3003": "prayaccha māṃ vāḍavām |",
    "745:3004": "kasyārthaṃ vaḍavāṃ dadāmi |",
    "745:3005": "sa kathayati |",
    "745:3006": "āgacchādarśamukhasya rājñaḥ sakāśaṃ gacchāvaḥ |",
    "745:3007": "so'smākaṃ vyavahāraṃ gopayiṣyati |",
    "745:3008": "te tatra saṃprasthitāḥ |",
    "745:3009": "sa daṇḍī niṣpalāyitumārabdhaḥ |",
    "745:3010": "tena prākārasyopariṣṭādātmā muktaḥ |",
    "745:3011": "tasyādhastātkuvindo vastraṃ sūyamānastasyopari patitaḥ |",
    "745:3012": "kuvindaḥ praghātitaḥ |",
    "745:3013": "daṇḍī kuvindapatnyā gṛhītaḥ |",
    "745:3014": "tvayā mama svāmī praghātitaḥ |",
    "745:3015": "anuprayaccha me svāminam |",
    "745:3016": "kuto'haṃ tava svāminaṃ dadāmi |",
    "745:3017": "āgacchādarśamukhasya rājñaḥ sakāśaṃ gacchāmaḥ |",
    "745:3018": "so'smākaṃ saṃśayaṃ chetsyate |",
    "745:3019": "te saṃprasthitāḥ |",
    "745:3020": "antarmārge nadī gambhīrā |",
    "745:3021": "tatra takṣāṇo mukhena vāsīmādāya pārātpāramāgacchati |",
    "745:3022": "sa daṇḍinā ucyate |",
    "745:3023": "kiyatprabhūtaṃ pānīyam |",
    "745:3024": "sa vāsīṃ muktvā kathayati gambhīramudakam |",
    "745:3025": "vāsī udake nipatitā |",
    "745:3026": "tena sa daṇḍī gṛhītaḥ |",
    "745:3027": "tvayā mama vāsī udake parihāritā |",
    "745:3028": "nāhaṃ hārayiṣye |",
    "745:3029": "āgacchādarśamukhasya sakāśaṃ gacchāmaḥ |",
    "745:3030": "so'smākaṃ saṃśayaṃ chetsyati |",
    "745:3031": "tena śrāntakāyāḥ kalapālyāpaṇaṃ daṇḍīnamādāya praviṣṭāḥ |",
    "745:3032": "tasyāḥ kalapālyāḥ putro jātaḥ |",
    "745:3033": "sa tayā dārako vastreṇa pracchādya śāyāpitako'bhūt |",
    "745:3034": "daṇḍī tatra niṣaṇṇaḥ |",
    "745:3035": "sa kathayati |",
    "745:3036": "dārako dāraka iti |",
    "745:3037": "yāvatpaśyati praghātitaḥ |",
    "745:3038": "sa tayā daṇḍī gṛhītaḥ |",
    "745:3039": "tvayā mama putraḥ praghātitaḥ |",
    "745:3040": "anuprayaccha me putram |",
    "745:3041": "sa kathayati |",
    "745:3042": "kuto'ha tava putraṃ dāsye |",
    "745:3043": "nāhaṃ praghātayiṣye |",
    "745:3044": "sā kathayati |",
    "745:3045": "āgacchādarśamukhasya rājñaḥ sakāśaṃ gacchāmaḥ |",
    "745:3046": "te saṃprasthitāḥ |",
    "745:3047": "yāvadanyatamasminpradeśe śākhoṭakavṛkṣe vāyasastiṣṭhati |",
    "745:3048": "tena ḍaṇḍī dṛṣṭa utkaśca |",
    "745:3049": "kka yāsyasi |",
    "745:3050": "nāhaṃ yāsye |",
    "745:3051": "ete māṃ nayanti |",
    "745:3052": "kutra |",
    "745:3053": "ādarśamukhasya sakāśam |",
    "745:3054": "madīyamapi sandeśaṃ naya |",
    "745:3055": "vaktavyaste ādarśa mukho rājā |",
    "745:3056": "amuṣmin pradeśe śākhoṭakavṛkṣaḥ |",
    "745:3057": "tatra vāyasastiṣṭhati |",
    "745:3058": "sa kathayati santyanye vṛkṣā haritasnigdhapalāśāḥ |",
    "745:3059": "tatrāhaṃ dhṛtiṃ na labhe |",
    "745:3060": "atra sthitasya me svāsthyam |",
    "745:3061": "ko yogaḥ |",
    "745:3062": "te saṃprasthitāḥ |",
    "745:3063": "adrākṣīnmṛgo daṇḍinam |",
    "745:3064": "sa kathayati |",
    "745:3065": "daṇḍin kka gacchasi |",
    "745:3066": "nāhaṃ gacchāmi ete māṃ nayanti ādarśamukhasakāśam |",
    "745:3067": "madīyamapi saṃdeśaṃ naya |",
    "745:3068": "santyanyeṣu sthāneṣu haritaśādvalāni tṛṇāni |",
    "745:3069": "te mama na rocante |",
    "745:3070": "kiṃ kāraṇam |",
    "745:3071": "te saṃprasthitāḥ |",
    "745:3072": "yāvattittireṇa dṛṣṭa uktaśca |",
    "745:3073": "kva yāsyasi |",
    "745:3074": "pūrvavat |",
    "745:3075": "madīyamapi sandeśaṃ naya |",
    "745:3076": "ahamekasmin pradeśe tittireti vāśitaṃ karomi |",
    "745:3077": "aparasmin utittireti |",
    "745:3078": "kimatra kāraṇam |",
    "745:3079": "aparasmin pradeśe sarpeṇa dṛṣṭaḥ |",
    "745:3080": "pūrvavanmamāpi sandeśaṃ naya |",
    "745:3081": "ahamāśayātsukhena nirgacchāmi duḥkhena praviśāmi |",
    "745:3082": "kimatra kāraṇam |",
    "745:3083": "anyasmin pradeśe ahinakulau parasparaviruddhau kaliṃ kurvataḥ |",
    "745:3084": "pūrvavadyāvadasmākamapi sandeśaṃ naya |",
    "745:3085": "āvāṃ divānyonyaṃ kaliṃ kurvāṇau dhṛtiṃ na labhāvaḥ |",
    "745:3086": "kimatra kāraṇam |",
    "745:3087": "anyatamā badhūkumārī pūrvavadyāvatsā kathayati |",
    "745:3088": "mamāpi sandeśaṃ naya |",
    "745:3089": "yadāhaṃ paitṛke gṛhe tiṣṭhāmi tadāhaṃ śvaśuragṛhasyārthe utkaṇṭhāmi |",
    "745:3090": "yadā śvasuragṛhe tiṣṭhāmi tadā paitṛkagṛhe utkaṇṭhāmi |",
    "745:3091": "kimatra kāraṇam |",
    "745:3092": "te saṃprasthitāḥ |",
    "745:3093": "jayena yenādarśamukho rājā tenopasaṃkrāntāḥ |",
    "745:3094": "upasaṃkramya daṇḍī rājānaṃ jayenāyuṣā cā varśavitvā ekānte niṣaṇṇaḥ |",
    "745:3095": "te'pyamī pādau śirasā vanditvaikānte niṣaṇṇāḥ |",
    "745:3096": "rājā daṇḍinaṃ pṛcchati |",
    "745:3097": "kimāgato'si |",
    "745:3098": "devānīto'smīti |",
    "745:3099": "kena kāraṇena |",
    "745:3100": "daṇḍinā gṛhapatinā saha vivādastatsarvamārocitam |",
    "745:3101": "rājā gṛhapatiṃ pṛcchati |",
    "745:3102": "dṛṣṭastvayā valīvardaḥ |",
    "745:3103": "dṛṣṭaḥ |",
    "745:3104": "daṇḍin tvayā valīvardā praveśitāḥ |",
    "745:3105": "deva praveśitāḥ |",
    "745:3106": "rājā kathayati |",
    "745:3107": "asya daṇḍīno hihvāṃ chindata yena nārocitam |",
    "745:3108": "asyāpi netroddharaṇaṃ kuruta yena valīvardā nopanibaddhāḥ |",
    "745:3109": "gṛhapatiḥ kathayati |",
    "745:3110": "ekadā me valīvardā hṛtā aparaṃ netroddharaṇaṃ kriyate |",
    "745:3111": "daṇḍinā jitaṃ bhavatu |",
    "745:3112": "sa puruṣaḥ kathayati |",
    "745:3113": "deva anena daṇḍinā mama vaḍavā praghātitā |",
    "745:3114": "yathākathaṃ tena vistareṇārocitam |",
    "745:3115": "rājā kathayati |",
    "745:3116": "asya puruṣasya jihvāṃ chindata yenoktaṃ yathā śaknoti tathā vārayeti |",
    "745:3117": "asyāpi daṇḍino hastau ardhāpayata yenānyena śakyaṃ tāṃ dhārayituṃ nānyatra śilāprahārayā |",
    "745:3118": "sa puruṣaḥ kathayati |",
    "745:3119": "ekadā me vaḍavā praghātitā dvitīyaṃ ye jihvācchedaḥ |",
    "745:3120": "daṇḍinā jitaṃ bhavatu |",
    "745:3121": "kuvindapatnyā vistareṇārocitam |",
    "745:3122": "rājā kathayati |",
    "745:3123": "gaccha eṣa eva te bhartā bhavatu |",
    "745:3124": "sā kathayati |",
    "745:3125": "ekadā anena mama bhartā praghātito'para eṣa me svāmī bhaviṣyati |",
    "745:3126": "daṇḍinā jitaṃ bhavatu |",
    "745:3127": "vardhakinā vistareṇārocitam |",
    "745:3128": "rājā kathayati |",
    "745:3129": "asya takṣāṇasya jihvāṃ chindata yo vāsīṃ muktvidakamadhye vācaṃ niścārayati |",
    "745:3130": "asyāpi daṇḍino netroddharaṇaṃ kuruta paśyannapi gambhīramudakaṃ takṣāṇaṃ pṛcchati |",
    "745:3131": "takṣāṇaḥ kathayati |",
    "745:3132": "ekadā me vāsyapahṛtā dvitīyo me jihvācchedaḥ |",
    "745:3133": "daṇḍinā jitaṃ bhavatu |",
    "745:3134": "kalyapālyā vistareṇārocitam |",
    "745:3135": "rājā kathayati |",
    "745:3136": "asyāḥ kalapālyā hastāvardhāpayata yadanayā dārakaḥ sarveṇa sarve pracchādya śāyayitaḥ |",
    "745:3137": "daṇḍino'pi netroddharaṇaṃ kuruta yo'pratyavekṣya parakīye āsane niṣetsyati |",
    "745:3138": "sā kathayati |",
    "745:3139": "ekadā me putraḥ praghātito dvitīyo me hastacchedaḥ |",
    "745:3140": "daṇḍinā jitaṃ bhavatu |",
    "745:3141": "daṇḍinā (kāka)",
    "745:3142": "sandeśamārocitam |",
    "745:3143": "rājā kathayati |",
    "745:3144": "daṃḍin sa kāko vaktavyaḥ |",
    "745:3145": "tvamāsīrgrāmarāṭ |",
    "745:3146": "atra pradeśe śākhoṭaka āsīt |",
    "745:3147": "asmiṃśca śākhoṭakavṛkṣe nidhānastiṣṭhati |",
    "745:3148": "taṃ kasyaciddāttvā gaccha |",
    "745:3149": "svastho bhaviṣyasi |",
    "745:3150": "mṛgasandeśamārocitam |",
    "745:3151": "sa kathayati |",
    "745:3152": "mṛgastvayā vaktavyaḥ |",
    "745:3153": "atra vṛkṣasyopariṣṭāmadhubindyā nipataṃtyā tṛṇaśādvalāni madhurīkṛtāni tāni tvayā bhakṣitāni |",
    "745:3154": "sa ca madhu prakrāntaḥ |",
    "745:3155": "rasagṛdhyāṃ tyaja |",
    "745:3156": "mānayena vyasanamāpatsyase iti |",
    "745:3157": "tittirisandeśamārocitam |",
    "745:3158": "rājā kathayati |",
    "745:3159": "yatra sa tittiri tittiri vāśitaṃ karoti sa pradeśo niṣkāṃcanaḥ |",
    "745:3160": "yatrotittireti tatra nidhānastiṣṭhati |",
    "745:3161": "sa taṃ nidhānaṃ kasyacidārocayitvānyatra gaccha |",
    "745:3162": "mānayena vyasanamāpatsyasi |",
    "745:3163": "ahinakulasandeśamārocitam |",
    "745:3164": "rājā kathayati |",
    "745:3165": "tau vaktavyau |",
    "745:3166": "yuvāṃ manuṣyabhūtau dvau bhrātarau |",
    "745:3167": "tatraikaḥ kathayati svāpateyaṃ bhājayāvaḥ |",
    "745:3168": "dvitīyena mātsaryābhibhūtena na bhājitam |",
    "745:3169": "tatraiko'dhyavasānaṃ kṛtvā āśīviṣeṣūpapannaḥ |",
    "745:3170": "dvitīyo'pi svāpateyamavaṣṭabhyādhyavasānaṃ kṛtvā nakulaḥ saṃvṛttaḥ |",
    "745:3171": "tena yūyametat svāpateyaṃ śramaṇabrāhmaṇaṇebhyo dattvā tasmāt sthānādapakramata |",
    "745:3172": "svasthā bhaviṣyatha |",
    "745:3173": "sarpasya sandeśamārocitam |",
    "745:3174": "rājā kathayati |",
    "745:3175": "vaktavyaste sa sarpaḥ |",
    "745:3176": "tvaṃ jighatsādaurbalyaparīta āśayānnirgacchasi |",
    "745:3177": "mukhena prabhūtamāhāraṃ bhuktvā duḥkhenāśayaṃ praviśasi |",
    "745:3178": "satvamāhāre mātrāṃ jānīyāḥ |",
    "745:3179": "yatheṣṭacārī sukhaṃ vihariṣyasi |",
    "745:3180": "vadhūkumāryāḥ sandeśamārocitam |",
    "745:3181": "rājā kathayati |",
    "745:3182": "vaktavyā vadhūkumārī tvayā |",
    "745:3183": "tava paitṛke gṛhe sapremakastiṣṭhati |",
    "745:3184": "sā tvaṃ yadā śvaśuragṛhe tiṣṭhasi tadā sapremakasyārthe utkaṇṭhayasi |",
    "745:3185": "yadā paitṛkagṛhe tiṣṭhasi tadā svāmino'rthe utkaṇṭhayasi |",
    "745:3186": "sā tvameka sthānaṃ parityajyaṃ ekaṃ sugṛhītaṃ kuru |",
    "745:3187": "mānayena vyasanamāpatsyase |",
    "745:3188": "vadhūkumārī āśīviṣaśca yathānuśiṣṭaḥ pratipannaḥ |",
    "745:3189": "ahinakulau daṇḍinaḥ svāpateyamanupradattaḥ kākenāpi avaśiṣṭā yathānuśiṣṭāḥ pratipannāḥ |",
    "745:3190": "amātyāḥ kathayanti |",
    "745:3191": "aho devasya īdṛśo'pi pratibhānaḥ |",
    "745:3192": "rājñā āttamanasā caturṣu nagaradvāreṣu dānaśālā māpitā |",
    "745:3193": "dānādhiṣṭhāyikāḥ puruṣāḥ sthāpitāḥ |",
    "745:3194": "tena khalu samayena durbhikṣamatra dvādaśavārṣikam |",
    "745:3195": "tena dvādaśavārṣike durbhikṣe vartamāne anekeṣāṃ prāṇiśatasahasrāṇāṃ piṇḍakena yogodvahanaṃ kṛtam |",
    "745:3196": "sa ātmano yajñasampadaṃ dṛṣṭvā gāthāṃ bhāṣate |",
    "745:3197": "dhanaṃ hi labdhā dharmeṇa na kuryātsaṃcayaṃ budhaḥ |",
    "745:3198": "dadyātsaṃpannaśīleṣu dakṣiṇīye (ṣu) dakṣiṇām ||101 ||",
    "745:3199": "śramaṇānbrāhmaṇānsādhūn tarpayitvā vanīpakān |",
    "745:3200": "kāyasya bhedātsa tadā prājño deveṣūpapadyate ||102||",
    "745:3201": "evaṃ jñātvā tu medhāvī śrāddho muktena cetasā |",
    "745:3202": "dānaśūrānpraśaṃsanti dakṣiṇīyeṣvamatsarāḥ ||103||",
    "745:3203": "syāt khalu te mahārājānyaḥ sa tena kālena tena samayenādarśamukho nāma rājā prābhāvyaḥ |",
    "745:3204": "yena taddvādaśavārṣike durbhikṣe vartamāne anekeṣāṃ prāṇiśatasahasrāṇāṃ piṇḍakena yogodvahanaṃ kṛtam |",
    "745:3205": "na khalvevaṃ draṣṭavyam |",
    "745:3206": "api tvahameva tena kālena tena samayenādarśamukho nāma rājābhūvaṃ prābhāvyaḥ |",
    "745:3207": "mayaiva dvādaśavārṣike durbhikṣe varttamāne anekeṣāṃ prāṇiśatasahasrāṇāṃ piṇḍakena yogodvahanaṃ kṛtam |",
    "745:3208": "syāt khalu te mahārāja tena mayā dānena vā dāvasaṃvibhāgena vānuttarā samyaksaṃbodhirabhisaṃbuddheti |",
    "745:3209": "na khalvevaṃ draṣṭavyam |",
    "745:3210": "api tu me taddānaṃ hetumātrakaṃ pratyayamātrakaṃ sambhāramātrakam |",
    "745:3211": "punarapi mahārāja yanmayānuttarāṃ samyaksaṃbodhiṃ prārthayitā dānāni dattāni puṇyāni kṛtāni tacchrūyatāṃ |",
    "745:3212": "bhūtapūrvaṃ mahārāja sudhano nāma rājābhūccakravartī |",
    "745:3213": "tena caturaśītiṣu nagarasahasreṣu yajñavāṭāni māpayitvā bahūni varṣāṇi bahūni varṣaśatāni bahūni varṣasahasrāṇi bahūni varṣaśatasahasrāṇi dānāni dattāni puṇyāni kṛtāni |",
    "745:3214": "sa ātmano yajñasampadaṃ dṛṣṭvā gāthāṃ bhāṣate |",
    "745:3215": "samṛddhimātmano dṛṣṭvā deveṣu manujeṣu ca |",
    "745:3216": "na prayaccheddhi ko dānaṃ saṃpattiryena labhyate ||104||",
    "745:3217": "pratyūhya yo'yaṃ śatāni puṃsāṃ mātsaryamākramya sapatnabhūtam |",
    "745:3218": "dadāti dānaṃ paralokabhīruḥ śūreṣvasau śūrataro mato me ||105||",
    "745:3219": "na taṃ hi śūraṃ munayo vadanti yaḥ śastrapāṇirvicaratyanīke |",
    "745:3220": "dānaṃ prayacchanti viśāradā ye śūrāṃstu tānsarvavido vadanti ||106||",
    "745:3221": "syāt khalu te mahārājānyaḥ sa tena kālena tena samayena rājābhūccakravartī yena taccaturaśītiṣu nagarasahasreṣu yajñavāṭaṃ māpayitvā bahūni varṣāṇi bahūni varṣaśatāni bahūni varṣaśatasahasrāṇi dānāni dattāni puṇyāni kṛtāni |",
    "745:3222": "na khalvevaṃ draṣṭavyam |",
    "745:3223": "api tu taddānaṃ saṃbodherhetumātrakaṃ pratyayapātrakaṃ sambhāramātrakam |",
    "745:3224": "punarapi mahārāja yanmayānuttarāṃ samyaksaṃbodhiṃ prārthayitā dānāni dattāni puṇyāni kṛtāni vīryapāramitā ca paripūritā na cānuttarā samyaksaṃbodhiradhigateti tacchrūyatām |",
    "745:3225": "bhūtapūrvaṃ mahārāja paṃcālaviṣaye dvau rājānau babhūvatuḥ |",
    "745:3226": "uttarapaṃcālo dakṣiṇapaṃcālaśca |",
    "745:3227": "tatrottarapaṃcālo dhano nāmnā hastināpure nagare rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca |",
    "745:3228": "praśāntakalikalahaḍimbaḍamaraṃ taskararogāpagataṃ śālīkṣugomahiṣīsaṃpannam |",
    "745:3229": "dhārmiko dharmarājā dharmeṇa rājyaṃ kārayati |",
    "745:3230": "tasmiṃśca nagare mahān hrada utpalapadmakumudapuṇḍarīkasaṃchanno haṃsakāraṇḍavacakravākopaśobhito ramaṇīyaḥ |",
    "745:3231": "tatra hrade janmacitro nāma nāgapotaḥ prativasati |",
    "745:3232": "sa kālena kālaṃ samyagvāridhārāmanuprayacchatīti atīva śasyāsaṃpattirbhavati |",
    "745:3233": "śasyavatī vasumatī subhikṣānnapāno deśaḥ |",
    "745:3234": "dānamānasatkāravāṃśa lokaḥ śramaṇabrāhmaṇakṛpaṇavanīpakopabhojyaḥ |",
    "745:3235": "dakṣiṇapaṃcālastu rājā adharmabhūyiṣṭhaścaṇḍo rabhasaḥ karkaśaḥ adharmeṇa rājyaṃ kārayati |",
    "745:3236": "nityaṃ daṇḍanatāḍanadhātanadhāraṇabandhanahaḍinigaḍoparodhaiḥ rāṣṭranivāsinaṃ trāsayati |",
    "745:3237": "adharmabhūyiṣṭhatayā cāsya devo na kālena kālaṃ samyagvāridhārāmanuprayacchati |",
    "745:3238": "tato'sau janakāyaḥ saṃtrastaḥ saṃvegamāpannaḥ svajīvitāpekṣayā rāṣṭraparityāgaṃ kṛtvottarapaṃcālasya rājño viṣayaṃ gatvā prativasati |",
    "745:3239": "yāvadapareṇa samayena dakṣiṇapaṃcālo rājā mṛgayāvyapadeśena janapadānvyavalokanāya nirgato yāvatpaśyati grāmanagarāṇi śūnyāni udyānadevakulāni bhinnaprabhagnāni |",
    "745:3240": "dṛṣṭvā ca punaramātyānāmantrayate |",
    "745:3241": "kasmādbhavanta imāni grāmanagarāṇi śūnyāni udyānadevakulāni va bhinnaprabhagnāni |",
    "745:3242": "sa janakāyaḥ kka gata iti |",
    "745:3243": "amātyāḥ kathayanti |",
    "745:3244": "deva uttarapaṃcālasya rājño dhanasya viṣayaṃ gatāḥ |",
    "745:3245": "kimartham |",
    "745:3246": "devābhayaṃ prayaccha kathayāmaḥ |",
    "745:3247": "dattaṃ bhavatu |",
    "745:3248": "tataste kathayanti |",
    "745:3249": "deva uttarapaṃcālo rājā dharmeṇa rājyaṃ kārayati |",
    "745:3250": "tasya janapadā ṛddhāśca sphīṭāśca kṣemāśca subhikṣāścākīrṇabahujanamanuṣyāśca praśāntakalikalahaḍimbaḍamarāstaskararogāpagatāḥ |",
    "745:3251": "śālīkṣugomahiṣīsaṃpanno dānamānasatkāravāṃśca lokaḥ |",
    "745:3252": "śramaṇabrāhmaṇakṛpaṇavanīpakopabhojyaḥ |",
    "745:3253": "devastu caṃḍo rabhasaḥ karkaśo nityaṃ daṇḍanatāḍanaghātanadhāraṇabaṃdhanahaḍinigaḍoparodhaiḥ rāṣṭraṃ trāsayati yato'sau janakāyaḥ saṃtrastaḥ saṃvegamāpannaḥ uttarapaṃcālasya rājño viṣayaṃ gataḥ |",
    "745:3254": "dakṣiṇapaṃcālo rājā kathayati |",
    "745:3255": "bhavantaḥ ko'sāvupāyaḥ syād yenāsau janakāyaḥ punarāgatyaiṣu grāmanagareṣu prativaset |",
    "745:3256": "amātyāḥ kathayanti |",
    "745:3257": "yadi devaḥ uttarapaṃcālarājavaddharmeṇa rājyaṃ kārayati maitracitto hitacitto'nukaṃpācitaḥ svarāṣṭraṃ pālayati nacirādasau janakāyaḥ punarāgatyaiṣu grāmanagareṣu prativaset |",
    "745:3258": "dakṣiṇapaṃcālo rājā kathayati |",
    "745:3259": "bhavanto yadyevamahamapyuttarapaṃcālavaddharmeṇa rājyaṃ kārayāmi maitracitto hitacitto'nukampācittaśca rāṣṭraṃ paripālayāmi |",
    "745:3260": "yūyaṃ tathā kuruta yathāsau janakāyaḥ punarāgatyaiṣu grāmanagareṣu prativasatīti |",
    "745:3261": "devāparo'pi tatrānuśaṃśo'sti |",
    "745:3262": "tasminnagare mahān hradaḥ utpalakumudapuṇḍarīkasaṃchanno haṃsakāraṇḍavacakravākopaśobhitaḥ |",
    "745:3263": "tatra janmacitro nāgapotaḥ prativasati |",
    "745:3264": "sa kālena kālaṃ samyagvāridhārāmanuprayacchati |",
    "745:3265": "atīva śasyasaṃpattirbhavati tena tatra śasyavatī vasumatī subhikṣānnapānaśca deśaḥ |",
    "745:3266": "ko'sāvupāyaḥ syād yenāsau nāgapota ihānīyeta |",
    "745:3267": "deva vidyāmaṃtradhāriṇastamānayatni |",
    "745:3268": "te samanviṣyantām |",
    "745:3269": "tato rājñā suvarṇapiṭakaṃ dhvajāgre baddhvā sarvavijite ghaṇṭāvaghoṣaṇaṃ kāritam |",
    "745:3270": "ya uttarapaṃcālaviṣayājjanmacitraṃ nāgapotamānayet tasyemaṃ suvarṇapiṭakaṃ dāsyāmi mahatā ca satkāreṇa satkariṣyāmīti |",
    "745:3271": "yāvadanyatama āhituṇḍikaḥ amātyānāṃ sakāśaṃ gatvā kathayati |",
    "745:3272": "mamaitatsuvarṇāpiṭakamanuprayacchata ahaṃ janmacitraṃ nāgapotamapahṛtyānayāmīti |",
    "745:3273": "amātyāḥ kathayanti |",
    "745:3274": "eṣa gṛhāṇa |",
    "745:3275": "sa kathayati |",
    "745:3276": "yo yuṣmākaṃ śraddhitaḥ pratyayitaśca tasya haste tiṣṭhatu |",
    "745:3277": "ānīte janmacitre nāgapote grahīṣyāmīti |",
    "745:3278": "evaṃ kuruṣveti |",
    "745:3279": "tato'sāvāhituṇḍikaḥ pratyayitasya puruṣasya haste suvarṇapiṭakaṃ sthāpayitvā hastināpuraṃ nagaraṃ gataḥ |",
    "745:3280": "tatastenāsau hradaḥ samantato vyavalokitaḥ |",
    "745:3281": "nimittīkṛtaṃ cāsau janmacitro nāgapota etasmin deśe pratiṣṭhatīti |",
    "745:3282": "tato balyupahāraninittaṃ (tataḥ)",
    "745:3283": "punaḥ pratyāgataḥ |",
    "745:3284": "amātyānāṃ kathayati balyupahāraṃ me prayacchata saptame divase taṃ nāgapotamapahṛtyānayāmīti |",
    "745:3285": "sa cāhituṇḍikastena saṃlakṣito mamāsāvapaharaṇāyāgataḥ |",
    "745:3286": "saptame divase māmapahariṣyati |",
    "745:3287": "mātāpitṛviyogajaṃ mahaddukhaṃ bhaviṣyati |",
    "745:3288": "kiṃ karomi kaṃ śaraṇaṃ prapadye iti |",
    "745:3289": "tasya ca hradasya nātidūre dvau lubdhakau prativasataḥ sārakaḥ phalakaśca |",
    "745:3290": "tau taṃ hradamāśritya jīvikāṃ kalpayataḥ |",
    "745:3291": "yaḥ sthalagataḥ prāṇino mṛgaśaśaśarabhasūkarādayastad hradamupasarpanti tānpraghātayati ye'pi jalagatā matsyakacchapamaṇḍūkādayaḥ |",
    "745:3292": "tatra ca sārakaḥ kālagataḥ |",
    "745:3293": "phalako jīvati |",
    "745:3294": "janmacitro nāgapotaḥ saṃlakṣayati |",
    "745:3295": "nanyo'sti mama śaraṇamṛte phalakāllubdhakāt |",
    "745:3296": "tato manuṣya veśamāsthāya phalakasya sakāśaṃ gataḥ |",
    "745:3297": "gatvā kathayati |",
    "745:3298": "bhoḥ puruṣa kiṃ tvaṃ jānīṣe kasyānubhāvāddhanasya rājño janapadā ṛddhāśca sphītāśca kṣemāśca subhikṣāścākīrṇabahujanamanuṣyāśca pūrvavadyāvacchālīkṣugomahiṣīsaṃpannā iti |",
    "745:3299": "sa kathayati |",
    "745:3300": "jāne |",
    "745:3301": "sa rājā dhārmiko dharmeṇa rājyaṃ kārayati maitracitto hitacitto'nukampācittaśca rāṣṭraṃ pālayatīti |",
    "745:3302": "sa kathayati |",
    "745:3303": "kimetadevāsti |",
    "745:3304": "anyadapīti |",
    "745:3305": "lubdhakaḥ kathayati |",
    "745:3306": "astyanyo'pyanuśaṃsaḥ |",
    "745:3307": "yaḥ asmin hrade janmacitro nāma nāgapotaḥ prativasati sa kālena kālaṃ samyagvāridhārāmanuprayacchati |",
    "745:3308": "atīva śasyasaṃpattirbhavati śasyavatī vasumatī subhikṣānnapānaśca (deśaḥ) iti |",
    "745:3309": "janmacitraḥ kathayati |",
    "745:3310": "yadi kaścittaṃ nāgapotamito viṣayādapaharettasya nāgapotasya kiṃ syāt mātāpitṛviyogajamasya duḥkhaṃ syādrājño rāṣṭrasya ca |",
    "745:3311": "yo'paharati tasya tvaṃ kiṃ kuryāḥ |",
    "745:3312": "jīvitādvyavaropayeyam |",
    "745:3313": "jānīṣe tvaṃ kataro'sau nāgapota iti |",
    "745:3314": "na jāne ahamasau dakṣiṇapaṃcālaviṣayikenāpahniye |",
    "745:3315": "sa balyupahāravidhānārthaṃ gataḥ saptame divase āgamiṣyati |",
    "745:3316": "āgatyāsya hradasya catasṛṣu dikṣu khadirakīlakānnikhanya nānāraṃgaiḥ sūtrairveṣṭayitvā mantrānāvartayoṣyati |",
    "745:3317": "tatra tvayā pracchannaṃ saṃnnikṛṣṭe sthāne sthātavyam |",
    "745:3318": "yadā tenāyamevaṃrupaḥ prayogaḥ kṛto bhavati tadā hradamadhyātkkathamānaṃ pānīyamutthāsyati |",
    "745:3319": "ahaṃ cotthāsyāmi |",
    "745:3320": "tadā tvayāsāvāhituṇḍikaḥ śareṇa marmaṇi tāḍayitavyaḥ |",
    "745:3321": "āśu copasaṃkramya vaktavyo maṃtrānupasaṃhāra |",
    "745:3322": "mā te utkṛttamūlaṃ śiraḥ kṛtvā pṛthivyāṃ nipātayiṣyāmīti |",
    "745:3323": "yadyasau mantrānanupasaṃhṛtya prāṇairviyokṣyate mṛte'haṃ yāvajjīvameva mantrapāśabaddhaḥ |",
    "745:3324": "syāmiti |",
    "745:3325": "lubdhakaḥ prāha |",
    "745:3326": "yadi tavaikasyaivaṃ guṇaḥ syāttathāpyahamevaṃ kūryāṃ prāgeva sakalasya rāṣṭrasya |",
    "745:3327": "gaccāmyahaṃ tatra sthāna iti |",
    "745:3328": "tatastena nāgapotena tasyaikapārśve guptaṃ sthānamupadarśitam |",
    "745:3329": "yāvadasau lubdhaka saptame divase pratigupte pradeśe ātmānaṃ gogayitvāvasthitaḥ |",
    "745:3330": "sa cāhituṇḍika āgatya balyupahāraṃ kartumārabdhaḥ |",
    "745:3331": "tena catasṛṣu dikṣu catvāraḥ khadirakīlakāḥ nikhātāḥ |",
    "745:3332": "nānāraṃgaiḥ sūtrakairveṣṭayitvā mantrairāvartitaḥ |",
    "745:3333": "tatastatpānīyamutkkathitumārabdham |",
    "745:3334": "lubdhakena śareṇa marmaṇi tāḍito niṣkośaṃ cāsiṃ kṛtvābhihitaḥ |",
    "745:3335": "tvamasminviṣayanivāsinaṃ nāgapotakaṃ mantreṇāpaharasi |",
    "745:3336": "maṃtrānupasaṃhara |",
    "745:3337": "mā te utkṛttamūlaṃ śiraḥ kṛtvā pṛthivyāṃ nipātayiṣyāmīti |",
    "745:3338": "tata ahituṇḍikena duḥkhavedanābhibhūtena mantrā vyāvartitāḥ |",
    "745:3339": "tena ca samanantaraṃ lubdhakena jīvitād vyavaropitaḥ |",
    "745:3340": "tato nāgapoto mantrapāśabandhanādvinirmukto hradādabhyudgatya taṃ lubdhakaṃ pariṣvaktavānevaṃ cāha |",
    "745:3341": "tvaṃ me mātā tvaṃ pitā yanmama tvamāgamya mātāpitṛviyogajaṃ duḥkhaṃ notpannam |",
    "745:3342": "āgaccha bhuvanaṃ gacchāvaḥ |",
    "745:3343": "tenāsau svabhuvanaṃ nīto nānavidhena cānnapānena saṃtarpito ratnāni copadarśitāni |",
    "745:3344": "mātāpitrośca niveditam |",
    "745:3345": "amba tāta eṣa me suhṛccharaṇyaṃ bāndhavo'syānubhāvānmama yuṣmābhiḥ saha viyogo na jāta iti |",
    "745:3346": "tābhyāmapyasau vareṇa pravārito vividhāni ratnāni dattāni |",
    "745:3347": "sa tānyādāya tasmād hradād vyutthitaḥ |",
    "745:3348": "tasya hradasya nātidūre puṣpaphalasampannaṃ nānāśakunimirnikūjitamāśramapadam |",
    "745:3349": "tatra ṛṣiḥ prativasati maitryātmakaḥ kāruṇikaḥ sattvavatsalaḥ |",
    "745:3350": "tato|",
    "745:3351": "sau lubdhakastasya ṛṣestriṣkālamupasaṃkramitumārabdhaḥ |",
    "745:3352": "yaccāsya janmacitreṇa nāgapotena sārdhaṃ vṛttaṃ tatsarvaṃ vistareṇa samākhyātam |",
    "745:3353": "tato'sāvṛṣiḥ kathayati |",
    "745:3354": "kiṃ ratnaiḥ kiṃ vā te suvarṇena tasya bhuvane amogho nāma pāśastiṣṭhati taṃ yācasveti |",
    "745:3355": "tato lubdhako'moghapāśe jātatṛṣṇaḥ ṛṣivacanamupaśrutya punarapi nāgabhuvanaṃ gato yāvatpaśyati nāgabhuvanadvāre tamamoghaṃ pāśam |",
    "745:3356": "tasyaitadabhavat |",
    "745:3357": "eṣa sa pāśo yo mayā prarthanīya iti viditvā nāgabhuvanaṃ praviṣṭaḥ |",
    "745:3358": "tato janmacitreṇa nāgapotenānyaiśca nāgapotaiḥ sasaṃbhramaṃ pratisaṃmodito ratnaiśca pravāritaḥ kathayati |",
    "745:3359": "alaṃ me ratnaiḥ kiṃ tvetadamoghaṃ pāśaṃ mamānuprayaccheti |",
    "745:3360": "janmacitraḥ kathayati |",
    "745:3361": "tavānena kiṃ prayojanam |",
    "745:3362": "asmākaṃ tu mahatprayojanam |",
    "745:3363": "yadā garuḍabhayopadrutā bhavāmastadānenātmānaṃ rakṣāmaḥ |",
    "745:3364": "lubdhakaḥ kathayati |",
    "745:3365": "yuṣmākameṣa garuḍabhayopadrutānāmupayogaṃ gacchati mama tvanena satatameva prayojanam |",
    "745:3366": "yadyasti kṛtamupakṛtaṃ vā prayaccheti |",
    "745:3367": "janmacitrasya nāgapotasyaitadabhavat |",
    "745:3368": "mamānena bahūpakṛtaṃ mātāpitarāvavalokya dadāmīti |",
    "745:3369": "tena mātā pitarāvavalokya sa pāśo dattaḥ |",
    "745:3370": "tato'sau lubdhakaḥ pṛthivīlabdhaprakhyena sukhasaumanasyenāpyāyitamanā amoghaṃ pāśamādāya nāgabhuvanādabhyudgamya svagṛhaṃ gataḥ |",
    "745:3371": "yāvadapareṇa samayena dhanī rājā devyā sārdhaṃ krīḍati ramate paricārayati |",
    "745:3372": "tasya krīḍato ramamāṇasya paricārayato na putro na duhitā |",
    "745:3373": "sa kare kapolaṃ dattvā cintāparo vyavasthitaḥ |",
    "745:3374": "anekadhanasamuditaṃ me gṛhaṃ na me putro na duhitā |",
    "745:3375": "mamātyayāt svakulavaṃśacchede rāṣṭrāpahāraḥ |",
    "745:3376": "sarvaṃ ca svāpateyamaputrakamiti kṛtvā rājavidheyaṃ bhaviṣyatīti |",
    "745:3377": "sa śramaṇābrāhmaṇasuhṛtsambandhibāndhavairucyate |",
    "745:3378": "deva kimasi cintāpara iti |",
    "745:3379": "sa etatprakaraṇaṃ teṣāṃ vistareṇārocayati |",
    "745:3380": "te kathayanti |",
    "745:3381": "devatārādhanaṃ kuru putraste bhaviṣyatīti |",
    "745:3382": "so'putraḥ putrābhinandī śivavarūṇakuberaśakrabrahmādīnanyāṃśa devatāviśeṣānāyācate tadyathā ārāmadevatā vanadevatāścatvaradevatāḥ śṛṅgāṭakadevatā balipratigrāhikā devatāḥ sahajāḥ sahadharmikā nityānubaddhā api devatā āyācate |",
    "745:3383": "asti caiṣa loke pravādo yadāyācanahetoḥ putrā jāyante duhitaraśca |",
    "745:3384": "tacca naivam |",
    "745:3385": "yadyevamabhaviṣyat ekaikasya putrasahasramabhaviṣyat tadyathā rājñāścakravartinaḥ |",
    "745:3386": "apitu trayāṇāṃ sthānānāṃ saṃmukhībhāvātputrā jāyante duhitaraśca |",
    "745:3387": "katameṣāṃ trayāṇām |",
    "745:3388": "mātāpitarau rakto bhavataḥ |",
    "745:3389": "sannipatitau |",
    "745:3390": "mātā ca kalyā bhavati ṛtumatī |",
    "745:3391": "gandharvaśca pratyupasthito bhavati |",
    "745:3392": "eṣāṃ trayāṇāṃ sthānānāṃ sammukhībhāvātputrā jāyante duhitaraśca |",
    "745:3393": "sa caivamāyācanaparastiṣṭhati |",
    "745:3394": "anyatamaśca bhadrakalpiko bodhisattvastasyā agramahipyāḥ kukṣīmavakrāntaḥ |",
    "745:3395": "pañcāveṇikā dharmāḥ ekataḥ paṇḍitajātīye mātṛgrāme |",
    "745:3396": "katame pañca |",
    "745:3397": "raktaṃ puruṣaṃ jānāti |",
    "745:3398": "kālaṃ jānāti |",
    "745:3399": "ṛtuṃ jānāti |",
    "745:3400": "garbhamabakrāntaṃ jānāti |",
    "745:3401": "yasya sakāśād garbho'vakrāmati taṃ jānāti |",
    "745:3402": "dārakaṃ jānāti |",
    "745:3403": "dārikāṃ jānāti |",
    "745:3404": "sa ceddārako bhavati dakṣiṇaṃ kukṣiṃ niśritya tiṣṭhati |",
    "745:3405": "sā ceddārikā bhavati vāmaṃ kukṣiṃ niśritya tiṣṭhati |",
    "745:3406": "sā āttamanāttamanāḥ svāminamārocayati |",
    "745:3407": "diṣṭyā āryaputra vardhase |",
    "745:3408": "āpannasattvāsmi saṃvṛttā |",
    "745:3409": "yathā ca me dakṣiṇakukṣiṃ niśritya tiṣṭhati niyataṃ dārako bhaviṣyatīti |",
    "745:3410": "so'pyāttamanāttamanāḥ pūrvaṃ kāyamabhyunnamayya dakṣiṇabāhumabhiprasāryodānamudānayati |",
    "745:3411": "apyevāhaṃ cirakālābhilaṣitaṃ putramukhaṃ paśyeyam |",
    "745:3412": "(sama) jāto me syānnāvajātaḥ |",
    "745:3413": "kṛtyāni me kurvīta |",
    "745:3414": "bhṛtaḥ pratibibhṛyāt |",
    "745:3415": "dāyādyaṃ pratipadyeta |",
    "745:3416": "kulavaṃśo me cirasthitikaḥ syāt |",
    "745:3417": "asmākaṃ cāpyatītakālagatānāmalpaṃ vā prabhūtaṃ vā dānāni dattvā puṇyāni kṛtvā (asmākaṃ nāmnā)",
    "745:3418": "dakṣiṇāmādekṣyate |",
    "745:3419": "idaṃ tayoryatra tatropapannayorgacchatoranugacchatviti |",
    "745:3420": "āpannasattvā caināṃ viditvā upari prāsādatalagatāmayantritāṃ dhārayati śīte śītopakaraṇairaṣṇe uṣṇopakaraṇairvaidyaprajñaptairāhārairnātitiktairnātyamlairnātilavaṇairnātimadhurakairnātikaṭukairnātika-ṣāyaistiktāmlalavaṇamadhurakaṭukakaṣāyavivarjitairāhārairhārārdhahāravibhūṣitagātrīmapsarasabhivanandanavanavihāriṇīṃ mañcātmañcaṃ pīṭhāta pīṭhamavatarantīmadharimāṃ bhūmim |",
    "745:3421": "na cāsyāḥ kiñcidamanojñaśabdaśravaṇaṃ yāvadeva garbhasya paripākāya |",
    "745:3422": "sā aṣṭānāṃ vā navānāṃ vā māsānāmatyayātprasūtā |",
    "745:3423": "dārako jātaḥ |",
    "745:3424": "abhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ uccaghoṣaḥ saṃgatabhrūstuṅganāsaḥ sarvāṅgapratyaṅgopetaḥ |",
    "745:3425": "tasya jātāvānandabheryastāḍitāḥ |",
    "745:3426": "śrutvā rājā kathayati |",
    "745:3427": "kimetaditi |",
    "745:3428": "antaḥpurikābhiḥ rājñe niveditam |",
    "745:3429": "deva diṣṭyā vardhase putraste jāta iti |",
    "745:3430": "tato rājñā sarvaṃ tannagaramapagatapāṣāṇaśarkarakaṭhallaṃ vyavasthāpitam |",
    "745:3431": "candanavāripariṣiktamucchritadhvajapatākaṃ surabhidhūpaghaṭikopanibaddhaṃ nānāpuṣpāvakīrṇaṃ ramaṇīyam |",
    "745:3432": "ājñā ca dattā |",
    "745:3433": "śramaṇabrāhmaṇakṛpaṇavanīpakebhyo dānaṃ prayacchata |",
    "745:3434": "sarvabandhanamokṣaṃ kuruteti |",
    "745:3435": "tasyaiva trīṇi saptakānyekaviṃśatidivasān vistareṇa jātasya jātimahaṃ kṛtvā nāmadheyaṃ vyavasthāpyate |",
    "745:3436": "kiṃ bhavatu dārakasya nāmeti |",
    "745:3437": "amātyāḥ kathayanti |",
    "745:3438": "ayaṃ dārako dhanasya rājñaḥ putraḥ |",
    "745:3439": "bhavatu dārakasya sudhana iti nāmeti |",
    "745:3440": "tasya sudhana iti nāmadheyaṃ vyavasthāpitam |",
    "745:3441": "sudhano dārakaḥ aṣṭābhyo dhātrībhyo'nupradattaḥ |",
    "745:3442": "dvābhyāmaṃsadhātrībhyāṃ dvābhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyām |",
    "745:3443": "so'ṣṭābhirdhātrībhirunnīyate vardhyate kṣīreṇa dadhnā navanītena sarpiṣā sarpirmaṇḍenānyaiścottapterupakaraṇaviśeṣaiḥ |",
    "745:3444": "āśu vardhate hṛdasthamiva paṅkajam |",
    "745:3445": "sa yadā mahān saṃvṛttastadā lipyāmupanyastaḥ |",
    "745:3446": "pūrvavadyāvadaṣṭāsu parīkṣāsūdghāṭako vācakaḥ paṇḍitaḥ paṭupracāraḥ saṃvṛttaḥ |",
    "745:3447": "sa yāni tāni bhavanti mūrdhābhiṣiktānāṃ janapadaiśvaryasthāmavīryamanuprāptānāṃ mahāntaṃ pṛthivīmaṇḍalamabhinirjityādhyāvasatāṃ pūrvavadyāvat paṃcasu sthāneṣu kṛtāvī saṃvṛttaḥ |",
    "745:3448": "tasya pitrā trīṇyantaḥpurāṇi vyavasthāpitāni jyeṣṭhaṃ madhyaṃ kanīyaḥ |",
    "745:3449": "trīṇiḥ-vāsagṛhāṇi māpitāni haimantikaṃ graiṣmikaṃ vārṣikam |",
    "745:3450": "trīṇyudyānāni māpitāni |",
    "745:3451": "haimantikaṃ graiṣmikaṃ vārṣikam |",
    "745:3452": "tataḥ sudhanaḥ kumāraḥ upari prāsādatalagato nuṣpuruṣeṇa tūryeṇa krīḍati ramate paricārayati |",
    "745:3453": "yāvadapareṇa samayena phalako lubdhako mṛgānanveṣamāṇastena tenānuvicarannanyatamaṃ parvatamanuprāptaḥ |",
    "745:3454": "tasya ca parvatasyādhastādroṣerāśramapadaṃ paśyati puṣpaphalasaṃpannaṃ nānāpakṣigaṇavicaritam |",
    "745:3455": "mahāntaṃ ca hradamutpalakumudapuṇḍarīkasaṃchannaṃ haṃsakāraṇḍavacakravākopaśobhitam |",
    "745:3456": "tadāśramapadaṃ paribhramitumārabdhaḥ |",
    "745:3457": "yāvattamṛṣiṃ paśyati dīrghakeśaśmaśrunakharomāṇaṃ vātātapakarṣitaśarīraṃ cīvaravalkaladhāriṇamanyatamadvṛkṣamūlāśrayaṃ tṛṇakuṭikākṛtanilayam |",
    "745:3458": "dṛṣṭvā ca punaḥ pādābhivandanaṃ kṛtvā kṛtāṃjalipuṭaḥ papraccha |",
    "745:3459": "bhagavan kiyacciramasminpradeśe tava prativasataḥ |",
    "745:3460": "catvāriṃśadvarṣāṇi |",
    "745:3461": "asti tvayā iyatā kālenāsminpradeśe kaścidāścaryādbhuto dharmo dṛṣṭaḥ śruto vā kasyacitsakāśāt |",
    "745:3462": "sa ṛṣirmandamandamuvāca |",
    "745:3463": "bhadrabhukha dṛṣṭaste ayaṃ hradaḥ |",
    "745:3464": "dṛṣṭo bhagavan |",
    "745:3465": "eṣā brahmasabhā nāma puṣkari (ṇī utpalapadmakumudapuṃ)",
    "745:3466": "ḍarīkasaṃchannā nānāpakṣigananiṣevitā himarajatatuṣāragaurāmbupūrṇā surabhikusumaparivāsitatoyā |",
    "745:3467": "asyāṃ puṣkariṇyāṃ paṃcadaśyāṃ paṃcadaśyāṃ manoharā nāma drumakinnararājasya duhi (tā paṃcakinnarīśataparivṛtā nānā)",
    "745:3468": "vidhaśiraḥ snānodvartanairāgatya snāti |",
    "745:3469": "snānakāle cāsya madhuranṛtyagītavāditaśabdena mṛgapakṣiṇo'pahriyante |",
    "745:3470": "ahamapi taṃ śabdaṃ śrutvā mahatā prītisaumanasyena saptāhamadhināmayāmi |",
    "745:3471": "etadāścaryaṃ bhadramukha mayā vṛṣṭamiti |",
    "745:3472": "atha phalakasya lubdhakasyaitadabhavat |",
    "745:3473": "śobhano mayā amoghaḥ pāśo nāgāllabdhaḥ |",
    "745:3474": "taṃ manoharāyā kinnaryāḥ kṣepsyāmīti |",
    "745:3475": "so'pareṇa samayena pūrṇapaṃcadaśyāṃ pāśamādāya hradatīrthasamīpe puṣpaphalaviṭapavṛkṣagahanamāśrityāvadhānatatparo'vasthitaḥ |",
    "745:3476": "yāvanmanoharā kinnarī paṃcakinnarīśataparivṛtā mahatyā vibhūtyā brahmasabhāṃ puṣkariṇīmavatīrṇā snātuṃ tatsamanantaraṃ ca phalakena lubdhakenāmoghaḥ pāśaḥ kṣipto yena manoharā kinnarī baddhā |",
    "745:3477": "tayā amoghapāśapāśitayā hrade mahānupamardaḥ kṛto vibhīṣaṇaśca śabdo niścāritaḥ |",
    "745:3478": "yaṃ śrutvā pariśiṣṭaḥ kinnarīgaṇaḥ itaścāmutaśca saṃbhrānto ma (no)",
    "745:3479": "harāṃ kinnarīṃ nirīkṣitumārabdhaḥ |",
    "745:3480": "paśyati baddhām |",
    "745:3481": "dṛṣṭvā ca punarbhīto niṣpalāyitaḥ |",
    "745:3482": "adrākṣītsa lubdhakastāṃ paramarupadarśanīyām |",
    "745:3483": "dṛṣṭvā ca punarukaśliṣṭo grahīṣyāmīti |",
    "745:3484": "sā kathayati |",
    "745:3485": "mā naiṣīstvaṃ hi mā sprākṣīrnaitattava suceṣṭitam |",
    "745:3486": "rājabhogyā surūpāhaṃ na sādhu grahaṇaṃ tava ||106 || iti |",
    "745:3487": "lubdhakaḥ pāhaḥ |",
    "745:3488": "yadi tvāṃ na gṛhṇāmi niṣpalāyase |",
    "745:3489": "sā kathayati |",
    "745:3490": "nāhaṃ niṣpalāye |",
    "745:3491": "yadi na śraddadhāsi ayaṃ cūḍāmaṇiṃ gṛhṇa |",
    "745:3492": "asyānubhāvenāhamupari vihāyasā gacchāmīti |",
    "745:3493": "lubdhakaḥ kathayati |",
    "745:3494": "kathaṃ jāne |",
    "745:3495": "tayā śirastaścūḍāmaṇirdattaḥ uktaśca |",
    "745:3496": "etaccūḍāmaṇiryasya hastasthastasyāhaṃ vaśā bhavāmi |",
    "745:3497": "tato lubdhakenāsau maṇirgṛhītaḥ |",
    "745:3498": "pāśavaddhāṃ caināṃ gṛhītvā saṃprasthitaḥ |",
    "745:3499": "tena khalu samayena sudhanaḥ kumāro mṛgayānirgataḥ |",
    "745:3500": "adrākṣītsa lubdhakaḥ sudhanaṃ kumāramabhirūpaṃ darśanīyaṃ prāsādikam |",
    "745:3501": "dṛṣṭvā ca punarasyaitadabhavat |",
    "745:3502": "ayaṃ ca rājakumāra iyaṃ ca paramarūpadarśanīyā |",
    "745:3503": "yadyetāṃ dakṣyati balād grahīṣyatīti |",
    "745:3504": "yattvahamettāṃ prābhṛtanyānena svayamevopanayeyam |",
    "745:3505": "tatastaṃ pāśamādāya yena sudhano rājakumārastenopasaṃkrāntaḥ |",
    "745:3506": "upasasṃkramya pādayornipatya kathayati |",
    "745:3507": "idaṃ mayā devasya strīratnaṃ prābhṛtamānītaṃ pratigṛhyatāmiti |",
    "745:3508": "adrākṣītsudhano rājakumārīṃ manoharāṃ kinnarīmabhirūpāṃ darśanīyāṃ prāsādikāṃ paramayā varṇapuṣkalatayā samanvāgatāṃ sarvaguṇasamuditāmaṣṭādaśabhiḥ strīlakṣaṇaiḥ samalaṃkṛtāṃ janapadakalyāṇīṃ kāṃcanakalaśakūrmapīnonnatakaṭhinasaṃhatasujātavṛttapragalamānastanīmabhinīlaraktāṃśukavisṛtāyatanava-kamalasadṛśanayanāṃ sudhruvamāyatataṃganāsāṃ bridrumamaṇiratnabimbaphalasaṃsthāna sadṛśādharoṣṭhīmādṛḍhaparipūrṇagaṃḍapārśvāmatyartharatikaraviśekarakapolatilakāmanupūrvaracitasaṃhatabhru vamaravindavikasadṛśaparipūrṇavimalaśaśivapuṣīṃ pralambabāhuṃ gambhīratrivalīkasannatamadhyāṃstanabhārāvanāmyamānapūrvārdhaṃ rathāṃgasaṃsthitasujātajaghanāṃ kadalīgarbhasadṛśakarā pūrvānuvatitasaṃhata sujātakarabhoruṃ sunigūḍhasuracitasarvāṃgasundarasirāṃ saṃhitamaṇicūḍāmāraktamaratalāṃ praharṣanūpuravalayahārārdhahāranirghoṣavilasitagatimāyatanīasūkṣmakeśīṃ śacīmiva bhraṣṭakāṃcīṃ nūpurāvacchāditapādāṃ chātodarīṃ tāṃ prakīrṇahārāmuttaptajāmbūnadacāruvarṇāṃ dṛṣṭvā kumāraḥ sahasā papāta baddho dṛḍhaṃ rāgapāśena |",
    "745:3509": "tatra sa rāgavahṇau dahanapataṃgasadṛśena jalacañcalacandravimalojjvalasvabhāvena durgāhyatareṇa nadītaraṅgakṣaṣamakaraduradhigamena garuḍapavanajavasamagatinā tulaparivartanalaghubānarāvasthitacapalodbhrāntatareṇa satatābhyāsakleśaniṣevaṇarāgasuravāsvādalolena sarvakleśaviṣamadurgaprapātaniḥsaṃgena paramalīnena cittena sadbhūtānurāgatayā ayoniśomanaskāradhanurvisṛtena saṃyogābhilaṣitaparamarahasyaśabdena kāmaśareṇa hṛdaye viddhaḥ āha ca |",
    "745:3510": "dṛṣṭvātha tāṃ sa sudhanaṃ indusamānavaktrāṃ |",
    "745:3511": "prāvṛḍghanāntaraviniścaratīva vidyut ||107||",
    "745:3512": "tatsehamanmathavilāsamudbhavena |",
    "745:3513": "sadyaḥ sa cetasi tu rāgaśareṇa viddhaḥ ||108||",
    "745:3514": "sa tāmatimanoharāṃ manoharāṃ gṛhītvā hastināpuraṃ gataḥ |",
    "745:3515": "sa ca lubdhako grāmavareṇācchāditaḥ |",
    "745:3516": "tataḥ sudhanaḥ kumāro manoharayā sārdhamupari prāsādatalagataḥ krīḍati ramate paricārayati |",
    "745:3517": "manoharayā rupayauvanaguṇenaḥ sudhanaḥ kumāro'nekaiścopacāraśataistathāpahṛto yathā sudhanaḥ kumāro muhūrtamapi tāṃ na jahāti |",
    "745:3518": "yāvadapareṇa samayena janapadād dvau brāhmaṇāvabhyāgatau |",
    "745:3519": "tatraiko rājānaṃ saṃśrito dvitīyaḥ sudhanaṃ kumāram |",
    "745:3520": "yo rājānaṃ saṃśritaḥ sa rājñā purohitaḥ sthāpito bhogaiśca savibhaktaḥ |",
    "745:3521": "yastu sudhanaṃ kumāraṃ sa bhogamātreṇa saṃvibhaktaḥ (sa) kathayati |",
    "745:3522": "kumāra yadā tvaṃ pituratyayādrājye pratiṣṭhāsyasi tadā me kiṃ kariṣyasīti |",
    "745:3523": "sudhanaḥ kumāraḥ kathayati |",
    "745:3524": "yathā tava sahāyo brāhmaṇo mama pitrā paurohitye sthāpitaḥ evamahaṃ tvāmapi paurohitye sthāpayāmīti |",
    "745:3525": "eṣa ca vṛttāntastena brāhmaṇena karṇaparaṃparayā śrutaḥ |",
    "745:3526": "tasyaitadabhavat |",
    "745:3527": "ahaṃ tathā kariṣyāmi yathā kumāro rājyameva nāsādayiṣyati |",
    "745:3528": "kutastaṃ purohitaṃ sthāpayiṣyatīti |",
    "745:3529": "yāvadapareṇa samayena tasya rāġyo vijite anyatamaḥ kārvaṭiko viruddhaḥ |",
    "745:3530": "tasya samucchittaye rājñā eko daṇḍaḥ preṣitaḥ |",
    "745:3531": "sa hatavihataviddhastaḥ pratyāgataḥ |",
    "745:3532": "evaṃ yāvatsapta daṃḍāḥ preṣitāḥ |",
    "745:3533": "te'pi hata (vihataviddhastāḥ)",
    "745:3534": "pratyāgatāḥ |",
    "745:3535": "amātyaiḥ rājā vijñaptaḥ |",
    "745:3536": "deva kimarthaṃ svabalaṃ hāpyate parabalaṃ vardhyate |",
    "745:3537": "yāvatkaścideva vijite śastrabalopajīvi sarvo'sāvāhūyatāmiti |",
    "745:3538": "brāhmaṇaḥ purohitaḥ saṃlakṣayati |",
    "745:3539": "ayaṃ kumārasya badhopāyakāla iti |",
    "745:3540": "tena rājā vijñaptaḥ |",
    "745:3541": "deva naivamasau śakyaḥ sannāmayitum |",
    "745:3542": "rājā kathayati |",
    "745:3543": "kiṃ mayā svayaṃ gantavyam |",
    "745:3544": "purohitaḥ kathayati |",
    "745:3545": "kimarthaṃ devaḥ svayaṃ gacchati |",
    "745:3546": "ayaṃ sudhanaḥ kumāro baladarpayuktaḥ |",
    "745:3547": "eṣa daṇḍasahīyaḥ preṣyatāmiti |",
    "745:3548": "rājā kathayati evamastviti |",
    "745:3549": "tato rājā kumāramāhūya kathayati |",
    "745:3550": "gaccha kumra daṃḍasahīyaḥ kārvaṭikaṃ sannāmaya |",
    "745:3551": "evaṃ deveti sudhanaḥ kumāro rājñaḥ pratiśrutyāntaḥpuraḥ praviṣṭaḥ |",
    "745:3552": "manoharādarśanāccāsya sarvaṃ vismṛtam |",
    "745:3553": "punarapi rājñābhihitaḥ |",
    "745:3554": "punarapi taddarśanātsarvaṃ vismṛtam |",
    "745:3555": "tataḥ purohitena rājābhihitaḥ |",
    "745:3556": "deva sudhanaḥ kumāro manoharayā atīva sakto na śakyate preṣayitum |",
    "745:3557": "sādhanaṃ sajjīkriyatām |",
    "745:3558": "nirgataḥ kumāro'ntaḥ purāt preṣayitavyo yathā manoharāyāḥ sakāśaṃ na praviśatīti |",
    "745:3559": "rājñā amātyānāmājñā dattā |",
    "745:3560": "bhavantaḥ evaṃ kurudhvamiti |",
    "745:3561": "amātyaiḥ rājñaḥ pratiśrutya balaughau hastyaśvarathapadātisaṃpanno'nekapraharaṇopakaraṇayuktaḥ sajjīkṛtaḥ |",
    "745:3562": "tataḥ kumāro nirgataḥ ukto gaccha kumāra sajjo balaugha iti |",
    "745:3563": "sa kathayati |",
    "745:3564": "deva gamiṣyāmīti manoharāṃ dṛṣṭvā |",
    "745:3565": "rājā kathayati |",
    "745:3566": "kumāra na draṣṭavyā kālo'tivartate |",
    "745:3567": "tāta yadyevaṃ mātaraṃ dṛṣṭvā gacchāmi |",
    "745:3568": "(gaccha) kumārāvalokaya jananīm |",
    "745:3569": "sa manoharāsantakaṃ cūḍāmaṇimādāya mātuḥ sakāśamupasaṃkrāntaḥ pādayornipatya kathayati |",
    "745:3570": "amba ahaṃ kārvaṭikaṃ sannāmanāya gacchāmi |",
    "745:3571": "ayaṃ cūḍāmaṇiḥ suguptaḥ sthāpayitavyo na kathaṃ cinmanoharāyā deyo'nyatra prānaviyogāditi |",
    "745:3572": "sa evaṃ mātaraṃ sandiśyābhivādya ca nānāyodhabalaughatūryaninādaiḥ saṃprasthitaḥ |",
    "745:3573": "anupūrveṇa janapadānatikramya tasya karvaṭakasya nātidūre'nya'nyatamadvṛkṣamūlaṃ niśrityaṃ vāsamupagataḥ |",
    "745:3574": "tena khalu samayena vaiśravaṇo mahārājo'nekayakṣaparivāro'nekayakṣaśataparivāro'nekayakṣasahasraparivāro'nekayakṣaśatasahasraparivārastena pathā yakṣāṇāṃ yakṣasamitaṃ saṃprasthitaḥ |",
    "745:3575": "tena tasya pathā gacchataḥ khagapathe yānamavasthitam |",
    "745:3576": "tasyaitadabhavat |",
    "745:3577": "bahuśo'hamanena pathā samatikrānto na ca me kadācidyānaṃ pratihatam |",
    "745:3578": "ko'tra heturyena yānaṃ pratihatamiti |",
    "745:3579": "sa paśyati sudhanaṃ kumāram |",
    "745:3580": "tasyaitadabhavat |",
    "745:3581": "ayaṃ bhadrakalpiko bodhisattvaḥ khedamāpadyate yuddhāyābhisaṃprasthitaḥ |",
    "745:3582": "sahāyyamasya karaṇīyam |",
    "745:3583": "ayaṃ karvaṭakaḥ sannāmayitavyaḥ |",
    "745:3584": "na ca kasyacitprāṇinaḥ pīḍā kartavyeti divitvā pāṃcikaṃ mahāyakṣasenāpatimāmantrayate |",
    "745:3585": "ehi tvaṃ pāṃcika sudhanasya kumārasya karvaṭakamayuddhena sannāmaya |",
    "745:3586": "na ca te kasyacitprāṇinaḥ pīḍā kartavyeti |",
    "745:3587": "tatheti pāṃcikena mahāyakṣasenāpatinā vaiśravaṇasya mahārājasya pratiśrutya divyaścaturaṃgo balakāyo nirmitaḥ |",
    "745:3588": "tālamātrapramāṇāḥ puruṣāḥ parvatapramāṇā hastinaḥ hastipramāṇā aśvāḥ |",
    "745:3589": "tato nānākhaḍgamusalatomaraprāsacakraśaktiśaraparaśvaghaḥ śastraviśeṣeṇa nānāvāditrasaṃkṣobheṇa ca mahābhayamupadarśayan mahatā balaughena pāṃcikaḥ karvaṭamanuprāptaḥ |",
    "745:3590": "hastyaśvarathanirghoṣa (nānā)",
    "745:3591": "vāditra (ni) svanāt |",
    "745:3592": "yakṣāṇāṃ svaprabhāvācca prākārāḥ prapapāta vai ||109 ||",
    "745:3593": "tataste karvaṭakanivāsinaṃ balaughaṃ dṛṣṭvā vacca prākārapatanaṃ paraṃ viṣādamāpannā papracchuḥ |",
    "745:3594": "kuta eṣa balaugha āgacchatīti |",
    "745:3595": "te kathayanti |",
    "745:3596": "śīghraṃ dvārāṇi muṃcata |",
    "745:3597": "eṣa pṛṣṭhataḥ sudhanaḥ kumāraḥ āgacchati |",
    "745:3598": "tasyaiṣa balaughaḥ |",
    "745:3599": "yadi ciraṃ dhārayiṣyatha |",
    "745:3600": "sarvathā (svasthā)",
    "745:3601": "na bhaviṣyatheti |",
    "745:3602": "te kathayanti |",
    "745:3603": "vyutpannā na vayaṃ rājño na kumārasya dhīmataḥ |",
    "745:3604": "nṛpapauruṣakebhyo'smi bhītāḥ santrāsamāgatāḥ ||110 ||",
    "745:3605": "tairddhārāṇi muktāni |",
    "745:3606": "tataḥ ucchritadhvajapatākāḥ pūrṇakalaśairnānāvidhatūryaninādaiḥ sudhanaṃ kumāraṃ pratyudgatāḥ |",
    "745:3607": "tena ca samāśvāsitāstadabhiprāyāśca rājabhatāḥ sthāpitā nipakāśca gṛhītāḥ parapratyayāśca nibaddhāḥ |",
    "745:3608": "tatastaṃ karvaṭakaṃ sphītīkṛtya sudhanaḥ kumāro nivṛttaḥ |",
    "745:3609": "dhanena ca rājñā tāmeva rātriṃ svapno dṛṣṭaḥ |",
    "745:3610": "gṛdhreṇāgatya rājña udaraṃ sphoṭayitvā antrāṇyākṛṣya sarvaṃ tannagaramantrairveṣṭitaṃ sapta ca ratnāni gṛhaṃ praveśyamānāni dṛṣṭāni tato rājā bhītastrastaḥ āhṛṣṭaromakūpo laghuladhvevotthāya mahā(rha)",
    "745:3611": "śayane niṣadya kare kapolaṃ dattvā cintāparo vyavasthitaḥ |",
    "745:3612": "mā haiva me ato nidānaṃ rāzyāccyutirbhaviṣyati jīvitasya vā antarāya iti |",
    "745:3613": "sa prabhātāyāṃ rajanyāṃ taṃ svapnaṃ brāhmaṇāya purīhitāya nivedayāmāsa |",
    "745:3614": "sa saṃlakṣayati |",
    "745:3615": "yādṛśo devena svapno dṛṣṭo niyataṃ kumāreṇa karvaṭako nirjitaḥ |",
    "745:3616": "vitathanirdeśaḥ karaṇīya iti iti viditvā kathayati |",
    "745:3617": "deva na śobhanaḥ svapnaḥ |",
    "745:3618": "niyatamano nidānaṃ devasya rājyāccyutirbhaviṣyati jīvitasya vāntarāyaḥ |",
    "745:3619": "kevalaṃ tvatrāsti pratīkāraḥ |",
    "745:3620": "sa ca brāhmaṇakeṣu mantreṣu dṛṣṭaḥ |",
    "745:3621": "ko'sau pratīkāraḥ |",
    "745:3622": "deva udyāne puṣkariṇī surūpā prāmāṇikā kartavyāḥ |",
    "745:3623": "tataḥ sudhayā paleptavyā |",
    "745:3624": "susaṃmṛṣṭāṃ kṛtvā kṣudramṛgāṇāṃ rudhireṇa pūrayitavyā |",
    "745:3625": "tato devena snānaprayatena tām puṣkariṇīmekena sopānenāvataritavayam |",
    "745:3626": "ekenāvatīrya dvitīyenottaritavyam |",
    "745:3627": "dvitīyenottīrya tṛtīyenāvataritavyam |",
    "745:3628": "tṛtīyenāvatīrya caturthenottaritavyam |",
    "745:3629": "tataścaturbhibrāhmaṇairvedavedāṅgapāragairdevasya pādau jihvayā nirleḍhavyau |",
    "745:3630": "kinnaramedasā sa dhūpo deyaḥ |",
    "745:3631": "evaṃ devo vidhūtapāpaściraṃ rājyaṃ pālayiṣyatīti |",
    "745:3632": "rājā kathayati sarvametacchakyam |",
    "745:3633": "yadidaṃ kinnaramedamatīva drulabham |",
    "745:3634": "purohitaḥ kathayati |",
    "745:3635": "deva yadeva sulabhaṃ tadeva durlabham |",
    "745:3636": "rājā kathayati |",
    "745:3637": "yathā katham |",
    "745:3638": "purohitaḥ kathayati |",
    "745:3639": "deva nanviyaṃ manoharā kinnarī |",
    "745:3640": "rājā kathayati |",
    "745:3641": "purohita maivaṃ vada |",
    "745:3642": "kumārasyātra prāṇāḥ pratiṣṭhitāḥ |",
    "745:3643": "sa kathayati |",
    "745:3644": "nanu devena śrutam |",
    "745:3645": "tyajedekaṃ kulasyārthe grāmasyārthe kuylaṃ tyajet |",
    "745:3646": "grāmaṃ janapadasyārthe ātmārthe pṛthivīṃ tyajet ||111||",
    "745:3647": "dṛḍhena hyātmanā rājankumārasyāsya dhīmataḥ |",
    "745:3648": "śakṣyasi hyaparāṃ kartuṃ ghātayaināṃ manoharām ||112|| iti ||",
    "745:3649": "ātmābhinandino na kiṃcinna pratipadyante |",
    "745:3650": "iti tenādhivāsitam |",
    "745:3651": "tato yathādiṣṭaṃ purohitena kārayitumārabdham |",
    "745:3652": "puṣkariṇī khātā sudhayā liptā saṃmṛṣṭā kṣudramṛgāṇāṃ ca rudhiramupāvartitam |",
    "745:3653": "sudhanasyāntaḥpurajanevopalabdhaḥ |",
    "745:3654": "tāḥ pratīmanasaḥ saṃvṛttāḥ |",
    "745:3655": "vayaṃ rūpayauvanasaṃpannā |",
    "745:3656": "idānīmasmākaṃ sudhanaḥ kumāraḥ paricārayiṣyatīti |",
    "745:3657": "tāḥ pradumitā dṛṣṭvā manoharā pṛcchati |",
    "745:3658": "kiṃ yūyamatīva praharṣitā iti |",
    "745:3659": "yāvadaparayā sa vṛtānto manoharāyai niveditaḥ |",
    "745:3660": "tato manoharā sañjātaduḥkhadaurmanasyā yena sudhanasya kumārasya jananī tenopasaṃkrāntāḥ |",
    "745:3661": "pādayornipatya karuṇadīnavilambitairakṣairetamarthaṃ nivedayāmāsa |",
    "745:3662": "sā kathayati |",
    "745:3663": "yadyevaṃ svāgamitaṃ kuru |",
    "745:3664": "vicārayiṣyāmīti |",
    "745:3665": "manoharayā āgamayya punarapi samākhyātam |",
    "745:3666": "tayāpi vicāritam |",
    "745:3667": "paśyati bhūtam |",
    "745:3668": "tatastayā sa cūḍāmaṇirvastrāṇi ca manoharāyai dattāni yuktā ca |",
    "745:3669": "putrike prāpte te kāle āgantavyamevaṃ mamopālambho na bhaviṣyatīti |",
    "745:3670": "tato rājā yathānirdiṣṭena krameṇa snānaprayato rudhirapūrṇāṃ puṣkariṇībhavatīrṇottīrṇaḥ |",
    "745:3671": "tato'sya brāhmaṇairjihvayā pādau līḍhau |",
    "745:3672": "aciramānīyatāṃ kiṃnnarīti ca samādiṣṭaḥ |",
    "745:3673": "tatsamanantarameva manoharā gaganatalamutplutya gāthāṃ bhāṣate |",
    "745:3674": "sparśasaṃgamane mahyaṃ hasitaṃ ramitaṃ ca me |",
    "745:3675": "nāgīva bandhanānmuktā eṣā gacchāmi sāṃpratam ||113||iti ||",
    "745:3676": "rājā ca dṛṣṭā vāyupathena gacchantī |",
    "745:3677": "sa bhītaḥ purohitamāmaṃtrayate |",
    "745:3678": "yadarthaṃ kṛto yatnaḥ sa na saṃpanno manoharā kinnarī palāyata iti |",
    "745:3679": "purohitaḥ kathayati |",
    "745:3680": "deva siddho'rthaḥ apagatapāpo devaḥ saṃvṛttaḥ sāṃpratamiti |",
    "745:3681": "tato manoharayāḥ khagapathena gacchantyā etadabhavat |",
    "745:3682": "yadahametāmavasthāṃ prāptā tattasya ṛṣervyapadeśāt |",
    "745:3683": "yadi tena nākhyātamabhaviṣyat nāhaṃ grahaṇaṃ gatābhaviṣyam |",
    "745:3684": "tena hi yāsyāmi tāvattasya ṛṣeḥ sakāśamiti |",
    "745:3685": "sā tasyāśramapadaṃ gatā |",
    "745:3686": "pādābhivandanaṃ kṛtvā tamṛṣimuvāca |",
    "745:3687": "maharṣe tvadvayapadeśādahaṃ grahaṇaṃ gatā manu(ṣya)",
    "745:3688": "saṃsparśañca saṃprāptā |",
    "745:3689": "jīvitāntarāyaśca me nāsti saṃvṛttaḥ |",
    "745:3690": "tadvijñāpayāmi |",
    "745:3691": "yadi kadācitsudhanaḥ kumāra āgacchenmāṃ samanveṣamāṇastasyemāmaṅgulimudrāṃ dāturmahasi |",
    "745:3692": "evaṃ ca vaktum |",
    "745:3693": "kumāra viṣamāḥ panthāno durgamāḥ |",
    "745:3694": "khedamāpatsyase nivartasveti |",
    "745:3695": "yadi ca nirvāyamāṇo no tiṣṭhet tasya mārgaṃ vyapadeṣṭumarhasi |",
    "745:3696": "kumāra manoharayā samākhyātam |",
    "745:3697": "uttare digbhāge trayaḥ kālaparvatāstānatikramya apare trayastānatikramya apare trayastānatikramya apare trayastānatikramya himavān pravatarājaḥ |",
    "745:3698": "tasyottareṇotkīlakaparvataḥ |",
    "745:3699": "tataḥ kūhako jalapathaḥ khadirakaḥ ekadhārako vajrakaḥ kāmarūpī tikīlakaḥ airāvatakaḥ adhunānaḥ pramokṣaṇaḥ |",
    "745:3700": "ete te parvatāḥ samatikramaṇīyāḥ |",
    "745:3701": "tatra khadirake parvate guhāpraveśaḥ ekadhārake ca utkīlake |",
    "745:3702": "vajrake tu pakṣirājena praveśaḥ |",
    "745:3703": "ebhirupāyaiste parvatā atikramaṇīyāḥ |",
    "745:3704": "yantrāṇi ca bhaṃktavyāni |",
    "745:3705": "ajavaktro meṇḍhakaḥ puruṣo rākṣasarūpī piṅgalo (hantavyaḥ |",
    "745:3706": ") guhāyāṃ lālāsrotasā mahatā ajagaro vegena praghāvati |",
    "745:3707": "sa te vikrameṇa hantavyaḥ |",
    "745:3708": "ardhāntaragataṃ nāgaṃ yatra paśyet kirīṭakam |",
    "745:3709": "cāpamuktena bāṇena hantavyo mama kāraṇāt ||114||",
    "745:3710": "yatra paśyet dvau meṣau saṃghaṭṭantau parasparam |",
    "745:3711": "tayoḥ śṛṅgamekaṃ bhaṃktvā mārgaṃ pratilapsyase ||115||",
    "745:3712": "āyasau puruṣau dṛṣṭvā śastrapāṇī mahābhayau |",
    "745:3713": "tayorekaṃ tādayitvā mārgaṃ pratilapsyase ||116||",
    "745:3714": "saṃkocayantīṃ prasārayantīṃ rākṣasīmāyasaṃ mukham |",
    "745:3715": "yadā paśyettadā kīlaṃ lalāṭe tasyā nikhānayet ||117||",
    "745:3716": "śilāvartastathā kūpo vilaṃghyaste ṣaṣṭihastakaḥ |",
    "745:3717": "haripiṅgalakeśākṣo dāruṇo yakṣārakṣasaḥ ||118||",
    "745:3718": "kārkukaṃ maṇḍalaṃ kṛtvā hantavyaśca durāsadaḥ |",
    "745:3719": "nadyaśca valatastāryā nakragrāhasamākulāḥ ||119||",
    "745:3720": "naṅgā pataṅgā tapanī citrā rudanī hasanī āśīviṣā vetrāvatī ca |",
    "745:3721": "naṅgāyāṃ rākṣasīkopā pataṅgāyāmamanuṣyakāḥ |",
    "745:3722": "tapanyāṃ grāhabahulatvaṃ citrāyāṃ kāmarūpiṇaḥ ||120 ||",
    "745:3723": "rudanyāṃ kinnarīceṭyo hasanyāṃ kinnarīsnuṣā |",
    "745:3724": "āśīviṣāyāṃ nānāvidhāḥ sarpā vetranadyāṃ tu śālmaliḥ ||121||",
    "745:3725": "naṅgāyāṃ dhariyakaraṇaṃ pataṅgāyāṃ parākramaḥ |",
    "745:3726": "tapanyāṃ grāhamukhabandhaścitrāyām vividhaṃ gītam || 122||",
    "745:3727": "rūdanyāṃ saumanasyena samuttāraḥ |",
    "745:3728": "hasanyāṃ tūṣṇīṃbhāvayogena |",
    "745:3729": "āśīviṣāyāṃ sarpaviṣamaṃtraprayogena |",
    "745:3730": "vetravatyāṃ tīkṣṇaśastrasaṃpātayogena samuttāraḥ |",
    "745:3731": "nadīḥ samatikramya paṃcayakṣaśatānāṃ gulmakasthānam |",
    "745:3732": "tad dhairyamāsthāya vidrāvyam |",
    "745:3733": "tataḥ kinnararājasya bhavanamiti |",
    "745:3734": "tato manoharā tamṛṣimevamuktvā pādābhivandanaṃ kṛtvā prakrāntā |",
    "745:3735": "yāvatsudhanaḥ kumārastaṃ karvaṭakaṃ sannāmya gṛhītaprābhṛto hastināpuramanuprāptaḥ |",
    "745:3736": "śrutvā rājā parāṃ prītimupagataḥ |",
    "745:3737": "tataḥ kumāro mārgaśramaṃ prativinodya pituḥ sakāśaṃ gataḥ |",
    "745:3738": "praṇāmaṃ kṛtvā purastānniṣaṇṇaḥ |",
    "745:3739": "rājñā parayā saṃbhāṣaṇayā saṃbhāṣitaḥ |",
    "745:3740": "uktaśca |",
    "745:3741": "kumāra śivena tvamāgataḥ |",
    "745:3742": "deva tava prasādāt karvaṭakaḥ saṃnāmitaḥ |",
    "745:3743": "nīpakā gṛhītāḥ |",
    "745:3744": "citrakaḥ sthāpitaḥ |",
    "745:3745": "ime tu karapratyayāḥ |",
    "745:3746": "paṇyāgāraśca sthāpita iti |",
    "745:3747": "rājā kathayati |",
    "745:3748": "putra śobhanaṃ pratigṛhītam |",
    "745:3749": "tataḥ pituḥ praṇāmaṃ kṛtvā saṃprasthitaḥ |",
    "745:3750": "rājā kathayati |",
    "745:3751": "kumāra tiṣṭha prābhṛtaṃ sahitāveva bhokṣyāmaḥ |",
    "745:3752": "deva gacchāmi ciradṛṣṭā me manoharā |",
    "745:3753": "alaṃkumāra adya gamanena |",
    "745:3754": "tiṣṭha śvo gamiṣyasīti |",
    "745:3755": "so'nurudhyamāna (evamāha |",
    "745:3756": "tāta adyaiva mayāvaśyaṃ ganyavyam |",
    "745:3757": "rājā tūṣṇīmavasthitaḥ |",
    "745:3758": "tataḥ) kumāraḥ svagṛhaṃ gataḥ |",
    "745:3759": "paśyati śrīvivarjitamantaḥpuradvāram |",
    "745:3760": "sa cintāparaḥ praviṣṭo manoharāṃ na paśyati |",
    "745:3761": "itaścāmutaśca saṃbhrāntaḥ śūnyahṛdaya śabdaṃ kartumārabdhaḥ (manoharā)",
    "745:3762": "manohareti |",
    "745:3763": "yāvadantaḥpuraṃ sannipatitam |",
    "745:3764": "bhoḥ striyaḥ kṣepaṃ kartumārabdhaḥ |",
    "745:3765": "viddho'sau hṛdayaśalyena sutarāṃ praṣṭumārabdhaḥ |",
    "745:3766": "tābhiryathābhūtaṃ samākhyātam |",
    "745:3767": "sa śokena saṃmuhyate |",
    "745:3768": "tāḥ striyaḥ kathayanti |",
    "745:3769": "deva antaḥpure tatprativiśiṣṭarāḥ striyaḥ santi |",
    "745:3770": "kimarthaṃ śokaḥ kriyate |",
    "745:3771": "sa piturnairguṇyamupaśrutya kṛtaghnatāṃ ca mātuḥ sakāśamupasaṃkrāntaḥ |",
    "745:3772": "pādayornipatya kathayati | amba",
    "745:3773": "manoharāṃ na paśyāmi manorathaguṇairyutām |",
    "745:3774": "sādhurūpasamāyuktā kka gatā me manoharā || 123||",
    "745:3775": "manasā saṃpraghāvāmi mano me saṃpramuhyati |",
    "745:3776": "hṛdayaṃ dahyate caiva rahitasya tayā bhṛśam ||124||",
    "745:3777": "manobhirāmā ca manoharā ca sā",
    "745:3778": "mano'nukūlā ca manoratiśca me |",
    "745:3779": "santaptadeho'smi manoharāṃ vinā",
    "745:3780": "kuto mamedaṃvyasanaṃ samāgatam ||125|| iti |",
    "745:3781": "sā kathayati |",
    "745:3782": "putra kṛccchrasaṃkaṭasaṃbādhaprāptā manoharā iti mayā pramuktā |",
    "745:3783": "amba yathākatham |",
    "745:3784": "tayā yathāvṛttaṃ sarvaṃ vistareṇa samākhyātam |",
    "745:3785": "sa piturnairguṇyamakṛtajñatāṃ coktā kathayati |",
    "745:3786": "amba kutra gatā katareṇa patheneti |",
    "745:3787": "sā kathayati | putra",
    "745:3788": "eṣaḥ asau pathā śaila ṛṣisaṃghaniṣevitaḥ |",
    "745:3789": "uṣito jarmarājena yatra yātā manoharā ||126|| iti |",
    "745:3790": "sa manoharāviyogaduḥkhārtaḥ kṛcchraṃ vilalāpa karuṇaṃ paridevamānaḥ |",
    "745:3791": "manoharāṃ na paśyāmi manorathaguṇairyutām |",
    "745:3792": "pūrvavadyāvat kuto mamedaṃ vyasanaṃ samāgatam ||127|| iti |",
    "745:3793": "tato mātrābhihitaḥ |",
    "745:3794": "putra santyasminnantaḥpure tatprativiśiṣṭatatarāḥ striyaḥ |",
    "745:3795": "kimarthaṃ śokaḥ kriyate iti |",
    "745:3796": "kumāraḥ kathayati |",
    "745:3797": "amba kuto me ratiḥ prāpyatāmiti |",
    "745:3798": "sa tayā samāśvāsyamāno'pi śokasantaptastasyāḥ pravṛttiṃ samanveṣamāṇa itaścāmutaśca paribhramitumārabdhaḥ |",
    "745:3799": "tasya buddhirutpannā |",
    "745:3800": "yata eva labdhā tameva tāvatpṛcchāmīti |",
    "745:3801": "sa phalakasya lubdhakasya sakāśaṃ gataḥ |",
    "745:3802": "pṛcchati |",
    "745:3803": "manoharā kutastvayā labdhā iti |",
    "745:3804": "amuṣmin parvatapārśve ṛṣiḥ prativasati |",
    "745:3805": "tasyāśramapade brahmasabhā nāma puṣkariṇī |",
    "745:3806": "tasyāṃ snātumavatīrṇā |",
    "745:3807": "ṛṣivyapadeśena labdhā iti |",
    "745:3808": "sa saṃlakṣayati |",
    "745:3809": "ṛṣiridānīmabhigantavyaḥ |",
    "745:3810": "tasmātpravṛttirbhaviṣyatīti |",
    "745:3811": "eṣa ca vṛttānto rājñā śrutaḥ |",
    "745:3812": "manoharāviyogātkumāro'tīva viklava iti |",
    "745:3813": "tato rājñābhihitaḥ |",
    "745:3814": "kumāra kimasi viklavaḥ |",
    "745:3815": "idānīṃ tatprativiśiṣṭamantaḥpuraṃ vyavasthāpayāmīti |",
    "745:3816": "sa kathayati |",
    "745:3817": "tāta na śakyaṃ mayā tāmanānīyāntaḥpurasthena bhavitum |",
    "745:3818": "sa rājñā bahvapyucyamāno na nivartate |",
    "745:3819": "(tato rājñā nagaraprākāraśṛṅgāṭakeṣvārakṣakāḥ puruṣāḥ sthāpitā yathā kumāro na niṣkāsatīti |",
    "745:3820": "kumāraḥ kṛsnāṃ rātriṃ jāgartukāmaḥ |",
    "745:3821": "uktaṃ ca |",
    "745:3822": "pañcame rātryāmalpaṃ svapanti bahu jāgrati |",
    "745:3823": "katame pañca |",
    "745:3824": "puruṣāḥ striyamapekṣamāṇāḥ |",
    "745:3825": "pratibaddhacittaḥ strīpuruṣaḥ |",
    "745:3826": "utkruśaprāṇī |",
    "745:3827": "caurasenāpatiḥ |",
    "745:3828": "bhikṣuścālabdhavīrya iti |",
    "745:3829": "atha kumārasyaitadabhavat |",
    "745:3830": "yadi dvāreṇa yāsyāmi rājā dvārapālakān rakṣakāṃśca daṇḍenotsādayiṣyati yannvahamarakṣitena pathā gaccheyamiti |",
    "745:3831": "sa rātryāṃ vyutthāya nīlotpalamālābaddhaśirā yena rakṣiṇaḥ puṣā na santi tena tāṃ mālāṃ dhvaje baddhvāvatīrṇaḥ |",
    "745:3832": "candraśca codhitaḥ |",
    "745:3833": "tato'sau candramavekṣya manoharāvirahita evaṃ vilalāpa |",
    "745:3834": "bhoḥ pūrṇacandra rajanīkara tārarāja",
    "745:3835": "tvaṃ rohiṇīnayanakānta susārthavāha |",
    "745:3836": "kaccit priyā mama manoharaṇaikadakṣā",
    "745:3837": "dṛṣṭā tvayā bhuvi manoharanāmadheyā ||128|| iti |",
    "745:3838": "anubhūtapūrvaratimanusmaran jagāma |",
    "745:3839": "dadarśa mṛgīm |",
    "745:3840": "tāmapyuvāca |",
    "745:3841": "he tvaṃ kuraṅgi tṛṇavāripalāśabhakṣe",
    "745:3842": "svastyastu te cara sukhaṃ na mṛgārirasmi |",
    "745:3843": "dīrghekṣaṇā mṛgavadhūkamanīyarūpā",
    "745:3844": "dṛṣṭā tvayā mama manoharanāmadheyā ||129||",
    "745:3845": "sa tāmatikramyānyatamaṃ pradeśaṃ gato dadarśa vanaṃ nānāpuṣpaphalopaśobhitaṃ bhramarairupabhujyamānasāram |",
    "745:3846": "tato'nyatamaṃ bhramaramuvāca |",
    "745:3847": "nīlañjānācalasuvarṇamadhudvirepha-",
    "745:3848": "vaṃśāntarāmburuhamadhyakṛtādhivāsa |",
    "745:3849": "varṇādhimātrasadṛśāyatakeśahastā",
    "745:3850": "dṛṣṭā tvayā mama manoharanāmadheyā ||130||",
    "745:3851": "tasmādapi pradeśādatikrāntaḥ paśyatyāśīviṣam |",
    "745:3852": "dṛṣṭvā cāha |",
    "745:3853": "bhoḥ kṛṣṇāsarpa tanupallavalolajihva |",
    "745:3854": "vakrāntarotpatitadhūmakalāpavaktra |",
    "745:3855": "rāgāgninā tava samo na viṣāgnirugro ||",
    "745:3856": "dṛṣṭā tvayā mama manoharanāmadheyā ||131||",
    "745:3857": "tamapi pradeśaṃ samatikrānto dadarśāparaṃ kokilābhināditam |",
    "745:3858": "dṛṣṭvā ca punastaṃ kokilamuvāca |",
    "745:3859": "bhoḥ kokilottama vanāntaravṛkṣavāsin",
    "745:3860": "nārīmanohara patattrigaṇasya rājan |",
    "745:3861": "nīlotpalāmalasamāyatacārunetrā",
    "745:3862": "dṛṣṭā tvayā mama manoharanāmadheyā ||132||",
    "745:3863": "tamapi pradeśaṃ samatikrānto dadarśāśokavṛkṣaṃ sarvapariphullam |",
    "745:3864": "maṅgalyanāmāntaranāmayuktaḥ",
    "745:3865": "sarvadrumāṇāmadhirājatulyaḥ |",
    "745:3866": "manoharāśokavimūrcchitaṃ mām",
    "745:3867": "eṣo'ñjaliste kuru vītaśokam ||133||",
    "745:3868": "sa evaṃ viklavo'nupūrveṇa tasya ṛṣerāśramapadamanuprāptaḥ |",
    "745:3869": "sa tamṛṣiṃ savinayaṃ praṇipatyovāca |",
    "745:3870": "cīrājināmbaradhara kṣamayā viśiṣṭa-",
    "745:3871": "mūlāṅkurāmalakavilvakapitthabhaktaḥ |",
    "745:3872": "vande ṛṣe nataśirā vada me laghu tvaṃ",
    "745:3873": "dṛṣṭā tvayā mama manoharanāmadheyā ||134||",
    "745:3874": "tataḥ sa ṛṣiḥ sudhanaṃ kumaraṃ svāgatavacanāsanadānakriyādipuraḥsaraḥ pratisaṃmodyovāca |",
    "745:3875": "dṛṣṭā sā paripūrṇacandravadanā nīlotpalābhāsvarā",
    "745:3876": "rūpeṇa priyadarśanā suvadanā nīlāñcitabhrūlatā |",
    "745:3877": "tvaṃ svastho bhuvi bhujyatāṃ hi vividhaṃ mūlaṃ phalaṃ ca prabho",
    "745:3878": "paścāt svasti gamiṣyasīti manasā nātrāsti me saṃśayaḥ ||135||",
    "745:3879": "idaṃ hyavocad vacanaṃ ca subhrūḥ",
    "745:3880": "kumāra tṛṣṇā tvayi bādhate me |",
    "745:3881": "mahacca duḥkhaṃ vasatāṃ vaneṣu",
    "745:3882": "yātāṃ ca māṃ drakṣyasi niścayena ||136|| iti |",
    "745:3883": "iyaṃ ca tayāṃgulimudrikā dattā |",
    "745:3884": "kathayati ca |",
    "745:3885": "kumāra viṣamāḥ panthāno durgamāḥ khedamāpatsyase nivartasveti |",
    "745:3886": "yadi ca nivāryamāṇo na tiṣṭhet tasya mārgamupadeṣṭumarhasi |",
    "745:3887": "kumāra idaṃ ca tayā samākhyātam |",
    "745:3888": "uttare digbhāge trayaḥ kālaparvatāstānatikramyāpare trayastānapyatikramya himavān parvatarājaḥ |",
    "745:3889": "tatpraveśena tvayā imāni bhaiṣajyāni samudānetavyāni |",
    "745:3890": "tadyathā sudhā nāmauṣadhistayā ghṛtaṃ paktvā pātavyaṃ tena ca te na tṛṣā na bubhukṣā smṛtibalaṃ ca vardhayati |",
    "745:3891": "vānaraḥ samduāṇetavyo mantramadhyetavyaṃ saśaraṃ dhanurgrahītavyaṃ maṇayo'vabhāsātmakāḥ agado viṣaghātako'yaskolāstrayo vīṇā ca |",
    "745:3892": "himavataḥ parvatarājasyottareṇotkīlakaḥ parvataḥ |",
    "745:3893": "tataḥ kūjako jalapathaḥ khadirakaḥ ekadhārako vajrakaḥ kāmarūpī utkīlaka airāvatako'dhunānaḥ pramokṣaṇa ete parvatāḥ |",
    "745:3894": "sarve te samatikramaṇīyāḥ |",
    "745:3895": "tatra khadirake parvate guhāpraveśa ekadhārake ca utkīlake |",
    "745:3896": "vajrake tu pakṣirājena praveśaḥ |",
    "745:3897": "ebhiorupāyaiste sarve parvatāḥ samatikramaṇīyāḥ |",
    "745:3898": "yantrāṇi ca bhaṃktavyāni |",
    "745:3899": "ajavaktro meṇḍhakaḥ puruṣo rākṣasarūpī piṅgalo hantavyaḥ |",
    "745:3900": "guhāyāṃ lālāsrotasā mahatājagaro vegena pradhāvati |",
    "745:3901": "sa te vikrameṇa hantavyaḥ |",
    "745:3902": "ardhāntaragataṃ nāgaṃ yatra paśyet kirīṭakam |",
    "745:3903": "cāpamuktena vāṇena hantavyo mama kāraṇāt ||137||",
    "745:3904": "yatra paśyeta dvau meṣau saṃghaṭṭantau parasparam |",
    "745:3905": "tayoḥ śṛṅgamekaṃ bhaṃktvā mārgaṃ pratilapsyase ||138||",
    "745:3906": "āyasau puruṣau dṛṣṭvā śasrapāṇī mahābhayau |",
    "745:3907": "tayorekaṃ tāḍayitvā mārgaṃ pratilapsyase ||139||",
    "745:3908": "saṅkocayantīṃ prasārayantī rākṣasīmāyasaṃ mukham |",
    "745:3909": "yadā paśyettadā kīlaṃ lalāṭe tasyā nikhānayet || 140||",
    "745:3910": "śilāvartastathā kūpo vilaṃdhyasteṣaṣṭihastakaḥ |",
    "745:3911": "haripiṅgalakeśākṣo dāruṇo yakṣarākṣasaḥ ||141||",
    "745:3912": "kārmukaṃ maṇḍalaṃ kṛtvā hantavyaśca durāsadaḥ |",
    "745:3913": "nadyaśca balatastāryā nakagrāhasamākulāḥ ||142||",
    "745:3914": "naṅgā pataṅgā tapanī citrā rudanī hasanī āśīviṣā vetravatī ca |",
    "745:3915": "naṅgāyāṃ rākṣasīkopaḥ pataṅgāyāmamanuṣyakāḥ |",
    "745:3916": "tapanyāṃ grāhabahulatvaṃ citrāyāṃ kāmarūpiṇaḥ ||143||",
    "745:3917": "rudanyāṃ kinnarīceṭyo hasanyāṃ kinnrīsnuṣā |",
    "745:3918": "āśīviṣāyāṃ nānāvidhāḥ sarpā vetranadyāṃ tu śālmaliḥ ||144||",
    "745:3919": "naṅgāyāṃ dhairyakaraṇaṃ pataṅgāyāṃ parākramaḥ |",
    "745:3920": "tapanyāṃ grāhamukhabandhaścitrāyāṃ vividhaṃ gītam ||145||",
    "745:3921": "rudanyāṃ saumanasyena samuttāraḥ |",
    "745:3922": "hasanyāṃ tūṣṇīṃbhāvena |",
    "745:3923": "āśīviṣāyāṃ sarpaviṣamantraprayogena samuttāro vetranadyāṃ tīkṣṇaśastrasaṃpātayogena samuttāraḥ |",
    "745:3924": "nadīmatikramya pañcayakṣaśatānāṃ gulmakasthānam |",
    "745:3925": "tad dhairyamāsthāya vidrāvyam |",
    "745:3926": "tato drumasya kinnararājasya bhavanamiti |",
    "745:3927": "tataḥ sudhanaḥ kumāro yathopadiṣṭān oṣadhamantrāgadaprayogān samudānīya tasya ṛṣeḥ pādābhivandanaṃ kṛtvā prakrāntaḥ |",
    "745:3928": "tatastena yathopadiṣṭāḥ sarve samudānītāḥ sthāpayitvā vānaram |",
    "745:3929": "tatastānādāya punarapi tasya ṛṣeḥ sakāśamupasaṃkrāntaḥ |",
    "745:3930": "uktaśca |",
    "745:3931": "alaṃ kumāra kimanena vyavasāyena kiṃ manoharayā |",
    "745:3932": "tvamekākī asahāya śārīrasaṃśayamavāpsyasīti |",
    "745:3933": "kumāraḥ prāha |",
    "745:3934": "maharṣe'vaśyamevāhaṃ prayāsyāmīti | kutaḥ |",
    "745:3935": "candrasya khe vicarataḥ kva sahāyabhāvaḥ",
    "745:3936": "daṃṣṭrābalena balinaśca mṛgādhipasya |",
    "745:3937": "agneśca dāvadahane kva sahāyabhāvaḥ",
    "745:3938": "asmadvidhasya ca sahāyayabalena kiṃ syāt ||146||",
    "745:3939": "kiṃ bho mahārṇabajalaṃ na vigāhitavyaṃ",
    "745:3940": "kiṃ sarpaduṣṭa iti naiba cikitsanīyaḥ |",
    "745:3941": "vīryaṃ bhajeta sumahadūrjitasattvadṛṣṭaṃ",
    "745:3942": "yatne kṛte yadi na sidhyati ko'tra doṣaḥ ||147|| iti |",
    "745:3943": "tataḥ sudhanaḥ kumāro manoharopadiṣṭena vidhinā saṃprasthito'nupūrveṇa parvatanadīguhāprapātādīni bhaiṣajyamantrāgadaprayogena vinirjitya drumasya kinnararājasya bhavanasamīpaṃ gataḥ |",
    "745:3944": "kumāro'paśyat |",
    "745:3945": "tannagaramadūraṃ śrīmadudyānopaśobhitam |",
    "745:3946": "nānāpuṣpaphalopetaṃ nānāvihagasevitam ||148||",
    "745:3947": "taḍāgadīrdhikāvāpīkinnaraiḥ samupāvṛtam |",
    "745:3948": "kinnarīstatra cāpaśyat pānīyārthamupāgatāḥ ||149||",
    "745:3949": "tatasyāḥ sudhanakumāreṇābhihitāḥ |",
    "745:3950": "kimanena bahunā pānīyena kriyata iti |",
    "745:3951": "tāḥ kathayanti |",
    "745:3952": "asti drumasya kinnararājasya duhitā manoharā nāma |",
    "745:3953": "sā manuṣyahastagatā babhūva |",
    "745:3954": "tasyāḥ sa manuṣyagandho gaśyati |",
    "745:3955": "sudhanaḥ kumāraḥ pṛcchati |",
    "745:3956": "kimete ghaṭāḥ samastāḥ sarve tasyā upari nipātyante āhosvidāṇupūrveṇeti |",
    "745:3957": "tāḥ kathayanti |",
    "745:3958": "ānupūrvyā |",
    "745:3959": "sa saṃlakṣayati |",
    "745:3960": "śobhano'yamupāyai māmaṃgulimadrāmekasmin ghaṭe prakṣipāmīti |",
    "745:3961": "tenaikasyāḥ kinnaryyā dhaṭe'nālakṣitaṃ prakṣiptā |",
    "745:3962": "sā ca kinnarī abhihitā |",
    "745:3963": "anena tvayā ghaṭena manoharā tatprathamataraṃ snāpayitavyā |",
    "745:3964": "sā saṃlakṣayati |",
    "745:3965": "nūnamatra kāryeṇa bhavitavyam |",
    "745:3966": "tatastayāsau ghaṭaḥ prathamataraṃ manoharāyā mūdhni nipātito yāvadaṃgulimudrā utsaṅge nipatitā |",
    "745:3967": "sā manoharayā pratyabhijñātā |",
    "745:3968": "tataḥ kinnarīṃ pṛcchati |",
    "745:3969": "mā tatra kaścinmanuṣyo'bhyāgataḥ |",
    "745:3970": "sāha |",
    "745:3971": "abhyāgataḥ |",
    "745:3972": "gacchainaṃ pracchannaṃ praveśayā |",
    "745:3973": "tayā praveśitaḥ sugupte pradeśe sthāpitaḥ |",
    "745:3974": "tato manoharā pituḥ pādayornipatya kathayati |",
    "745:3975": "tāta yadyasau sudhanaḥ kumāra āgacched yenāhaṃ hṛtā tasya tvaṃ kiṃ kuryāḥ |",
    "745:3976": "sa kathayati |",
    "745:3977": "tamahaṃ khaṇḍaśataṃ kṛtvā catasṛṣu dikṣu kṣipeyaṃ manuṣyaḥ asau kiṃ teneti |",
    "745:3978": "manoharā kathayati |",
    "745:3979": "tāta manuṣyabhūtasya kuta ihāgamanam |",
    "745:3980": "ahamevaṃ bravīmīti |",
    "745:3981": "tato drumasya kinnararājasya paryavasthāno vigataḥ |",
    "745:3982": "tato vigataparyavasthāṇaḥ kathayati |",
    "745:3983": "yadyasau kumāra āgacchet tasya hi tvāṃ sarvālaṅkāravibhūṣitāṃ prabhūtavittopakaraṇaiḥ kinnarīsahasraparivṛtāṃ bhāryāratnaṃ dadyāmiti |",
    "745:3984": "tato manoharayā hṛṣṭatuṣṭapramuditayā sudhanaḥ kumāro divyālaṅkāravibhūṣito drumasya kinnararājasyopadarśitaḥ |",
    "745:3985": "tato drumaḥ kinnarājaḥ sudhanaṃ kumāraṃ dadarśābhirūpaṃ darśanīyaṃ prāsādikaṃ paramayā śubhavarṇapuṣkalatayā samanvāgatam |",
    "745:3986": "dṛṣṭvā ca punaḥ paraṃ vismayamupagataḥ |",
    "745:3987": "tatastasya jijñāsāṃ kartukāmena sauvarṇāstambhā ucchritā saptatālāḥ sapta bheryaḥ sapta śūkarāḥ | āha ca |",
    "745:3988": "tvayā kāntyā jitāstāvadete kinnaradārakāḥ |",
    "745:3989": "saṃdarśitaprabhāvastu divyasambandhamarhasi ||150||",
    "745:3990": "atyāyataṃ śaravaṇaṃ kṛtvoddhṛtya śaraṃ kṣaṇāt |",
    "745:3991": "vyuptamanyūnamuccitya punardehi tilāḍhakam || 151||",
    "745:3992": "sandarśaya dhanurvede dṛḍhalakṣyādikauśalam |",
    "745:3993": "tataḥ kīrtipatākeyaṃ tavāyattā manoharā ||152||",
    "745:3994": "sudhanaḥ kumāro bodhisattvaḥ |",
    "745:3995": "kuśalāśca bhavanti bodhisattvāsteṣu teṣu śilpasthānakarmasthāneṣu devatāścaiṣāmautsukyamāpatsyante avighnabhāvāya |",
    "745:3996": "tato bodhisattvo nṛtyagītavīṇāpaṇavasughoṣakavallarīmṛdaṅgādinānāvidhena daivatyopasaṃhatena vāditraviśeṣeṇa samantādāpūryamāṇo'nekaiḥ kinnarasahasraiḥ parivṛttaḥ |",
    "745:3997": "śatakratusamādiṣṭairyakṣaiḥ śūkararūpibhiḥ |",
    "745:3998": "utpāṭite śaravaṇe same vyuptaṃ tilāḍhakam ||153||",
    "745:3999": "ekīkṛtaṃ samuccitya śakrasṛṣṭaiḥ pipīlakaiḥ |",
    "745:4000": "kumāraḥ kinnarendrāya vismitāya nyavedayata ||154||",
    "745:4001": "nīlotpaladalābhenāsinā gṛhītena drumasya kinnararājasya sauvarṇastambhasamīpaṃ gatvā tān stambhān kadalīcchedena khaṇḍakhaṇḍaṃ chettumārabdhaḥ |",
    "745:4002": "tatastān tilaśo'vakīrya saptatālān saptabherīḥ sapta ca śūkarān vāṇena vighya sumeruvadakampyo'vasthitaḥ |",
    "745:4003": "tato gaganatalasthābhirdevatābhiśca kinnaraśatasahasrairhāhākārakilikilāprakṣveḍoccairnādo mukto yaṃ dṛṣṭvā ca kinnararājaḥ paraṃ vismayamupagataḥ |",
    "745:4004": "tataḥ kinnarīsahasrasya manoharāsamānarūpasya madhye manoharāṃ sthāpayitvā sudhanaḥ kumāro'bhihitaḥ |",
    "745:4005": "ehi kumāra pratyabhijānāsi manpharāmiti |",
    "745:4006": "tataḥ sudhanaḥ kumārastāṃ pratyabhijñāya gāthābhigītenoktavān |",
    "745:4007": "yathādrumasya duhitā mameha tvaṃ manoharā |",
    "745:4008": "śīghrametena satyena padaṃ vraja manohare ||155||",
    "745:4009": "tataḥ sā drutapadamabhikrāntā |",
    "745:4010": "kinnarāḥ kathayanti |",
    "745:4011": "devāyaṃ sudhanaḥ kumāro balavīryaparākramasamanvito manoharāyāḥ pratirūpaḥ |",
    "745:4012": "kimarthaṃ bipralabhya |",
    "745:4013": "dīyatāmasya manohareti |",
    "745:4014": "tato drumaḥ kinnararājaḥ kinnaragaṇena saṃvarṇitaḥ sudhanaṃ kinnarābhimatena mahatā satkāreṇa puraskṛtya manoharāṃ divyālaṅkāravibhūṣitāṃ vāmena pāṇinā gṛhītvā dakṣiṇena sauvarṇabhṛṅgāraṃ sudhanaḥ kumāro'bhihitaḥ |",
    "745:4015": "kumāra eṣā te manoharā kinnarīparivṛtā bhāryārthāya dattā |",
    "745:4016": "aparicitā mānuṣāḥ |",
    "745:4017": "yathaināṃ na parityakṣyasīti |",
    "745:4018": "paraṃ tātiti sudhanaḥ kumāro drumasya kinnararājasya pratiśrutya kinnarabhavanastho manoharayā sārdhaṃ niṣpuruṣeṇa tūryeṇa krīḍate ramate paricārayati |",
    "745:4019": "so'pareṇa samayena svadeśamanusmṛtya mātāpitṛviyogajena duḥkhenātyāhato manoharāyā nivedayati |",
    "745:4020": "mātāpitṛviyogajaṃ meṃ duḥkhaṃ bādhata iti |",
    "745:4021": "tato manoharayā eṣa vṛttānto vistareṇa piturniveditaḥ |",
    "745:4022": "sa kathayati |",
    "745:4023": "gaccha kumāreṇa sārdhamapakāntayā te bhavitavyaṃ vipralambhakā manuṣyāḥ |",
    "745:4024": "tato drumeṇa kinnararājena prabhūtaṃ maṇimuktāsuvarṇādīn dattvānupreṣitaḥ |",
    "745:4025": "sa manoharayā sārdhamuparivihāyasā kinnarakhagapathena saṃprasthito'nupūrveṇa hastināpuranagaramanuprāptaḥ |",
    "745:4026": "tato hastināpuraṃ nagaraṃ nānāmanohareṇa surabhiṇā gandhaviśeṣeṇa sarvadigāmoditam |",
    "745:4027": "śrutvā dhanena rājñānandabheryaśca tāḍitāḥ |",
    "745:4028": "sarvaṃ ca tannagaramapagatapāṣāṇaśarkarakaṭhallaṃ kāritaṃ candanacārisiktamāmuktapaṭṭadāmakalāpasamucchritadhvajapatākaṃ surabhiṣūpaghaṭikopanibaddhaṃ nānāpuṣpāvakīrṇaṃ ramaṇīyam |",
    "745:4029": "tataḥ kumāro'nekanaravarasahasraparivṛto manoharayā sārdhaṃ hastināpuraṃ nagaraṃ praviṣṭaḥ |",
    "745:4030": "tato mārgaśramaṃ prativinodya vividhāni ratnānyādāya pituḥ sakāśamupasaṃkrāntaḥ |",
    "745:4031": "pitrā kaṇṭhe pariṣvaktaḥ pārśve rājāsane niṣaṇṇaḥ |",
    "745:4032": "kinnaranagaragamanāgamanaṃ ca vistareṇa samākhyātam |",
    "745:4033": "tato dhanena rājñātibalavīryaparākrama iti viditvā rājyābhiṣekeṇābhiṣiktaḥ |",
    "745:4034": "sudhanaḥ kumāraḥ saṃlakṣayati |",
    "745:4035": "yanmama manoharayā sārdhaṃ samāgamaḥ saṃvṛtto rājyābhiṣekaścānuprāptastat pūrvakṛtahetuviśeṣād yannvahamidānīṃ dānāni dadyāṃ puṇyāni kuryāmiti |",
    "745:4036": "tena hastināpure nagare dvādaśavarṣāṇi nirargali yajña iṣṭaḥ |",
    "745:4037": "syāt khalu te mahārājānyaḥ sa tena kālena tena samayena sudhanaḥ kumāro veti |",
    "745:4038": "na khalvevaṃ draṣṭavyam |",
    "745:4039": "api tvahameva tena kālena tena samayena bodhisattvacaryāyāṃ vartamānaḥ sudhano nāma rājā babhūva |",
    "745:4040": "yanmayā manoharānimittaṃ balavīryaparākramo durśito dvādaśavarṣāṇi nirargalo yajña iṣṭo na tena mayānuttarā samyaksaṃbodhiradhigatā kintu taddānaṃ tacca vīryamanuttarāyāḥ samyaksaṃbodherhetumātrakaṃ pratyayamātrakaṃ saṃbhāramātrakam) |",
    "745:4041": "darśanīyā prāsādikā caṃcā māṇavikā |",
    "745:4042": "tāṃ protsāhayāmaḥ sā tairdūtairāhūyoktā |",
    "745:4043": "yat khalu bhagini (pūrvaṃ no lābhasatkāra evamevāsīt |",
    "745:4044": "idānīṃ lokāḥ śramaṇagautamasya sakāśaṃ gacchanti |",
    "745:4045": "tasya satkāraṃ kurvanti |",
    "745:4046": "a) smākaṃ lābhasatkāraṃ sarveṇa sarvaṃ samucchiccaḥ |",
    "745:4047": "sā tvamadhyupekṣase |",
    "745:4048": "caṃcā māṇavikā kathayati |",
    "745:4049": "(āryakā mayā kiṃ karaṇīyam |",
    "745:4050": "bhagini tava jñātīnāṃ kṛte śramaṇagautamena saha abrahmacaryaṃ caritavyam |",
    "745:4051": "apavādaśca tasya dātavyaḥ |",
    "745:4052": "etena naḥ pūrvavat )",
    "745:4053": "lābhasatkāro bhavediti |",
    "745:4054": "evamuktā caṃcā māṇavikā parivrājikā saṃbahulānāmanyatīrthikapa (rivrājakānāmevamāha |",
    "745:4055": "āryakāḥ śramaṇagautamasyāpavādamahaṃ na utsahe |",
    "745:4056": "bhagini yāvat tvaṃ śramaṇagautamasyāpavādaṃ notsahase tāvad vayaṃ tvayā saha nāla)",
    "745:4057": "piṣyāmo na saṃlapiṣyāmo nālokayiṣyāmo na vyavalokayiṣyāmaḥ |",
    "745:4058": "na ca te sarvāvaseṣu prajña (payiṣyasi āsanāni |",
    "745:4059": "athānuśocantī tvaṃ narakagatimavāpsyasi |",
    "745:4060": "alpaprajñāḥ striyaḥ |",
    "745:4061": "sā bhītā) kathayati |",
    "745:4062": "eṣāhamāryakā yanmayā karaṇīyam |",
    "745:4063": "ehi tvaṃ bhagini jetavanamabhīkṣṇaṃ gaccha |",
    "745:4064": "kaṃcit kālaṃ gatvā śramaṇasya gautamasya (apavādaṃ dāpaya |",
    "745:4065": "sā pratyahamutthāya jetavanaṃ gatā |",
    "745:4066": "yāvat sā bhājanamekaṃ baddhvā yena bhaga )",
    "745:4067": "vāṃstenopasaṃkrāntā |",
    "745:4068": "tena khalu samayena bhagavānanekaśatānāṃ purastānniṣaṇṇo dharmaṃ deśayati |",
    "745:4069": "adrākṣīd bhagavā (n dūrataścaṃcāṃmāṇavikām |",
    "745:4070": "dṛṣṭvā tasyaitadabhavat |",
    "745:4071": "adya mama karmakṛtā )",
    "745:4072": "ni labdhasaṃbhārāṇi pariṇatapratyayāni oghavat pratyupasthitāni avaśyaṃbhāvīni ko'nya pratyanubhaviṣyatīti tataścaṃcā mānavikā parivrājikā (bhagavataḥ purataḥ sthitvāha |",
    "745:4073": "ahamāpannasattvāsmi tvayā kāmopasevanāt |",
    "745:4074": "ratirlabdhā yaśo ghuṣṭaṃ)",
    "745:4075": "dharmaṃ vadasi sāṃpratam ||156|| iti |",
    "745:4076": "bhagavānāha |",
    "745:4077": "abhūtavādī narakānupaiti |",
    "745:4078": "caṃcā māṇavikā prāha |",
    "745:4079": "yaścāpi kṛtvā na karomīti cāha |",
    "745:4080": "bhagavānāha |",
    "745:4081": "(hīno hi dharmairūbhayatra loke,",
    "745:4082": "tulyāmavasthāṃ samupaiti marttyaḥ ||157||",
    "745:4083": "atha śakro devendraḥ aho )",
    "745:4084": "vateyaṃ caṃcā māṇavikā bhagavantaṃ viheṭhayiṣyati bhikṣusaṃghaṃ ceti viditvā tad bhājanamiddhyā pṛthivyāṃ nipātitavān |",
    "745:4085": "tataścaṃcā māṇavikā(lajjitā dūramapasṛtā |",
    "745:4086": "atha rathavisasthavirā bhikṣavo bhagavantamevamāhuḥ )|",
    "745:4087": "vyākṛtā bhadanta rājñaḥ prasenajito dharmādhikārikī kathā |",
    "745:4088": "vyākṛtā ca yatrānuttarāyāṃ samyaksaṃbodhau tatprathamataracittamutpāditaṃ yāva(t samyaksaṃbuddhānāṃ lābhasatkārakathā |",
    "745:4089": "vayamanavatapte mahāsarasi bhagavataḥ purastāt svaka )",
    "745:4090": "svakānāṃ karmaṇāṃ plotiṃ vyākuryāma iti |",
    "745:4091": "adhivāsayati bhagavān sthavirasthavirāṇāṃ bhikṣuṇāṃ tūṣṇīṃbhāvena |",
    "745:4092": "dharyatā khalu buddhānāṃ bhagavatāṃ (jīvatāṃ tiṣṭhatāṃ dhriyamāṇānāṃ yāpayatāṃ yaduta daśāvaśyakaraṇīyāni bhavanti |",
    "745:4093": "na tāvad buddhā bhaga)",
    "745:4094": "vantaḥ parinirvānti |",
    "745:4095": "yāvad buddho na vyākṛto bhavati |",
    "745:4096": "sattvenāvaivaryamanuttarāyāṃ samyaksaṃbodhau cittamutpāditaṃ bhavati |",
    "745:4097": "sarvabuddhavineyā vi(nītā bhavanti |",
    "745:4098": "tribhāga āyuṣaḥ utsṛṣṭo bhavanti |",
    "745:4099": "sīmābandhaḥ kṛto bhavati |",
    "745:4100": "śrāvakayugamagratāyāṃ nirdi)",
    "745:4101": "ṣṭaṃ bhavati śrāvastyāṃ mahāprātihāryaṃ vidarśitaṃ bhavati |",
    "745:4102": "sāṃkāśye nagare devāvataraṇaṃ vidarśitaṃ bhavati |",
    "745:4103": "mātāpitarau satyeṣu pratiṣṭhitau (bhavataḥ |",
    "745:4104": "anavatapte mahāsarasi śrāvakasaṃghena sārdhaṃ pūrvikā karmaplotideśanā vyākṛtā bhavati |",
    "745:4105": "atha buddho )",
    "745:4106": "bhagavān śrāvakasaṃghena sārdhamanavatapte mahāsarasi pūrvikāṃ karmaplotiṃ vyākartukāmo bhikṣuṇāmantrayate sma |",
    "745:4107": "āgama (ya bhikṣavo yenānavataptaṃ mahāsarastena svakasvakānāṃ pūrvikāṃ karmaplotiṃ vyākuryāma |",
    "745:4108": "bhikṣavaḥ evaṃ bhadanta iti )",
    "745:4109": "bhagavataḥ pratyaśrauṣuḥ |",
    "745:4110": "atha bhagavānekonaiḥ pañcabhirarhacchataiḥ sārdhaṃ śrāvastyāmantarhitaḥ anavatapte mahāsarasi (caṇḍayakṣarākṣasaniṣevite nānāpuṣpavṛkṣopaśobhite prādurbhūtaḥ |",
    "745:4111": "tasmānmahābdheratalāmburāśeḥ )",
    "745:4112": "nadyaścatastraḥ prasṛtāścaturdiśaḥ |",
    "745:4113": "gaṅgā ca sindhuśca tathaiva pakṣuḥ",
    "745:4114": "sītā ca yanna prataranti mānuṣāḥ || 158||",
    "745:4115": "ya)smin samaye buddhā bhagavanto laukikaṃ cittamutpādayanti |",
    "745:4116": "tasmin samaye kuntapipīlikādayo'pi prāṇino bhaga (vataśetasā cittamājānanti |",
    "745:4117": "atha nandopanandayornāgarājayoretadabhavat |",
    "745:4118": "kimarthaṃ bhagavatā laukikaṃ cittamutpāditam |",
    "745:4119": "pa)śyataḥ |",
    "745:4120": "anavatapte mahāsarasi karmaplotiṃ vyākartukāmaḥ |",
    "745:4121": "tatastasyānavataptasya mahāsaraso madhye (sarvasuvarṇakhacitaratnamayakāṇḍakiñjalkakarmakṛtarathacakropamasahasradalakamalaparivṛto bhagavān bhikṣusaṃghena saha padma)",
    "745:4122": "karṇikāyāṃ niṣaṇṇaḥ |",
    "745:4123": "sthavirasthavirā api bhikṣavo'nyāsu padmakarṇikāsuḥ niṣaṇṇaḥ |",
    "745:4124": "tena khalu samayena (śāriputro gṛdhrakūṭaparvaṭe saṃghāṭikāṃ sīvyati sma |",
    "745:4125": "atha bhagavānāyuṣmantaṃ mahāmaudgalyāyanamāha |",
    "745:4126": "gaccha maudagalyāyana pravrajyāsa)",
    "745:4127": "hāyakamānayeti |",
    "745:4128": "evaṃ bhadanta ityāyuṣmān mahāmaudgalyāyanaḥ anavatapte mahāsarasi antarhitaḥ |",
    "745:4129": "gṛdhra (kūṭaparvate āyuṣmataḥ śāriputrasya purataḥ sthitvā evamāha |",
    "745:4130": "āyuṣman śāradvatīputra pañcaśatārhadbhiḥ saha śāstā ekaikaśaḥ )",
    "745:4131": "pūrvikāṃkarmaplotiṃ vyākartukāmastvatpratīkṣaṇaparaḥ |",
    "745:4132": "āgaccha |",
    "745:4133": "gacchāmaḥ |",
    "745:4134": "sa kathayati |",
    "745:4135": "āyuṣmān mahāmaudgalyāyana saṃghāṭi (kāṃ sevitvāṃ gacchāmiḥ |",
    "745:4136": "sa kathayati |",
    "745:4137": "tathāstu sahāya |",
    "745:4138": "atha mahāmaudgalyāyana ṛddhyā pañcabhiraṅgu)",
    "745:4139": "lībhiḥ sevitumārabdhaḥ |",
    "745:4140": "āyuṣmān śāriputraḥ kathayati |",
    "745:4141": "āyuṣmato mahāmaudgalyāyanasya tā (vat sīvanaṃ sadyo niṣpannam ) |",
    "745:4142": "sa kathayati |",
    "745:4143": "āyuṣman śāriputra (sacettva na gaccherbalāttvāṃ grahīṣyāmi |",
    "745:4144": "athāyuṣmān śāripyutrastasya kāñcīmākṛṣya kathayati )|",
    "745:4145": "mahāmaudgalyāyana nanu tvaṃ bhagavatā ṛddimatāmagryo nirdiṣṭaḥ |",
    "745:4146": "sa tvametāṃstāvannaya paścānmāṃ neṣyasīti |",
    "745:4147": "tata āyuṣmatā mahā (maudgalyāyanena te tatra nautāḥ |",
    "745:4148": "atha āyuṣmān śāriputraḥ saṃlakṣayati |",
    "745:4149": "ayaṃ maharddhikaḥ |",
    "745:4150": "sacet sthānamidaṃ sarvaṃ )",
    "745:4151": "neṣyatīti sa tena gṛdhrakūṭe parvate upanibaddhaḥ |",
    "745:4152": "āyuṣmatā mahāmaudgalyāyanenākṛṣṭo gṛdhrakūṭaḥ parvataḥ |",
    "745:4153": "(athayuṣmān śāriputraḥ saṃlakṣayati |",
    "745:4154": "anena gṛdhrakūṭaparvataścālita) iti |",
    "745:4155": "sa tena sumerau parvatarāje upanibaddhaḥ |",
    "745:4156": "punarāyuṣmatā mahāmaudgalyāyanenākṛṣṭaḥ sumeruḥ (parvato nandopanandau nāgarājau ca cālitau |",
    "745:4157": "anavataptaṃ mahāsaraśca |",
    "745:4158": "sarvaṃ kṣubdham |",
    "745:4159": "atha sthavirastha)",
    "745:4160": "virā bhikṣavaścalitumārabdhāḥ |",
    "745:4161": "padmakarṇikeṣu niṣaṇṇāste bhagavantaṃ papracchuḥ |",
    "745:4162": "kimarthaṃ bhagavan nando (panandau nāgarājau cālitau |",
    "745:4163": "bhagavānāha |",
    "745:4164": "bhikṣavaḥ nandāpanandayornāgarājayornāsti kampanamiti śrutvā tau ṛddhi viku)",
    "745:4165": "rvitaṃ kuruta iti |",
    "745:4166": "āyuṣmān śāriputraḥ saṃlakṣayati |",
    "745:4167": "yattvahaṃ bhagavataḥ padmanābhe upanibadhvīyāmiti |",
    "745:4168": "tena bhagavataḥ padmanābhe (upanibaddho niṣkampaṃ sthitaḥ |",
    "745:4169": "yadā tasya ṛddhiḥ ṛddhyā parābhūtā tadā āyuṣmanaṃ śāriputramevamāha gaccha |",
    "745:4170": "āyu) ṣmanśāriputra ṛddhivikurvitamāgaccha |",
    "745:4171": "gacchāvaḥ |",
    "745:4172": "gacchāyuṣman mahāmaudgalyāyana |",
    "745:4173": "eṣo'hamāgataḥ eṣa yāvadāyuṣmān mahā(maudgalyāyano na partyāgatastāvadāryāyuṣmān śāriputro gataḥ |",
    "745:4174": "bhagavataḥ pādau śirasā vanditvā ekānte padmakarṇikāyāṃ) niṣaṇṇaḥ |",
    "745:4175": "tataḥ paścādāyuṣmān mahāmaudagalyāyano gataḥ |",
    "745:4176": "paśyati āyuṣmantaṃ śāriputram |",
    "745:4177": "sa kathayati |",
    "745:4178": "āgato'si āyuṣman śāriputra |",
    "745:4179": "(āvāmāgatau |",
    "745:4180": "saṃśayajātā bhikṣavaḥ sarvasaṃśayacchettāraṃ bhagavantaṃ papracchuḥ |",
    "745:4181": "bhadanta bhagavatā)",
    "745:4182": "āyuṣmān mahāmaudgalyāyanaḥ (ṛddhimatāma)",
    "745:4183": "gryo nirdiṣṭaḥ |",
    "745:4184": "atha ca punarāyuṣmatā śāriputreṇa ṛddhyā parājita iti |",
    "745:4185": "bhagavānāha |",
    "745:4186": "na (bhikṣava etarhi atīte'dhvanyapi śilpakuśalena parājitaḥ |",
    "745:4187": "bhūtapūrvaṃ madhya )",
    "745:4188": "deśe anyataraścitrakarācāryo'bhūt |",
    "745:4189": "sa (dhanārthāya)",
    "745:4190": "kāraṇīyena madhadeśād yavanaviṣayaṃ gataḥ |",
    "745:4191": "sa tatra yantrācāryasya niveśane'vatīrṇaḥ |",
    "745:4192": "tena tasya pa (ricaryārthāya yantraputrikā kṛtvā praveśitā |",
    "745:4193": "sā tasya pādau dhāvitvā sthitā |",
    "745:4194": "atha sa tasyā gamanasamaye kathayati |",
    "745:4195": "sā) tūṣṇīmavasthitā |",
    "745:4196": "sa saṃlakṣayati |",
    "745:4197": "nūnaṃ mamaiva paricārikā preṣitā |",
    "745:4198": "sa tāṃ hastaṃ gṛhītā ākraṣṭumārabdhaḥ |",
    "745:4199": "yāvacchṛṅkhalikā puñjī (bhūtā |",
    "745:4200": "sa lajjitaḥ saṃlakṣayati |",
    "745:4201": "ahamanena lajjāpitaḥ |",
    "745:4202": "ahamapyenaṃ sarājaparijanaṃ lajjāpa) yiṣyāmīti |",
    "745:4203": "tena dvārābhimukhamātmapratibimbakamudbandhakaṃ likhitam |",
    "745:4204": "kavāṭasandhau ca nilīyāvasthitaḥ |",
    "745:4205": "tasya (cotthānakāle tasmādantarhitaḥ |",
    "745:4206": "atha yantrārcāḥ saṃlakṣayati dūrāgata eṣaḥ |",
    "745:4207": "kasmād dvāramidamanavaruddham |",
    "745:4208": "sa praviśya paśyati yāvadu)",
    "745:4209": "dbadhya mṛtam |",
    "745:4210": "sa saṃlakṣayati |",
    "745:4211": "kiṃkāraṇamanenātmā jīvitād vyavaropitaḥ |",
    "745:4212": "paśyati tāṃ dāruputrikāṃ (śṛṅkhalikāṃ puñjībhūtām |",
    "745:4213": "sa saṃlakṣayati eṣa lajjāpitaḥ samayocitamācāramanuṣṭhāya atṛptaḥ )",
    "745:4214": "kālaṃ karoti |",
    "745:4215": "sa taṃ tāvanna satkaroti |",
    "745:4216": "yāvad rājñe niveditamiti |",
    "745:4217": "tatastena rājñe gatvā niveditam deva (āsīd yavanaviṣaye citrācāryaḥ |",
    "745:4218": "sa matsakāśamāgataḥ |",
    "745:4219": "tasya paricaryārthāya mayā dāruputrikā praveśitā |",
    "745:4220": "tena tasyā hastau)",
    "745:4221": "gṛhītvā ākṛṣṭā śṛṅkhalikāpuñje'vasthitā |",
    "745:4222": "tena prabhinnenātmā udbaddhaḥ |",
    "745:4223": "tadarhati devastaṃ pratyavekṣitum |",
    "745:4224": "tataḥ (ahaṃ satkaromi |",
    "745:4225": "atha rājñā rājapuruṣāḥ preṣitāḥ |",
    "745:4226": "bhavanto yūyamadya prāk pratyavekṣadhvam |",
    "745:4227": "atha te tatra gatvā pratyavekṣante |",
    "745:4228": "teṣāmetadabhavat |",
    "745:4229": "asmābhiḥ ka )",
    "745:4230": "thamasmānnāgadantakādavatārayitavyamiti |",
    "745:4231": "apare kathayanti pāśaśchettavyamiti |",
    "745:4232": "te kuṭhāram (ādāya chettumārabdhāḥ |",
    "745:4233": "yāvat paśyanti citrācāryam |",
    "745:4234": "atha citrakalācāryaḥ)",
    "745:4235": "kavāṭāntarikāyānnirgatya kathayati |",
    "745:4236": "bhoḥ puruṣa tvayāhamekākī prabhinnaḥ |",
    "745:4237": "tvaṃ punaḥ sarājikaparṣado madhye mayā prabhi (nnaḥ |",
    "745:4238": "kiṃ manyadhve bhikṣavastena kālena tena samayena yo'sau yantra)",
    "745:4239": "kalācārya eṣa maudgalyāyano bhikṣuḥ |",
    "745:4240": "tena kālena tena samayena (yo'sau citrakalācāryaḥ sa eṣa śāriputro bhikṣuḥ ) |",
    "745:4241": "tadāpyanenaiṣa śi(lpācāryaḥ pa)rājitaḥ |",
    "745:4242": "etarhyapyanenaiṣa (ṛddhyā parājitaḥ |",
    "745:4243": "bhūyo'pi yo'nena śilpakuśalena parājitastacchrūyatām |",
    "745:4244": "bhūtapūrvaṃ bhikṣavo dvayościtrakalācā )",
    "745:4245": "ryayorvivādo'bhūt |",
    "745:4246": "ekaḥ kathayati |",
    "745:4247": "ahaṃ śobhanaṃ śilpaṃ jānāmi iti |",
    "745:4248": "dvitīyo'pi kathayati |",
    "745:4249": "ahaṃ śobhanataraṃ jānāmīti |",
    "745:4250": "parasparaṃ (vivadamānau rājasakāśaṃ gatau |",
    "745:4251": "tasya pādayornipatito |",
    "745:4252": "ekaḥ kathayati śobhanaṃ śilpaṃ darśayiṣyāmi |",
    "745:4253": "dvitīyo'pi kathayati |",
    "745:4254": "ahaṃ śobhanataraṃ śilpaṃ darśayiṣyāmi atha)",
    "745:4255": "rājñā tayordvārakoṣṭhako darśitaḥ |",
    "745:4256": "bhavanto nāhaṃ jāne ko yuvayoḥ śobhanataraṃ śilpaṃ jānīte iti |",
    "745:4257": "(yuvayorekaika)",
    "745:4258": "ekāṃ bhittiṃ citrayatu |",
    "745:4259": "atha yuvayoḥ katarasya śobhanaṃ śilpajñānaṃ tanme suviditaṃ bhaviṣyati |",
    "745:4260": "atha tayorekena yavanikāṃ pātayitvā citraka)rma kṛtam |",
    "745:4261": "dvitīyo'parām |",
    "745:4262": "dvitīyena ṣaḍbhirmāsairbhitiḥ parikalpitā |",
    "745:4263": "yasya citrakarma parisamāptaṃ sa rājñaḥ sakāśamupasaṃkrāntaḥ |",
    "745:4264": "upasṃkramya rājānamidamavocat |",
    "745:4265": "deva (mama citrakarma parisamāptam |",
    "745:4266": "draṣṭumarhasi |",
    "745:4267": "atha rājā saha parijanena dvārakoṣṭhakaṃ dṛṣṭvā dṛṣṭaḥ kathayati |",
    "745:4268": "śobhanaṃ citraka) rmeti |",
    "745:4269": "dvitīyaḥ pādayornipatyaḥ kathayati |",
    "745:4270": "idānīṃ damīyaṃ citrakarma draṣṭurmahasi |",
    "745:4271": "tena yavanikāpanītā |",
    "745:4272": "chāyāmātraṃ tatra nipatitam |",
    "745:4273": "rājā (tad dṛṣṭvā vismaya) māpannaḥ |",
    "745:4274": "idaṃ śobhanaṃ ( citrakarmeṃti |",
    "745:4275": "dvitīyo rājñaḥ pādayornipatya kathayati |",
    "745:4276": "deva nai) taccitrakarma |",
    "745:4277": "apitu bhittiparikarmaivamiti |",
    "745:4278": "tato rājā bhūyasyā mātrayā paraṃ vismayamāpannaḥ kathayati |",
    "745:4279": "ayaṃ śobhanataraḥ śilpita iti |",
    "745:4280": "kiṃ manyadhve bhikṣavo yenānena (ṣaḍbhirmāsairbhittiḥ parikalpitā eṣa evāsau bhikṣuḥ śāriputraḥ |",
    "745:4281": "yena ṣaḍbhirmāsaiścitrakarma kṛtameṣa evāsau maudgalyāyano bhikṣustena kālena tena samayena |",
    "745:4282": "tadāpyeṣo'nena śilpena parājitaḥ |",
    "745:4283": "etarhyapyanenaiṣa ṛddhyā parājitaḥ |",
    "745:4284": "bhūtapūrvaṃ vārāṇasyāṃ nagaryāmupani)",
    "745:4285": "sṛtya dvau ṛṣī prativasataḥ |",
    "745:4286": "śaṅkhaśca likhitaśca |",
    "745:4287": "yāvadapareṇa samayena devo vṛṣṭaḥ |",
    "745:4288": "kardamo jātaḥ |",
    "745:4289": "śaṅkhaskhalitaḥ |",
    "745:4290": "karmade patitaḥ |",
    "745:4291": "kuṇḍikā bhagnā |",
    "745:4292": "tata (stena śāpi dattaḥ |",
    "745:4293": "durācāra tvayā dvādaśāni varṣāṇi na varṣitavyam |",
    "745:4294": "rājñā brahmadattena vārāṇasīnivāsinā ca janakāyena śrutam |",
    "745:4295": "tatastairasau gatvā vijñaptaḥ |",
    "745:4296": "maharṣe maivaṃ kriyatāmiti |",
    "745:4297": "sa kathayati |",
    "745:4298": "na śakyaṃ mayā durācārasya kṣamitum |",
    "745:4299": "dvādaśavarṣāṇyanena na (varṣitavyam |",
    "745:4300": "atha rājñā brahmadattena janakāyena saha)",
    "745:4301": "likhito vijñaptaḥ |",
    "745:4302": "tenāyācanaṃ kṛtam |",
    "745:4303": "devo vṛṣṭaḥ |",
    "745:4304": "kiṃ manyadhve bhikṣavo yo'sau tena kālena tena samayena ṛṣi śaṅkhaḥ eṣa evāsau maidgalyāyanaḥ |",
    "745:4305": "(yo'sau tena kālena tena samayena ṛṣirlikhitaḥ |",
    "745:4306": "eṣa evāsau bhikṣuḥ śāriputraḥ |",
    "745:4307": "naitarheva)",
    "745:4308": "tadāpvanena ṛddhyā parājitaḥ |",
    "745:4309": "punarapi yathaiṣo'nena ṛddhyā parājitastacchrūyatām |",
    "745:4310": "likhitaḥ śaṅkhasya kasmiṃścit prayojane pādayornipatitaḥ |",
    "745:4311": "śaṃkhena padbhyāṃ ja (ṭā ākṛṣṭā |",
    "745:4312": "likhita kathayati |",
    "745:4313": "sūryodaye tava śiraḥ sphuṭi)ṣyatīti |",
    "745:4314": "śaṅkhaḥ kathayati |",
    "745:4315": "tasmā(t sūryodayo na bhaviṣya)tīti |",
    "745:4316": "andhakāraṃ loke prādurbhūtam |",
    "745:4317": "tato rājñā brāhmaṇagṛhapatibhiśca śaṅkho vijñaptaḥ |",
    "745:4318": "maharṣe maivaṃ kriyatāmiti |",
    "745:4319": "sa kathayati |",
    "745:4320": "(sūryodaye mama śiraḥ sphuṭiṣyati |",
    "745:4321": "likhitaḥ kathayati |",
    "745:4322": "yadyevaṃ mṛnnayaṃ śiraḥ kriyatām |",
    "745:4323": "(tena tathākṛtam) |",
    "745:4324": "yadayaṃ śiraḥ kṛtaṃ sūryasyābhyudaye ca sphuṭitam |",
    "745:4325": "kiṃ manyadhve bhikṣavo yo'sau śaṅkhaḥ eṣa evāsau maudgalyāyano bhikṣuḥ |",
    "745:4326": "yo'sau likhitaḥ (eṣa evāsau bhikṣu śāriputra |",
    "745:4327": "naitarhyeva tadāpyanena ṛddhyā parājitaḥ |",
    "745:4328": "punarapi yathaiṣo'nena ṛddhyā parājitaḥ()",
    "745:4329": "tacchrūyatām |",
    "745:4330": "madhyedeśād dantakalācāryo dantataṇḍulānāṃ prasthamādāya yavanaviṣayaṃ gataḥ |",
    "745:4331": "sa citrakalācāryagṛhe'vatīrṇaḥ |",
    "745:4332": "sa ca śūnyaḥ |",
    "745:4333": "sa tasya bhāryāmuvāca |",
    "745:4334": "vayasmabhārye (kiñcit taṇḍulaṃ pacanāya gṛhāṇa |",
    "745:4335": "ityuktvā prakrāntaḥ |",
    "745:4336": "sā paktumā)rabdhā |",
    "745:4337": "kāṣṭhakṣayaḥ saṃvṛttaḥ |",
    "745:4338": "na ca siddhāste |",
    "745:4339": "tasyāḥ svāmī āgataḥ kathayati |",
    "745:4340": "bhadre kimetat |",
    "745:4341": "tayā vistareṇa samākhyātam |",
    "745:4342": "sa vyavalokayitumārabdhaḥ paśyati dantataṇḍulān |",
    "745:4343": "sa tāṃ vipra(lambhayan kṛthayati |",
    "745:4344": "bhadre uṣṇe pānīye mṛṣṭe pānīye datte ete siddhā bhavi)ṣyantīti |",
    "745:4345": "tayāsau dantakalācāryo'bhihitaḥ |",
    "745:4346": "mṛṣṭaṃ pānīyamānaya iti |",
    "745:4347": "tena sā uktā |",
    "745:4348": "anyatamasmin pradeśe vāpī likhitā |",
    "745:4349": "tasyāṃ ca kukkuro vyāghmātako likhitaḥ |",
    "745:4350": "(tataḥ kumbhamādāya vāpīṃ manyamānastatapradeśaṃ gatvā paśyati kukkuraṃ vyādhmā) takam |",
    "745:4351": "saghrāṇaṃ pidhāya nirīkṣitumārabdhaḥ |",
    "745:4352": "yāvat tasya tadudakabhājanaṃ bhagnam |",
    "745:4353": "dantakalācāryaḥ pratibhinnaḥ |",
    "745:4354": "kiṃ manyadhve bhikṣavo yo'sau dantakalācāryaḥ eṣa evāsau (maudagalyāyano bhikṣuḥ)",
    "745:4355": "yo'sau citrakalācāryaḥ e)",
    "745:4356": "ṣa evāsau śāriputro bhikṣuḥ |",
    "745:4357": "api tu yāsāṃ dhyānavimokṣasamādhisa (māpattī)",
    "745:4358": "nāṃ lābhīṃ tathāgatastāsāṃ pratyekabuddhā nāmāpi na jānanti |",
    "745:4359": "yāsāṃ pratyekabuddhā (lābhinastāsāṃ bhikṣuḥ śāriputro nāmāpi na jānīte |",
    "745:4360": "yāsāṃ lābhī śāripu)",
    "745:4361": "tro bhikṣustāsāṃ maudgalyāyano bhikṣurnāmāpi na jānīte |",
    "745:4362": "yāsāṃ maudgalyāyano bhikṣurlābhī tāsāṃ tadanye śrāvakā nāmāpi na jānate |",
    "745:4363": "maharddhikaḥ śāriputro (bhikṣuḥ |",
    "745:4364": "maharddhiko mahāmaudgalyāyanaḥ |",
    "745:4365": "sa eva) ṛddhimatāmagryo nirdiṣṭaḥ |",
    "745:4366": "śāriputramaudgalyāyanavargaṃḥ ||",
    "745:4367": "(sthaviragāthā)",
    "745:4368": "athāyuṣmān kāśyapaḥ svāṃ karmaplotiṃ vyāṃ(kṛ)",
    "745:4369": "tya giramatyudairayat |",
    "745:4370": "- - -- - - - -- - - - - - - - - - - - -- - - |",
    "745:4371": "- - - - - - - - - - - ti phalaṃ mahat ||159 ||",
    "745:4372": "siṃho yathā parvataśailadhārī",
    "745:4373": "viśārado gacchati gocarāya |",
    "745:4374": "sa kāśyapo - - - - - - - - - -",
    "745:4375": "- - - - - - - - - - - - - - - - ||160 ||",
    "745:4376": "- - - - - - - - - - - -",
    "745:4377": "- - - - - - - - - - - -------- |",
    "745:4378": "raṇe vihāriṇyanavadyamānase",
    "745:4379": "tasmiṃśca saṃbhāvaye dharmamuttamam ||161||",
    "745:4380": "tasmin dharme praṇidhāya mā(nasaṃ)",
    "745:4381": "- - - - - - - -- - raścasamāgama - - - - - |",
    "745:4382": "(pratyekabuddha) - - - - - - - -",
    "745:4383": "viśeṣagāmiṣvanihīnavṛttiṣu || 162||",
    "745:4384": "tasyaiva caikasya phalena karmaṇaḥ",
    "745:4385": "sahasrakṛtvastridaśānupāgamat |",
    "745:4386": "(vicitra) mālyābharaṇānulepanaḥ",
    "745:4387": "praṇītakāyo - - - - -- - - - - - - ||163||",
    "745:4388": "- - - - - - - - - - - - - - - -",
    "745:4389": "- - - - - - - - - - ṣyeṣu śubheṣvahaṃ punaḥ |",
    "745:4390": "punaścetasā praṇidhānakāraṇāt",
    "745:4391": "tasyaiva caikasya phalena karmaṇaḥ ||164||",
    "745:4392": "jāto mahāśālakule dvijo hyahaṃ",
    "745:4393": "prabhūtavitto naranārisatkṛtaḥ |",
    "745:4394": "- - - -- - - - - - - - -",
    "745:4395": "-- - - - - - - - - - - - - - - - ||165||",
    "745:4396": "kṛtvā paṭaplotikakanthikāmahaṃ",
    "745:4397": "loke'rhasya parṇipatya prāvrajam |",
    "745:4398": "so'haṃ tathā pravrajito hyapaśyaṃ",
    "745:4399": "jinaṃ niṣaṇṇaṃ bahuputracaitye ||166||",
    "745:4400": "praṇamya pādau ca muneravecaṃ",
    "745:4401": "śāstā me bhagavān śrā(vakaste |",
    "745:4402": "śrutvā ca dha )",
    "745:4403": "rmaṃ madhuraṃ praṇītaṃ",
    "745:4404": "yadicchase sarvaduḥkhādvimoktum ||167||",
    "745:4405": "ye cāpi me puruṣavareṇa tāyinā",
    "745:4406": "dharmā mahākāaruṇikena deśitāḥ |",
    "745:4407": "dhyānāni catvāri balendriyāṇi",
    "745:4408": "(vimokṣamārgāṅgakamāptameva) ||167||",
    "745:4409": "ebhiśca me paścimadehadhāribhiḥ",
    "745:4410": "samāgamo'yamṛjubhirnīrajaskaiḥ |",
    "745:4411": "saṃpannavādī hi jinastathāgataḥ",
    "745:4412": "sampadyate śīlavato yadīcchati ||169||",
    "745:4413": "yathāyathā me manasaḥ prayānti",
    "745:4414": "(siddhaṃ tadetadayamantimo bhavaḥ |",
    "745:4415": "chinnā ca jātirapunarbhavo mama)",
    "745:4416": "- - - - - - - -- - - - - -||170||",
    "745:4417": "------------ - - - - -- - - - - - -",
    "745:4418": "- - - - - - - - - - - vandhanameva chinnam |",
    "745:4419": "putrohamasyauraso dharmarājño",
    "745:4420": "nirvāsyāmi kleśagaṇakṣayācca ||171||",
    "745:4421": "dhūtavāsanānāmahamagryonirdiṣṭaḥ sarvadarśinā |",
    "745:4422": "kṣiṇāsravo vāntadoṣaḥ (prāpto'hamacalaṃ padam ||172||",
    "745:4423": "sthavīraḥ kāśyapaścaivaṃ bhikṣusaṃghāgrataḥ sthitaḥ |",
    "745:4424": "vyākaroti )svakaṃ karma anavatapte mahāhrade ||173||",
    "745:4425": "kāśyapavargaḥ prathamaḥ || 1||",
    "745:4426": "atha sthavirasthavirā bhikṣava āyuṣmantaṃ śāriputramidamavocan |",
    "745:4427": "kimāyuṣmatā śāriputreṇa karma kṛtaṃ yasya vipākena (mahāprājño viśārado bhūtaḥ |",
    "745:4428": "sa kathayati |",
    "745:4429": "yadāsmya) hamṛṣiḥ śāntamapaśyaṃ śramaṇaṃ tadā |",
    "745:4430": "pratyekabuddhaṃ bhagavantaṃ lūhacīvaradhāriṇam || 174||",
    "745:4431": "tasmiṃścittaṃ prasādyāhaṃ dhāvayitvā ca cīvaram |",
    "745:4432": "syūtvā raṃktvā ca tathā spṛśe cainaṃ punaḥ punaḥ ||175||",
    "745:4433": "mamānu (kampayākāśamabhudgamya tato hyasau |",
    "745:4434": "svenaiva tejasādīptamātmabhāvamadarśayat) ||176||",
    "745:4435": "añjaliṃ saṃpragṛhmāhamakārṣaṃ praṇidhiṃ tataḥ |",
    "745:4436": "tīkṣṇendriyo mahāprājña īdṛśaḥ syāmahaṃ yathā ||177||",
    "745:4437": "āḍhye kule'bhijāyeyaṃ mā cāhaṃ nīcavṛttiṣu |",
    "745:4438": "madhye kule'mijāyeyaṃ pravrajyābahulaḥ sadā ||178||",
    "745:4439": "(tena kuśalamūlena pañcajātiśataṃ mayā |",
    "745:4440": "labdhā tathaiva saṃprāptā pravra)",
    "745:4441": "jyā cānagārikā ||179||",
    "745:4442": "iyaṃ me paścimā (jātirlabdho)",
    "745:4443": "me mānuṣo bhavaḥ |",
    "745:4444": "ārādhitaḥ sārthavāhaḥ saṃbuddho'yamanuttaraḥ ||180||",
    "745:4445": "pravrajyā ca mayā labdhā śākyasiṃhasya śāsane |",
    "745:4446": "arhattvaṃ ca mayā prāptaṃ (śītībhūto'smi nirvṛtaḥ) ||181||",
    "745:4447": "saṃmukhaṃ caiva śāstānāṃ bhikṣusaṃghā (grataḥ sthitam) |",
    "745:4448": "karoti prajñayā śreṣṭhaṃ dharmacakrānuvartakam ||182||",
    "745:4449": "śāriputro māhaprāġyo bhikṣusaṃghāgrataḥ sthitaḥ |",
    "745:4450": "vyākaroti svakaṃ karma anavatapte mahāhrade ||183||",
    "745:4451": "śāriputravargo dvitīyaḥ ||2||",
    "745:4452": "(atha sthavirasthavirā)",
    "745:4453": "bhikṣava āyuṣmantaṃ mahāmaudgalyāyanamavocan |",
    "745:4454": "vyākṛtā āyuṣman mahāmodgalyāyana āyuṣmatā śāriputreṇa svakarmaplotiḥ |",
    "745:4455": "idānīṃ tvamapi svakāṃ karmaplitiṃ vyākuru |",
    "745:4456": "evamukta (āyuṣmān mahāmaudgalyāyanaḥ sthavirasthavirān bhikṣūn idamavocat |",
    "745:4457": "yadāsmya) hamṛṣiḥ pūrvaṃ vā na prasthamupāśritaḥ |",
    "745:4458": "puruṣastatra cāgamya pravrajyāṃ māmayācata ||184||",
    "745:4459": "keśāṃstasyāvaropyāhaṃ dhāvayitvā ca cīvaram |",
    "745:4460": "rañjayitvā tataḥ prādāṃ so'bhūdāttamanāstadā ||185||",
    "745:4461": "ekānta (mupagamyātha paryaṅke saṃniṣadya ca |",
    "745:4462": "labdhvā cāsau svakāṃ bodhimathākā)",
    "745:4463": "śaṃ gata (stadā) || 186||",
    "745:4464": "prāmodyamupagamyāhaṃ saṃpragṛhyāñjaliṃ tataḥ |",
    "745:4465": "akārṣaṃ praṇidhiṃ tatra prārthayan ṛddhimuttamām |",
    "745:4466": "īdṛśī mama riddhiḥ syādyathaivāsya mahāriṣeḥ ||187||",
    "745:4467": "tenāhaṃ kuśala (mūlena yatra yatripapannavān |",
    "745:4468": "devabhūto manuṣyaśca kṛtapuṇyo virocitaḥ ) ||188||",
    "745:4469": "iyaṃ me paścimā jātirlabdho me mānuṣo bhavaḥ |",
    "745:4470": "ārādhitaḥ sārthavāha saṃbuddho'yamanuttaraḥ ||189||",
    "745:4471": "pravrajyā ca ma yā labdhā śākyasiṃhasya śāsane |",
    "745:4472": "arhattvaṃ ca mayā prāptaṃ (śītībhūto'smi nivṛtaḥ ||190||",
    "745:4473": "ahamṛddhimatāmagryo nirdiṣṭaḥ sarvadarśinā |",
    "745:4474": "kiñcit kṛtvāpi)",
    "745:4475": "kuśalamanubhṛtaṃ sukhaṃ bahu |",
    "745:4476": "yaccāpyakuśalaṃ karma śṛṇutavyākaromyahama ||191||",
    "745:4477": "purottame rājagṛhe cābhūvaṃ śreṣṭhidārakaḥ |",
    "745:4478": "bahirgṛhasya krīḍitvā prāviśa (maśanāya ca ||192||",
    "745:4479": "tato māmekadā dṛṣṭvā pitarau rahasi sthitam |",
    "745:4480": "daṇḍena saṃprahṛtyāthā)",
    "745:4481": "vadhyāyante ca lajjitāḥ ||193||",
    "745:4482": "manaḥpradoṣaṃ cākarṣaṃ piturmāturathāntike |",
    "745:4483": "yadā mahān bhaviṣyāmi hanmyeṣāṃ nalaghātyayā ||194||",
    "745:4484": "manaḥpradoṣaṃ kṛtvāhaṃ kāyena nāparaṃ (kṛtam |",
    "745:4485": "tathāpi kālasūtre'nubhūtaṃ duḥkhaṃ mayā bahu ||195||",
    "745:4486": "tena karmāvaśeṣeṇa jāto me)",
    "745:4487": "paścimo bhavaḥ |",
    "745:4488": "nalaghātyayā haniṣyanti śramaṇā anyatīrthikāḥ ||196||",
    "745:4489": "sa eva hi mamābādho bhavitā maraṇāntikaḥ |",
    "745:4490": "karmāvaśeṣaṃ caramaṃ tataḥ kṣīṇaṃ bhaviṣyati ||197||",
    "745:4491": "tasmāt prasādya (pitarau pravrajyāḥ vihitā mayā |",
    "745:4492": "tatprasādaphalenaiva bhūtānāṃ sugatiṃ gataḥ ||198||",
    "745:4493": "iti kolitaḥ)",
    "745:4494": "sthaviro bhikṣusaṃghāgrataḥ sthitaḥ |",
    "745:4495": "vyākaroti sva (kaṃ)",
    "745:4496": "karma anavatapte mahāhrade ||199||",
    "745:4497": "kolitavargastṛtīyaḥ ||3||",
    "745:4498": "atha sthavirasthavirā bhikṣava āyuṣmantaṃ (śobhitamidamavocan |",
    "745:4499": "vyākṛtā āyuṣmatā kolitena svakā karmaplotiḥ ) |",
    "745:4500": "athāyuṣmānapi śobhitaḥ svakāṃ karmaplotiṃ vyākarotu |",
    "745:4501": "(athāyuṣmān śobhito bhikṣusaṃghasya purastāt svakāṃ karmaplotiṃ vyākaroti )|",
    "745:4502": "saṃghārāmamahaṃ gatvāpaśyaṃ cokṣamathāṅganam |",
    "745:4503": "(sammārjanyā mayā paścād rajastasya pariṣkṛtam) |",
    "745:4504": "niṣkleśaḥ syāmityavocaṃ yathedaṃ cokṣamaṅganam ||200||",
    "745:4505": "tena kuśalamūlena yatra yatropapannavān |",
    "745:4506": "prā (sādiko) darśanīyaścābhirūpo bhavāmyaham ||201||",
    "745:4507": "tataḥ karmāvaśeṣeṇa (mamāyaṃ paścimo bhavaḥ |",
    "745:4508": "pitṛbhyāṃ bhūṣayitvātha nāmnāhaṃ śobhitaḥ kṛtaḥ ||202||",
    "745:4509": "tato jātimahaṃ kṛtvā jñāti)",
    "745:4510": "saṅghāgratastadā |",
    "745:4511": "priyo manāpaḥ sarveṣāṃ jñātīṇāṃ satkṛtaḥ sadā ||203||",
    "745:4512": "ārādhitaḥ sārthavāhaḥ saṃbuddho'ya (anuttaraḥ) |",
    "745:4513": "arhattvaṃ ca mayā prāptaṃ śītībhūto'smi nirvṛttaḥ ||204||",
    "745:4514": "yo me ca (praṇidhistasya karmaṇā vihitena hi |",
    "745:4515": "arhattvamupagamyeha vītakleśo'smyanaśravaḥ ||205||",
    "745:4516": "jambudvīpamaśeṣaṃ)",
    "745:4517": "pi kāśivastreṇa śodhayet |",
    "745:4518": "vītarāgasya yatraikaṃ caṃkramaṃ śodhayedṛṣeḥ ||206||",
    "745:4519": "jambudvīpe ca sarvasmin śodhayedṛṣicaṃkramān |",
    "745:4520": "yacca cāturdiśi saṃghe kaṭimātraṃ viśodhayet |",
    "745:4521": "jambū (dvīpe jinastūpaṃ hastamātrañca saṃghakam ) ||207||",
    "745:4522": "etāṃ viśodhitāṃ jñātvā yā mayā veditā svayam |",
    "745:4523": "sammārjya sugatastūpaṃ prasādayata mānasam ||208||",
    "745:4524": "tasmāt prajānatāṃ samyaksaṃbuddhasya guṇān bahūn |",
    "745:4525": "kāryaḥ stūpeṣu satkāro (bhaviṣyati mahāphalaḥ ||209||",
    "745:4526": "etanme kuśa)",
    "745:4527": "laṃ tasya kāntamiṣṭaṃ manoramam |",
    "745:4528": "tasmād jinasya stūpeṣu pūjāṃ kurvīta śobhanām ||210||",
    "745:4529": "etad bhadantāḥ paramaṃ puṇyakṣetramanuttamam |",
    "745:4530": "nahi cittaprasādasya bhavatyalpā (pi dakṣiṇā |",
    "745:4531": "tathāgate ca saṃbuddhe buddhānāṃ śrāvakeṣu ca ||211||",
    "745:4532": "śobhitaḥ sthaviraścaivaṃ bhiṃ)",
    "745:4533": "kṣusaṃghāgrataḥ sthitaḥ |",
    "745:4534": "vyākaroti svakaṃ karma anavatapte mahāhrade ||212||",
    "745:4535": "śobhitavargaścaturthaḥ ||4||",
    "745:4536": "atha sthavirasthavirā bhikṣavaḥ āyuṣmantaṃ sumanasa (midramavocan |",
    "745:4537": "vyākṛtāyuṣmatā śobhitena svakā karmaplotiḥ)",
    "745:4538": "idānīmāyuṣmānapi svakaṃ karma vyākaroti |",
    "745:4539": "karṇe sumanasaṃ kṛtvā mālāṃ ca mūrdhani |",
    "745:4540": "udyānabhūmiṃ niryāmi vayasyaiḥ parivāritaḥ ||213||",
    "745:4541": "vipaśyinaḥ stūpamahaṃ tatrāpaśyaṃ mahāmuneḥ |",
    "745:4542": "(sarvairmahājanaiścemamapaśyaṃ bahusatkṛtam ||214||",
    "745:4543": "atha krīḍāṃ vayasyaiśca kṛtvā mā)",
    "745:4544": "lāṃ svakāṃ svakām |",
    "745:4545": "tasminnāropayan stūpe prasannena ca cetasā ||215||",
    "745:4546": "tānahaṃ tatra ḍhaṣṭvātha janamanyaṃ tathā bahuḥ |",
    "745:4547": "karṇād gṛhītvā kusumaṃ stūpe āropaye tadā ||216||",
    "745:4548": "tenāhaṃ kuśalamūlena yatra (yatropapannavān |",
    "745:4549": "devabhūto manuṣyaśca kṛtapuṇyo virocitaḥ || ||217||",
    "745:4550": "ārādhitaḥ) sārthavāhaḥ saṃbuddho'yamanuttaraḥ |",
    "745:4551": "(arhattvaṃ ca mayā prāptaṃ)",
    "745:4552": "śītībhūto'smi nirvṛtaḥ ||218||",
    "745:4553": "ekapuṣpaṃ parityajya varṣakoṭiśatāṇyaham |",
    "745:4554": "deveṣu paricaryeva śeṣeṇa parinirvṛtaḥ ||219||",
    "745:4555": "sa ce (bhadanta saṃbuddhaguṇānāptumihecchasi |",
    "745:4556": "punaḥ punarupāsīthāḥ suprasanne) na cetasā ||220||",
    "745:4557": "tasmāt prajānatāmasya (saṃbuddhasya guṇān bahūn ) |",
    "745:4558": "kāryaḥ stūpeṣu satkāro bhaviṣyati mahāphalaḥ ||221||",
    "745:4559": "na hi cittaprasādasya svalpā bhavati dakṣiṇā |",
    "745:4560": "tathāgate ca saṃbuddhe buddhānāṃ śrāvakeṣu ca ||222||",
    "745:4561": "(kuśalasya phalaṃ tasya)",
    "745:4562": "kāntamiṣṭaṃ manoramam |",
    "745:4563": "tena karmavipākena nāsti jātu punarbhavaḥ ||223||",
    "745:4564": "arhannasmi hatakleśaḥ śītībhūto'smi nirvṛtaḥ |",
    "745:4565": "nāhaṃ punarbhavaṃ śayyāṃ saṃsāre śayitaḥ kvacit ||224||",
    "745:4566": "iyaṃ me paścimā jāti (rlabdho me mānuṣo bhavaḥ) |",
    "745:4567": "mukto'smi sarvaduḥkhebhya uttīrṇo bhavasāgarāt ||225||",
    "745:4568": "ityevaṃ sumanāḥ svaviro bhikṣusaṃghāgrataḥ sthitaḥ |",
    "745:4569": "vyākaroti svakaṃ karma anavatapte mahāhrade ||226||",
    "745:4570": "sumanovargaḥ pañcamaḥ ||5||",
    "745:4571": "(atha sthavirasthavirā bhikṣavaḥ āyuṣmantaṃ koṭīviṃśamidamavocan |",
    "745:4572": "vyākṛtā) āyuṣman koṭīviṃśa āyuṣmatā sumanasā svakā karmaplotiḥ |",
    "745:4573": "idānīmāyuṣmānapo svakāṃ karmaplotiṃ (vyākarotu) |",
    "745:4574": "kimāyuṣmatā koṭīviṃśena karma kṛtaṃ yasya karmaṇo vipākena (bhagavatā ārabdhavīryāṇāmagryo nirdiṣṭaḥ |",
    "745:4575": "sa kathayati |",
    "745:4576": "cāturdiśasya)",
    "745:4577": "saṃghasya mayaikaṃ layanaṃ kṛtam |",
    "745:4578": "bandhumatyāṃ pravacane rājadhānyāṃ vipaśiyanaḥ ||227||",
    "745:4579": "saṃstīrya layanasyāhaṃ dūṣyametattavāsṛjam |",
    "745:4580": "prahṛṣṭacitta sumanā akārpaṃ praṇidhiṃ tadā ||228||",
    "745:4581": "(samārādhya ca saṃbuddhamahamatropasampadā |",
    "745:4582": "lapsye cātuvidhairduḥkhaivihīnama)",
    "745:4583": "jaraṃ padam ||229||",
    "745:4584": "ahametena puṇyena kalpān navati saṃsṛtaḥ |",
    "745:4585": "devabhūto manuṣyaśca kṛtapuṇyo virocitaḥ ||230||",
    "745:4586": "tataḥ karmāvaśeṣeṇa paścime'smin samucchraye |",
    "745:4587": "śreṣṭhino'gryasya (jāto'hameka eva sutastadā ||231||",
    "745:4588": "jātamātraṃ samākarṇya hṛṣṭo me janako'vravīt |",
    "745:4589": "dāsyamya ) haṃ kumārasya koṭīdravyasya viṃśatim ||232||",
    "745:4590": "romābhūt pādatalayorjātābhūccaturaṅgalāḥ |",
    "745:4591": "susūkṣmā mṛdusaṃsparśāḥ subhāstūlapicūṃpamāḥ ||233||",
    "745:4592": "atītāḥ navatiḥ kalṣā (nābhijānāmi durgatim |",
    "745:4593": "ārādhitaḥ sārdhavāhaḥ)",
    "745:4594": "saṃbuddho'yamanuttaraḥ |",
    "745:4595": "arhattvaṃ ca mayā prāptaṃ śītībhūto'smi nirvṛtaḥ ||234||",
    "745:4596": "agryo'smyārabdhavīryāṇāṃ nirdiṣṭaḥ sarvadarśinā |",
    "745:4597": "kṣiṇāsravo vāntadoṣaḥ prāpto'ha (macalaṃ padam ||235||",
    "745:4598": "koṭīviṃśaśca sthaviro bhikṣusaṃghāgrataḥ sthitaḥ |",
    "745:4599": "vyākaroti svakaṃ)",
    "745:4600": "karma anavatapte mahāhrade ||236||",
    "745:4601": "koṭīviṃśavargaḥ ṣaṣṭhaḥ ||6||",
    "745:4602": "atha sthavirasthavirā bhikṣavaḥ āyuṣmantaṃ vāgīśamidamavocan |",
    "745:4603": "vyākṛtā āyuṣman vāgīśa āyuṣmatā koṭīviṃśena svakā karmaplotiḥ |",
    "745:4604": "āyuṣmānapi svakāṃ karmaplotiṃ (vyākaroti)",
    "745:4605": "sa kathayati |",
    "745:4606": "navatvatītāḥ kalpā me nābhijānāmi durgatim |",
    "745:4607": "devabhūto manuṣyaśca (kṛta)",
    "745:4608": "puṇyo virocitaḥ ||237||",
    "745:4609": "ajānānaḥ kuśalamahaṃ kevalānyonyadarśanāt |",
    "745:4610": "(āgantukānāṃ ṣaṣṭyā hi kriyamāṇaṃ vipaśyinaḥ ||238||",
    "745:4611": "stūpasatkāramālokya gandhamālyena pūjitaḥ |",
    "745:4612": "pūjayi) tvā stūpe ca na vinipātamahaṃ gataḥ ||239 ||",
    "745:4613": "kṛtvālpakaṃ tu kuśaklamanubhūtaṃ sukhaṃ bahu |",
    "745:4614": "arhattvaṃ ca mayā prāptaṃ śītībhūto'smi nirvṛtaḥ ||240||",
    "745:4615": "sa ceddhi nāma saṃbuddhaṃ jñātvā (haṃ satkaromīha |",
    "745:4616": "phalaṃ bahu bhavet tasya satkārasya na saṃśayaḥ ||241||",
    "745:4617": "tasmāt prajānatāmasya saṃbuddhasya guṇān bahun) |",
    "745:4618": "stūpeṣu kāryaḥ satkāro bhaviṣyati mahāphalaḥ ||242||",
    "745:4619": "agryo'smi gāthākārāṇāṃ nirdiṣṭaḥ sarvadarśinā |",
    "745:4620": "vāgīśa (iti vikhyātaḥ )",
    "745:4621": "kalyāṇapratibhānavān ||243||",
    "745:4622": "(vāgīśaḥ sthaviro'ṣyevaṃ bhikṣusaṃghāgrataḥ sthitaḥ |",
    "745:4623": "vyākaroti svakaṃ karma anavatatpe mahāhrade) ||244||",
    "745:4624": "vāgīśavargaḥ saptamaḥ ||7||",
    "745:4625": "atha sthavirasthavirā bhikṣavaḥ āyuṣmantaṃ piṇḍolabharadvājamidamavocan |",
    "745:4626": "vyākṛtā āyuṣmatā vāgīśena (svakā karmaplotiḥ |",
    "745:4627": "āyuṣmānapi svakāṃ karmaplotiṃ vyākarotu |",
    "745:4628": "śreṣṭhinastanayaścā)",
    "745:4629": "hamīśvaraḥ paitṛke gṛhe |",
    "745:4630": "anurakṣayā piturahaṃ mithyāmāneryāvartinam ||245||",
    "745:4631": "pitaraṃ bhaginīṃ bhrātṛn dāsakarmakarānapi |",
    "745:4632": "tarpayāmyannapānena (tathāpi)",
    "745:4633": "paryabhāṣiṣam ||246||",
    "745:4634": "mātsa (ryeṇābhibhūto'nnamadattvāsaṃ paruṣavāk |",
    "745:4635": "tena ka) rmavipākena narake kṣipeta bahu ||247||",
    "745:4636": "pratāpane kālasūtre duḥkhaṃ prāptamanalpakam |",
    "745:4637": "narakebhyastataśyutvā labdhvā vai mānuṣaṃ bhavam ||248||",
    "745:4638": "tena karmavipākena pāṣāṇa (maśanaṃ mama |",
    "745:4639": "tathaiva kṣutpipāsābhyāṃ duḥkhī kā)",
    "745:4640": "laṃ karomyaham ||249||",
    "745:4641": "iyaṃ me paścimā jātirlabdho me mānuṣo bhavaḥ |",
    "745:4642": "ārādhitaḥ sārthavāhaḥ saṃbuddho'yamanuttaraḥ ||250||",
    "745:4643": "pravrajyā ca mayā labdhā śākyasiṃhasya śāsane |",
    "745:4644": "(arhattvaṃ ca mayā prāptaṃ śītībhūto'smi nirvṛtaḥ ||251||",
    "745:4645": "agryo'smi sihanādānāṃ nirdiṣṭaḥ sarvadarśi) nā |",
    "745:4646": "sarve me vāhitāḥ kleśā vītakleśo'smyanāsravaḥ ||252||",
    "745:4647": "idānīmapi bhadantāhamevamṛddhimataḥ sataḥ |",
    "745:4648": "bhaviṣyatyupalā eva guhāyāṃ mama bhojanam ||253||",
    "745:4649": "etadbhadanta (kuśalaṃ kāntamiṣṭaṃ manoramam |",
    "745:4650": "piṇḍo) la bharadvājaḥ sthaviro bhikṣusaṃghāgrataḥ sthitaḥ ||254||",
    "745:4651": "vyākaroti svakaṃ karma anavatapte mahāhrade |",
    "745:4652": "piṇḍolabharadvājavargo'ṣṭamaḥ ||8||",
    "745:4653": "atha sthavirasthavirā bhikṣavaḥ (āyuṣmantaṃ svāgatamidamavocan |",
    "745:4654": "vyākṛtā āyuṣmatā piṇḍolabhara)",
    "745:4655": "dvājena svakā karmaplotiḥ |",
    "745:4656": "idānīmāyuṣmānapi svāgataḥ svakāṃ karmaplotiṃ vyākarotu |",
    "745:4657": "athāyuṣmān svāgatastasyāṃ velāyāṃ svakāṃ karmaplotiṃ vyākaroti |",
    "745:4658": "bandhumatyāṃ rājādhānyāṃ (jāto'haṃ śreṣṭhinaḥ sutaḥ |",
    "745:4659": "bahudhānyadhanopeto janakāyasusaṃvṛtaḥ ||255||",
    "745:4660": "nṛpāṇāṃ satkṛ)",
    "745:4661": "to'bhūvamatha naigamamantriṇām |",
    "745:4662": "(prāsādiko) darśanīyo rūpadarśanamūrcchitaḥ ||256||",
    "745:4663": "tato'haṃ rathamāruhya janakāyapuraskṛtaḥ |",
    "745:4664": "udyānabhūmiṃ niryāmi sarvakāmasamanvitaḥ ||257||",
    "745:4665": "tatra cāpaśya (mudyāne śramaṇaṃ saṃyatendriyam |",
    "745:4666": "prasāntācaraṇañcaiva lūhacīvaradhāriṇam ) ||258||",
    "745:4667": "taṃ cāhaṃ śramaṇaṃ dṛṣṭvā daurmanasya (yutastadā) |",
    "745:4668": "anavadyaṃ sumanasaṃ jugupsan vacasāmunā ||259||",
    "745:4669": "ayaṃ pravrajitaḥ kasya durvarṇo ghoradarśanaḥ |",
    "745:4670": "kuṣṭhī gātreṣvarurgātraḥ kṛśo dhamanisantataḥ ||260||",
    "745:4671": "(uktvā durbhāṣitaṃ caivaṃ karmaṇo'sya phalena hi ) |",
    "745:4672": "durvarṇo duḥkhito'haṃ (ca)",
    "745:4673": "bhavāmi naraka (vraje) ||261||",
    "745:4674": "kuṣṭhī gātreṣvarurgātraḥ kṛśo dhamanisantataḥ |",
    "745:4675": "kapālapāṇirvyāhāraṃ gaṇaśāṭīnivāsitaḥ ||262||",
    "745:4676": "saṃkārakūṭaśayano'layano'thāparāyaṇaḥ |",
    "745:4677": "yena (cāhārakṛtyena daṇḍito'haṃ)",
    "745:4678": "jugupsitaḥ ||263||",
    "745:4679": "pañcajātiśatānyevaṃ (yatra yatropa) pannavān|",
    "745:4680": "tatraivaṃ kṣutpipāsābhyāṃ duḥkhī kālaṃ karomyaham ||264||",
    "745:4681": "durāgamañca me nāma sarvalokajugupsitam |",
    "745:4682": "amanāpaśca sarveṣāṃ tadaivāsaṃ jugupsitaḥ ||265||",
    "745:4683": "(saṃghāgrato'haṃ saṃbuddhaṃ de)",
    "745:4684": "śayantaṃ paraṃ padam |",
    "745:4685": "dṛṣṭvā ca janakāyaṃ taṃ prādhāvaṃ tvaritaṃ tataḥ ||266||",
    "745:4686": "apyevaṃ tatra pānīyaṃ yāvadarthikam |",
    "745:4687": "dṛṣṭvā ca janakāyaṃ taṃ dharyārthāya niṣaṇṇakam |",
    "745:4688": "nirāśaḥ pratyapakrāmaṃ nāsti(bhojanasambhavaḥ ||267||",
    "745:4689": "---- ----- ------- ---------- |",
    "745:4690": "api svāgata)",
    "745:4691": "bhadraṃ te niṣīdedaṃ tavāsanam | ||268||",
    "745:4692": "so'haṃ prāmodyamāgamya saṃpragṛhyāñjaliṃ tataḥ |",
    "745:4693": "śāstuḥ pādau namasyāhamekānte sanniṣaṇṇavān ||269||",
    "745:4694": "tataḥ kāruṇikaḥ śāstā gautamo hyanukampayā |",
    "745:4695": "katha(yatyanupūrvāṃ tāṃ kathāṃ satyāṃ mahā)muniḥ ||270||",
    "745:4696": "prāvrajayat kāruṇiko gautamo me'nukampayā |",
    "745:4697": "svāgataśceti me nāma kṛtavāllokanāyakaḥ ||271||",
    "745:4698": "tejodhātusamāpattyāmagryaṃ māmabhinirdiśet |",
    "745:4699": "ityevaṃ svāgataḥ (sthaviro bhikṣusaṃghāgrataḥ sthitaḥ ) |",
    "745:4700": "vyākaroti svakaṃ karma anavatapte mahāhrade ||272||",
    "745:4701": "svāgatavargo navamaḥ ||9||",
    "745:4702": "atha sthavirasthavirā bhikṣava āyuṣmantaṃ nandikamidamavocan |",
    "745:4703": "vyākṛtāyuṣmannandika āyuṣmatā (svāgatena svakā karmaplotiḥ |",
    "745:4704": "idānīmāyuṣmānapi svakāṃ karmaplotiṃ vyākarotu |",
    "745:4705": "atha) āyuṣmānnandikastasyāṃ velāyāṃ svakāṃ karmaplotiṃ vyākaroti |",
    "745:4706": "purottame rājagṛhe śreṣṭhyabhūvaṃ mahādhanaḥ |",
    "745:4707": "durbhikṣe vartamāne ca ṛṣayastatra bhojitāḥ ||273||",
    "745:4708": "bhuktvā pratyekabuddhastat śītībhūto anāśravaḥ |",
    "745:4709": "cittamātsaryadoṣeṇa pāpikāṃ cintayāmyaham ||274||",
    "745:4710": "ko'dhunemaṃ śramaṇakaṃ saptavarṣāṇi bhojayet |",
    "745:4711": "kkāthayitvā śvamūtreṇa tato bhaktamapācayam ||275||",
    "745:4712": "abhojayamṛṣiṃ (tasmāt kṛtvā kālamanalpakam |",
    "745:4713": "samayaṃ duḥkhamāpanna )",
    "745:4714": "stāpane'tha pratāpane ||276||",
    "745:4715": "narakāt pracyutaścāhaṃ labdhvā vai mānuṣaṃ bhavam |",
    "745:4716": "glānakaḥ paravaśyaśca duḥkhībhūtaścarāmyaham ||277||",
    "745:4717": "pañcajātiśatānyevaṃ (yatra yatropapannavān)",
    "745:4718": "iyaṃ me paścimā jātirlabdho me mānuṣo bhavaḥ |",
    "745:4719": "ārādhitaḥ sārthavāhaḥ saṃbuddho'yamanuttaraḥ ||278||",
    "745:4720": "pravrajyā ca mayā labdhā śākyasiṃhasya śāsane |",
    "745:4721": "arhattvaṃ ca mayā prāptaṃ śītībhūto('smi nirvṛtaḥ ) ||279||",
    "745:4722": "---- ----- ------- ---------- |",
    "745:4723": "---- ----- ------- ---------- ||280||",
    "745:4724": "(ityevaṃ) nandikaḥ sthaviro bhikṣusaṃghāgrataḥ sthitaḥ |",
    "745:4725": "vyākaroti svakaṃ karma anavatapte mahāhrade ||281||",
    "745:4726": "nandikavargo daśamaḥ ||10||",
    "745:4727": "atha sthavirasthavirā bhikṣava āyuṣmantaṃ yaśasamidamacovan |",
    "745:4728": "vyākṛtāyuṣman yaśa āyuṣmatā nandikena svakā karmaplotiḥ |",
    "745:4729": "idānīmāyuṣmānapi (svakāṃ karmaplotiṃ vyākarotu |",
    "745:4730": "athāyuṣmān yaśāstasyāṃ velāyāṃ svakāṃ karmaplotiṃ vyākaroti |",
    "745:4731": "āsamāraṇyakaṛṣi)",
    "745:4732": "rgrāmaṃ piṇḍārthamāvrajam |",
    "745:4733": "nārīkuṇapamadrākṣaṃ vyādhmātakavinīlakam ||282||",
    "745:4734": "yoniśaṃ pratyavekṣyāhaṃ paryaṅkena niṣaṇṇavān |",
    "745:4735": "aśubhāṃ tatra bhāvayāmyekāgraḥ susamāhitaḥ ||283||",
    "745:4736": "(kukṣidhyāme niṣaṇṇo'haṃ śrutvāśabdamathotthitaḥ) |",
    "745:4737": "tasyāḥ kukṣisthamadrākṣaṃ purīṣamatha śoṇitam ||284||",
    "745:4738": "taṃ pūtigandhamaśuciṃ prakṣarantaṃ samantataḥ |",
    "745:4739": "antramantraguṇaṃ vṛkkāhṛdayaṃ klomakaṃ tathā ||285||",
    "745:4740": "khādyamānaṃ kṛmiśataiḥ punaścittasamāhitaḥ |",
    "745:4741": "---- ----- yathaivedamidaṃ tathā ||286||",
    "745:4742": "tataḥ samādheryutthāya prakrānto'smyāśramaṃ prati |",
    "745:4743": "na piṇḍāya tadācārṣaṃ bhuktavān naiva bhojanam ||287||",
    "745:4744": "yadā cāhaṃ punargrāmaṃ praviśan bhojanārthikaḥ |",
    "745:4745": "(rūpaṃ manoharaṃ dṛṣṭvābhāvayaṃ kuṇapaṃ) tathā ||288||",
    "745:4746": "antaḥ pūrṇamedhyasya sarvameva jugupsitam |",
    "745:4747": "evaṃ bhāvayato'bhīkṣṇaṃ prāptā me vītarāgatā ||289||",
    "745:4748": "brāhmā vihārāścatvāra apramāṇāḥ subhāvitāḥ |",
    "745:4749": "(brahmalokāttataścyutvā jāto vārāṇa) sī pure ||290||",
    "745:4750": "jātogra'śreṣṭhinaḥ śrīmānahaṃ tatraikaputrakaḥ |",
    "745:4751": "priyo manāpaḥ sarveṣāṃ niṣṭhāprāptaśca sampadām ||291||",
    "745:4752": "divā saṃparicaryāhaṃ rātrau sayyāmakalpayam |",
    "745:4753": "laghveva tata utthāya tatrā (paśyaṃ bahustriyaḥ |",
    "745:4754": "vīṇāmṛdaṅgamurajānākīrṇāṃśca samantataḥ ||292||",
    "745:4755": "vastrahīnaṃ)",
    "745:4756": "lapantyastāḥ suptā vikṣiptabāhavaḥ |",
    "745:4757": "tato me pūrvako heturudapādi mahārthakaḥ ||293||",
    "745:4758": "śmaśānasaṃjñāsu tata āsīdantaḥpure mama |",
    "745:4759": "tataḥ saṃvegamāpannaḥ praśastiṃ kṛtavānaham ||294||",
    "745:4760": "upadru (to'hamutthāya śayanānnirgato gṛhāt) |",
    "745:4761": "vivṛṇvanti mama dvāraṃ devatā atha rākṣasāḥ ||295||",
    "745:4762": "nagarādabhiniṣkramya nadītīramupāgataḥ |",
    "745:4763": "apaśyaṃ pārime tīre śramaṇaṃ saṃvṛtendriyam ||296||",
    "745:4764": "taṃ cāhaṃ śramaṇaṃ dṛṣṭvā śabdamuccairudīrayan |",
    "745:4765": "(atha so'deśayattatra)",
    "745:4766": "māṃ vācāmṛtayā tadā ||297||",
    "745:4767": "ehi ( kumāra mā bhaiṣīridaṃ te nirupadrutam |",
    "745:4768": "nadīpāramahaṃ tīrṇa utsṛjya maṇipāduke ||298||",
    "745:4769": "upasaṃkrāntaḥ kāruṇikaṃ buddhamapratipudgalam |",
    "745:4770": "tato māṃ ---- ----- ------- ---------- || 299||",
    "745:4771": "yāce tato'haṃ pravrajyāṃ dṛṣṭasatyo ----- |",
    "745:4772": "(prāvraja)yat kāruṇiko gautamo me'nukampayā ||300||",
    "745:4773": "rātrau nivāsena tata udite'smin divākare |",
    "745:4774": "sarve mamāsravāḥ kṣīṇāḥ śītībhūto'smi nirvṛtaḥ ||301||",
    "745:4775": "ityevaṃ (yaśaḥsthaviro bhikṣusaṃghāgrataḥ sthitaḥ |",
    "745:4776": "vyākaroti svakaṃ karma anavatapte mahā) hrade ||302||",
    "745:4777": "iti yaśaḥsthavirasya varga ekādaśaḥ ||11||",
    "745:4778": "atha sthavirasthavirā bhikṣava āyuṣmantaṃ śaivalamidamavocan |",
    "745:4779": "vyākṛtāyuṣman śaivala āyuṣmatā yaśasā svakā karmaplotiḥ |",
    "745:4780": "idānī (māyuṣmānapi svakāṃ karmaplotiṃ vyākarotu |",
    "745:4781": "atha śaivalastasyāṃ ve)",
    "745:4782": "lāyāṃ svakāṃ karmaplotiṃ vyākaroti |",
    "745:4783": "vārāṇasyāṃ nagaryāṃ vai nirvṛte kāśyape jine |",
    "745:4784": "mahatstūpaṃ kāritavān rājā (ratna)",
    "745:4785": "mayaṃ kṛkiḥ ||303||",
    "745:4786": "abhūvaṃ jyeṣṭhaputro'haṃ kṛkirājño yaśasvinaḥ |",
    "745:4787": "prathamaṃ ca mayā ---- ----- ------- || 304||",
    "745:4788": "(deva) bhūto manuṣyaśca kṛtapuṇyo virocitaḥ |",
    "745:4789": "bhavāmyāḍhyo mahābhāgastāsu tāsūpapattiṣu | | 305||",
    "745:4790": "mahādānapatiścāhaṃ bhavāmi dhanadhānyavān |",
    "745:4791": "dattaṃ dānamanalpaṃ ca pañcajātiśatāni me ||306||",
    "745:4792": "brāhmaṇaḥ śramaṇo bhikṣurekaikaśo anāśravaḥ |",
    "745:4793": "santarpitāḥ pañcaśatāḥ suprasannena cetasā ||307||",
    "745:4794": "tat karma kṛtvā kuśalamiha paścimake bhave |",
    "745:4795": "āḍhye śākyakule jātamātro vācamabhāṣi yat ||308||",
    "745:4796": "kaścid dhanaṃ vā dhānyaṃ vā --------- ------------- |",
    "745:4797": "(ahaṃ tṛ)ptiṃ na gacchāmi tarpayiṣye vanīpakān ||309||",
    "745:4798": "sādhu me kṣipramākhyātuṃ kaścidastīha vo dhanam |",
    "745:4799": "saṃvignamanaso'bhūvaṃste śrutvā mama bhāṣitam ||310||",
    "745:4800": "diśo diśo vidhāvanti sthāpayitvā ( ca me mātaram) |",
    "745:4801": "---- ----- ------- tvaṃ brūhi me laghu ||311||",
    "745:4802": "tava putro'hamasmyamba mānuṣosmi na rākṣasaḥ |",
    "745:4803": "jātismaro dānapatirdānaṃ dātuṃ sadotsahe ||312||",
    "745:4804": "abhūdāttamanā mātā śrutvā tadvacanaṃ mama |",
    "745:4805": "sā samāśvāsya (māmāha paśya koṣaṃ bahudhanam ||313||",
    "745:4806": "priyo) manāpaḥ sarveṣāṃ nātṛpyaddarśanena me |",
    "745:4807": "jātamātrasya me nityamabhyavardhata tat kulam ||314||",
    "745:4808": "dhanadhānyasuvarṇena dāsakarmakarairapi |",
    "745:4809": "śaivaladārako jāto jātamātro'bhyabhāsata ||315||",
    "745:4810": "---- ----- ------- ---------- |",
    "745:4811": "---- ----- ------- ---------- ||316||",
    "745:4812": "---- ----- ------- ---------- |",
    "745:4813": "ārādhayitvā saṃbuddhaṃ pravajitvāngārikān ||317||",
    "745:4814": "nāhamṛṇāt pravrajito nāpi vā jīvikābhayāt |",
    "745:4815": "ṣaḍbhijñā mayā prāptā pravrajya śraddhayā tadā ||318||",
    "745:4816": "manujai rājabhiścānyai ------ --------- |",
    "745:4817": "(iti śaivalasthaviro bhikṣusaṃghā)",
    "745:4818": "grataḥ sthitaḥ |",
    "745:4819": "vyākaroti svakaṃ karma anavatapte mahāhrade ||319||",
    "745:4820": "śaivalavargo dvādaśaḥ ||12||",
    "745:4821": "atha sthavirasthavirā bhikṣavaḥ (āyuṣmantaṃ vakula)",
    "745:4822": "midamavocan |",
    "745:4823": "āyuṣmatā śaivalena svakā karmaplotiryākṛtā |",
    "745:4824": "idānīmāyuṣmānapi svakāṃ karmaplotiṃ vyakarotu |",
    "745:4825": "(athāyuṣmān vakulastasyāṃ velāyāṃ svakāṃ karmaplotiṃ vyākaroti ) |",
    "745:4826": "bandhumatyāṃ rājadhānyāṃ gāndhiko'haṃ purābhavam |",
    "745:4827": "vipaśyinaḥ pravacane bhi (kṣusaṃghaṃ nimantraye ||320||",
    "745:4828": "icchāmi glānabhaiṣajyaṃ ------------ |",
    "745:4829": "---- ----- ------- ---------- ||321||",
    "745:4830": "(dattavān bhikṣu)",
    "745:4831": "śramaṇeṣvekāmekāṃ harītakīm |",
    "745:4832": "kalpāni tvekanavatiṃ vinipāto na me'bhavat ||322||",
    "745:4833": "paśya (bhaiṣajyadānasya vi)",
    "745:4834": "pāko'yaṃ mahārthikaḥ |",
    "745:4835": "anu(bhūtaṃ bahusukhaṃ kṛtvālpaṃ kuśalaṃ mayā) ||323||",
    "745:4836": "iyaṃ me paścimā jāti (rlabdho'yaṃ mānuṣo bhavaḥ |",
    "745:4837": "nābhijānāmi bhaikṣehi gṛhītaṃ rāṣṭrapiṇḍakam ||324||",
    "745:4838": "trirātreṇaiva tisro'pi vidyāḥ sākṣātkṛtā mayā |",
    "745:4839": "yāpaye lūhalūhena pāṃsukūlaṃ ca cīvaram ||325||",
    "745:4840": "a ---------- ------------ ------------ |",
    "745:4841": "--------------- (nā) bhijānāmi tāvatkālikamapyaham ||326||",
    "745:4842": "etad bhadantāḥ smarāmi parīttaṃ kuśalaṃ kṛtam |",
    "745:4843": "anubhūtaṃ phalaṃ tasya kāntamiṣṭaṃ sukhodayam ||327||",
    "745:4844": "ityevaṃ vakulastha (viro bhikṣusaṃghāgrataḥ sthitaḥ |",
    "745:4845": "vyāka) roti svakaṃ karma anavatapte mahāhrade ||328||",
    "745:4846": "(vakulavarga)",
    "745:4847": "strayodaśaḥ ||13||",
    "745:4848": "atha sthavirasthavirā bhikṣava āyuṣmantaṃ sthavirasthaviranāmānamidamavocan |",
    "745:4849": "vyākṛtāyuṣman sthavira āyuṣmatā va (kulena svakā karmaplotiḥ)",
    "745:4850": "tadidānīmāyuṣmānapi svakāṃ(karmaplotiṃ vyākarotu) |",
    "745:4851": "atha sthavirasthaviranāmā tasyāṃ velāyāṃ svakāṃ karmaplotiṃ (vyākaroti) |",
    "745:4852": "carmakāro'hamabhavaṃ pūrvamanyāsu jātiṣu |",
    "745:4853": "durbhikṣe carmakhaṇḍāni tataḥ svaiḥ -------- ||329||",
    "745:4854": "(carmakhaṇḍaṃ tataḥ paktvā piṇḍāya)",
    "745:4855": "bhojanārthikaḥ |",
    "745:4856": "tasmai cittaṃ prasādyāhaṃ dattavāṃścarmamiśrikām ||330||",
    "745:4857": "śramaṇaḥ paribhujyāsau tata ākāśamutthitaḥ |",
    "745:4858": "prāmodyamupagamyāhaṃ saṃpragṛhyāñjaliṃ tataḥ ||331||",
    "745:4859": "(ākarṣaṃ praṇidhiṃ tatra yatra yatropapannavān |",
    "745:4860": "sthavirai) rīdṛśaireva bhavenmama samāgamaḥ ||332||",
    "745:4861": "bhikṣuṇānena yo dharmaḥ spṛṣṭaḥ kāyena nirmalaḥ |",
    "745:4862": "spṛśeyaṃ tamahaṃ dharma praṇidhirme tadābhavat ||333||",
    "745:4863": "anupetaṃ ca varṇena gandhena ca (rasena ca) |",
    "745:4864": "---------- ------------ ------------ || 334||",
    "745:4865": "(kṛtvālpakaṃ tu kuśalamanubhūtaṃ sukhaṃ bahu |",
    "745:4866": "deva) bhūto manuṣyaśca kṛtapuṇyo virocitaḥ ||335||",
    "745:4867": "iyaṃ me paścimā jātirlabdho me mānuṣo bhavaḥ |",
    "745:4868": "ārādhitaḥ sārdhavāhaḥ saṃbuddho'yamanuttaraḥ ||336||",
    "745:4869": "yaśca praṇidhiruttama --------------- |",
    "745:4870": "---------- ------------ ------------ ||337||",
    "745:4871": "(sthavirasthaviraścaivaṃ bhikṣusaṃghāgrataḥ sthitaḥ |",
    "745:4872": "vyāka) roti svakaṃ karma anavatapte mahādrade ||338||",
    "745:4873": "sthavirasthaviranāmā sthaviravargaśvaturdaśamaḥ ||14||",
    "745:4874": "atha sthavirasthavirā bhikṣava āyuṣmantamuruvilvakāśya (pamidamavocan |",
    "745:4875": "āyuṣmannuruvilva vyākṛtā āyuṣmatā sthavirasthavireṇa svakā karmaplotiḥ |",
    "745:4876": "idānī) māyuṣmanto'pi vyākurvantu svakāṃ karmaplotim |",
    "745:4877": "te vyākartumārabdhāḥ |",
    "745:4878": "āsaṃstrayaḥ sārthavāhā bhrātaraḥ sahitā vayam |",
    "745:4879": "dṛṣṭvā stūpaṃ kāśyapasya vibhagnaḥ śakalīkṛtam ||339||",
    "745:4880": "sarva (paṇyaṃ samādāya stūpaṃ saṃsthāpitaṃ punaḥ |",
    "745:4881": "te karma kuśa)",
    "745:4882": "laṃ kṛtvā ciraṃ svargeṣu moditāḥ ||340||",
    "745:4883": "mānuṣaṃ (bhavamāga)",
    "745:4884": "mya tato jātā mahākule |",
    "745:4885": "apaśyantaśca saṃbuddhaṃ prabrajāmo'nyatīrthikān ||341||",
    "745:4886": "akārsīt prātihāryāṇi nadīṃ nairañjanāṃ prati |",
    "745:4887": "(pravrajyāṃ yācito'smābhistadālokya mahāmuniḥ ||342||",
    "745:4888": "prāvrajayat kāruṇiko gautamo me'nukampayā) |",
    "745:4889": "gayāśīrṣaṃ vayaṃ gatvā gautamaṃ śāsanaṃ śrutam |",
    "745:4890": "ārabdhavīryairasmābhiḥ prāptaṃ nirvāṇamuttamam ||343||",
    "745:4891": "kṛtveha śāstuḥ satkāraṃ stūpaṃ tadabhivandya ca |",
    "745:4892": "sarve vayaṃ pravrajitāḥ śītībhūtā (śca nirvṛtāḥ ||344||",
    "745:4893": "uruvilvādayaścaivaṃ bhikṣusaṃghāgrataḥ sthitāḥ)",
    "745:4894": "vyākaronti svakān karmānanavatapte mahāhrade ||345||",
    "745:4895": "uruvilvanadīgayākāśyapānāṃ vargaḥ pañcadaśaḥ ||15||",
    "745:4896": "atha sthavirasthavirā bhikṣava āyuṣmantaṃ yaśasamidamavocan |",
    "745:4897": "vyākṛtāyuṣman (uruvilvādibhiḥ svakā karmaplotiḥ |",
    "745:4898": "idānīmāyuṣmānapi svakāṃ karma)",
    "745:4899": "plotiṃ vyākarotu |",
    "745:4900": "gāndhiko'haṃ purābhūvaṃ gandhapaṇyeṣu kovidaḥ |",
    "745:4901": "kumāryaśca striyastatra tadā paṇyārthamāgatāḥ ||346||",
    "745:4902": "dṛṣṭvā ca rūpadhāriṇyaḥ striyastatra (hamuktavān) |",
    "745:4903": "---------- ------------ ------------ ||347||",
    "745:4904": "kṛtavān pāṇisaṃsparśaṃ parastrīṣvaparīkṣakaḥ |",
    "745:4905": "tena karmavipākena narakeṣūpapannavān ||348||",
    "745:4906": "mānuṣyaṃ punarāgamya pāṇiḥ śuṣyati dakṣiṇaḥ |",
    "745:4907": "pañcajāti (śatānyevaṃ yatra yatropapannavān ) ||349||",
    "745:4908": "---------- ------------ ------------ |",
    "745:4909": "(ārādhiśca saṃbuddhaḥ)",
    "745:4910": "prāvrajaṃ cānagārikām |",
    "745:4911": "arhattvaṃ ca mayā prāptaṃ śītībhūto'smi nirvṛtaḥ ||350||",
    "745:4912": "etad bhadantāḥ smarāmi yanmayā kuśalaṃ kṛtam |",
    "745:4913": "anubhūtaṃ phalaṃ tasya na hi karmapraṇa (śyati) ||351||",
    "745:4914": "---------- ------------ ------------ |",
    "745:4915": "(striyo vā) puruṣo vāpi duḥkhāṃ vindati vedanāt ||352||",
    "745:4916": "visarjayet pāradāramagniṃ prajvalitaṃ yathā |",
    "745:4917": "sveṣu dāreṣu santuṣyed buddhimān paṇdito naraḥ ||353||",
    "745:4918": "paśyataḥ paradāreṣu yaḥ pumāna (nurajyati |",
    "745:4919": "samāpnoti) phalaṃ tasya so'nalpaṃ narake ciram ||354||",
    "745:4920": "iyaṃ me paścimā jātiḥ prāptaṃ padamanuttaram |",
    "745:4921": "mukto'smi sarvaduḥkhebhyaḥ śītībhūto'smi nirvṛtaḥ ||355||",
    "745:4922": "tasmādvimukha ---------- ------------ ------------ |",
    "745:4923": "---------- ------------ ------------ |356||",
    "745:4924": "(ityevaṃ sthavirayaśā bhikṣusaṃghāgrataḥ sthitaḥ |",
    "745:4925": "vyāka) roti svakaṃ karma anavatapte mahāhrade ||357||",
    "745:4926": "sthavirayaśaso vargaḥ ṣoḍaśaḥ ||16||",
    "745:4927": "atha sthavirasthavirā bhikṣava āyuṣmantaṃ (jyotiṣkamidamavocan |",
    "745:4928": "vyākṛtāyuṣmatā yaśasā svakā karmaplotiḥ |",
    "745:4929": "idānīmāyuṣmānapi svakāṃ karmaplotiṃ vyākarotu) |",
    "745:4930": "athāyuṣmān jyotiṣkastasyāṃ velāyāṃ svakāṃ karmaplotiṃ vyākaroti |",
    "745:4931": "bandhumatyāṃ rājadhānyāṃ ----------- |",
    "745:4932": "---------- ------------ ------------ ||358||",
    "745:4933": "---------- ------------ ------------ |",
    "745:4934": "------------ -------------- mahīpālo nararṣabhamahaṃ tadā ||359||",
    "745:4935": "uttarottarabhaktena sagaṇaṃ tarpayāmahe |",
    "745:4936": "traimāsyaṃ bhojito buddho ---------- ||360||",
    "745:4937": "---------- ------------ ------------ |",
    "745:4938": "------------ --------------- bhojanācchādanaṃ tathā ||361||",
    "745:4939": "ekaikasya tadā bhikṣordānaṃ dattamanalpakam |",
    "745:4940": "hemajālapraticchannā ha ----------- ||362||",
    "745:4941": "---------- ------------ ------------ |",
    "745:4942": "---------- ------------ ------------ ||363||",
    "745:4943": "---------- ------------ paścimaḥ kṛtaḥ |",
    "745:4944": "santarpito mahārājñā ṛṣiśreṣṭho vināyakaḥ ||364||",
    "745:4945": "tato'smi cintāmāpanno dṛṣṭvā āsanasaṃpadaḥ |",
    "745:4946": "syānme khādyaṃ ca bhojyaṃ ca ---------- ||365||",
    "745:4947": "---------- ------------ ------------ |",
    "745:4948": "---------- ------------ ------------ ||366||",
    "745:4949": "------------ mabravīcchakro mahāyaśā bhavāmyaham |",
    "745:4950": "tena nirmitamudyānaṃ śubhaṃ divyaṃ manoramam ||367||",
    "745:4951": "prajñaptamāsanaṃ divyaṃ divyānyācchādanāni ca |",
    "745:4952": "tato vipaśyino mayā ------------- ||367||",
    "745:4953": "---------- ------------ ------------ |",
    "745:4954": "---------- ------------ svalaṃkṛtāḥ ||369||",
    "745:4955": "bhikṣośchatraṃ dhārayanti tadaikaikasya mūrdhani |",
    "745:4956": "tati divyena bhaktena tarpitaḥ sa vināyakaḥ ||370||",
    "745:4957": "divyairācchādito vastrairmuniḥ saśrāvako (mayā) |",
    "745:4958": "---------- ------------ ------------ ||371||",
    "745:4959": "kṛtapuṇyo viroceyaṃ deveṣu manujeṣu ca |",
    "745:4960": "kṛtvā maharṣeḥ satkāraṃ śrīmato vai vipaśyinaḥ ||372||",
    "745:4961": "iyaṃ me paścimā jātirjātā rājagṛhe vayam |",
    "745:4962": "bimbisārasya ----------- ||373||",
    "745:4963": "---------- ------------- amātyānāṃ naigamānāṃ ca sarvaśaḥ |",
    "745:4964": "divyaiḥ kāmairahaṃ nityamasmin santarpito'bhavam || 374||",
    "745:4965": "manuṣyabhūto'nvabhavaṃ divyān kāmān manoramān |",
    "745:4966": "anuttaraḥ sārthavāha stuto buddho mahāmuniḥ ||375||",
    "745:4967": "--------------- saṃprāyāṃ yenāsau bhagavān muniḥ |",
    "745:4968": "---------- ---------- dyotamulkādānaṃ prabhākaram ||376||",
    "745:4969": "avatīrya rathāt padbhayāmupasaṃkrāntavān muniḥ |",
    "745:4970": "(sārtha) vāhaṃ narādityamārādhya ---------- ||377||",
    "745:4971": "--------------- nuttaraḥ śāstā māmasāvanukampayā |",
    "745:4972": "āryasatyānyupadiśet pratyavidhyamahaṃ tada ||375||",
    "745:4973": "ahaṃ tadā kāruṇikaṃ saṃbuddhaṃ ------------ |",
    "745:4974": "---------------- pudgala ehi bhikṣo ityeva ------------ ||379||",
    "745:4975": "tenāpramattamanasā dṛḍhavīryasamādhiṇā |",
    "745:4976": "śivaṃ nirvāṇamamṛtaṃ spṛṣṭaṃ sthānamanuttaram ||380||",
    "745:4977": "ārādhitaḥ (sārthavāhaḥ saṃbuddho'yamanuttaraḥ |",
    "745:4978": "arhattvaṃ ca mayā prāptaṃ śītībhūto'smi nirvṛttaḥ ) || 381||",
    "745:4979": "-------- rjātyā ca maraṇena ca |",
    "745:4980": "śoka -------- mukto'smi sarvataḥ ||382||",
    "745:4981": "jyotiṣka evaṃ sthaviro bhikṣusaṅghāgrataḥ sthitaḥ |",
    "745:4982": "vyākaroti svakaṃ karma anavatapte mahāhrade ||383||",
    "745:4983": "(jyotiṣkavargaḥ saptadaśaḥ || 17||)",
    "745:4984": "(atha sthavirasthavirā bhikṣavo rāṣṭrapālamida)mavocan |",
    "745:4985": "vyākṛtāyuṣman rāṣṭrapāla āyuṣmatā jyotiṣkeṇa svakā karmaplotiḥ |",
    "745:4986": "idānīmāyuṣmānapi rāṣṭrapālo vyākarotu svakāṃ karmaplotim |",
    "745:4987": "athāyuṣmān rāṣṭrapāla(stasyāṃ velāyāṃ svakāṃ karmalpotiṃ vyākaroti) |",
    "745:4988": "---------- ------------ ----------- vardhanaḥ |",
    "745:4989": "rājñaḥ kṛkerahaṃ putraḥ kanīyānabhavaṃ tadā ||384||",
    "745:4990": "akārayaṃ mahat stūpaṃ śrīmataḥ kāśyapasya vai |",
    "745:4991": "tasyaiva ca pituśchatradaṇḍakamanva (dhārayam) ||385||",
    "745:4992": "(tat) karma kṛtvā kuśalaṃ yatra yatropapannavān |",
    "745:4993": "devabhūto manuṣya (śca)",
    "745:4994": "kṛtapuṇyo virocitaḥ ||386||",
    "745:4995": "iyaṃ me paścimā jātirjāto'haṃ sthūlakoṣṭhake |",
    "745:4996": "---------- ------------ ------------ || 387||",
    "745:4997": "---------- ------------ pakṣe'haṃ tathā janapadeṣvapi |",
    "745:4998": "prāsādiko darśenīyaḥ svabhirūpaḥ susaṃsthitaḥ ||388||",
    "745:4999": "manuṣyakābhī riddhibhiḥ sarvakāmasamarpitaḥ |",
    "745:5000": "priyo ma ------------ ---------- ||389||",
    "745:5001": "(sa) rvāśayānāṃ kuśalaḥ śāstā me'pratipudgalaḥ |",
    "745:5002": "pratikṣiptaṃ me prāvrajyaṃ sa viditvāśayaṃ mama ||390||",
    "745:5003": "na buddho ananumataṃ mātapitrā(prayacchati) |",
    "745:5004": "gehamāgamya saṃprārthya mātāpi(troratho'vruvam ||391||",
    "745:5005": "tātāmbāvanujānīte pravrajīṣye'nagārikām |",
    "745:5006": "mātā pitā ca me śrutvā jātau (durmanasau tadā) ||392||",
    "745:5007": "---------- ------------ ------------ |",
    "745:5008": "(śrutva caitanmayā proktaṃ nā)",
    "745:5009": "nujñāsyatha māṃ yadi |",
    "745:5010": "ṣaḍrātraṃ muktimākāṅkṣamanāhāraḥ sthito'bhavam ||393||",
    "745:5011": "---------- ------------ ------------ |",
    "745:5012": "---------- ------------ mṛtena kariṣyatha ||394||",
    "745:5013": "sacedabhirametāyaṃ pravrajyāyāṃ hi vaḥ sutaḥ |",
    "745:5014": "eva ---------- ------------ ------------ ||395||",
    "745:5015": "---------- ------------ ------------ |",
    "745:5016": "anyatra mātāpitaroḥ kānyā putrād gatirbhavet ||396||",
    "745:5017": "mātā pitā ca me prāha vayasyāḥ priyaḥ --------- |",
    "745:5018": "---------- ------------ ------------ ||397||",
    "745:5019": "(mātāpi) tā ca me prāha sacet pravrajito bhavān |",
    "745:5020": "karoti darśanaṃ bhūyo gaccha pravraja putraka ||398||",
    "745:5021": "sādhvityahaṃ ---------- ------------ ------------ |",
    "745:5022": "---------- ------------ ------------ || 399||",
    "745:5023": "tatohaṃ pravrajitveha vyaharaṃ śāstṛśāsane |",
    "745:5024": "sarvasaṃyojanaṃ kṣīṇamāsravāṇi hatāni me ||400 ||",
    "745:5025": "---------- ------------ ------------ |",
    "745:5026": "(arhattvaṃ ca mayā)",
    "745:5027": "prāptaṃ śītībhūto'smi nirvṛtaḥ ||401||",
    "745:5028": "prasādya mānasaṃ tasmānmahākāruṇike jine |",
    "745:5029": "stūpe kuruta satkāraṃ vimokṣyatha mahābhaye ||402||",
    "745:5030": "(sthaviro rāṣṭrapālo'sau bhikṣusaṃghāgrataḥ sthitaḥ |",
    "745:5031": "vyākaroti svakaṃ karma anavataptemahāhrade) ||403||",
    "745:5032": "rāṣṭrapālavargo'ṣṭādaśamaḥ ||18||",
    "745:5033": "atha sthavirasthavirā bhikṣava āyuṣmantaṃ svātimidamavocan |",
    "745:5034": "vyākṛtāyuṣman svāte (āyuṣmatā rāṣṭrapālena)",
    "745:5035": "svakā karmaplotiḥ |",
    "745:5036": "idānīmāyuṣmānapi svakāṃ karmaplotiṃ (vyākarotu) |",
    "745:5037": "athāyuṣmān svātistasyāṃ velāyāṃ svakāṃ karmaplotiṃ vyākaroti |",
    "745:5038": "ahaṃ rājagṛhe'bhūvamagryaḥ śreṣṭhī mahādhanaḥ |",
    "745:5039": "ṛṣīnabhojayaṃ sarvānekaikaṃ ca kule kule ||404 ||",
    "745:5040": "yādṛśaṃ ca svayaṃ bhaktamātmārthe pacyate sadā |",
    "745:5041": "deyaṃ tādṛśamevaiṣāmekaikasya ---- ---- ||405||",
    "745:5042": "---------- ------------ ----- pratirūpakam |",
    "745:5043": "bhaktaṃ pañcaśatā yādṛk ------- ----------- ||406||",
    "745:5044": "bhaktaṃ tādṛśamevāhaṃ tasya bhikṣoḥ pradattavān |",
    "745:5045": "tato me tatra mātsaryamudapādi sudāruṇam ||407||",
    "745:5046": "---------- ------------ ------ kutaḥ |",
    "745:5047": "punarbhikṣumimaṃ traimā -------- ----------- ||408||",
    "745:5048": "bhaviṣyatyatimātro'yaṃ vyayaḥ pañcaśatāni me |",
    "745:5049": "yattvahaṃ śramaṇasyāsya maraṇāya parākramam ||409||",
    "745:5050": "ku --- --- --- --- ----|",
    "745:5051": "bhojanena saha prādāma (śvamūtra) ----- ||410||",
    "745:5052": "tasmiṃśca bhuktamātre'sya vyādhirdāruṇamutthitaḥ |",
    "745:5053": "antrāṇyantraguṇaṃ vṛkkāṃ adhobhāgena nirgataḥ ||411||",
    "745:5054": "kā --- ---- ---- |",
    "745:5055": "----- ------- śreṣṭhī avadhīd ya imaṃ munim |",
    "745:5056": "----- --------- manāśravam ||412||",
    "745:5057": "samantāj jñātayaḥ kruddhā avadhyāyanti tāṃstataḥ |",
    "745:5058": "bahvapuṇyaṃ prasūtaṃ te padayaṃ ghāti (to'muniḥ) ||413||",
    "745:5059": "(deśi) to atyayaṃ tataḥ |",
    "745:5060": "kṣamāpitvā tataḥ (sarveṃ pratide)",
    "745:5061": "śyātyayaṃ tataḥ || 414||",
    "745:5062": "sahasrārdhena bhaktena tarpayāmi sabhaktitaḥ |",
    "745:5063": "tatpāpaṃ deśayitvāhaṃ kṣamāpitvā ca tānṛṣīn ||415||",
    "745:5064": "---------- ------------ ------------ |",
    "745:5065": "(ya) thā muktā ime sarve tathā mucyeya (bandhanāt) ||416||",
    "745:5066": "mā daridreṣu geheṣu janma me'bhūt kadācan |",
    "745:5067": "mā me kadācinmātsaryaṃ samutpadyeta cetasi ||417||",
    "745:5068": "pratyekabuddhaṃ hata ------- -------- |",
    "745:5069": "-------- ---------- vedaye duḥkhavedanām ||418||",
    "745:5070": "mānuṣyaṃ punarāgamya kṣipraṃ kālaṃ karomyaham |",
    "745:5071": "mahādhane bhavāmyāḍhyo lekasatkṛtapūjitaḥ ||419||",
    "745:5072": "patadbhirāntra ------ ------------ |",
    "745:5073": "-------- -------- rāgaḥ sarvasamudghṛtaḥ ||420||",
    "745:5074": "yadā cāpyanupādāya nirvāṇaṃ me bhaviṣyati |",
    "745:5075": "antrāṇyantaguṇā vṛkkā caivaṃ ca nipatiṣyati ||421||",
    "745:5076": "ya ------ --------- ---------- ------------|",
    "745:5077": "---------- ------------ ------------ ||422||",
    "745:5078": "---------- ------------ svātibhirkṣurmaharddhikaḥ |",
    "745:5079": "vyākaroti svakaṃ karma anavatapte mahāhrade ||423||",
    "745:5080": "svātivarga ekoviṃśatimaḥ ||19||",
    "745:5081": "( atha sthavirasthavirā bhikṣavo jaṅghākāśyapamidamavocan |",
    "745:5082": "vyākṛtā jaṅghākā)",
    "745:5083": "śyapasvātinā bhikṣuṇā svakā karmaplotiḥ |",
    "745:5084": "idānīmāyuṣmānapi jaṅghākāśyapo vyākarotu svakāṃ karmaplotim |",
    "745:5085": "athāyuṣmān (jaṅghākāśyapa)",
    "745:5086": "stasyāṃ velāyāṃ svakāṃ karmaplotiṃ (vyākaroti) |",
    "745:5087": "(nimantritaṃ saptavarṣamasmābhirbhikṣusaṃgha) kam |",
    "745:5088": "grāmeṇa vai samastena durbhikṣe varttamānake ||424||",
    "745:5089": "āgato mama bhāgena tatraikaḥ śī ------ |",
    "745:5090": "---------- ------------ ------------ |425||",
    "745:5091": "---------- ------------ ------------ |",
    "745:5092": "evaṃ vicintayitvāhamakārṣaṃ pāpakāṃ matim ||426||",
    "745:5093": "kimasyāhaṃ pradāsyāmi bhikṣorbhaktamaka (rmaṇaḥ) |",
    "745:5094": "---------- ------------ ------------ ||427||",
    "745:5095": "(saṃghā) te tapane ścaiva dukhāṃ vindāmi vedanām |",
    "745:5096": "narakāt pracyutaścāhaṃ yatra yatropapannavān ||428||",
    "745:5097": "kṛ -------------- ---------- ------------ |",
    "745:5098": "(satkṛtārādhistaścaiva saṃbuddho'yamanuttaraḥ ||429||",
    "745:5099": "iyaṃ me paścimā jātirnāsti jātu punarbhavaḥ |",
    "745:5100": "pravrajya śraddhayā caivamāsravā nihatā mayā ||430||",
    "745:5101": "abhijñāḥ ṣaṇmayā spṛṣṭāḥ prāptamarhattvamuttamam |",
    "745:5102": "---------- ------------ ------------ ||431||",
    "745:5103": "---------- ------------ ------------ |",
    "745:5104": "--------- ------------- (yadā klā) nto bhavāmyaham ||432||",
    "745:5105": "jaṅghākāśyapa gotreṇa karmanāmā mahardikaḥ |",
    "745:5106": "vyākaroti svakaṃ (karma)",
    "745:5107": "anavatapte (mahāhrade) ||433||",
    "745:5108": "jaṅghākāśyapavargo viṃśatitamaḥ ||20||",
    "745:5109": "atha sthavirasthavirā bhikṣava āyuṣmantaṃ cūḍapanthakamidamavocan |",
    "745:5110": "vyākṛtāyuṣman cūḍapanthaka āyuṣmatā (jaṅghākāśyapena svakā karmaplotiḥ |",
    "745:5111": "idānīmāyuṣmānapi svakāṃ karmaplotiṃ vyākaroti |",
    "745:5112": "athāyuṣmān cūḍapanthakaḥ svakāṃ karmaplotiṃ vyākaroti) |",
    "745:5113": "(ahaṃ sū) kāriko'bhūvaṃ pūrvamanyāsu jātiṣu |",
    "745:5114": "badhvā mukhe sūkarakā nadītīramatārayam ||434||",
    "745:5115": "nadīmadhyamahaṃ prāpya ---------- ------------ |",
    "745:5116": "---------- ------------ ------------ || 435||",
    "745:5117": "------ sma ṛṣayaḥ samāgatyānukampayā |",
    "745:5118": "te māmamodayaṃstatra tataḥ pravrājayanti mām ||436||",
    "745:5119": "prāsaṅgike ---------- ------------ ------------ |",
    "745:5120": "---------- ------------ ------------ ||437||",
    "745:5121": "(ārādhi) taśca saṃbuddhaḥ prāvrajaṃ cānagārikām |",
    "745:5122": "saṃmohatandrārahita uddeśaṃ nādhyagāmaham ||438||",
    "745:5123": "tribhirmāsairbhadantemāṃ maya |",
    "745:5124": "--------- dhāvatemaṃ saṃsāraṃ dīrghaṃ kalpamanalpakam ||439||",
    "745:5125": "saṃmukhaṃ lokanāthasya vyākaroccūḍapanthakaḥ |",
    "745:5126": "kṛṣṇāśulkāni karmāṇi ana (vatapte mahāhrade) ||440||",
    "745:5127": "cūḍapanthakavarga ekaviṃśatitamaḥ ||21||",
    "745:5128": "(atha sthavirasthavirā bhikṣava āyuṣmantaṃ bahuśrutami) damavocan |",
    "745:5129": "vyākṛtāyuṣman cūḍapanthakena svakā karmaplotiḥ |",
    "745:5130": "idānīmāyuṣmānapi svakāṃ karmaplotiṃ vyākarotu |",
    "745:5131": "(athāyuṣmān bahuśrutastasyāṃ velāyāṃ svakāṃ karmaplotiṃ vyākaroti) |",
    "745:5132": "---------- ------------ (śrayaṇa) ko'bhavam |",
    "745:5133": "bahuśrutastripiṭakaścābhūvaṃ ---------- ------------ ||441||",
    "745:5134": "vācayāmi ahaṃ bhikṣūna na dharmaṃ deśayāmi vā |",
    "745:5135": "jānīyurbhikṣavo mānye mādṛśaṃ ---------- ---- ||442||",
    "745:5136": "---------- ------------ ------------ |",
    "745:5137": "---------- ------------ ------------ ||",
    "745:5138": "na prakāśayase dharmaṃ nahyetattava śobhanam ||443||",
    "745:5139": "tato manasi ---------- ------------ |",
    "745:5140": "---------- ------------ ------------ ||444||",
    "745:5141": "---------- ------------ ------------ |",
    "745:5142": "---------- ------------ saryaṃ ca vinodya tam ||445||",
    "745:5143": "parṣatsvadeśayaṃ dharmaṃ sapta ---------- ----- |",
    "745:5144": "---------- ------------ ------------ || 446||",
    "745:5145": "---------- ------------ samarpitaḥ |",
    "745:5146": "devalokāttataścyutvā labdho me mānuṣo bhavaḥ ||447||",
    "745:5147": "śākyarājakule jāto ---------- ------------padān |",
    "745:5148": "kulākulāśca puruṣāḥ prāvraja (nnanagārikām ||448||",
    "745:5149": "na) cāpahaṃ tu pravrajyāṃ kāmabhogasamarpitaḥ |",
    "745:5150": "mamaiva cānukampārthaṃ saṃbuddho ---------- ------------ ||449||",
    "745:5151": "(saptava) rṣāṇyahaṃ tāva dāna dāsyāmyanalpakam |",
    "745:5152": "---------- ------------ varṣāṇāmahamatyayāt ||450||",
    "745:5153": "tataśca pravrajiṣyāmi varapra ---------- ------------ |",
    "745:5154": "---------- ------------ ------------ || 451||",
    "745:5155": "vṛddhasya gauraveṇāhaṃ vacanaṃ na pratikṣipet |",
    "745:5156": "saptāhena bhadantāhaṃ pravrajiṣye'nukampakaḥ ||452||",
    "745:5157": "dattvā ca dānaṃ saptāhaṃ ---------- ------------ |",
    "745:5158": "---------- ------------ ------ ttamaḥ ||453||",
    "745:5159": "acintayitvā janatāṃ prāvrajyāyābhiniṣkramet |",
    "745:5160": "śraddhayā pravrajitvā ca yuktohaṃ jinaśāsane ||454||",
    "745:5161": "varṣai ---------- ------------ ------------ |",
    "745:5162": "---------- ------------ ------------ || 455||",
    "745:5163": "---------- ------------ gacchāmi nāmṛtam |",
    "745:5164": "tato me ca vyapatrāpyamudapādi mahardhikam ||456||",
    "745:5165": "garhyo'haṃ jñātisaṃghasya bhaviṣyāmi ------- |",
    "745:5166": "---------- ------------ ------------ ||457||",
    "745:5167": "------- gṛhītvāhaṃ paryaṅkena niṣaṇṇavān |",
    "745:5168": "grīvāyāṃ sthāpitaṃ śastramatha cittaṃ vyamucyataṃ ||458||",
    "745:5169": "akhila ---------- ------------ |",
    "745:5170": "---------- ------------ ------------ ||459||",
    "745:5171": "---------- ------------ kṣeṇa prāptā śāntiranuttamā |",
    "745:5172": "yataḥ purāhamabhavaṃ klīvaḥ saddharmamatsaraḥ ||460||",
    "745:5173": "phalaṃ tasya mayā prāptaṃ ---------- ------------ |",
    "745:5174": "---------- ------------ ------------ ||461||",
    "745:5175": "----------- ------------ rmadāso maharddikaḥ |",
    "745:5176": "vyākaroti svakaṃ karmānavatapte mahāhrade ||462||",
    "745:5177": "bahuśrutavargo dvāviṃśatimaḥ ||22||",
    "745:5178": "-------- ṣvenodyacchamānena ghaṭamānena vyāyacchamānena sarvakleśaprahāṇādarhattvaṃ sākṣātkṛtam |",
    "745:5179": "kiṃ bhadanta bhagavatā karma kṛtam |",
    "745:5180": "bharadvājenāpi paṭhatā svādhyāyavatā trīṇi piṭakānyadhītāni |",
    "745:5181": "tripiṭaḥ saṃvṛtto dhārmakathiko yuktamuktapratibhānaḥ |",
    "745:5182": "yāvattenānyatamo gṛhapatiranvāvartitaḥ tena tamuhiśya sarvopakaraṇasaṃpanno vihāraḥ kāritaḥ |",
    "745:5183": "tatastena bhrāturvasiṣṭhasya sandiṣṭam |",
    "745:5184": "āgaccha ekadhye prativasāmaḥ |",
    "745:5185": "sa śrutvā āgataḥ |",
    "745:5186": "tatastena gṛhapatinā dṛṣṭvaḥ śānteryāpathaḥ kāyaprāsādikaścittaprāsādikaśca |",
    "745:5187": "sa taṃ dṛṣṭvābhiprasannaḥ |",
    "745:5188": "tataḥ prasādajātena praṇītenāhāreṇa saṃtarpya mahārheṇa vastrayugenācchāditaḥ |",
    "745:5189": "tato bharadvājasya īrṣyā samutpannā |",
    "745:5190": "ahamasya sarvatra pūrvaṃgamo nāhamanena kadācidvastreṇācchāditaḥ |",
    "745:5191": "eṣa tvacirābhyāgata eva vastreṇācchādita iti sa bhrāturvasiṣṭhasya randhrānveṣī saṃvṛttaḥ |",
    "745:5192": "tenāsau saṃlakṣitaścintayati |",
    "745:5193": "īrṣyāprakṛtirayam |",
    "745:5194": "yadyasmai etadvasrayugaṃ (na)",
    "745:5195": "dāsyāmi bhūyasyā mātrayā aprasādaṃ pravedayiṣyatīti |",
    "745:5196": "tena tasmai dattam |",
    "745:5197": "tathāpyasau randhrānveṣaṇaparastiṣṭhatyeva |",
    "745:5198": "yāvattasya gṛhapate preṣyadārikā taṃ vihāramāgatyāgatya karma karoti sā bharadvājenocyate |",
    "745:5199": "dārike ahaṃ tavaitadvasrayugamanuprayacchāmi |",
    "745:5200": "tvayā mama vacanaṃ kartavyamiti |",
    "745:5201": "sā kathayati |",
    "745:5202": "ārya kiṃ mayā karaṇīyam |",
    "745:5203": "tvametad vastrayugaṃ prāvṛtya gṛhe parikarma kuru |",
    "745:5204": "yadi gṛhapatiḥ pṛcchet kutastavaitadvastrayugamiti |",
    "745:5205": "vaktavyaḥ ārya vasiṣṭhena me dattamiti |",
    "745:5206": "yadi pṛcchet kimarthamiti |",
    "745:5207": "vaktavyaḥ ārya etadapi praṣṭavyam |",
    "745:5208": "kimarthaṃ puruṣāḥ strīṇāṃ (praya) cchantīti |",
    "745:5209": "tatastayā yathāsaṃdiṣṭaṃ sarvamanuṣṭhitam |",
    "745:5210": "tatastena gṛhapatinā vasiṣṭhasyāntike aprasādaḥ praveditaḥ |",
    "745:5211": "asatkārabhīṃravaste mahātmānaḥ |",
    "745:5212": "sa utthāya prakrāntaḥ |",
    "745:5213": "kiṃ manyadhve bhikṣavaḥ |",
    "745:5214": "yo'sau bharadvājaḥ ahameva sa tena kālena tena samayena |",
    "745:5215": "yanmayārha (nnasatkṛto')",
    "745:5216": "bhyākhyanenābhyākhyātaḥ tatastasya karmaṇo vipākena bahūni varṣāṇi pūrvavannarakeṣu pakkaḥ yāvadetahryaṣyahamabhisaṃbuddhabodhiḥ sundarikayā pravrājikayā abhūtenābhyākhyātaḥ |",
    "745:5217": "kiṃ bhadanta bhagavatā karma kṛtama |",
    "745:5218": "yasya karmaṇo vipākena caṃcāmāṇavikayābhṛtenābhyākhyātaḥ |",
    "745:5219": "bhagavānāha |",
    "745:5220": "tathāgatenaivaitāni bhikṣavaḥ pūrvamanyāsu jātiṣu karmāṇi kṛtāni upacitāni sādhāraṇānyasādhāraṇāni ca labdhasaṃbhārāṇi |",
    "745:5221": "pūrvavad yāvat phalanti khalu dehinām |",
    "745:5222": "katamāni sādhāraṇāni |",
    "745:5223": "bhūtapūrvaṃ bhikṣavo vārāṇasyāmanyatamo brāhmaṇo vedavedāṅgapāragaḥ pañcānāṃ māṇavakaśatānāṃ brāhmaṇānāṃ mantrān (vācayati)",
    "745:5224": "vārāṇasīnivāsino janakāyasyātīva satkṛto gurukṛto mānitaḥ pūjito'rhan saṃmataḥ |",
    "745:5225": "yāvadanyatamaḥ paṃcābhijña ṛṣirjanapadacārika caran (vārāṇasī)",
    "745:5226": "manuprāptaḥ |",
    "745:5227": "vārāṇasīnivāsinā janakāyena dṛṣṭaḥ prāsādikaśca |",
    "745:5228": "dṛṣṭvā ca yunaḥ sarvajanakāyo'bhiprasannaḥ |",
    "745:5229": "yasya yaddātavyaṃ karttavyaṃ vā pāralaukikaṃ sa tasmai anuprayacchati |",
    "745:5230": "tatastasya lābhasatkāro'ntarhitaḥ |",
    "745:5231": "tasya ṛṣerantike īrṣyāniviṣṭabuddhirmāṇavakānāmantrayate |",
    "745:5232": "māṇavakā api tu kāmabhogyeṣa iti |",
    "745:5233": "te'pi kathayanti |",
    "745:5234": "evametadupādhyāya kāmabhogyevaiṣa nāyamṛṣiriti |",
    "745:5235": "tataḥ sa rathyāvīthīcatvaraśṛṅgāṭakeṣu brāhmaṇagṛhapatikuleṣu cārocayanti |",
    "745:5236": "kintarhi |",
    "745:5237": "kāmabhogīti śrutvā mahājanakāyena aprasādaḥ praveditaḥ |",
    "745:5238": "asatkārabhīrurasau vārāṇasyāḥ prakrāntaḥ |",
    "745:5239": "kiṃ manyadhve bhikṣavo yo'sau brāhmaṇo'haṃ sa tena kālena tena samayena |",
    "745:5240": "yāni tāni paṃcamāṇavakaśatāni evaitāni paṃcabhikṣuśatāni |",
    "745:5241": "yanmayābhyākhyātastasya karmaṇo vipākena pūrvavad yāvannarakeṣu pakkaḥ |",
    "745:5242": "tenaiva karmāvaśeṣeṇa etarhyapi saṃbuddhabodhiścaṃcāmāṇavikayā abhūtenābhyākhyātaḥ sārdhaṃ pañcabhirbhikṣuśataiḥ |",
    "745:5243": "idaṃ sādhāraṇaṃ karma |",
    "745:5244": "kataradasādhāraṇam |",
    "745:5245": "bhūtapūrvaṃ bhikṣavo vārāṇasyāṃ brahmadatto nāma rājā rājyaṃ kārayati ṛddhaṃ ceti vistareṇa |",
    "745:5246": "tena khalu samayena bhadrā nāma rūpājīvinī prativasati |",
    "745:5247": "mṛṇālaśca nāma |",
    "745:5248": "dhūrtapuruṣaḥ tena tasyā vastrāmlaṃkāramanupreṣitaṃ paricāraṇāya |",
    "745:5249": "sā tadvastrālaṃkāraṃ prāvṛtā |",
    "745:5250": "anyatamaśca puruṣaḥ pañcakarṣāpaṇaśatānyādāya upasthitaḥ |",
    "745:5251": "kathayati |",
    "745:5252": "bhadre āgaccha paricārayāva iti |",
    "745:5253": "sā saṃlakṣayati |",
    "745:5254": "yadi gamiṣyāmi pañca kārṣāpaṇaśatāni na lapsye |",
    "745:5255": "adakṣiṇyaṃ caitat gṛhagataṃ pratyākhyāya anyatra gamanamiti |",
    "745:5256": "tayā preṣyadārikā uktā |",
    "745:5257": "gaccha mṛṇālasya kathaya āryā kathayati na tāvadahaṃ sajjā pañcādāgamiṣyāmīti |",
    "745:5258": "tayā tasmai gatvā ārocitam |",
    "745:5259": "so'pi puruṣo bahukaraṇīyastāṃ paricārya prathama eva yāme prakrāntaḥ |",
    "745:5260": "sā saṃlakṣayati |",
    "745:5261": "mahatī velā (varta) te |",
    "745:5262": "śakṣyāmyahaṃ tasyāpi cittagrāhaṃ kartumiti |",
    "745:5263": "tayā punarapyasaudārikābhihitā |",
    "745:5264": "gaccha mṛṇālasyārocaya |",
    "745:5265": "āryā sajjā saṃvṛttā |",
    "745:5266": "kathaya kataradudyānamāgacchatviti |",
    "745:5267": "tayā tasmai gatvā ārocitam |",
    "745:5268": "sa kathayati |",
    "745:5269": "kṣaṇena tavāryā sajjā kṣaṇena na sajjeti |",
    "745:5270": "sā dārikā tasyāḥ sāntarā |",
    "745:5271": "tayā samākhyātam |",
    "745:5272": "āryaputra nāsau sajjā |",
    "745:5273": "kintarhi |",
    "745:5274": "tvadīyena vastrālaṃkāreṇa anyena puruṣeṇa sārdhaṃ paricāritamiti |",
    "745:5275": "tasya yatkāmarāgaparyavasthānaṃ tadvigatam |",
    "745:5276": "vyāpādaparyavasthānaṃ samutpannam |",
    "745:5277": "saṃjātāmarṣaḥ kathayati |",
    "745:5278": "dārike bhadrāyā gatvā kathaya amukamudyānaṃ gaccheti |",
    "745:5279": "tayā gatvā bhadrāyā ārocitam |",
    "745:5280": "sā tadudyānaṃ gatā |",
    "745:5281": "mṛṇālena dhūrtakapuruṣeṇoktā |",
    "745:5282": "yuktaṃ nāma tava madīyena vastrālaṃkāreṇa anyena puruṣeṇa sārdhaṃ paricaritumiti |",
    "745:5283": "sā kathayati |",
    "745:5284": "āryaputra asti eva mamāparādhaḥ |",
    "745:5285": "kintu nityāparādho mātṛgrāmaḥ |",
    "745:5286": "kṣamasveti |",
    "745:5287": "tatastena saṃjātāmarṣeṇa niṣkośamasiṃ kṛtvā jīvitād vyaparopitā |",
    "745:5288": "tatastayā preṣyadārikayā mahān kolāhalaśabdaḥ kṛtaḥ |",
    "745:5289": "āryā praghātitā āryā pradhātiteti śrutvā mahājanakāyaḥ pradhāvito yāvat tasminnudyāne surucirnāma pratyekabuddho dhyāyati |",
    "745:5290": "tato|",
    "745:5291": "sau mṛṇālo dhūrtapuruṣaḥ saṃtrasto rudhiramrakṣitamasiṃ suruceḥ pratyekabuddhasya purastācchorayitvā tasyaiva mahājanakāyasya madhyaṃ praviṣṭaḥ |",
    "745:5292": "mahājanakāyaśca rudhiramrakṣitamasiṃ dṛṣṭvā anena pravrajitena bhadrā jīvitād vyaparopitā |",
    "745:5293": "tatastaṃ pratyekabuddhaṃ saṃjātāryāḥ kathayanti |",
    "745:5294": "bhoḥ prabrajitaḥ ṛṣidhvajaṃ dhārayasi |",
    "745:5295": "īdṛśaṃ nāma karoṣīti |",
    "745:5296": "sa kathayati |",
    "745:5297": "kiṃ kṛtam |",
    "745:5298": "te kathayanti |",
    "745:5299": "bhadrayā te sārdhaṃ paricāritam |",
    "745:5300": "sā jīvitād vyaparopiteti |",
    "745:5301": "sa kathayati |",
    "745:5302": "śāntaṃ nāhamasya karmaṇaḥ kārīti |",
    "745:5303": "sa śāntavādyapi tena mahājanakāyena paścādbahugāḍhabandhanabaddho rājña upanāmitaḥ |",
    "745:5304": "devānena pravrajitena bhadrayā sārdhaṃ paricaritam |",
    "745:5305": "sā jīvitād vyaparopiteti |",
    "745:5306": "aparīkṣakā hi rājānaḥ |",
    "745:5307": "kathayati |",
    "745:5308": "yadyevaṃ gacchata ghātayata |",
    "745:5309": "parityakto'yaṃ mayā prvrajita iti |",
    "745:5310": "tato'sau karavīramālāvasaktakaṇṭhaguṇo nīlāmbaravasanaiḥ puruṣairudyataśastraiḥ saṃparicārito rathyāvīthicatvaraśṛṅgāraṭakeṣbanuśrāvyamāno nagarādudyānābhimukho nīyate |",
    "745:5311": "tato mṛṇālasya dhūrtapuruṣasya buddhirutpannā ayaṃ tapasvī pravrajita adūṣyanapakārī abhūtenābhyākhyātaḥ |",
    "745:5312": "so'yamidānīṃ praghātyate |",
    "745:5313": "na mama pratirūpaṃ syāt |",
    "745:5314": "yadahamapyupekṣeya |",
    "745:5315": "iti viditvā parāvṛtya rājñaḥ sakāśamupasaṃkrāntaḥ pādayornipatya kathayati |",
    "745:5316": "deva nāyaṃ pravrajito'sya karmaṇaḥ kārī mayaitat pāpakaṃ karma kṛtam |",
    "745:5317": "mucyatāmayaṃ pravrajitaṃ iti |",
    "745:5318": "kiṃ manyadhve bhikṣavaḥ |",
    "745:5319": "yo'sau mṛṇālo nāma dhūrtaḥ ahaṃ sa tena kālena tena samayena |",
    "745:5320": "yanmayā pratyekabuddho'bhūtenābhyākhyātastasyāhaṃ karmaṇo vipākena bahūni varṣāṇi pūrvavad yāvannarakeṣu pakvaḥ |",
    "745:5321": "tena ca karmāvaśeṣeṇa caṃcāmāṇavikayā abhūtenābhyākhyātaḥ |",
    "745:5322": "idamasādhāraṇam |",
    "745:5323": "kiṃ bhadanta bhagavatā karma kṛtaṃ yasya karmaṇo vipākena vairaṃbheṣu yavān paribhuktavān sārdhaṃ bhikṣudvayonaiḥ pañcabhirbhikṣuśatairāyuṣman śāriputramaudgalyāyanābhyāṃ divyā sudhā paribhukteti |",
    "745:5324": "bhagavānāha |",
    "745:5325": "tathāgatenaiva bhikṣavaḥ pūrvamanyāsu jātiṣu karmāṇi kṛtāni upacitāni |",
    "745:5326": "pūrvavadyāvat phalanti khalu dehinām |",
    "745:5327": "yo'śītivarṣasahasrāyuṣi pujāyāṃ vipaśyī nāma śāstā loka utpannaḥ |",
    "745:5328": "pūrvavadyāvat buddho bhagavān |",
    "745:5329": "sa janapadacārikāṃ caran bandhumatīrājadhānīmanuprāptaḥ |",
    "745:5330": "tasyāṃ bandhumatyāmanyatamo brāhmaṇaḥ pañcamāṇavakaśatāni brāhmaṇānāṃ mantrān vācayati |",
    "745:5331": "tena vipaśvī samyaksaṃbuddhaḥ pañcaśataparivāro dṛṣṭaḥ |",
    "745:5332": "sa māṇa (vakānā)",
    "745:5333": "mantrayate |",
    "745:5334": "nārhanti bhavanto'mī muṇḍakāḥ śramaṇakā divyāṃ sudhāmarhanti tu koṭarayavān paribhoktumiti |",
    "745:5335": "tairabhyanumoditam |",
    "745:5336": "evamevaitadupādhyāya nārhantyevāmī muṇḍakāḥ śramaṇakā divyāṃ sudhāṃ bhoktumarhanti tu koṭarayavān paribhotumiti |",
    "745:5337": "tatra dvau māṇavakau śulkau |",
    "745:5338": "tau kathayataḥ |",
    "745:5339": "upādhyāya na śobhanamuktam |",
    "745:5340": "arhantyevāmī mahātmāno divyāṃ sudhāṃ paribhoktumiti |",
    "745:5341": "kiṃ manyadhve bhikṣavaḥ |",
    "745:5342": "yo'sau pañcaśataparivāro brāhmaṇaḥ ahameva sa tena kālena tena samayena |",
    "745:5343": "yanmayā vipaśyinaḥ samyaksaṃbuddhasya saśrāvakasaṃghasyāntike khavaṃ vākkarma niścāritaṃ tasya karmaṇo vipākena mayā bahūni varṣāni bahūni varṣaśatāni bahūni varṣasahasrāṇi bahūni varṣaśatasahasrāṇi koṭarayavāḥ paribhuktāḥ |",
    "745:5344": "tenaiva karmāvaśeṣeṇaitarhyaṣyabhisaṃbuddhabodhinā vairambheṣu koṭarayavāḥ paribhuktāḥ sārdhaṃ bhikṣudvayonaiḥ paṃcabhikṣuśataiḥ |",
    "745:5345": "yau tau dvau māṇavakau etau śāriputramaudgalyāyanau bhikṣū |",
    "745:5346": "kiṃ bhadanta bhagavatā karma kṛtaṃ yasya karmaṇo vipākena duṣkaraṃ caritamiti|",
    "745:5347": "bhagavānāha tathāgatenaiva tāni bhikṣavaḥ pūrvamanyāsu jatiṣu karmāṇi kṛtānyupacitāni pūrvavadyāvat phalanti khalu dehinām |",
    "745:5348": "bhūtapūrvaṃ bhikṣavo vaibhiḍiṃgyāṃ grāmanigame nandīpālo ghaṭikāro'bhūta |",
    "745:5349": "nandīpālasūtraṃ vistareṇa yathā madhyamāgame rājasaṃyuktanikāye |",
    "745:5350": "kiṃ manyadhve bhikṣavaḥ |",
    "745:5351": "yo'sāvuttaro nāma māṇavo'hameva sa tena kālena tena samayena |",
    "745:5352": "yanmayā pudgalo'pavādo dattastasya karmaṇo vipākena bodhimūle ṣaḍvarṣaṃ duṣkaraṃ caritam |",
    "745:5353": "yanmayā bodhirabodhitābhaviṣyata punarapi mayā parāvṛtya trīṇi kalpāsaṃkhyeyāni bodhinimittamātmā parikhedito 'bhaviṣyat |",
    "745:5354": "kiṃ bhadanta bhagavatā karma kṛtaṃ yasya karmaṇo vipākenābhisaṃbuddhabodhirapi bhagavān (mandāgninā)",
    "745:5355": "vyādhinā spaṣṭa iti |",
    "745:5356": "bhagavānāha tathāgatenaiva tāni bhikṣavaḥ pūrvamanyāsu jātiṣu karmāṇi kṛtānyupacitāṇi pūrvavadyāvatphalanti khalu dehinām |",
    "745:5357": "bhūtapūrvaṃ bhikṣavo'nyatamasmin karvaṭake vaidyo babhūva |",
    "745:5358": "tato'nyatamasya gṛhapateḥ putraḥ glānaḥ saṃvṛttaḥ |",
    "745:5359": "tenāsau vaidya āhūya pṛṣṭaḥ |",
    "745:5360": "tena tasya bhaiṣajyaṃ dattam |",
    "745:5361": "sa svasthaḥ saṃvṛttaḥ |",
    "745:5362": "tena gṛhapatinā tasyābhisāro (na) dattaḥ |",
    "745:5363": "yāvattrirapyasau gṛhapatiputro glānaḥ saṃvṛttaḥ yāvattrirapi tena svasthīkṛtaḥ |",
    "745:5364": "na ca tena tasyābhisāro dattaḥ |",
    "745:5365": "yāvat trirapi cikitsā kṛtā |",
    "745:5366": "na cānena kiṃcidapyupakṛtam |",
    "745:5367": "idānīṃ yadi bhūyo glānyaṃ patati tādṛśamasya bhaiṣajyaṃ dadāmi yenāsyāntraṇi khaṇḍakhaṇḍaṃ śīryante iti |",
    "745:5368": "yāvadasau gṛhapatiputro daivayogātpunarglānyaṃ patitaḥ |",
    "745:5369": "tena vaidyane saṃjātāmarṣeṇa tādṛśaṃ tasya bhaiṣajyaṃ dattaṃ yenāntrāṇi khaṇḍa ---------- |",
    "745:5370": "------- mādiśedanukaṃpāmupādāyeti |",
    "745:5371": "bhagavānāha |",
    "745:5372": "samayenāhaṃ yusmākanāmnā dakṣiṇāmādiśāmi |",
    "745:5373": "yadi yūyamanenaiva varṣeṇa dakṣiṇādeśanākāla upasaṃkrāmateti |",
    "745:5374": "te kathayanti |",
    "745:5375": "jihrīmaḥ kathamāgacchāma iti |",
    "745:5376": "atha bhagavāṃstasyāṃ velāyāṃ gāthāṃ bhāṣate |",
    "745:5377": "alajjitavye lajjino lajjitavye alajjinaḥ |",
    "745:5378": "abhaye bhayadarśino bhaye cābhayadarśinaḥ |",
    "745:5379": "mithyādṛṣṭisamādānāt sattvā gacchanni durgatim ||463||",
    "745:5380": "alajjitavye'lajjino lajjitavye ca lajjinaḥ |",
    "745:5381": "abhaye'bhayadarśino bhaye ca bhayadarśinaḥ |",
    "745:5382": "samyagdṛṣṭisamādānāt sattvā gacchanti sadgatim ||464|| iti |",
    "745:5383": "te kathayanti |",
    "745:5384": "bhagavannadyaivāgamiṣyāma iti |",
    "745:5385": "atha nāgarabindavā brāhmaṇagṛhapatayastāmeva rātriṃ śucipraṇītaṃ khādanīyabhojanīyaṃ pūrvavadyāvannīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:5386": "tāni ca pañca pretaśatānyupasaṃkrāntāni |",
    "745:5387": "tato nāgarabindavā brāhmaṇagṛhapatayaḥ pretān dṛṣṭvā niṣpalāyitumārabdhāḥ |",
    "745:5388": "bhagavatābhihitāḥ |",
    "745:5389": "bhavanaḥ kimarthaṃ niṣpalāyanti |",
    "745:5390": "te kathayanti |",
    "745:5391": "bhagavan ete pretā āgacchanti |",
    "745:5392": "bhagavānāha |",
    "745:5393": "āgacchantu yuṣmākamevaite jñātayaḥ |",
    "745:5394": "yadi yūyamanujānīdhve ahameṣāṃ nāmnā dakṣiṇāmādiśeyamiti |",
    "745:5395": "te kathayanti |",
    "745:5396": "bhagavannanujānīmahe |",
    "745:5397": "tato bhagavān pañcāṅgena svareṇa teṣāṃ nāmnā dakṣiṇāmādeṣṭuṃ pravṛttaḥ |",
    "745:5398": "ito dānāddhi yat puṇyaṃ tat pretānupagacchatu |",
    "745:5399": "vyuttiṣṭhantāṃ kṣipramime pretalokātsudāruṇāt ||465|| iti |",
    "745:5400": "tato'bhinivṛttaṃ teṣāṃ cīvaraṃ pānabhojanam |",
    "745:5401": "śayanaṃ vāpi vividhamakṣayaṃ sārvakālikam ||466||",
    "745:5402": "tato nāgaravindavān brāhmaṇagṛhapatīn dharmyayā kathayā sandarśya samādāpya samuttejya saṃpraharṣyotthāyāsanātprakāntaḥ |",
    "745:5403": "tato nāgarabindavānāṃ brāhmaṇagṛhapatīnāṃ kutūhalaśālāyāṃ saṃniṣaṇṇānāṃ saṃnipatitanāmayamevaṃrūpo'bhūt antasamudāhāraḥ |",
    "745:5404": "maheccho vata bhavantaḥ śramaṇo gautamo mahecchā vāsya śrāvakā iti |",
    "745:5405": "apare kathayanti |",
    "745:5406": "alpeccho bhavantaḥ śramaṇo gautama alpecchā vāsya śrāvakā na yathā tīrthyā iti |",
    "745:5407": "tena khalu samayena vairaṭṭasiṃho nāma brāhmaṇastasyāmeva parṣadi sanniṣaṇṇo'bhūt sannipatitaḥ |",
    "745:5408": "atha vairaṭṭasiṃho brāhmaṇo nāgarabindavān brāhmaṇagṛhapatīnidamavocat |",
    "745:5409": "ahaṃ bhavatāṃ pratyakṣīkariṣyāmi |",
    "745:5410": "alpeccho vā śramaṇo gautamo maheccho vā alpecchā vāsya śrāvakā mahecchā veti |",
    "745:5411": "atha vairaṭṭasiṃho brāhmaṇo yena bhagavāṃstenopasaṃkrāntaḥ |",
    "745:5412": "upasaṃkramya bhagavantamidamavocat |",
    "745:5413": "adhivāsayatu me bhagavān gautamo guḍakhādanikayā sārdhaṃ bhikṣusaṃgheneti |",
    "745:5414": "adhivāsayati bhagavān vairaṭṭasiṃhasya tūṣṇīṃbhāvena |",
    "745:5415": "atha vairaṭṭasiṃho brāhmaṇo bhagavatastūṣṇīṃbhāvena adhivāsanaṃ viditvā bhagavato'ntikāt prakrāntaḥ |",
    "745:5416": "tatra bhagavān bhikṣūnāmantrayate sma |",
    "745:5417": "avatāraprekṣiṇā bhikṣavo vairaṭṭasiṃhena brāhmaṇena buddhapramukho bhikṣusaṃgho guḍakhādanikayā upanimantritaḥ |",
    "745:5418": "tadyuṣmākaṃ yo yāvatparibhuṃkte tena tāvad grahītavyamiti |",
    "745:5419": "vairaṭṭasiṃhabrāhmaṇasya pañcaguḍasthālīśatāni bhavanti |",
    "745:5420": "sa pratyekaṃ guḍaśālāyā guḍasthālīṃ gṛhītvā paṃcaguḍasthālīśatānyādāya yena bhagavāṃstenopasaṃkrāntaḥ |",
    "745:5421": "upasaṃkramya bhagavantamidamavocat |",
    "745:5422": "niṣīdatu bhagavān gautamaḥ saśrāvakasaṃghaḥ |",
    "745:5423": "sajjo guḍaḥ |",
    "745:5424": "paribhuṅkṣva |",
    "745:5425": "atha bhagavānniṣpāditapāṇipātraḥ purastādbhikṣusaṃghasya prajñapta evāsane niṣaṇṇaḥ |",
    "745:5426": "tato vairaṭṭisiṃho brāhmaṇaḥ ekāṃ guḍasthālīṃ gṛhītvā cārayitumārabdhaḥ |",
    "745:5427": "yāvadbhagavatā tathādhiṣṭhitā yathā bhikṣusaṃghasya cāritā |",
    "745:5428": "avaśiṣṭā pūrṇāvasthitā |",
    "745:5429": "tato vairaṭṭasiṃho brāhmaṇo'bhiprasannaḥ |",
    "745:5430": "tatastena prasādajātena sāmantakena śabdo niścāritaḥ |",
    "745:5431": "alpeccho bhavantaḥ śramaṇo gautamaḥ |",
    "745:5432": "alpecchāścāsya śrāvakā iti |",
    "745:5433": "tatastena tīrthyā upanimantritāḥ |",
    "745:5434": "guḍaṃ paribhuktam |",
    "745:5435": "tairamātrayā guḍo gṛhītaḥ |",
    "745:5436": "kaiścit khorakāṃ pūrayitvā tato gṛhītvā ca saṃprasthitam |",
    "745:5437": "tato vairaṭṭasiṃhena brāhmaṇenābhihitāḥ |",
    "745:5438": "yūyameva mohapuruṣā mahecchāḥ |",
    "745:5439": "śramaṇastu gaumataḥ alpecchaḥ |",
    "745:5440": "alpecchā vāsya śrāvakāḥ |",
    "745:5441": "ityuktvā sa bhūyasyā mātrayā bhagavatyabhiprasanno yena bhagavāṃstenopasaṃkrāntaḥ |",
    "745:5442": "upasaṃkramya bhagavatā sārdhaṃ saṃmodanīṃ saṃrañjanīṃ vividhāṃ kathāṃ vyatisāryaikānte nyaṣīdat |",
    "745:5443": "atha vairaṭṭasiṃho brāhmaṇo yena bhagavāṃstenāñjaliṃ praṇamayya bhagavantamidamavocat |",
    "745:5444": "labheyāhaṃ bhadanta svakhyāte dharmavinaye pravrajyāmupasaṃpadaṃ bhikṣubhāvaṃ careyamahaṃ bhagavato'ntike brahamcaryamiti |",
    "745:5445": "tato bhagavatā ehi-bhikṣukayā ābhāṣitaḥ |",
    "745:5446": "ehi bhikṣo cara brahmacaryamiti |",
    "745:5447": "pūrvavadyāvannopasthivo buddhamanorathena |",
    "745:5448": "tatra bhagavān bhikṣunāmantrayate sma |",
    "745:5449": "tasmādanujānāmi kālena vākālena vā glānena vāglānena vā guḍaḥ paribhoktavyaḥ |",
    "745:5450": "nātra kaukṛtyaṃ karaṇīyamiti |",
    "745:5451": "āyuṣmān vairaṭṭasiṃhaḥ kuṇapadaurgandhyena cittaikāgratāṃ nārāgayati |",
    "745:5452": "bhagavān saṃlakṣayati |",
    "745:5453": "vairaṭṭasiṃho bhikṣuścaramabhavikaḥ kimarthaṃ satyāni na paśyatīti |",
    "745:5454": "saṃlakṣayati |",
    "745:5455": "kuṇapadaurgandhyavihāram |",
    "745:5456": "pūrvavad yāvat |",
    "745:5457": "tatra bhagavānāyuṣmantamānandamāmantrayate sma |",
    "745:5458": "gacchānanda vairaṭṭasiṃhasya bhikṣorvihāraṃ gandhairmālyairbhūpaiścūrṇaiḥ saṃskuru |",
    "745:5459": "śayanāsanaṃ ca dhūpaya |",
    "745:5460": "surabhikusumopacitaṃ ca puṣpavitānaṃ vitanviti |",
    "745:5461": "evaṃ bhadantetyāyuṣmānānando bhagavataḥ pratiśrutya yāvadasau piṇḍapātaṃ gatastāvattasya vihāraṃ gatvā bhagavatopadiṣṭena vidhinā sarvamanuṣṭhitavān |",
    "745:5462": "athāyuṣmān vairaṭṭasiṃhaḥ piṇḍapātamaṭitvā vihāramāgataḥ |",
    "745:5463": "paśyati divyāṃ vibhūtim |",
    "745:5464": "tataḥ prītamanāḥ piṇḍapātaṃ paribhujyaṃ kṛtabhaktakṛtyo bahirvihārasya pādau prakṣālya vihāraṃ prāviśat |",
    "745:5465": "praviśya nisaṇṇaḥ paryaṅkamābhujya ṛjuṃ kāyaṃ praṇidhāya pratimukhāṃ smṛtimupasthāpya tasya sugandhaṃ ghrātvā cittasamādhānamutpannam |",
    "745:5466": "tatastena sarvakleśaprahāṇādarhattvaṃ sākṣātkṛtam |",
    "745:5467": "pūrvavadyāvat abhivādyaśca saṃvṛttaḥ |",
    "745:5468": "tatra bhagavān bhikṣuṇāmantrayatesam |",
    "745:5469": "eṣo'gro me bhikṣavo bhikṣuṇā mama śravakāṇāṃ śubhādhimuktānāṃ yaduta vairaṭṭasiṃho bhikṣu |",
    "745:5470": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:5471": "paśya bhadanta anye bhikṣavaḥ śubhayādhimuktāḥ |",
    "745:5472": "āyuṣmaṃstu vairaṭṭasiṃhaḥ śubhayādhimuktaṃ iti |",
    "745:5473": "bhagavānāha |",
    "745:5474": "eṣa bhikṣavaḥ pañca janmaśatāni nirantaraṃ trayastriṃśebhyo devebhyaścyutvā teṣvevopapannaḥ |",
    "745:5475": "idānīṃ carame bhave manuṣyeṣūpapannaḥ |",
    "745:5476": "kuṇapagandhaṃ ghrātvā cittaikāgratāṃ nāsāditavān |",
    "745:5477": "sugandhaṃ tu ghrātvā cittasamādhānaṃ pratilabhya śubhayādhimuktaḥ |",
    "745:5478": "yadyasyāyamupacāro na kṛto'bhaviṣyadūṣmagatamapyanena notpāditamabhaviṣyaditi |",
    "745:5479": "tasmādanujānāmi yo'pyanya evaṃ śubhādhimuktastasyāpyevaṃrūpānupūrvīṃ karttavyā |",
    "745:5480": "nātra kaukṛtyaṃ karaṇīyam |",
    "745:5481": "atha bhagavān vṛjiṣu janapadeṣu cārikāṃ caran vaiśālīmanuprāpto vaiśālyāṃ viharati markaṭahradatīre kūṭāgāraśālāyām |",
    "745:5482": "aśrauṣurvaiśālakā brāhmaṇagṛhapatayo bhagavān vṛjiṣu janapadeṣu cārikāṃ caran vaiśālīmanuprāpto vaiśālyāṃ viharati markaṭahradatīre kūṭāgāraśālāyāmiti |",
    "745:5483": "śrutvā ca punarekadhye sannipatya kathayati |",
    "745:5484": "bhavantaḥ śrūyate bhagavān vṛjiṣu janapadeṣu cārikāṃ caran vaiśālīmanuprāpto vaiśālyāṃ viharati markaṭahradatīre kūṭāgāraśālāyāmiti |",
    "745:5485": "yadyasmākamekaiko bhagavantamupanimantrya bhojayiṣyati bhagavān viprakramiṣyati |",
    "745:5486": "anye'vakāśaṃ na lapsyante |",
    "745:5487": "tatkriyākāraṃ vyavasthāpayāmo yathā gaṇa eva sambhūya bhagavantaṃ bhojayati na tvekapuruṣa iti |",
    "745:5488": "te kriyākāraṃ kṛtvā vyavasthitāḥ |",
    "745:5489": "tena khalu samayena vaiśālyāṃ catvāro mahāpuṇyāḥ prativasanti |",
    "745:5490": "dhaniko dhanikapatnī dhanikaputro dhanikasnuṣā ca |",
    "745:5491": "teṣāṃ divyamānuṣyaśrīrgṛhe prādurbhūtā |",
    "745:5492": "tairaso kriyākāro na śrutaḥ |",
    "745:5493": "aśrauṣīd dhaniko gṛhapatiṃrbhagavān vṛjiṣu janapade cārikāṃ caran vaiśālīmanuprāpto vaiśālyāṃ viharati markaṭahradatīre kūṭāgāraśālāyāmiti |",
    "745:5494": "śrutvā ca punarvaiśālyā niṣkramya yena bhagavāṃstenopasaṃkrāntaḥ |",
    "745:5495": "pūrvavadyāvat saṃpraharṣya tūṣṇīm |",
    "745:5496": "atha dhaniko gṛhapatirutthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ praṇamayya bhagavantamidamavocat |",
    "745:5497": "adhivāsayatu bhagavānme śvo'ntargṛhe bhaktena sārdhaṃ bhikṣusaṃgheneti |",
    "745:5498": "adhivāsayati bhagavān dhanikasya gṛhe tūṣṇīṃbhāvena |",
    "745:5499": "atha dhaniko gṛhapatirbhagavatastūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato'ntikāt prakrāntaḥ |",
    "745:5500": "atha vaiśālakā brāhmaṇagṛhapatayo yena bhagavāṃstenopasaṃkrāntāḥ |",
    "745:5501": "pūrvavadyāvat adhivāsayatu asmākaṃ bhagavān śvo'ntargṛhe bhaktena sārdhaṃ bhikṣusaṃgheneti |",
    "745:5502": "bhagavānāha |",
    "745:5503": "nimantrito'smi vāsiṣṭhāstat prathamataraṃ dhanikena gṛhapatineti |",
    "745:5504": "te kathayanti |",
    "745:5505": "bhavanto dhanikena gṛhapatinā ganasya kriyākāro'tikrāntaḥ ityapare kathayanti |",
    "745:5506": "kimasau vyatikramiṣyati |",
    "745:5507": "na tena kriyākāraḥ śrutaḥ |",
    "745:5508": "puruṣaḥ śvo bhījayatu |",
    "745:5509": "vayaṃ paraśvo bhojayiṣyāma iti |",
    "745:5510": "athāyuṣmānānandaḥ kālyamevotthāya pātracīvaramādāya yena dhanikasya gṛhapatirniveśanaṃ tenopasaṃkrāntaḥ |",
    "745:5511": "upasaṃkramya pūrveṇa nagaradvāreṇa praviṣṭaḥ |",
    "745:5512": "yāvatpaśyati nāsanaprajñaptiṃ na bhaktaṃ sajjīkṛtam |",
    "745:5513": "tato dhanikaṃ gṛhapatimidamavocat |",
    "745:5514": "gṛhapate tvaṃ buddhapramukhaṃ bhikṣusaṃghamupanimantryālpotsukaḥ sthita iti |",
    "745:5515": "sa kathayati |",
    "745:5516": "kimāryānandaivaṃ kathayasi gṛhapate nāsanaprajñaptiṃ paśyāmi nāpyāhāraṃ sajjīkṛtam |",
    "745:5517": "ārya katareṇa tvaṃ dvāreṇa praviṣṭaḥ |",
    "745:5518": "gṛhapate pūrveṇa nagaradvāreṇa |",
    "745:5519": "ārya dakṣiṇena praviśa |",
    "745:5520": "sa dakṣiṇena praviṣṭo yāvat paśyati divyāmāsanaprajñaptiṃ kṛtāṃ divyaṃ cāhāramupanvāhṛtam |",
    "745:5521": "dṛṣṭvā ca punaḥ paraṃ vismayamāpannaḥ |",
    "745:5522": "atha dhaniko gṛhapatirbhagavato dūtena kālamārocayati |",
    "745:5523": "samayo bhadanta sajjaṃ bhaktam |",
    "745:5524": "apyedānīṃ pūrvavat bhagavantaṃ bhuktavantaṃ viditvā ghautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:5525": "atha dhanikapatnī utthāyāsanādyena bhagavāṃstenāñjaliṃ praṇamayya bhagavantamidamavocat |",
    "745:5526": "adhivāsayatu me bhagavān śvo'ntargṛhe bhaktena sārdhaṃ bhikṣusaṃgheneti |",
    "745:5527": "adhivāsayati bhagavān dhanikapatnyā tūṣṇīṃbhāvena |",
    "745:5528": "adhivāsya ca dhanikasya gṛhapaterdharmadeśanāṃ kṛtvotthāyāsanāt prakrāntaḥ |",
    "745:5529": "dhanikapatnyāpi bhojanaṃ sajjīkṛtam |",
    "745:5530": "athāyuṣmānānandaḥ kālyamevotthāya pātracīvaramādāya yena dhanikasya gṛhapaterniveśanaṃ tenopasaṃkrāntaḥ |",
    "745:5531": "upasaṃkramya dakṣiṇena dvāreṇa praviṣṭaḥ |",
    "745:5532": "nāsanaprajñaptiṃ paśyati nāpyāhāraṃ sajjīkṛtam |",
    "745:5533": "dṛṣṭvā ca punardhanikapatnīmidamavocat |",
    "745:5534": "gṛhapatipatni buddhapramukhaṃ bhikṣusaṃghamupanimantrya kimarthamityalpotsukā tiṣṭhasīti nāsanaprajñaptiṃ nāpyāhāraṃ sajjīkṛtam |",
    "745:5535": "ārya katareṇa tvaṃ dvāreṇa praviṣṭaḥ |",
    "745:5536": "dakṣiṇena |",
    "745:5537": "ārya pūrveṇa dvāreṇa praviśa |",
    "745:5538": "sa pūrveṇa praviṣṭaḥ |",
    "745:5539": "yāvatpaśyati śobhanāmāsanaprajñaptiṃ praṇītaṃ cāhāramupanvāhṛtam |",
    "745:5540": "dṛṣṭvā ca punaḥ paraṃ vismayamāpannaḥ |",
    "745:5541": "tato dhanikapatnī bhagavato dūtena kālamārocayati |",
    "745:5542": "samayo bhadanta sajjaṃ bhaktaṃ yasyedānīṃ bhagavān kālaṃ manyata iti |",
    "745:5543": "pūrvadyāvad dhautahastamapanītapātraṃ nīcataramāsanaṃ gṛhītvā purastānniṣaṇṇo dharmaśravaṇāya |",
    "745:5544": "atha dhanikaputraḥ utthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ praṇamayya bhagavantamīdamavocat |",
    "745:5545": "adhivāsayatu bhagavān śvo'ntargṛhe bhaktena sārdhaṃ bhikṣusaṃgheneti |",
    "745:5546": "adhivāsayati bhagavān dhanikaputrasya tūṣṇīṃbhāvena |",
    "745:5547": "atha bhagavān dhanikapatnyā dharmadeśanāṃ kṛtvā prakrāntaḥ |",
    "745:5548": "dhanikaputreṇāpi śucinā praṇītaṃ khādanīyabhojanīyaṃ samudānītam |",
    "745:5549": "athāyuṣmānānandaḥ kālyamevotthāya pātracīvaramādāya yena dhanikasya gṛhapaterniveśanaṃ tenopasaṃkrāntaḥ |",
    "745:5550": "upasaṃkramya dakṣiṇena dvāreṇa praviṣṭaḥ |",
    "745:5551": "nāsanaprajñaptiṃ paśyati nāpyāhāraṃ sajjīkṛtam |",
    "745:5552": "dṛṣṭvā ca punardhanikaputramidamavocat |",
    "745:5553": "gṛhapatiputra taṃ buddhapramukhaṃ bhikṣusaṃghamupanimantrya kimalpotsukastiṣṭhasīti |",
    "745:5554": "sa kathayati |",
    "745:5555": "ārya kimevaṃ kathayasi |",
    "745:5556": "na paśyāmyāsanaprajñaptiṃ nāpyāhāraṃ sajjīkṛtam |",
    "745:5557": "ārya katareṇa tvaṃ dvāreṇa praviṣṭaḥ |",
    "745:5558": "dakṣiṇena |",
    "745:5559": "ārya paścimena praviśa |",
    "745:5560": "yāvadasau praviṣṭaḥ |",
    "745:5561": "yāvat paśyati śobhanāmāsanaprajñaptiṃ praṇītaṃ cāhāramupanvāhṛtam |",
    "745:5562": "dṛṣṭvā ca punaḥ paraṃ vismayamāpannaḥ |",
    "745:5563": "tato dhanikaputro bhagavato dūtena kālamārocayati |",
    "745:5564": "samayo bhadanta sajjaṃ bhaktaṃ yasyedānīṃ bhagavān kālaṃ manyataṃ iti pūrvavadyāvad dhautahastamāpanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:5565": "atha dhanikasnuṣā utthāyāsanādyena bhagavāṃstenāñjaliṃ praṇamayya bhagavantamidamavocat |",
    "745:5566": "adhivāsayatu me bhagavān śvo'ntargṛhe bhaktena sārdhaṃ bhikṣusaṃgheneti |",
    "745:5567": "adhivāsayati bhagavān |",
    "745:5568": "dhanikaputrasya dharmadeśanāṃ kṛtvā prakrāntaḥ |",
    "745:5569": "atha vaiśālakā brahmaṇagṛhapatayo yena bhagavāṃstenopasaṃkrāntāḥ |",
    "745:5570": "upasaṃkramya bhagavataḥ pādau śirasā vanditvaikānte niṣaṇṇaḥ |",
    "745:5571": "ekāntaniṣaṇṇān vaiśālakān brāhmaṇagṛhapatīn bhagavān dharmyayā kathayā yāvat samādāpya samuttejya saṃpraharṣya tūṣṇīm |",
    "745:5572": "atha vaiśālakā brāhmaṇagṛhapatayaḥ utthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ praṇamayya bhagavantamidamavocat |",
    "745:5573": "adhivāsayatu bhagavān tvasmākaṃ śvo'ntargṛhe bhaktena sārdhaṃ bhikṣusaṃgheneti |",
    "745:5574": "bhagavānāha |",
    "745:5575": "nimantrito'smi vāsiṣṭhāstatprathamataraṃ dhanikasnuṣayeti |",
    "745:5576": "tato vaiśālakā brāhmaṇagṛhapatayaḥkṣubdhāḥ kathayanti |",
    "745:5577": "bhavantaḥ kiṃ dhanikasyaikasya dhanamasti yena buddhapramukhaṃ bhikṣusaṃghaṃ pratidinaṃ bhojayati vayamavakāśaṃ na labhāmahe |",
    "745:5578": "kathamatra pratipattavyamiti|",
    "745:5579": "apare kathayanti |",
    "745:5580": "yadā buddhapramukho bhikṣusaṃgho bhuktvā prakrāmati tadāsya gṛhādekaikāṃ śilāmudveṣṭayāma iti |",
    "745:5581": "athāyuṣmānānandaḥ kālyamevotthāya pātracīvaramādāya yena gṛhapaterniveśanaṃ tenopasaṃkrāntaḥ |",
    "745:5582": "upasaṃkramya paścimena dvāreṇa praviṣṭaḥ |",
    "745:5583": "paśyati nāsanaprajñaptiṃ nāpyāhāramupanvāhṛtam |",
    "745:5584": "dṛṣṭvā ca punardhanikasnuṣāmidamavocat |",
    "745:5585": "dhanikasnuṣe buddhapramukhaṃ bhikṣusaṃghamupanimantrya kiṃ tvamalpotsukā tiṣṭhasīti |",
    "745:5586": "sā kathayati |",
    "745:5587": "maivaṃ kathayasi |",
    "745:5588": "na paśyāmi āsanaprajñāptiṃ nāpyāhāraṃ sajjīkṛmam |",
    "745:5589": "ārya katareṇa tvaṃ dvāreṇa praviṣṭaḥ |",
    "745:5590": "paścimena |",
    "745:5591": "ārya uttareṇa praviśa |",
    "745:5592": "sa uttareṇa dvāreṇa praviṣṭaḥ |",
    "745:5593": "yāvatpaśyati divyāmāsanaprajñapti kṛtvāṃ divyaṃ cāhāramupanvāhṛtam |",
    "745:5594": "dṛṣṭvā ca punaḥ paraṃ vismayamāpannaḥ |",
    "745:5595": "tato dhanikasnuṣā bhagavato dūtena kālamārocayati |",
    "745:5596": "samayo bhadanta sajjaṃ bhaktam |",
    "745:5597": "yasyedānīṃ pūrvavad yāvat purastād bhikṣusaṃghasya prajñapta evāsane niṣaṇṇaḥ |",
    "745:5598": "atha vaiśālakā brāhmaṇagṛhapatayaḥ sarve saṃbhūya dhanikasya gṛhadvāre sthitāḥ |",
    "745:5599": "dhanikaṃ gṛhapatimidamavocan |",
    "745:5600": "gṛhapate vaiśālako gaṇaḥ kṣuṇṇo dvāre tiṣṭhati |",
    "745:5601": "gaccha kṣamayainam |",
    "745:5602": "mā te anarthaṃ kariṣyatīti |",
    "745:5603": "sa nirgatya kṣamāpayitumārabdhaḥ |",
    "745:5604": "te kathayanti |",
    "745:5605": "gṛhapate kiṃ tavaivaikasya dhanamasti yena taṃ pratidivasaṃ buddhapramukhaṃ bhikṣusaṃghaṃ bhojayasi vayamavakāśaṃ na labhāmahe iti |",
    "745:5606": "sa kathayati |",
    "745:5607": "bhavanto na mayā gaṇasya kriyākāraḥ śrutaḥ |",
    "745:5608": "tadarhati gaṇaḥ kṣantumiti |",
    "745:5609": "apare kathayanti |",
    "745:5610": "bhavantaḥ pradhānapuruṣo'yaṃ kṣamyatāmasyeti |",
    "745:5611": "taiḥ kṣāntam |",
    "745:5612": "sa kathayati |",
    "745:5613": "yadyevaṃ praviśata |",
    "745:5614": "te gṛhaṃ praviṣṭāḥ |",
    "745:5615": "paśyanti śobhanāmāsanaprajñaptiṃ kṛtāṃ praṇītaṃ cāhāraṃ samanvāhṛtam |",
    "745:5616": "dṛṣṭvā ca punaḥ paraṃ vismayamāpannāḥ kathayanti |",
    "745:5617": "gṛhapate tvamevaiko'rhasi buddhapramukhaṃ bhikṣusaṃghaṃ bhojayituṃ na vayamiti |",
    "745:5618": "sa teṣāṃ ratnānanuprayacchati |",
    "745:5619": "te na pratigṛhṇanti |",
    "745:5620": "bhagavatābhihitāḥ |",
    "745:5621": "pratigṛhṇīdhvaṃ durlabhānyetāni ratnānīti |",
    "745:5622": "tairgṛhītāni |",
    "745:5623": "yena ca yādṛśaṃ gṛhītaṃ tasya tādṛśameva varṇāvabhāsaḥ saṃvṛttaḥ |",
    "745:5624": "tato dhanikasnuṣā sukhaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena pūrvavad yāvad dhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:5625": "tato bhagavatā dhanikasya dhanikapatnyā dhanikaputrasya dhanikasnuṣāyāścāśayānuśayaṃ dhātuṃ prakṛtiṃ ca viditvā caturāryasatyasaṃprativedhikī dharmadeśanā kṛtā |",
    "745:5626": "yāṃ śrutvā dhanikena dhanikapatnyā dhanikaputreṇa dhanikasnuṣayā ca viṃśatiśikharaṃ samudgataṃ satkāyadṛṣṭiśailaṃ jñānavajreṇa bhitvā srotaāpattiphalaṃ sākṣātkṛtam |",
    "745:5627": "te dṛṣṭasatyāstrirudānamudānayanti pūrvavad yāvat |",
    "745:5628": "abhikrāntā vayaṃ bhagavantaṃ śaraṇaṃ gacchāmo dharmaṃ ca bhikṣusaṃghaṃ ca |",
    "745:5629": "upāsakāṃścāsmān dhārayantu yāvajjīvaṃ prāṇopetaṃ śaraṇagatamabhiprasannāḥ |",
    "745:5630": "atha bhagavān dhanikaṃ dhanikapatnīṃ dhanikaputraṃ dhanikasnuṣāṃ ca dharmyayā kathayā sandarśya samādāpya samuttejya saṃpraharṣyotthāyāsanāt prakrāntaḥ |",
    "745:5631": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:5632": "kiṃ bhadanta dhanikena dhanikapatnyāṃ dhanikaputreṇa dhanikasnuṣayā ca karma kṛtaṃ yasya karmaṇo vipākena āḍhye mahādhane mahābhoge kule jātā divyamānuṣīṃ ca śriyaṃ pratyanubhavanti |",
    "745:5633": "bhagavataścāntike sastyadarśanaṃ kṛtamiti |",
    "745:5634": "bhagavānāha |",
    "745:5635": "ebhireva bhikṣavaḥ karmāṇi kṛtānyupacitāni labdhasaṃbhārāṇi pariṇatapratyayāni oghavatpratyupasthitānyavaśyaṃbhāvīni |",
    "745:5636": "pūrvavadyāvat phalanti khalu dehinām |",
    "745:5637": "bhūtapūrvaṃ bhikṣavo vārāṇasyāmanyatamo mālā (kāraḥ prativasati|",
    "745:5638": "tena sadṛśāt kulāt kalatramānītam |",
    "745:5639": "sa tayā sārdhaṃ krīḍati ramate paricārayati |",
    "745:5640": ") ----- ----- ----- so'pareṇa samayena daridraḥ saṃvṛttaḥ |",
    "745:5641": "paramadaridraḥ |",
    "745:5642": "tena saputrakalatrasnuṣeṇa ----- ----- ----- (prā)",
    "745:5643": "vṛtya kumārāṇāmupanayati mālākārasnuṣāpi tameva prāvṛtya rājñaḥ snuṣā ----- ----- ----- ------ janapadacārikāṃ caran sūryasyāsaṃgamanakālasamaye vārāṇasīmanuprāptaḥ |",
    "745:5644": "----- ----- ----- prasādajātena patnyā samākhyātam |",
    "745:5645": "sā hi prasannā |",
    "745:5646": "tayā putrasya (samākhyātam)",
    "745:5647": "so'pi prasannaḥ |",
    "745:5648": "tena ----- ----- ----- (raja) nyāṃ tairasau piṇḍakena pratipāditaḥ ṃālākāraḥ kathayati |",
    "745:5649": "bhadre yo mama paṭa ----- ----- ----- -------- ( sa te)",
    "745:5650": "nācchāditaḥ |",
    "745:5651": "kāyikī teṣāṃ mahātmanāṃ dharmadeśanāṃ na vācikī |",
    "745:5652": "tataḥ sa mahā ( tmā)",
    "745:5653": "----- ----- ----- ----- ----- ----- pādayornipatya praṇidhānaṃ karumārabdhaḥ |",
    "745:5654": "yadasmābhirevaṃvidhe sadbhūtadakṣiṇīye ----- ----- ----- ----- ----- ----- stāramārāgayemo mā virāgayema iti |",
    "745:5655": "tataḥ pratyekabuddhaste (ṣāṃ)",
    "745:5656": "----- ----- ----- ----- ----- ----- (mahātma)",
    "745:5657": "nā dāridramūlāni samuddhṛtāni |",
    "745:5658": "tasya mālākārasya yaḥ (dāridra)",
    "745:5659": "kālo rā(jñe)",
    "745:5660": "----- ----- ----- ----- ----- ----- bhūtamākhyātam |",
    "745:5661": "tato rājñā yathā prāvṛtenācchāditaḥ |",
    "745:5662": "evaṃ mālākāra ----- ----- ----- mālākāra evāsau dhanikastena kālena tena samayena |",
    "745:5663": "mālākā( ra) ----- ----- ----- (mahābho)",
    "745:5664": "ge kule jātā |",
    "745:5665": "divyamānuṣī śrīgṛhe prādurbhūtā |",
    "745:5666": "mama cāntike satyāni ----- ----- ----- ------- ------ tyevaṃ vo bhikṣavaḥ śikṣitavyam |",
    "745:5667": "atha vaiśālakā brāhmaṇagṛhapatayo mū (yasyā mātrayābhiprasannā āsanādutthāya yena bhagavāṃstena kṛtāñjalayo'bhipraṇamya bhagavantamidamavocan |",
    "745:5668": "adhivāsayatu bhagavāṃstraimāsīṃ cīvarapiṇḍapātaśayanāsanaglānapra)",
    "745:5669": "tyayabhaiṣajyapariṣkāraiḥ sārdhaṃ bhikṣusaṃgheneti |",
    "745:5670": "adhivāsayati bhagavān vaiśā (lakānāṃ brāhmaṇagṛhapatīnāṃ tuṣṇīṃbhāvena |",
    "745:5671": "vaiśālakā brāhmaṇagṛhapatayo bhagavatastūṣṇīmbhāvenādhivāsanāṃ viditvā āsanādutthāya bhagavataḥ pādau śirasā vanditvā)",
    "745:5672": "prakrāntāḥ |",
    "745:5673": "atha vaiśālakā brāhmaṇagṛhapatayastāmeva rātriṃ (śucipraṇītaṃ khādanīyabhojanīyaṃ pūrvavad yāvat nīcataramāsanaṃ gṛhītvā bhagavataḥ purastāt niṣaṇṇo dharmaśravaṇāya |",
    "745:5674": "atha) bhagavān vaiśālakān brāhmaṇagṛhapatīn dharmmayā kathayā sandarśya samādāpya samuttejya utthāyāsanāt prakrāntaḥ | ----- ----- ----- -------|",
    "745:5675": "(atha divasadvayonatraimāsikātyayād vaiśālakabrāhmaṇagṛhapatīnāṃ mahāparivārasya durbhikṣamutpannam |",
    "745:5676": "teṣāṃ) jñātayo bhojanamiti kṛtvā upasaṃkrāmanti |",
    "745:5677": "tairupadrūyamāṇā (brāhmaṇagṛhapatayo bhikṣūṇāmārocayanti |",
    "745:5678": "āryā durbhikṣamutpannam |",
    "745:5679": "jñātayo na upadravanti |",
    "745:5680": "----- aho ā) ryakāḥ pratijāgṛyu |",
    "745:5681": "vayamupakaraṇāni prayacchāma iti |",
    "745:5682": "bhikṣavaḥ kathayanti |",
    "745:5683": "(bhagavatā nānujñātam |",
    "745:5684": "te bhagavata ārocayanti |",
    "745:5685": "bhagavānāha |",
    "745:5686": "bhikṣūṇāṃ bhaktaṃ pratijā ) gartavyam |",
    "745:5687": "te pratijāgartumārabdhāḥ |",
    "745:5688": "yāvadabhyavakāśe pratijāgrati peyāñca |",
    "745:5689": "( atha devo vṛṣṭaḥ |",
    "745:5690": "abhyavakāśamakalpikamiti te bhagavata ārocayanti |",
    "745:5691": "bhagavānāha |",
    "745:5692": "abhyavakāśe na pratijāgartavyam |",
    "745:5693": "te) dvārakoṣṭhake prāsāde (va pratijāgrati |",
    "745:5694": "bhagavānāha dvārakoṣṭhake prāsāde ca na pratijāgartavyam |",
    "745:5695": "tasmāttarhi kalpikasthāne sthātavyam |",
    "745:5696": ") bhikṣavo daśemāni cākalpikāni |",
    "745:5697": "(katamānidaśa |",
    "745:5698": "abhyavakāśadvārakoṣṭhakaprāsādāgniśālāyantradhararājāṅganadevasthāna gṛhapatikuṭī-bhikṣuṇīśālāḥ |",
    "745:5699": "etāni) śālāvastūni yeṣu bhaktaṃ na pratijāgartavyam |",
    "745:5700": "pratijāgrati sātisārā bhavanti |",
    "745:5701": "(uddānam | ----- ----- | śrāvastyāṃ nidānam |",
    "745:5702": "athānyatamasya bhikṣorglānyamutpannam |",
    "745:5703": "sa vaidyasakāśamupasaṃkrāntaḥ kathayati |",
    "745:5704": "bhadramukha bhaiṣajyaṃ vyapadiśa) |",
    "745:5705": "tena roganidānaṃ pṛṣṭvā abhihitaḥ |",
    "745:5706": "ārya peyāṃ piva svastho bhaviṣyasīti |",
    "745:5707": "sa kathayati |",
    "745:5708": "(bhadramukha bhagavatā nānujñātam |",
    "745:5709": "vaidyaḥ kathayati |",
    "745:5710": "ārya kāruṇiko vaḥ śāstā sthānametad vidyate yadanujñāsyati |",
    "745:5711": "etat prakaraṇaṃ bhikṣavo bhagavata ārocayanti )",
    "745:5712": "bhagavānāha |",
    "745:5713": "yadi vaidyaḥ kathayati peyāṃ piveti |",
    "745:5714": "(nātra kaukṛtyaṃ karaṇīyam |",
    "745:5715": "bhagavānāha |",
    "745:5716": "vaidyopadeśena peyā pātavyeti |",
    "745:5717": "tasyopasthāpakena śītalā peyā dattā |",
    "745:5718": "sa vaidyasakāśaṃ gatvā) kathayati |",
    "745:5719": "bhadramukha kiṃ tayā peyayā (nāhaṃ svasthaḥ |",
    "745:5720": "vaidyaḥ kathayati |",
    "745:5721": "ārya kiṃ tvayā peyā na pītā |",
    "745:5722": "sa kathayati |",
    "745:5723": "pītā |",
    "745:5724": "kimuṣṇā |",
    "745:5725": "śītalaiva |",
    "745:5726": "ārya na śobhanaṃ kṛtam |",
    "745:5727": "uṣṇīkṛtya pātavyā |",
    "745:5728": "bhikṣavo na jānate kutra uṣṇīkartavyā |",
    "745:5729": "bhagavānāha |",
    "745:5730": "tasmāttarhi bhikṣavaḥ kalpikaśālā saṃmantavyā |",
    "745:5731": "bhikṣavo na jānate kīdṛgiti |",
    "745:5732": "bhagavānāha |",
    "745:5733": "pañca kalpikaśālā bhavanti |",
    "745:5734": "ārabhyamāṇāntikā ucchrīyamāṇāntikā goniṣādikā udbhūtava)",
    "745:5735": "stukā saṃmatikā ca |",
    "745:5736": "tatra (ārabhyamāṇāntikā katamā |",
    "745:5737": "tadyathā navakarmiko bhikṣuryatra prathamataḥ sthitvā saṃghasya kalpikasthānamiti kṛtvā vācayati idaṃ kalpikasthānamiti |",
    "745:5738": "idamārabhyamāṇānikā ucyate) |",
    "745:5739": "tatra ucchriyamāṇānitkā (katamā) |",
    "745:5740": "yathāpi tannavakamiko bhikṣuḥ śilāyāmucchrīyamāṇāyāṃ tat prathamataḥ śilāyāṃ nyasyamānāyāṃ sāmantakān bhikṣūnāmantrayate |",
    "745:5741": "avadhārayantu āyuṣmantaḥ (idaṃ saṃghasya kalpikasthānam |",
    "745:5742": "idamevocchrīyamāṇāntikocyate |",
    "745:5743": "tatra goniṣādikā katamā |",
    "745:5744": "yatra dvārāntastad)",
    "745:5745": "goniṣādiketi |",
    "745:5746": "(tatra udbhūtavastukā katamā) |",
    "745:5747": "prahīṇavastukā iyamucyate |",
    "745:5748": "saṃmatikā katamā |",
    "745:5749": "(yad dvābhyāṃ saṃmataṃ tat saṃmatiketi |",
    "745:5750": "bhikṣavo na jānate kathaṃ saṃmantavyamiti |",
    "745:5751": "bhagavānāha |",
    "745:5752": "yat sthānamadhiṣṭhitamantaḥ sīmaṃ bahirvyā)",
    "745:5753": "maparicāramabhimataṃ saṃghasya tat saṃmantavyam |",
    "745:5754": "evaṃ ca punaḥ saṃmantavyam |",
    "745:5755": "śayanāsanaprajñaptiṃ kṛtvā gaṇḍīmākoṭya (pṛṣṭavācikayā bhikṣūn samanuyujya sarvasaṃghe sanniṣaṇṇe saṃnipatite ekena bhikṣuṇā jñaptiṃ kṛtvā karma karaṇīyam |",
    "745:5756": "śṛṇotu bhadantaḥ saṃghaḥ |",
    "745:5757": "idaṃ sarvā) kārapariniṣṭhitamantaḥsīmaṃ bahirvyāmaparivāraṃ saṃghasya kalpikaśālāṃ saṃmantu |",
    "745:5758": "sa cet saṃghasya prāptakālaṃ (kṣametānujānīyāt saṃgho yat saṃghaḥ etat kalpikasthānaṃ saṃmanyate)",
    "745:5759": "ityeṣā jñaptiḥ |",
    "745:5760": "evañca karma kartavyam |",
    "745:5761": "śṛṇotu bhadantaḥ saṃghaḥ |",
    "745:5762": "idaṃ vastu sarvākārapariniṣṭhitamantaḥsīmaṃ bahirvyāma (parivāraṃ saṃghaḥ kalpikasthānaṃ saṃ)manyate |",
    "745:5763": "yeṣāmāyuṣmatāṃ kṣamante idaṃ vastu(kalpikasthānaṃ saṃmantuṃ te tūṣṇīm |",
    "745:5764": "na kṣamante bhāṣantām |",
    "745:5765": "kṣāntamanujñātaṃ saṃghena yasmāttūṣṇīmevaitad dhārayāmi ) |",
    "745:5766": "buddho bhagavān vaiśālyāṃ viharati markaṭahradatīre |",
    "745:5767": "(vaiśālyāṃ siṃhaḥ senāpati prativasati |",
    "745:5768": "sa jñātibhirāhṛtaṃ māṃsaṃ paribhuṅkte |",
    "745:5769": "yadā bhagavato)",
    "745:5770": "'ntikāt satyāni dṛṣṭāni tadā na paribhuṅkte |",
    "745:5771": "āhṛtāni tu bhikṣūṇāṃ (prayacchati |",
    "745:5772": "bhikṣavastatparibhuñjate |",
    "745:5773": "tīrthikā avadhyāyanti kṣipanti vivācayanti |",
    "745:5774": "āyuṣmantaḥ siṃhena senāpatinā uddiśya kṛtaṃ māṃsamāhṛtam |",
    "745:5775": "tat śra)maṇaśākyaputrīyāṇāmanuprayacchati |",
    "745:5776": "śramaṇaśākyaputrīyaiḥ uddhiśya (kṛtaṃmāṃsaṃ)",
    "745:5777": "pari(bhuktamiti |",
    "745:5778": "etatprakaraṇaṃ bhikṣavo bhagavata ārocayanti |",
    "745:5779": "bhagavānāha |",
    "745:5780": "trīṇi cākalpikāni māṃsāni na paribhoktavyānīti vadāmi |",
    "745:5781": "katamāni trīṇi |",
    "745:5782": "māmuddiśya kṛtamiti saṃmukhaṃ dṛṣṭamakalpikaṃ māṃsaṃ na paribhoktavyamiti vadāmi |",
    "745:5783": "(kṛtaṃ tvāmuddiśya kṛtamiti)",
    "745:5784": "akalpikaṃ māṃsaṃ na paribhoktavyāmiti vadāmi |",
    "745:5785": "svayamevamākāraparivitarka utpanno bhavati |",
    "745:5786": "māmuddiśya kṛtamiti saṃcintya akalpikaṃ māṃsaṃ na paribhoktavyamiti vadāmi |",
    "745:5787": "bhikṣavastrīṇi kalpikāni māṃsāni paribhoktavyānīti vadāmi |",
    "745:5788": "katamāni trīṇi |",
    "745:5789": "māmuddiśya kṛtamiti saṃmukhamadṛṣṭaṃ kalpikamāṃsaṃ paribhoktavyamiti vadāmi |",
    "745:5790": "aśrutaṃ tvāmuddiśya kṛtamiti kalpikamāṃsaṃ paribhoktavyamiti vadāmi |",
    "745:5791": "na svayameva pūrvavad yāvat kalpikaṃ māṃsaṃ paribhoktavyamiti vadāmi ) |",
    "745:5792": "śrāvastyāṃ nidānam |",
    "745:5793": "(sakṛcchraḥ kālo vartate |",
    "745:5794": "bhikṣavaḥ pārśvaṃ dattvā tiṣṭhanti) |",
    "745:5795": "te brāhmaṇagṛhapatayaḥ kathayanti |",
    "745:5796": "āryā ekāntaghaṭake śāsane kimarthaṃ pārśvaṃ dattvā tiṣṭhatha na kuśalapakṣaṃ pratijāgṛtheti |",
    "745:5797": "(te kathayanti) |",
    "745:5798": "sakṛcchraḥ kālo vartate paryāptaṃ piṇḍakaṃ nāsādayāmaḥ |",
    "745:5799": "(vayaṃ kṣudhārtā durvalā jātāḥ |",
    "745:5800": "ataḥ pārśvaṃ dattvā sthitāḥ |",
    "745:5801": "te kathayanti kasmāt na pratijāgṛtha iti) |",
    "745:5802": "nānujñātaṃ bhagavatā |",
    "745:5803": "kāruṇiko vaḥ śāstā sthānametad vidyate yadanujñāsyati |",
    "745:5804": "etatprakaraṇaṃ bhikṣavo bhagavata ārocayanti |",
    "745:5805": "bhagavānāha |",
    "745:5806": "tasmāttarhi bhikṣavo'nujā (nāmi |",
    "745:5807": "evaṃvidhe durbhikṣe kṛcchre kāntāre bhikṣavaḥ praijāgartavyam |",
    "745:5808": "nātra kaukṛtyaṃ karaṇīyam ) |",
    "745:5809": "śrāvastyāṃ nidānam |",
    "745:5810": "sakṛcchraḥ kālo vartate |",
    "745:5811": "bhikṣavaḥ śrāddhairbrāhmaṇagṛhapatibhirucyante |",
    "745:5812": "āryā ihaiva bhaktakṛtyaṃ kuruteti |",
    "745:5813": "te bhaktakṛtyaṃ kṛtvā pūrvalabdhaṃ (gṛhītvā vihāraṃ gacchanti durbhikṣakāle bhuñjiṣyāma iti kṛtvā)",
    "745:5814": "kintu kaukṛtyānna paribhuñjate |",
    "745:5815": "etatprakaraṇaṃ bhikṣavo bhagavata ārocayanti |",
    "745:5816": "bhagavānāha |",
    "745:5817": "tasmādanujānāmi evaṃvidhe durbhikṣe kṛcchre kāntāre ākāṃkṣatā prāggṛhītamiti ( kṛtvā prāggṛhītaṃ paribhoktavyam |",
    "745:5818": "nātra kaukṛtyaṃ karaṇīyam |",
    "745:5819": "śrāvastyāṃ nidānam) |",
    "745:5820": "sakṛcchraḥ kālo vartate |",
    "745:5821": "śrāddhā brāhmaṇagṛhapatayo bhikṣūnupanimantrya antargṛhe bhojayanti |",
    "745:5822": "teṣāṃ tu bhaktānāṃ khādyakānyavaśiṣyante |",
    "745:5823": "brāhmaṇagṛhapatayaḥ kathayanti |",
    "745:5824": "(āryā yuṣmākaṃ kṛte adhiṣṭhitaṃ bhaktamavaśiṣyate |",
    "745:5825": "etat pragṛhyatām |",
    "745:5826": "te tad gṛhī ) tvā gacchanti |",
    "745:5827": "gatāstamapi ākāṅkṣanti paribhoktum |",
    "745:5828": "kaukṛtyānna paribhuñjate |",
    "745:5829": "etatprakaraṇaṃ bhikṣavo bhagavata ārocayanti |",
    "745:5830": "bhagavānāha |",
    "745:5831": "tasmādanujānāmi evaṃvidhe durbhikṣe kṛcchre kāntāre (evaṃvidhaṃ dānamiti kṛtvā paribhoktavyam |",
    "745:5832": "nātra kaukṛtyaṃ karaṇīyam |",
    "745:5833": "śrāvastyāṃ nidānam |",
    "745:5834": "sakṛcchraḥ kālo vartate) |",
    "745:5835": "śrāddhā brāhmaṇagṛhapatayo bhikṣūnupanimantrya bhojayanti |",
    "745:5836": "teṣāṃ bhuktavatāṃ khādyakāni kiñcidavaśiṣyante |",
    "745:5837": "bhikṣavaḥ prakrāntāḥ |",
    "745:5838": "brāhmaṇagṛhapatayaḥ (kathayanti |",
    "745:5839": "āryāḥ sadya eva prakrāntāḥ |",
    "745:5840": "khādyakānyavaśiṣyante |",
    "745:5841": "durlabhānyetāni |",
    "745:5842": "gṛhītvā gaccha) |",
    "745:5843": "tairnītam |",
    "745:5844": "bhikṣavastadapi ākāṅkṣanti paribhoktum |",
    "745:5845": "kaukṛtyānna paribhuñjate |",
    "745:5846": "etat prakaraṇaṃ bhikṣavo bhagavata ārocayanti |",
    "745:5847": "bhagavānāha |",
    "745:5848": "tasmādanujānāmi (evaṃvidhe durbhikṣe kṛcchre kāntāre prāgdattamiti kṛtvā paribhoktavyam |",
    "745:5849": "nātra kaukṛtyaṃ karaṇīyamiti) |",
    "745:5850": "śrāvastyāṃ nidānam |",
    "745:5851": "śrāddhānāṃ brāhmaṇagṛhapatīnāmauttarāpathikānī vanāstikāni phalāni saṃpadyante |",
    "745:5852": "te saṃlakṣayanti |",
    "745:5853": "durlabhānyetāṇi ( āryāṇāṃ dātavyāni |",
    "745:5854": "bhikṣūṇāṃ parigrahārthaṃ dattāni |",
    "745:5855": "bhikṣavaḥ pratigrahītavyamiti kṛtvā)",
    "745:5856": "kaukṛtyānna paribhuñjate |",
    "745:5857": "śrāddhā brāhmaṇagṛhapatayaḥ kathayanti |",
    "745:5858": "ārya yadā bhagavān loke notpannastadā tīrthyā dakṣiṇīyāḥ |",
    "745:5859": "idānīṃ tu bhagavān loke utpanna idānīṃ bhavanto dakṣinīyāḥ |",
    "745:5860": "tasmādanukampayā gṛhṇīteti |",
    "745:5861": "etatprakaraṇaṃ bhikṣavo bhagavata ārocayanti |",
    "745:5862": "bhagavānāha |",
    "745:5863": "tasmādanujānāmīti |",
    "745:5864": "durlabhānīti kṛtvā paribhoktavyāni |",
    "745:5865": "nātra kaukṛtyaṃ karaṇīyam |",
    "745:5866": "(tatremāni vanāstikāni |",
    "745:5867": "drākṣādāḍimbatinduka ---- ) |",
    "745:5868": "śrāvastyāṃ nidānam |",
    "745:5869": "śrāddhā brāhmaṇagṛhapatayo bhikṣūṇāṃ (sat)",
    "745:5870": "kurvatāṃ pravārayatāṃ puṣkarāṃ(stikāni)",
    "745:5871": "anuprayacchanti |",
    "745:5872": "bhikṣava ākāṅkṣanti kintu (kaukṛtyānna paribhuñjate |",
    "745:5873": "bhikṣavo bhagavata ārocayanti |",
    "745:5874": "bhagavānāha |",
    "745:5875": "durlabhānīti kṛ)",
    "745:5876": "tvā paribhoktavyāni |",
    "745:5877": "nātra kaukṛtyaṃ karaṇīyam |",
    "745:5878": "tatremāni puṣkarāstikāni |",
    "745:5879": "tālūkaṃ mṛṇālaṃ kumudabījaṃ padmabījaṃ ceti |",
    "745:5880": "śrāvastyāṃ nidānam |",
    "745:5881": "āyuṣmataḥ śāriputrasya dhātuvai(ṣamyādglānyamutpannam |",
    "745:5882": "āyuṣmān mahāmaudagalyāyanaḥ saṃlakṣaya)ti |",
    "745:5883": "bahuśo mayā āyuṣmataḥ śāriputrasya (sva)",
    "745:5884": "matena upasthānaṃ kṛtam |",
    "745:5885": "na ca kadācid vaidyaḥ pṛṣṭaḥ yattu ahaṃ pṛccheyamiti |",
    "745:5886": "tena vaidyaḥ pṛṣṭaḥ |",
    "745:5887": "bhadramukha āyuṣmataḥ śāriputrasya (dhātuḥ kupita |",
    "745:5888": "bhaiṣajyaṃ vyapadiśa |",
    "745:5889": "sa kathayati |",
    "745:5890": "ārya padmabījaṃ)",
    "745:5891": "prayaccha svastho bhaviṣyati |",
    "745:5892": "āyuṣmān mahāmaudgalyāyanaḥ saṃlakṣayati |",
    "745:5893": "na mama pratirūpaṃ syād yadahamāyuṣmataḥ śāriputrasya kṛte na visakṣīreṇa upasthānaṃ kuryā (miti |",
    "745:5894": "saṃlakṣitamātra eva śrāvastyā anta)",
    "745:5895": "rhito mandākinyāḥ puṣkariṇyāstīre pratyaṣṭhāt nāgarājasya bhavanasamīpe |",
    "745:5896": "tataḥ supratiṣṭhitena nāgarājena dṛṣṭa uktaśca |",
    "745:5897": "kimāryasya āgamane (kāraṇam |",
    "745:5898": "sa kathayati |",
    "745:5899": "āyuṣmataḥ śāriputrasya dhātuḥ kupitaḥ)|",
    "745:5900": "tasya vaidyena visakṣīramādiṣṭamiti |",
    "745:5901": "supratiṣṭhito nāgarājaḥ kathayati |",
    "745:5902": "ārya yadyevaṃ tiṣṭha tāvaditi |",
    "745:5903": "sa mandākinīṃ puṣkariṇīmavatīrya puruṣapramāṇāni visakṣīrāṇyutpāṭya utpāṭya vi(sakṣīreṇāyuṣmato mahāmaudgalyāyanasya pātraṃ pūritam) |",
    "745:5904": "āyuṣmān mahāmaudgalyāyano'sya viṣāni rujyamānāni nirīkṣitumārabdhaḥ |",
    "745:5905": "supratiṣṭhito nāgarājaḥ kathayati |",
    "745:5906": "ārya kimākāṅkṣase visāni paribhoktumiti |",
    "745:5907": "sa tūṣṇīmavasthitaḥ |",
    "745:5908": "(sa kathayati |",
    "745:5909": "ārya gaccha |",
    "745:5910": "svasti te |",
    "745:5911": "athāyuṣmān mahāmaudgalyāyano visakṣīreṇa)",
    "745:5912": "pātraṃ pūrayitvā mandākinyāḥ puṣkariṇyāstīre'ntarhitaḥ śrāvastyāṃ pratyaṣṭhāt jetavane'nāthapiṇḍadasyārāme |",
    "745:5913": "tat āyuṣmatā śāriputreṇa vaidyopadeśena visakṣīraṃ paribhuktam |",
    "745:5914": "svasthībhūtaḥ ----- |",
    "745:5915": "śrāvastyāṃ nidānam |",
    "745:5916": "tena khalu samayena bhadraṅkare nagare ṣaḍ janā mahāpuṇyāḥ prativasanti |",
    "745:5917": "meṇḍhako gṛhapatirmeṇḍhakapatnī meṇḍhakaputro menḍhakasnuṣā meṇḍhakadāsī ca |",
    "745:5918": "kathaṃ meṇḍhako gṛhapatirjāto mahāpuṇyaḥ |",
    "745:5919": "sa yadi riktakāni koṣakoṣṭhāgārāṇi paśyati sahadarśanādeva pūryante |",
    "745:5920": "evaṃ meṇḍhako gṛhapatirjāto mahāpuṇyaḥ |",
    "745:5921": "kathaṃ meṇḍhakapatnī |",
    "745:5922": "sā ekasyārthāya sthālikāṃ sādhayati śatāni sahasrāṇi ca bhuñjati |",
    "745:5923": "evaṃ meṇḍhakapatnī |",
    "745:5924": "kathaṃ meṇḍhakaputraḥ |",
    "745:5925": "tasya pañcaśatatikoḥ nakulakaḥ paṭyāṃ baddhastiṣṭhati |",
    "745:5926": "sa yadi śataṃ sahasraṃ vā parityajati tadā pūrṇa eva tiṣṭhati na parikṣīyate |",
    "745:5927": "evaṃ meṇḍhakaputraḥ |",
    "745:5928": "kathaṃ meṇḍhakasnuṣā |",
    "745:5929": "sā ekasyārthāya gandhaṃ saṃpādayati śatasahasrasya paryāptirbhavati |",
    "745:5930": "evaṃ meṇḍhakasnuṣā |",
    "745:5931": "kathaṃ meṇḍhakadāsaḥ |",
    "745:5932": "sa yadaikaṃ halasīraṃ kṛṣati tadā sapta sīrāḥ kṛṣṭā bhavanti |",
    "745:5933": "evaṃ meṇḍhakadāsaḥ |",
    "745:5934": "kathaṃ meṇḍhakadāsī mahāpuṇyā |",
    "745:5935": "sā yadā ekamātraṃ pratijāgarti tadā sapta mātrāḥ sampadyante |",
    "745:5936": "evaṃ meṇḍhakadāsī mahāpuṇyā |",
    "745:5937": "bhagavān saṃlakṣayati |",
    "745:5938": "ayaṃ meṇḍhako gṛhapatiḥ saparivāro bhadraṅkare nagare prativasati |",
    "745:5939": "tasya vaineyakāla āpannaḥ |",
    "745:5940": "tatra bhagavānāyuṣmantamānandamāmantrayate |",
    "745:5941": "gaccha tvamānanda bhikṣūṇāmārocaya |",
    "745:5942": "tathāgato bhikṣavo bhadraṅkareṣu janapadeṣu cārikāṃ cariṣyati yo yuṣmākamutsahate tathāgatena sārdhaṃ bhadraṅkareṣu janapadeṣu cārikāṃ cartuṃ sa cīvarakāṇi pratigṛhṇātviti |",
    "745:5943": "evaṃ bhadantetyāyuṣmānānando bhagavataḥ pratiśrutyaḥ bhikṣūṇāmārocayati |",
    "745:5944": "tathāgata āyuṣmanto bhadraṅkareṣu janapadeṣu cārikāṃ cariṣyati yo yuṣmākamutsahate tathāgatena sārdhaṃ bhadraṅkareṣu janapadeṣu cārikāṃ carituṃ cīvarakāṇi pratigṛhṇātviti |",
    "745:5945": "evamāyuṣmanniti |",
    "745:5946": "te bhikṣava āyuṣmata ānandasya pratiśrutya pṛṣṭhataḥ pṛṣṭhataḥ samanubaddhā gacchanti |",
    "745:5947": "atha bhagavān dānto dāntaparivāraḥ śāntaḥ śāntaparivāro'rhannarhatparivāro janapadacārikayā bhadraṅkaraṃ nagaraṃ saṃprasthitaḥ |",
    "745:5948": "yadā bhagavatā śrāvastyāṃ mahāpratihāryaṃ vidarśitaṃ (tadā tīrthyā)",
    "745:5949": "nirbhatsitāḥ |",
    "745:5950": "tataḥ kecid bhadraṅkaraṃ nagaraṃ gatvāvasthitāḥ |",
    "745:5951": "taiḥ śrutaṃ śramaṇo gautama āgacchatīti |",
    "745:5952": "śrutvā ca punarvyathitāste parasparaṃ kathayanti |",
    "745:5953": "pūrvaṃ tāvad vayaṃ śramaṇena gautamena madhyadeśānnirvāsitāḥ |",
    "745:5954": "sa yadīhāgamiṣyati niyatamito'pi nirvāsayiṣyati |",
    "745:5955": "tadupāyasaṃvidhānaṃ kartavyamiti |",
    "745:5956": "te kulopakaraṇaśālā upasaṃkramya kathayanti |",
    "745:5957": "dharmalābho dharmalābhaḥ |",
    "745:5958": "te kathayanti |",
    "745:5959": "kimidam |",
    "745:5960": "javalokitā gamiṣyāmaḥ |",
    "745:5961": "kasyārthāya |",
    "745:5962": "dṛṣṭāsmābhiryuṣmākaṃ sampattiryāvad vipattiṃ na paśyāmaḥ |",
    "745:5963": "āryakā asmākaṃ vipattirbhaviṣyati |",
    "745:5964": "bhavantaḥ śramaṇo gautamaḥ kṣurāśaniṃ pātayannanekā aputrikā apatikāśca kurvannāgacchati |",
    "745:5965": "āryā yadyevaṃ yasminneva kāle sthātavyaṃ tasminneva kāle asmākaṃ parityāgaḥ kriyate |",
    "745:5966": "tiṣṭhata na gantavyam |",
    "745:5967": "te kathayanti |",
    "745:5968": "kiṃ vayaṃ na tiṣṭhāmaḥ |",
    "745:5969": "na yūyamasmākaṃ śroṣyatha |",
    "745:5970": "āryāḥ kathayata śroṣyāmaḥ |",
    "745:5971": "te kathayanti |",
    "745:5972": "bhadraṅkarasāmantakena sarvajanakāyamudvāsya bhadraṅkaraṃ nagaraṃ pravāsayata śādvalāni kṛṣata sthāṇḍilāni pātayata puṣpaphalavṛkṣaṃ chedayata pānīyāni viṣeṇa dūṣayata |",
    "745:5973": "te kathayanti |",
    "745:5974": "āryāstiṣṭhata sarvamanutiṣṭhāma iti |",
    "745:5975": "te'basthitāḥ tatastairbhadraṅkaranagarasāmantakena sarvaṃ janakāyamudvāsya bhadraṅkaraṃ nagaraṃ pravāsitaṃ śādvalāni kṛṣṭāni sthāṇḍilāni pātitāni puṣpaphalavṛkṣāśchinnāḥ pānīyāni viṣeṇa dūṣitāni |",
    "745:5976": "tataḥ śakro devendraḥ saṃlakṣayati |",
    "745:5977": "na mama pratirūpaṃ yadahaṃ bhagavato'satkāramadhyupekṣeyaṃ yena nāma bhagavatā tribhiḥ kalpairasaṃkhyeyairanekairduṣkaraśatasahasraiḥ ṣaṭpārimitāḥ paripūryānuttarajñānamadhigatam |",
    "745:5978": "sa nāma bhagavān sarvalokaprativiśiṣṭaḥ sarvavādavijayī śūṇye janapade cārikāṃ cariṣyati |",
    "745:5979": "yannvahaṃ bhagavataḥ saśrāvakasaṃghasya sukhasparśārthāyautsukyamāpadyeyamiti |",
    "745:5980": "tena vātavalāhakānāṃ devaputrāṇāmājñā dattā |",
    "745:5981": "gacchata bhadraṅkaranagarasāmantakena viṣapānīyāni śoṣayateti |",
    "745:5982": "varṣavalāhakānāṃ devaputrāṇāmājñā dattā |",
    "745:5983": "aṣṭāṅgopetasya pānīyasyāpūrayateti cāturmahārājikā devā uktāḥ |",
    "745:5984": "yūyaṃ bhadraṅkarāṇāṃ janapadānāṃ vāsayateti |",
    "745:5985": "tato vātavalāhakairdevaputrairviṣadūṣitāni pānīyāni śoṣitāni |",
    "745:5986": "varṣavalāhakaistānyeva kūpodapānavāpīsarastaḍāgānyaṣṭāṅgopetasya pānīyasya pūritāni |",
    "745:5987": "cāturmahārājikairdevairbhadraṅkaranagara)",
    "745:5988": "sāmantakaṃ sarvamāvāsitam |",
    "745:5989": "janapadā ṛddhā sphītāśca saṃvṛttāḥ |",
    "745:5990": "tīrthyairnagaravāsijanakāyasatairavacarakāḥ preṣitāḥ |",
    "745:5991": "paśyata kodṛśā janapadā iti |",
    "745:5992": "te gatāḥ paśyanti |",
    "745:5993": "atiśayena janapadā ṛddhasphītāḥ |",
    "745:5994": "tata āgatya kathayanti |",
    "745:5995": "bhavanto na kadācidasmābhirevaṃ janapadā ṛddhasphītā dṛṣṭapūrvā iti |",
    "745:5996": "tīrthyā kathayanti |",
    "745:5997": "bhavanto dṛṣṭo vo yastāvadacetanān bhāvānanvāvartayati sa yuṣmān nānvābartayiṣyatīti |",
    "745:5998": "tatkuta etat |",
    "745:5999": "sarvathā avalokitā bhavantu bhavantaḥ |",
    "745:6000": "paścimaṃ vo darśanaṃ gacchāma iti |",
    "745:6001": "te kathayanti |",
    "745:6002": "āryāstiṣṭhata kiṃ śramaṇo gautamī yuṣmākaṃ karoti |",
    "745:6003": "so'pi pravrajito yūyamapi pravrajitāḥ |",
    "745:6004": "bhikṣopajīvitaḥ kimasau yuṣmākaṃ bhikṣāṃ vārayiṣyatīti |",
    "745:6005": "tīrthyāḥ kathayanti |",
    "745:6006": "samayena tiṣṭhāmaḥ |",
    "745:6007": "yadi yūyaṃ kriyākāraṃ kuruta na kenacit śramaṇaṃ gautamaṃ darśanāyopasaṃkramitavyam |",
    "745:6008": "ya upasaṃkrāmati ṣaṣṭiṃ kārṣāpaṇān daṇḍayitavya iti |",
    "745:6009": "taiḥ pratijñātaṃ kriyākāraśca kṛtaḥ |",
    "745:6010": "tato bhagavānanupūrveṇa bhadraṅkaraṃ nagaramanuprāpto bhadraṅkare viharati dakṣiṇāyatane |",
    "745:6011": "tena khalu samayena kāpilavāstuno brāhmaṇadārikā bhadraṅkare nagare pariṇītā |",
    "745:6012": "tayā prākārasthayā bhagavānandhakāre sthito dṛṣṭaḥ |",
    "745:6013": "sā saṃlakṣayati |",
    "745:6014": "ayaṃ bhagavān śākyakulanandanaḥ śākyakumādrājyamapahāya pravrajitaḥ |",
    "745:6015": "yadyatra sopānaṃ syādahaṃ pradīpamādāyāvatareyamiti |",
    "745:6016": "tato bhagavatā tasyāścetasā cittamājñāya sopānaṃ nirmitam |",
    "745:6017": "tato'sau hṛṣṭatuṣṭāḥ pramuditāḥ pradīpamādāya sopānenāvatīrya yena bhagavāṃstenopasaṃkrāntā |",
    "745:6018": "upasaṃkramya bhagavataḥ purastātpradīpaṃ sthāpayitvā pādau śirasā vanditvā niṣaṇṇā dharmaśravaṇāya |",
    "745:6019": "tato bhagavatā tasyā āśayānuśayaṃ dhātuṃ prakutiṃ ca jñātvā tādṛśī caturāryasatyasaṃprativedhikī pūrvavadyāvaccharaṇagatāmatiprasannāmiti |",
    "745:6020": "atha bhagavāṃstāṃ dārikāmidamavocat |",
    "745:6021": "ehi tvaṃ dārike yena meṇḍha (kagṛhapatistenopasaṃkrama |",
    "745:6022": "upasaṃkramya)",
    "745:6023": "evaṃ madvacanādārogyaya |",
    "745:6024": "evaṃ vada |",
    "745:6025": "gṛhapate tvāmuddiśyāhamihāgatastvaṃ ca dvāraṃ baddhvāvasthito yuktametadevaṃ hyatitheḥ pratipattuḥ yathā tvaṃ pratipanna iti |",
    "745:6026": "yadi kathaya (ti gaṇena kriyākāraḥ kṛta iti |",
    "745:6027": "vaktavyaḥ |",
    "745:6028": "tava putrasya pañcaśatiko nakulakaḥ)",
    "745:6029": "kaṭyāṃ baddhastiṣṭhati |",
    "745:6030": "sa yadi śataṃ vā sahasraṃ vā vyayīkaroti pūryata eva na parikṣīyate |",
    "745:6031": "na śaknoti tvaṃ ṣaṣṭiṃ kārṣāpaṇān dattvāgantumiti |",
    "745:6032": "evaṃ bhadanteti sā dārikā bhaga(vataḥ pratiśrutya saṃprasthitā |",
    "745:6033": "yathāparijñātaiva kenavcdevaṃ)",
    "745:6034": "meṇḍhakasya gṛhapateḥ sakāśaṃ gatā |",
    "745:6035": "gatvā kathayati |",
    "745:6036": "gṛhapate bhagavāṃste ārogyayati |",
    "745:6037": "sa kathayati |",
    "745:6038": "dārike vande buddhaṃ bhagavantam |",
    "745:6039": "gṛhapate bhagavānevamāha |",
    "745:6040": "tvāme(vāhamuddiśyāgatastvaṃ ca dvāraṃ baddhvāvasthitaḥ |",
    "745:6041": "yuktametadevamatitheḥ)",
    "745:6042": "pratipattuṃ yathā tvaṃ pratipanna iti |",
    "745:6043": "sa kathayati |",
    "745:6044": "dārike gaṇena kriyākāraḥ kṛto na kenacit śramaṇaṃ gautamaṃ darśanāyopasaṃkramitavyam |",
    "745:6045": "yaḥ upasaṃkrāmati sa gaṇena ṣaṣṭiṃ kārṣāpaṇān (daṇḍaya iti |",
    "745:6046": "gṛhapate bhagavān kathayati |",
    "745:6047": "tava putrasya pañcaśatiko nakula )",
    "745:6048": "kaḥ kaṭyāṃ baddhastiṣṭhati |",
    "745:6049": "sa yadi śataṃ sahasraṃ vā vyayīkaroti pūryate eva na parikṣīyate |",
    "745:6050": "na śaknoṣi tvaṃ ṣaṣṭiṃ kārṣāpaṇān dattvāgantumiti |",
    "745:6051": "sa saṃlakṣayati |",
    "745:6052": "na kaścidetasaṃjānīte (nūnaṃ sarvajñaḥ sa bhagavān |",
    "745:6053": "gacchāmīti |",
    "745:6054": "sa ṣaṣṭiṃ kārṣāpaṇān dvāre sthāpayitvā brāhmaṇa)",
    "745:6055": "dārīkopaṣṭena sopānenāvatīrya yena bhagavāṃstenopakraṃkrāntaḥ |",
    "745:6056": "upasaṃkramya bhagavataḥ pādau śirasā vanditvā purastānniṣaṇṇaḥ |",
    "745:6057": "tato bhagavān meṇḍha ( kasya gṛhapateraśayānuśayaṃ dhātuṃ prakṛtiṃ ca jñātvā tādṛśīṃ caturāryasatyasaṃ)",
    "745:6058": "prativedhikīṃ dharmadeśānāṃ kṛtavān yāṃ śrutvā meṇḍhakena pūrvavadyāvat srotaāpattiphalaṃ sākṣātkṛtama |",
    "745:6059": "sa dṛṣṭasatyaḥ kathayati |",
    "745:6060": "bhagavān kimeṣo'pi bhadraṅkaranivāsijanakāya evaṃvidhānāṃ dharmāṇāṃ lābhīti |",
    "745:6061": "bhagavānāha |",
    "745:6062": "(gṛhapate tvamāgamya bhūyasā sarva eva janakāyo lābhīti |",
    "745:6063": "tato) meṇḍhako gṛhapatirbhagavataḥ pādau śirasā vanditvā bhagavato'ntikātprakrāntaḥ |",
    "745:6064": "sa gṛhaṃ gatvā kārṣāpaṇānāṃ rāśiṃ vyavasthāpya gāthāṃ bhāṣyate |",
    "745:6065": "yo draṣṭumicchati jinaṃ jitarāgadoṣaṃ |",
    "745:6066": "nirdvandvamapratisamaṃ kanakāvadātam |",
    "745:6067": "so niścalena hradayena suniścitena |",
    "745:6068": "kṣipraṃ pradātu dhanamasya mayā pradeyam ||467|| iti |",
    "745:6069": "janakāyaḥ kathayati |",
    "745:6070": "gṛhapate śreyaḥ śramaṇasya gautamasya darśanam |",
    "745:6071": "sa kathayati |",
    "745:6072": "śreyaḥ |",
    "745:6073": "te kathayanti |",
    "745:6074": "yadyevaṃ gaṇenaiva kriyākāraḥ kṛto gaṇa evotpāṭayatu |",
    "745:6075": "ko'tra virodhaḥ |",
    "745:6076": "te kriyākāramutpāṭya nirgantumārabdhāḥ |",
    "745:6077": "tataḥ parasparaṃ saṃghaṭṭena na śaknuvanti nirgantumiti |",
    "745:6078": "vajrapāṇinā pakṣeṇa vinayajanānukampayā vajraḥ kṣiptaḥ |",
    "745:6079": "prakārasya khaṇḍaḥ patitaḥ |",
    "745:6080": "anekāni prāṇiśatasahaśrāṇi nirgatāni kānicitkutūhalajātāni kānicitpūrvakaiḥ kuśalamūlaiḥ saṃcodyamānāni |",
    "745:6081": "tato mahājanakāyasannipātādbhagavato yojanaṃ sāmantakena parṣatsannipatitā |",
    "745:6082": "atha bhagavāṃstām parṣadamavagāhya purastādbhikṣusaṃghasya prajñapta evāsane niṣadyānekasattvasantānakuśalamūlasamāropikāṃ dharmadeśanāṃ kṛtavān |",
    "745:6083": "yāṃ śrutvā kaiścit srotaāpattiphalaṃ sākṣātkṛtam |",
    "745:6084": "pūrvavat kenacchiraṇagamanaśikṣāpadāni gṛhītāni |",
    "745:6085": "bhagavato'ticiraṃ dharmaṃ deśayitvā bhojanakālo'tikrāntaḥ |",
    "745:6086": "meṇḍhako gṛhapatiḥ kathayati |",
    "745:6087": "bhagavan bhaktakṛtyaṃ kriyatāmiti |",
    "745:6088": "bhagavānāha |",
    "745:6089": "gṛhapate bhojanakālo'tikrānta iti |",
    "745:6090": "sa kathayati |",
    "745:6091": "bhagavan kimakāle kalpate |",
    "745:6092": "(bhagavānāha) |",
    "745:6093": "ghṛtaṃ guḍaṃ śarkarāḥ pānakāni ceti |",
    "745:6094": "tato meṇḍhakena gṛhapatinā śilpina āhūyoktāḥ |",
    "745:6095": "bhagavanto'kālakhādyakāni śīghraṃ sajjīkuruteti |",
    "745:6096": "tairapi kathitam |",
    "745:6097": "akālakhādyakāni sajjīkṛtāni |",
    "745:6098": "gṛhapatinā buddhapramukho bhikṣusaṃghaḥ akālakhādyakairakālapānakaiśca santarpitaḥ |",
    "745:6099": "tato bhagavān meṇḍhakaṃ gṛhapatiṃ saparivāraṃ satyeṣu pratiṣṭhāpya taṃ ca karvaṭakanivāsinaṃ janakāyaṃ yathābhavyatayā vinīya saṃprasthitaḥ |",
    "745:6100": "meṇḍhakagṛhapatiḥ kathayati |",
    "745:6101": "bhagavan kārṣāpaṇaḥ pathyādinimittaṃ gṛhyatāmiti |",
    "745:6102": "bhagavānāha |",
    "745:6103": "grahītavya iti |",
    "745:6104": "uktaṃ bhagavatā kārṣāpaṇo grahītavya iti |",
    "745:6105": "(bhikṣavo na jānate kena grahītavyaḥ kathaṃ ceti |",
    "745:6106": ") bhagavānāha |",
    "745:6107": "kalpakāreṇa |",
    "745:6108": "kalpakāro na bhavati |",
    "745:6109": "bhagavānāha |",
    "745:6110": "śrāmaṇera (ke) ṇa |",
    "745:6111": "āyuṣmānudālī baddhaṃ bhagavantaṃ pṛcchati |",
    "745:6112": "yattaduktaṃ bhadanta bhagavatā śrāmaṇerakasya jātarūparajatapratigraho daśamaṃ śikṣāpadamiti |",
    "745:6113": "uktaṃ bhagavatā śrāmaṇerakeṇa grahītavya iti |",
    "745:6114": "tatkatham |",
    "745:6115": "bhagavānāha |",
    "745:6116": "pratigrahamudālin mayā sandhāyoktaṃ mā tvagṛhyam |",
    "745:6117": "tasmāt śrāmaṇerakeṇodgrahītavyam |",
    "745:6118": "no tu pratigrahaḥ svīkartavyaḥ |",
    "745:6119": "meṇḍhako gṛhapatiḥ kathayati |",
    "745:6120": "bhagavanguḍaudanaṃ gṛhyatāmiti |",
    "745:6121": "bhagavānāha |",
    "745:6122": "grahītavyamiti |",
    "745:6123": "bhikṣavo na jānate kena grahītavyaṃ kathaṃ ceti |",
    "745:6124": "bhagavānāha |",
    "745:6125": "asatyāgārike śrāmaṇerakeṇa bhikṣubhirvā sāptāhikamadhiṣṭhāya svayameva voḍhavyam |",
    "745:6126": "bhikṣavo na jānate kathamadhiṣṭhātavyamiti |",
    "745:6127": "bhagavānāha |",
    "745:6128": "hastau prakṣālya pratigrāhayitvā vāme pāṇau pratiṣṭhāpya dakṣiṇena pāṇinā praticchādya bhikṣoḥ purataḥ sthitvā vaktavyam |",
    "745:6129": "samanvāharatāyuṣmantaḥ |",
    "745:6130": "ahamevanāmā idaṃ bhaiṣajyaṃ sāptāhikamadhiṣṭhāsyāmi teṣāmarthāya sabrahmacāriṇāṃ ceti |",
    "745:6131": "evaṃ dvārapi trirapi |",
    "745:6132": "āyuṣmānudālī buddhaṃ bhagavantaṃ pṛcchati |",
    "745:6133": "yaduktaṃ bhadanta bhagavatā guḍaḥ sāptāhiko'dhiṣṭhātavya iti |",
    "745:6134": "kena paribhoktavyaḥ |",
    "745:6135": "paṃcabhirudālin pudgalaiḥ |",
    "745:6136": "adhvapratipannakena bhaktacchinnakena glānakena upadhivārikena navakarmikena ceti |",
    "745:6137": "bhikṣavo janapadacārikāṃ saṃprasthitāḥ |",
    "745:6138": "taṇḍulānāṃ ca satkunāṃ ca madhye guḍaṃ prakṣipanti |",
    "745:6139": "(adhvagā icchanti)",
    "745:6140": "paribhoktum |",
    "745:6141": "kaukṛtyena paribhuñjate |",
    "745:6142": "etatprakaraṇaṃ bhikṣavo bhagavata ārocayanti |",
    "745:6143": "bhagavānāha |",
    "745:6144": "na labhyaṃ bhikṣavastenāmiṣeṇāmiṣakṛtyaṃ kartum |",
    "745:6145": "yastaṇḍuleṣu prakṣiptaḥ sa prasphoṭya paribhoktavyaḥ |",
    "745:6146": "yastu saktuṣu udakena dravīkṛtya paribhoktavyaḥ |",
    "745:6147": "aparo'pi dravīkṛtya na parisphuṭa eva bhavati |",
    "745:6148": "bhagavānāha |",
    "745:6149": "vaṃśadalikayā nirlikhyodakena prakṣālayitavyaḥ |",
    "745:6150": "tathāpi na śakyate nirāmiṣaḥ kartavyaḥ |",
    "745:6151": "bhavānāha |",
    "745:6152": "suśocitaḥ kṛtvā udakena dravīkṛtya pātavyaḥ |",
    "745:6153": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:6154": "kiṃ bhadanta meṇḍhakena meṇḍhakapatnyā meṇḍhakaputreṇa meṇḍhakasnuṣayāṃ meṇḍhakadāsena meṇḍhakadāsyā ca (karma kṛtaṃ yena ṣaḍbhijñātā mahāpuṇyāḥ saṃvṛttāḥ |",
    "745:6155": "bhagavato'ntike satyāni dṛṣṭāni) |",
    "745:6156": "bhagavān caibhirārāgito na virāgita iti |",
    "745:6157": "bhagavānāha |",
    "745:6158": "ebhireva bhikṣavaḥ karmāṇi kṛtāni upacitāni labdhasambhārāṇi pariṇatapratyayāni pūrvavadyāvatphalanti khalu (dehinām |",
    "745:6159": "bhūtapūrvaṃ bhikṣavo'tīte'dhvani vārāṇasyāṃ nagaryāṃ brahmadatto nāma rājā)",
    "745:6160": "pūrvavadyāvad dharmeṇa rājyaṃ kārayati |",
    "745:6161": "tena khalu samayena vārāṇasyāṃ nagaryāṃ naimittikairdvādaśavārṣikī anāvṛṣṭirvyākṛtā śalākāvṛti mahādurbhikṣaṃ bhaviṣyatīti |",
    "745:6162": "trividhaṃ durbhikṣaṃ bhaviṣyati cañcu śvetāsthi śalākāvṛtti ca |",
    "745:6163": "tatra cañcu ucyate |",
    "745:6164": "(samudgake tasmin)",
    "745:6165": "manuṣyāḥ bījāni prakṣipya anāgatasattvāpekṣayā sthāpayanti |",
    "745:6166": "asmākamanena bījena manuṣyāḥ kāryaṃ kariṣyantīti |",
    "745:6167": "idaṃ samudgaka-sambandhāt cañcu ucyate |",
    "745:6168": "śvetāsthi katamat |",
    "745:6169": "tasmin kāle manuṣyā asthīni upasaṃhṛtya (tāvat kkāthayanti yāvat tānyasthīni śvetāni saṃvṛttā)nīti |",
    "745:6170": "tatastaṃ pānaṃ pibanti |",
    "745:6171": "idaṃ śvetāsthisaṃbandhāt śvetāsthi ucyate |",
    "745:6172": "śalākāvṛtti katamat |",
    "745:6173": "tasmin kāle kāle manuṣyāḥ khālabilebhyo dhānyaguḍakāni śalākayākṛṣya bahūdakāyāṃ sthālyāṃ kkāthayitvā pibanti |",
    "745:6174": "idaṃ śalākāsaṃbandhācchalākāvṛtti ucyate |",
    "745:6175": "rājñā brahmadattena vārāṇasyāṃ ghaṇṭāvaghoṣaṇaṃ kāritam |",
    "745:6176": "śṛṇvantu bhavanto vārāṇasīnivāsinaḥ paurā naimittikairdvādaśavārṣikyanāvṛṣṭirvyākṛtā śalākāvṛtti durbhikṣaṃ bhaviṣyati cañcu śvetāsthi ca |",
    "745:6177": "yeṣāṃ dvādaśavārṣikaṃ bhaktamasti taiḥ sthātavyam |",
    "745:6178": "yeṣāṃ nāsti te yatheṣṭhaṃ gacchantu |",
    "745:6179": "vigatadurbhikṣatayā subhikṣe punarāgamiṣyatha iti |",
    "745:6180": "tasmiṃśca samaye vārāṇasyāmanyatamo gṛhapatirāḍhyo mahādhano mahābhogo vistīrṇaviśālaparivāraḥ |",
    "745:6181": "vistīrṇaviśālastena koṣṭhagārika āhūyoktaḥ |",
    "745:6182": "bho puruṣa bhaviṣyati me saparivārasya dvādaśavārṣikaṃ bhaktamiti |",
    "745:6183": "sa kathayati |",
    "745:6184": "ārya bhaviṣyatīti |",
    "745:6185": "sa tatraivāvasthitaḥ |",
    "745:6186": "samanantarāttu eva taddurbhikṣam |",
    "745:6187": "tasya koṣṭhāgāraḥ parikṣīṇaḥ |",
    "745:6188": "sarvaśca parijanaḥ kālagataḥ |",
    "745:6189": "ātmanā ṣaṣṭho vyavasthitaḥ |",
    "745:6190": "tatastena gṛhapatinā koṣakoṣṭhāgārāṇi śodhayitvā dhānyaprastha upasaṃhṛtaḥ |",
    "745:6191": "so'sya patnyā sthālyāṃ prakṣipya sādhitaḥ |",
    "745:6192": "asati buddhānāmutpāde pratyekabuddhā loka utpadyante |",
    "745:6193": "hīnadīnānukampakā prāntaśayanāsanabhaktā ekadakṣiṇīyā lokasya |",
    "745:6194": "yāvadanyataraḥ pratyekabuddho janapadacārikāṃ caran vārānasīmanuprāptaḥ |",
    "745:6195": "sa pūrvāhṇe nivāsya pātracīvaramādāya vārāṇasīṃ piṇḍāya praviṣṭaḥ |",
    "745:6196": "sa ca gṛhapatiḥ sajjo'vasthito bhoktum |",
    "745:6197": "sa ca pratyekabuddho'nupūrveṇa piṇḍapātamaṭaṃstasya gṛhamanuprāptaḥ |",
    "745:6198": "etadapyahaṃ paribhujya niyataṃ prāṇairviyokṣye |",
    "745:6199": "yattvahaṃ svaṃ pratyaṃśamasmai pravrajitāya dadyāmiti |",
    "745:6200": "tena bhāryāmihitā |",
    "745:6201": "bhadre yo mama pratyaṃśastamasmai pravrajitāyānuprayaccheti |",
    "745:6202": "sā saṃlakṣayati |",
    "745:6203": "mama svāmī na paribhuṅkte |",
    "745:6204": "kathamahaṃ paribhuñje iti |",
    "745:6205": "sā kathayati |",
    "745:6206": "āryaputra ahamapi svaṃ pratyaṃśamasmai prayacchāmīti |",
    "745:6207": "evaṃ putreṇa snuṣayā dāsena dāsyāṃ svasvapratyaṃśāḥ parityaktāḥ |",
    "745:6208": "tatastaiḥ sarvaiḥ saṃbhūya pratyekabuddhaḥ piṇḍena pratipāditaḥ |",
    "745:6209": "kāyikī teṣāṃ mahātmanāṃ dharmadeśanāṃ na vācikī |",
    "745:6210": "sa vitatapakṣa iva haṃsarāja uparivihāyasamabhyudgamya jvalana tapana-varṣaṇa-vidyotana-prātihāryāṇi kartumārabdhaḥ |",
    "745:6211": "āśu pṛthagjanasya ṛddhirāvarjanakarī |",
    "745:6212": "te mūlanikṛttā iva drumāḥ pādayornipatya patheṣṭaṃ praṇidhānaṃ kartumārabdhāḥ |",
    "745:6213": "gṛhapatiḥ praṇidhānaṃ kartumārabdhaḥ |",
    "745:6214": "yanmayā evaṃvidhe sadbhūtadakṣiṇīye kāraḥ kṛto'nenāhaṃ kuśalamūlena yadi riktakāni koṣakoṣṭhāgārāṇi paśyāmi sahadarśanānme pūrṇāni syuḥ |",
    "745:6215": "evaṃvidhānāṃ ca me dharmāṇāṃ lābhī syām |",
    "745:6216": "ataḥ prativiṣṭataraṃ śāstāramārāgayeyaṃ mā virāgayeyamiti |",
    "745:6217": "patnī praṇidhānaṃ kartumārabdhā |",
    "745:6218": "yanmayā evaṃvidhe sadbhūtadakṣiṇīye kāraḥ kṛto'nenāhaṃ kuśalamūlena yadyekasyarthāya sthālīṃ paceyaṃ sā śatenāpi paribhujya sahasreṇāpi na ca parikṣayaṃ gacched yanmayā prayogo na pratiprasrabdhaḥ |",
    "745:6219": "evaṃvidhānāṃ dharmāṇāṃ lābhinī syām |",
    "745:6220": "prativiśiṣṭataraṃ cātaḥ śāstāramārāgayeyaṃ mā virogayeyamiti |",
    "745:6221": "putraḥ praṇidhānaṃ kartumārabdhaḥ |",
    "745:6222": "yanmayā evaṃvidhe sadbhūtadakṣiṇīye kāraḥ kṛto'nena me kuśalamūlena paṃcaśataḥ kamarakaḥ kaṭyāmupānibaddhastiṣṭhet |",
    "745:6223": "yadi śataṃ vā sahasraṃ vā tato vyayaṃ kuryāṃ pūrṇaka eva tiṣṭhet ṃā parikṣayaṃ gacchet |",
    "745:6224": "evaṃvidhānāṃ ca dharmāṇāṃ lābhī syām |",
    "745:6225": "prativiśiṣṭataraṃ cātaḥ śāstāramārāgayeyaṃ mā virāgayeyamiti |",
    "745:6226": "snuṣā praṇidhānaṃ kartumārabdhā |",
    "745:6227": "yanmayā evaṃvidhe sadbhūtadakṣiṇīye kāraḥ kṛto'nenāhaṃ kuśalamūlena yadyekasyārthāya gandhāna yojaye te śatasya vā sahasrasya vā upayujyeran na ca parikṣayaṃ gaccheyuḥ |",
    "745:6228": "yāvatprayogo na pratiprasrabdhaḥ |",
    "745:6229": "evaṃvidhānāṃ dharmāṇāṃ lābhinī syām |",
    "745:6230": "prativiśiṣṭataraṃ cātaḥ śāstāramārāgayeyaṃ mā virāgayeyamiti |",
    "745:6231": "dāsaḥ praṇidhānaṃ kartumārabdhaḥ |",
    "745:6232": "yanmayā evaṃvidhe sadbhūtadakṣiṇīye kāraḥ kṛto'nenāhaṃ kuśalamūlena yadyekaṃ sīraṃ karṣeyaṃ saptasīrāḥ kṛṣṭā bhaveyuḥ |",
    "745:6233": "evaṃvidhānāṃ dharmāṇāṃ lābhī syām |",
    "745:6234": "prativiśiṣṭataraṃ cātaḥ śāstāramārāgayeyaṃ mā virāgayeyamiti |",
    "745:6235": "dāsī praṇidhānaṃ kartumārabdhāḥ |",
    "745:6236": "yanmayā evaṃvidhe sadbhūtadakṣiṇīye kāraḥ kṛto'nenāhaṃ kuśalamūchena (dhānyānāme)",
    "745:6237": "kāṃ mātrāmārabheyaṃ sapta mātrāḥ saṃpadyeran |",
    "745:6238": "apyevaṃvidhāṇāṃ dharmāṇāṃ lābhinī syām |",
    "745:6239": "prativiśiṣṭa (taraṃ cātaḥ śāstāramārāgayeyaṃ mā virāgayeyamiti)",
    "745:6240": "praṇidhānaṃ kṛtam |",
    "745:6241": "sa ca mahātmā pratyekabuddhasteṣāmanukampāṃ kṛtvā ṛddhyā saṃprasthitaḥ |",
    "745:6242": "yāvadrājā brahmadattaḥ upariprāsādatalagatastiṣṭhati |",
    "745:6243": "tasya ṛddhyā gacchato rājño brahmadattasyoparicchāyā nipatitā |",
    "745:6244": "sa ūdrdhvamukho nirīkṣitumārabdhaḥ |",
    "745:6245": "paśyati tatpratyekabuddham |",
    "745:6246": "tasyaitadabhavat |",
    "745:6247": "kasyāpyanena mahātmanā ṛddhimahālāṅgalairdāridryamūlānyutpāṭitānīti |",
    "745:6248": "balavatyāśā |",
    "745:6249": "tato|",
    "745:6250": "sau gṛhapatiḥ koṣakoṣṭhāgārāṇi pratyavekṣitumārabdho (yāvat pūrṇāni paśyati |",
    "745:6251": "sa patnīmāmantrayate |",
    "745:6252": "mama tāva) tpraṇidhānaṃ pūrṇaṃ yuṣmākamidānīṃ paśyāma iti |",
    "745:6253": "tato dāsyā dhānyānāmekāṃ mātrāmārabdhā parikarmayitum |",
    "745:6254": "sapta mātrāḥ saṃpannāḥ |",
    "745:6255": "patnyā ekasyārthāya sthālī sādhitā |",
    "745:6256": "sarvaistaiḥ paribhuktā tathaivāvasthitā |",
    "745:6257": "prātiveśyairanekaiśca prāṇiśatasahasraiḥ paribhuktvā tathaivāvasthitā |",
    "745:6258": "(tathaiva putrasya snuṣayā dāsasya praṇidhiḥ siddhā) |",
    "745:6259": "tato gṛhapatinā vārāṇasyāṃ ghaṇṭāvaghoṣaṇaṃ kāritam |",
    "745:6260": "yo bhavanto'nnena arthī sa āgacchatviti |",
    "745:6261": "vārānasyāmuccaśabdomahāśabdo jātaḥ |",
    "745:6262": "rājñā śrutam |",
    "745:6263": "sa kathayati |",
    "745:6264": "kimeṣa bhavanta uccaśabdo mahāśabda iti |",
    "745:6265": "amātyaiḥ samākhyātam |",
    "745:6266": "devāmukena gṛhapatinā koṣakoṣṭhāgārāṇyuddhāṭitānīti |",
    "745:6267": "rājā kathayati |",
    "745:6268": "yāvatsarva eva lokaḥ kālagastadā tena gṛhapatinā koṣakoṣṭhāgārānyuddhāṭitāni |",
    "745:6269": "āhūyatāṃ bhavantaḥ sa gṛhapatiriti|",
    "745:6270": "tairāhūtaḥ |",
    "745:6271": "tato rājñābhihitaḥ |",
    "745:6272": "gṛhapatate yadā sarvalokaḥ kālagastadā tvayā koṣakoṣṭhāgārāṇyudghāṭitānīti |",
    "745:6273": "deva kasya koṣṭhāgārāṇyudghāṭitāni |",
    "745:6274": "apitvadyaiva me bījamuptamadyaiva phaliṃtamiti |",
    "745:6275": "rājā kathayati |",
    "745:6276": "yathākatham |",
    "745:6277": "sa tatprakaraṇaṃ vistareṇārocayati |",
    "745:6278": "rājā kathayati |",
    "745:6279": "gṛhapate tvayāsau mahātmā piṇḍakena pratipāditaḥ |",
    "745:6280": "deva mayā pratipāditaḥ |",
    "745:6281": "sa gāthāṃ bhāṣate |",
    "745:6282": "aho gugamayaṃ kṣetraṃ sarvadoṣavisarjitam |",
    "745:6283": "yatroptaṃ bījamadyaiva adyaiva phaladāyakam ||468|| iti |",
    "745:6284": "kiṃ manyadhve bhikṣavo yo'so gṛhapatirgṛhapatipatnī gṛhapatiputro gṛhapatidāso gṛhapatidāsī ca |",
    "745:6285": "eṣa evāsau meṇḍhako gṛhapatirmeṇḍhakapatnī meṇḍhakaputro meṇḍhakasnuṣā meṇḍhakadāso meṇḍhakadāsī ca |",
    "745:6286": "ya ebhiḥ pratyekabuddhakrārānkṛtvā praṇidhānaṃ kṛtaṃ tasya karmaṇo vipākena ṣaḍapi mahāpuṇyā jātā mamāntike satyāni dṛṣṭāni |",
    "745:6287": "ahaṃ caibhiḥ pratyekabuddhakoṭīśatasahastrebhyaḥ prativiśiṣṭataraḥ śāstā ārāgito na virāgita iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ ekāntaśulkānāmekāntaśulko vyatimiśrāṇāṃ vyatimiśraḥ |",
    "745:6288": "tasmāttarhi bhikṣava ekāntakṛṣṇāni karmāṇyapāsya vyatimiśrāṇi ca ekāntaśukleṣveva karmasvābhogaḥ karaṇīya ityevaṃ vo bhikṣavaḥ śikṣitavyam |",
    "745:6289": "iddānam |",
    "745:6290": "kaineyaḥ pānamādāya kāśīpaṭṭaṃ ca yavāgūḥ |",
    "745:6291": "pāpāyāṃ khādyakaṃ kṛtvā kaukṛtyaṃ vikṛtabhojanam ||469||",
    "745:6292": "bhagavān udumāyāṃ viharatyāvasathe |",
    "745:6293": "tena khalu samayena kaineyasya ṛṣerudumāyāmāvasatho'bhūt |",
    "745:6294": "mandākinyāstu puṣkarinyāstīre divāvihāraḥ |",
    "745:6295": "bhagavān saṃlakṣayati |",
    "745:6296": "kutraṃ tvahaṃ caturṇāṃ lokapālānāṃ dharmaṃ deśayeyam |",
    "745:6297": "yatra me kaineya ṛṣiralpakṛcchreṇa damathamāgataḥ |",
    "745:6298": "tasyaitadabhavat |",
    "745:6299": "yattvahaṃ mandākinyāḥ puṣkariṇyāstīre deśayeyam |",
    "745:6300": "tatra damathameṣyati |",
    "745:6301": "tatra bhagavatā laukikaṃ cittamutpāditam |",
    "745:6302": "dharmatā khalu yasminsamaye buddhā bhagavanto laukikaṃ cittamutpādayanti tasminsamaye śakrabrahmādayo devā bhagavataścetasā cittamājānanti |",
    "745:6303": "vaiśravaṇo mahārājaḥ saṃlakṣayati |",
    "745:6304": "kiṃ kāraṇaṃ bhagavatā laukikaṃ cittamutpāditam |",
    "745:6305": "paśyatyasmākameva caturṇāṃ lokapālānāṃ dharmaṃ deśayitukāma iti viditvā pāñcikasya mahāyakṣasenāpaterājñāṃ dattavān |",
    "745:6306": "gaccha pāñcika bhagavato'rthāya mandākinyāḥ puṣkariṇāstīre śayanāsanaprajñaptiṃ kuru |",
    "745:6307": "kaineyasyarṣerekamārakṣakaṃ sthāpaya |",
    "745:6308": "mahābhūtasannipāto bhaviṣyati |",
    "745:6309": "mā kaścidasyojo ghaṭṭayiṣyatīti |",
    "745:6310": "sa mandākinyāḥ puṣkariṇyāstīre kaineyasyarṣerārakṣakaṃ sthāpayitvā śayanāsanaprajñaptiṃ kartumārabdhaḥ |",
    "745:6311": "tatra mahājanakāyasya kolāhalaśabdo jātaḥ |",
    "745:6312": "tataḥ kaineyarṣiḥ kolāhalaśabdenotthitastamārakṣakaṃ pṛcchati |",
    "745:6313": "kimeṣa kolāhalaśabda iti |",
    "745:6314": "sa kathayati |",
    "745:6315": "śayanāsanaprajñaptiḥ kriyate |",
    "745:6316": "kiṃ mamārthāya |",
    "745:6317": "na tavārthāya |",
    "745:6318": "api tu buddhasya bhagavataḥ |",
    "745:6319": "tvamatra kiṃ tiṣṭhasi |",
    "745:6320": "tavaivārakṣakaḥ |",
    "745:6321": "kimartham |",
    "745:6322": "mahābhūtasamāgamo'tra bhaviṣyati |",
    "745:6323": "mā kaścidojo ghaṭṭayiṣyatīti |",
    "745:6324": "sa kathayati |",
    "745:6325": "tasya śramaṇasya gautamasya ko rakṣāṃ karotīti |",
    "745:6326": "sa kathayati |",
    "745:6327": "kastasya bhagavato rakṣāṃ karoti |",
    "745:6328": "sa eva bhagavān sadevakasya lokasya rakṣāṃ karotīti śrutvā kaineyarṣistūṣṇīm |",
    "745:6329": "tato bhagavān pūrvāhṇe nivāsya pātracīvaramādāyodumāṃ piṇḍāya prāviśāt |",
    "745:6330": "udumāṃ piṇḍāya cāritvā kṛtabhaktakṛtyaḥ paścād bhaktapiṇḍapātaṃ pratikrāntastadrūpaṃ samādhiṃ samāpanno yathā samāhite citte udumāyāmantarhito mandākinyāḥ puṣkariṇyāstīre pratyaṣṭhāt sārdhaṃ bhikṣusaṃghena |",
    "745:6331": "atha bhagavān purastād bhikṣusaṃghasya prajñapta evāsane niṣaṇṇaḥ |",
    "745:6332": "tato dhṛtarāṣṭro mahārājo'nekagandharvaparivāro'nekagandharvaśataparivāro'nekagandharvasahasnaparivāro'nekagandharvaśatasahasraparivāro divyānāṃ maṇīnāmutsaṃgaṃ pūrayitvā yena bhagavāṃstenopasaṃkrāntaḥ |",
    "745:6333": "upasaṃkramya bhagava(ntaṃ divyamaṇibhirā)",
    "745:6334": "kīrya bhagavataḥ pādau śirasā vanditvā pūrvāṃ diśaṃ niḥsṛtya niṣaṇṇo bhagavantaṃ saṃpuraskṛtya bhikṣusaṃghaṃ ca |",
    "745:6335": "virūḍhako'pi mahārājo'nekakumbhāṇḍaparivāro'nekakumbhāṇḍaśataparivāro'nekakumbhāṇḍasahasraparivāro'nekakumbhāṇḍaśata-sahasraparivāro divyānāṃ muktānāmutsaṃgaṃ pūrayitvā yena bhagavāṃstenopasaṃkrāntaḥ |",
    "745:6336": "upasaṃkramya bhagavantaṃ divyābhirmuktābhirākīrya bhagavataḥ pādau śirasā vanditvā dakṣiṇāṃ diśaṃ niḥsṛtya niṣaṇṇo bhagavantaṃ saṃpuraskṛmya bhikṣusaṃghaṃ ca |",
    "745:6337": "virūpākṣo ('pi)",
    "745:6338": "mahārājo'(nekanāga-pa)",
    "745:6339": "rivāro'nekanāgaśataparivāro'nekanāgasahasraparivāro'nekanāgaśatasahasraparivāro divyānāmutpalapadmakumudapuṇḍarīkamandārakāṇāṃ puṣpāṇāmutsaṅgaṃ pūrayitvā yena bhagavāṃstenopasaṃkrāntaḥ |",
    "745:6340": "upasaṃkramya (bhagavantaṃ divyairutpala)",
    "745:6341": "kumudapadmapuṇḍarīkamandārakaiḥ puṣpairākīrya bhagavataḥ pādau śirasā vanditvā paścimāṃ diśaṃ niḥsṛtya niṣaṇṇo bhagavantaṃ saṃpuraskṛtya bhikṣusaṃghaṃ ca |",
    "745:6342": "vaiśravaṇo'pi mahārājo'nekayakṣaparivāro'nekayakṣaśataparivāro'nekayakṣasahasraparivāro'nekayakṣaśatasahasraparivāro divyasya hiraṇyasya suvarṇasyotsaṃgaṃ pūrayitvā yena bhagavāṃstenopasaṃkrāntaḥ |",
    "745:6343": "upasaṃkramya bhagavantaṃ divyena hiraṇyasuvarṇenākīrya bhagavataḥ pādau śirasā vanditvā uttarāṃ diśaṃ niḥsṛtya niṣaṇṇo bhagavantaṃ saṃpuraskṛtya bhikṣusaṃghaṃ ca |",
    "745:6344": "tatra dvāvāryajātīyau dhṛtarāṣṭravirūḍhakaśca |",
    "745:6345": "dvau dasyujātīyau virūpākṣo vaiśravaṇaśca |",
    "745:6346": "atha bhagavata etadabhavat |",
    "745:6347": "sa cedahamāryayā vācā dharmaṃ deśayeyaṃ dvau cājñasyato dvau nājñāsyataḥ |",
    "745:6348": "sa ced dasyuvācā deśayeyamevamapi dvau cājñāsyato dvau nājñāsyataḥ |",
    "745:6349": "yattvahaṃ dvayorāryayā vācā dharmaṃ deśayeyam |",
    "745:6350": "dvayorapi dasyuvāceti viditvā dhṛtarāṣṭraṃ mahārājamāmantrayate |",
    "745:6351": "iti hi mahārāja jīrṇaḥ kāyo vedanā śītībhūtā saṃjñā niruddhā saṃskārā vyupaśāntā vijñānamastaṃgatam |",
    "745:6352": "eṣa evānto duḥkhasyeti |",
    "745:6353": "asmin khalu dharmaparyāye bhāṣyamāṇe dhṛtarāṣṭrasya mahārājasya virajo vigatamalaṃ dharmeṣu dharmacakṣurutpannamanekeṣāṃ ca tatsabhāgānāṃ gandharvaśatasahasrāṇām |",
    "745:6354": "tatra bhagavān virūḍhakaṃ mahārājamāmantrayate |",
    "745:6355": "iti hi mahārāja (tatra vo)",
    "745:6356": "dṛṣṭe dṛṣṭamātraṃ bhavatu śrute cintite vijñāte vijñātamātram |",
    "745:6357": "asmin khalu dharmaparyāye bhāṣyamāṇe virūḍhakasya mahārājasya virajo vigatamalaṃ dharmeṣu dharmacakṣurutpannamanekeṣāṃ ca tatsabhāgānāṃ kumbhāṇḍaśatasahasrāṇām |",
    "745:6358": "tatra bhagavān virūpākṣaṃ mahārājamāmantrayate |",
    "745:6359": "iti hi mahārāja ene mene daṣphe daṇḍaṣphe eṣa evānto duḥkhasyeti |",
    "745:6360": "asmin khalu dharmaparyāye bhāṣyamāṇe virūpakṣasya mahārājasya virajo vigatamalaṃ dharmeṣu dharmacakṣurutpannamanekeṣāṃ ca tatsabhāgānāṃ kumbhāṇḍaśatasahasrāṇām |",
    "745:6361": "tato bhagavān vaiśravaṇaṃ mahārājamāmantrayate |",
    "745:6362": "atra te mahārāja māṣā tuṣā saṃśāmā sarvatra virāṭhi eṣa evānto duḥkhasyeti |",
    "745:6363": "asmin khalu dharmaparyāye bhāṣyamāne virūpākṣasya mahārājasya virajo vigatamalaṃ dharmeṣu dharmacakṣurutpannamanekeṣāñca tatsabhāgānāṃ yakṣaśatasahasrāṇām |",
    "745:6364": "bhagavān saṃlakṣayati |",
    "745:6365": "etarhi me parinirvāṇakālasamayaḥ pratyupasthitaḥ |",
    "745:6366": "kasyopanyasya śāsanaṃ pratinirvāsyāmi |",
    "745:6367": "sa ceddevānāṃ devāḥ pramattā rativahulā na cirasthitikaṃ bhaviṣyati |",
    "745:6368": "atha manuṣyāṇāmalpāyuṣo manuṣyā evameva na cirasthitikameva |",
    "745:6369": "yattvahaṃ devānāṃ ca manuṣyāṇāṃ ca kāśyapasya ca bhikṣo śāsanamupanyasya parinirvāyāmiti viditvā dhṛtarāṣṭraṃ mahārājamāmantrayate |",
    "745:6370": "mama te mahārāja parinirvṛtasya pūrvasyāṃ diśi śāsane ārakṣā karaṇīyeti |",
    "745:6371": "virūḍhakaṃ mahārājamāmantrayate |",
    "745:6372": "tvayāpi mahārāja dakṣiṇasyāṃ diśi ārakṣā karaṇīyeti virūpākṣaṃ mahārājamāmantrayate |",
    "745:6373": "tvayāpi mahārāja paścimasyāṃ diśi ārakṣā karaṇīyeti |",
    "745:6374": "vaiśravaṇaṃmahārājamāmantrayate |",
    "745:6375": "tvayāpi mahārāja uttarasyāṃ diśi ārakṣā karaṇīyeti |",
    "745:6376": "tataścatvāro mahārājāḥ pramuditamanaso bhagavantamidamavocan |",
    "745:6377": "evaṃ bhavatu bhagavan yathājñāpayati bhagavan |",
    "745:6378": "vayamārakṣāṃ kariṣyāma iti viditvā bhagavataḥ pādau śirasā vanditvā dṛṣṭasatyā bhagavato'ntikātprakrāntāḥ |",
    "745:6379": "bhagavatāyuṣmate mahākāśyapāya kṛtsnaṃ śāsanamupanyastam |",
    "745:6380": "āyuṣmāṃścānando'bhihitaḥ |",
    "745:6381": "tvayāpyānanda śāsanakāryakaraṇa autsukyamāptavyamiti |",
    "745:6382": "bhikṣavaḥ saṃśayajātāḥ sarvasaṃyacchettāraṃ buddhaṃ bhagavantaṃ paprayacchuḥ |",
    "745:6383": "kiṃ bhadanta caturbhirmahārājaiḥ karma kṛtya yasya karmaṇo vipākena catvāro mahārājāḥ saṃvṛttāḥ |",
    "745:6384": "bhagavataścāntike satyadarśanaṃ kṛtamiti |",
    "745:6385": "bhagavānāha |",
    "745:6386": "ebhireva bhikṣavaḥ pūrvamanyāsu jātiṣu karmā (ṇi)",
    "745:6387": "kṛtānyupacitāni labdhasaṃbhārāṇi pūrvavatphalanti khalu dehinām |",
    "745:6388": "bhūtapūrvaṃ bhikṣavo'sminneva bhadrake kalpe viṃśativarṣasahasrāyuṣi prajayāṃ kāśyapo nāma śāstā loka udapādi |",
    "745:6389": "pūrvavadyāvatśāstādevamanuṣyāṇāṃ buddho bhagavān |",
    "745:6390": "tena khalu samayena mahāsamudre dvau nāgau prativasataḥ śvasau mahāśvāsaśca |",
    "745:6391": "kūṭaśālmalyāmapi dvau suparṇināvaṭṭeśvaraścūḍeśvaraśca |",
    "745:6392": "yadā śvāsamahāśvāsau tābhyāmabhidrūyete tadā pātālaṃ praviśataḥ |",
    "745:6393": "yāvadapareṇa samayena śvāsamahāśvāsābhyāṃ kāśyapasya samyaksaṃbuddhasyāntikāccharaṇagamanaśikṣāpadāni gṛhītāni |",
    "745:6394": "tau ca suparṇinau abhidravitumārabdhau na śaknuvataḥ |",
    "745:6395": "sumerupratyāhatapavanasalile iva pratinivṛtya kathayataḥ |",
    "745:6396": "bhavantau pūrvamasmābhiryuvāmabhidrutau pātālaṃ praviśataḥ |",
    "745:6397": "idānīṃ ko heturyena vayaṃ sumerupratyāhatapavanasalile iva vyasanamāsādya pratinivṛttāviti |",
    "745:6398": "śvāsamahāśvāsau kathayataḥ |",
    "745:6399": "asmābhiḥ kāśyapasya samyaksaṃbuddhasyāntikāccharaṇagamanaśikṣāpadāni gṛhītānīti |",
    "745:6400": "tau kathayataḥ |",
    "745:6401": "yadyevaṃ vayamapi grahīṣyāma iti |",
    "745:6402": "tau tābhyāṃ sārdhaṃ kāśyapasya samyaksaṃbuddhasyāntike saṃmprasthitau |",
    "745:6403": "tau ca saṃprāptau |",
    "745:6404": "catvāraśca lokapālāḥ kāśyapasya samyaksaṃbuddhasyantikād dharmaṃ śrutvā saṃprasthitāḥ |",
    "745:6405": "te tābhyāṃ dṛṣṭāḥ |",
    "745:6406": "tau suparṇinau śvāsamahāśvāsau nāgau pṛcchataḥ |",
    "745:6407": "ka ete icchantīti |",
    "745:6408": "tābhyāṃ vistareṇa kathitam |",
    "745:6409": "suparṇinau kathayataḥ |",
    "745:6410": "yadyevaṃ vayamapi kāśyapasya samyaksaṃbuddhasyāntikāccharaṇagamanaśikṣāpadāni saṃgṛhītvā praṇidhānaṃ kurma iti |",
    "745:6411": "tābhyāṃ kāśyapasya samyaksaṃbuddhasyāntikāccharaṇagamanaśikṣāpadāni gṛhītāni |",
    "745:6412": "śvāsamahāśvāsābhyāṃ pūrvameva gṛhītāni |",
    "745:6413": "tataḥ saṃbhūyaḥ kāśyapasya samyaksaṃbuddhasya pādayornipatya praṇidhānaṃ kartumārabdhāḥ |",
    "745:6414": "yathaite catvāro lokapālāḥ kāśyapasya samyaksaṃbuddhasyāntikād dharmaṃ śrutvā dṛṣṭasatyāḥ svabhavanaṃ saṃprasthitā evaṃ vayamapyanena kuśalamūlena catvāro lokapālāḥ syāma |",
    "745:6415": "yaścādau bhagavatā kāśyapena samyaksaṃbuddhena uttaro mānavo vyākṛtaḥ - bhaviṣyasi tvaṃ mānavavarṣaśatāyuṣi prajāyāṃ śākyamunirnāma samyaksaṃbuddha iti |",
    "745:6416": "so'pyasmākaṃ bhagavāneva mandākinyāḥ puṣkariṇyāstīre dharma deśayet |",
    "745:6417": "vayaṃ ca taṃ dharmaṃ śrutvā dṛṣṭasatyā evameva svabhavanaṃ gacchāma iti |",
    "745:6418": "kiṃ manyadhve bhikṣavo ye te catvāro nāgasuparṇinaḥ eta eva te catvāro lokapālāḥ |",
    "745:6419": "yo'sau śvāsaḥ eṣa evāsau dhṛtarāṣṭrastena kālena tena samayena |",
    "745:6420": "mahāśvāso viruḍhakaḥ aṭṭeśvaro'sau virūpākṣaścūḍeśvaro'sau vaiśravaṇastena kālena tena samayena |",
    "745:6421": "yadebhiḥ kāśyapasya samyaksaṃbuddhasyāntikāccharaṇagamanaśikṣāpadāni pratigṛhya praṇidhānaṃ kṛtaṃ tasya karmaṇo vipākena catvāro lokapālā jātā mamāntike satyadarśanaṃ kṛtvā svabhavanaṃ gatāḥ |",
    "745:6422": "tāṃ ca dharmadeśanāṃ śrutvā kaineya ṛṣiḥ paraṃ vismayamupāgato bhagavati cābhiprasannaḥ |",
    "745:6423": "tato'sya bhagavatā āśayānuśayaṃ dhātuṃ prakṛtiṃ ca jñātvā tādṛśī tacurāryasatyasaṃprativedhikī dharmadeśanā kṛtā |",
    "745:6424": "yāṃ śrutvā kaineyārṣiṇā sahasatyābhisamayādanāgāmiphalaṃ sākṣātkṛtam |",
    "745:6425": "tato'sau avetyaprasādasamanvāgato'ṣṭau pānānyādāya cocapānaṃ mocapānaṃ kolapānamaśvatthapānamudumbarapānaṃ paruṣikapānaṃ kharjūrapānaṃ mṛdvīkāpānaṃ ca yena bhagavāṃstenopasaṃkrāntaḥ |",
    "745:6426": "upasaṃkramya bhagavantamidamavocat |",
    "745:6427": "imāni bhadanta aṣṭau pānāni pūrvakaiḥ ṛṣibhiḥ stutāni varṇitāni |",
    "745:6428": "tāni bhagavānpratigṛhṇātu anukampāmupādāya |",
    "745:6429": "pratigṛhṇāti bhagavān kaineyasya ṛṣerantikādaṣṭau pānāni anukampāmupādāya |",
    "745:6430": "pratigṛhya bhikṣūnāmantrayate sma |",
    "745:6431": "itīmāni bhikṣavo'ṣṭau pānāni kāle pratigrāhitāṇi akāle marditāni akāle parisrutāni akāle'dhiṣṭhitāṇi paścādbhaktena paribhoktavyāni |",
    "745:6432": "itīmānī aṣṭau pānāni kāle pratigrāhitāṇi kāle marditāni akāleparisrutānyakāle'dhiṣṭhitāni na paribhoktavyāni |",
    "745:6433": "itīmāni aṣṭau pānāni kāle pratigrāhitāni kāle marditāni kāle parisrutāni akāle'dhiṣṭhitāni na paribhoktavyāni |",
    "745:6434": "itīmānī aṣṭau pānāni akāle marditāni akāle parisrutāni paścādbhaktena paribhoktavyāni |",
    "745:6435": "rātryāśca prathame yāme'tikrānte na paribhoktavyāni |",
    "745:6436": "atha kaineyarṣirutthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamayya bhagavantamidamavocat |",
    "745:6437": "adhivāsayatu me bhagavān śvo bhaktena sādhaṃ bhikṣusaṃgheneti |",
    "745:6438": "adhivāsayati bhagavān kaineyasyarṣestūṣṇīṃbhāvena |",
    "745:6439": "atha kaineya ṛṣirbhagavatastūṣṇīṃbhāvenādhivāsanāṃ viditvotthāyasanātprakrāntaḥ |",
    "745:6440": "bhagavānapi mandākinyāḥ puṣkariṇyāstīre'ntarhita udumāyāṃ pratyaṣṭhātsārdhaṃ bhikṣusaṃghena |",
    "745:6441": "atha kaineya ṛṣiḥ sarātramevotthāyāntarjanamāmantrayate |",
    "745:6442": "uttiṣṭhata āryā uttiṣṭhata |",
    "745:6443": "bhadramukhāḥ kāṣṭhāni pāṭayat |",
    "745:6444": "khādyakānyullāḍayata |",
    "745:6445": "pratijāgrata maṇḍapavāḍamiti |",
    "745:6446": "tena khalu samayena śailo nāma ṛṣiḥ kaineyasya ṛṣerbhāgineyastasminnāvasathe rātriṃ vāsamupagataḥ |",
    "745:6447": "aśroṣīt śaila ṛṣiḥ kaineyamṛṣiṃ sarātramevotthāyāntarjanamāmantrayantam |",
    "745:6448": "śrutvā ca punaḥ kaineyamṛṣimidamavocat |",
    "745:6449": "kiṃ punaste ṛṣe sabrahmacāriṇo nimantritāḥ |",
    "745:6450": "rājā vā māgadhaśreṇyo biṃbisāro rāṣṭranivāsī janakāyo yathepsitasya vā ṛṣidharmasya parisamāptiriti |",
    "745:6451": "sa kathayati |",
    "745:6452": "na me śaila sabrahmacāriṇa upanimantritā nāpi rājā māgadhaśreṇyo biṃbisāro rāṣṭranivāsī janakāyo nāpi yathepsitasya ṛṣidharmasya parisamāptiḥ |",
    "745:6453": "api tu mayā buddhapramukho bhikṣusaṃgho bhaktenopanimantrita iti tasya buddha ityaśrutapūrvaṃ ghoṣaṃ śrutvā sarvaromakūpānyāhṛṣṭāni |",
    "745:6454": "sagauravaḥ sa papraccha |",
    "745:6455": "ka eṣa ṛṣe buddho nāma iti |",
    "745:6456": "asti śaila śramaṇo gautamaḥ śākyaputraḥ śākyakulātkeśaśmaśrūṇi avatārya kāṣāyāṇi vastrāṇyācchādya samyageva śraddhayāgārādanagārikāṃ pravrajitaḥ |",
    "745:6457": "so'nuttarāṃ samyaksaṃbodhimabhisaṃbuddhaḥ |",
    "745:6458": "sa eṣa buddho nāmeti |",
    "745:6459": "śailaḥ kathayati |",
    "745:6460": "ka eṣa ṛṣe saṃgho nāmeti |",
    "745:6461": "kaineya ṛṣiḥ kathayati |",
    "745:6462": "santi śaila kṣatriyakulādapi kulaputrāḥ keśaśmaśrūṇyavatārya kāṣāyāṇi vastrāṇyācchādya samyageva śraddhayāgārādanagārikāṃ pravrajitāḥ |",
    "745:6463": "santi brāhmaṇakulādapi vaiśyakulādapi kulaputrāḥ pūrvavat tameva bhagavantaṃ tathāgatamarhantaṃ samyaksaṃbuddhaṃ pravrajitāḥ |",
    "745:6464": "sa eṣa ṛṣe saṃgho nāma iti |",
    "745:6465": "ayaṃ ca śaila sṃghaḥ pūrvakaśca buddhaḥ |",
    "745:6466": "sa eṣa buddhapramukho bhikṣusaṃgho mayā bhaktenopanimantritaḥ |",
    "745:6467": "atha śailaṛṣirbuddhālambanayā smṛtyā kālyamevotthāya pañcaśataparivāro yena bhagavāṃstenopasaṃkrāntaḥ |",
    "745:6468": "upasaṃkramya bhagavantametadvocat |",
    "745:6469": "labheyāhaṃ bhadanta svākhyāte dharmavinaye pravrajyāmupasaṃpadaṃ bhikṣubhāvaṃ careyamahaṃ bhagavato'ntike brahmacaryamiti |",
    "745:6470": "labdhavān śailaṛṣiḥ pañcaśataparivāraḥ svākhyāte dharmavinaye pravrajyāmupasampadaṃ bhikṣubhāvam |",
    "745:6471": "atha kaineyaṛṣistāmeva śuci praṇītaṃ khādanīyabhojanīyaṃ pūrvavadyāvatsantarpayati saṃpravārayati |",
    "745:6472": "tena buddhapramukhaṃ bhikṣusaṃghaṃ bhojayamānena śailaḥ pravrajito dṛṣṭaḥ |",
    "745:6473": "sa kathayati |",
    "745:6474": "śaila tvaṃ pravrajitaḥ |",
    "745:6475": "pravrajitvā suṣṭhu kṛtaṃ sādhu kṛtam |",
    "745:6476": "ahamapi buddhapramukhaṃ bhikṣusaṃghaṃ bhojayitvā pravrajiṣyāmīti |",
    "745:6477": "atha kaineya ṛṣiranekaparyāyena buddhapramukhaṃ bhikṣusaṅghaṃ śucinā praṇītena khādanīyamojanīyena santarpya sampravārya bhagavantaṃ bhuktavantaṃ viditvā dhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya |",
    "745:6478": "tato bhagavāṃstasmai dakṣiṇāmādiśya dharmadeśanāṃ kṛtvā prakrāntaḥ |",
    "745:6479": "atha kaineya ṛṣiryattatrotpādanadharmakaṃ sarvaṃ visarjanadharmakaṃ kṛtvā pañcaśataparivāro yena bhagavāṃstenopasaṃkrāntaḥ |",
    "745:6480": "upasaṅkramya bhagavataḥ pādau śirasā vanditvaikānte'sthāt |",
    "745:6481": "ekāntasthitaḥ kaineya ṛṣirbhagavantamidamavocat |",
    "745:6482": "labheyāhaṃ bhadanta svākhyāte dharmavinaye pravrajyāmupasampadaṃ bhikṣubhāvaṃ careyamahaṃ bhagavato'ntike brahmacaryamiti |",
    "745:6483": "labdhavān kaineya ṛṣiḥ pañcaśataparivāraḥ svākhyāte dharmavinaye pravrajyāmupasaṃpadaṃ bhikṣubhāvam |",
    "745:6484": "atha bhagavāṃstadbhikṣusahasraṃ pravrajyopasampādya nadyāḥ prabhadrikāyāstīre vāsamupagataḥśchatrāmbuvane |",
    "745:6485": "tatra bhagavatā pañcabhikṣuśatānyāyuṣmate brāhmaṇakapphiṇāya dattāni |",
    "745:6486": "ardhatṛtīyānyāyuṣmate mahāmaudgalyāyanāya |",
    "745:6487": "ardhatṛtīyānyāyuṣmate śāriputrāya |",
    "745:6488": "tatra ye āyuṣmatā brāhmaṇakapphiṇenāvacoditāstaiḥ sarvakleśaprahāṇādarhattvaṃ sākṣātkṛtam |",
    "745:6489": "ye āyuṣmatā mahāmaudgalyāyanena tairanāgāmiphalam |",
    "745:6490": "ye āyuṣmatā śāriputreṇa taiḥ srotaāpattiphalam |",
    "745:6491": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:6492": "paśya bhadanta bhagavatā āyuṣmān śāriputro mahāprajñānāmagryo vyākṛtaḥ āyuṣmāṃśca mahāmaudgalyāyano mahardhikānāṃ mahānubhāvānām |",
    "745:6493": "atha ca punarye āyuṣmatā brāhmaṇakapphiṇenāvacoditāstairarhattvaṃ sākṣātkṛtam |",
    "745:6494": "ye āyuṣmatā mahāmaudgalyāyanena tairanāgāmiphalam |",
    "745:6495": "yeāyuṣmatā śāriputreṇa taiḥ srotaāpattiphalam |",
    "745:6496": "bhagavānāha |",
    "745:6497": "bhikṣava etarhi yathā tathātīte'pyadhvani ye brāhmaṇakapphiṇenāvacoditāste ārūpyaghātau pratiṣṭhitāḥ |",
    "745:6498": "ye maudgalyāyanena te rūpadhātau |",
    "745:6499": "ye śāriputreṇa te pañcasvabhijñāsu pratiṣṭhitāḥ |",
    "745:6500": "tacchrūyatām |",
    "745:6501": "bhūtacaraṃ bhikṣavo'nyatarasminnaraṇyāyatane dvau ṛṣī prativasataḥ |",
    "745:6502": "pratyekaṃ pañcaśataḥparivāraḥ |",
    "745:6503": "yāvadapareṇa samayena tayorekaḥ kālagataḥ |",
    "745:6504": "tatastasya māṇavakā guruviyogaduḥkhadaurmanasyasantaptā itaścāmutaśca paribhramantastasya dvitīyasyarṣeḥ sakāśamupasakrāntāḥ |",
    "745:6505": "tenate dṛṣṭā aśruparyākulekṣaṇā pṛṣṭāśca |",
    "745:6506": "māṇavakā yo'sau yuṣmākamupādhyāyaḥ kālagataḥ |",
    "745:6507": "sa saṃlakṣayati |",
    "745:6508": "mamātyayānmāṇavakānāmīdṛśī samavasthā bhaviṣyati |",
    "745:6509": "yattvahameṣāmupasaṃgrahaṃ kuryāmiti |",
    "745:6510": "tena te samāvāsitā upasaṃgṛhītāśca |",
    "745:6511": "yāvadapareṇa samayena so'pi ṛṣirglānaḥ saṃvṛttaḥ |",
    "745:6512": "tasya trayo'gryaśiṣyāḥ |",
    "745:6513": "tanaikaikasya pañcaśatāni dattāni |",
    "745:6514": "dvitīyasyārdhatṛtīyāni |",
    "745:6515": "tṛtīyasyārdhatṛtīyāni |",
    "745:6516": "sa kāladharmeṇa saṃyuktaḥ |",
    "745:6517": "tatra yasya pañcaśatāni dattāni tena tathāvacoditāni yathā ārūpyadhātau pratiṣṭhāpitāni |",
    "745:6518": "yasyārdhatṛtīyāni tena tathāvacoditāni yathā rūpadhātau pratiṣṭhāpitāṇi |",
    "745:6519": "yasyāpyardhatṛtīyāni tena tathāvacoditāni yathā pañcasvabhijñāsu pratiṣṭhāpitāni |",
    "745:6520": "kiṃ manyadhve bhikṣavo yo'sau ṛṣiryena tāni pañcamāṇavakaśatānyārūpyadhātau pratiṣṭhāpitānyeṣa evāsau kapphiṇo bhikṣustena kālena tena samayena |",
    "745:6521": "yenārdhatṛtīyāni rūpadhātau pratiṣṭhāpitānyeṣa evāso maudgalyāyano bhikṣuḥ |",
    "745:6522": "yenāpyardhatṛtīyāni śatāni pañcasvabhijñāsu pratiṣṭhāpitāni eṣa evāsau śāriputro bhikṣuḥ |",
    "745:6523": "api tu bhikṣavo ye kapphiṇenāvacoditāste tīkṣṇendriyāḥ |",
    "745:6524": "ye maudgalyāyanena te madhyendriyāḥ |",
    "745:6525": "ye śāriputreṇa te mṛddhindriyāḥ |",
    "745:6526": "yadi śāriputreṇāvacoditā nābhaviṣyan uṣmagatā apyanayagatā abhaviṣyan |",
    "745:6527": "sarve samagrāḥ śṛṇuta viprasannena cetasā |",
    "745:6528": "prakāśayan buddhavarṇaṃ kaineyajaṭilastathā ||470||",
    "745:6529": "ekasminsamaye śāstā kaineyasya niveśane |",
    "745:6530": "saśrāvako mahāvīro bhojanena nimantritaḥ ||471||",
    "745:6531": "adrākṣīd brāhmaṇaḥ śailaḥ kaineyasya niveśane |",
    "745:6532": "pratijāgryamānamaśanaṃ dṛṣṭvā kaineyamabravīt ||472||",
    "745:6533": "vivāhaḥ kiṃ nu rājā vā rāṣṭraṃ vopanimantritam |",
    "745:6534": "athavā te mahāprajña pṛṣṭa ācakṣva tanmama ||473||",
    "745:6535": "na me vivāho rājā vā rāṣṭraṃ vopanimantritam |",
    "745:6536": "agrasattvo mayā buddho bhaktenopanimantritaḥ ||474||",
    "745:6537": "so'yaṃ buddhaṃ iti śrutvā śailaḥ saṃvegamāgataḥ |",
    "745:6538": "ka eṣa buddhaḥ (kaineya)",
    "745:6539": "pṛṣṭa ācakṣva tanmama ||475||",
    "745:6540": "asti śākyakule jātaḥ sa śāstāpratipudgalaḥ |",
    "745:6541": "buddhimān sarvadharmeṣu tasmād buddho nirucyate || 476||",
    "745:6542": "dṛṣṭaṃ hyatītaṃ buddhena tathā dṛṣṭamanāgatam |",
    "745:6543": "pratyutpannamatho dṛṣṭaṃ saṃskārā (vyaya) dharmiṇaḥ ||477||",
    "745:6544": "yacca kiñcidabhijñeyaṃ sarvaṃ tadvetti tattvavit |",
    "745:6545": "sarvajñaḥ sarvadarśīṃ ca tasmād buddho nirucyate ||478||",
    "745:6546": "abhijñeyamabhijñātaṃ bhāvanīyaṃ ca bhāvitam |",
    "745:6547": "prahātavyaṃ prahīnaṃ ca tasmād buddhonirucyate ||479||",
    "745:6548": "jāyamāne ca yatreyaṃ sasamudrā saparvatā |",
    "745:6549": "prakaṃpitābhṛ (ddharaṇī)",
    "745:6550": "taṃ namasye kṛtāñjaliḥ ||480||",
    "745:6551": "nihato yena māraśca kṛṣṇabandhuḥ savāhanaḥ |",
    "745:6552": "tathāgatabalaprāptaṃ taṃ namasye kṛtāñjaliḥ ||481||",
    "745:6553": "yena taddvādaśākāraṃ dharmacakraṃ pravartitam |",
    "745:6554": "vārāṇasīṃ purīṃ gatvā taṃ namasye kṛtāñjaliḥ ||482||",
    "745:6555": "rāgabandhena baddhān ye rāgadveṣābhipīḍitān |",
    "745:6556": "bahunmocayate sattvāṃstaṃ namaste kṛtāñjaliḥ ||483||",
    "745:6557": "kutra buddhaṃ sa bhagavānkiyaddūre vināyakaḥ |",
    "745:6558": "adyaiva śaraṇaṃ yāmi śākyaputraṃ prabhākaram | 484||",
    "745:6559": "gaccha brāhmaṇa tenedaṃ vanaṣaṇḍaṃ manoramam |",
    "745:6560": "gandharvarājopanibhaṃ buddhaṃ drakṣyasyanuttaram ||485||",
    "745:6561": "kaṣāyavastraṃ dyutimantaṃ hemavarṇaṃ harittvacam |",
    "745:6562": "tadghāṭakamivottaptaṃ bimbaṃ hemamayaṃ yathā ||486||",
    "745:6563": "sālavṛkṣaṃ kusumitaṃ puppitaṃ karṇikāravat |",
    "745:6564": "nānāratnaparicchannaṃ yūpaṃ ratnamayaṃ yathā ||487||",
    "745:6565": "samantato'vabhāsayati samantād vyāmatejasā |",
    "745:6566": "ārohapariṇāhena nyagrodhaparimaṇḍalaḥ ||488||",
    "745:6567": "sarvakāmaratiṃ hitvā sphītaṃ rājyaṃ sabāndhavam |",
    "745:6568": "pravrajyāmabhiniṣkrānto viveke ramate muniḥ ||489||",
    "745:6569": "siṃhavannadate cchambhī kesarī gandhamādane |",
    "745:6570": "vanāntareṣvasaṃtrastaṃ buddhaṃ drakṣyasi brāhmaṇa ||490||",
    "745:6571": "brahmasvaraṃ maṃjugiraṃ ślakṣṇavācā smitonmukham |",
    "745:6572": "dundubhisvaranirghoṣaṃ buddhaṃ drakṣyasi brāhmaṇa ||491||",
    "745:6573": "candraṃ vā gagane śuddhaṃ nakṣatraparivāritam |",
    "745:6574": "candramaṇḍalasaṃkāśaṃ buddhaṃ drakṣyasi brāhmaṇa ||492||",
    "745:6575": "vairocanaṃ vā dīptāṃśuṃ bhānumantaṃ nabhastale |",
    "745:6576": "vītāndhakāraṃ rājantaṃ buddhaṃ drakṣyasi brāhmaṇa ||493||",
    "745:6577": "yathārṣabhaṃ yūthapatimacalaṃ kakudaṃ sthitam |",
    "745:6578": "puraṣarṣabhaṃ daśabalaṃ buddhaṃ drakṣyasi brāhmaṇa ||494||",
    "745:6579": "samudramiva gambhīramaprameyaṃ mahodadhim |",
    "745:6580": "acintyaṃ dhyāyināmagryaṃ buddhaṃ drakṣyasyanuttaram ||495||",
    "745:6581": "niryāntaṃ kṛṣṇapakṣādvā bhānumantamivāmbare |",
    "745:6582": "dhmāyantamagniskandhaṃ vā buddhaṃ drakṣyasi gautamam ||496||",
    "745:6583": "cakravartī yathā rājā sacivaiḥ parivāritaḥ |",
    "745:6584": "arhadbhiriva saṃbuddhaḥ śobhate saṃpuraskṛtaḥ ||497||",
    "745:6585": "vaśavartī ca kāmeṣu mahābrahmā yatheśvaraḥ |",
    "745:6586": "trisahasraṃ lokadhātuṃ vaśī vartayate muniḥ ||498||",
    "745:6587": "satyāni saṃprakāśayati madhviva nīḍakāt sravat |",
    "745:6588": "śrutvā yadupaśāmyanti prataranti mahārṇavam ||499||",
    "745:6589": "duḥkhaṃ naikaprakāraṃ ca yacca duḥkhasya saṃbhavam |",
    "745:6590": "duḥkhasya ca vyupaśamaṃ mārgaṃ dvicaturaṅgikam ||500||",
    "745:6591": "adhanānāṃ dhanaṃ dātā āturāṃśca vikitsati |",
    "745:6592": "upadrutānāṃ śaraṇaṃ duḥkhānmocayati prajāḥ ||501||",
    "745:6593": "sattvānāmandhabhūtānāṃ mūḍhānāmutpathacāriṇām |",
    "745:6594": "ṛjumārgaṃ prakāśayati kṣemaṃ nirvāṇagāminam ||502||",
    "745:6595": "ādīptāṃ rāgadveṣābhyāṃ mohaprajvalitāṃ prajām |",
    "745:6596": "mahāmegho yathā vṛṣṭyā nirvāpayati mahāmuniḥ ||503||",
    "745:6597": "rūpavarṇabalopetaḥ sadṛśo'sya na vidyate |",
    "745:6598": "nārāyaṇasaṃhananaḥ śilo vā supratiṣṭhitaḥ ||504||",
    "745:6599": "lābhālābhasukhairduḥkhairnindayātha praśaṃsayā |",
    "745:6600": "yaśo'yaśobhyāmaliptaḥ paṅkajaṃ vāriṇā yathā ||505||",
    "745:6601": "prāṇātipātādvirato nādattamabhinandati |",
    "745:6602": "satyāvādī brahmacārī paiśunyātsa upārataḥ ||506||",
    "745:6603": "paruṣaṃ nānyudīrayati mañju kālena bhāṣate |",
    "745:6604": "abhidhyā nāsya kāmeṣu maitracittaḥ sa jantuṣu ||507||",
    "745:6605": "satyadarśanasaṃpannaḥ samādhibalagocaraḥ |",
    "745:6606": "ṣaḍbhijño mahādhyāyo nabhaścaryā vigāhate ||508||",
    "745:6607": "śṛṇoti vividhāñchabdhān ye divyā ye ca mānuṣāḥ |",
    "745:6608": "cittaṃ pareṣāṃ jānāti kliṣṭaṃ vā yadi vāśubham ||509||",
    "745:6609": "pūrvaṃ nivāsakuśalo yatra yatroṣitaḥ purā |",
    "745:6610": "cyutyupapādaṃ jānāti sattvānāmāgatiṃ gatim ||510||",
    "745:6611": "kṣīṇāsravo visaṃyuktaṃ upaśāntaḥ sunirvṛtaḥ |",
    "745:6612": "śāntendriyaḥ śāntacittaḥ pūrṇo vā dhyāyate hṛdi ||511||",
    "745:6613": "nāgaṃ vā padminīmadhye kuñjaraṃ ṣaṣṭihāyanam |",
    "745:6614": "prekṣamāṇastṛpyamānaḥ prītiṃ brāhmaṇa lapsyase ||512||",
    "745:6615": "īdṛśo bhagavāñchaila bahriskandha iva tejasā |",
    "745:6616": "dvātriṃśattasya gātreṣu mahāpuruṣalakṣanāḥ ||513||",
    "745:6617": "yo'pi varṣaśataṃ pūrṇaṃ varṇaṃ bhāṣeta tāyinaḥ |",
    "745:6618": "sa paryantaṃ nādhigacchedaprameyastathāgataḥ ||514||",
    "745:6619": "etaṃ brāhmaṇa paśyanti lābhasteṣāmanuttaraḥ |",
    "745:6620": "dṛṣṭvā ye śaraṇaṃ yānti teṣāṃ lābhabharastataḥ ||515||",
    "745:6621": "saṃvinno brāhmaṇaḥ śailaḥ śrutvā varṇaṃ mahāmuneḥ |",
    "745:6622": "vivekacittasaṅkalpaḥ kaineyamidabravīt ||516||",
    "745:6623": "na me manuṣyabhūtasya varṇa etādṛśaḥ śrutaḥ |",
    "745:6624": "śreṣṭho'sau sarvalokasya yathā kaineya bhāṣase ||517||",
    "745:6625": "mānadhvajaṃ prahāya tvaṃ vaṇijo vā dhanārthikaḥ |",
    "745:6626": "śuśruṣuḥ paryupāsvaivaṃ prītiṃ brāhmaṇa lapsyase ||518||",
    "745:6627": "pañcabhiḥ śatairmānavānāṃ śiṣyebhiḥ saṃpuraskṛtaḥ |",
    "745:6628": "niryāti brāhmaṇaḥ śailo yena buddhāśramaḥ śubhaḥ ||419||",
    "745:6629": "viviktamalpanirghoṣaṃ dvijasaṅghaniṣevitam |",
    "745:6630": "puṣpapādapasaṃpannaṃ devānāmiva nandanam ||520||",
    "745:6631": "kinnarīvyālabharitaṃ śākyaputraniṣevitam |",
    "745:6632": "āvāsaṃ dharmarājasya prāviśad brāhmaṇastataḥ |||521||",
    "745:6633": "adāntadamakaṃ dṛṣṭvā sārathiṃ puruṣottamam |",
    "745:6634": "śailo vācamudīrayati bhavānkaccidanāmayaḥ ||522||",
    "745:6635": "nilayā pūrṇayā vācā kalaviṅkarutasvanaḥ |",
    "745:6636": "buddhaḥ pratyavadacchailaṃ tat khalvahamanāmayaḥ ||523||",
    "745:6637": "akiñcano'smyanādāno'chānaghaśchinnasaṃśayaḥ |",
    "745:6638": "vipramukto visaṃyukto hyakhilo'hamanāsravaḥ ||524||",
    "745:6639": "carāmi virajo loke śuddhaḥ śuci nirāmayaḥ |",
    "745:6640": "śuci brāhmaṇa tenāsmi sarvavairabhayātigaḥ ||525||",
    "745:6641": "tavāpi svāgataṃ śailaṃ sanniṣīdedamāsanamū |",
    "745:6642": "mā pariklāntakāyo'si kaccid brāhmaṇa te sukham ||526||",
    "745:6643": "sukhito'haṃ mahāvīra tvāṃ dṛṣṭvādya mahāmunim |",
    "745:6644": "pratītamānasastuṣṭo bhūṣaṇairvā vibhūṣitaḥ ||527||",
    "745:6645": "anupūrvamudīryāthaṃ kathāṃ tatrānupūrvikīm |",
    "745:6646": "hrīyamāno nīcamanā nyaṣīdad brāhmaṇastataḥ ||528||",
    "745:6647": "adhyāpako mantradharasraividyo vedapāragaḥ |",
    "745:6648": "niṣadya brāhmaṇaḥ śailo lakṣaṇānīkṣate muneḥ ||529||",
    "745:6649": "adrākṣīllokanāthasya triṃśadgātreṣu lakṣaṇān |",
    "745:6650": "dvayoḥ kāṅkṣati śailaśca koṣopagatajihvayoḥ ||530||",
    "745:6651": "kathaṃkathī vaimatiko lakṣaṇāni mahāmuneḥ |",
    "745:6652": "āṅgirasaṃ satyanāmasaṃbuddhaṃ paripṛcchati ||531||",
    "745:6653": "śrutāni yāni dvātriṃśallakṣaṇāni mahāmuneḥ |",
    "745:6654": "dvayaṃ tatra na paśyāmi tava gātreṣu gautama ||532||",
    "745:6655": "kaccitkoṣapraticchannavastiguhyāmihāsti te |",
    "745:6656": "rasanānuttamā vāpi kaccijjihvā na hrasvikā ||533||",
    "745:6657": "kaccitprabhūtajihvo'si jānīyāṃ te mahāmune |",
    "745:6658": "nirṇāmayāśu tanukāṃ kāṅkṣāṃ vyapanayasva me ||534||",
    "745:6659": "kadācitkarhicilloke utpadyante vināyakāḥ |",
    "745:6660": "udumbare vā kusumaṃ durlabho hi mahāmuniḥ ||535|",
    "745:6661": "vari grīṣmābhitapto vā bhojanaṃ vā bubhukṣitaḥ |",
    "745:6662": "āturo bheṣajaṃ yadvacchāstāraṃ paryupāsmahe ||536||",
    "745:6663": "nelayā pūrṇayā vācā kalaviṅkarutasvanaḥ |",
    "745:6664": "buddhaḥ pratyavadacchailaṃ kāṅkṣāṃ brāhmaṇa nirṇuda ||537||",
    "745:6665": "ubhe ca cakṣuṣī śrotre pracchādayati jihvayā |",
    "745:6666": "prabhūtayā cchādayati jihvayā mukhamaṇḍalam ||538||",
    "745:6667": "riddhyā vidarśayati cāpyṛddhipādeṣu kovidaḥ |",
    "745:6668": "adrākṣīd brāhmaṇaḥ śailo guhyaṃ koṣāvṛtaṃ muniḥ ||539||",
    "745:6669": "āvṛḍhaśalyo niṣkāṅkṣo lakṣanāni mahāmuneḥ |",
    "745:6670": "prahṛṣṭacittasaṃkalpaḥ śailo vācamudairayat ||540||",
    "745:6671": "mantreṣvāptāni me yāni dvātriṃśallakṣaṇānyaham |",
    "745:6672": "sarvaṃ tattava gātreṣu paripūrṇamanūnakam ||541||",
    "745:6673": "kalyāṇavāksucaritaḥ sujātaḥ priyadarśanaḥ |",
    "745:6674": "madhye śramaṇasaṃghasya bhāskaro vā virocase ||542||",
    "745:6675": "kāryaṃ śramaṇabhāvena kiṃ tavottamavarṇinaḥ |",
    "745:6676": "rājā tvamarho bhavituṃ cakravartī nararṣabhaḥ ||543||",
    "745:6677": "caturaṅgabalopeto ratnaiḥ saptabhireva ca |",
    "745:6678": "vartayati kṣitau cakraṃ rajā bhava mahīpatiḥ ||544||",
    "745:6679": "rājāhamasmi śaileti dharmarājo hyanuttaraḥ |",
    "745:6680": "dharmeṇa cakraṃ vartaye ihāhaṃ bhūmimaṇḍale ||545||",
    "745:6681": "kalyo'smyahaṃ kule jātaḥ kṣatriyo'smyabhijātitaḥ |",
    "745:6682": "vitrāsya sabalaṃ māraṃ prāptaḥ sambodhimuttamām ||546||",
    "745:6683": "smṛtirvāhmaṇa cakraṃ me prajñā me parināyakaḥ |",
    "745:6684": "vīryaṃ hayaḥ śīghrajavo dhuraṃ vahati coditaḥ ||547||",
    "745:6685": "samādhirme maṇiśreṣṭho hyandhakāre prabhākaraḥ |",
    "745:6686": "upekṣā hastināgaśca dhuraṃ vahati coditaḥ ||548||",
    "745:6687": "strī vai ratiḥ sarāgāṇāṃ prītirbrāhmaṇa me ratiḥ |",
    "745:6688": "prasṛṣṭaḥ brāhmaṇaḥ śreṣṭhaṃ dhanaṃ gṛhagataṃ mayā ||549||",
    "745:6689": "sapta bodhyaṅgaratnāni sarvalokātigāni te |",
    "745:6690": "prabodhayāmi yaiḥ suptāmandhabhūtāmimāṃ prajām || 550||",
    "745:6691": "jitā mayā diśaḥ sarvāḥ pratiśatrurna vidyate |",
    "745:6692": "catasro me parṣadaśca caturaṅgaṃ balaṃ mama ||551||",
    "745:6693": "adhyāvasāmi nagaraṃ pūrvabuddhaniṣevitam |",
    "745:6694": "riddhyārāmopasaṃpannaṃ mārganirmitacatvaram ||552||",
    "745:6695": "sūtrāntajātakākīrṇaṃ mahāpuruṣasevitam |",
    "745:6696": "trayo vimokṣadvārāṇi smṛtyārakṣābhigopitam ||553||",
    "745:6697": "hrīvyapatrāpyasaṃpannaḥ ahaṃ rājātathāgataḥ |",
    "745:6698": "dharmayuddhaṃ mayā dattaṃ dharmabherī parāhatā ||554||",
    "745:6699": "vitrāsya sabalaṃ māramabhiṣikto'smi bodhaye |",
    "745:6700": "subhāvitā apramāṇāḥ santi cābharaṇāni me ||555||",
    "745:6701": "brāhmā vihārāścatvāraḥ kleśānāṃ parivāraṇāḥ |",
    "745:6702": "parapravādā vihatā vidhvastā virūḍhīkṛtāḥ ||556||",
    "745:6703": "mama samyaktvaṃ loke'sminnālokaṃ prāṇināṃ dadat |",
    "745:6704": "chinna dṛg jñānaśastreṇa vivekaścāyudhaṃ mama ||557||",
    "745:6705": "riddhipādaḥ avasthānaṃ śamatho muṣṭisaṃgrahaḥ |",
    "745:6706": "śīlaratho nandighoṣaḥ sārathirme vipaśyanaḥ ||558||",
    "745:6707": "sannāhaḥ kṣāntiḥ sauratyaṃ saṃgrāmo mārgabhāvanaḥ |",
    "745:6708": "kalāpaḥ pañcendriyāṇi yebhirnivaraṇaṃ hatam ||559||",
    "745:6709": "catvāraḥ samyakprahāṇāṃ yebhoḥ kleśā nisūditāḥ |",
    "745:6710": "śūrayuddhaṃ mayā dattaṃ dharmabherī mayā hatā |",
    "745:6711": "vitrāsya sabalaṃ māramabhiṣikto'smi bodhaye ||560||",
    "745:6712": "avidyāṃ vidyayā hatvā skandhānāmudayavyayam |",
    "745:6713": "saṃgrāmaśīrṣamuttīrṇo buddho'haṃ bodhaye prajām ||561||",
    "745:6714": "trayo loke mahācaurā yairiyaṃ bādhyate prajā |",
    "745:6715": "rāgo dveṣaśca mohaśca sarve te nāśitā mayā ||562||",
    "745:6716": "arhaṃśca dakṣiṇeyo'smi ṣaḍabhijño balodyataḥ |",
    "745:6717": "sukṣetre pratipannānāmāhutīnāṃ pratigrahaḥ ||563||",
    "745:6718": "ārambhya paramaṃ vīryamāsravā nihatā mayā |",
    "745:6719": "mahāntamoghamuttīrṇo muhyamāneṣvavasthitaḥ ||564||",
    "745:6720": "daṃṣṭrābalī yathā siṃha āsādya prāṇino vane |",
    "745:6721": "samaṃ teṣu praharati bālye madhye mahallake ||565||",
    "745:6722": "tathaiva loke saṃbuddho narasiṃho vināyakaḥ |",
    "745:6723": "samaṃ dharmaṃ prakāśayati bālamadhyamahātmasu ||566||",
    "745:6724": "āturasya ca me ha tvaṃ kāṃkṣāṃ vinaya gautama |",
    "745:6725": "bhavān hi śalyahantrīṇāṃ varaścālokavedinām ||567||",
    "745:6726": "vinaya śāmya te kāṃkṣāmadhimucyasva brāhmaṇa |",
    "745:6727": "durlabhaṃ darśanaṃ bhavati saṃbuddhānāṃ yaśasvinām ||568||",
    "745:6728": "yasyeha durlabho bhavati prādurbhāvaḥ kadācana |",
    "745:6729": "so'haṃ brāhmaṇa saṃbuddho dharmarājo niruttaraḥ ||569||",
    "745:6730": "saṃbuddho'smīti vadasi śailovāca sathāgatam |",
    "745:6731": "pravartayasi kevalaṃ cakraṃ yathā gautama bhāṣase ||570||",
    "745:6732": "senāpatiḥ ko bhavataḥ śrāvakaḥ śāsturātmajaḥ |",
    "745:6733": "yattvayā vartitaṃ cakramanuvartayati paṇḍitaḥ ||571||",
    "745:6734": "asti me śrāvako brahmansadṛśaḥ prajñayātmajaḥ |",
    "745:6735": "upatiṣya iti khyātaḥ śāriputro bahuśrutaḥ ||572||",
    "745:6736": "sarvagranthavisaṃyukta upaśānto nirāsravaḥ |",
    "745:6737": "yanmayā vartitaḥ cakramanuvartayati paṇḍitaḥ ||573||",
    "745:6738": "aho (saṃ) buddha āścaryamaho śrāvakasaṃpadaḥ |",
    "745:6739": "lokeśvāścaryamutpannamaho ratnatrayaṃ param ||574||",
    "745:6740": "ahaṃ vadāmi bhadraṃ te śrāvakatvamupāgataḥ |",
    "745:6741": "aho dharmarasaṃ pītvā bhaviṣyāmi sunirvṛtaḥ ||575||",
    "745:6742": "prahṛṣṭaciṃttasaṃkalpaḥ saṃvyagro brāhmaṇastataḥ |",
    "745:6743": "vivekacittasaṃkalpa idaṃ parṣadamabravīt ||576||",
    "745:6744": "idaṃ bhavantaḥ śṛṇuta cakṣuṣmān bhāṣate yathā |",
    "745:6745": "śalyahantā mahādhyāyī vane nadati siṃhavat ||577||",
    "745:6746": "ya icchantyanugacchantu ye necchanti vrajantu te |",
    "745:6747": "adyaiva pravrajiṣyāmi varaprajñasya śāsane ||578||",
    "745:6748": "sucīrṇe brahmacarye'sminmārge caiva subhāvite |",
    "745:6749": "pravrajyā saphalā bhavatyapramādavihāriṇaḥ ||579||",
    "745:6750": "rocate cediyaṃ tava pravraja jinaśāsane |",
    "745:6751": "chittveha brāhmaṇa jaṭe pravrajiṣyāmahe vayam ||580||",
    "745:6752": "prahṛṣṭacittasaṃkalpo daśāṅgulikṛtāñjaliḥ |",
    "745:6753": "avadad brāhmaṇaḥ śailo dhṛtvaikāṃsaṃ sacīvaram ||581||",
    "745:6754": "paṃcaśatā mānavā ete tiṣṭhanti prāñjalīkṛtāḥ |",
    "745:6755": "labhemahe sādhu mune pravrajyāmupasaṃpadam ||582||",
    "745:6756": "tataḥ kāruṇikaḥ śāstā maharṣiranukampakaḥ |",
    "745:6757": "ehi bhikṣava ityāha sa teṣāmupasaṃpadā ||583||",
    "745:6758": "śāriputro mahāprājño maudgalyāyana ṛddhimān |",
    "745:6759": "brāhmaṇa kapphiṇasthaviraḥ (pra)",
    "745:6760": "tibhānagatiṃ gataḥ ||584||",
    "745:6761": "nadīsundarikātīre vanaṣaṇḍe manorame |",
    "745:6762": "tāṃstatrāvadan sthavirā pratibhāneṣu kovidāḥ ||585||",
    "745:6763": "tebhyastaṃ dharmamājñāya kathāṃ tatrānulomikīm |",
    "745:6764": "na cirasya visaṃyuktā uttamārthe pratiṣṭhitāḥ ||586||",
    "745:6765": "te dṛṣṭalābhāḥ sukhitā duṣṭadharmābhinirvṛtāḥ |",
    "745:6766": "te paśyanti pramuditāḥ saṃbuddhaṃ lokanāyakam ||587||",
    "745:6767": "saddharmaṃ ca dhanaśreṣṭhaṃ śikṣāṃ ca jinavarṇitāṃ |",
    "745:6768": "namasyāntyapramādaṃ ca samādhiṃ pratisaṃstaram ||588||",
    "745:6769": "tasmādihātmakāmena māhātmyamabhikāṅkṣatām |",
    "745:6770": "buddhaṃ dharmaṃ ca saṃghaṃ ca satkṛtiṃ śaraṇaṃ vrajet ||589||",
    "745:6771": "etaddhi śaraṇaṃ loke varṇitaṃ tattvadarśinā |",
    "745:6772": "upadrutānāṃ trastānāṃ sarvasaukhyapradāyakam ||590||",
    "745:6773": "ādityabuddho buddhasya dharmyaṃ māhātmyamuttamam |",
    "745:6774": "śāsanaṃ dharmarājasya bhajenmokṣārthikaḥ sadā ||591||",
    "745:6775": "kaineyagāthāḥ samāptāḥ ||",
    "745:6776": "atha bhagavān kāśīṣu janapade cārikāṃ caran kāśīpaṭṭamanuprāptaḥ |",
    "745:6777": "tasmiṃśca kāśīpaṭṭe śobhitapūrviṇau dvau pitāputrau pravrajitau |",
    "745:6778": "putraḥ kathayati |",
    "745:6779": "bhagavān śrāvakasaṃghaḥ kāśīṣu janapade cārikāṃ carannihānuprāptaḥ śrāntakāyo bhagavānbhikṣusaṃghaśca |",
    "745:6780": "yannu vayaṃ bhagavantaṃ saśrāvakasaṃghaṃ yavāgūpānenopanimantrayāmaḥ |",
    "745:6781": "tatkiṃ tvaṃ peyāṃ samupānayasi āhosvidbhikṣusaṃghamupanimaṃtrayasīti |",
    "745:6782": "gaccha tvaṃ bhikṣusaṃghamupanimaṃtraya |",
    "745:6783": "ahaṃ peyāṃ samupānayāmīti |",
    "745:6784": "tena bhikṣusaṃgha upanimaṃtritaḥ |",
    "745:6785": "so'pyādarśaṃ gṛhītvā vīthīṃ gataḥ |",
    "745:6786": "tena tasyāṃ śreṣṭhī dṛṣṭo dīrghakeśaśmaśruḥ |",
    "745:6787": "tasya tenādarśa upadarśitaḥ |",
    "745:6788": "sa kathayati |",
    "745:6789": "ārya etadapyāsti te kauśalyam |",
    "745:6790": "sa kathayati |",
    "745:6791": "asti |",
    "745:6792": "avatāraya |",
    "745:6793": "so'vatārayitumārabdho gṛhapatirmiddhamavakrāntaḥ |",
    "745:6794": "avatārite pratibuddhaḥ |",
    "745:6795": "sa kathayati |",
    "745:6796": "āryāvatāritam |",
    "745:6797": "gṛhapate avatāritam |",
    "745:6798": "santuṣṭaḥ kathayati |",
    "745:6799": "ārya atīva parituṣṭo'smi |",
    "745:6800": "vadaṃ kaṃ te varamanuprayacchāmīti |",
    "745:6801": "sa kathayati |",
    "745:6802": "mayā buddhapramukho bhikṣusaṃgho yavāgūpānenopanimaṃtritaḥ |",
    "745:6803": "yavāgūmanuprayaccheti |",
    "745:6804": "sa kathayati |",
    "745:6805": "ārya kiṃ te yavāgūpānena |",
    "745:6806": "praṇītaṃ khādanīyabhojanīyamanuprayacchāmi |",
    "745:6807": "gacchopanimantrayasveti |",
    "745:6808": "ārogyamityuktvāsau prakrāntaḥ |",
    "745:6809": "tato'sau gṛhapatiḥ śucipraṇītaṃ khādanīyabhojanīyaṃ pūrvavadyāvatpurastādbhikṣusaṃghasya prajñapya evāsane niṣaṇṇastatra praṇītaṃ khādanīyabhojanīyaṃ cāryate |",
    "745:6810": "bhikṣavaḥ saṃlakṣayanti |",
    "745:6811": "vayaṃ lūhenopanimantritāḥ |",
    "745:6812": "ayaṃ ca praṇīta āhāraḥ |",
    "745:6813": "kathaṃ vayaṃ pratigṛhṇīma iti |",
    "745:6814": "tena pratigṛhṇanti |",
    "745:6815": "etatprakaraṇaṃ bhikṣavo bhagavata ārocayanti |",
    "745:6816": "bhagavānāha |",
    "745:6817": "yadi lūhenopanimantritaḥ parṇītaṃ labhate paribhoktavyam |",
    "745:6818": "nātra kaukṛtyaṃ karaṇīyam |",
    "745:6819": "bhagavān saṃlakṣayati |",
    "745:6820": "yaḥ kaścidādīnavo bhikṣavo jātīyaṃ bhāṇḍaṃ dhārayanti |",
    "745:6821": "tasmānna bhikṣuṇā śilpamupadarśayitavyam |",
    "745:6822": "na tāvajjātīyena tāvajjātīyaṃ bhāṇḍamupasthāpayitavyam |",
    "745:6823": "upasthāpayati sātisāro bhavati sthāpayitvā vaidyapūrviṇāṃ śastrakoṣaṃ kāyasthapūrviṇāmapi bhājanaṃ sūcikapravrajitānāṃ sūcīgṛhamiti |",
    "745:6824": "bhagavānmalleṣu janapade cārikāṃ caran pāpāmanuprāpta |",
    "745:6825": "pāpāyāṃ viharati jalūkāvanaṣaṇḍe |",
    "745:6826": "pāpāyāṃ roco nāma mallamahāmātraḥ prativasati |",
    "745:6827": "āyuṣmata ānandasya mātulaḥ |",
    "745:6828": "so'tīvāśrāddhaḥ |",
    "745:6829": "aśrauṣuḥ pāpeyā mallā bhagavān malleṣu janapade cārikāṃ caran pāpāmanuprāptaḥ pāpāyāṃ viharati jalūkāvanaṣaṇḍa iti |",
    "745:6830": "śrutvā ca punaḥ saṃjalpaṃ kurvanti |",
    "745:6831": "bhavantaḥ śrūyate |",
    "745:6832": "bhagavānmalleṣu janapade cārikāṃ caran pāpāmanuprāptaḥ pāpāyāṃ viharati jalūkāvanaṣaṇḍa iti |",
    "745:6833": "sacedasmākamekaiko buddhapramukhaṃ bhikṣusaṃghaṃ bhojayiṣyati apare'vakāśaṃ na lapsyante |",
    "745:6834": "sarvathā kriyākāraṃ vyavasthāpayāmaḥ |",
    "745:6835": "na kenacidasmākamekākinā buddhapramukho bhikṣusaṃgho bhojayitavyaḥ |",
    "745:6836": "samastā eva vayaṃ bhojayiṣyāmaḥ |",
    "745:6837": "yo yuṣmākamekākī bhojayati sa gaṇena ṣaṣṭiṃ kārṣāpaṇān daṇḍya iti |",
    "745:6838": "atha pāpeyā mallāḥ sarve saṃbhūya yena bhagavāṃstenopasaṃkrāntāḥ |",
    "745:6839": "upasaṃkramya bhagavataḥ pādau śirasā vanditvā ekānte niṣaṇṇāḥ |",
    "745:6840": "ekāntaniṣaṇṇān papeyān mallān bhagavāndharmyayā kathayā saṃdarśya pūrvavadyāvatsaṃpraharṣya tūṣṇīm |",
    "745:6841": "atha pāpeyā mallā utthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamayya bhagavantamidamavocat |",
    "745:6842": "adhivāsayatvasmākaṃ bhagavan śvo'ntargṛhe bhaktena sārdhaṃ bhkikṣusaṃghena |",
    "745:6843": "adhivāsayati bhagavān pāpeyānāṃ mallānāṃ tūṣṇīṃbhāvena |",
    "745:6844": "atha pāpeyā mallā bhagavatastūṣṇīṃbhāvenādhivāsanāṃ viditvā bhagavato bhāṣitamabhinandhānumodya bhagavataḥ pādau śirasā vanditvotthāyāsanātprakrāntaḥ |",
    "745:6845": "roco mallamahāmātrastatraivāsthāt |",
    "745:6846": "sa āyuṣmatā ānandenoktaḥ |",
    "745:6847": "roca kiṃ tvaṃ śrāddhaḥ saṃvṛttaḥ |",
    "745:6848": "sa kathayati |",
    "745:6849": "nāhaṃ śrāddhaḥ saṃvṛttaḥ |",
    "745:6850": "kintu gaṇena kriyākāraḥ kṛtaḥ |",
    "745:6851": "pūrvavadyāvatṣaṣṭiṃ kārṣāpaṇān daṇḍya iti |",
    "745:6852": "tvaṃ nāma daṇḍabhayādbhagavantaṃ darśanāyopasaṃkrāntaḥ |",
    "745:6853": "evaṃ bhadantānanda |",
    "745:6854": "athāyuṣmānando rocaṃ mallamahāmātramādāya yena bhagavāṃstenopasaṃkrāntaḥ |",
    "745:6855": "upasaṃkramya bhagavantamidamavocat |",
    "745:6856": "ayaṃ bhadanta roco mallamahāmātro na buddhe|",
    "745:6857": "bhiprasanno na dharme na saṃghe'bhiprasannaḥ |",
    "745:6858": "sādhvasya bhagavāṃstathā dharmaṃ deśayad yathaiva buddhe'bhiprasīded dharme saṃghe abhiprasīdediti |",
    "745:6859": "adhivāsayati bhagavānāyuṣmata ānandasya tūṣṇīṃbhāvena |",
    "745:6860": "atha bhagavatā rocasya mahāmātrasya tādṛśī dharmadeśanā kṛtā yāṃ śrutvā roco mallamahāmātro buddhe'bhiprasanno dharme saṃghe'bhiprasannaḥ |",
    "745:6861": "atha roco mallamahāmātraḥ utthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ praṇamayya bhagavantamidamavocat |",
    "745:6862": "adhivāsayatu me bhagavān śvo'ntargṛhe bhaktena sārdhaṃ bhikṣusaṃghena |",
    "745:6863": "nimantrito'smi roca tatprathamataḥ pāpeyairmallaiḥ |",
    "745:6864": "adhivāsayatu me bhagavānāhaṃ tathā kariṣyāmi yathā pāpeyā mallā anujñāsyanti |",
    "745:6865": "sacette roca pāpeyā malā anujñāsyanti evaṃ te'hamadhivāsayāmi |",
    "745:6866": "atha roco mallamahāmātro bhagavataḥ pādau śirasā vanditvotthāyāsanāt prakrānto yena pāpeyā mallāstenopasaṃkrāntaḥ |",
    "745:6867": "upasaṃkramya pāpeyān mallānidamavocat |",
    "745:6868": "āgamayantu tāvad bhavanto yāvadahaṃ tatprathamataraṃ bhagavantaṃ bhojaye bhikṣusaṃghaṃ ca |",
    "745:6869": "paścādyuṣmākamapi na duṣkaraṃ bhaviṣyati bhagavantaṃ bhojayituṃ bhikṣusaṃghaṃ caṃ |",
    "745:6870": "te kathayanti |",
    "745:6871": "asmābhistatprathamataraṃ buddhapramukho bhikṣusaṃgha upanimantrito na vayamanujānīya iti |",
    "745:6872": "sa kathayati |",
    "745:6873": "yadi nānujānītha ekaṃ khādyakaṃ cārayāmi pānakaṃ ceti |",
    "745:6874": "tatra ye śrāddhāste kathayanti |",
    "745:6875": "bhavanta aśrāddha eṣaḥ |",
    "745:6876": "anujānīmaḥ sacet saṃghagatā tena dakṣiṇā pratiṣṭhāpitā bhavati |",
    "745:6877": "tairanujñātam |",
    "745:6878": "tatastena śilpina āhūya uktāḥ |",
    "745:6879": "bhavantastādṛśaṃ khādyakaṃ sajjīkuruta yenekenaiva paryāptirbhavati ahaṃ sarvopakaraṇāni dadāmīti |",
    "745:6880": "tena nānāsugandhidravyādisaṃyutānyupakaraṇāni dattāni |",
    "745:6881": "tairnānāsugandhidravyaparipūrṇaṃ khādyakaṃ kṛtam |",
    "745:6882": "yenaikenaivaikasya paryāptirbhavati|",
    "745:6883": "atha pāpeyā mallāstāmeva rātriṃ śucipraṇītaṃ khādanīyabhojanīyaṃ samupānīya pūrvavadyāvatpurastādbhikṣusaṃghasya prajñapta evāsane niṣaṇṇāḥ |",
    "745:6884": "tato roco mallamahāmātraḥ khādyakaṃ cārayitumārabdhaḥ pānakaṃ ca |",
    "745:6885": "bhikṣavaḥ kaukṛtyena na paribhuñjanti |",
    "745:6886": "bhagavānāha |",
    "745:6887": "dānapatiravalokayitavya iti |",
    "745:6888": "bhikṣubhiḥ pāpeyā mallā avalokitāḥ |",
    "745:6889": "kathayanti |",
    "745:6890": "āryā lakṣitā vayaṃ rocena mallamahāmātreṇa |",
    "745:6891": "pratigṛhṇīdhvamiti |",
    "745:6892": "tato rocena mallamahāmātreṇa khādyakaṃ cāritam |",
    "745:6893": "tenaiva bhikṣuṇāṃ paryāptirjātā |",
    "745:6894": "bhagavān dakṣiṇādeśanāṃ kṛtvā prakrāntaḥ |",
    "745:6895": "pāpeyānāṃ mallānāmasāvāhāraḥ parihogaṃ na gataḥ |",
    "745:6896": "aparasmindivase bhikṣavaḥ piṇḍapātaṃ praviṣṭāḥ |",
    "745:6897": "brāhmaṇagṛhapatibhirucyante |",
    "745:6898": "ehi buddha ehi dharma ehi saṃgha idaṃ gṛhāṇeti |",
    "745:6899": "bhikṣavaḥ kaukṛtyena pratigṛhṇanti |",
    "745:6900": "bhagavānāha |",
    "745:6901": "praṣṭavyaḥ kiṃ mamānuprayacchatha āhosvid yo'sau bhagavān dvipadānāmagrya iti |",
    "745:6902": "yadi kathayanti yo'sau bhagavāndvipadānāmagrya iti |",
    "745:6903": "na svīkartavyam |",
    "745:6904": "atha kathayanti |",
    "745:6905": "tvamevāsmākaṃ buddha iti pratigrahītavyam |",
    "745:6906": "nātra kaukṛtyaṃ karaṇīyam |",
    "745:6907": "evaṃ dharme vaktavyaṃ yo'sau virāgāṇāmagrya iti |",
    "745:6908": "saṃghe vaktavyaṃ yo'sau gaṇānāmagrya iti |",
    "745:6909": "vistareṇa yojayitavyam |",
    "745:6910": "śrāvastyāṃ nidānam |",
    "745:6911": "anyatamena gṛhapatinā buddhapramukho bhikṣusaṃgho jentākenopanirmaṃtritaḥ |",
    "745:6912": "tena khalu samayenāyuṣmān svātirnavāgatastaruṇo'cirapravrajitaḥ acirāgata imaṃ dharmavinayam |",
    "745:6913": "sa saṃlakṣayati |",
    "745:6914": "uktaṃ bhagavatā yaiścālpaṃ dattaṃ yaiśca prabhūtaṃ dattaṃ yaiśca praṇītaṃ dattaṃ yaiścāttamanaskaiḥ parikarma kṛtaṃ yaiśca prasannacittairabhyanumoditaṃ sarve te puṇyasya bhāgino bhavanti |",
    "745:6915": "yattvahaṃ parikarma kuryāmiti |",
    "745:6916": "sa kāṣṭhaṃ pāṭayitumārabdho yāvadanyatamasmātpūtidārusuṣirānniṣkramyāśīviṣeṇa dakṣiṇe pādāṅguṣṭhe daṣṭaḥ |",
    "745:6917": "sa viṣeṇa saṃmūrchito bhūtau patito lālā vāhayati mukhaṃ ca vibhaṇḍayati akṣiṇī ca samparivartayati |",
    "745:6918": "sa tathā vihvalo brāhmaṇagṛhapatibhirdṛṣṭaḥ |",
    "745:6919": "te kathayanti |",
    "745:6920": "bhavantaḥ katarasyāyaṃ gṛhapateḥ putra iti |",
    "745:6921": "aparaiḥ samākhyātam |",
    "745:6922": "amyukasya iti |",
    "745:6923": "te kathayanti |",
    "745:6924": "anāthānāṃ śramaṇaśākyaputrīyāṇāṃ madhye pravrajitaḥ |",
    "745:6925": "yadi na pravrajito'bhaviṣyat jñātibhirasya vikitsā kāritā abhaviṣyaditi |",
    "745:6926": "etatprakaraṇaṃ bhikṣavo bhagavata ārocayanti |",
    "745:6927": "bhagavānāha |",
    "745:6928": "vaidya pṛṣṭvā cikitsā kartavyeti |",
    "745:6929": "bhikṣubhirvaidya pṛṣṭaḥ |",
    "745:6930": "sa kathayati |",
    "745:6931": "āryā vikṛtabhojanamanuprayacchateti |",
    "745:6932": "etatprakaraṇaṃ bhikṣavo bhagavata ārocayanti |",
    "745:6933": "bhagavānāha |",
    "745:6934": "dātavyaṃ vaidyopadeśeneti |",
    "745:6935": "bhikṣavo na jānate kīdṛśaṃ vikṛtabhojanamiti |",
    "745:6936": "tairvaidyaḥ pṛṣṭaḥ |",
    "745:6937": "sa kathayati |",
    "745:6938": "āryā yuṣmākameva śāstā sarvajño bhagavānsarvadarśī sa eva jñāysatīti |",
    "745:6939": "bhikṣavo bhagavata ārocayanti bhagavānāha |",
    "745:6940": "vikṛtabhojanaṃ bhikṣavaṃ uccāraḥ prasrāvaśchāyikāṃ mṛttikā ca |",
    "745:6941": "tatra uccāraḥ acirajātakānāṃ vatsakānāṃ teṣāmeva ca prasrāvaḥ |",
    "745:6942": "chāyikā pañcānāṃ vṛkṣāṇām |",
    "745:6943": "kāñcanasya kamībalasyāśvatthasyodumbarasya nyagrodhasya|",
    "745:6944": "mṛttikā pṛthivyāṃ caturaṅgulamapanīyoddhartavyā iti vikṛtabhojanamiti |",
    "745:6945": "tato bhikṣubhirāyuṣmataḥ svātervikṛtabhojanaṃ dattam |",
    "745:6946": "tathāpi na svasthībhavati |",
    "745:6947": "etatprakaraṇaṃ bhikṣavo bhagavata ārocayanti |",
    "745:6948": "bhagavānāha |",
    "745:6949": "śakṣyasi tvamānanda mamāntikānmahāmāyūrīṃ vidyāmudgṛhya paryavāpya svāterbhikṣo rakṣāṃ kartuṃ paritrāṇaṃ parigrahaṃ viṣadūṣaṇaṃ daṇḍaparihāraṃ viṣanāśanaṃ sīmābandhaṃ dharaṇībandhaṃ ca |",
    "745:6950": "bhāṣatāṃ bhagavān śroṣyāmi |",
    "745:6951": "atha bhagavāṃstasyāṃ velāyāmimāṃ mahāmāyūrīṃ vidyāṃ bhāṣate sma |",
    "745:6952": "namo buddhāya namo dharmāya namaḥ saṃghāya |",
    "745:6953": "tadyathā amale vimale nirmale maṃgale hiraṇye hiraṇyagarbhe bhadre subhadre samantabhadre śrībhadre sarvārthasādhani paramārthasādhani sarvānarthapraśamani sarvamaṅgalasādhani manase mahāmānase acyute adbhute atyadbhute mukte mocani mokṣaṇi |",
    "745:6954": "araje viraje amṛte amare (amaraṇi)",
    "745:6955": "brahme brahmasvare pūrṇe pūrṇamanorathe mukte jīvate rakṣa svātiṃ sarvopadravabhayarogebhyaḥ svāhā |",
    "745:6956": "evaṃ bhadantetyāyuṣmānānando bhagavato'ntikānmahāmāyūrīṃ vidyāmudgṛhya paryavāpya svāterbhikṣoḥ svastyayanaṃ kṛtam |",
    "745:6957": "nirviṣaśca saṃvṛtto yathā paurāṇaḥ |",
    "745:6958": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ |",
    "745:6959": "āścaryaṃ bhagavan yāvacca bhagavatā mahāmāyūrī vidyā upakarā bahukarā ca |",
    "745:6960": "na bhikṣava etarhi yathā mamātīte'pyadhvanyakṣaṇapratipannasya vinipatitaśarīrasyāpi mahāmūyūrī vidyārājā upakarā bahukarā ca |",
    "745:6961": "tacchrūyatām |",
    "745:6962": "bhūtapūrvaṃ bhikṣavo himavati parvatarāje dakṣiṇe pārśve suvarṇāvabhāso nāma mayūrarājaṃ prativasati sma |",
    "745:6963": "so'nayā mahāmāyūryā vidyayā kālyaṃ svastyayanaṃ kṛtvā divā svastyayanena viharati |",
    "745:6964": "so'yaṃ svastyayanaṃ kṛtvā rātrau svastyayanena viharati |",
    "745:6965": "so'pareṇa samayena saṃbahulābhirvanamayūrībhiḥ sārdhamārāmeṇārāmamudyanenodyānaṃ parvatapārśveṇa parvatapārśvamatyarthaṃ kāmarāgaraktaḥ kāme'nugṛddho grathito mūrchito madamattaḥ pramuḍhaḥ pramūrchitaḥ pravicaranpramādādanyataraṃ parvatavivaramanupraviṣṭaḥ |",
    "745:6966": "sa tatra dīrgharātraṃ pratyarthikaiḥ pratyamitrairhiṃsakairavatāra prekṣibhirmayūrapāśairbaddhaḥ |",
    "745:6967": "so'pyatra madhyagataḥ pramūḍhaḥ smṛtiṃ ca labdhvā imāmeva mahāmāyūrīṃ vidyāṃ manasyakārṣīt |",
    "745:6968": "tadyathā amale vimale nirmale maṅgalye hiraṇye hiraṇyagarbhe bhadre subhadre samantabhadre śrībhadre sarvāthasādhani paramārthasādhani sarvānarthapraśamani sarvamaṅgalyasādhani manasi mānasi mahāmānasi acyute adbhute atyadbhute mukte mocani mokṣaṇi araje viraje amare amṛte (amarāṇi)",
    "745:6969": "brahme brahmasvare pūrṇe pūrṇamanorathe mukte jīvate rakṣa māṃ sarvopadravebhyaḥ svāhā |",
    "745:6970": "sa mayūrapāśāṃśchittvā niṣpalānaḥ |",
    "745:6971": "kiṃ manyadhve bhikṣavo yo'sau suvarṇāvabhāso nāma mayūrarājastena kālena tena samayena |",
    "745:6972": "tadāpi mama mahāmāyūrī vidyā upakarā ca bahukarā ca etarhyapi mama mahāmāyūrī vidyā upakarā ca bahukarā ceti |",
    "745:6973": "paśya bhadanta yāvacca bhagavataḥ svāterbhikṣorvidyayā svastyayanaṃ kṛtam |",
    "745:6974": "na bhikṣava etarhi yathātīte'pyadhvani |",
    "745:6975": "tacchrūyatām |",
    "745:6976": "bhūtapūrvaṃ bhikṣavo vārāṇasyāṃ nagaryāṃ nāgamaṇḍaliko'nyatamaḥ kṣatriyadārakaḥ sarpeṇa daṣṭaḥ |",
    "745:6977": "sa kālagataḥ |",
    "745:6978": "nāgamaṇḍalikena vidyayā tasya svāsthyaṃ kṛtam |",
    "745:6979": "kiṃ manyadhve bhikṣavo yo'sau nāgamaṇḍalikaḥ ahaṃ sa tena kālena tena samayena |",
    "745:6980": "yo'sau dārakaḥ svātirbhikṣastena kālena tena samayena |",
    "745:6981": "||bhaiṣajyavastu samāptam ||"
}