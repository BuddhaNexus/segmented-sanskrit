{
  "S08n740:0": "advayasiddhiḥ",
  "S08n740:1": "om namaḥ śrī vajrasattvāya |",
  "S08n740:2": "prakṛti-prabhāsvaraṃ nāthaṃ sarvajñaṃ tribhavodbhavam",
  "S08n740:3": "praṇamya śirasā vajramīṇsitārtha phalapradam |",
  "S08n740:4": "deśakāla tithivāra nakṣatraimaṇḍalaivinā",
  "S08n740:5": "vakṣye'haṃ vajrasattvasya saṃkṣepāt sādhanaṃ param ||1 ||",
  "S08n740:6": "niyama vratopavāsai - rakṣaroccāraṇa-bhāvanaiḥ",
  "S08n740:7": "atattva yogīna siddhayet kalpakoṭiśatairapi ||2 ||",
  "S08n740:8": "viṇvajrodaka vījādyai rnāsikābhyantarod bhavaiḥ",
  "S08n740:9": "pūjayet satataṃ mantrī ātmānaṃ tattva bhāvanaiḥ ||3 ||",
  "S08n740:10": "jananī bhaginīścaiva duhitṛ bhāgineyikān",
  "S08n740:11": "prajñopāya vidhānena pūjayet yogavidsadā ||4 ||",
  "S08n740:12": "ekāṅga vikalāṃ hīnāṃ śilpinīṃ śvapacikāṃ tathā",
  "S08n740:13": "yoṣitāṃ pūjayennityaṃ jñānavajraprabhāvanai ||5 ||",
  "S08n740:14": "tatvasyemāni mantra vījapadāni bhavanti - om āḥ huṃ",
  "S08n740:15": "yena yena hi vadhyante jantavo raudra karmaṇā",
  "S08n740:16": "sopāyena tu tenaiva mucyante bhava vandhanāt ||6 ||",
  "S08n740:17": "samayānaharahaḥ kuryāddivyāna pañcakulod bhavān",
  "S08n740:18": "pūjayecca pradīpādyaiḥ sakṣīrairviśvasambhavaiḥ ||7 ||",
  "S08n740:19": "prātphulla nayano mantrī nityaṃ prahasitānanaḥ",
  "S08n740:20": "cittamāropya saṃvodhau bhāvayeta jñānasāgaraṃ ||8 ||",
  "S08n740:21": "yāvantaḥ sthirācalābhāvāḥ saṃtyatra tribhavālaye",
  "S08n740:22": "sarvete tattvayogena draṣṭavyā vajradhṛk tathā ||9 ||",
  "S08n740:23": "paravādinaśca ye kacilliṃga bhedai rvyavasthitā",
  "S08n740:24": "tepyatra nāvamantavyā vajrasattva vikurvite ||10 ||",
  "S08n740:25": "sarvān samarasīkṛtya bhāvānnairātmyaniḥsṛtān",
  "S08n740:26": "bhāvayet satataṃ mantrī dehaṃ prakṛta nirmalaṃ ||11 ||",
  "S08n740:27": "gandhamālyādibhivastrai dhūpanaivedyake stathā",
  "S08n740:28": "gītavādyaistathā nṛtyai sopāyaibhajate vibhuḥ ||12 ||",
  "S08n740:29": "na kaṣṭa kalpanāṃ kūryyānnopavāsaṃ na ca kriyāṃ",
  "S08n740:30": "snānaṃ śaucaṃ na caivātra grāma dharma vivarjanaṃ ||13 ||",
  "S08n740:31": "na cāpi vandayedyevān kāṣṭha pāṣāṇa mṛṇmayān",
  "S08n740:32": "pūjā masyevakāyasya kūryānnitya samāhitaṃ ||14 ||",
  "S08n740:33": "makṣikāchardi sammiśraiḥ viṇmūtrādyaiśca bhāvitai",
  "S08n740:34": "pañca pradīpa saṃyuktaiḥ pūjayedvajradhāriṇam ||15 ||",
  "S08n740:35": "abalā svayaṃbhūkusumaiḥ sakṣīrai viśvasambhavaiḥ",
  "S08n740:36": "pūjayedyevatāṃ tena dehasthāṃ tatva bhāvanaiḥ ||16 ||",
  "S08n740:37": "parasva haraṇaṃ kuryāt paradārā niṣevanaṃ",
  "S08n740:38": "vaktavyaṃ ca mṛṣāvākyaṃ sarvabuddhāṃścadhātayet ||17 ||",
  "S08n740:39": "śaila mṛṇmaya caityādīn na kuryān pustakeratiṃ",
  "S08n740:40": "na maṇḍalāni svapne'pi kāyavākcittakarmaṇā ||18 ||",
  "S08n740:41": "jugupsānaiva kurvīta sarvavastuṣu mantravit",
  "S08n740:42": "vajrasattvaḥ svayaṃ tatra sākṣādrupeṇa saṃsthitaḥ ||19 ||",
  "S08n740:43": "gamyāgamya vikalpaṃ tu bhakṣyā bhakṣyaṃ tathaivaca",
  "S08n740:44": "peyā peyaṃ tathā mantrī kuryyānaiva samāhitaḥ ||20 ||",
  "S08n740:45": "vairocana samudbhūtān sarvaprāṇyeva saṃbhavān |",
  "S08n740:46": "prāṇavān guhyatatvajño bhokṣayet siddhihetunā ||21 ||",
  "S08n740:47": "sarva varṇa samudbhutā jugupsā naiva yoṣitaḥ",
  "S08n740:48": "saiva bhagavatī prajñā saṃvṛtyā rūpamāśritā ||22 ||",
  "S08n740:49": "nā tithirnaca nakṣatraṃ nopavāsovidhiyate",
  "S08n740:50": "advaya jñāna yuktasya siddhirbhavati saugatī ||23 ||",
  "S08n740:51": "vahunātra kimuktena yadbhavadupalabdhikaṃ",
  "S08n740:52": "tatsarvaṃ tatvayogena draṣṭavyaṃ tatvavedinā ||24 ||",
  "S08n740:53": "hastyaśva khara gāvoṣṭra pradīpaṃ śvānasambhavaṃ",
  "S08n740:54": "mahāpradīpa sammiśra bhokṣayed yogavid sadā ||25 ||",
  "S08n740:55": "na cādhyāsaktiṃ kurvīta ekasminnapi yogavit",
  "S08n740:56": "samatā cittayogena bhāvanīyo bhavārṇṇavaḥ ||26 ||",
  "S08n740:57": "utpatti sthiti nirodhañca asaṃpṛkta pṛthag janaiḥ",
  "S08n740:58": "tasya bhāvetu saṃsāro nānyatra pralayodbhavaḥ ||27 ||",
  "S08n740:59": "dinaṃ tu bhagavānvajrī naktaṃ prajñā vidhīyate",
  "S08n740:60": "evaṃ tu bhāvayed yogī laghusiddhimavāpnuyāt ||28 ||",
  "S08n740:61": "yattadvyaktaṃ rūpaṃ tu sarvasattveṣu saṃsthitaṃ",
  "S08n740:62": "guruvaktrāt paraṃtatvaṃ prāpyate nātra saṃśayaḥ ||29 ||",
  "S08n740:63": "apratiṣṭhita nirvāṇaṃ ninirmittaṃ nirālayaṃ",
  "S08n740:64": "vyāpakaṃ sarvasatveṣu saṃvodhi paramaṃ padaṃ ||30 ||",
  "S08n740:65": "evaṃ matvā tu vai yogī yo bhāvayed vuddhimān sadā",
  "S08n740:66": "sa sidhyati na sandeho mandaṃ puṇyopi mānavaḥ ||31 ||",
  "S08n740:67": "ācāryāt parataraṃ nāsti trailokya sacarācarai",
  "S08n740:68": "yasya prasādāt prāpyante sidhyo'nekadhāvudhaiḥ ||32 ||",
  "S08n740:69": "vajrasatvaḥ sarvaijñeyaḥ sarvavuddhai namaskṛtaḥ",
  "S08n740:70": "ācāryāḥ paramodevaḥ pūjanīyaḥ prayatnata ||33 ||",
  "S08n740:71": "sa eva tathatārūpī lokānugraha hetunā",
  "S08n740:72": "rūpamāśritya saṃvṛtyā saṃsthito yogapīṭhake ||34 ||",
  "S08n740:73": "mṛtyureṣa vikalpoyaṃ na bhāvaḥ sarvavastuṣu",
  "S08n740:74": "hanyate savikalpena pṛthagjana vijṛmbhitaiḥ ||35 ||",
  "S08n740:75": "śrī madoḍiyāna vinirgatā mahāyoga -",
  "S08n740:76": "pīṭhāgatā akhila yogatantra tatvagarbhā śrī lakṣmīmukha kamalād",
  "S08n740:77": "vinisṛtā svādhiṣṭhān kramodayā sādhanopāyikā ||",
  "S08n740:78": " || samāpteti ||"
}