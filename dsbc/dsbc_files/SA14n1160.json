{
  "SA14n1160:0": "pañcadaśaparivartaḥ |",
  "SA14n1160:1": "anāsvādaviśeṣañcaturthakṣaṇasaṅgṛhītaṃ nirdiśannāha |",
  "SA14n1160:2": "ādikarmikeṇetyādi |",
  "SA14n1160:3": "tatra kāyena vācā parivārādipradānena vā&#39;",
  "SA14n1160:4": "rādhanādyathāsaṃkhyaṃ sevitavyāni bhaktavyāni paryupāsitavyāni iti yojyam |",
  "SA14n1160:5": "yoga māpadyasveti |",
  "SA14n1160:6": "deyadāyakapratigrāhakādyanupalambhayogena pratipattiparo bhava |",
  "SA14n1160:7": "mā rūpataḥ parāmṛkṣa iti |",
  "SA14n1160:8": "mā rūpādyabhiniveśayogena grahīrityarthaḥ |",
  "SA14n1160:9": "tathaiva tatkasya hetorityāśaṅkyāha |",
  "SA14n1160:10": "aparāmṛṣṭā hītyādi |",
  "SA14n1160:11": "tattvato&#39;nutpādarūpatvāt sarvākārajñatā na kenacit prakāreṇa pratyavamarṣaṇīyā |",
  "SA14n1160:12": "peyālamiti |",
  "SA14n1160:13": "tatsarvamanuttarāyāmiti |",
  "SA14n1160:14": "yāvat kulaputra sarvatretyayaṃ granthaḥ śīlādipāramitācatuṣṭaye&#39;",
  "SA14n1160:15": "tideśanīyaḥ |",
  "SA14n1160:16": "anupūrveṇeti |",
  "SA14n1160:17": "ādāvātmādinirākaraṇena bāhye&#39;",
  "SA14n1160:18": "rthe pratiṣṭhāpya paścātkalpitaparatantrapariniṣpannasvabhāvakathanena traidhātukacittamātrāvagame niyojya tadanu samyagarthakriyāsu yogyamayogyaṃ tathyātathyabhedena saṃvṛtisatyadvayamavicāraikaramyapūrvapūrvasvakāraṇādhīnaṃ nirdiśya tathyasaṃvṛtau sthitvā yathādarśanaṃ māyāpuruṣeṇeva dānādyācaritavyam |",
  "SA14n1160:19": "paramārthato&#39;",
  "SA14n1160:20": "nutpādaśca bhāvayitavya ityevaṃkrameṇa prajñāpāramitāyāmavatārayitavyaḥ |",
  "SA14n1160:21": "tadevaṃ ṣoḍaśaprakāraṃ viśeṣalakṣaṇamāveditaṃ yena śrāvakādimārgebhyo bodhisattvādīnāṃ mārgajñatādidvaye viśeṣamārgo viśiṣyate |",
  "SA14n1160:22": "atasteṣāṃ yathoktaviśeṣavikalo&#39;",
  "SA14n1160:23": "bhijñādyutpādanalakṣaṇatvena sugamatvānnoktaḥ |",
  "SA14n1160:24": "tathā coktam |",
  "SA14n1160:25": "acintyātulyate meyasaṃkhyayoḥ samatikramau |",
  "SA14n1160:26": "sarvāryasaṃgraho vijñavedyāsādhāraṇajñate ||24 ||",
  "SA14n1160:27": "kṣiprajñānyūnapūrṇatve pratipatsamudāgamau |",
  "SA14n1160:28": "ālambanañca sādhāraṃ sākalyaṃ saṃparigrahaḥ ||25 ||",
  "SA14n1160:29": "anāsvādaśca vijñeyo viśeṣaḥ ṣoḍaśātmakaḥ |",
  "SA14n1160:30": "viśeṣamārgo mārgebhyo yenānyebhyo viśiṣyate ||26 || iti",
  "SA14n1160:31": "viśeṣalakṣaṇenāvacchinnāyāṃ kiṃ kāritramiti kāritralakṣaṇaṃ vaktavyam |",
  "SA14n1160:32": "tatra hitasukhakāritre nirdiśannāha |",
  "SA14n1160:33": "duṣkarakārakā bhagavannityādi |",
  "SA14n1160:34": "evaṃrūpamiti |",
  "SA14n1160:35": "buddhatvaniṣpādakamavikalaṃ kāraṇamityarthaḥ |",
  "SA14n1160:36": "tatrānāgatatadātvasukhopasaṃhārābhiprāyeṇa hitāya sukhāyeti dvayamuktam |",
  "SA14n1160:37": "etacca dvayamanukampayā syādityāha |",
  "SA14n1160:38": "lokānukampāyai samprasthitā iti |",
  "SA14n1160:39": "trāṇādikāritrapratipādanāyoddeśamāha |",
  "SA14n1160:40": "lokasya trāṇaṃ bhaviṣyāma ityādinā |",
  "SA14n1160:41": "tatra trāṇakāritraṃ nirdiśannāha |",
  "SA14n1160:42": "kathañca subhūta ityādi |",
  "SA14n1160:43": "tatra vyāyacchante vīryamārabhanta iti |",
  "SA14n1160:44": "prayogāsantuṣṭivīryābhyāṃ yathākramaṃ yojyam |",
  "SA14n1160:45": "trāṇaṃ bhavantīti |",
  "SA14n1160:46": "avipākadharmatāyāṃ sthāpanāt |",
  "SA14n1160:47": "śaraṇakāritraṃ vaktumāha |",
  "SA14n1160:48": "kathañcetyādi |",
  "SA14n1160:49": "tatra jātirabhūtvābhāvaḥ,",
  "SA14n1160:50": "jarā pūrāṇībhāvaḥ,",
  "SA14n1160:51": "vyādhirasvāsthyaṃ maraṇaṃ pūrvakarmākṣiptanikāyaparityāgaḥ,",
  "SA14n1160:52": "śoko vaimanasyaṃ,",
  "SA14n1160:53": "paridevaḥ priyaguṇānusmaraṇasahitaṃ krandanaṃ,",
  "SA14n1160:54": "duḥkhaṃ kāyikamaśāntaṃ veditaṃ,",
  "SA14n1160:55": "daurmanasyaṃ caitasikaṃ pūrvavat,",
  "SA14n1160:56": "upāyāso bhārodvahanādiḥ |",
  "SA14n1160:57": "śaraṇamiti |",
  "SA14n1160:58": "ātyantikahitopasaṃhārārthena |",
  "SA14n1160:59": "layanakāritraṃ nirdiśannāha |",
  "SA14n1160:60": "kathañcetyādi |",
  "SA14n1160:61": "aśleṣāyeti |",
  "SA14n1160:62": "rūpādyanutpādāya layanamiti |",
  "SA14n1160:63": "duḥkhahetunivartanārthena |",
  "SA14n1160:64": "aśleṣārthameva spaṣṭayannāha |",
  "SA14n1160:65": "kathaṃ bhagavannaśleṣa ityādi |",
  "SA14n1160:66": "jñānadarśanāditi |",
  "SA14n1160:67": "asminprasaṅge yathānirdiṣṭārthasākṣātkaraṇaṃ jñānadarśanam |",
  "SA14n1160:68": "parāyaṇakāritraṃ pratipādayannāha |",
  "SA14n1160:69": "kathañca subhūta ityādi |",
  "SA14n1160:70": "yatsubhūte rūpasya pāraṃ na tadrūpamiti |",
  "SA14n1160:71": "prakarṣagamanārthena rūpasya yatpāramanutpādo niḥsvabhāvatā na tadrūpaṃ bhavatīti saṃvṛtyā |",
  "SA14n1160:72": "paramārthataḥ punaryathā pāraṃ śūnyatā tathā rūpam |",
  "SA14n1160:73": "dharmadhātuvinirmukto yasmāddharmo na vidyate | ityāha |",
  "SA14n1160:74": "yathā subhūte pāraṃ tathārūpamiti |",
  "SA14n1160:75": "abhisambuddhā eveti |",
  "SA14n1160:76": "idānīmapi śūnyatārūpatvādvuddhatvāvasthāyāmivādhigatāḥ sarvadharmāstasmādetatsūtrābhiyogo vyartha iti bhāvaḥ |",
  "SA14n1160:77": "bhrāntyātmakavikalpasadbhāvāt kathamabhisambuddhā iti |",
  "SA14n1160:78": "tatkasya hetorityāśaṅkyāha |",
  "SA14n1160:79": "na hyatretyādi |",
  "SA14n1160:80": "vikalpasyānutpādarūpatvādrūpādipāre vikalpo naivāstītyarthaḥ |",
  "SA14n1160:81": "abhisambuddhā eva bhavanti sarvadharmā iti |",
  "SA14n1160:82": "tattvata eveti śeṣaḥ |",
  "SA14n1160:83": "saṃvṛtyā punaranādikālīnasamāropāpanayanāya sūtrābhiyogaḥ saphalo bhavediti bhāvaḥ |",
  "SA14n1160:84": "saṃvṛtyadhigamamevāvedayannāha |",
  "SA14n1160:85": "idamapītyādi |",
  "SA14n1160:86": "bahuśo bahudhopāyaṃ bhāvayantyupanidhyāyanti na ca sākṣāt kurvantīdaṃ paramaduṣkaraṃ sahasā kartumaśaktam |",
  "SA14n1160:87": "na cāvalīyante dānādipāramitāpuraṇe ca kauśīdyaṃ na pratipadyante |",
  "SA14n1160:88": "ete dharmā iti |",
  "SA14n1160:89": "prakṛtiparinirvṛtatvādilakṣaṇāḥ |",
  "SA14n1160:90": "parāyaṇaṃ bhavantīti |",
  "SA14n1160:91": "dharmadeśanayā saṃsāranirvāṇasamatopasaṃhārārthena trātāro bhavanti |",
  "SA14n1160:92": "dvīpakāritraṃ vaktumāha |",
  "SA14n1160:93": "kathañca subhūta ityādi |",
  "SA14n1160:94": "udakaparicchinnā iti |",
  "SA14n1160:95": "jalamadhyasthitāḥ sthalabhāgāḥ |",
  "SA14n1160:96": "pūrvāntāparāntaparicchinnaṃ rūpamiti |",
  "SA14n1160:97": "pūrvānto heturaparāntaṃ kāryaṃ tābhyāṃ paricchinnam |",
  "SA14n1160:98": "tanmadhyavarti māyopamasvarūpam |",
  "SA14n1160:99": "etena subhūte paricchedeneti |",
  "SA14n1160:100": "tattvato&#39;nutpādena |",
  "SA14n1160:101": "etacchāntamityādi |",
  "SA14n1160:102": "padapañcakena prayogadarśanabhāvanā&#39;",
  "SA14n1160:103": "śaikṣaviśeṣamārgeṣu yathākramaṃ mārgasatyamāveditam |",
  "SA14n1160:104": "lokasya dvīpā bhavantīti |",
  "SA14n1160:105": "udakaparikṣiptasusthalasādharmyeṇa pūrvāntāparāntaparicchinnasarvadharmādhigamāt tṛṣṇākṣayavirāganirodhanirvāṇadeśikatvena,",
  "SA14n1160:106": "svaparārthādhigamādhārabhāvopasaṃhārādāśrayaṇīyā bhavanti |",
  "SA14n1160:107": "kathañcetyādyālokakāritraṃ punaḥ sālokaratnadvīpasādharmyeṇāvidyāndhakārakṣayasya tṛṣṇādikṣayāntarbhāvena dvīpakāritrameva |",
  "SA14n1160:108": "pṛthakkaraṇaṃ tu jñānālokasyājñānakṣaye prādhānyāditi veditavyam |",
  "SA14n1160:109": "avidyāṇḍetyādi |",
  "SA14n1160:110": "avidyaivāṇḍakośapaṭalaṃ grāhyagrāhakākārādipratibhāsaḥ |",
  "SA14n1160:111": "tena paryavanaddhānāṃ samantādvāhyena jñānena yuktānāṃ sattvānām |",
  "SA14n1160:112": "tamo&#39;bhibhūtānāmāntareṇāvidyāvāsanābījenābhibhūtānāṃ sarvājñānatamo&#39;",
  "SA14n1160:113": "ndhakāraṃ bāhyābhyantaramajñānaṃ vidhunvantyapanayantīti sambandhaḥ |",
  "SA14n1160:114": "kiṃ kurvāṇā ityāha |",
  "SA14n1160:115": "prajñāyā&#39;vabhāsayanta iti jñānālokaṃ kurvāṇā ityarthaḥ |",
  "SA14n1160:116": "pariṇāyakakāritraṃ kathayannāha |",
  "SA14n1160:117": "kathañca subhūta ityādi |",
  "SA14n1160:118": "pariṇāyakā bhavantīti |",
  "SA14n1160:119": "rūpādisarvadharmāṇāṃ svabhāvenānutpādānirodhāya dharmaprakāśanātsārathibhāvena parārthapratipatyupasaṃhārānnāyakāḥ |",
  "SA14n1160:120": "anābhogādikāritratrayārthaṃ praśnayannāha |",
  "SA14n1160:121": "kathañcetyādi |",
  "SA14n1160:122": "lokasya gatirbhavatīti |",
  "SA14n1160:123": "trividhakāritravyāpāropasaṃhārādāśrayā bhavantīti |",
  "SA14n1160:124": "tatra sarvajñatādhikāradharmadaiśikatvenānābhogapravṛttasattvārthopasaṃhārādāśrayā bhavantītyanābhogakāritraṃ tāvat kathayannāha |",
  "SA14n1160:125": "iha subhuta ityādi |",
  "SA14n1160:126": "ākāśagatikamiti |",
  "SA14n1160:127": "ākāśaniṣṭham |",
  "SA14n1160:128": "etadeva kathayannāha |",
  "SA14n1160:129": "yathākāśamityādi |",
  "SA14n1160:130": "tatra dravyābhāvamātramākāśam |",
  "SA14n1160:131": "atītāt kālādāgamanābhāvādanāgatamanāgate ca kāle gativaikalyādagatam |",
  "SA14n1160:132": "kārakahetorasattvādakṛtaṃ vināśahetuvirahādavikṛtam |",
  "SA14n1160:133": "sthāpakasaṃskārānupapatteranabhisaṃskṛtam |",
  "SA14n1160:134": "kālatraye svabhāvaviyogādyathākramamasthitamasaṃsthitamavyavasthitam |",
  "SA14n1160:135": "ataścānutpannamaniruddham |",
  "SA14n1160:136": "upasaṃhārārthamāha |",
  "SA14n1160:137": "evameva subhūta ityādi |",
  "SA14n1160:138": "ākāśakalpatvādavikalpā iti |",
  "SA14n1160:139": "khatulyatvānnirvikalpāḥ |",
  "SA14n1160:140": "anāgatamityādi niryuktikamiti |",
  "SA14n1160:141": "tatkasya hetorityāśaṅkyāha |",
  "SA14n1160:142": "yā subhūte rūpasyetyādi |",
  "SA14n1160:143": "śūnyatā anutpādarūpatā |",
  "SA14n1160:144": "yadi nāma tasyā gamanāgamanaṃ nāsti,",
  "SA14n1160:145": "tathāpi rūpādīnāṃ kathaṃ na bhavatīti |",
  "SA14n1160:146": "tatkasya hetorityāśaṅkyāha |",
  "SA14n1160:147": "śūnyatāgatikā hītyādi |",
  "SA14n1160:148": "anutpādasvabhāvatvāt,",
  "SA14n1160:149": "sarvadharmāḥ śūnyatādisvabhāvāḥ |",
  "SA14n1160:150": "tatra māyopamatvācchūnyatā |",
  "SA14n1160:151": "sarvanimittavigamādānimitam |",
  "SA14n1160:152": "prārthanāviṣayātikrāntatvādapraṇihitam |",
  "SA14n1160:153": "gaganavat prakṛtiprabhāsvaratvādanabhisaṃskāraḥ |",
  "SA14n1160:154": "tāṃ gatiṃ na vyativartante |",
  "SA14n1160:155": "taṃ svabhāvaṃ nātikrāmanti |",
  "SA14n1160:156": "ato&#39;nantaramevaṃ khalu subhūte bodhisattvā mahāsattvā&#39;",
  "SA14n1160:157": "nuttarāṃ samyaksambodhimabhisambuddhāḥ |",
  "SA14n1160:158": "santo lokasya gatirbhavantīti vakṣyamāṇena hārakāntena sambandhataḥ |",
  "SA14n1160:159": "sarvajñatādhikārastu hitādyanābhogaparyante sarvatrakāritre nirvāṇaparidīpanārthena veditavyaḥ |",
  "SA14n1160:160": "mārgajñatādhikāradharmadaiśikatvena yathāyānanirvāṇatadasākṣātkaraṇopasaṃhārādgatirbhavantīti |",
  "SA14n1160:161": "yānatrayaniryāṇatatphalāsākṣātkaraṇakāritraṃ pratipādayannāha |",
  "SA14n1160:162": "anutpādagatikā hītyādi |",
  "SA14n1160:163": "tatra kalpitaduḥkhavivekādanutpādagatikāḥ,",
  "SA14n1160:164": "vikalpitaduḥkhavirahādajātigatikāḥ,",
  "SA14n1160:165": "dharmatāduḥkhaviyogādabhāvagatikāḥ |",
  "SA14n1160:166": "kalpitasamudayābhāvāt svapnopamapratibhāsamātrasya vidyamānatvena svapnagatikāḥ |",
  "SA14n1160:167": "yathā ātmā pramāṇabādhitatvān na vidyate,",
  "SA14n1160:168": "tadvadvikalpitasamudayāsattvādātmagatikāḥ |",
  "SA14n1160:169": "dharmatāsamudayasya māyopamatvenāvidyamānaparicchedatvādaparyantagatikāḥ |",
  "SA14n1160:170": "kalpitāditrividhabhāvanirodhādyathākramaṃ śāntagatikāḥ,",
  "SA14n1160:171": "nirvāṇagatikāḥ,",
  "SA14n1160:172": "apratyuddhāragatikā iti padatrayaṃ vācyam |",
  "SA14n1160:173": "tathaiva kalpitāditrividhamārgasvabhāvatvādanāgatikāḥ,",
  "SA14n1160:174": "agatikāḥ,",
  "SA14n1160:175": "acalagatikā iti |",
  "SA14n1160:176": "ato&#39;pyanantaraṃ pūrvavaddhārakāntena sambandhaḥ karaṇīyaḥ |",
  "SA14n1160:177": "gatikāritraṃ kathayannāha |",
  "SA14n1160:178": "rūpagatikā hītyādi |",
  "SA14n1160:179": "rūpādigatikā dharmatātmakarūpādisvabhāvāḥ |",
  "SA14n1160:180": "lokasya gatirbhavantīti |",
  "SA14n1160:181": "sarvākārajñatādhikārikasarvadharmadaiśikatvena bodhisattvā lokasyāśrayaṇīyā bhavantīti |",
  "SA14n1160:182": "yathoktamekādaśavidhameva kāritralakṣaṇamavasātavyam |",
  "SA14n1160:183": "tathā coktam |",
  "SA14n1160:184": "hitaṃ sukhaṃ ca trāṇaṃ ca śaraṇaṃ layanaṃ nṛṇām |",
  "SA14n1160:185": "parāyaṇañca dvīpañca pariṇāyakasaṃjñakam ||27 ||",
  "SA14n1160:186": "anābhogaṃ tribhiryānaiḥ phalāsākṣātkriyātmakam |",
  "SA14n1160:187": "paścimaṃ gatikāritramidaṃ kāritralakṣaṇam ||28 || iti",
  "SA14n1160:188": "kāritralakṣaṇenāvacchinnānāṃ svabhāvalakṣaṇaṃ kathayan pratipattyarthamāha |",
  "SA14n1160:189": "ke bhagavannimāmityādi |",
  "SA14n1160:190": "svarūpamāvedayannāha |",
  "SA14n1160:191": "ye subhūte caritāvina ityādi |",
  "SA14n1160:192": "svabhāvalakṣaṇakathanārthaṃ praśnayannāha |",
  "SA14n1160:193": "kiṃ svabhāvā ityādi |",
  "SA14n1160:194": "parihartumāha |",
  "SA14n1160:195": "vainayikaviviktasvabhāvā iti |",
  "SA14n1160:196": "vinīyate&#39;neneti vinayo dharmadhātuḥ tatprabhavo vipakṣavivekādviviktaḥ svabhāvo yeṣāṃ te tathoktā ityanenaiva padena kleśavivekasvabhāvo rāgādiviviktasvabhāvatvena ,",
  "SA14n1160:197": "kleśaliṅgavivekasvabhāvo rāgādiliṅgakāyādidauṣṭhulyaviviktasvabhāvavattvena,",
  "SA14n1160:198": "kleśanimittaviviktasvabhāvo rāgādinimittāyoniśomanasikāraviviktasvabhāvatvena,",
  "SA14n1160:199": "vipakṣapratipakṣavivekasvabhāvo rāgārāgadveṣādveṣamohāmohaviviktasvabhāvatvena ceti svabhāvacatuṣṭayaṃ sarvākārajñatāgatikatvenādhimuktṝṇāṃ bhāvanāmārgopanyāsārthenāveditam |",
  "SA14n1160:200": "tāmeva gatiṃ nirdeṣṭumāha |",
  "SA14n1160:201": "kiṃ bhagavannevamityādi |",
  "SA14n1160:202": "evaṃ gatikā iti |",
  "SA14n1160:203": "sarvākārajñatāgatikāḥ |",
  "SA14n1160:204": "sādhūktatvenāha |",
  "SA14n1160:205": "evametatsubhūta ityādi |",
  "SA14n1160:206": "duṣkarasvabhāvaṃ vaktumāha |",
  "SA14n1160:207": "duṣkarakāraka ityādi |",
  "SA14n1160:208": "evametaditi |",
  "SA14n1160:209": "sarvadharmāṇāmatyantatayā&#39;",
  "SA14n1160:210": "vidyamānatvāttadasambaddhatāmupādāya sarvasattvāparinirvāpaṇaduṣkarasannāhatvena duṣkarakārakaḥ |",
  "SA14n1160:211": "sannāhasvarūpaṃ spaṣṭayannāha |",
  "SA14n1160:212": "sa khalu punarayamityādi |",
  "SA14n1160:213": "tatra vartamānarūpādyabhiniveśavirahānna rūpādisambandhaḥ |",
  "SA14n1160:214": "anāgatatatprārthanāvimukhatvānna rūpāderarthāya sambandhaḥ |",
  "SA14n1160:215": "niryuktikamevedamiti |",
  "SA14n1160:216": "tatkasya hetorityāśaṅkyāha |",
  "SA14n1160:217": "sarvadharmāsambaddha iti |",
  "SA14n1160:218": "tattvato&#39;vicāraikaramyatvāditi matiḥ |",
  "SA14n1160:219": "aikāntikasvabhāvaṃ pratipādayannāha |",
  "SA14n1160:220": "asya bhagavan bodhisattvasyetyādi |",
  "SA14n1160:221": "evaṃ mahāsannāhasannaddhasyeti |",
  "SA14n1160:222": "aikāntikasvabhāvena yuktasya |",
  "SA14n1160:223": "tatra śrāvakabhūmiḥ pratyekabuddhabhūmiśca samyakpravṛttatvādbodhisattvasya na pratikāṃkṣitavyā |",
  "SA14n1160:224": "buddhabhūmiḥ punarabhilāṣayogena nākāṃkṣaṇīyā |",
  "SA14n1160:225": "kathamayamartho labhyata ityāha |",
  "SA14n1160:226": "kaṃ tvaṃ subhūte&#39;",
  "SA14n1160:227": "rthavaśamityādi |",
  "SA14n1160:228": "sarvopalambhapratipakṣatvānmāturityabhiprāyeṇa pariharannāha |",
  "SA14n1160:229": "asthānaṃ hītyādi |",
  "SA14n1160:230": "tatra hetuvaikalyādasthānamasambhavaḥ |",
  "SA14n1160:231": "phalāsambhavādanavakāśo&#39;navasaraḥ |",
  "SA14n1160:232": "śrāvakādibhūmipātāsthānānavakāśatvena caikāntikabhāvanā&#39;",
  "SA14n1160:233": "nabhiniveśayogena paridīpitā bhavet |",
  "SA14n1160:234": "uddeśasvabhāvaṃ nirdiśannāha |",
  "SA14n1160:235": "api tu buddhabhūmirevetyādi |",
  "SA14n1160:236": "pratikāṃkṣitavyeti |",
  "SA14n1160:237": "māyopamasarvadharmādhimokṣāditi bhāvaḥ |",
  "SA14n1160:238": "anenoddeśabhāvanā&#39;",
  "SA14n1160:239": "vyabhicāratvenoddyotitā syāt |",
  "SA14n1160:240": "anupalambhasvabhāvaṃ kathayannāha |",
  "SA14n1160:241": "gambhīrā bhagavannityādi |",
  "SA14n1160:242": "sā na kenacidbhāvayitavyā |",
  "SA14n1160:243": "bhāvyabhāvakabhāvanānupalambhāt |",
  "SA14n1160:244": "tadevāha |",
  "SA14n1160:245": "tāṃ hītyādinā |",
  "SA14n1160:246": "pūrvavat tatkasya hetorityāśaṅkyāha |",
  "SA14n1160:247": "na hītyādi |",
  "SA14n1160:248": "na hi kaściddharmaḥ pariniṣpanna iti |",
  "SA14n1160:249": "kartṛkarmakriyādilakṣaṇaḥ |",
  "SA14n1160:250": "kathantarhi bhāvanetyādi |",
  "SA14n1160:251": "ākāśabhāvaneti |",
  "SA14n1160:252": "tattvato māyopamabhāvanā |",
  "SA14n1160:253": "tāmeva bhāvanāṃ sarvākārajñatādibhedenāha |",
  "SA14n1160:254": "sarvadharmabhāvanetyādinā |",
  "SA14n1160:255": "tatra sarvākārajñatayā sarvābhisamayānutpādasaṃgrahāt sarvadharmabhāvanā |",
  "SA14n1160:256": "mārgajñatayā&#39;",
  "SA14n1160:257": "nabhiniveśena sarvamārgaśikṣaṇādasaṅgabhāvanā |",
  "SA14n1160:258": "sarvajñatayā&#39;",
  "SA14n1160:259": "śeṣavastusaṅgrahādatyantabhāvanā |",
  "SA14n1160:260": "sarvākārābhisambodhena viśeṣamārgarūpatvādasambhāvanā |",
  "SA14n1160:261": "mūrdhābhisamayena niṣṭhāmārgalakṣaṇatvādaparigrahabhāvanā |",
  "SA14n1160:262": "anabhiniveśasvabhāvaṃ vaktumevametatsubhūta evametaditi |",
  "SA14n1160:263": "svahastadānapūrvakamāha |",
  "SA14n1160:264": "ato hi subhūte gambhīrāyā ityādi |",
  "SA14n1160:265": "ata iti vakṣyamāṇāt kāraṇādityarthaḥ |",
  "SA14n1160:266": "kāraṇamevāha |",
  "SA14n1160:267": "kaccidityādinā |",
  "SA14n1160:268": "kaccicchabdo yasmādarthe vartate |",
  "SA14n1160:269": "nābhiniveśaṃ karotīti |",
  "SA14n1160:270": "na vastuparigrahaṃ karoti |",
  "SA14n1160:271": "parabhaṇitāni paramantritāni nābhiniviśata iti |",
  "SA14n1160:272": "nikāyabhikṣūṇāṃ nedaṃ buddhavacanamiti prakaṭābhidhānaṃ parabhaṇitaṃ pracchannakathanaṃ paramantritam |",
  "SA14n1160:273": "nākarṇayati |",
  "SA14n1160:274": "na parasya śraddhayā gacchatīti,",
  "SA14n1160:275": "pratyātmavedyaprasādalābhānna parapraṇeyo bhavati |",
  "SA14n1160:276": "granthādyavagamādavagāhate |",
  "SA14n1160:277": "arthālambanādadhimucyate |",
  "SA14n1160:278": "tathaiva tatkasya hetorityāśaṅkyāha |",
  "SA14n1160:279": "tathā hītyādi |",
  "SA14n1160:280": "janmāntaravāsanādhānamantareṇa cānuttrāsā dirna bhavatīti bhāvaḥ |",
  "SA14n1160:281": "anutrāsādibhiśca mārgajñatākārabhāvanā kathitā syāt |",
  "SA14n1160:282": "ālambanasvabhāvaṃ nirdiśannāha |",
  "SA14n1160:283": "yo bhagavan bodhisattva ityādi |",
  "SA14n1160:284": "ākāreṇeti grahaṇa prakāreṇa |",
  "SA14n1160:285": "vyavacāritā nirūpitā |",
  "SA14n1160:286": "sarvajñatānimnayeti trisarvajñatāniṣṭhayā cittasantatyā |",
  "SA14n1160:287": "anena trisarvajñatābhāvanā kathitā syāt |",
  "SA14n1160:288": "nirjñātasvarūpā santatiranyasya vyavacāraṇe dakṣetyāha |",
  "SA14n1160:289": "kathaṃ bhagavannityādi |",
  "SA14n1160:290": "prayogamaulapṛṣṭhāvasthāsu māyopamasarvadharmabhāvanātmikayā cittasantatyā pūrvikayā sarvajñatānimnā santatirvyavacāriteti pariharannāha |",
  "SA14n1160:291": "ākāśanimnā cetyādipadatrayam |",
  "SA14n1160:292": "iyaṃ sā vyavacāraṇeti |",
  "SA14n1160:293": "yathoktaniścitasantatyā sā vyavacāraṇā samyagityarthaḥ |",
  "SA14n1160:294": "niryuktikamevedamiti |",
  "SA14n1160:295": "tatkasya hetorityāśaṅkyāha |",
  "SA14n1160:296": "aprameyā hītyādi |",
  "SA14n1160:297": "yasmāt tattvena pramāṇaprameyatvasamatikramādyathāyogamaprameyā&#39;",
  "SA14n1160:298": "pramāṇā ca sarvajñatā tasmānmāyopamabhāvanāniścitasantatyā vyavacāraṇā&#39;",
  "SA14n1160:299": "nyathā prameyatvādisadbhāvādbhāvagrahaḥ syāditi vākyārthaḥ |",
  "SA14n1160:300": "etadeva spaṣṭayannāha |",
  "SA14n1160:301": "yatsubhūta ityādi |",
  "SA14n1160:302": "tatra prāptiḥ pṛthagjanasya śīlādisvabhāvaḥ sambhāramārgaḥ,",
  "SA14n1160:303": "abhisamayaḥ sambhṛtasambhārasya nirvedhabhāgīyātmakaḥ prayogamārgaḥ |",
  "SA14n1160:304": "adhigamaḥ sarvatragadharmadhātuprativedhalakṣaṇo darśanamārgaḥ |",
  "SA14n1160:305": "mārgo laukikadhyānārūpyālambano laukikabhāvanāmārgaḥ |",
  "SA14n1160:306": "mārgaphalaṃ duḥkhasatyādijñānarūpo lokottarabhāvanāmārgaḥ |",
  "SA14n1160:307": "jñānamadhimātrādhimātrādikleśaprahāṇakārī mṛdumṛdvādisvabhāvo mṛdumārgaḥ |",
  "SA14n1160:308": "vijñānaṃ madhyādhimātrādikleśavidhvaṃsako madhyamṛdvādilakṣaṇo madhyo mārgaḥ |",
  "SA14n1160:309": "utpattirmṛdvadhimātrādikleśonmūlako&#39;",
  "SA14n1160:310": "dhimātramṛdvādirūpo&#39;",
  "SA14n1160:311": "dhimātro mārgaḥ |",
  "SA14n1160:312": "vināśo bhāvanāmārge kleśaprahāṇopāyaḥ prayogamārgaḥ |",
  "SA14n1160:313": "utpādaḥ kleśaprahāṇena vimuktiprāpakaḥ samyagānantaryamārgaḥ vyayaḥ kleśaviviktajñānasākṣātkārī vimuktimārgaḥ |",
  "SA14n1160:314": "nirodhaḥ pariśiṣṭakleśaprakārasya prayogānantaryavimuktimārgātmako viśeṣamārga ityeke |",
  "SA14n1160:315": "vaiśeṣikaguṇābhinirhārako viśeṣamārgo nirodha ityanye |",
  "SA14n1160:316": "bhāvanā vajropamaḥ samādhiḥ sarvāvaraṇābhedyabhedakaḥ |",
  "SA14n1160:317": "vibhāvanā niṣṭhāmārgaḥ |",
  "SA14n1160:318": "kṣayānutpādajñānaṃ deśādeśasāmānyam |",
  "SA14n1160:319": "pradeśo deśaviśeṣaḥ |",
  "SA14n1160:320": "na kenacidabhisamboddhumiti |",
  "SA14n1160:321": "rūpādibhirākārairna śakyādhigantum |",
  "SA14n1160:322": "tadevāha |",
  "SA14n1160:323": "na rūpeṇetyādinā |",
  "SA14n1160:324": "yattarhīdamuktamālambanaṃ sarvadharmā laukikāḥ kuśalādaya ityādi,",
  "SA14n1160:325": "tatkathamiti |",
  "SA14n1160:326": "tatkasya hetorityāśaṅkyāha |",
  "SA14n1160:327": "rūpameva hītyādi |",
  "SA14n1160:328": "yasmādyogisaṃvṛttyā rūpādikameva māyopamatādhigataṃ buddhatvamityarthaḥ |",
  "SA14n1160:329": "yathoktaṃ prasiddhamātrasya hi yā&#39;",
  "SA14n1160:330": "yathārthatā tadarthasambodhaphalaṃ hi śāsanamiti |",
  "SA14n1160:331": "dānapāramitaivetyādi |",
  "SA14n1160:332": "tatra dānaśīlakṣāntipāramitāstisro vīryadhyānapāramitayoścāṃśaḥ puṇyasambhāraḥ |",
  "SA14n1160:333": "jñānasambhārastu prajñāpāramitā vīryadhyānapāramitayoścāṃśa ityetatsarvaṃ māyopamatvenāviśiṣṭatvāttathāgatatvam |",
  "SA14n1160:334": "samyagdharmāvabodhena sañjātaprasādātiśayā bhagavatpādavandanāpūrvakaṃ māturmāhātmyaṃ śakrādayaḥ prakaṭayantītyāha |",
  "SA14n1160:335": "atha khalu śakra ityādi |",
  "SA14n1160:336": "tatra gambhīrā rūpāditathatāsvabhāvatvāt |",
  "SA14n1160:337": "śrutacintābhāvanāvasthāsu māyopamatvādyathākramaṃ duravagāhā durddaśā duranubodhā,",
  "SA14n1160:338": "idamapyarthavaśamiti |",
  "SA14n1160:339": "apiśabdānna kevalaṃ vineyāgrahaṇādi kintarhīdamapi dharmagāmbhīryaṃ paśyata ityarthaḥ |",
  "SA14n1160:340": "alpotsukatāyāmiti nirvyāpāratve cittamavanatam |",
  "SA14n1160:341": "na dharmadeśanāyāṃ tathāpi brahmādhyeṣaṇānmahākaruṇayā dharmacakraṃ pravartitamiti bhāvaḥ |",
  "SA14n1160:342": "sādhūktatvenānuvadannāha |",
  "SA14n1160:343": "evametadityādi |",
  "SA14n1160:344": "upasaṃhārārthamāha |",
  "SA14n1160:345": "gambhīro vatāyamityādi |",
  "SA14n1160:346": "keyaṃ gambhīratetyādi |",
  "SA14n1160:347": "yatra na kaścidityādi |",
  "SA14n1160:348": "sarvalokavipratyanīkasvabhāvaṃ kathayannāha |",
  "SA14n1160:349": "ākāśagambhīratayetyādi |",
  "SA14n1160:350": "avicāraikaramyakāraṇatvādākāśagambhīratayā gambhīraḥ |",
  "SA14n1160:351": "tattvena māyopamakāryasvabhāvatvādātmagambhīratayā gambhīraḥ |",
  "SA14n1160:352": "utpādābhāvātsarvadharmānāgamanatayā gambhīraḥ |",
  "SA14n1160:353": "vināśaviyogāt sarvadharmāgamanatayā gambhīraḥ |",
  "SA14n1160:354": "etaduktam |",
  "SA14n1160:355": "&quot;svapnopamahetuphaladharmādhigatipūrvakaḥ kṣayānutpādajñānasvabhāvo mayā dharmo&#39;",
  "SA14n1160:356": "bhisambuddho deśyata&quot;iti |",
  "SA14n1160:357": "yathoktasvabhāvameva spaṣṭayannāha |",
  "SA14n1160:358": "āścaryamityādi |",
  "SA14n1160:359": "hetuvaiśiṣṭyādāścaryam |",
  "SA14n1160:360": "phalātiśayādadbhutam |",
  "SA14n1160:361": "sarvalokaviparītatvātsarvalokavipratyanīkaḥ |",
  "SA14n1160:362": "tadeva vaktumāha |",
  "SA14n1160:363": "anudgrahāyetyādi |",
  "SA14n1160:364": "ayamiti |",
  "SA14n1160:365": "prajñāpāramitātmakaḥ |",
  "SA14n1160:366": "abhisamayālaṅkārālokāyāṃ prajñāpāramitāvyākhyāyāṃ devaparivarto nāma pañcadaśaḥ ||"
}