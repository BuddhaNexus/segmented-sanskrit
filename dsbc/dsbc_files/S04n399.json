{
  "S04n399:0": "magadhabhramaṇaṃ ṣoḍaśaṃ prakaraṇam |",
  "S04n399:1": "tadā sa magadhābhimukhaṃ pratyudgacchati |",
  "S04n399:2": "sa magadhaviṣayamanuprāptaḥ |",
  "S04n399:3": "yāvat sattvān paśyanti sma parasparaṃ māṃsabhakṣaṇaṃ kurvāṇān |",
  "S04n399:4": "atha āryāvalokiteśvaro bodhisattvo mahāsattvastānevamāha–kasmādbhoḥ,",
  "S04n399:5": "yūyaṃ anyonyaṃ māsaṃ bhakṣayatha?",
  "S04n399:6": "te cāhuḥ– nādyaiva māsaṃbhakṣaṇam,",
  "S04n399:7": "viṃśativarṣāṇi paripūrṇāni kāntārasya ca pratipannasya ca |",
  "S04n399:8": "nātra kiṃcidannapānaṃ saṃvidyate |",
  "S04n399:9": "tasmādvayaṃ anyonyaṃ virodhaṃ kurvāṇā jīvitāḥ |",
  "S04n399:10": "evaṃ kṛtvā māṃsabhakṣaṇaṃ kurvāmaḥ ||",
  "S04n399:11": "atha avalokiteśvaro bodhisattvaścintāmāpede–kenopāyenāhaṃ sattvān sarvān sukhopadhānaistasmātkāntārānmahādārūṇādakālamaraṇātparimocayeyaṃ saṃtarpayeyam?",
  "S04n399:12": "athāvalokiteśvaro vividhāni varṣāṇi pravarṣitumārabdhaḥ |",
  "S04n399:13": "prathamamudakavarṣam |",
  "S04n399:14": "yadā udakena saṃtarpitāḥ prīṇitagātrāśca bhavanti,",
  "S04n399:15": "tadā paścāddivyāni piṣṭakāni rasarasāgropetāni tenāhāreṇa paripūrṇāni |",
  "S04n399:16": "yadāhāreṇa saṃtarpitā bhavanti tadā dhānyavarṣāṇi patanti,",
  "S04n399:17": "anyāni ca tilataṇḍulakolamudgamāṣakalāvamasūrayavagodhūmaśālidhānyakulatthādīni patanti sma |",
  "S04n399:18": "vividhāni ca vastrābharaṇāni ca pravarṣanti sma |",
  "S04n399:19": "yadā yadā teṣāṃ sarveṣāṃ sattvānāṃ ke'pyabhiprāyā bhavanti,",
  "S04n399:20": "tadā tadā teṣāṃ sattvānāmabhiprāyā anusidhyante |",
  "S04n399:21": "atha te māgadhakāḥ sattvāstadidaṃ vicitraṃ svātmasukhaṃ dṛṣṭvā duḥkhaṃ ca vyupaśāntam,",
  "S04n399:22": "tadā paramavismayamāpannāḥ |",
  "S04n399:23": "te ca sarve ekasthāne viśrāntāḥ,",
  "S04n399:24": "viśramitvā parasparamevamāhuḥ–kasya devasyāyaṃ prabhāvaḥ ?",
  "S04n399:25": "tatasteṣāṃ puruṣāṇāṃ madhye jīrṇo vṛddho mahallakaḥ kubjo gopāṇasīvakro'dhibhagno dāṇḍaparāyaṇaḥ anekavarṣaśatasahasrāyuṣikaḥ |",
  "S04n399:26": "sa teṣāṃ madhye sthitvā kathayati–na yuṣmākamanyadevasya kasyacidīdṛśaṃ prabhāvo bhavati virahitādavalokiteśvarasya |",
  "S04n399:27": "tatastā parṣadaḥ pṛcchanti–kīdṛśaṃ tasya nimittamavalokiteśvarasya?",
  "S04n399:28": "atha sa puruṣa āryāvalokiteśvarasya guṇodbhāvanāṃ bhāṣitumārabdhaḥ–",
  "S04n399:29": "śṛṇuta kulaputrāḥ |",
  "S04n399:30": "avalokiteśvaro bodhisattvo mahāsattvo'ndhabhūtānāṃ dīpabhūtaḥ,",
  "S04n399:31": "sūryatāpadagdhānāṃ chatrībhūtaḥ,",
  "S04n399:32": "tṛṣopadrutānāṃ nadībhūtaḥ,",
  "S04n399:33": "bhayabhītānāmabhayaṃdadaḥ,",
  "S04n399:34": "vyādhiparipīḍitānāṃ vaidyabhūtaḥ,",
  "S04n399:35": "duḥkhitānāṃ sattvānāṃ mātāpitṛbhūtaḥ,",
  "S04n399:36": "avīcyupapannānāṃ sattvānāṃ nirvāṇapradarśakaḥ |",
  "S04n399:37": "īdṛśāni bhavantastasya guṇaviśeṣāṇi |",
  "S04n399:38": "sukhitāste sattvā loke ye tasya nāmamanusmaranti |",
  "S04n399:39": "te āpaścimaṃ sāṃsārikaṃ duḥkhaṃ parivarjayanti |",
  "S04n399:40": "sacetanāste puruṣapuṃgavā ye avalokiteśvarasya satataparigrahaṃ puṣpadhūpaṃ niryātayanti |",
  "S04n399:41": "ye'valokiteśvarasya purataścaturasraṃ maṇḍalakaṃ kurvanti,",
  "S04n399:42": "te rājāno bhavanti cakravartinaḥ saptaratnasamanvāgatāḥ |",
  "S04n399:43": "tadyathā–cakraratnam,",
  "S04n399:44": "aśvaratnaṃ hastiratnaṃ maṇiratnaṃ strīratnaṃ gṛhapatiratnaṃ pariṇāyakaratnam |",
  "S04n399:45": "evaṃ sapta ratnāni,",
  "S04n399:46": "ebhiḥ saptaratnaiḥ samanvāgatā bhavanti |",
  "S04n399:47": "ye cāvalokiteśvarasyaikamapi puṣpaṃ niryātayanti,",
  "S04n399:48": "te sugandhikāyā bhavanti |",
  "S04n399:49": "yatra yatropapadyante tatra tatra parīpūrṇakāyāśca bhavanti |",
  "S04n399:50": "evaṃ sa puruṣo guṇaviśeṣaṃ kṛtavāna |",
  "S04n399:51": "tāśca parṣadaḥ svakasvakeṣu bhavaneṣu pratyudgatāḥ,",
  "S04n399:52": "anantavimalā nāma kāyapariśuddhiḥ [tāṃ] pratilabhante sma |",
  "S04n399:53": "atha sa jīrṇapurūṣaḥ ānulomikīṃ dharmadeśanāṃ kṛtvā svakaṃ gṛhaṃ niveśanaṃ pratyudgataḥ |",
  "S04n399:54": "athāvalokiteśvarastatraivākāśe'ntarhitaḥ ||",
  "S04n399:55": "atha sa ākāśe cintāmāpede–viśvabhūstathāgato me cirakālaṃ dṛṣṭaḥ,",
  "S04n399:56": "so'nupūrveṇa jetavanaṃ vihāramanupraviṣṭaḥ |",
  "S04n399:57": "yāvatpaśyati anekāni devanāgayakṣagandharvāsuragaruḍakinnaramahoragamanuṣyāmanuṣyaśatasahasrāṇi |",
  "S04n399:58": "anekāni ca bodhisattvaśatasahasrāṇi saṃnipatitāni ||",
  "S04n399:59": "atha gaganagañjo bodhisattvo bhagavantametadavocat–katamo'yaṃ bhagavan bodhisattva āgacchati?",
  "S04n399:60": "bhagavānāha– eṣa kulaputra avalokiteśvaro bodhisattvo mahāsattva āgacchati |",
  "S04n399:61": "atha gaganagañjo bodhisattvaḥ tūṣṇīṃbhāvena vyavasthitaḥ |",
  "S04n399:62": "athāvalokiteśvaro bodhisattvastaṃ bhagavantaṃ triḥ pradakṣiṇīkṛtya vāmapārśve viśrāntaḥ ||",
  "S04n399:63": "atha sa punaḥ śrāntaṃ viditvā bhagavān pṛcchati–śrāntastvaṃ kulaputra |",
  "S04n399:64": "kīdṛśī karmabhūmistvayā niṣpāditāḥ ?",
  "S04n399:65": "tana tasya bhūtapūrvaṃ varṇitam–sadā preteṣvavīcyupapanneṣu kālasūtrarauravopapanneṣu hāhe tapane mahānarake,",
  "S04n399:66": "sitodake mahānarake,",
  "S04n399:67": "asicchede mahānarake,",
  "S04n399:68": "saṃvare mahānarake |",
  "S04n399:69": "eṣu mahānarakeṣu ye sattvā upapannāsteṣāṃ ca karmabhūmiḥ sattvānāmaparipākakṛtā kartavyā,",
  "S04n399:70": "kṛtvā cānuttarāyāṃ samyaksaṃbodhau pratiṣṭhāpayitavyāḥ |",
  "S04n399:71": "īdṛśo mayā sattvaparipākaḥ kṛtaḥ |",
  "S04n399:72": "atha gaganagañjo bodhisattvo mahāsattvaḥ paramavismayamāpannaḥ– na ca me bodhisattvabhūtasya īdṛśaṃ viṣayaṃ dṛṣṭaṃ śruta vā,",
  "S04n399:73": "tathāgatānāmīdṛśaṃ viṣayaṃ na saṃvidyate ||",
  "S04n399:74": "athe gaganagañjo bodhisattvo'valokiteśvarasya bodhisattvasya mahāsattvasya purataḥ sthitvā avalokiteśvaramevamāha–mā tvaṃ śrāntaḥ |",
  "S04n399:75": "kliṣṭastvam |",
  "S04n399:76": "sa āha–na cāhaṃ yuṣmākaṃ madhye śrānto na kliṣṭaḥ |",
  "S04n399:77": "tau parasparaṃ sāṃkathyaṃ kṛtvā tūṣṇīṃbhāvena vyavasthitau ||",
  "S04n399:78": "atha bhagavān ṣaṭpāramitānirdeśaṃ dharmaṃ deśayitumārabdhaḥ–śṛṇvantu kulaputrāḥ |",
  "S04n399:79": "prathamaṃ bodhisattvabhūtena dānapāramitā paripūrayitavyā |",
  "S04n399:80": "evaṃ śīlapāramitā kṣāntipāramitā dhai(vī)",
  "S04n399:81": "ryapāramitā dhyānapāramitā prajñāpāramitā paripūrayitavyā |",
  "S04n399:82": "imāṃ cānulomikāṃ dharmadeśanāṃ kṛtvā tūṣṇīṃbhāvena vyavasthitaḥ |",
  "S04n399:83": "atha tāḥ parṣadaḥ svakasvakasthāneṣu prakrāntāḥ,",
  "S04n399:84": "te ca bodhisattvāḥ svakasvakeṣu buddhakṣetreṣu prakrāntāḥ ||",
  "S04n399:85": "ayaṃ kāraṇḍavyūhamahāyānasūtraratnarājasya prathamo nirvyūhaḥ sarvakarmaviśodhano'nuttarabodhimārgapratiṣṭhāpakaḥ samāptaḥ || 1 ||"
}