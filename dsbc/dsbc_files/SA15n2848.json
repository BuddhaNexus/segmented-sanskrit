{
  "SA15n2848:3": "Bauddha manīṣā",
  "SA15n2848:10": "Bauddheṣu Pramāṇamīmāṃsā",
  "SA15n2848:17": "asti mahad rikthaṃ bauddhanaiyāyikānāṃ bhāratīyapramāṇamīmāṃsāśastrāṇāṃ",
  "SA15n2848:18": "samudbhāvane saṃvikāse samupabṛṃhaṇe ca |",
  "SA15n2848:19": "ramāṇamīmāṃsakeṣu bauddhataditarayoḥ",
  "SA15n2848:20": "katarasmin sampradāye idamprathamatayā pramāṇaśāstraṃ prādurbhāvamabhajaditi",
  "SA15n2848:21": "pracurapramāṇānupalabdheradyāpi nirṇetuṃ naiva śakyam |",
  "SA15n2848:22": "gautamīya - ūrvapakṣasūtreṣvanāhāryotthāpitānāṃ pratyakṣādyaprāmāṇya - traikālyakhaṇḍanavyaktipadārthatva - samarthanānātmatvābhāvādbhāvotpatti - kṣaṇabhaṅgatvānīśvaratvānavayavitvavi - jñānamātratvādibauddhavādānāṃ",
  "SA15n2848:23": "tattatsaugatatantreṣu tattatparyavasitarūpāṇāṃ paryālocanayā pramāṇa - premayavikāsasamīkṣayā ca vidyābhūṣaṇa - dāsaguptādiparikalpito bauddhapramāṇacarcāyā",
  "SA15n2848:24": "nyāyasūtrottarabhāvitvasiddhānto na nrigalito bhavati |",
  "SA15n2848:25": "pūrvapakṣasūtreṣu",
  "SA15n2848:26": "kathañcit purātanāsadvijñānavādasthitikalpanāpi śūnya - vijñānavādapravartakatvenākhyāta - nāgārjunamaitreyāsaṅgavasubandhuprabhṛtīnāṃ nyāyasūtrottarabhāvitvamanorathaṃ",
  "SA15n2848:27": "na pūrayati |",
  "SA15n2848:28": "śūnyavijñānānātmatirikta - pūrvoktasūtrasthavādāstatratyasaugatatantrasiddhāntapradaprāptā",
  "SA15n2848:29": "ātmānaṃ nirāyāsaṃ nyāyasūtra - pratipādita - siddhāntebhyo'pi prāktanatvaṃ",
  "SA15n2848:30": "dyotayanti ,",
  "SA15n2848:31": "saṃbhavayanti ca nyāyasūtrānapekṣi - sarvāstivādasammatapramāṇaprameyādikhaṇḍanaiḥ",
  "SA15n2848:32": "nāgārjunādīnāṃ sarvanāstitvavāda - sāfalyam ,",
  "SA15n2848:33": "sarvāstivāda - mādhyamikādimatāpekṣitvaṃ ca nyāyasūtrapūrvapakṣavādānām",
  "SA15n2848:34": " | yā hi vigrahavyāvarttanyām tadvṛttau ca pūrvapakṣatvena samupalabdhā catuṣpramāṇacarcā ,",
  "SA15n2848:35": "sā svodgamaprasthānamanviṣantī ,",
  "SA15n2848:36": "adyāpyasamañjameva niravakāśā bhramati |",
  "SA15n2848:37": "nyāyasūtrakṛt",
  "SA15n2848:38": "tadbhāṣyakṛt - tadvārtikakṛt - tattātparyakṛdbhiḥ svaprasthāne yo'ṅgīkāraḥ",
  "SA15n2848:39": "samupalabhyate ,",
  "SA15n2848:40": "sa tadvirodhenānyakalpane",
  "SA15n2848:41": "viśiṣṭabādhakapramāṇopalabdhimantarā naiva vidvatsahaḥ |",
  "SA15n2848:42": "suviditameva bauddhanāṃ",
  "SA15n2848:43": "tarkānurodhitvaṃ śruti - smṛtyanuyāyināṃ ca prācīnavaidika - dārśanikānāṃ tadvirodhitvamiti | tadevam",
  "SA15n2848:44": "anurodhitvena bauddheṣu tarkāṇāṃ purvabhāvaḥ ,",
  "SA15n2848:45": "tatprabhāvād gautamīyādiṣu paścādbhāvo nāsamañjasaḥ",
  "SA15n2848:46": "pratīyate | bhavatu vā aitihāsikānāṃ sambhāvanāmaṇḍito yathā - tathā - vādaḥ ,",
  "SA15n2848:47": "na tasyeha idānīṃ prāsaṅgikatvam |",
  "SA15n2848:48": "saugatapramāṇaśāstraṇāṃ",
  "SA15n2848:49": "parīkṣayā kāṇādagautamīyaiḥ samaṃ saugatakṛta - vāda - jalpa - vitaṇḍākathānāṃ paurvāparyopajīvakopajīvyabhāvasamīkṣayā",
  "SA15n2848:50": "tu saprakāśaṃ mayā prakāśanīyaḥ |",
  "SA15n2848:57": "brahyajālīyaparapravādān parīkṣitum ,",
  "SA15n2848:58": "parirakṣituṃ ca duḥkhanirodhagāminīṃ pratipad",
  "SA15n2848:59": "viśuddhiṃ bhagavatā buddhena sarvasaṃskārāṇām anityatvabodhāya ,",
  "SA15n2848:60": "sarvaduḥkhānāṃ ca antakaraṇāya ,",
  "SA15n2848:61": "śīlasamādhyorapi jananīva utpādayitrī pālayitrī",
  "SA15n2848:62": "ca mahāprajñā prajñāpāramitā puraskṛtā |",
  "SA15n2848:63": "prajñāprāmāṇyodbodhanāya vaiśālyāṃ kūṭāgāraśālāyāmudīritaṃ",
  "SA15n2848:64": "na tāvāhaṃ pāpima ,",
  "SA15n2848:65": "parinibbāyissāmi yāva me",
  "SA15n2848:66": "bhikkhū uppannaṃ parapvādaṃ sahadhammena suniggahitaṃ niggahetvā sapāṭihāriyaṃ",
  "SA15n2848:67": "dhammaṃ desisantī ' ti ( udāne 6 / 9 )",
  "SA15n2848:68": "bhagavadvacanaṃ praśasyataramiva bhavati |",
  "SA15n2848:69": "etadgarbhikṛtamidam aṣṭasāhasnikāvacanamapi samyagavadheyaṃ bhavati - praġyāpāramitaiva āyuṣmana sāriputra ,",
  "SA15n2848:70": "sārvayānikī ' iti |",
  "SA15n2848:71": "kiṃ bahunā , ' yatkiñcidudayadharmakaṃ tannirodhadharmakam ' yaṃ kiṃci samudayadhammaṃ sabbaṃ taṃ",
  "SA15n2848:72": "nirodhadhammaṃ ' ti ( udāne 5 / 3 )",
  "SA15n2848:73": "nāhamekadharmamapi anabhijñāyāpariġyāya duḥkhasyāntakriyāṃ",
  "SA15n2848:74": "vadāmī ( a . ko . bhā . 1 / 15 )",
  "SA15n2848:75": "tyādibuddhavacanāni sfuṭameva",
  "SA15n2848:76": "vyaptyanumitigarbhāṃ kathām udāharanti |",
  "SA15n2848:77": "nityāgamapratipāditamarthaṃ na",
  "SA15n2848:78": "bahumanyamānāḥ śraddhāprajñayośca ' prajñāpradhānaṃ tvanayo ' rityādināgārjunādivacanaiḥ ( ratnāvalī - 5 )",
  "SA15n2848:79": "prajñāyā eva prādhānyamityudghoṣayanto",
  "SA15n2848:80": "bauddhadārśanikā avidyā - pratipakṣatvena aṅgībhūtāyāṃ",
  "SA15n2848:81": "madhyamāyāṃ pratipadi prathamatvena ca anubhavāvasānāṃ samyagdṛṣṭirūpāṃ vidyāṃ",
  "SA15n2848:82": "puraskurvanti |",
  "SA15n2848:83": "eṣa prajñāpuraskāra evotsabhūmiḥ bauddhapramāṇaśāstrāṇām |",
  "SA15n2848:84": "prajñāparāṇāṃ saugatānāṃ pramāṇavyasanitvaṃ sahajenaiva sambhāvayituṃ śakyaṃ",
  "SA15n2848:85": "yena lokottaravādibhistaiḥ diṅgnāgapramukhaiḥ śūnyatādvayādhigamarūpasya",
  "SA15n2848:86": "dharmakāyabhūtasya buddhasyaiva pramāṇarūpatvam ,",
  "SA15n2848:87": "tasyaiva ca ' prajñāpāramitā - jñānamadvayaṃ sa tathāgatah ' ( prajñāpāramitā - piṇḍārthaḥ )",
  "SA15n2848:88": "ityādivacanaiḥ advayajñānarūpatvaṃ vyavasthāpya",
  "SA15n2848:89": "pamāṇabhūtāya jagaddhitaiṣiṇe ( pra . sa . 1 / 1 )",
  "SA15n2848:90": "ityādibhiḥ satyacatuṣṭayāvisaṃvādine tasmai",
  "SA15n2848:91": "namaskāro'bhihitaḥ dharmakīrttinā ca pramāṇavārttikaprathamaparicchedapratipādyena",
  "SA15n2848:92": "avisaṃvādanāt bhagavataḥ pramāṇabhūtatvamiti vyākhyātam |",
  "SA15n2848:93": "etatsarvam",
  "SA15n2848:94": "abhiprotyoktaṃ prajñākāramatinā bhagavataḥ pramāṇabhūtatvamiti vyākhyātam |",
  "SA15n2848:95": "etatsarvam abhiprotyoktaṃ prajñākāramatinā pramāṇavārttikālaṅkārabhāṣye ( pṛ 116 )",
  "SA15n2848:96": "pramāṇādeva samastasiddhiriti pratipādayatā -",
  "SA15n2848:103": "pramāṇatattvaṃ bhagavāṃstathāgato dideśa yasmādubhayena",
  "SA15n2848:104": "nityam |",
  "SA15n2848:108": "ataḥ paraṃ nāsti tataḥ pramāṇaṃ tathāgatādeva",
  "SA15n2848:109": "samastasiddhiḥ |",
  "SA15n2848:110": "iti | | |",
  "SA15n2848:117": "evaṃ pramāṇabhūtatvaṃ buddhatve prayojakam",
  "SA15n2848:118": "adhigatya , sakalamapi bauddhaprasthānaṃ",
  "SA15n2848:119": "sākṣāt paramparayā vā pramāṇamīmāṃsāyāmeva paryavasitaṃ bhavati | evaṃ",
  "SA15n2848:120": "satyasmin laghukāyanibandhe saugatasammataṃ jñānasvarūpaṃ samāsena mīyate ,",
  "SA15n2848:121": "prasaṅgena tu kāṇādaṃ gautamīyaṃ cāpi kiṃcid",
  "SA15n2848:122": "nirdiśyate |",
  "SA15n2848:129": "arthākriyāvirahiṇo nityasya jñānasyāprāmāṇyam ,",
  "SA15n2848:130": "anityayā vastusaṅgatāyā eva dhiyaḥ prāmāṇyamiti",
  "SA15n2848:131": "bauddhapramāṇacintāyā abhimatam |",
  "SA15n2848:132": "avisaṃvāditve sati ajñātārthaprakāśakatva",
  "SA15n2848:133": "miti pramāṇalakṣaṇaṃ bahyetarobhayavādisammataṃ paramārthasaṃvṛtibhyāṃ dvidhā",
  "SA15n2848:134": "bhinnam | paramārthato'dvaitabodhasyājñātārthaprakāśarūpasya avisaṃvādanāt saṃvṛtisataḥ",
  "SA15n2848:135": "pratyakṣānumānābhyāṃ sākṣāt paramparayā vā ajñātasvalakṣaṇakānāmavisaṃvāditvena",
  "SA15n2848:136": "jñāpanād , dvayoḥ pramāṇyaṃ sidhyati",
  "SA15n2848:137": " | arthakriyāsamartha yad ityādi prasiddhapramāṇavārtikavacanaṃ ( 2 / 3 )",
  "SA15n2848:138": "sautrāntikānāṃ bāhyasadvastuvādaṃ vijñānavādināṃ",
  "SA15n2848:139": "vijñānaparamārthādvaitavādamanudhāvati |",
  "SA15n2848:140": "ubhayathāpi ca prāmāṇyāyā dhiyo",
  "SA15n2848:141": "vastusaṃgitatvaṃ ca virūdhyati |",
  "SA15n2848:142": "arthapakṣapāntinyā asyā buddheḥ pramāṇyāya",
  "SA15n2848:143": "bauddhaiḥ sarvaprathamaṃ jñeyasvarūpacintā vidhīyate ,",
  "SA15n2848:144": "sandhīyate ca pramāṇavyavasthāyastadeva",
  "SA15n2848:145": "prayojakaṃ tattvamiti |",
  "SA15n2848:146": "ata eva vastuvādisammataḥ meyādhīnā mānasiddhi ritipakṣaḥ",
  "SA15n2848:147": "siddhāntinto bhavati |",
  "SA15n2848:148": "vijñānavāde tu meyena mānavyavasthā yadyapyadhigatā ,",
  "SA15n2848:149": "tathāpi meyaṃ mānādhīnamiti siddhānto'pi",
  "SA15n2848:150": "paryavasyati |",
  "SA15n2848:151": "sahopalambhaniyamād vastubodhe mānaprādhānyamaṅgīkṛtyaiva vijñānavādibhiḥ",
  "SA15n2848:152": "saṃkalaṃ bāhyaṃ meyajātamapahatya mānaśeṣatā nītā |",
  "SA15n2848:153": "mānānurodhena viṣayavyavasthāṃ",
  "SA15n2848:154": "prasthāpayadbhiḥ kāṇādagautamīyaiḥ darśanasparśanāmyāmekārthagrahaṇā - ditinyāyāt sthiravati anyatamaprameye anekeṣāṃ",
  "SA15n2848:155": "pramāṇānām samavāyaḥ ekena ca pramāṇenanekeṣāṃ grahaṇamiti pramāṇasaṃplavavadaḥ",
  "SA15n2848:156": "prastūyate |",
  "SA15n2848:157": "eṣa ca saṃplavaḥ pramāṇam prameyaṃ cāviśeṣeṇa aniyataṃ saṃplutaṃ",
  "SA15n2848:158": "ca karoti | bauddhaistvatra viplavapakṣa āsañjitastadnurūpameva teṣāṃ svalakṣaṇa - sāmānyalakṣaṇābhyāṃ viṣayadvaividhyam pratyakṣānumānābhyāṃ",
  "SA15n2848:159": "ca pramāṇadvaividhyaṃ paryavasyati ,",
  "SA15n2848:160": "uktam pramāṇavartike mānaṃ dvividhaṃ viṣayadvaividhyāt",
  "SA15n2848:161": "( 2 / 1 ) tryekasaṃkhyānirāso va prameyadvayadarśanāt ( 2 / 64 ) ityādi |",
  "SA15n2848:168": "asti vastuviṣaye sāmānya - viśeṣābhyāṃ tadubhayamilitarūpābhyāṃ ca bauddhetarayorvipratipattiḥ",
  "SA15n2848:169": " | kāṇādagautamīyeṣu sāmānya - viśeṣa - tadvadbhedāttridhātvena na",
  "SA15n2848:170": "pramāṇa - prameyadvitve ,",
  "SA15n2848:171": "nāpi prameyeṣva - sāṃkarya pramāṇānām ,",
  "SA15n2848:172": "uktam udyotakarīyavārttike na tāvat pramāṇadvayaṃ",
  "SA15n2848:173": "pratipadyāmahe ,",
  "SA15n2848:174": "na viṣayadvayam ,",
  "SA15n2848:175": "nāpyasaṅkaramiti |",
  "SA15n2848:176": "bauddhamate tu sāmānya - viśeṣābhyām asaṃkīrṇarūpābhyām arthakriyātaddvirūddhābhyāṃ",
  "SA15n2848:177": "vastunaḥ svabhāvadvaividhyam ,",
  "SA15n2848:178": "tadvaśāt prameyadvitvaṃ sammataṃ bhavati |",
  "SA15n2848:179": "vastutastu bauddhamate",
  "SA15n2848:180": "sāmānyasyāpi vastutvam āpātaramyameva |",
  "SA15n2848:181": "buddhāvākārārpaṇa kṣamatvāt tasyaiva cārthakriyākāritvāt",
  "SA15n2848:182": "viśeṣasyaiva vastutvaṃ ,",
  "SA15n2848:183": "na sāmānyasya ukta mmeyaṃ",
  "SA15n2848:184": "tvekaṃ svalakṣaṇaṃ tasmādarthakriyāsiddhe riti evaṃ satyapi na sarvathā nirālambanaḥ",
  "SA15n2848:185": "sāmānya vyavahāraḥ |",
  "SA15n2848:186": "viśeṣasyaiva anugatākāratvena sāmānyapratīteḥ ,",
  "SA15n2848:187": "tasyaiva ca jñeyasvalakṣaṇarūpatvena samānatayā",
  "SA15n2848:188": "sāmānyasvīkārācca |",
  "SA15n2848:189": "viśeṣa eva yato vijātīyavyāvṛttyāśrayaḥ ,",
  "SA15n2848:190": "ataḥ sa evānugatākārabuddhayā sādhāraṇarūpatayā",
  "SA15n2848:191": "bhāsetātra na citram |",
  "SA15n2848:192": "uktamalaṅkārabhāṣye'pi yadā sākṣājjñānajananaṃ prati śaktatvena",
  "SA15n2848:193": "pratīyate , tadā'sau svarūpeṇa lakṣyamāṇatvāt",
  "SA15n2848:194": "svalakṣaṇam ,",
  "SA15n2848:195": "yadā tu pāramparyeṇa śaktatvāttasyaiva",
  "SA15n2848:196": "pratīti tadā sāmānyarūpeṇa lakṣaṇamiti sāmānyalakṣaṇam |",
  "SA15n2848:197": "pāramparyeṇa śaktirevāśaktiḥ",
  "SA15n2848:198": "paryudāsavṛttyā ,",
  "SA15n2848:199": "na śaktayabhāva eveti |",
  "SA15n2848:200": "yataścārthakriyārūpatvena viśeṣa eva vastuna svarūpam atastadevāvisaṃvādanāt paramārthasadapi",
  "SA15n2848:201": " | evaṃ sthite asataḥ sāmānyalakṣaṇasyāsatvaṃ svalakṣaṇāśrayatvenaiva yatastad",
  "SA15n2848:202": "bhāsate ataḥ pararūpeṇa bhāsamānaṃ vikalpenaiva ca kevalaṃ vyavahāryaūpaṃ",
  "SA15n2848:203": "bibhrat tat saṃvṛtyaiva sattvāt saṃvṛtisad bhavati |",
  "SA15n2848:204": "evaṃ yato hi aparamārthena",
  "SA15n2848:205": "asadbhūenāpi lokavyavahāraḥ saṃvādyata eva ,",
  "SA15n2848:206": "ataḥ sa satyamiva satyam |",
  "SA15n2848:207": "pararūpeṇa",
  "SA15n2848:208": "bhavadidaṃ sattvaṃ yathā bhāvāśrayaṃ tathā bhāva vāsanāprasūtavikalpakalpitatvād",
  "SA15n2848:209": "ahāvāśrayam ,",
  "SA15n2848:210": "bhāvābhāvāśrayaṃ cāpi",
  "SA15n2848:211": "siddhyati | yadyapyasti trividhasyāpi sāmānyasyāviśeṣena asattvameva ,",
  "SA15n2848:212": "tathāpi bhāvopādānatvena svabhāvahetoḥ ,",
  "SA15n2848:213": "abhāvopādānatvenānupalabdhihetoḥ ,",
  "SA15n2848:214": "ubhayopādānatvena kāryahetoḥ sattvamadhigatya",
  "SA15n2848:215": "trividhairapi hetubhistattvamadhigamyata eva |",
  "SA15n2848:216": "dvicandrādīnāṃ sattvaṃ tu",
  "SA15n2848:217": "jñeyatvādipararūpeṇāpi na siddhyati ,",
  "SA15n2848:218": "ato na kathamapyanarthabhūtānāṃ teṣāṃ sattvam",
  "SA15n2848:219": " | uktaṃ pramāṇavārtike - keśādayo na sāmānyamanarthābhiniveśataḥ",
  "SA15n2848:220": "iti |",
  "SA15n2848:227": "evaṃ caikasyaiva sataḥ svarūpa - pararūpābhyāṃ sva - sāmānyalakṣaṇābhyāṃ yathā viṣayadvayavyavasthā ,",
  "SA15n2848:228": "tathaiva svalakṣaṇamevaikaṃ pratyakṣānumānābhyāṃ",
  "SA15n2848:229": "dvābhyāmapi viṣayikriyate |",
  "SA15n2848:230": "ataeva yat svalakṣaṇarūpaṃ dṛśyaṃ ,",
  "SA15n2848:231": "yacca sāmānyasvarūpaṃ vikalpyaṃ ,",
  "SA15n2848:232": "te ubhe ekīkṛtyaiva lokavyavahāraḥ pravartate",
  "SA15n2848:233": " | sāmānyalakṣaṇaṃ vastutvena bhāsamānaṃ sadapi svalakṣaṇatvenāvasīyamānaṃ",
  "SA15n2848:234": "vastuviṣayaṃ pravṛttiviṣayaṃ ca bhavati |",
  "SA15n2848:235": "ata eva bāhyasambaddhatvena pratyakṣasya",
  "SA15n2848:236": "bāhyasambaddhasambaddhetvenānumānasya saṃvādakatvaṃ pramāṇyaṃ ca sammataṃ",
  "SA15n2848:237": "bhavati | etat sakalamabhipretyoktaṃ dharmottareṇa punarāropito'rtho gṛhyamāṇaḥ",
  "SA15n2848:238": "svalakṣaṇatvenāvasīyate yataḥ ,",
  "SA15n2848:239": "tataḥ svalakṣaṇamavasitaṃ pravṛttiviṣayo'numānasyeti | tatra",
  "SA15n2848:240": "durvekeṇa coktam tasmānna dvividho viṣayaḥ pramāṇasyābhidhānīyo'pitveka eva",
  "SA15n2848:241": "pravṛttiviṣayo'sya khyāpanīya iti evaṃ ekasyaiva ca tasya ratipattiprakārabheda",
  "SA15n2848:242": "evāyaṃ pramāṇabhedasya prayojako nānyaḥ |",
  "SA15n2848:243": "evaṃ ca paramārthabhūtaṃ yatsvalakṣaṇākhyaṃ",
  "SA15n2848:244": "prameyaṃ tadevaikaṃ pramāṇasya grāhyamiti paryavasyati ,",
  "SA15n2848:245": "taddhi anadhyavaseyamanabhidheyantattvam |",
  "SA15n2848:246": "pramāṇādhyavaseyaṃ tu kevalaṃ pararūpaṃ sāmānyameva |",
  "SA15n2848:247": "evaṃ ca paramārthasaṃvṛttibhyāmapi",
  "SA15n2848:248": "pramāṇaprameyadvayavyavasthā sarvabauddhairadhigatā bhavati |",
  "SA15n2848:249": "itthaṃ sautrāntikanaye",
  "SA15n2848:250": "yathā paramārthasaṃvṛtyoḥ prameyaprayojakatvenāṅgīkārastathā pramāṇadvitvaprayojakatvenāpi",
  "SA15n2848:251": "viniyogī na kathamapyasamañjasaḥ |",
  "SA15n2848:258": "yo hyayaṃ svalakṣaṇākhyaḥ asādhāraṇaḥ svabhāva",
  "SA15n2848:259": "uktaḥ ṣa vastuvādibauddhamate paramāṇureva |",
  "SA15n2848:260": "paramāṇuvādaśca abhidharmakośālambanaparīkṣādyanurodhena",
  "SA15n2848:261": "vaibhāṣikasautrāntikamateṣu parasparamanati - bhedabhinneṣu dravyaparamāṇu - saṃghātaparamāṇusaṃcitākāraparamāṇuvādābhidhānaiḥ",
  "SA15n2848:262": "bhidyante | aviśeṣeṇa yadyapi paramāṇavo'tīndriyā eva bhavanti ,",
  "SA15n2848:263": "tathāpyaṇu - saṃghāta - saṃcayādibhiḥ aṣṭa - nava - daśaikādaśādīnāṃ sahotpādāt teṣu sparśavattvaṃ",
  "SA15n2848:264": "siddhyati | sparśavattvam aṇutvavyāpyamiti svayūthya - siddhāntamaṅgīkṛtya ,",
  "SA15n2848:265": "anaṅgīkṛtyāpi kāṇāda - gautamasammatam avayavivādaṃ saṃhateṣu paramaṇuṣveva",
  "SA15n2848:266": "sthaulyādeḥ pratītiḥ svīkṛtā |",
  "SA15n2848:267": "uktatrividhānitya - paramāṇuvādiṣu atītānāgatākālasattāyā apākaraṇāt",
  "SA15n2848:268": "sautrāntika eva pradhānapadaṃ bibharti ,",
  "SA15n2848:269": "yena tatpratipādita - kṣaṇabhaṅgavāda - kṣaṇasantativādābhyāṃ vastunaḥ sūkṣmatamaṃ",
  "SA15n2848:270": "svalakṣaṇarūpaṃ prajñaptisacca sāntānikaṃ rūpaṃ prakāśatāṃ gacchati | savavyāpi",
  "SA15n2848:271": "cāyaṃ sautrāntikasammato dravyaparamāṇuḥ anityaḥ ,",
  "SA15n2848:272": "deśataḥ kālataḥ svarūpataśca vicchinnaḥ ,",
  "SA15n2848:273": "svatantraśceti sampannaḥ kṣaṇaparamāṇureṣaḥ",
  "SA15n2848:274": "santānarāśyādirūpeṇa jñāyate ,",
  "SA15n2848:275": "yatra daiśikaṃ kālikaṃ karmafalādikaṃ sambandhataḥ prakarṣataśca",
  "SA15n2848:276": "paripuṣṭaṃ sad bhāsate |",
  "SA15n2848:283": "etādṛśaparamāṇuvādasvīkārādeva vastuvādino",
  "SA15n2848:284": "bauddhastīrthikabāhyārthavādibhyo vyāvṛttā bhavanti |",
  "SA15n2848:285": "ayaṃ ca vyāvṛttiprakāraḥ",
  "SA15n2848:286": "prameye pramāṇaviṣaye ca samānameva paryavasito bhavati |",
  "SA15n2848:287": "vaiśeṣikanaye paramāṇurnityaḥ",
  "SA15n2848:288": ", sthiro dvyaṇukādikrameṇārabdhasyāvayavinaḥ",
  "SA15n2848:289": "samavāyikāraṇam ,",
  "SA15n2848:290": "guṇakarma - viśeṣādīnāmāśrayaḥ |",
  "SA15n2848:291": "bauddhābhimatastu paramāṇuḥ",
  "SA15n2848:292": "atīndriyo'pi pratyutpannakālamātra - sattvāt kṣaṇabhaṅgaḥ ,",
  "SA15n2848:293": "tasmādanityaḥ ,",
  "SA15n2848:294": "guṇakarmādīnāmanāśrayo'navayavirūpaḥ siddhyati",
  "SA15n2848:295": " | evaṃ ca bauddhasammata - paramāṇusvīkāreṇa gautamakaṇādāṅgīkṛtaṃ",
  "SA15n2848:296": "rūpādyatiriktaṃ rūpādyadhiṣṭhānam ekapratyayahetu avayavidravyam ,",
  "SA15n2848:297": "aparāparadeśotpannahastādikṣaṇād bhinnaṃ karma ,",
  "SA15n2848:298": "vyaktivyatireki sāmānyaṃ ceti vādā nirākṛtā",
  "SA15n2848:299": "bhavanti | ata eva nyāyavaiśeṣikābhimatāḥ sarvā api dravya - guṇa - karmādipratītayo bauddhamatenānādivāsanālakṣaṇāntarakāraṇanibandhāḥ",
  "SA15n2848:300": "prajñaptimātrāṇi ,",
  "SA15n2848:301": "na tā arthadhīnāḥ | evaṃ",
  "SA15n2848:302": "yadyapyayaṃ nityaparamāṇuvādaḥ vaiśeṣikaparamparānuprāptastathāpi tebhyaḥ ayāttīkṛtya",
  "SA15n2848:303": "kṣaṇabhaṃgāpattyā pūrvabauddhairjīrṇīkṛtaḥ ,",
  "SA15n2848:304": "paravarttibhiśca vijñānapade saṃsthāpyā'sau jaḍāṇuścetanābhāsīkṛtaḥ",
  "SA15n2848:305": " | cetanā - bhāsībhūtasyāsya paramāṇoḥ",
  "SA15n2848:306": "svarūpaṃ svasaṃviditaṃ saṃ bāhyapadārthānanabhyupagacchāṃ navyabauddhānāṃ kṛte",
  "SA15n2848:307": "jñānasyānāsravaṃ jaḍanirmuktaṃ cādvaitasvarūpaṃ prakaṭayati |",
  "SA15n2848:308": "itthaṃ bauddhānāṃ",
  "SA15n2848:309": "ābhāsavapuḥparamāṇu - cintayā anābhāsairbāhyajaḍairjaḍīkṛtamiva",
  "SA15n2848:310": "pramāṇadvāramapākṛtya pramātvavyākaraṇāya bāhyaśūnyaṃ sābhāsaṃ saviśadamadhigamamārgam",
  "SA15n2848:311": "avātarata | ayaṃ ca vādo yathāsthānaṃ viśadīkarīṣyate |",
  "SA15n2848:318": "jñānānaṃ nirākāratva - sākāratvavaśādapi tadālambanasya vastunaḥ",
  "SA15n2848:319": "sattvaṃ prakaṭitaṃ bhavati ,",
  "SA15n2848:320": "vijñātaṃ ca bhavati jñānasya svarūpam ,",
  "SA15n2848:321": "tatpramātvam ,",
  "SA15n2848:322": "tadavabodhaprakāraśca |",
  "SA15n2848:323": "sarve'pi bāhyārthavādino",
  "SA15n2848:324": "bauddhābauddhadārśanikā vaiśeṣika - vaibhāṣika - sautrāntika - gautamīyā jñānanirākāravādino bhavanti | teṣāṃ",
  "SA15n2848:325": "mate jñānānāṃ nirākāratvavaśādapi vastunaḥ sattvaṃ prakaṭitaṃ bhavati ,",
  "SA15n2848:326": "viditaśca bhavati jñānasya svarūpāvabodhahetuḥ",
  "SA15n2848:327": " | uktaṃ ca sarve'pi bāhyārtha - vastuvādino bauddhābauddhadārśanikā jñānanirākāratvavādinaḥ santi",
  "SA15n2848:328": " | teṣāṃ mate yo'yaṃ jñāne ākāraḥ pratibhāsate ,",
  "SA15n2848:329": "sa grāhakajñānād vyatiriktasya sthirasya kṣaṇikasya",
  "SA15n2848:330": "vā grāhyabhūtasya arthasyaiva |",
  "SA15n2848:331": "ata eva abauddhanaiyāyikaiḥ pratyakṣasthale nirākārajñānāt",
  "SA15n2848:332": "tadviprakṛṣṭam artham bodhayituṃ indriyārthayoḥ sannikarṣaḥ ,",
  "SA15n2848:333": "vaibhāṣikasautrāntikaiśca viṣayendriyavijñānānāṃ",
  "SA15n2848:334": "trikasparśaḥ manyate |",
  "SA15n2848:335": "sakalasarvāstivādibauddhānāṃ trikasparśavāditve samāne'pi",
  "SA15n2848:336": "asti arthagrahaṇa - arthasārūpyābhyāṃ trikālaikakālavāditvābhyāṃ",
  "SA15n2848:337": "ca bhedaḥ | tato'rthājjātaṃ pratyakṣa miti vāsubāndhavapratyakṣa - lakṣaṇāt pūrvataḥ sata eva arthasya grahaṇaṃ jñāpyate ,",
  "SA15n2848:338": "kṣaṇaikakālamātrasthitasya paramāṇoḥ vijñānasya",
  "SA15n2848:339": "ya sarūpaṇamiti sautrāntikapakṣo'ṅgīkriyate |",
  "SA15n2848:340": "itthaṃ sanniakrṣatrikasparśayoḥ",
  "SA15n2848:341": "bhede vastunaḥ sthiratva - kṣaṇikatve eva prayojake",
  "SA15n2848:342": " | jñāne pratimāsamāna ākāra eva vastunaḥ arthakriyā ,",
  "SA15n2848:343": "eṣa eva ca vastunaḥ sattvam &lt;",
  "SA15n2848:344": "etadadhigamenaiva dhiyaḥ saṃvāditvam ,",
  "SA15n2848:345": "saṃvāditvācca pramāṇyaṃ svīkṛtam |",
  "SA15n2848:352": "evaṃ ca pratyakṣānumānayoḥ dvayorapi sākṣāt",
  "SA15n2848:353": "paramparayā vā aviśeṣato vastvadhigamena avisaṃvādanāt prāmāṇyaṃ siddhyati |",
  "SA15n2848:354": "yadyapi abauddhanaiyāyikairapi dhiyo nirākāratayā arthenaiva viśeṣo manyate ,",
  "SA15n2848:355": "kintu arthakriyākāritvena vastunaḥ sattvamanaṅgīkṛtya ,",
  "SA15n2848:356": "taiḥ jñānārthendriyāṇām ekakālikatvakṣaṇasattvapakṣaḥ",
  "SA15n2848:357": "apahastitaḥ |",
  "SA15n2848:358": "ata eva teṣāṃ mate pūrvakālato vartamānayoḥ indriyārthayoḥ ,",
  "SA15n2848:359": "avayavisatoḥ ,",
  "SA15n2848:360": "saṃyogena trikṣaṇāvasthāyinoḥ jñānagunasyotpādaḥ",
  "SA15n2848:361": "siddhāntasiddho bhavati |",
  "SA15n2848:362": "kāṇādagautamīyānāṃ nirākāravāditve'pi kṣaṇasattva - virodhād dravyaguṇakarmāṇi parāparātmakarūpeṇa",
  "SA15n2848:363": "sāmānyaviśeṣātmakāni jñāyante |",
  "SA15n2848:364": "tatra ca anekeṣāṃ pramāṇāṃ saṃplavo'pi na virūddhyate",
  "SA15n2848:365": " | bauddhamate tu viśeṣamātraṃ vastu ,",
  "SA15n2848:366": "tadgrāhakaṃ ca kevalaṃ pratyakṣam ,",
  "SA15n2848:367": "tadbhinnaṃ sarvamapi prātitikaṃ sāmānyamātram ,",
  "SA15n2848:368": "tadgrāhakaṃ cānumānamiti pṛṣṭhabhāvi - vikalpa iti ca pakṣamaṃgīkṛtya asaṃkīrṇa pramāṇaṃ - prameyaṃ ca saṃsthāpya paraparikalpitapramāṇāni",
  "SA15n2848:369": "dvayorevāntaḥ vilīyante |",
  "SA15n2848:370": "bauddhānāṃ cāyaṃ pramāntarbhāvaprakaraḥ tato'rvācīnaiḥ",
  "SA15n2848:371": "prayāśaḥ sakalairapi vedānugaiḥ nyāyadarśanakāraiḥ icchayā anicchayā vā avaśyasamarthanīyo",
  "SA15n2848:372": "jātaḥ , anyāni ca pramāṇāni taiḥ",
  "SA15n2848:373": "anumāne antarbhāvitāni evaṃ ca bauddhamatena upamānaśabdārthāpattyanupalabdhi - pramāṇajātaṃ jñānanirākāravāditvea samāne'pi",
  "SA15n2848:374": "bauddhamate nirākāratvavaśād jñānasya svāṃśe nirvikalpatvam ,",
  "SA15n2848:375": "paramārthamātragrāhitvam ,",
  "SA15n2848:376": "jñānasya svaprakāśatvam ,",
  "SA15n2848:377": "pramāṇānāṃ ca prāyaśaḥ svataḥ pramāṇyamiti vādāḥ",
  "SA15n2848:378": "saprasaṅgaṃ samudbhāvitāḥ |",
  "SA15n2848:385": "śāṅkaramate tu paramārthabhūtaṃ brahyaṃ pratyakṣagocaram ,",
  "SA15n2848:386": "taddhi nirvikalpakaṃ nirākāraṃ svaprakāśaṃ",
  "SA15n2848:387": "svataḥ pramāṇamiti bauddhapakṣamātmagatamiva kṛtvā svasañcchannaṃ saugatapramāṇanugatvaṃ",
  "SA15n2848:388": "vicchinnaṃ karoti |",
  "SA15n2848:389": "kiṃ bahunā , dravyaguṇakarmaṇāṃ nyāyaparikalpitalakṣaṇāni ,",
  "SA15n2848:390": "avayavi - sāmānya - samavāya - saṃyogādīnāṃ svarūpato nirāsaḥ pūrvatanaiḥ",
  "SA15n2848:391": "sautrāntikādibhiḥ kṛta eva brahyasūtra - tacchāṅkara - bhāṣyaṭīkādiṣu anukṛtaḥ bahudhā svaparibhāṣayā",
  "SA15n2848:392": "samarthitaśca |",
  "SA15n2848:393": "kimadhikena ,",
  "SA15n2848:394": "satyadvayaṃ trayaṃ vā ādhṛtya śaṃkarabhagavatpādaiḥ mithyāvādamūlo'dvaitavādo",
  "SA15n2848:395": "yo hi khyāpitaḥ sa sautrāntikānāṃ sva - samānyagatavastusattādvayavādasya anukaraṇamātrameva|",
  "SA15n2848:403": "na tirohitaṃ yad bauddhamate yathā svalakṣaṇamāśrityaiva",
  "SA15n2848:404": "mithyābhūtaṃ sāmānyalakṣaṇaṃ vastutvena adhyavasīyate ,",
  "SA15n2848:405": "tathaiva brahyavāde brahyādhiṣṭhānakaṃ nānātvaṃ",
  "SA15n2848:406": "mithyābhūtamapi bhāsate |",
  "SA15n2848:407": "svalakṣaṇasya jñānātiriktatvena ānāntyena ca ,",
  "SA15n2848:408": "brahyaṇo jñānarūpatvena ekatvena ca yo hi āpātiko",
  "SA15n2848:409": "bhedo dṛśyate ,",
  "SA15n2848:410": "so'pi vijñānavāde asta",
  "SA15n2848:411": "iva jāyate | ayaṃ hi vistarabhiyā tyajyate |",
  "SA15n2848:418": "astyanyo'pyavadheyo bauddhapramāṇamīmāṃsāyāḥ",
  "SA15n2848:419": "prakarṣaḥ | prāyaśo bāhyavastusiddhihetoreva pramāṇavyavasthā sarvereva bauddhābauddhavastuvādibhiḥ",
  "SA15n2848:420": "vikāsamāpāditā ,",
  "SA15n2848:421": "tenaiva ca nāgārjunāryadevādibhiḥ",
  "SA15n2848:422": "sarvāstivādasammato niṣkampo pramāṇaprameyavyavahāraḥ niḥsvabhāvatāvajraśilāyāṃ",
  "SA15n2848:423": "vikampito vikhaṇḍitaśca ,",
  "SA15n2848:424": "tadanusṛtya ca śāṅkarādvaitibhirapi",
  "SA15n2848:425": "śrīharṣacitsukhaprabhṛtibhiḥ sasāṃkhyolūkyādi - vastuvādaḥ sāṭopaṃ niḥśeṣatāṃ nītaḥ | satyasmin",
  "SA15n2848:426": "matapravāhe aticitraṃ bauddhanaiyāyikānām ,",
  "SA15n2848:427": "yattaiḥ vijñānavyatiriktaṃ pramātṛprameyadibāhyāsattvaṃ",
  "SA15n2848:428": "niṣedhayadbhirapi diṅnāga - dharmakīrttiprabhṛtibhiḥ",
  "SA15n2848:429": "vijñaptimātratāvaśād bhāratīyapramāṇaśāstraṃ nirbādhaṃ ṇyāyaprakarṣasya parāṃ",
  "SA15n2848:430": "koṭimāpāditam |",
  "SA15n2848:431": "etadabhinavaprasthānamanurūdhya vaidikaiḥ advaitavādibhiḥ",
  "SA15n2848:432": "svasvaprasthānānurodhipramāṇaśāstraṃ na ācaritam |",
  "SA15n2848:433": "ye tu arvācīnāḥ kecana",
  "SA15n2848:434": "granthā upalabhyante ,",
  "SA15n2848:435": "te prāyaḥ gautama - bhaṭṭa - prabhākarādīnāṃ nayānukaraṇamūlā eva |",
  "SA15n2848:442": "āsīt ādau prameyāpekṣayaiva pramāṇasiddhivyavasthā ,",
  "SA15n2848:443": "tadanurodhenaiva ca dharmakīrttinā'pi svapramāṇavārtike",
  "SA15n2848:444": "bāhulyena sautrāntikābhimato vastusadvādaḥ aṅgīkṛta ityasti saugatābhiyuktānāṃ",
  "SA15n2848:445": "pāramparikam abhimatam |",
  "SA15n2848:446": "etanmatasya sārāvabodhaḥ bhoṭabhāṣāntaritānekavyākhyāgranthālocanaireva",
  "SA15n2848:447": "nirṇeyaḥ | vastutastu bāhyasattvāsattvobhayavādasaha evāyaṃ pramāṇaparo grantha",
  "SA15n2848:448": "iti pramāṇavārttikānurodhena samupalabdhamanorathanandivṛtti - alaṅkārabhāṣyālocanena ca pratīyate |",
  "SA15n2848:455": "bāhyārthavādibhiḥ bāhyārthamantareṇa kāryakāraṇabhāvo",
  "SA15n2848:456": "jñāpyajñāpakabhāvaḥ tadabhāve ca anumānavyavahāro na svīkriyate ,",
  "SA15n2848:457": "kintu diṅnāgadharmakīrttiprabhṛtayaḥ pramāṇyavivecanāya",
  "SA15n2848:458": "vijñānavādaṃ yathā avirūddhamanukūlaṃ ca jānanti ,",
  "SA15n2848:459": "na tathā bāhyārthavādam |",
  "SA15n2848:460": "yadyapi bāhyārthasatprameyamapekṣyaiva jñānaprāmāṇyaprasaṃge",
  "SA15n2848:461": "arthakriyākāritvam ,",
  "SA15n2848:462": "arthaprāpakatvam ,",
  "SA15n2848:463": "arthādhyavasāyaḥ ,",
  "SA15n2848:464": "pratyakṣe indriyādi vijñānam ,",
  "SA15n2848:465": "anumāne liṅgaliṅginoḥ sambandhaḥ ,",
  "SA15n2848:466": "dhūmādagnibodhaścetyādikaṃ sampadyata iti āpātataḥ",
  "SA15n2848:467": "pratīyate , tathāpi etatsakalo'pi",
  "SA15n2848:468": "vyavahāraḥ yataḥ pratibhāsamūlatvenaiva loke prayujyate ,",
  "SA15n2848:469": "śāstre cāpi vicāryate |",
  "SA15n2848:470": "bāhyārthasvīkārapakṣe'pi",
  "SA15n2848:471": "pratibhāsabalādeva ca bāhyārtho'pi adhigato bhavati ,",
  "SA15n2848:472": "ato bāhyetaravādayoḥ samānarūpa eva pramāṇavicāro",
  "SA15n2848:473": "vijñānavādibhiḥ prastūyate |",
  "SA15n2848:474": "niyatākārabodhahetutve bāhyārtha eva prayojaka iti",
  "SA15n2848:475": "bāhyārthibhiḥ svīkriyate ,",
  "SA15n2848:476": "kintu bāhyo vā ,",
  "SA15n2848:477": "prabuddhavāsanāviśeṣo vā ,",
  "SA15n2848:478": "samanantarapratyayo vā prabodhakatvena niyāmakaḥ",
  "SA15n2848:479": "syādityanenāpi na kācid vyavahārabādhā |",
  "SA15n2848:480": "vijñānavādinaiyāyikaiḥ yā bāhyārthahcintā",
  "SA15n2848:481": "urarīkriyate ,",
  "SA15n2848:482": "sā na bāhyārthavyapekṣayā",
  "SA15n2848:483": "apitu dhiyo vinimayāpekṣayā tattvāvagāhinī bhavati |",
  "SA15n2848:484": "uktaṃ pramāṇavārtike tadupekṣitatattvārtheḥ bāhyacintā",
  "SA15n2848:485": "pratanyate ' iti ' kasyacit kiṃcidevāntarvāsanāyāḥ prayojakam |",
  "SA15n2848:486": "tato dhiyāṃ vinimayā na bāhyārthavyapekṣayā | | iti ca |",
  "SA15n2848:493": "' upalambha eva vastusattā ' iti matamāmanadbhiḥ vijñānavādibhiḥ na arthena",
  "SA15n2848:494": "prayojanamaṅgīkriyate apitu pratibhāsenaiva |",
  "SA15n2848:495": "pratibhāso hi bāhyamantareṇaiva",
  "SA15n2848:496": "bhavati iti khyātameva |",
  "SA15n2848:497": "evaṃ sati dhūmādagnyanumāne dhūmapratibhāsā buddhiḥ",
  "SA15n2848:498": "agnivāsanāpratibaddhā satī ekapratyayasāmagrībalād agnibhāsāṃ dhiyaṃ janayati |",
  "SA15n2848:499": "vastutastu ācāryadharmakīrtimate vāsanaiva arthakriyākāritvena paramārthaḥ | sa",
  "SA15n2848:500": "ca pratibhāsarūpaḥ ,",
  "SA15n2848:501": "yo hi jñānasya paramārthato",
  "SA15n2848:502": "viṣayaḥ | bāhyārthavāde'pi bahisthaḥ tātkāliko bahnirna anumīyate ,",
  "SA15n2848:503": "ekasminkāle kāryakāraṇaparijñānābhāvāt apitu",
  "SA15n2848:504": "bhāvibhūtaḥ |",
  "SA15n2848:505": "bhāvibhūtaścāgniḥ pratibhāsarūpa eva |",
  "SA15n2848:506": "ata eva nahi apratibhāsena",
  "SA15n2848:507": "agninā pramāṇacarcāyāṃ kiṃcit prayojanaṃ siddhayati |",
  "SA15n2848:508": "evaṃ vāsanaiva bhāvipratibhāsā ,",
  "SA15n2848:509": "ekatayā ca pratīyamānā pravartikā bhavat |",
  "SA15n2848:510": "uktaṃ ca pramāṇavārtike -",
  "SA15n2848:517": "tatrāpi dhūmābhāsā dhīḥ prabodhapaṭuvāsanām |",
  "SA15n2848:518": "gameyadagninirbhāsāṃ dhiyameva na pāvakam | | iti |",
  "SA15n2848:525": "yattu sautrāntikavādamanusṛtya bāhyārthapekṣayā",
  "SA15n2848:526": "svasāmānyarūpābhyāṃ vastudvayavyavasthā ,",
  "SA15n2848:527": "tadanurodhena ca pramāṇadvairūpyamiti diṅnāgadharmakīrttiprabhṛtibhiḥ",
  "SA15n2848:528": "kṛtam tat sahopalambhaniyamadarśanāt samañjasameva |",
  "SA15n2848:529": "bāhyārthamanudhya dvairūpyasiddhānto",
  "SA15n2848:530": "yo hi ācāryervihitaḥ sa parāpekṣayaiva ,",
  "SA15n2848:531": "na vijñānavādāpekṣayā |",
  "SA15n2848:532": "svayūthyavidvadanurodhena",
  "SA15n2848:533": "tu pramāṇavyavasthāyāṃ vijñānavāda eva śaraṇamiti ,",
  "SA15n2848:534": "ubhayathā'pi pramāṇaprameyadvairūpyasiddhāntaḥ",
  "SA15n2848:535": "samañjasaḥ |",
  "SA15n2848:536": "uktaṃ cācāryeṇa -",
  "SA15n2848:543": "astyeva viduṣāṃ vādo bāhyaṃ tvāśritya varṇyate|",
  "SA15n2848:548": "dvairūpyaṃ sahasaṃvittiniyamāt tacca siddhyati  | |"
}