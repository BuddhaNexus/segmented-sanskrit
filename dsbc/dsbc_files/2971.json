{
    "2971:0": "Bhadracaryādeśanā I yāvata keci daśad-diśi loke sarva-triyadhva-gatā nara-siṁhāḥ tān ahu vandami sarvi aśeṣān kāyatu vāca manena prasannaḥ|",
    "2971:1": "(1) II kṣetra-rajopana-kāya-pramāṇaiḥ sarva-jināna karomi praṇāmam sarva-jinābhimukhena manena bhadra-carī-praṇidhāna-balena|",
    "2971:2": "III eka-rajāgri rajopama-buddhā buddha-sutāna niṣaṇṇaku madhye evam aśeṣata dharmata-dhātuṁ sarvādhimucyami pūrṇa jinebhiḥ|",
    "2971:3": "(2) IV teṣu ca akṣaya-varṇa-samudrān sarva-svarāṅga-samudra-rutebhiḥ sarva-jināna guṇān bhaṇamānas tān sugatān stavamī ahu sarvān|",
    "2971:4": "V puṣpa-varebhi ca mālya-varebhir vādya-vilepana-chatra-varebhiḥ (3)",
    "2971:5": "dīpa-varebhi ca dhūpa-varebhiḥ pūjana teṣu jināna karomi|",
    "2971:6": "VI vastra-varebhi ca gandha-varebhiś cūrṇa-puṭebhi ca meru-samebhiḥ sarva-viśiṣṭa-viyūha-varebhiḥ pūjana teṣu jināna karomi|",
    "2971:7": "VII yā ca anuttara pūja udārā tān adhimucyami sarva-jinānām bhadra-carī-adhimukti-balena vandami pūjayamī jina sarvān|",
    "2971:8": "(4) VIII yac ca kṛtaṁ mayi pāpu bhaveyyā rāgatu dveṣatu moha-vaśena kāyatu vāca manena tathaiva taṁ pratideśayamī ahu sarvam|",
    "2971:9": "IX yac ca daśad-diśi puṇya jagasya śaikṣa-aśaikṣa-pratyekajinānām buddha-sutān' atha sarva-jinānāṁ taṁ anumodayamī ahu sarvam|",
    "2971:10": "(5) X ye ca daśad-diśi loka-pradīpā bodhi vibudhya asaṅgata prāptāḥ tān ahu sarvi adhyeṣami nāthāṁś cakru anuttaru varttanatāyai|",
    "2971:11": "XI ye'pi ca nirvṛti darśitu-kāmās tān abhiyācami prāñjali-bhūtaḥ kṣetra-rajopama-kalpa sthihantu sarva-jagasya hitāya sukhāya|",
    "2971:12": "(6) XII vandana-pūjana-deśanatāya modan'-adhyeṣana-yācanatāya yac ca śubhaṁ mayi saṁcitu kiṁcid bodhayi nāmayamī ahu sarvam|",
    "2971:13": "(7) XIII pūjita bhontu atītaku buddhā ye ca dhriyanti daśad-diśi loke ye ca anāgata te laghu bhontu pūrṇa-manoratha bodhi-vibuddhā|",
    "2971:14": "XIV yāvata keci daśad-diśi kṣetrās te pariśuddha bhavantu udārāḥ bodhi-drumendra-gatebhi jinebhir buddha-sutebhi ca bhontu prapūrṇāḥ|",
    "2971:15": "(8) XV yāvata keci daśad-diśi sattvās te sukhitāḥ sada bhontu arogāḥ sarva-jagasya ca dharmiku artho bhontu pradakṣiṇu ṛdhyatu āśā|",
    "2971:16": "XVI bodhi-cariṁ ca ahaṁ caramāṇo bhavi jāti-smaru sarva-gatīṣu sarvasu janmasu cyuty-upapattī pravrajito ahu nityu bhaveyyā|",
    "2971:17": "(9) XVII sarva-jinān' anuśikṣayamāṇo bhadra-cariṁ paripūrayamāṇaḥ śila-cariṁ vimalāṁ pariśuddhāṁ nityam akhaṇḍam acchidra careyam|",
    "2971:18": "XVIII deva-rutebhi ca nāga-rutebhir yakṣa-kumbhāṇḍa-manuṣya-rutebhiḥ yāni ca sarva-rutāni jagasya sarva-ruteṣv ahu deśayi dharmam|",
    "2971:19": "(10) XIX peśalu pāramitāsv abhiyukto bodhiyi cittu ma jātu vimuhyet ye'pi ca pāpaka āvaraṇīyās teṣu parikṣayu bhotu aśeṣam|",
    "2971:20": "XX karmatu kleśatu māra-pathāto loka-gatīṣu vimuktu careyam padma yathā salilena aliptaḥ sūrya śaśī gagane'va asaktaḥ|",
    "2971:21": "(11) XXI sarvi apāya-dukhāṁ praśamanto sarva-jagat sthāpayamānaḥ sarva-jagasya hitāya careyaṁ yāvata kṣetra-pathā diśa tāsu|",
    "2971:22": "XXII sattva-cariṁ anuvartayamāno bodhi-cariṁ paripūrayamāṇaḥ bhadra-cariṁ ca prabhāvayamānaḥ sarvi anāgata-kalpa careyam|",
    "2971:23": "(12) XXIII ye ca sabhāgata mama caryāye tebhi samāgamu nityu bhaveyyā kāyatu vācatu cetanato vā eka-cari-praṇidhāna careyam|",
    "2971:24": "XXIV ye'pi ca mitrā mama hita-kāmā bhadra-carīya nidarśayitāraḥ tebhi samāgamu nityu bhaveyyā tāṁś ca ahaṁ na virāgayi jātu|",
    "2971:25": "(13) XXV dhārayamāṇu jināna sad-dharmaṁ bodhi-cariṁ paridīpayamānaḥ bhadra-cariṁ ca viśodhayamānaḥ sarvi anāgata-kalpa careyam|",
    "2971:26": "XXVI saṁmukha nityam ahaṁ jina paśye buddha-sutebhi parīvṛtu nāthān teṣu ca pūja kareya udārāṁ sarvi anāgata-kalpa-m-akhinnāḥ|",
    "2971:27": "(14) XXVII sarva-bhaveṣu ca saṁsaramāṇaḥ puṇyatu jñānatu akṣaya-prāptaḥ prajña-upāya-samādhi-vimokṣaiḥ sarva-guṇair bhavi akṣaya-kośaḥ|",
    "2971:28": "XXVIII eka-rajāgri rajopama-kṣetrā tatra ca kṣetri acintiya buddhān buddha-sutāna niṣaṇṇaku madhye paśyiya bodhi-cariṁ caramāṇaḥ|",
    "2971:29": "(15) XXIX evam aśeṣata sarva-diśāsu vāla-patheṣu triyadhva-pramāṇān buddha-samudr' atha kṣetra-samudrān otari cārika-kalpa samudrān|",
    "2971:30": "XXX eka-svarāṅga-samudra-rutebhiḥ sarva-jināna svarāṅga-viśuddhim sarva-jagasya yath' āśaya-ghoṣān buddha-sarasvatim otari nityam|",
    "2971:31": "(16) XXXI teṣu ca akṣaya-ghoṣa-ruteṣu sarva-triyadhva-gatāna jinānām cakra-nayaṁ parivartayamāno buddhi-balena ahaṁ praviśeyam|",
    "2971:32": "XXXII eka-kṣaṇena anāgata sarvān kalpa-praveśa ahaṁ praviśeyam ye'pi ca kalpa triyadhva-pramāṇās tān kṣaṇa-koṭi-praviṣṭa careyam|",
    "2971:33": "(17) XXXIII ye ce triyadhva-gatā nara-siṁhāṁs tān ahu paśyiya eka-kṣaṇena teṣu ca gocarim otari nityaṁ māya-gatena vimokṣa-balena|",
    "2971:34": "XXXIV ye ca triyadhvasu kṣetra-viyūhāṁs tān abhinirhari eka-rajāgre evam aśeṣata sarva-diśāsu otari kṣetra-viyūha jinānām|",
    "2971:35": "(18) XXXV ye ca anāgata loka-pradīpās teṣu vibudhyana cakra-pravṛttim nirvṛti-darśana niṣṭha-praśāntiṁ sarvi ahaṁ upasaṁkrami nāthān|",
    "2971:36": "XXXVI ṛddhi-balena samanta-javena yāna-balena samanta-mukhena carya-balena samanta-guṇena maitra-balena samanta-gatena (19)",
    "2971:37": "XXXVII puṇya-balena samanta-śubhena jñāna-balena asaṅga-gatena prajña-upāya-samādhi-balena bodhi-balaṁ samudānayamānaḥ|",
    "2971:38": "XXXVIII karma-balaṁ pariśodhayamānaḥ kleśa-balaṁ parimardayamānaḥ māra-balaṁ abalaṁ karamāṇaḥ pūrayi bhadra-carī-bala sarvān|",
    "2971:39": "(20) XXXIX kṣetra-samudra viśodhayamānaḥ sattva-samudra vimocayamānaḥ dharma-samudra vipaśyayamāno jñāna-samudra vigāhayamānaḥ|",
    "2971:40": "XL carya-samudra viśodhayamānaḥ praṇidhi-samudra prapūrayamāṇaḥ buddha-samudra prapūjayamānaḥ kalpa-samudra careyam akhinnaḥ|",
    "2971:41": "(21) XLI ye ca triyadhva-gatāna jinānāṁ bodhi-cari-praṇidhāna-viśeṣāḥ tān ahu pūraya sarvi aśeṣān bhadra-carīya vibudhyiya bodhim|",
    "2971:42": "XLII jyeṣṭhaku yaḥ sutu sarva-jinānāṁ yasya ca nāma samantatabhadraḥ tasya vidusya sabhāga-carīye nāmayamī kuśalaṁ imu sarvam|",
    "2971:43": "(22) XLIII kāyatu vāca manasya viśuddhiś carya-viśuddhy atha kṣetra-viśuddhiḥ yādṛśa nāmana bhadra-vidusya tādṛśa bhotu samaṁ mama tena|",
    "2971:44": "XLIV bhadra-carīya samanta-śubhāye mañjuśirī-praṇidhāna careyam sarvi anāgata-kalpa-m -akhinnaḥ pūrayi tāṁ kriya sarvi aśeṣām|",
    "2971:45": "(23) XLV no ca pramāṇu bhaveyya carīye no ca pramāṇu bhaveyya guṇānām apramāṇa cariyāya sthihitvā jānayi sarvi vikurvitu teṣām|",
    "2971:46": "XLVI yāvata niṣṭha nabhasya bhaveyyā sattva aśeṣata niṣṭha tathaiva karmatu kleśatu yāvata niṣṭhā tāvata-niṣṭha mama praṇidhānam|",
    "2971:47": "(24) XLVII ye ca daśad-diśi kṣetra anantā ratna-alaṁkṛtu dadyu jinānām divya ca mānuṣa saukhya viśiṣṭāṁ kṣetra-rajopama-kalpa dadeyam|",
    "2971:48": "XLVIII yaś ca imaṁ pariṇāmana-rājaṁ śrutva sakṛj janayed adhimuktim bodhi-varām anuprārthayamāno agru viśiṣṭa bhaved imu puṇyam|",
    "2971:49": "(25) XLIX varjita tena bhavanti apāyā varjita tena bhavanti kumitrāḥ kṣipru sa paśyati taṁ amitābhaṁ yasy imu bhadra-cari-praṇidhānam|",
    "2971:50": "L lābha sulabdha sujīvitu teṣāṁ sv-āgata te imu mānuṣa janma yādṛśa so hi samantatabhadras te'pi tathā na-cireṇa bhavanti|",
    "2971:51": "(26) LI pāpaka pañca anantariyāṇi yena ajñāna-vaśena kṛtāni so imu bhadra-cariṁ bhaṇamānaḥ kṣipru parikṣayu bhoti aśeṣam|",
    "2971:52": "LII jñānatu rūpatu lakṣaṇataś ca varṇatu gotratu bhoti-r-upetaḥ tīrthika-māra-gaṇebhir adhṛṣyaḥ pūjitu bhoti sa sarva-triloke|",
    "2971:53": "LIII kṣipru sa gacchati bodhi-drumendra gatva niṣīdati sattva-hitāya budhyati bodhi pravartayi cakra dharṣayi māru sa-sainyaku sarvam|",
    "2971:54": "(27) LIV yo imu bhadra-cari-praṇidhānaṁ dhārayi vācayi deśayito vā buddha vijānati yo'tra vipāko bodhi viśiṣṭa ma kāṅkṣa janetha|",
    "2971:55": "LVI sarva-triyadhva-gatebhi jinebhir yā pariṇāmana varṇita agrā tāya ahaṁ kuśalaṁ imu sarvaṁ nāmayamī vara-bhadra-carīye|",
    "2971:56": "(28) LVII kāla-kṛyāṁ ca ahaṁ karamāṇo āvaraṇān vinivartiya sarvān saṁmukha paśyiya taṁ amitābhaṁ taṁ ca sukhāvati-kṣetra vrajeyam|",
    "2971:57": "(29) LVIII tatra gatasya imi praṇidhānā āmukhi sarvi bhaveyyu samagrāḥ tāṁś ca ahaṁ paripūrya aśeṣān sattva-hitaṁ kari yāvata loke|",
    "2971:58": "LIX tahi jina-maṇḍali śobhani ramye padma-vare rucire upapannaḥ vyākaraṇaṁ ahu tatra labheyyā saṁmukhato amitābha-jinasya|",
    "2971:59": "LX vyākaraṇaṁ pratilabhya ca tasmin nirmita-koṭi-śatebhir anekaiḥ sattva-hitāni bahūny ahu kuryāṁ dikṣu daśasv api buddhi-balena|",
    "2971:60": "(30) LXII bhadra-cariṁ pariṇāmya yad-āptaṁ puṇyam anantam atīva viśiṣṭam tena jagad vyasanaugha-nimagnaṁ yātv amitābha-puriṁ varam eva|",
    "2971:61": "LXI bhadra-cari-praṇidhāna paṭhitvā yat kuśalaṁ mayi saṁcitu kiṁcit eka-kṣaṇena samṛdhyatu sarvaṁ tena jagasya śubhaṁ praṇidhānam| (31)"
}