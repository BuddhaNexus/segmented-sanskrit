{
  "SA05n890:0": "svayaṃbhūstavaḥ",
  "SA05n890:1": "namaste viśvarūpāya jyotīrūpāya te namaḥ |",
  "SA05n890:2": "namaḥ svayaṃbhave nityaṃ jagaduddhārahetave || 1 ||",
  "SA05n890:3": "tvaṃ buddhastvaṃ ca dharmo daśabalatanayastvaṃ tathā bodhisattva-",
  "SA05n890:4": "stvaṃ bhikṣuḥ śrāvakastvaṃ kuliśavaradharastvaṃ tathā dharmadhātuḥ |",
  "SA05n890:5": "tvaṃ brahmā tvaṃ ca viṣṇuḥ pramathagaṇapatistvaṃ mahendro yamastvaṃ",
  "SA05n890:6": "tvaṃ pāśī tvaṃ dhaneśastvamanalapavanau nairṛtastvaṃ maheśaḥ ||2 ||",
  "SA05n890:7": "bhūtāḥ pretāścatiryak tvamamaramaditimārnavāstvaṃ vayaṃ ca",
  "SA05n890:8": "cāturyonistvameva triguṇavaratanuḥ pañcajñānaikamūrtiḥ |",
  "SA05n890:9": "varṇāstvaṃ kālamāsā dinamapi rajanī pañcabhūtāstvameva",
  "SA05n890:10": "annaṃ ratnaṃ ca sarvaṃ matirati mahatī naḥ sadā tvāṃ natāḥ smaḥ || 3 ||",
  "SA05n890:11": "pañcajñānena buddhān sṛjasi svayamatho bodhisattvāṃśca pañca-",
  "SA05n890:12": "bhūtānetān guṇāṃstrīnajaharigiriśān sthāvarāñjaṅgamāṃśca |",
  "SA05n890:13": "sarveṣāṃ cetasi stho naṭayasi sakalaṃ sarvato rakṣako'si",
  "SA05n890:14": "tvaṃ bījaṃ cāṅkurastvaṃ phalamapi viṭapī sarvadā tvāṃ natāḥ smaḥ || 4 ||",
  "SA05n890:15": "śreṣṭhaṃ kṣatraṃ tvamasmin prabhavasi bhagavān sarvataḥ sarvadevān",
  "SA05n890:16": "grāmāṃstīrthāni deśān nṛpasahitanarān naigamāṃścāpi sarvān |",
  "SA05n890:17": "dvīpeṣvanyeṣvapi tvaṃ vibhajasi sakalaṃ jyotiṣāṃ saṃvibhāgam",
  "SA05n890:18": "bījībhūtaikadīpo'syakhilamapi jagadvayāpakastvāṃ natāḥ smaḥ || 5 ||",
  "SA05n890:19": "jyotistvadīyaṃ parito visāri sitāruṇaśyāmakapītaraktaṃ",
  "SA05n890:20": "dṛṣṭaṃ tataḥ sarvamidaṃ bhavantaṃ manyāmahe tvāṃ praṇatāḥ sma nityam || 6 ||",
  "SA05n890:21": "nutiṃ mahārājakṛtāṃ ye paṭhiṣyanti mānavāḥ |",
  "SA05n890:22": "cakravartipadaṃ prāpya te hi muktimavāpnuyuḥ || 7 ||",
  "SA05n890:23": "śrīcāturmahārājakṛtaṃ svayaṃbhūstavaṃ samāptam |"
}