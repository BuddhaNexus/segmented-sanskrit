{
  "S04n503:0": "samādhyanuparindanaparivartaḥ |",
  "S04n503:1": "tatra bhagavāṃścandraprabhakumāramāmantrayate sma-tasmāt tarhi kumāra yo bodhisattvo mahāsattva imaṃ samādhimudgrahīṣyati paryavāpsyati dhārayiṣyati vācayiṣyati pravartayiṣyati uddekṣyati svādhyāsyati parebhyaśca vistareṇa saṃprakāśayiṣyati,",
  "S04n503:2": "tena bhāvanāyogamanuyuktena ca bhavitavyam |",
  "S04n503:3": "tasyaitaṃ pratipadyamānasya catvāro guṇānuśāṃsāḥ pratikāṅkṣitavyāḥ |",
  "S04n503:4": "katame catvāraḥ ?",
  "S04n503:5": "yaduta anabhibhūto bhaviṣyati puṇyaiḥ ||",
  "S04n503:6": "anavamardanīyo bhaviṣyati pratyarthikaiḥ |",
  "S04n503:7": "aprameyo bhaviṣyati jñānena |",
  "S04n503:8": "anantaśca bhaviṣyati pratibhānena |",
  "S04n503:9": "yo hi kaścit kumāra bodhisattvo mahāsattva imaṃ samādhimudgrahīṣyati paryavāpsyati dhārayiṣyati vācayiṣyati pravartayiṣyati uddekṣyati svādhyāsyati parebhyaśca vistareṇa saṃprakāśayiṣyati,",
  "S04n503:10": "tasyeme catvāro guṇānuśaṃsāḥ pratikāṅkṣitavyāḥ ||",
  "S04n503:11": "atha khalu bhagavāṃstasyāṃ velāyāmi gāthā abhāṣata-",
  "S04n503:12": "anābhibhūtaḥ puṇyehi nityakālaṃ bhaviṣyati |",
  "S04n503:13": "samādhiṃ śāntubhāvena sarvabuddhāna gocaram || 1 ||",
  "S04n503:14": "puṇyehi rakṣitaḥ śūro nityakālaṃ bhaviṣyati |",
  "S04n503:15": "caran sa paramāṃ śuddhāṃ viśiṣṭāṃ bodhicārikām || 2 ||",
  "S04n503:16": "nāsya pratyarthiko jātu viheṭhāṃ kaścit kariṣyati |",
  "S04n503:17": "parigṛhīto buddhehi nityakālaṃ bhaviṣyati || 3 ||",
  "S04n503:18": "aprameyaśca jñānena nityakālaṃ bhaviṣyati |",
  "S04n503:19": "anantaḥ pratibhānena dhārentaḥ śāntimāṃ gatim || 4 ||",
  "S04n503:20": "satatamanabhibhūtapuṇyaskandho",
  "S04n503:21": "bhaviṣyati śreṣṭhataraṃ tu bodhicaryām |",
  "S04n503:22": "na bhaviṣyati pratyarthiṃkāna dhṛṣyo",
  "S04n503:23": "imu varu śānta samādhi dhārayitvā || 5 ||",
  "S04n503:24": "jñānu vipulu tasya bhoti tīkṣṇaṃ",
  "S04n503:25": "tatha pratibhānamananta cakṣu śuddham |",
  "S04n503:26": "bhaviṣyati sada tasya paṇḍitasya",
  "S04n503:27": "smṛtibalameva ca dhāraṇībalaṃ ca || 6 ||",
  "S04n503:28": "parama priyu manāpu paṇḍitānāṃ",
  "S04n503:29": "bhaviṣyati cārthapadaṃ prabhāṣamāṇaḥ |",
  "S04n503:30": "jñānu bahujanasya prajñavanto",
  "S04n503:31": "imu varu śānta samādhi bhāṣamāṇaḥ || 7 ||",
  "S04n503:32": "lābhi parama śreṣṭha cīvarāṇāṃ",
  "S04n503:33": "śayya nimantraṇamā(khā ?)",
  "S04n503:34": "dyabhojanānām |",
  "S04n503:35": "bhaviṣyati sukumāra darśanīyo",
  "S04n503:36": "imu varu śānta samādhi dhārayanto || 8 ||",
  "S04n503:37": "drakṣyati bahu buddha lokanāthān",
  "S04n503:38": "atuliya kāhiti pūja nāyakānām |",
  "S04n503:39": "na ca bhaviṣyati tasya antarāyo",
  "S04n503:40": "imu varu śānta samādhimeṣato hi || 9 ||",
  "S04n503:41": "bhāṣiṣyati purataḥ sthitva lokanāthān",
  "S04n503:42": "surucira gāthaśatehi tuṣṭacittaḥ |",
  "S04n503:43": "na ca bhaviṣyati tasya jātu hānī",
  "S04n503:44": "imu varu śānta samādhi dhārayitvā || 10 ||",
  "S04n503:45": "sthāsyati purato'sya lokanāthaḥ",
  "S04n503:46": "surucira-lakṣaṇa-kāyu vyañjanebhiḥ |",
  "S04n503:47": "na ca bhaviṣyati tasya jñānahānī",
  "S04n503:48": "imu varu śānta samādhi dhārayitvā || 11 ||",
  "S04n503:49": "na kadāci bhaviṣyati dīnacittaḥ",
  "S04n503:50": "satata bhaviṣyati āḍhyu no daridraḥ |",
  "S04n503:51": "na ca bhaviṣyati udgṛhītacitto",
  "S04n503:52": "imu varu śānta samādhi dhārayitvā || 12 ||",
  "S04n503:53": "na ca bhaviṣyati vā akṣaṇeṣu",
  "S04n503:54": "mahīpati bheṣyati rājacakravartī |",
  "S04n503:55": "sada bhaviṣyati rājya tasya kṣemaṃ",
  "S04n503:56": "imu varu śānta samādhi dhārayitvā || 13 ||",
  "S04n503:57": "jñānu vipulu nātra saṃśayo'sti",
  "S04n503:58": "kṣapayitu kalpaśatehi bhāṣamāṇaiḥ |",
  "S04n503:59": "śruta imu samādhi śāntabhūmī",
  "S04n503:60": "yatha upadiṣṭa tathā sthiheta dhīro || 14 ||",
  "S04n503:61": "aparimita ananta kalpakoṭyo",
  "S04n503:62": "daśabala tasya bhaṇeyurathānuśaṃsām |",
  "S04n503:63": "na ca parikīrtitā kalā bhaveyyā",
  "S04n503:64": "yatha jalabindu grahītu sāgarāto || 15 ||",
  "S04n503:65": "harṣitu sa kumāru tasmi kāle",
  "S04n503:66": "utthitu prāñjaliko namasyamānaḥ |",
  "S04n503:67": "daśabalabhimukho sthito udagro",
  "S04n503:68": "giravarāya udānudānayati || 16 ||",
  "S04n503:69": "acintiyo mahāvīro lokanātha prabhākaraḥ |",
  "S04n503:70": "yāvacceme narendreṇa anuśaṃsāḥ prakāśitāḥ || 17 ||",
  "S04n503:71": "ākhyāhi me mahāvīra hitaiṣī anukampakaḥ |",
  "S04n503:72": "ko nāma paścime kāle idaṃ sūtraṃ śruṇiṣyati || 18 ||",
  "S04n503:73": "tamenamavadacchāstā kalaviṅkarutasvaraḥ |",
  "S04n503:74": "asaṅgajñānī bhagavānimāṃ vācaṃ prabhāṣate || 19 ||",
  "S04n503:75": "kumāra śṛṇu bhāṣiṣye pratipattimanuttarām |",
  "S04n503:76": "yo dharmānanuśikṣanto idaṃ sūtraṃ śruṇiṣyati || 20 ||",
  "S04n503:77": "pūjāṃ kurvan jinendrāṇāṃ buddhajñānagaveṣakaḥ |",
  "S04n503:78": "maitracittaṃ niṣevanto idaṃ sūtraṃ śruṇiṣyati || 21 ||",
  "S04n503:79": "dhūtān guṇāṃśca saṃlekhān guṇān śreṣṭhān niṣevataḥ |",
  "S04n503:80": "pratipattau sthihitvā ca idaṃ sūtraṃ śruṇiṣyati || 22 ||",
  "S04n503:81": "na pāpakāriṇāṃ hastādidaṃ sūtraṃ śruṇiṣyati |",
  "S04n503:82": "na yairvirāgitaṃ śīlaṃ lokanāthānamantike || 23 ||",
  "S04n503:83": "brahmacārīṇa śūrāṇāṃ yeṣāṃ cittamalolupam |",
  "S04n503:84": "adhiṣṭhitānāṃ buddhehi teṣāṃ hastācchruṇiṣyati || 24 ||",
  "S04n503:85": "ye hi purimakā buddhā lokanāthā upasthitāḥ |",
  "S04n503:86": "teṣāṃ hastādidaṃ sūtraṃ paścātkāle śruṇiṣyati || 25 ||",
  "S04n503:87": "ye tu pūrvāsu jātīsu abhūvannanyatīrthikāḥ |",
  "S04n503:88": "teṣvimaṃ śrutva sūtrāntaṃ saumanasyaṃ na bheṣyati || 26 ||",
  "S04n503:89": "mama ca pravrajitveha śāsane jīvikārthikāḥ |",
  "S04n503:90": "lābhasatkārābhibhūtā anyamanyaṃ pratikṣipi || 27 ||",
  "S04n503:91": "adhyoṣitā parastrīṣu bahu bhikṣu asaṃyatā |",
  "S04n503:92": "lābhakāmāśca duḥśīlā idaṃ sūtraṃ na śraddadhī || 28 ||",
  "S04n503:93": "puṇyānuprāptā buddheṣu dhyānaprāptyāpyanarthikāḥ |",
  "S04n503:94": "niśritāścātmasaṃjñāyāmidaṃ sūtraṃ na śraddadhe || 29 ||",
  "S04n503:95": "laukika dhyānaphalasaṃjñī bheṣyate kāli paścime |",
  "S04n503:96": "arhatpiṇḍaṃ ca te bhuktvā buddhabodhiṃ pratikṣipi || 30 ||",
  "S04n503:97": "yaścaiva jambudvīpasmi bhindeyāt sarva cetiyā |",
  "S04n503:98": "yaśca pratikṣipet sūtramidaṃ pāpaṃ viśiṣyate || 31 ||",
  "S04n503:99": "yaścārhato nihaneyyā yathā gaṅgāya vālukāḥ |",
  "S04n503:100": "yaśca pratikṣipet sūtramidaṃ pāpaṃ viśiṣyate || 32 ||",
  "S04n503:101": "ka utsahanti yuṣmākaṃ paścime kāli dāruṇe |",
  "S04n503:102": "saddharma loke vartante idaṃ sūtraṃ prakāśitum || 33 ||",
  "S04n503:103": "rodanto utthitastatra kumāro jinamabravīt |",
  "S04n503:104": "siṃhanādaṃ nadatyevaṃ putro buddhasya aurasaḥ || 34 ||",
  "S04n503:105": "ahaṃ nirvṛte saṃbuddhe paścime kāli dāruṇe |",
  "S04n503:106": "sūtraṃ vaistārikaṃ kuryāṃ tyajitvā kāyu jīvitam || 35 ||",
  "S04n503:107": "sahiṣyāmyatra bālanāmabhūtāṃ paribhāṣaṇām |",
  "S04n503:108": "ākrośāṃstarjanāṃ caiva adhivāsisye nāyaka || 36 ||",
  "S04n503:109": "kṣapeyaṃ pāpakaṃ karma yanmayā purime kṛtam |",
  "S04n503:110": "anyeṣu bodhisattveṣu vyāpādo janito mayā || 37 ||",
  "S04n503:111": "sthapetva pāṇiṃ mūrdhasmi buddhaḥ kāñcanasaṃnibham |",
  "S04n503:112": "śāstā candraprabhaṃ prāha mañjughoṣastathāgataḥ || 38 ||",
  "S04n503:113": "karomi te adhiṣṭhānaṃ kumāra kāli paścime |",
  "S04n503:114": "na brahmacaryāntarāyo jīvitasya ca bheṣyati || 39 ||",
  "S04n503:115": "anye cāṣṭau śatānyatra utthitā dharmadhārakāḥ |",
  "S04n503:116": "vayaṃ hi paścime kāle asya sūtrasya dhārakāḥ || 40 ||",
  "S04n503:117": "devanāgāna yakṣāṇa aśītikoṭyupasthitā |",
  "S04n503:118": "anye ca nayutāḥ ṣaṣṭi vandante lokanāyakam || 41 ||",
  "S04n503:119": "vayamimeṣāṃ bhikṣūṇāṃ ya ime adya utthitāḥ |",
  "S04n503:120": "tasmiṃśca paścime kāle rakṣāṃ kāhāma nāyaka || 42 ||",
  "S04n503:121": "asmin sūtre prabhāṣyante buddhakṣetrāḥ prakampitāḥ |",
  "S04n503:122": "yathā vāluka gaṅgāyā adhiṣṭhānena śāstunaḥ || 43 ||",
  "S04n503:123": "ye ca prakampitāḥ kṣetrāḥ sarveṣu buddhanirmitāḥ |",
  "S04n503:124": "preṣitā lokanāthena ye hi dharmāḥ prakāśitāḥ || 44 ||",
  "S04n503:125": "ekaikaśaśca kṣetrātaḥ sattvakoṭyo acintiyāḥ |",
  "S04n503:126": "evaṃ dharmaṃ tadā śrutvā buddhajñāne pratiṣṭhitāḥ || 45 ||",
  "S04n503:127": "itaśca buddhakṣetrāto navatirdevakoṭiyaḥ |",
  "S04n503:128": "bodhicittaṃ samutpādya buddhaṃ puṣpairavākiran || 46 ||",
  "S04n503:129": "te vyākṛtā narendreṇa kalpakoṭeraśītibhiḥ |",
  "S04n503:130": "sarve'pyekatra kalpe'smin bhaviṣyanti vināyakāḥ || 47 ||",
  "S04n503:131": "bhikṣubhikṣuṇikāścaiva upāsaka upāsikāḥ |",
  "S04n503:132": "ṣaṭsaptati prāṇakoṭyo yehi sūtramidaṃ śrutam || 48 ||",
  "S04n503:133": "te'pi vyākṛta buddhena drakṣyante lokanāyakān |",
  "S04n503:134": "yathā vāluka gaṅgāyāścaranto bodhicārikām || 49 ||",
  "S04n503:135": "sarveṣāṃ pūja kāhinti buddhajñānagaveṣakāḥ |",
  "S04n503:136": "tatra tatra śruṇiṣyanti idaṃ sūtraṃ niruttaram || 50 ||",
  "S04n503:137": "aśītyā kalyakoṭībhi bheṣyante lokanāyakāḥ |",
  "S04n503:138": "sarve ekatra kalpe'smiṃ hitaiṣī anukampakāḥ || 51 ||",
  "S04n503:139": "maitreyasya ca buddhasya pūjāṃ kṛtvā niruttarām |",
  "S04n503:140": "saddharma śreṣṭhaṃ dhāritvā gamiṣyanti sukhāvatīm || 52 ||",
  "S04n503:141": "yatrāsau virajo buddho amitāyustathāgataḥ |",
  "S04n503:142": "tasya pūjāṃ kariṣyanti agrabodhīya kāraṇāt || 53 ||",
  "S04n503:143": "trisaptatirasaṃkhyeyā kalpā ye ca anāgatāḥ |",
  "S04n503:144": "na durgatiṃ gamiṣyanti śrutvedaṃ sūtramuttamam || 54 ||",
  "S04n503:145": "ye kecit paścime kāle śroṣyante sūtramuttamam |",
  "S04n503:146": "aśrupātaṃ ca kāhinti sarvaistaiḥ satkṛto hyaham || 55 ||",
  "S04n503:147": "ārocayāmi sarveṣāṃ yāvantaḥ purataḥ sthitāḥ |",
  "S04n503:148": "parindāmi imāṃ bodhiṃ yā me kṛchreṇa sparśitā || 56 ||",
  "S04n503:149": "iti śrīsamādhirāje samādhyanuparindanā nāma parivarto'ṣṭādaśaḥ |"
}