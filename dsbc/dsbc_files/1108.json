{
    "1108:0": "bodhipathapradīpaḥ",
    "1108:1": "namo bodhisattvāya mañjuśriye kumārabhūtāya|",
    "1108:2": "kālatrayākhilajināṃśca tadīya-dharmān",
    "1108:3": "saṃghān mahādaratayā praṇipatya cāpi|",
    "1108:4": "bodhiprabheṇa kathito viśadīkaromi",
    "1108:5": "śiṣyottamena khalu bodhipathapradīpam||1||",
    "1108:6": "puruṣāstrividhā jñeyā uttamādhamamadhyamāḥ |",
    "1108:7": "likhyate lakṣaṇaṃ teṣāṃ sphuṭaṃ pratyekabhedataḥ ||2||",
    "1108:8": "upāyena tu kenāpi kevalaṃ saṃsṛteḥ sukham |",
    "1108:9": "svasyaivārthe yaiheta jñeyaḥ so puruṣo'dhamaḥ ||3||",
    "1108:10": "pāpakarmanivṛttātmā bhavasukhāt parāṅmukhaḥ |",
    "1108:11": "ātmanirvāṇamātrārthī yo naro madhyamastu saḥ ||4||",
    "1108:12": "svasantānagatairduḥkhairduḥkhasyānyasya sarvathā |",
    "1108:13": "sarvasya yaḥ kṣayaṃ kāṅkṣeduttamaḥ puruṣastu saḥ|5|",
    "1108:14": "kāṃkṣanto hi varāṃ bodhiṃ sattvānāmuttamāstathā|",
    "1108:15": "darśitān gurubhistebhyaḥ sadupāyāṃ pracakṣmahe|6|",
    "1108:16": "saṃbuddhacitramūrtyādistūpasaddharmasaṃmukhaḥ|",
    "1108:17": "puṣpaidhūpaiḥ padārthaiśca yathāprāptaiḥ supūjayet|7|",
    "1108:18": "samantabhadracaryoktā pūjā saptavidhā'pi ca|",
    "1108:19": "bodhisārasya paryantaṃ avaivartikacittataḥ|8|",
    "1108:20": "suśraddhayā triratnebhyaḥ bhūmau saṃsthāpya jānunī|",
    "1108:21": "bhūtvā kṛtāñjaliścāpi triścādau śaraṇaṃ vrajet|9|",
    "1108:22": "tataḥ samastasattveṣu maitrīcitta puraskṛtaḥ|",
    "1108:23": "durgatitrayājanmādisaṃkrāntimaraṇādibhiḥ|10|",
    "1108:24": "dṛṣṭvā'śeṣaṃ jagaddukhaṃ duḥkhena dukhitāyāśca|",
    "1108:25": "duḥkhahetostathā duḥkhāt jagatāṃ muktikāṃkṣayā|11|",
    "1108:26": "bodhicittaṃ samutpādyamanāpāyipratijñayā|",
    "1108:27": "evaṃ praṇidhicittānāṃ utpādetu guṇāśca ye|12|",
    "1108:28": "te gaṇḍavyūhasūtreṣu maitreyeṇa prabhāṣitāḥ|",
    "1108:29": "sūtrasya tasya paṭhanācchravaṇād gurorvā",
    "1108:30": "saṃbodhicittaguṇakāni nirantakāni|13|",
    "1108:31": "vijñāya tasya khalu saṃsthitirarṇāna|",
    "1108:32": "cittaṃ tathā samudayeta muhurmuhaśca|",
    "1108:33": "vīradattaparīpṛcchāsūtre puṇyaṃ pradarśitam|14|",
    "1108:34": "yattacślokatrayeṇaiva samāsenātralikhyate|",
    "1108:35": "bodhicittāddhi yatpuṇyaṃ tacca rupi bhavedyadi|15|",
    "1108:36": "ākāśadhātuṃ saṃpūrya bhūyaścottari tadbhavet|",
    "1108:37": "gaṅgāvālikasaṃkhyāni buddhakṣetrāṇi yo naraḥ|16|",
    "1108:38": "dadyātsadratna pūrṇāni lokanāthebhya eva hi|",
    "1108:39": "yaścaikaḥ prāñjalirbhūtvā cittaṃ bodhāya nāmayet|17|",
    "1108:40": "iyaṃ viśeṣyate pūjā yasyānto'pi na vidyate|",
    "1108:41": "utpādyabodhipraṇidhānacittaṃ",
    "1108:42": "naikaprayatnaiḥ parivardhitavyam|18|",
    "1108:43": "janmāntare'pi smaraṇārthamasya",
    "1108:44": "śikṣā yathoktā paripālanīyā|",
    "1108:45": "prasthānacitte svayamātiriktaṃ",
    "1108:46": "samyagbhavenna praṇidhānavṛddhiḥ|19|",
    "1108:47": "saṃbodhisaṃvara vivṛddhikāmaḥ",
    "1108:48": "tasmād dhruvaṃ cainamavāpnuyāta|",
    "1108:49": "saptadhāprātimokṣaiśca sadā'nyasaṃvarānvitaḥ|20|",
    "1108:50": "bhāgyaṃ bodhisattvānāṃ saṃvarasya na cānyathā |",
    "1108:51": "saptadhā prātimokṣeṣu bhāṣiteṣu tathāgataiḥ|21|",
    "1108:52": "brahmacaryaḥ śreṣṭhāḥ bhikṣusaṃvara iṣyate|",
    "1108:53": "śīlādhyāyoktavidhinā bodhisattvasya bhūmiṣu|22|",
    "1108:54": "saṃvaraḥ sadgurorgrāhyaḥ samyaglakṣaṇayuktataḥ|",
    "1108:55": "yaḥ saṃvaravidhau dakṣaḥ svayaṃ ca saṃvare sthitaḥ|23|",
    "1108:56": "kṛpāluḥ saṃvare śaktaḥ jñātavyaḥ sadgurustu saḥ|",
    "1108:57": "tatra yatnena na prāpto guruścaitādṛśo yadi|24|",
    "1108:58": "saṃvaragrahaṇasyānyo vidhiḥ tasmāt samucyate|",
    "1108:59": "ambararājabhūtena pūrvaṃ manjuśriyā yathā||25||",
    "1108:60": "bodhicittaṃ samutpādi suspaṣṭaṃ cātra likhyate|",
    "1108:61": "mañjuśribuddhakṣetrālaṅkārasūtroktivat tathā||26||",
    "1108:62": "utpādayāmi saṃbodhau cittaṃ nāthasya saṃmukham|",
    "1108:63": "nimantraye jagatsarvaṃ dāridyānmocitāsmi tat||27||",
    "1108:64": "vyāpādakhilacittaṃ vā īrṣyāmātsaryameva va|",
    "1108:65": "adyāgre na kariṣyāmi bodhiṃ prāpsyāmi yāvatā||28||",
    "1108:66": "brahmacarya cariṣyāmi kāmāṃstyakṣyāmi pāpakān|",
    "1108:67": "buddhānāmānuśikṣiṣye śīlasaṃvara saṃyame||29||",
    "1108:68": "nāhaṃ tvaritarupeṇa bodhiṃ prāptumihotsahe|",
    "1108:69": "parāntakoṭiṃ sthāsyāmi sattvasyaikasya kāraṇāt||30||",
    "1108:70": "kṣetraṃ viśodhiṣyāmi aprameyamacintim|",
    "1108:71": "nāmadheyaṃ kariṣyāmi daśadikṣu ca viśrutam||31||",
    "1108:72": "kāyavāk karmaṇī cāhaṃ śodhayiṣyāmi sarvaśaḥ|",
    "1108:73": "śodhayiṣye manaskarma kartāsmi nāśabham||32||",
    "1108:74": "svakāya cittaviśuddhihetu,",
    "1108:75": "prasthānacittātmayamasthitena|",
    "1108:76": "triśīlaśikṣāpariśiyeta cet,",
    "1108:77": "triśīlaśikṣāsu mahādarasyāt||33||",
    "1108:78": "śuddhasaṃbodhisattvānāṃ tasmāt saṃvarasaṃvṛtau|",
    "1108:79": "yatnāt saṃbodhisaṃbhāraḥ paripūrṇo bhaviṣyati||34||",
    "1108:80": "puṇyajñānasvabhāvasya saṃbhārasya tu pūrtaye|",
    "1108:81": "sarvabuddhamatoheturabhijñotpāda eva hi||35||",
    "1108:82": "pakṣavṛddhiṃ vinā pakṣī khe noḍaḍetuṃ yathā kṣamaḥ|",
    "1108:83": "tathā'bhijñābalairhīnaḥ sattvārthakaraṇe'kṣamaḥ||36||",
    "1108:84": "abhijñasya divārātrau yāni puṇyāni santi vai|",
    "1108:85": "abhijñāyāśca rāhitye naiva janmaśateṣu ca||37||",
    "1108:86": "śighraṃ saṃbodhi-saṃbhāraṃ saṃpūrayitumicchati|",
    "1108:87": "nirālasyena yatnenābhijñāṃ saṃsādhayettu saḥ||38||",
    "1108:88": "śamathasiddhyabhāve'bhijñānaṃ na jāyate|",
    "1108:89": "ataḥ śamathasiddhayarthaṃ yatitavyaṃ punaḥ punaḥ||39||",
    "1108:90": "śamathaṅgaprahīṇatve tadyatnairbhāvite'pi ca|",
    "1108:91": "saṃvatsarasahasraiśca samādhirnaiva setsyati||40||",
    "1108:92": "ataḥ samādhisaṃbhārādhyāyoktāṅgasamāśritaḥ|",
    "1108:93": "kasmiṃścit alambane'pi puṇye saṃsthāpayenmanaḥ||41||",
    "1108:94": "yoginaḥśamathe siddhe'bhijñānaṃ cāpi setsyati|",
    "1108:95": "prajñāpāramitāyogaṃ vinā nā''varaṇakṣayaḥ||42||",
    "1108:96": "kleśajñeyāvṛtestasmāt prahāṇārthamaśeṣataḥ|",
    "1108:97": "prajñāpāramitāṃ yogī sopāyaṃ bhāvayet sadā||43||",
    "1108:98": "upāyarahitā prajñā'pyupāyaḥ prajñayā vinā|",
    "1108:99": "yato bandha iti proktau praheyaṃ nobhayaṃ tataḥ||44||",
    "1108:100": "kā prajñā ka upāyaśca śaṅkāmiti nirāsitum|",
    "1108:101": "upāyasya ca prajñāyāḥ bhedaḥ samyak prakāśyate||45||",
    "1108:102": "prajñāpāramitāṃ tyaktvā dānapāramitādayaḥ|",
    "1108:103": "sarve hi kuśalāḥ dharmāḥ upāyāḥ jinabhāṣitāḥ||46||",
    "1108:104": "upāyābhyāsavaśyātmā yo hi prajñāṃ vibhāvayet|",
    "1108:105": "śīghraṃ sa labhate bodhiṃ na nairātmyaikabhāvanāt||47||",
    "1108:106": "skandhāyatanadhātūnāmanutpādāvabodhinām|",
    "1108:107": "svabhāvaśūnyatājñānaṃ prajñeti parikīrtitā||48||",
    "1108:108": "sadutpattirayuktāsti asaccāpi khapuṣpavat|",
    "1108:109": "dvayordoṣaprasaṅgatvāt udbhāvo na dvayorapi||49||",
    "1108:110": "anutpannaḥ svato bhāvo parato nobhayorapi|",
    "1108:111": "ahetuteśca no tasmāt niḥsvabhāvaḥ svarupataḥ||50||",
    "1108:112": "athavā sarvadharmāṇāṃ caikānekavicāraṇe|",
    "1108:113": "svarupā'prāpyamāṇatvāt niḥsvabhāvatvaniścayaḥ||51||",
    "1108:114": "śūnyatāsaptau yuktau mūlamadhyamakādiṣu|",
    "1108:115": "siddho bhāvasvabhāvastu śūnyatāyāṃ bhāṣitaḥ||52||",
    "1108:116": "granthasya gauravo yasmāt atra tasmānna vistaraḥ|",
    "1108:117": "siddhasiddhāntamātraikaṃ bhāvanārthaṃ prabhāṣitam||53||",
    "1108:118": "tasmādaśeṣadharmāṇāṃ svabhāvanāmalābhataḥ|",
    "1108:119": "nairātmyabhāvanā yā hi sā prajñāyāstu bhāvanā||54||",
    "1108:120": "prajñayā sarvadharmaṇāṃ yatsvabhāvo na dṛṣṭavat|",
    "1108:121": "yuktayā parikṣya tāṃ prajñāṃ so'vikalpena bhāvayet||55||",
    "1108:122": "bhavo vikalpobhūto'yaṃ tadvikalpātmakastataḥ|",
    "1108:123": "sarvakalpaparityāgaḥ nivārṇaḥ paramo'sti hi||56||",
    "1108:124": "evamapyuktaṃ bhagavatā--",
    "1108:125": "mahā'vidyā vikalpo hi saṃsārārṇavapātakaḥ|",
    "1108:126": "nirvikalpasamādhisthe'vikalpo bhāsate khavat||57||",
    "1108:127": "avikalpapraveśadhāraṇyāmapi uttam--",
    "1108:128": "cintitenirvikalpe'smin saddharme jinaputrakaiḥ|",
    "1108:129": "vikalpaṃ durgamaṃ tīrtvā'vikalpo prāpsyate kramāt||58||",
    "1108:130": "niścayīyāgamayuktibhyāṃ svabhāva rahitān tathā|",
    "1108:131": "sarvān dharmānutpannānavikalpaṃ bhāvayet||59||",
    "1108:132": "bhāvayannidamevetthaṃ prāpyoṣṇatvādikaṃ kramāt|",
    "1108:133": "labhate pramuditvādiṃ buddhabodhirna lambitā||60||",
    "1108:134": "sādhitairmantraśaktayā hi śāntivistarakarmabhiḥ|",
    "1108:135": "bhadrakumbhādisiddhāṣṭamahāsiddhibalena ca||61||",
    "1108:136": "abhīṣṭā bodhisaṃbhāraparipūrtiḥ sukhena cet|",
    "1108:137": "kriyācaryādi tantrokam guhyācaraṇabhiṣyate||62||",
    "1108:138": "tadā''cāryabhiṣekārtha mahāratnādidānataḥ|",
    "1108:139": "sadguruṃ prīṇayed bhaktayā sarvājñādipālanaiḥ||63||",
    "1108:140": "prasanne ca gurau bhūte pūrṇācāryābhiṣekataḥ|",
    "1108:141": "sarvapāpaviśuddhātmā siddhibhāgī bhaviṣyati||64||",
    "1108:142": "ādibuddhamahātantre prayatnena niṣedhataḥ|",
    "1108:143": "guhyaprajñābhiṣekastu na grahyā brahmacāriṇā||65||",
    "1108:144": "so'bhiṣeko gṛhītaścet brahyacaryatapaḥ sthitaiḥ|",
    "1108:145": "niṣiddhācaraṇatvāt tattapaḥ samvarakṣayaḥ||66||",
    "1108:146": "jāyante vratinastasya pārājikavipattayaḥ|",
    "1108:147": "saḥ pateddurgatau nūnaṃ siddhirnaiva kadācana||67||",
    "1108:148": "sarvatantraśrutau bhāṣye homayajñādikarmāsu |",
    "1108:149": "labdhācāryābhiṣekaśca tattvavida naiva duṣyati ||68||",
    "1108:150": "dīpaṅkaraśriyā bodhipathaḥ proktaḥ samāsataḥ |",
    "1108:151": "dṛaṣṭvā sūtrādidharmoktiṃ bodhiprabhanivedanāt ||69||"
}