{
  "S08n685:0": "atha ekapañcāśaḥ paṭalavisaraḥ |",
  "S08n685:1": "atha khalu vajrapāṇirguhyakādhipatiḥ sarvāvantaṃ mahāparṣanmaṇḍala mavalokya sarvāṃstāṃ śuddhāvāsopariniṣaṇṇāṃ bhūtasaṅghānāmantrayate sma |",
  "S08n685:2": "śṛṇvantu bhavanto mārṣā yamāntakasya krodharājasyāparimitabalaparākramasya durdāntadamakasya vaivasvatajīvitāntakarasya duṣṭasattvanigrahatatparasya mahābodhisattvasya mañjuśriyabhāṣitasya mahābodhisattvasyādau tāvat paṭavidhānaṃ bhavati ||",
  "S08n685:3": "na tithirna ca nakṣatraṃ nopavāso vidhīyate |",
  "S08n685:4": "arīṇāṃ bhayamutpanne paṭametaṃ likhāpayet ||",
  "S08n685:5": "gṛhya kṛṣṇe niśāpakṣe caturdaśyāṣṭamau tithau |",
  "S08n685:6": "śmaśāne mṛtakaṃ prāpya brāhmaṇasya ambaraṃ tam ||",
  "S08n685:7": "gṛhya tato rātrau asṛṇāṃ raṅgayet tataḥ |",
  "S08n685:8": "bhūyo jalaśaucaṃ tu suśuṣkaṃ kārayettataḥ ||",
  "S08n685:9": "krūraṃ citrakaraṃ kruddhaṃ bhīṣaṇe cāpi lekhayet |",
  "S08n685:10": "śmaśāne kṛṣṇapakṣe ca trirātreṇaiva samāpayet ||",
  "S08n685:11": "aṣṭamīṃ caturdaśīrātrau mahāvasādīpadīpitaḥ |",
  "S08n685:12": "tatra sthitaḥ citrakaraḥ dakṣiṇābhimukhaḥ sadā ||",
  "S08n685:13": "kapāle mānuṣāsīne kṛtarakṣaḥ samāhite |",
  "S08n685:14": "svayaṃ vā ālikhenmantrī ariduḥkhabhayārditaḥ ||",
  "S08n685:15": "prathame rātrimārabdhe arīṇo'pi mahad bhayam |",
  "S08n685:16": "dvitīye mahājvareṇāpi āviṣṭaḥ śatrumūrcchitaḥ ||",
  "S08n685:17": "tṛtīye muñcate prāṇāṃ paralokagato bhavet |",
  "S08n685:18": "kutastasya bhavecchānti aprasannena mantriṇā ||",
  "S08n685:19": "dehaṃ śuṣyati śatrorvai gṛhabhaṅgopajāyate |",
  "S08n685:20": "likhanāt paṭamevaṃ tu yamāntasya mahābhaye ||",
  "S08n685:21": "paṇmukhaṃ ṣaṭcaraṇaṃ lekhyaṃ kṛṣṇavarṇaṃ vṛkodaram |",
  "S08n685:22": "kruddhaṃ vyāghracarmanivasanam ||",
  "S08n685:23": "nānāpraharaṇaṃ ghoraṃ daṇḍahastaṃ bhayānakam |",
  "S08n685:24": "raktanetraṃ saroṣaṃ ca trinetragaticihnitam ||",
  "S08n685:25": "ūrdhvakeśaṃ sajālaṃ vai dhūmravarṇaṃ kvacit tathā |",
  "S08n685:26": "kṛṣṇāñjananibhaṃ ghoraṃ prāvṛṇmedhasamaprabham ||",
  "S08n685:27": "kṛtāntarūpasaṅkāśaṃ mahiṣārūḍhaṃ tu ālikhet |",
  "S08n685:28": "krūrakarmaṃ mahābhīmaṃ raudraṃ rudraghātakam ||",
  "S08n685:29": "yamajīvitanāśaṃ vai udyantaṃ sattvaghātakam |",
  "S08n685:30": "krūraṃ bhṛśaṃ sarvakarmāṇaṃ bhīṣaṇāpatidāruṇam ||",
  "S08n685:31": "bhayasyāpi bhayatrāsaṃ mārakaṃ sarvadehinām |",
  "S08n685:32": "etat kruddhavaraṃ likhya ātmaśoṇitavarṇakaiḥ ||",
  "S08n685:33": "vyatimiśramujjvalairlekhya mahāvasāgavyamiśritaiḥ |",
  "S08n685:34": "kapālabhājanaiścāpi mānuṣāsthisusambhavaiḥ ||",
  "S08n685:35": "kūrcakairvarkikairmukto mṛtakeśasusambhavaiḥ |",
  "S08n685:36": "abhuñjānastathālikhya svayaṃ vā citrakareṇa vā ||",
  "S08n685:37": "prabhūtabalipuṣpādyaiḥ raktamālyairvaracandanaiḥ |",
  "S08n685:38": "mahāmāṃsavasādhūpairvasādīpaiśca bhūṣitam ||",
  "S08n685:39": "kārayet paṭavaramādau ante madhye ca pūjanā |",
  "S08n685:40": "parisphuṭaṃ tu phaṭaṃ kṛtvā vittaṃ dattvā tu śilpine ||",
  "S08n685:41": "prabhūtaṃ cāpi mūlyaṃ vai yena vā tuṣyate sadā |",
  "S08n685:42": "avadhyaṃ tasya kartavyaṃ dharmaṃ cāpi sahābhayam |",
  "S08n685:43": "yathepsitaṃ tasya kurvīta vīramūlyaṃ samāsataḥ |",
  "S08n685:44": "saphalaṃ śilpine karma nirāmiṣaṃ cāpi varjayet ||",
  "S08n685:45": "tathā tathā prayuñjīta yathāsau sampratuṣyate |",
  "S08n685:46": "mahārakṣā ca kartavyā anyathā mṛyate hyasau ||",
  "S08n685:47": "sakuṭumbo naśyate karmī ātmanaścāpi rakṣayet |",
  "S08n685:48": "japtavidyena karttavyaṃ nānyeṣāṃ vidhirucyate ||",
  "S08n685:49": "parisphuṭaṃ tu paṭaṃ kṛtvā dṛṣṭvā vā manasepsitam |",
  "S08n685:50": "sarvāṃ ca kārayet karmāṃ raudrāṃ śatrūpaghātakām ||",
  "S08n685:51": "gṛhya paṭavaraṃ gacched yatheṣṭaṃ yatra vāñchitam |",
  "S08n685:52": "mahāyakṣāṃ mahārājñāṃ mahāvittasagarvitām ||",
  "S08n685:53": "mahāmānātimānānāṃ krūrāṃ krūrakarmiṇām |",
  "S08n685:54": "ratnatrayāpakārīṇāṃ nāstikyāṃ mantravarjitām ||",
  "S08n685:55": "apūjakānāṃ tu mantrāṇāṃ tadbhaktāsṛtanindakām |",
  "S08n685:56": "jāpināṃ nindakā ye ca teṣāṃ caiva parābhavā ||",
  "S08n685:57": "teṣāṃ prayogaḥ karttavyaḥ vidhidṛṣṭena karmaṇā |",
  "S08n685:58": "adharmiṣṭhāṃ tathā nityāṃ sarvasattvānutāpinām ||",
  "S08n685:59": "teṣāṃ tu karma prayuñjīta sadyaḥ prāṇoparodhinam |",
  "S08n685:60": "gṛhyāriṣṭaphalaṃ patraṃ tvacaṃ cāpi samūlataḥ ||",
  "S08n685:61": "kāñjikaṃ āmlasaṃyuktaṃ mānuṣāsthisacūrṇitam |",
  "S08n685:62": "kaṭutailaviṣaṃ caiva amlavetasamārdrakam ||",
  "S08n685:63": "rājikaṃ rudhiraṃ caiva mānuṣodbhavasambhavam |",
  "S08n685:64": "gṛhya sarvaṃ samāyuktaṃ paṭaṃ sthāpya vivekataḥ ||",
  "S08n685:65": "dakṣiṇābhimukho bhūtvā paṭaścāpi udaṅmukhaḥ |",
  "S08n685:66": "kṛtvāgnikuṇḍaṃ yatheṣṭaṃ vai śuklakāṣṭhaiḥ kaṭumudbhavaiḥ ||",
  "S08n685:67": "jvālayaṃ kaṭakaiścāpi tasmiṃ kuṇḍe samāhitaḥ |",
  "S08n685:68": "puhyāt sarvasamāyuktaṃ vidhinirdiṣṭahaumikam ||",
  "S08n685:69": "agnirāhūya mantraistu krodharājasya vai punaḥ |",
  "S08n685:70": "baddhvā śūlamudraṃ tu sarvakarmeṣu vā iha ||",
  "S08n685:71": "sahasrāṣṭamāhutiṃ dadyādagnikuṇḍe saroṣataḥ |",
  "S08n685:72": "prathame putramaraṇaṃ sattve prāpte tu taṃ bhavet ||",
  "S08n685:73": "dvitīye cāpi bhāryā vai pārṣadyāḥ sanāyakāḥ |",
  "S08n685:74": "tṛtīye maraṇaṃ tasya yasyoddiśyaṃ hi tat kṛtam ||",
  "S08n685:75": "ardharātre yadā jāpaḥ kriyate paṭasannidhau |",
  "S08n685:76": "śatrūṇāṃ ca vadhārthāya tat tathaivānuvartate ||",
  "S08n685:77": "rāṣṭrabhaṅgaṃ bhavet tasya senāyāṃ mārisambhavam |",
  "S08n685:78": "agnidāhaṃ mahāvātaṃ mahāvṛṣṭiśca jāyate ||",
  "S08n685:79": "samastaṃ sarvataścakraṃ paracakreṇa hanyate |",
  "S08n685:80": "vividhopadravā tasya mahāvyādhisamākulam ||",
  "S08n685:81": "dehaṃ śuṣyati sarvaṃ vai tasya rājño na saṃśayaḥ |",
  "S08n685:82": "amānuṣākīrṇa sarvantaṃ gṛhaṃ tasya samākulam ||",
  "S08n685:83": "dhṛtiṃ na labhate śayyāṃ āvartaṃ ca mahītale |",
  "S08n685:84": "rākṣasaiḥ pretakravyādaiḥ gṛhaṃ tasya samāvṛtam ||",
  "S08n685:85": "ārtto bibheti sarvatra tīvraduḥkhaiḥ suduḥkhitaḥ |",
  "S08n685:86": "aśaktā rakṣituṃ tasya maheśvarādyā bhuvi devatā ||",
  "S08n685:87": "brahmādyā lokapālāśca śakrādyā tridaśeśvarāḥ |",
  "S08n685:88": "sarvamantrāḥ sarvadevāśca sarvalaukikasambhavā ||",
  "S08n685:89": "duṣṭāre mānine kruddhe tadantaṃ tasya jīvitam |",
  "S08n685:90": "ardharātre tu madhyāhne bhāṣito yatra jāpinaḥ ||",
  "S08n685:91": "kruddho vevasvataḥ sākṣād yamarājāvakalpate |",
  "S08n685:92": "yatheṣṭaṃ kṛṣṇapakṣe ca paṭaṃ saṃsthāpya mahītale ||",
  "S08n685:93": "mahatiṃ pūjāṃ baliṃ kṛtvā śmaśānāraṇyasambhave |",
  "S08n685:94": "ekavṛkṣe tathā liṅge śaile prānte guhāsu vā ||",
  "S08n685:95": "ekākī advitīyaśca sadā karma samārabhet |",
  "S08n685:96": "mahāraṇye vivikte ca śūnye devakuleṣu ca ||",
  "S08n685:97": "śūnye mandire nadyāṃ ambudheḥ taṭamāśrite |",
  "S08n685:98": "tatra deśe samīpe vā tatrasthe vā yathepsitam ||",
  "S08n685:99": "yojanāśatamabhyantara sadā karmāṇi kārayet |",
  "S08n685:100": "etat pramāṇakarmāṇi kārayecchucinā sadā ||",
  "S08n685:101": "aprameyasthito vāpi gatadeśāmitaḥ śuciḥ |",
  "S08n685:102": "acintyamantraviṣaye acintyaṃ mantragocaram ||",
  "S08n685:103": "acintyo ṛddhimantrāṇāṃ acintyaṃ siddhijāpinām |",
  "S08n685:104": "acintyaṃ dṛśyate karma phalaṃ cāpi acintyakam ||",
  "S08n685:105": "krodharājasya yamāntakasya mahātmane |",
  "S08n685:106": "karmaṃ ṛddhiviṣayaṃ vikurvaṇaṃ ca mahodayam ||",
  "S08n685:107": "acintyaṃ rūpiṇāṃ siddhi dṛśyate ha mahītale |",
  "S08n685:108": "aśaktā rakṣayituṃ sarve bodhisattvā maharddhikāḥ ||",
  "S08n685:109": "kiṃ punarlokikā mantrāḥ sagrahā mātarāśca tāḥ |",
  "S08n685:110": "īśānaśca saviṣṇurvā sa ca skando purandaraḥ ||",
  "S08n685:111": "samaye dhāritā te'pi sajinā jinaputrakāḥ |",
  "S08n685:112": "bodhisattvā mahātmāno daśabhūmisamāsṛtāḥ ||",
  "S08n685:113": "pratyekabuddhā hyarhanta vītarāgā maharddhikāḥ |",
  "S08n685:114": "aśaktā rakṣayituṃ te'pi samayaṃ taiḥ purā kṛtam ||",
  "S08n685:115": "saṃkṣepeṇa tu vakṣyāmi śṛṇudhvaṃ bhūtakāṃkṣiṇā |",
  "S08n685:116": "nānyo nivarttane śaktaḥ aprasannena jāpine ||",
  "S08n685:117": "kutastasya bhavecchāntiratuṣṭe mantravare iha |",
  "S08n685:118": "yadā prasannamanasaḥ karuṇārdrā va bhavet kadā ||",
  "S08n685:119": "jāpinaḥ krodharājasya yamāntasya mahātmane |",
  "S08n685:120": "tadādau labhate śāntiṃ dhṛtiṃ vā jīvadhāraṇam ||",
  "S08n685:121": "picumandaṃ kaṭutailaṃ ca kāñjikaṃ viṣapañcamam |",
  "S08n685:122": "rudhiraṃ mānuṣaṃ māṃsaṃ lavaṇaṃ trikaṭukaṃ punaḥ ||",
  "S08n685:123": "rājikaṃ śaṅkhacūrṇaṃ ca amlavetasamārdrakam |",
  "S08n685:124": "dhurdhūrakasya tu mūlāni kośātakyā tathaiva ca ||",
  "S08n685:125": "eraṇḍamūlaṃ yavakṣāraṃ kusumbhaṃ cāpi kaṇṭakam |",
  "S08n685:126": "madanodbhavamūlaṃ ca laśunaṃ gṛñjanakaṃ tathā ||",
  "S08n685:127": "palāśaśākhoṭakaṃ caiva sasurāsavā |",
  "S08n685:128": "sarvānyetāni samaṃ kṛtvā juhuyāt agnau paṭasannidhau ||",
  "S08n685:129": "hute sahasramaṣṭe tu śatrunāśaḥ samūlataḥ |",
  "S08n685:130": "sarvāṃ vā rājikāṃ hanyā pāriṣadyāṃ śubhāśubhām ||",
  "S08n685:131": "samūloddharaṇaṃ tasya dvitīye sandhye tu juhvatā |",
  "S08n685:132": "tṛtīye samanuprāpte sandhye juhvata jāpinā ||",
  "S08n685:133": "durbhikṣaṃ bhavate tasya jane cāpi sanaigame |",
  "S08n685:134": "anāvṛṣṭimahāmāryaḥ rākṣasākīrṇasarvataḥ ||",
  "S08n685:135": "agnidāhaṃ śilāpātaṃ vajranirghātasāśaniḥ |",
  "S08n685:136": "janapadaṃ deśaviṣayaṃ vā yavāḥ tasya narādhipe ||",
  "S08n685:137": "bahnopadravasampātaṃ varacakrāgamaṃ tathā |",
  "S08n685:138": "anekadhā bahudhāścāpi tasya deśe upadravāḥ ||",
  "S08n685:139": "jāyante vividhākārāḥ mahālakṣmīpraṇāśanaiḥ |",
  "S08n685:140": "dhurdhūrakamūlaṃ juhuyādekaṃ unmattistasya jāyate ||",
  "S08n685:141": "kaṭukaṃ juhvato nityaṃ mahādāhena gṛhyate |",
  "S08n685:142": "atyamlaṃ juhvato magnau mahājvaraṃ śītasambhavam ||",
  "S08n685:143": "sambhavet tasya dehasthaḥ duṣṭarājñāṃ balagarvitām |",
  "S08n685:144": "mahāyakṣāṃ dhanināṃ krūrāṃ mahāsainyasamāsṛtām ||",
  "S08n685:145": "dvirātre saptarātre vā maraṇaṃ tasya jīvitam |",
  "S08n685:146": "yo yasya devatābhaktaḥ nakṣatro vā nāmato likhet ||",
  "S08n685:147": "śmaśānāṅgāraiḥ kṛtiṃ kṛtvā paṭasyāgratabhūsṛtam |",
  "S08n685:148": "ākramya pādato mūrdhnā saṅkruddho japamācaret ||",
  "S08n685:149": "akasmād vividhaiḥ śūlaiḥ gṛhyate'sau narādhipaḥ |",
  "S08n685:150": "mahāvyādhisamākrāntaḥ mṛyate vāpi tatkṣaṇāt ||",
  "S08n685:151": "paśunā hanyate cāpi vyaṅgo vā bhavate punaḥ |",
  "S08n685:152": "bhakṣyate rākṣasai krūraiḥ kaśmalāmānuṣodbhavaiḥ ||",
  "S08n685:153": "kravyādaiḥ pūtanaiścāpi piśācaiḥ pretamātaraiḥ |",
  "S08n685:154": "tatkṣaṇāddhanyate cāpi ātmanaścāpi sevakaiḥ ||",
  "S08n685:155": "atha vajradharaḥ śrīmāṃ ityuktvā pariṣettadā |",
  "S08n685:156": "sarvabuddhāṃ namaskṛtya tūṣṇīmbhūto tataḥ sthire ||",
  "S08n685:157": "lokānāṃ hitakāmyārthaṃ punarevamumūcata |",
  "S08n685:158": "sarvāṃ yakṣagaṇāṃ mantraḥ yakṣīṇāṃ ca sa sarvataḥ ||",
  "S08n685:159": "uvāca bodhisattvo vai yakṣasenāpatistadā |",
  "S08n685:160": "yakṣīṇāṃ paṭalaṃ vavre sarvakarmopasaṃhitam ||",
  "S08n685:161": "sarvākarṣaṃ vaśaṃ caiva sarvaśalyānanuddharam |",
  "S08n685:162": "maithunārthī yadā mantrī rāgāndho vātha mūḍhadhīḥ ||",
  "S08n685:163": "na śakya pratipakṣeṇa sugatājñairnivāritum |",
  "S08n685:164": "anādimati saṃsāre purābhyastaṃ suduḥkhitaiḥ ||",
  "S08n685:165": "duḥkhā duḥkhataraṃ teṣāṃ gatiruktā tathāgataiḥ |",
  "S08n685:166": "śobhanāṃ gatimāpnoti brahmacārī jitendriyaḥ ||",
  "S08n685:167": "bhadraṃ śivaṃ ca nirdiṣṭamantre śāntimavāpnuyāt |",
  "S08n685:168": "triyānasamatārūḍhaḥ māpnuyānte sunirvṛtim ||",
  "S08n685:169": "viparītāḥ kugatigrastā ye rāgāndhā tapasvinām |",
  "S08n685:170": "saṃsāragahane ghore bhramanti gatipañcake ||",
  "S08n685:171": "teṣāṃ duḥkhitāmarthe kāmabhogaṃ tu varṇyate |",
  "S08n685:172": "te nirvṛtā sarvapāpā tu tridhā doṣanivartitā ||",
  "S08n685:173": "śāsturājñāsamāviṣṭā mucyante sarvabandhanā iti ||",
  "S08n685:174": "āryamañjuśriyamūlakalpād bodhisattvapiṭakāvataṃsakānmahāyānavaipulyasūtrād ekūnapañcāśatimaḥ yamāntakakrodharājābhicārukaniyamaḥ dvitīyaḥ paṭalavisaraḥ parisamāptaḥ |"
}