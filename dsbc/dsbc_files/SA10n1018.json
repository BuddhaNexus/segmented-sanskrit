{
  "SA10n1018:0": "4",
  "SA10n1018:1": "skandhaparīkṣā caturthaṃ prakaraṇam |",
  "SA10n1018:2": "rūpakāraṇanirmuktaṃ na rūpamupalabhyate |",
  "SA10n1018:3": "rūpeṇāpi na nirmuktaṃ dṛśyate rūpakāraṇam ||1 ||",
  "SA10n1018:4": "rūpakāraṇanirmukte rūpe rūpaṃ prasajyate |",
  "SA10n1018:5": "āhetukaṃ, na cāstyarthaḥ kaścidāhetukaḥ kvacit ||2 ||",
  "SA10n1018:6": "rūpeṇa tu vinirmuktaṃ yadi syādrūpakāraṇam |",
  "SA10n1018:7": "akāryakaṃ kāraṇaṃ syāt nāstyakāryaṃ ca kāraṇam ||3 ||",
  "SA10n1018:8": "rūpe satyeva rūpasya kāraṇaṃ nopapadyate |",
  "SA10n1018:9": "rūpe'satyeva rūpasya kāraṇaṃ nopapadyate ||4 ||",
  "SA10n1018:10": "niṣkāraṇaṃ punā rūpaṃ naiva naivopapadyate |",
  "SA10n1018:11": "tasmāt rūpagatān kāṃścinna vikalpān vikalpayet ||5 ||",
  "SA10n1018:12": "na kāraṇasya sadṛśaṃ kāryamityupapadyate |",
  "SA10n1018:13": "na kāraṇasyāsadṛśaṃ kāryamityupapadyate ||6 ||",
  "SA10n1018:14": "vedanācittasaṃjñānāṃ saṃskārāṇāṃ ca sarvaśaḥ |",
  "SA10n1018:15": "sarveṣāmeva bhāvānāṃ rūpeṇaiva samaḥ kramaḥ ||7 ||",
  "SA10n1018:16": "vigrahe yaḥ parīhāraṃ kṛte śūnyatayā vadet |",
  "SA10n1018:17": "sarvaṃ tasyāparihṛtaṃ samaṃ sādhyena jāyate ||8 ||",
  "SA10n1018:18": "vyākhyāne ya upālambhaṃ kṛte śūnyatayā vadet |",
  "SA10n1018:19": "sarvaṃ tasyānupālabdhaṃ samaṃ sādhyena jāyate ||9 ||"
}