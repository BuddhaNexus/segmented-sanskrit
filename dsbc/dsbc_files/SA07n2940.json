{
  "SA07n2940:0": "triratnasaundaryagāthā śrīgurugaṇeśāya namaḥ |",
  "SA07n2940:1": "yasya prasādakiraṇaiḥ sphuritātmatattva- ratnaprabhāparikaraprahatāndhakārāḥ |",
  "SA07n2940:2": "paśyantyanāviladṛśaḥ savikāśa muccai- stasmai namaskṛtiriyaṁ gurubhāskarāya || 1 ||",
  "SA07n2940:4": "śrīmadratnatrayākhyaṁ maha-atisukhadaṁ sarvabhūtāśrayaṁ tad yad dāridryāndhakāraṁ kṣapayati viduṣāṁ sundarānandarūpam |",
  "SA07n2940:5": "jīyāttatkṣoṇipṛṣṭhe śatamiha śaradāṁ sarvadikṣu prasarpa- jjyotiḥ śrīpṛthvinārāyaṇakulajaladhau jātamacchidvṛttam || 2 ||",
  "SA07n2940:7": "(1) indrātprabhutvaṁ jvalanātpratāpaṁ kopaṁ yamād vaiśravaṇācca vittam |",
  "SA07n2940:8": "sṛṣṭisthitī rāmajanārdanābhyāmādāya rājñāṁ kurute śarīram || 3 ||",
  "SA07n2940:10": "nepāleśāḥ padmapāṇiśākyasiṁhasvayambhuvaḥ |",
  "SA07n2940:11": "pāntu gorakṣācaleśa pṛthvīnārāyaṇānvayam || 4 ||",
  "SA07n2940:13": "nepāleśvaragoraṣeśvarakṛpālabdhaprasādodayaḥ śrīgorṣādhipasāhadevanarabhūpālābhidhaḥ smābhavat |",
  "SA07n2940:14": "tasyaikā mahiṣī nṛpasya śayane suṣvāpa saukhyaṁ yathā sā svapne ravimaṇḍalaṁ grasitavatyasmīti bhartre'bravīt || 5 ||",
  "SA07n2940:16": "(2) svāpodbodhitadoṣaroṣakupitavyājena saṁśāsitā sāpatnyādasahiṣṇuneva rajanīṁ vyākrośatī vyatyagāt |",
  "SA07n2940:17": "garbhajyeṣṭhamudasya sāśu suṣuve śrīpṛthvinārāyaṇaṁ māsaiḥ saptabhirākhyayā samaguṇaṁ pratyakṣanārāyaṇam || 6 ||",
  "SA07n2940:19": "(3) nepālaṁ vijigīṣurekagabalaṁ mudrābhirāpūritaṁ tūṇīkṛtya mṛgaṁ yathaiva mṛgayurnirbhīḥ pratasthe mudā |",
  "SA07n2940:20": "ityevaṁ śrutamanyatastadiha me sakṣipya saṁvarṇitaṁ kiṁ nārāyaṇavarṇane trapayate yāthātmyasapādakaḥ || 7 ||",
  "SA07n2940:22": "(4) traiśūlagaṅgāmadhikṛtya bhairavīṁ śrīmanmahāmaṇḍapamāśrayāṇaḥ |",
  "SA07n2940:23": "śrīpṛthvinārāyaṇavāsudevo babhau nuvākoṭavitiṣṭhamānaḥ || 8 ||",
  "SA07n2940:25": "(5) jātaḥ stanyaṁ na jagrāha kaṇṭhīravakiśorakaḥ |",
  "SA07n2940:26": "cakṣurvyāpārayāmāsa kuñje kuñjaraśālini || 9 ||",
  "SA07n2940:28": "paryantabhūkharvaṭa kāṁśca jitvā tāneva kṛtvā ṛjumārgadeśinaḥ |",
  "SA07n2940:29": "senāniveśānupakalpya viṣṇu- matyāḥ pratīre saritāṁ varāyāḥ || 10 ||",
  "SA07n2940:31": "(6) rurodha kīrtīpuramāhavena adhomukhairūrdhvamukhaiśca bāṇaiḥ |",
  "SA07n2940:32": "atyuccavaproparidhāryamāṇaiḥ pāṣāṇakoṣaiḥ paripūryamāṇam || 11 ||",
  "SA07n2940:34": "babhūva yuddhaṁ tumulaṁ tadānīmadhomukhairūrdhvamukhaiśca taistaiḥ |",
  "SA07n2940:35": "saprastarodhairupari sthitānāṁ bālābalābṛddhapurogamānām || 12 ||",
  "SA07n2940:37": "nārācanikṣepaṇikāśmavarṣānirghaṣaṇo dūbhūtakṛpīṭayoniḥ |",
  "SA07n2940:38": "tadagnipluṣṭāḥ śataśo'pi vṛkṣāḥ sthūṇāvaśeṣā bhayadāyamānāḥ || 13 ||",
  "SA07n2940:40": "pāṣāṇaniṣpiṣṭatanutrabhājo vīrāḥ kabandhā rudhirāktadehāḥ |",
  "SA07n2940:41": "adyāpi rātrau karuṇāyamānā rudanti bandhūnanuśocayantaḥ || 14 ||",
  "SA07n2940:43": "śyenā ulūkā atha kākagṛdhradhvāṁkṣāḥ śṛgālā atha pheravaśca |",
  "SA07n2940:44": "hṛṣṭāśca tuṣṭāśca bhavanti sadyo māṁsoṣṇaraktaiśca vasāvimiśraiḥ || 15 ||",
  "SA07n2940:46": "(7) śūrā gopurasannikarṣamagamannāyodhanāgresarā ye te tūrṇamamūmucannupalavarṣāghātaniṣpeṣitāḥ |",
  "SA07n2940:47": "prāṇān, prastārasādbhavantyanudinaṁ saṁpīḍitāḥ prastarai- rgāṅgeyasya śareṇa pīḍitatanuḥ seneva yaudhiṣṭhirī || 16 ||",
  "SA07n2940:49": "dṛṣṭvaibaṁ pratiyoginīṁ raṇabhavāṁ nīcaiḥ sthitāṁ svāṁ camūṁ saṁsīdanniva vaprabhedanavidhāvastrāṇi śastrāṇyatho |",
  "SA07n2940:50": "nirmātuṁ cakame dhanāni bahuśaḥ śrīpṛthvīnārāyaṇaḥ kebhyaścid dhanavadbhya utsukatayā tadyuddhasaṁsiddhaye || 17 ||",
  "SA07n2940:52": "(8) saṁbhūyāmātyavṛndairanujadalajitā kīrtimodena sākaṁ śūraiḥ pārthādisaṁjñairatha ca surapratāpena kīrtipurīṣṭeḥ |",
  "SA07n2940:53": "śrīdevīghāṭamāplāvya ca sapadi mahāmaṇḍapaṁ saṁviveśa kliṣṭātmā pañcaṣābdāvadhi yudhi balavadyodhṛlopātsudīnaḥ || 18 ||",
  "SA07n2940:55": "(9) śastrāṇi cāstrāṇi ca kañcukāni vīropayogyāni paraśvadhāṁśca |",
  "SA07n2940:56": "śastrīḥ śitāḥ kartarikāstathā sphyāṁ- striśaṅku śūlānyatha bhallabāṇān || 19 ||",
  "SA07n2940:58": "tatrāpaśyadamedhyapuñjajanitaṁ so'ṅguṣṭhamātraṁ kṛmiṁ bhūyobhiśca pipīlikākulaśatairāvāhyamānaṁ haṭhāt |",
  "SA07n2940:59": "dantādanti pipīlikābhirasakṛddaṣṭaṁ ca ṣaṣṭhāccyutaṁ saṁninyuśca pipīlikāḥ svavivaraṁ yatrāsti tannāyakaḥ || 20 ||",
  "SA07n2940:61": "(10) tatsādṛśyabalābalaṁ ripukuladhvastyai viciṁtyātmanaḥ śrīmatpṛthvinarāyaṇo nijabalaṁ sabodhayāmāsa ha |",
  "SA07n2940:62": "kiṭādeva guṇaṁ pragṛhṇatha bhavanto-no kṛmiṁ paśyatha gacchadhvaṁ punareva kīrtipurikāṁ matkīrtisaṁrakṣaṇe || 21 ||",
  "SA07n2940:64": "(11) arirmitramudāsīnamabhavad bhuvanatrayam |",
  "SA07n2940:65": "kīrtipurrīvanaṁ sthūṇāvaśiṣṭaṁ vīkṣya bhīruvat || 22 ||",
  "SA07n2940:67": "pṛthvīnārāyaṇārkaḥ prathamamiha samākramya nepālabhūmā- vāsaptābdāhavena pratikhanitasuruṁgeṇa kīrtiṁ praviṣṭaḥ |",
  "SA07n2940:68": "śrīmadvyāghre śamuddiśya ca balimadadāttatpurīvāsiloka- cchinnaghrāṇooṣṇamāṁsaiḥ sma jayati narabhūpālajaḥ pūvajiṣṇuḥ || 23 ||",
  "SA07n2940:70": "(12) āsaptamābdapradhanena vitiṣṭhamānaṁ gorṣādhipaṁ sphaṭikavaddhyupadhāvaśena |",
  "SA07n2940:71": "śrīvyāghrabhairavamiti praṇidhāya sarve ninyuḥ purrīṁ praṇatipūrvamahotsavena || 24 ||",
  "SA07n2940:73": "uktaṁ ca udyamaḥ sāhasaṁ dhairyaṁ balaṁ buddhiḥ parākramaḥ |",
  "SA07n2940:74": "ṣaḍete yasya tiṣṭhanti tasya devo'pi śaṅkate || 25 ||",
  "SA07n2940:76": "(13) āyodhanāgrasaravīrasurapratāpa- sāhasya caikanayanaṁ sahasā babādhe |",
  "SA07n2940:77": "jālmena kenacidiva kṣitijākucāgra- syābādhakasya raghujena sakṛtprajasya || 26 ||",
  "SA07n2940:79": "jyeṣṭhaśukladaśamyāṁ śrīpṛthvīnārāyaṇa..... yaḥ |",
  "SA07n2940:80": "senānīḥ kīrtipurajaiḥ kālopāḍeḥ nipātitaḥ || 27 ||",
  "SA07n2940:82": "tatsāhasena nṛpapṛthvinarāyaṇosā- vāpañcamābdikanaraṁ sahasā vabādhe |",
  "SA07n2940:83": "viśvāsa ghātakamiveti ca nāsikābhi- śchinnābhirāluṭhitavittadhanena sākam || 28 ||",
  "SA07n2940:85": "(14) saṁser-rāṇākālurāṇādalamardansahāyakaiḥ |",
  "SA07n2940:86": "dalajitsāhatulārāmathāpāpārtha bhaṁḍāribhi || 29 ||",
  "SA07n2940:88": "śrīviśvanātho miśreśo raṇayajñamapūpujat |",
  "SA07n2940:89": "saptāhabhāgavatavaddattasarvasvadakṣiṇam || 30 ||",
  "SA07n2940:91": "(15) sa viśvajitamārebhe yajñaṁ sarvasvadakṣiṇam |",
  "SA07n2940:92": "ādānaṁ hi visargāya satāṁ vārimucāmiva || 31 ||",
  "SA07n2940:94": "sarvasvadakṣiṇavareṇa makhena tuṣṭo vyāghreśvaro nṛpatipṛthvinarāyaṇānām |",
  "SA07n2940:95": "svedāmbunāṅgalitena kṛtābhiṣeka- sāmrājyasiddhimadiśat paśupāśamoktrīm || 32 ||",
  "SA07n2940:97": "svapnalabdhaprasādena pṛthvīnārāyaṇena ha |",
  "SA07n2940:98": "vipināni prakāśāni kriyante raghuṇā yathā || 33 ||",
  "SA07n2940:100": "lubdhenopaśayasthena dakṣiṇārurmṛgo yathā |",
  "SA07n2940:101": "nirudhyate hi sahasā nepālabhuvanatrayam || 34 ||",
  "SA07n2940:103": "(16) kabandha udajāgarīttadadhunāpi kīrtipurād gaṇeśamupadhāvati pratibhaṭeṣu garjanniva |",
  "SA07n2940:104": "gṛhītakaravālako niśi niśātahikkāravaiḥ parasparaparāahataṁ pratininādamujjhanniva || 35 ||",
  "SA07n2940:106": "lokeśvaraṁ hayagrīvaṁ bhairavaṁ pīṭhayoginīḥ |",
  "SA07n2940:107": "ānandādiṁ lokanāthaṁ karkoṭamuragādhipam || 36 ||",
  "SA07n2940:109": "yathāvidhi pūjayitvā gaṇeśānamapūpujat |",
  "SA07n2940:110": "pṛthvīnārāyaṇanṛpaḥ sasnau prabhāvatījale || 37 ||",
  "SA07n2940:112": "(17) bhuvanatritayākrāntaprakāśīkṛtavikramaḥ |",
  "SA07n2940:113": "pṛthvīnārāyaṇanṛpo dhiraje vāmano yathā || 38 ||",
  "SA07n2940:115": "bhūrbhuvaḥsvarmahīpālo mallo balirivābhavat |",
  "SA07n2940:116": "pādākrāntyānataśirāḥ ṣaṭpradhānaprapañcitaḥ || 39 ||",
  "SA07n2940:118": "uktaṁ ca rāmaḥ somaṁ papiryajñe dadirgāścakriradbhutam |",
  "SA07n2940:119": "yājakān vavrirājahriḥ puṇḍarīke mahādvijān || 40 ||",
  "SA07n2940:121": "kālidāsapradhāno'tha śukrācāryavadunmanāḥ |",
  "SA07n2940:122": "ka...japaḥ sūcakastu piśuno durjano'bhavat || 41 ||",
  "SA07n2940:124": "(18) brahmaviṣṇuśivaprāyān sāktvikāṁstrīn mahīkṣitaḥ |",
  "SA07n2940:125": "mallāṁstamomayān kṛtvā rajasā rañjayan prajāḥ || 42 ||",
  "SA07n2940:127": "prāsādaśikharasthānāni cūḍāratnānyapāharat |",
  "SA07n2940:128": "sauvarṇāni vicitrāṇi gorṣābhūpayuyutsayā || 43 ||",
  "SA07n2940:130": "ṭaudhīdhanaprabhṛtayo bhoṭyācaurānayūyujan |",
  "SA07n2940:131": "ṣaṭpradhānānumatyā hi deśopadravakārakān || 44 ||",
  "SA07n2940:133": "uktaṁ ca yatra rājā svayaṁ cauraḥ sasainyaparivārakaḥ |",
  "SA07n2940:134": "tatrāhaṁ kiṁ kariṣyāmi yatorakṣā tato bhayam || 45 ||",
  "SA07n2940:136": "pauropi cāśapattasya tvamasmān bādhase vṛthā |",
  "SA07n2940:137": "pipīlikaudhavat kṣudrāṁstvamasya phalamāpnuyāḥ || 46 ||",
  "SA07n2940:139": "(19) svadeśapathamullaṅghya yo'nyadeśamupākramet |",
  "SA07n2940:140": "sa eva daṇḍanīyaḥ syāditi ghoṣamakārayat || 47 ||",
  "SA07n2940:142": "tadā rallo'bhavanmallaḥ parasparavirodhanāt |",
  "SA07n2940:143": "agnido garadaścaiva śastrapāṇirdhanāpahaḥ ||",
  "SA07n2940:144": "kṣetradārāpahārī cātatāyī cābhavatsvayam || 48 ||",
  "SA07n2940:146": "(20) kustrī hanti kuṭumbāni kuputreṇa hataṁ kulam |",
  "SA07n2940:147": "kumantrī hanti rājānaṁ rāṣṭraṁ caureṇa hanyate || 49 ||",
  "SA07n2940:149": "(21) mallaṁ viśvajitaṁ pramāthya nibhṛtaṁ ṣaṭkānumatyaikalo dārānānayati svakīyabhavanaṁ nāsākṣatiṁ nākarot |",
  "SA07n2940:150": "ityevaṁ jagatītalaṁ ṣaḍadhīnaṁ tatsṛṣṭisaṁhārasaṁ- sthityā śrīdalamarddanaṁ bubudhire dvairūpyasaṁśāntaye || 50 ||",
  "SA07n2940:152": "(22) dalamarddananāmānaṁ narabhūpālasāhajam |",
  "SA07n2940:153": "chadmanā rājyadānena lalitādhipatiṁ vyadhuḥ || 51 ||",
  "SA07n2940:155": "sa hyekaikaṁ nijagrāha praṇidhyarthaṁ sutaṁ nṛpaḥ |",
  "SA07n2940:156": "mā gorṣādhipabhūpālapratyavāyodayo bhavet || 52 ||",
  "SA07n2940:158": "dalamardanasāt kṣitirbhavitrī- tyanumatyā nṛpatirjayaprakāśaḥ |",
  "SA07n2940:159": "nijabhṛtyamavāsayatsvarāṣṭrā- ccharaṇārthī sa ca kālidāsamāgāt || 53 ||",
  "SA07n2940:161": "caukoṭvātāyanastho vilasati dalamarddannṛpo lokadṛṣṭa- statkāle kālidāsaṁ parivṛtamanugai rājamārgeṣvapaśyat |",
  "SA07n2940:162": "herambaṁ dakṣahaste paraśumitarake modakaṁ svāṁ ca śuṇḍāṁ bibhrāṇaṁ taṁ nimeṣāvadhi tadanu ca sadanābhyantare soyameva || 54 ||",
  "SA07n2940:164": "(23) sevitvā katiciddināni nijabhṛtyaḥ pādasaṁvāhakaḥ saṁsuptaṁ nibhṛtaṁ vitarkya sahasā taṁ kālidāsaṁ kudhīḥ tīkṣṇenāsya paraśvadhena śira āsphoṭ yāśu rājājñaye- tyuktvā kāntipurīmagācca nṛpatistuṣṭo dadāvīpsitam || 55 ||",
  "SA07n2940:166": "(24) śrīrājānamabhidravanti militāste ṣaṭpradhānāstvarā kiṁ tvaṁ rajasi pratyavāyajanakaḥ kārpāsadurbhikṣakṛt |",
  "SA07n2940:167": "evaṁ cedavatārayāma bhaktāmaiśvaryametat kṣama- svotkairvāśvabhiṣecire narapatiṁ śrītejamallābhidham || 56 ||",
  "SA07n2940:169": "(25) tatsāhasaṁ likhati pṛthvinarāyaṇeṣu saukaryarājyakaraṇaṁ dalamardanaḥ sma |",
  "SA07n2940:170": "buddhyā tadāśu praṇidhāya hṛdā suraudhān nepālajān svaviṣayānnṛpatiḥ pratasthe || 57 ||",
  "SA07n2940:172": "(26) mallo'bhūd vyājahālāhala avanipatiryo jayādiprakāśaḥ prāstīryāśeṣaprāsādataladigutale vairidāhauṣadhāni |",
  "SA07n2940:173": "gorṣābhūpālasenāparivṛḍhagaṇanākātaraḥ kāṁdiśīkaḥ saṁbhūyāmātyavṛndairadhirajani vililye drutaṁ bhaktapuryām || 58 ||",
  "SA07n2940:175": "(27) prāsāde tulajālaye digutale rājādhirājeśvarīṁ draṣṭuṁ yāvadupāruhaṁśca muditāḥ pāṁḍetulārāmakāḥ |",
  "SA07n2940:176": "dagdhāṅgāḥ sahasā tadauṣadhibaladvaiśvānarajvālayā śūrāste yayuravyayaṁ vata sakhe daivī vicitrā gatiḥ || 59 ||",
  "SA07n2940:178": "kumārīpūjāvidhirmahākālasaṁhitāyām- bhūṣaṇāni dukūlāni sindūrālaktakānapi |",
  "SA07n2940:179": "kardalādarśavikhyātā tālavṛntāni potikā ||",
  "SA07n2940:180": "pasi(?)karmādhāracolamaṁcikā pīṭhadolikāḥ |",
  "SA07n2940:181": "pañcālikā ca sacchaṅkhā pāduke kulapaṭṭike ||",
  "SA07n2940:182": "caṇḍātakaṁ ca saṁvyānaṁ tathodvartanabhājanam |",
  "SA07n2940:183": "śayyopadhānaparyaṅkasamudgāśca prasādhanī ||",
  "SA07n2940:184": "pratigrāhiśvahigvelā tathā sīmantacartikā |",
  "SA07n2940:185": "gorocanāmṛgamadau kapūrrakuṅkumaṁ tathā ||",
  "SA07n2940:186": "evamādini cānyāni yāvacchaktāni sundari |",
  "SA07n2940:187": "pradātavyāni vastūni kumārī tuṣyate yathā ||",
  "SA07n2940:188": "yāmale'pi- yaḥ kumārīṁ yajenmantrī sarvaparvasu sarvadā |",
  "SA07n2940:189": "tenārcitā mahādevī satyaṁ satyaṁ na saṁśayaḥ ||",
  "SA07n2940:190": "(28) śrīkaumārīyayātrādivasa atimahotsāhadhūpopavāsaiḥ svasti śrīpṛthvinārāyaṇa atulalasatkīrtipuṇyoditaśrīḥ || 60 ||",
  "SA07n2940:192": "āryaiḥ prājñairdhanāḍhyairbalibhiratha mahāyantramantrauṣadhīnāṁ paryāyajñaiśca ṣaḍbhiḥ parivṛtamaniśaṁ kālidāsapradhānaiḥ |",
  "SA07n2940:193": "tejomallaṁ hi cāṇūramasuramiva saṁmardayitvā kṣaṇena sākṣānnārāyaṇaśrīrmadhuvipinamiva praviśunmaṇ.....ram || 61 ||",
  "SA07n2940:195": "(29) bhaktagrāmaṁ jighṛkṣustata avanipatistrīṁstrilokaikanāthān kṛtvā kārodarīyāṁstadanu raṇajitaṁ kāśigaṁ kārayitvā |",
  "SA07n2940:196": "āryātīrthākṛtāsuṁ nṛpamaparamatho tejamallaṁ vipannaṁ kṣveḍagrastaṁ nirasyan sma jayati nṛpatiḥ pṛthvinārāyaṇākhyaḥ || 62 ||",
  "SA07n2940:198": "(30) pṛthvīnārāyaṇārke samudayati haṭhātpaścimāśācalendrā- daṣṭāṣṭāṣṭābhirabde gatavati vilayaṁ yānti pūrvācalendrāt |",
  "SA07n2940:199": "mallakṣoṇīpakhadyotarucaya avanī sā ca nepālasaṁjñā susthā cāste prajānāṁ manasi kutukatālhādatā mallapātāt || 63 ||",
  "SA07n2940:201": "(31) anāḍhake'ṣṭāḍhakamannamāsīdadohane droṇaduthāvirāsīt |",
  "SA07n2940:202": "śubhāmbarāṇyāśuranambare'sminnepāladeśe sati goraṣeśe || 64 ||",
  "SA07n2940:204": "śrīmacchākyamunīṁstrilokavijayānmaitreyanāthānatho caityānstūpaviśeṣakānapi vihārasthān hanumanmukhān |",
  "SA07n2940:205": "hārītīratha śītalāmatha mahākālaṁ gaṇeśaṁ kramā- cchrīkṛṣṇaṁ harabhīmasenapramukhān bhūpo mudāpūpujat || 65 ||",
  "SA07n2940:207": "itthaṁ śrīpṛthvinārāyaṇa avanitalam ātmasātkṛtya diṣṭyā copurgrāmasya pāṇicchidimanukurute smāparādhānurūpām |",
  "SA07n2940:208": "jitvaivānāhavena kṣitimamumupayāsyannuvākoṭayātrāṁ kaṁsaṁ jitvā ca nārāyaṇa iva mathurāṁ dṛṣṭanepālacaryaḥ || 66 ||",
  "SA07n2940:210": "(32) anidamidamasāmprataṁ babhāṣe nahi sitapakṣanabhomaho mahīpaḥ |",
  "SA07n2940:211": "lalitapurabhavaṁ hi caityasevo- paratajanaṁ varameva manyate sma || 67 ||",
  "SA07n2940:213": "vasantapuranāmakāvasathamājñapad bhūpatiḥ svayaṁ sthapatināyako vividhacitraśilpodyamī |",
  "SA07n2940:214": "(33) na tastadṛgabhūddharātala aśeṣaśilpādivid dvijaṁ sa harivaṁśakaṁ vimalaśilpabuddhyanvitam || 68 ||",
  "SA07n2940:216": "śilpaṁ śikṣayati sma śilpavidasau nepālajān puṁgavān pāṣāṇasphaṭikāsthidantiradanāyaskāntamṛtsnādikam |",
  "SA07n2940:217": "vāstūkṛtya bhuvastalaṁ śubhadine śrīpṛthvinārāyaṇo devīghāṭamupākramatpramuditaḥ śrībhairavītuṣṭaye || 69 ||",
  "SA07n2940:219": "(34) ramye nepāladeśe vijitasuranare pañcapīyūṣamādye yoginyo vajrapūrvā iva varuṇasutā mādakā durvinītāḥ |",
  "SA07n2940:220": "śrīguhyeśīprabhāvāadaviditavidhavā pūrvanepālapālai- rdattāpātityadīkṣāḥ pumadhikasubalāścābalāḥ saṁramante || 70 ||",
  "SA07n2940:222": "ramye nepāladeśe nijanijabhavanadvāradeśe niṣaṇṇā jūṭīṁ badhvā kacānāṁ sulalitavadanā bhālasindūraramyāḥ |",
  "SA07n2940:223": "sīmantinyo navīnāḥ parivṛtakusumāḥ kuñcitāpāṅgabhāg.. bhāṣante baddhahastā sulalitavacasā bhāy masīyā masīyā || 71 ||",
  "SA07n2940:225": "(35) taddeśe harasiddhinṛtyanirate nepālapīṭhottame nānādaivatamandirotsavatare tīrthopatīrthāvṛte |",
  "SA07n2940:226": "matsyendrābhidhamīnanātharathayātrā'raktalokotsave dhanyeyaṁ lalitāpurītyakathayacchrīpṛthvinārāyaṇaḥ || 72 ||",
  "SA07n2940:228": "yaṁ viṣṇuṁ pravadanti vaiṣṇavajanāḥ śaivāḥ śivaṁ śāktikāḥ śaktiṁ,",
  "SA07n2940:229": "bhāskaravandakā dinakaraṁ brahmasvarūpaṁ dvijāḥ |",
  "SA07n2940:230": "matsyendraṁ munayo vadanti satataṁ lokeśvaraṁ bodhikā anye taṁ karuṇāmayaṁ pratidinaṁ taṁ naumi lokeśvaram || 73 ||",
  "SA07n2940:232": "(36) ṣaḍarṇairjaptaṁ yaḥ pibiti manujo dīpiniyutaṁ subījaṁ pālāśaṁ bhavati viralaṁ tasya yaralam |",
  "SA07n2940:233": "aho dhanyaṁ yāmyarkṣa śikhitithiyātrādidi.... sa lokeśo devaḥ pratidinamapāyād... naḥ || 74 ||",
  "SA07n2940:235": "śīghraṁ cākarṣateti prativadati bhṛśaṁ sārathau tadvidhijñe haihaihaihāhahāhādhvanibhiratha diśaḥ pūritā yatprayāṇe |",
  "SA07n2940:236": "rajvākarṣodyatānāṁ vadanasamuditairmeghaghoṣairivoccaiḥ so'yaṁ śrilokanātho diśatu suraśiromaṇḍanaṁ maṁgalaṁ vaḥ || 75 ||",
  "SA07n2940:238": "(37) bhagne yugye'pi nīcaiḥ pratisarati rathāṅge rathe vaktrite vā susthībhūte vimānasthitapuruṣavare sārathau lagnayaṣṭau |",
  "SA07n2940:239": "gajajjīmūtaghoṣadhvanibhiratha mahāḍiṁḍimairvādyamānaḥ soyaṁ matsyendranātho diśatu suraśiromaṇḍanaṁ maṅgalaṁ vaḥ || 76 ||",
  "SA07n2940:241": "ityevaṁ lalitodbhavaṁ sukhakaraṁ yatrotsavaṁ saṁsmara- nnakṣāṁkāṣṭaśaronmite makarasaṁkrāntau ca pauṣe kuje |",
  "SA07n2940:242": "gaṅgālābhamacīkarannṛpavaraḥ śrīpṛthvinārāyaṇo devīghāṭamahāsthale śucitale śrībhairavīpālite || 77 ||",
  "SA07n2940:244": "(38) ityaṁ śrīpṛthvinārāyaṇanṛpacaritaṁ yaḥ śṛṇotīha bhaktyā dāridryaṁ tasya dūraṁ nivasati duritaṁ pūrvajaṁ vai kṣiṇoti |",
  "SA07n2940:245": "(39) sa syādratnatrayāṇāmapi paramasakhaḥ kṣudrarogairvimukto dīrghāyurbhāgyayukto nijakulasukhadaḥ sarvavargairupetaḥ || 78 || ||",
  "SA07n2940:248": "iti śrīpṛthvīnārāyaṇacaritraṁ samāptam ||",
  "SA07n2940:249": "tajjaḥ śrīmānmahīpaḥ kṣitipatitilakaḥ siṁhapūrvapratāpaḥ pitrājñāpālako yo'khiladharaṇitalaṁ dyotayāmāsa nītyā |",
  "SA07n2940:250": "maryādāṁ sthāpayitvā karajitavasudho rañjakaḥ paurarītyā reje keherasiṁhābhidhahitasacivo vṛddhapaurānumantā || 79 ||",
  "SA07n2940:252": "(40) kedārāṇāṁ turīyāṁśakamanujagṛhe śasyarājeḥ prajābhya- statpaścāddosicā auliti caturabhidhāṁ lekhayāmāsa potām |",
  "SA07n2940:253": "śrīmān siṁhapratāpaḥ sma jayati nṛpatiryadyaśo'dyāpi mūrtaṁ varvatyevaṁ jagatsu triṣu duritaharaṁ svānnapākānudāyi || 80 ||",
  "SA07n2940:255": "(41) kāmbojaiḥ sonumatyā nṛpatiratha mahotsāhapūrvaṁ prakṛtyā saumyo lālāgurūṇāmanugatacarito raupyamudrānupātāt śrīmān siṁhapratāpaḥ saha bahubhiralaṁ mallarājānuvṛttaṁ mudrāṇāṁ raupyajānāmanucaraṇavidhiṁ kārayāmāsa dhanyaḥ || 81 ||",
  "SA07n2940:257": "tajjaḥ samrāṭ paśūnāṁ patiriva vijayī śītalāpūtanānāṁ sārddhaikābdāya gīrvāṇayudhanṛpataye sūnave rājyabhāram |",
  "SA07n2940:258": "datvā svāmītyabhikhyāṁ nṛpatiraṇabahādurasāhaḥ prapede kṣoṇīpeśo na bhūto na bhavati na bhavettatsadṛgghorarūpaḥ || 82 ||",
  "SA07n2940:260": "(42) bālye bāhādurasyārpitadharaṇībharo nirmamo yo vireje kaumāre vīrayoddhāraka jitavasudhaḥ sārvabhaumo vireje |",
  "SA07n2940:261": "śrīmadgīrvāṇayuddhārpitadharaṇitalo yauvane yobhireme sārddha putreṇa bhīmārpitadharaṇibharo vārddhake yo vireme || 83 ||",
  "SA07n2940:263": "śrīmat-siṁhapratāpātmajaraṇabahādūrasāhājñayā śrī- pṛthvīnārāyaṇasyātmajavarayuvarājena bāhādureṇa |",
  "SA07n2940:264": "mūrttīkṛtyārddhanārīśvaramupari gavākṣe vicitreṣṭikābhiḥ kāṣṭhaiḥ śrīkhaṇḍajātairgrahagaṇasahitaṁ dairgapīṭhaṁ nyadhāyi || 84 ||",
  "SA07n2940:266": "(43) ghaṇṭāṁ divyadhunītaraṁgadhavalāṁ kailāśakūṭopamāṁ bhūtapretapiśācaḍākabhayadadhvānaikadivyadhvanim |",
  "SA07n2940:267": "sūtādyaṣṭakadhātubhirvighaṭitāmiṣṭeśvarīprītaye śrīmatsiṁhapratāpajo raṇabahādūro'rpayad bhūpatiḥ || 85 ||",
  "SA07n2940:269": "majjāmedovasāntrīsarudhiratarasāhāriṇīnāṁ vimokṣa- prāptyai yogādhirūḍhaṁ śarabhamukhamahābhairavaṁ nātighoram |",
  "SA07n2940:270": "śrīmatsiṁhapratāpātmaja raṇabahādūrasāhakṣitīśaḥ svārāṭtuṣṭyai sma mīmāṁsati kanakabharaṁ sīdhumāṁsādigṛdhnum || 86 ||",
  "SA07n2940:272": "(44) mālyābājyābhidhānān vṛṣabhaparivṛḍhān pālayan śrīmahīśo naṁdīsaṁjñān yathaiva pramathaparivṛḍhān śrīmaheśo vireje |",
  "SA07n2940:273": "(45) vaidyaiḥ sāḍhyopanāmairupakalitacikitsāvivekaḥ paśūnāṁ karpūrailālavaṅgatvagagurusaguḍatryūṣaṇājyānnapiṇḍaiḥ || 87 ||",
  "SA07n2940:275": "vyāghrānṛkṣāṁśca kīśān gajaturagamṛgānnyaṅku gokarṇakhaḍgān sāraṅgāṁścakravākān vakaśikhisaraṭān vartakādīn kapotān |",
  "SA07n2940:276": "yatnātsaṁpālakaḥ śrīnṛpatiraṇabahādūrasāho'bhavatsmā'- hāraistajjātiyogyairvṛkabhaṣakaśaśānākhumārjārababhrūn || 88 ||",
  "SA07n2940:278": "(46) almoḍhāṁ rājadhānīṁ chalabalakalanād bammasāhātsagotrā- nmaryādīkṛtya kāntīpurata anumitiṁ krośayaṣṭiṁ cakhāna |",
  "SA07n2940:279": "so'yaṁ śrīmān śubhaṁyun patiraṇabahādūrasāhaḥ pratāpī cāturdiśyoktakīrtī raghuriva ca dilīpānvavāyapradīpaḥ || 89 ||",
  "SA07n2940:281": "vīrāmarsiṁhathāpādvayahitasacivo dhīradhīro mahātmā pṛthvīnārāyaṇānāmiva sakalajagadvyāptakīrgyugraśīlaḥ |",
  "SA07n2940:282": "yādoratnairivāmbho nidhirabhavadadhṛṣyastathā cādhigamyo- 'tyugraiḥ kāntairdharitrīpatiguṇanikareḥ sevakānāṁ sa rājā || 90 ||",
  "SA07n2940:284": "(47) ardalīkṛtapado haripāḍeḥ kīśavatkharaṇaso vikalāsyaḥ |",
  "SA07n2940:285": "svāmimānasavanāntaracārī sāḍhyavaidya iti goṣvadhipo'bhūt || 91 ||",
  "SA07n2940:287": "(48) hayagrīvākāro nṛpagururabhūcchrīraṇabahā- duro nirvāṇāṁśaḥ kvathitaviṣatailaḥ khalajane |",
  "SA07n2940:288": "viśiṣṭānāṁ nṛṇāṁ pratidalitadāridryadurita- stadanyūnāṁśenā'jani jagati gīrvāṇanṛpatiḥ || 92 ||",
  "SA07n2940:290": "yathā dīpāddīpo ghṛtaplutasuvarttīranusaran didīpe tulyārciḥ kṣapayati tamopyaṁdhatamasam |",
  "SA07n2940:291": "mahādīpākārānnṛparaṇabahādūrata atho mahādīpajvālojjvalitasuyaśāḥ śrīyuvanṛpaḥ || 93 ||",
  "SA07n2940:293": "(49) sa vātsalyāllebhe gatavati tṛtīyebdanicaye- 'bhiṣiktaḥ sāmrājyaṁ pitṛraṇabahādūrakaragam |",
  "SA07n2940:294": "sa yogīndrairlabhyaṁ paramaśivanirvāṇapadayuṅ mahānandasvāmītyabhidhamabhajada bhūmivalaye || 94 ||",
  "SA07n2940:296": "(50) nuvākoṭe nītvainamapi nṛpamārabdhamṛgayā- vihāre gīrvāṇāgrimayudhanṛpaṁ kūṭasacivāḥ |",
  "SA07n2940:297": "kṛpāgāraṁ nirvāṇasukhanirataṁ svāminamaho munīṣvaṣṭābje'bde lalitapuravāstavyamadadhuḥ || 95 ||",
  "SA07n2940:299": "(51) vidhātṛkṣmāpālairvilikhitamasatsacca niyataṁ marau vā merau tatphalati nahi citraṁ svasamaye |",
  "SA07n2940:300": "(52) cikitsāniṣṇātaiścarakamunidhanvantarisamai- rjagatkhyātairvaidyairna bhavati cikitsyā nṛpaprasūḥ || 96 ||",
  "SA07n2940:302": "samāṁsamīnagokulaṁ sahastraśaḥ sadakṣiṇaṁ sabhūmikaṁ samatyajatsadharmisvīrujāṁ kṣaye |",
  "SA07n2940:303": "avāhayacca kuñjarāśanacchadeṣu varṇaśaḥ sacatvare sapīṭhake nyapāṭhayacca śāṁtikam || 97 ||",
  "SA07n2940:305": "(53) śivālaye śavālaye digūtale talejuke nadīṣu saṁgameṣvatho praṇālikāsu kūpake |",
  "SA07n2940:306": "machindranāthamīnanāthaśākyasiṁhadhāmasu sabhīmasenake mudā narāyaṇe sakṛṣṇake || 98 ||",
  "SA07n2940:308": "gaṇeśabhairaveṣvatho sa gopureṣu varṇaśo vyacīkaratsvaśākhayā pratikriyāṁ sarudrikām |",
  "SA07n2940:309": "sa yogiyoginīgaṇaṁ hyabhojayacca pratyahaṁ nṛpaprasūrujāṁ kṣaye dharādhipeśayogirāṭ || 99 ||",
  "SA07n2940:311": "dākṣāyyāṇāmapurvaṁ samabhavaduditaṁ dardina khecarānāṁ pāśairyantrālinaddhairbahuvidhibhirupāyairthathā māraṇaṁ syāt |",
  "SA07n2940:312": "jīvantaṁ cānayiṣyatyatha mama yadi yastasya dāsye yatheṣṭa- mityājñā gṛdhrabandhe samajani nṛpatisvāmināmavyalīkā || 100 ||",
  "SA07n2940:314": "(54) gṛdhrān dagdhvābhavadatha sukhī svāmirājo mahātmā naitādṛggṛdhrayuddhaṁ śrutiviṣayagataṁ naiva dṛṣṭaṁ kadācit |",
  "SA07n2940:315": "adyāpyāste jyabhālasthalamiti kathitaṁ sthāpitā tatra vāṇī bhūtāveśācchiśūnāṁ hitakṛtikuśalai rjñānavṛddhairvayasthaiḥ || 101 ||",
  "SA07n2940:317": "bhairaveśavadatho naravāho devarāja iva divyadṛgāsa |",
  "SA07n2940:318": "pañcadhā'yudhatharānatha lokānājñapacca muditaḥ svasamīpam || 102 ||",
  "SA07n2940:320": "(55) yatra yatra gamitā narayānā- ttatra tatra ha dadhāra sukīrtim |",
  "SA07n2940:321": "kṛtrimāṇyupavanāni paśūnā- mīśvarāya mudito'rpayati sma || 103 ||",
  "SA07n2940:323": "gocarāṇyapi gavāmupacāra utsasarja raṇabāhadureśaḥ |",
  "SA07n2940:324": "yojanāvadhi rujāmapanutyai śrotriyebhya adadācca dharitrīm || 104 ||",
  "SA07n2940:326": "karṇavīrapitṛkānanamārāttakṣati sma raṇabāhadureśaḥ |",
  "SA07n2940:327": "tatra ye'pakṛtino'pasarantvityādiśad rugupavarddhitamanyuḥ || 105 ||",
  "SA07n2940:329": "(56) svāmimanyuviniveditukāmā trīkṣaṇasya sadasīva jagāma |",
  "SA07n2940:330": "martyalokamapahāya samanyuṁ svāminī kanakavatyabhidhā sā || 106 ||",
  "SA07n2940:332": "vaidyadehasadanāni didhakṣurniḥkṛpo dava ivāsa mahīpaḥ |",
  "SA07n2940:333": "aupacārikavidherapacāraṁ vyādiśacchugupavarddhitamanyuḥ || 107 ||",
  "SA07n2940:335": "atyaghoravapuṣe bahu matvā kumbhasaṁjñakaśivāya nareśaḥ |",
  "SA07n2940:336": "dhūpanārthakamaskarajātaṁ vyādiśacchugupavarddhitamanyuḥ || 108 ||",
  "SA07n2940:338": "paṭīranaladolvaṇairagurunābhisammiśritai- rvicitrajalaśītalairvyajanacāmarotthānilaiḥ |",
  "SA07n2940:339": "sasabhyabudhabāndhavaprakṛtisāntvasallāpanai- rnyavāri na ca bhūpate raṇabahādurasyoṣṇatā || 109 ||",
  "SA07n2940:341": "(57) priyāvirahajendhanā kṣitipatīndragīrvāṇyu- ddhavikramavacomṛtairahaha siñcitasyāpi hi |",
  "SA07n2940:342": "kalaṅkamiva śītagoḥ priyanicolamudbibhrataḥ śaśāma na garīyasī raṇabahādurasyoṣṇatā || 110 ||",
  "SA07n2940:344": "kimaṅga mayi bandukaprahananāni no dīyase sphuṭatyahaha bandukaḥ śuganalaprataptībhavan |",
  "SA07n2940:345": "kimarthamidamardalīharipate viḍambena ho priyā mama gatā kutastadanu tatra māṁ prāpaya || 111 ||",
  "SA07n2940:347": "(58) itītthamanuśocayannahaha jātasacciccirā- nnicolamudapāsya nirmamatayā bṛhadbhānava |",
  "SA07n2940:348": "yathāgatamajāgarīdaja ivendumatyāḥ kṣaṇā- ttadūrdhvagatimātanoduditadhīracetā vibhuḥ || 112 ||",
  "SA07n2940:350": "pratyahaṁ raṇabahādurasāhaḥ pūlacokamadhigacchati vatsāḥ |",
  "SA07n2940:351": "marttyayānamadhiruhaya ca tattat kiṁ vadantyanuvicāraṇadakṣaḥ || 113 ||",
  "SA07n2940:353": "ekadā śucidine sa samutthaḥ prātareva śakunāni viditvā |",
  "SA07n2940:354": "ḍhuṇḍirājanagarīmupagantuṁ dakṣiṇāṁ diśamagādupagūḍhaḥ || 114 ||",
  "SA07n2940:356": "(59) kalau lokā duṣṭāḥ prakṛtipratikūlāḥ prakṛtayo hyataḥ śrīviśveśaṁ śaraṇamupayāsye sukṛtaye |",
  "SA07n2940:357": "purā pṛthvīnārāyaṇa iti pitustātacaraṇaḥ sa gaṅgāmbhaḥsnāyī vidhivadatha viśveśamabhajat || 115 ||",
  "SA07n2940:359": "(60) sa naipālīṁ bhūmiṁ yadanukṛpayā drāgadhikayā vijityāsmatpitraṁghribhiruditametanmama matam |",
  "SA07n2940:360": "iti smāran smāran nṛparaṇabahādūra agama- nnṛpāgamyāṁ kāśīṁ kanakavatidevīvyuparamāt || 116 ||",
  "SA07n2940:362": "gate dūraṁ svāminyanu raṇabahādūranṛpatā- vamarsiṁhāmātyātmajamaṇirasau sānujagaṇaḥ |",
  "SA07n2940:363": "sa bhīmādyaḥ seno daśarathasutaṁ rāmamiva yaḥ samudvignaḥ saumitrirabhavadatha bharttuḥ sahagatiḥ || 117 ||",
  "SA07n2940:365": "tato'neke lokāḥ samasukharatāstatparivṛḍhā- stadāsaktā bhaktāḥ parijanaviraktā anuyayuḥ |",
  "SA07n2940:366": "(61) nuvākoṭādapyāgamayati nṛpaṁ kāntinagarīṁ mahotsāhāraktaḥ sapadi militaḥ kūṭasacivaḥ || 118 ||",
  "SA07n2940:368": "śrīmadgīrvāṇayuddhaḥ kṣitipatitilakaḥ svāmirāje svatāte kāśīsthe'pyaṁgavarye mahasi viruruce svāmivadrāṣṭradhūrdhṛk |",
  "SA07n2940:369": "samrāṭ sāmrājyalakṣmyā ghṛtapitṛcaraṇajñopi saddharmiṇībhi- rdevībhiḥ pālyamāno daśaśatabhujavān kārtavīryārjunarddhiḥ || 119 ||",
  "SA07n2940:371": "bālo'bālaparākramo haririva kṣoṇībhṛduddhārako nyāyenā'hitacetasāṁ śamanavadgīrvāṇayuddhādhipaḥ |",
  "SA07n2940:372": "yaḥ ṣāṇmāturavacca śaktidhṛgatho yaḥ sarvavargādhipo yo dvaimāturavacchatakratuvadāsāhasradṛggocaraḥ || 120 ||",
  "SA07n2940:374": "(62) ajayrekhāmātūbhramarakalikākhyātha turakī- mukhāśceṭyo ḍākinya iva madirāmodamukharāḥ |",
  "SA07n2940:375": "mahārājñīṁ kṛtvā kaṭaharavanāt kāṁtipuragāṁ yathecchaṁ tā dauvārikavidhimakurvannṛpagṛhe || 121 ||",
  "SA07n2940:377": "(63) śrīrājñyā rājalakṣmyā kaṭaharavipinātprākkramitvāpi yatnād vātsalyātpālyamāno dhavaladalaśaśīvātireje vapuṣmān |",
  "SA07n2940:378": "śrīmatsvāmikṣitīśābhyupagamanasamutkaṇṭhitasvāntavṛttiḥ śrīmān gīrvāṇayuddhakṣitipatitilakaścetasā nānvamodat || 122 ||",
  "SA07n2940:380": "svasti śrītātapādāmbujasamadhigame śrīmahārājagīrvā- ṇeśaḥ kṣetrāṇyameyānyadadatha dharādaivatebhyo'tha vidbhyaḥ |",
  "SA07n2940:381": "ceṭīprāyaṁ ca rāṣṭraṁ janakaraṇabahādūrasāhaṁ vineti smāranasmāran sma vismāpayatica sabalaṁ rājabhāraṁ babhāra || 123 ||",
  "SA07n2940:383": "(64) uktaṁ ca bhāṣayā- bhārādārle ta bhardā sahi pharadamahā dūniyā sab bhayāmā paścāttāple sabaile aghi garanu pachī eka gol bol bhayāmā |",
  "SA07n2940:384": "kāśīvāsī ta svāmī phiraṅisaṁga milī kyāpa garchan ghaḍarmā bhārāle dāra rāṣī yaka mata nabhayā kyā gatī holi deś-mā || 124 ||",
  "SA07n2940:386": "khelchan rāt dīna jūvā kati kati vijayā phuktachan kohi runchan niḥśaṁkai bāta hākchan kati ati khuśi chan kohi rāt din dhvariṁchan |",
  "SA07n2940:387": "kāmkā parphāka parchana di-i pani namilī kohi sandūka bharchan ek-le ekai thiyā sab yakabinu duniyā ḍher-prakārakā rahechan || 125 ||",
  "SA07n2940:389": "estai sūrtā lidāmā nṛpati raṇabahādūra sāheba kāśī bastā gīrvāṇa rājā pratidivasa baṭoldā bhayā vijña josi |",
  "SA07n2940:390": "(65) logobhāgo aphāldai bahuvidha upacārle garip dūradeśī brāhmaṇa-lo māna gardai bahuta viṣusa bhai rāja garchan ta kausī || 126 ||",
  "SA07n2940:392": "snātvā gāṅgembhasi raṇabahādūrasāho nvahaṁyuḥ svarṇāmbhodaḥ pratidinamabhūddinakalpadrurevam |",
  "SA07n2940:393": "śrīviśveśaṁ prati bahutithaṁ manyamānaḥ svadiṣṭyā śrīmadrājarddhyu pakaraṇado'pūrvanamro nanāma || 127 ||",
  "SA07n2940:395": "gaṁgāputrairatha ca vibuddhaiḥ stūyamānaḥ samakṣaṁ śrīviśveśo'para iva hayagrīvalabdhāvatāraḥ |",
  "SA07n2940:396": "śrīmān svāmī prakṛtisubhago duṇḍirājaṁ ca lolā- rkaṁ saṁprakramya japati muhurviśvanāthaṁ śaraṇyam || 128 ||",
  "SA07n2940:398": "(66) kāśīsthaiścāpi phairaṅgibhirapi ca tadā svāmirājaṁ svapālyaṁ matvā dāsāyamānairbahubhirupapadaiḥ sāntvayadbhiḥ samantāt |",
  "SA07n2940:399": "naipālīyopasarpadvividharasasudhāsvādavismāpanārthaṁ cakre sāmrājyaśobhādhikatarasubhagaṁ svāmisanmānakṛtyam || 129 ||",
  "SA07n2940:401": "vīro'marsihathāpākulamaṇirakhilaṁ taddhi tarkaṇa buddhvā channaprāyaṁ kuśāgrāyitaśubhadhiṣaṇo bhīmasenaḥ kṣaṇena |",
  "SA07n2940:402": "śrīviśveśaṁ kṣamāpyāsakṛdatikaruṇaṁ yatprasādāgrajāgrat- pratyūhadhvastimārgo nagaramupanināya sma ha svāmirājam || 130 ||",
  "SA07n2940:404": "sāmadānavidhibhedavidhānairbhīmasena abhitaḥ spaśaśālī kāśikāta abhiniṣkramaṇārthaṁ yogamārgamabhitaḥ sa viveda || 131 ||",
  "SA07n2940:406": "sarpharājipadavīkṛtanāmā harṣarājiviṣayīkṛtavarmā |",
  "SA07n2940:407": "rakṣitākhilapariṣkṛtavartmā yogamārgamabhitaḥ sma viveda || 132 ||",
  "SA07n2940:409": "(67) ambhodhiṁ sthalayan dharaṁ tvadharayan gartaṁ samakṣetrayan kṣudraṁ kaṇṭakitaṁ sthalaṁ kusumayan vegaṁ śarakṣepayan |",
  "SA07n2940:410": "voḍhaṁ ścāpi vivasvadaśvayadasau śrībhīmasenastvarā ṣaḍ ghastrairvasumuṅa nināya lumaḍīdevīmupa svāminam || 133 ||",
  "SA07n2940:412": "śrīsvāmī candraṣaṣṭhāṣṭaśaśini niragātkāśikāyāḥ purīṁ svāṁ hṛṣṭo viśveśatuṣṭyā prakṛtibhayavapuḥ kāśijān vādirājān |",
  "SA07n2940:413": "jitvā haiyaṁgavīnaṁ madhuripuriva taddeśatejaśca hṛtvā gopībhīteriva smāpasarati lumaḍīṁ bhīmasenānumantā || 134 ||",
  "SA07n2940:415": "(68) sārddhaṁ śrīvajranāthapaṇḍitasutaiḥ śrīraṅganāthābhidhai- rbāhādūra-yuvarājasāhanikṛtaiḥ kāśīpraviṣṭaiściram |",
  "SA07n2940:416": "śrīḍillīśvavāgvilāsarasikairdāmodarai rjyotiṣai rāśīrbhiḥ sa purodhasāṁ raṇabahādūro'viśatsvāṁ purīm || 135 ||",
  "SA07n2940:418": "(69) svasti śrībhadrakālī lumaḍibhagavatī svāmirājaṁ svapālyaṁ matvaivaṁ svāgatābhyudgamanasurasikevotthitā tūrṇamāsīt |",
  "SA07n2940:419": "prāṁśūdañcadvicitradhvajavasanakṛtollocamullocayantī saddhvānaiḥ kīcakānāṁ mukharitavadanā kṣemakautūhalena || 136 ||",
  "SA07n2940:421": "kādambaiḥ patrapuṣpairvikirati pavanoddhūtaśākhāvimuktai- rlajjāpīṭhe kadambadru masurabhivane vajratuṇḍīyakṣetre |",
  "SA07n2940:422": "diṣṭyā bhadraṁ mameti drumagatavayasāṁ rāvatūryapraṇādai- rdevī śrībhadrakālī lumaḍibhagavatī vajratuṇḍīsametā || 137 ||",
  "SA07n2940:424": "(70) capprāsīsainyamadhye vilasati nibhṛtaṁ bhīmasenānuyāyī vīraśrīḥ svāmirājo bhujayugaladhṛtoccaṇḍaratnatsarūṇām |",
  "SA07n2940:425": "niṣkośānāmasīnāṁ rucibhirupaniṣadrūṣitānekarūpāṁ mūrti bibhratpradadhyāvajananikṛtapūrvāṁ natiṁ bhadrakālyāḥ || 138 ||",
  "SA07n2940:427": "ekāgrīkṛtya cittaṁ jalaśayanagataṁ viṣṇumudbodhya vedhā astāvīd yoganidrāṁ madhumukhamasuraṁ caṇḍamuṇdau ca hantum |",
  "SA07n2940:428": "hantuṁ pratyagramanyuṁ mahiṣamatha sasainyaṁ yatha manyuveśā- cchrīsvāmī yogirājo lumuḍibhagavatīstotrakṛt stauti hā smā || 139 ||",
  "SA07n2940:430": "(71) śrīgaṇeśāya namaḥ |",
  "SA07n2940:431": "śrīmadaṣṭamātṛbhyo namaḥ |",
  "SA07n2940:432": "svastiśrībhadrakālī lumuḍibhagavatī vajratuṇḍī viśālā brāhmyādyā mātaroṣṭau bhavaduritaharā āstha yūyaṁ kṛtajñāḥ |",
  "SA07n2940:433": "nepāle puṇyabhūmau nivasatha bhagavatparṣadāṁ sevakohaṁ maryādīkṛtya tanme prakṛtibhavabhayaṁ mocayantu prasannāḥ || 140 ||",
  "SA07n2940:435": "saṅkaṣṭotpātahantrī bhagavati bhavatī tāriṇī saṅkaṭākhyā āmnāyeṣvapyagamyā prakṛtiṣu vidhurā nāmabhedaikagamyā |",
  "SA07n2940:436": "padmasthā padmahastā'ntakaturagakaśā durgahā'riṣṭahantrī nepāleśī pumān strī tvamasi kṛtakalidvāparatretayā yuk || 141 ||",
  "SA07n2940:438": "tvaṁ devī vajratuṇḍī tvadadhikṛtiriyaṁ bhūmiretarhi tuṇḍī- kṣetraṁ lajjopapīṭhaṁ janayati viduṣāṁ dhīṣu lajjāṁ kukṛtye |",
  "SA07n2940:439": "(72) siddhairānītakūṭaṁ himaśikharibhavaṁ tvatkṛte hyoṣadhīnāṁ tasmāttvāṁ vaidyarājñīṁ prakṛtibhavarujāṁ naumi mūrdhnā natena || 142 ||",
  "SA07n2940:441": "śrītuṇḍībhairavastvaṁ karakalitakapālaḥ kirīṭī ca daṇḍī tvatpādābjaprasādādatisukhamanubhūtaṁ purā rallamallaiḥ |",
  "SA07n2940:442": "adyāpi tvaṁ mahākāla saphalayati nididhyāsanāṁ putrarājye yasmādakṣobhyamūrtiḥ kṣapayatu duritaṁ tvaṁ gatistvaṁ matirme || 143 ||",
  "SA07n2940:444": "brahmāṇīṁ kanakāvadātavadanāṁ cakrāṅgapṛṣṭhasthitāṁ seve pustakamakṣasūtrakarakā'bhītīrdadhānāṁ karaiḥ |",
  "SA07n2940:445": "cañcatkuṇḍalamaṇḍitāṁ pravilasatsarvāṅgabhūṣojjvalāṁ brahmajñānasamādhigamyaviṣayāṁ brahmāṇi no rakṣatu || 144 ||",
  "SA07n2940:447": "(73) māheśīṁ himakundaśaṅkhadhavalāmudyacchaśāṅkacchaviṁ bheje gopativāhanāṁ trinayanāṁ traiguṇyasantānikām |",
  "SA07n2940:448": "sṛṣṭyantasthitihetubhūtaniśitaṁ dhatte triśūlaṁ karai- strailokyotkaṭanādanādiḍamaruṁ parśu tathā pāśakam || 145 ||",
  "SA07n2940:450": "śrīkaumāri japāprasūnarudhirābhāse paritrāhi māṁ bhūyobhirviṣayograpannagaviṣairāghūrṇitaṁ durbhagam |",
  "SA07n2940:451": "yā reje śṛṇipāśamaṇḍitakarā śaktidhvajau bibhratī vairivrātavidāraṇaikakuśalā māyūrayānasthitā || 146 ||",
  "SA07n2940:453": "śrīviṣṇormahilāṁ dadhāmi manasā tārkṣyaṅgamāṁ trīkṣaṇāṁ yā dhatte'rigade ca śaṅkhacaṣakau dūrvādalaśyāmalā |",
  "SA07n2940:454": "bhaktyudrekajanānuvatsala asanmārgapratidhvaṁsike bhaktānandakari bhavāni taralaṁ saṁsārapāraṁ naya || 147 ||",
  "SA07n2940:456": "(74) śrīndrāṇī kuliśadhvajāṅkitakarā stamberamādhyāsinī dhatte yā'tapava raṇaṁ śṛṇivaraṁ kausumbharāgacchaviḥ |",
  "SA07n2940:457": "seyaṁ puṣkalabhaktimuktiphaladā śambho bhavatvambikā kṣantavyo'sakṛdeva manturapi me dehi tvadaṅghyrālayam || 148 ||",
  "SA07n2940:459": "vārāhīṁ ghanaghorakālavadanāṁ daṁṣṭroddhṛtakṣmātallā seve sairibhavāhanāṁ paṭuravāṁ khaḍgāṅkuśau bibhratīm |",
  "SA07n2940:460": "dhatte yogramulūkhalaṁ ca muśalaṁ dorbhiścaturbhiryutā pāyānmāṁ vikasāruṇā śikhiśikhāpiṅgorddhvakeśāmbikā || 149 ||",
  "SA07n2940:462": "śrīkālī kālarātrī kavalitacaṣakā kālavṛndābhakāyā kaṁkālī kālakarṇī sthapuṭagataśirā muṇḍamālākulāṅgī |",
  "SA07n2940:463": "yā dhatte'siṁ triśūlaṁ kuṇapahṛdi gatā pretabhūmau raṭantī pāyātkālaughakālī phalakayutakarā kāṁdiśīkaṁ śaraṇyam || 150 ||",
  "SA07n2940:465": "(75) siṁjannupurapādapadmayugalā karṇojjvalatkuṇḍalā ratnālaṅkṛtibhūṣaṇā'tisubhagā trailokyasaṁrakṣiṇī |",
  "SA07n2940:466": "khaḍgāmbhoruhacarmakharparadharā pañcānanādhyāsinī dāridryānalatāpamutkṣipa jaganmātarmahālakṣmi he || 151 ||",
  "SA07n2940:468": "pīyūṣottarapātranirgatasudhādhārābhiṣekocchala- jīvaddantyajinokṣabṛṁhitaparābhūtatrikolīravam |",
  "SA07n2940:469": "vetālorasi saṁraṭantamasicarmāṅka sudhāṁśucchaṭā- cūḍaṁ trīkṣaṇamūrddhvabarbarakacaṁ seve mahābhairavam || 152 |",
  "SA07n2940:471": "tuṣṭāsvaṣṭasu mātṛkāsu bhavatīṣvaṣṭau mahāsiddhayo ruṣṭāsvaṣṭasu mātṛkābhagavatīṣvaṣṭau mahābhītayaḥ |",
  "SA07n2940:472": "ye śṛṇvanti paṭhanti caivamurarīkurvanti gṛhṇanti vā teṣāṁ gītamidaṁ bhaveccirataraṁ śrīsiddhibuddhipradam || 153 ||",
  "SA07n2940:474": "(76) ityaṣṭau mātṛkāḥ śrīlumuḍi bhagavati śrīmahākālavīra devi śrīvajratuṇḍi prakṛtibhayahare saṁkaṭe kaṣṭahantri |",
  "SA07n2940:475": "devi pratyaṅgire he bhagavati parakṛtyāvināśaikadakṣe mā me vijñaptimetarhi kuruta ghuṇavarṇaikalakṣāṁ namo vaḥ || 154 ||",
  "SA07n2940:477": "sasacivabalavarge svasti gīrvāṇayuddhe diśata sakalasiddhiṁ śrīmahārājarāje |",
  "SA07n2940:478": "manasi ca parituṣṭe ko'rthavān ko daridra iti bhagavati mātaḥ prārthaye bhaktimekām || 155 ||",
  "SA07n2940:480": "jaya viśvaikavandyeśa jaya nāgendrabhūṣaṇa |",
  "SA07n2940:481": "jaya gaurīpate śambho jaya candrārddhaśekhara || 156 ||",
  "SA07n2940:483": "jaya koṭyarkasaṁkāśa jayānantaguṇāśraya |",
  "SA07n2940:484": "jaya rudra virūpākṣa jaya nityanirañjana || 157 ||",
  "SA07n2940:486": "(77) jaya nātha kṛpāsindho jaya bhaktārtibhañjana |",
  "SA07n2940:487": "jaya dustarasaṁsārasāgarottāraṇa prabho || 158 ||",
  "SA07n2940:489": "prasīda me mahākāla saṁsārātparikheditam |",
  "SA07n2940:490": "sarvapāpakṣayaṁ kṛtvā rakṣa māṁ parameśvara || 159 ||",
  "SA07n2940:492": "tuṣṭā śrībhadrakālī lumuḍibhagavatī vajratuṇḍī viśālā śāntā pratyaṅgirā'kṣobhyamunikṛtaśirasko mahākālavīraḥ |",
  "SA07n2940:493": "hāhāhuhuninādairviyati ghanaghaṭāgarjitairdurdinotthaiḥ svaṁ svaṁ naisargarūpaṁ danujakulavadhe svāmine yattadā'dāt || 160 ||",
  "SA07n2940:495": "dattaṁ saṁbhūya devībhirarikulavadhūbṛndavaidhavyadakṣaṁ rūpaṁ cāstraṁ ca labdhvā nṛpatiraṇabahādūrasāhaḥ pratāpī |",
  "SA07n2940:496": "doṣṇāṁ cākṣṇāṁ sahasraṁ dadhadiva kṛtavīryātmajanmeva śakra- śchettā bhettā ripūṇāmapi balisadanādhyāśritānāṁ babhūva || 161 ||",
  "SA07n2940:498": "saudheṣu pramadāpramodhabhaṇite ṣvārabdhagītotsave- ṣvāvikṣyan raṇabāhadūranṛpatiryadgopuraṁ prākramat |",
  "SA07n2940:499": "(78) bhūyobhiḥ puravāsinetrajanitaiharṣāśrubhiḥ sākṣatai- rgandhaiḥ kṣemakutūhalaplutamukhairbhadrāśiṣā saṁgataḥ || 162 ||",
  "SA07n2940:501": "saudhaṁ prāpya jitaśramo raṇabahāduropi sāmarṣaṇaḥ puṁratnānanapaṁkajaṁ sulalitaṁ jighran samāśvāsakaḥ |",
  "SA07n2940:502": "devīṁ ca tripureśvarīṁ bhagavatīṁ pādābjasaṁvāhinīṁ dṛṣṭvā manyumamūmucacca kanakāvatyutkramotthaṁ tvarā || 163 ||",
  "SA07n2940:504": "devi priye bhāmini cāruśīle diṣṭyā'bhivarddhasva dharātalesmin |",
  "SA07n2940:505": "iti priyālāpanimīlitākṣaḥ premṇānubhūtaṁ nijamājagāda || 164 ||",
  "SA07n2940:507": "(79) kauśalyeva dharāvaterdaśarathasyārundhatīvad vasi- ṣṭhasyarṣeriva jānakī raghupatermeneva śaileśituḥ |",
  "SA07n2940:508": "svāheva jvalanasya śūlina iva śrīviṣṇubhaktiḥ priyā devī sā tripureśvarī raṇabahādūraṁ vyajijñāpayat || 165 ||",
  "SA07n2940:510": "prātīcyatattvamitabhūpagaṇān vijitya prācyairanirjitabhuvo'pi hi sāhadeva |",
  "SA07n2940:511": "kāśyāṁ vihṛtya saphalīkṛtamadya janma kṣātraṁ namo bhagavate'mitavikramāya || 166 ||",
  "SA07n2940:513": "kroḍīkṛtya sutaṁ tato viruruce gīrvāṇayuddhaṁ nṛpaṁ śrīsvāmī giriśo yathā gaṇapatiṁ pratyarthidāvānalaḥ |",
  "SA07n2940:514": "(80) mūlaṁ nirdahadeva kāṇḍamavitā puṣpaṁ phalaṁ bṛṁhaya- nnāhosvinnikaṭe phalāyitatarurdūreṇa santāpadaḥ || 167 ||",
  "SA07n2940:516": "arjyālnāmakapanthaviṣṭaṣaḍakābasnyātathāpāhvayān pāṁḍe-ityupanāmakānavitathavyaktārthaṁsaṁbhāṣiṇaḥ |",
  "SA07n2940:517": "gorakṣācalanāyakasya nṛpateḥ sannītinirṇāyakān rāṇākhyānatha boharānapi samānāyyākaronnirṇayam || 168 ||",
  "SA07n2940:519": "ye kecid vyabhicāriṇaḥ prakṛtiṣu svāmipravāsaṁ bahū- kṛtvā mārganirodhinaḥ pratidiśaṁ ye kūṭasaṁcāriṇaḥ |",
  "SA07n2940:520": "enobhirbahujanmajaiḥ pariṇatā viṇmūtrapūyākule te cāsaṁskṛtatantubaddhakaṭayo'majjan durantāgasi || 169 ||",
  "SA07n2940:522": "(81) cakraṁ nirmāya kāṣṭhodbhavamatha balavad yugyayantrālinaddhaṁ grīvāsajjaṁ babandha prakṛtiṣu vidhurasyātyaho'runtudaṁ yat |",
  "SA07n2940:523": "yasyaikasyāpi vāhadviṣata iva śirodhau hi nistriṁśadhārā- pātaprāyaṁ yathā syādahaha raṇabahādūrasāhapratīpāt || 170 ||",
  "SA07n2940:525": "yā kācit pūtanābhā prakṛtiṣu vidhurā pānakaumārikākhyā kāśīsthaṁ svāmirājaṁ vijanamuparaṭantaṁ bahu manyamānā sārddhaṁ putreṇa vandīkṛtanijapariṣa dgardabhaṁ vāhayānā prāleyādreḥ sutevolvaṇatapa acarattadgireḥ prasthadeśe || 171 ||",
  "SA07n2940:527": "(82) yāstāḥ śūrpaṇakhīkṛtā raṇabahādūreṇa dauvārikāḥ śrīrāmeṇa niśācarīva sahasā cotkṛtta nāsākacāḥ |",
  "SA07n2940:528": "mūrdhnā sarjarasapradīpamadaghātsvāgonurūpaṁ tvarā drohī śaṅkhadharo nayotpathagataśce ṭīprapañcānugaḥ || 172 ||",
  "SA07n2940:530": "evaṁ ye ya upadrutā raṇabahādūraṁ prati drohiṇa- ste sarve'pyabhavan drutaṁ hyatithayo vaivasvatasyālaye |",
  "SA07n2940:531": "ityaṁ śrīraṇabāhadūranṛpatiḥ saṁmardayitvā dviṣo bhīmāyādiśati sma śāśvatapadaṁ prasthāpayan kāśikān || 173 ||",
  "SA07n2940:533": "adyārabhya madaṁśamarddhamapi te dattaṁ mayā satpadaṁ maddharmārddhatanurmadīyacaraṇadhyānaikatāno yataḥ |",
  "SA07n2940:534": "śrīgīrvāṇamahīpatermama sutasyākhaṇḍarāṣṭreṣu bho mantrivyūhaśiromaṇirnṛpahitastvaṁ bhīmasenaḥ kṛtī || 174 ||",
  "SA07n2940:536": "(83) śrīgīrvāṇamahīpatīndratilakāllabdhaprasādādhikaḥ śrīsvāmī raṇabāhadūra raghupo laṅkāṁ yathā rakṣase |",
  "SA07n2940:537": "kampūnāmasainyasaṁhatimatho saṁvyūhayitvā haṭhā- dakṣauhiṇyupamāṁ samarpayati yattadbhīmasenāya ha || 175 ||",
  "SA07n2940:539": "mudrāṇāṁ pātanenā'sakṛdasakṛdabhūddhiṁgulānāṁ mahargha- stattallekhyānukūlākṣaratatilikhane kāgadānāṁ maṣīṇām |",
  "SA07n2940:540": "tattatpatreṣu mārphatsamabhidhalikhane khedatā nāsya jātā jīyānmantrīśathāpākulamaṇiraniśaṁ bhīmaseno yaśasvī || 176 ||",
  "SA07n2940:542": "(84) na śāstradṛṣṭyā viduṣā nṛpeṇa vollaṅghanīyāḥ kuladeśadharmāḥ |",
  "SA07n2940:543": "ityeva vijñāpakabhīmaseno jīyācciraṁ svāmihito yaśasvī || 177 ||",
  "SA07n2940:545": "pūrvaṁ śrīsvāminā ye viluṭhitamahaso lopitārcā maheśā hārītīśītalādyā digutalitulajābhairavakṣetrapālāḥ |",
  "SA07n2940:546": "te sarve bhīmasenasya hi sacivamaṇeryuktinītiprayogāt svāṁ svāmarcāmavāpurnṛpatiraṇabahādūravākyāhitārcāḥ || 178 ||",
  "SA07n2940:548": "(85) ye bhūpāḥ śakrakalpāḥ pramathitapratipakṣā mahotsāhabhājo yeṣāṁ jñānottamānāmapi sacivakulaṁ supratispaddhijīvam |",
  "SA07n2940:549": "tepyājñālekhyabhūmiṁ druhiṇanarapateḥ śrīhariścandrarājā yadvatsaṁsaktakarmāvalimiha na jahatyatra no citrametat || 179 ||",
  "SA07n2940:551": "(86) abdhinullaṁdhayanti pratidiśamanuyāntyāruhantyadrikūṭān kāntārāṇyāviśanti kṣititalamanugacchanti karmāṇi nūnam |",
  "SA07n2940:552": "pātālaṁ cāviśantyūrmaya iva payasāṁ prāktanānāṁ ca yeṣāṁ yāvadbhuktarna lokābhyanugamanavidhau mārgaroddhā na kaścit || 180 ||",
  "SA07n2940:554": "sā dīrghā karmavallī satatamabhinavā yā purāṇaiḥ phalaughai- rvyāptā sāścaryarūpā satatamanugatā dehināṁ niścalā ca |",
  "SA07n2940:555": "yā cākṛṣṭopaviṣṭā tadanu vighaṭitotpāṭitā moṭitā vā naikaiḥ puṇyaiḥ susūkṣmaṁ kaṇaśa api kṛtā naiva yāti kṣayaṁ yā || 181 ||",
  "SA07n2940:557": "kānte kāye yadindurvahati ca malinaṁ doṣavimbaṁ garīyaḥ krurākāro bhujaṅgaḥ kiraṇasujaṭilaṁ yanmaṇiṁ kṛṣṇasarpaḥ |",
  "SA07n2940:558": "nānārūpaiśca kirmīracaritamaniśaṁ bhūbhṛtāṁ darśayantī seyaṁ citrakramālīpariṇatibahulā karmanirmāṇarekhā || 182 ||",
  "SA07n2940:560": "(87) citraguptaviṣayīkṛtasāro dharmarāja abhitaḥ smararāja |",
  "SA07n2940:561": "bhīmasenaviṣayīkṛtabhāraḥ svāmirāja abhito'pararāja || 183 ||",
  "SA07n2940:563": "tribhuvanabhuvanodareṣu bhāvī phalati hi jantuṣu karmaṇāṁ vipākaḥ |",
  "SA07n2940:564": "kva ca nṛparaṇabāhadūrasāhaḥ kva ca sahajāhitaserabāhadūraḥ || 184 ||",
  "SA07n2940:566": "snāyī gāṅgeṣu vārṣu kṣitiparaṇabahādurasāhaḥ sahāṅgaṁ śrīmadgīrvāṇayuddhaṁ prakṛtiṣu sarale bhīmasene'rpayitvā |",
  "SA07n2940:567": "dvandvatītaṁ prapede padamamalamalaṁ svāśrayasyopariṣṭāt svāmyājñāṁ pālayitvā jayati nṛpahito bhīmaseno yaśasvī || 185 ||",
  "SA07n2940:569": "(88) rājā pālpīyo vidursāhasera- bāhādūrsāhopyamātyo nṛsiṁhaḥ |",
  "SA07n2940:570": "dāmnaikenānītavanto niṣādai- rullūnāste karmaṇe vai namo'stu || 186 ||",
  "SA07n2940:572": "śrīsvāmidrohiṇo ye dharaṇipaparicaryāpratīpāḥ parokṣā ullūnāste viluṇṭhadvibhavaparijanāḥ pulkaśānītatīrthāḥ |",
  "SA07n2940:573": "āsurdātyūhadākṣāyyavṛkabhaṣakagomāyusaṁvāhitāṅgāḥ śryabde'gnyaṅgāṣṭarūpe hyahaha sukṛtino ye'vaśiṣṭāḥ kṛtajñāḥ || 187 ||",
  "SA07n2940:575": "(89) rājñī śrīrājyalakṣmīḥ kaṭaharavipinātprākkramitvaiva pūrvaṁ diṣṭyā lāmāgurūṇāṁ paricaraṇavaśādakṣamālāṁ japantī |",
  "SA07n2940:576": "prāleyādreḥ sutevoparigaganatalātprākkramitvā hiraṁbu- sthānādanvagyayau śrīpaśupa raṇabahādūramāsaptamāhāt || 188 ||",
  "SA07n2940:578": "gulmī janmasthalaṁ tatpatirapi janakaḥ kṣātradharmeṣu gaṇyo yasyā bhartā ca gorṣāpatiṣu parivṛḍho mallajetuśca naptā |",
  "SA07n2940:579": "nāmnā śrīrājyalakṣmīḥ kaṭaharavipinaṁ prāpya kāśīmagatvā anvārohaccitāṁ śrīkṣitiparaṇabahādūramāsaptamāhāt || 189 ||",
  "SA07n2940:581": "(90) itthaṁ śrīraṇabāhadūraciritaṁ saṁkṣipya saṁvarṇitaṁ ye śṛṇvantyavadhārayanti mahasā gorakṣabhūpādbhutam |",
  "SA07n2940:582": "teṣāṁ vigrahapratyavāyajanitaṁ lokeṣu saṁśāmyate |",
  "SA07n2940:583": "śrīratnatrayasaṁbhavaṁ sukhakaraṁ jñānaṁ dhanaṁ jāyate || 190 ||",
  "SA07n2940:585": "iti prathamaṁ prakṛtiratnam śrīgaṇeśāya namaḥ ||",
  "SA07n2940:586": "nūvākoṭavihāriṇātha mṛgayālubdhena tuṣṭena vai sarvaṁ bhīmamayaṁ jagatkṛtavatā gīrvāṇayuddhena yā |",
  "SA07n2940:587": "vīrāṇāmapi bhītidā janaraletyākhyā kṛtvā tasya yā sa pratyagramajāgarītkṣititale pratyekatajaḥpradā || 191 ||",
  "SA07n2940:589": "(91) śrīpṛthvinārāyaṇasāhadevanaptrātmajo dāśarathiḥ sma yena |",
  "SA07n2940:590": "abhūtapūrvo niramāyi seturbhīmānumatyā'rpitasiṁhaketuḥ || 192 ||",
  "SA07n2940:592": "yatsiṁhaketorvivṛtāsyakūṭaṁ vilokya pārasthahanūmatāpi |",
  "SA07n2940:593": "tṛptyai dadhikṣīraghṛtekṣuśākānyupājihīte krayikacchalena || 193 ||",
  "SA07n2940:595": "hanūmato'pīpsitamākalayya yūpasthasiṁhaḥ karamunnamayya |",
  "SA07n2940:596": "kṛtārthatāṁ vedayatīva tasya siṁho hanūmānapi pānthamavyāt || 194 ||",
  "SA07n2940:598": "(92) yatsiṁhaketormukhagopurādvai kapotapārāvatasārikādīn |",
  "SA07n2940:599": "meruḥ svakūṭādiva khecaraudhānamūmucadbhūpanibaddhayūpaḥ || 195 ||",
  "SA07n2940:601": "gīrvāṇayuddhādhipadattapūjaṁ śrīsvāmigañjaṁ ramaṇīyakuñjam |",
  "SA07n2940:602": "tīrapratīre saritāṁ varāyāḥ prakṣiptagulmadru mabhūribījam || 196 ||",
  "SA07n2940:604": "janāśrayaiścārutaraiḥ suramyaṁ bālābalāvṛddhajanaikagamyam |",
  "SA07n2940:605": "viśālavātāyanaśālaharmyaṁ vitardiniryūhavisṛṣṭanīḍam || 197 ||",
  "SA07n2940:607": "kapotapālīpariṇaddhagopānasīvicitrīkṛtaputtalīkam |",
  "SA07n2940:608": "pravāsibhirlabdhasadāvṛtīkaṁ stheyāttadābhūmikamavyalīkam || 198 ||",
  "SA07n2940:610": "(93) ityevamāsādayadāsa bhūpo gīrvāṇayuddho nṛpamaṇḍalīśaḥ |",
  "SA07n2940:611": "sa śītalācāranidarśanena śuddhāntacorī bibharāmbabhūva || 199 ||",
  "SA07n2940:613": "pataṅgamullocayadāsa bhūpo gīrvāṇayuddhaḥ sa ca bhīmasenaḥ |",
  "SA07n2940:614": "svatantunā kalkavilepitena pauraṁ pataṅgaṁ gaganād babādhe || 200 ||",
  "SA07n2940:616": "sa bhīmasenena kṛtādareṇa pauraṁ pataṅgāhṛtiluptadhairyam |",
  "SA07n2940:617": "vinodayan dattadhanaḥ svagehaṁ prasthāpayāmāsa nṛpaḥ sa dhanyaḥ || 201 ||",
  "SA07n2940:619": "śrīmadgīrvāṇayuddhāccyutakarakamalollocayan satpataṅgo viṣṇornābhīsarojodbhava iva parameṣṭyantarīkṣe vireje |",
  "SA07n2940:620": "(94) sthitvā tuljālaye śrītalijusamabhidhe bhīmasenena sārddhaṁ thāpāratnena tantugrahaṇapaṭudhiyā lakṣadṛṣṭyā nipītaḥ || 202 ||",
  "SA07n2940:622": "śrīmadgīrvāṇayuddhāgrimanṛpatiyaśaḥkṣīradhau koṭanāmā ḍiṇḍīraḥ prādurāsīddhanumata anubhāvād yathā bhīmayatnāt |",
  "SA07n2940:623": "mainākaḥ pakṣarakṣāpara iva dharaṇīpālamallapratīpād dhvaṁsībhūtaḥ purā śrīnṛpatiraṇabahādūrajaḥ sa sma dhanyaḥ || 203 ||",
  "SA07n2940:625": "śrīgīrvāṇamahīpatirjanaralaḥ śrībhīmasenaśca tau jāgratsvapnasuṣuptiṣu pratipadaṁ prītau jaratkāruvat |",
  "SA07n2940:626": "śrīrājendramahīpatiṁ svatanujaṁ vinyasya tasyādare śakraṁ jetumiyādabhartyabhavanaṁ yacchītalānoditaḥ || 204 ||",
  "SA07n2940:628": "(95) śrīmadgīrvāṇayuddhakṣitipaparivṛḍhādantarā labdharājyaḥ samrāḍāvirbabhūva kṣitipatitilako rājarājendrasāhaḥ |",
  "SA07n2940:629": "śāke'gnyadryaṣṭarūpe paśupaticaraṇoddhū tadhūlīvitānai rallairmallaiḥ pratiṣṭhīkṛtanṛpasadane vaijayantīṁ cakāra || 205 ||",
  "SA07n2940:631": "kṛṣṇaṁ yaśodeva rarakṣa yeyaṁ rājendrasāhaṁ kṣitipālaratnam |",
  "SA07n2940:632": "seyaṁ trivargaprakṛtiḥ sudhanyā lalit-tripur-sundarikā sma reje || 206 ||",
  "SA07n2940:634": "dhanyā śrīśubhavarṇapuṣkalatayā svargāvatīrṇā śacī devīva tripureśvarī vasumatī devī varīvarti sā |",
  "SA07n2940:635": "(96) seyaṁ śrītripureśvaraṁ raṇabahādūraprakṛtyā'rabhat tīrthe puṇyatame saniṣkuṭamahāprāsādasatrālayam || 207 ||",
  "SA07n2940:637": "hāhāhūhupurogamāśca vasavaḥ kāṣṭhādhipāśceṣṭadā viśvedevapurogamāśca tuṣitā ābhāsvarāḥ sānilāḥ |",
  "SA07n2940:638": "sarve dasrapurogamāśca saha taiḥ śrīviśvakarmā'cirā- cchrīmatsvāmyupaveśanārthamagamat prāsādasaṁsiddhaye || 208 ||",
  "SA07n2940:640": "evaṁ śrītripureśvarī bhagavatī nirmāpayitvādarād devāgāramupaskareṇa sahitaṁ ghaṇṭātriśūlādibhiḥ |",
  "SA07n2940:641": "tīrthaṁ kālavimocanābhidhamadhi prapyārpayacchūline khyāto'stu tripureśvaro'yamavanau durbhikṣakaṣṭādihā || 209 ||",
  "SA07n2940:643": "(97) śrīdevyuvāca |",
  "SA07n2940:644": "purāṇāntare dhyāyennityaṁ maheśaṁ rajatagirinibhaṁ cārucandrāvataṁsaṁ ratnākalpojjvalāṅgaṁ paraśumṛgavarābhītihastaṁ prasannam |",
  "SA07n2940:645": "padmāsīnaṁ samantātstutamamaragaṇairvyāghrakṛttiṁ vasānaṁ viśvādyaṁ viśvadandyaṁ nikhilabhayaharaṁ pañcavaktraṁ trinetram || 210 ||",
  "SA07n2940:647": "kīṭairjuṣṭamamedhyabhūpariṇataṁ vastrāñcalasparśi yat paryuṣṭaṁ gaṇarātramāgamaniṣiddhaṁ puṣpamapyarpitam |",
  "SA07n2940:648": "no jāne bhavadīyasevanavidhiṁ prāmādikaṁ kevalaṁ bhūyastvena kṛpālunā bhagavatā kṣantavyamāgo mama || 211 ||",
  "SA07n2940:650": "yaddattaṁ bhaktipūrvaṁ kusumaphalajalaṁ gandhavastropavītaṁ dīpaṁ naivedyamannaṁ punarapi madhuparkaṁ punaḥ pādyamardhyam |",
  "SA07n2940:651": "mantreṇonādhikārṇena ca japitamaho cetasā tāmasena tannyūnādhikyadoṣaṁ mama hara sakalaṁ tubhyamevārpayāmi || 212 ||",
  "SA07n2940:653": "(98) dhyāyan dhyāyan dharaṇipamahaṁ cetasā nirmameṇa pāyan pāyan caraṇajasudhāṁ karmaṇā sādareṇa |",
  "SA07n2940:654": "smāran smāran sunṛtamanasā bhūtapaṁ sāhadevaṁ bhūyo bhūyo hṛdayakamale bhāvaye'haṁ bhavantam || 213 ||",
  "SA07n2940:656": "tvamasi bhavapāvako mama kaluṣadāhakaḥ pramathagaṇanāyako bhavajaladhitārakaḥ |",
  "SA07n2940:657": "diviṣadanuṣaṅgakastvamasi harisevaka- stvamasi haripālako vihitavidhikautukaḥ || 214 ||",
  "SA07n2940:659": "(99) akulajanibālako nikhilayugavārddhakaḥ sasuranararañcako vividhanidhidarśakaḥ |",
  "SA07n2940:660": "avatu bhavadarbhakaṁ dharaṇipatibālakaṁ suciratarajīvakaṁ haratu tadariṣṭakam || 215 ||",
  "SA07n2940:662": "etādṛṅmukhavādyavādanaparā hṛṣṭā pragalbhā satī āyuḥprārthanayā cirāya nṛpate rājendrarājeśituḥ |",
  "SA07n2940:663": "śiñjadbhūṣaṇakaṅkaṇādivalayottālāvarodhāvṛtā devī śrīlalitatripur-samabhidhā śrīsundarī rājate || 216 ||",
  "SA07n2940:665": "evaṁ śrītripureśvaraṁ smarati yaḥ stoṣyatyanuṣṭhīyate rājāmātyapurodhasāṁ hitataraḥ saṁjāyate niścitam |",
  "SA07n2940:666": "stotuḥ śrotururīkṛtasya paṭhataḥ pratyūhadāvānalaṁ rājño'gneḥ paripanthino'pyapamṛteścorācca na syādbhayam || 217 ||",
  "SA07n2940:668": "iti śrītriratnasaundaryabhāṣāyāṁ tripureśvarastutiḥ |",
  "SA07n2940:669": "(100) tarṣaṁ vinīyā rthijano'bhyupāttasatrālayo yatra sulabdhavṛttaḥ |",
  "SA07n2940:670": "dadau sadāśīrvacanaṁ ca rājñe tattraipuraṁ satramiyācca sthairyam || 218 ||",
  "SA07n2940:672": "vṛddhāstapobhirvayasā ca vṛddhā jñānena vṛddhā nyavasaṁśca hṛṣṭāḥ |",
  "SA07n2940:673": "yatropavāsavratinaśca dhanyāstattraipuraṁ sthairyamiyācca satram || 219 ||",
  "SA07n2940:675": "tilottamorvaśī sukeśinī ca mañjughoṣayā ghṛtācikā ca menikā sarambhayā sahāpsarāḥ |",
  "SA07n2940:676": "divāniśaṁ ca gīyate yaśastadīyamadbhutaṁ naṭī bhaṭī surūpiṇī svahastadattatālikā || 220 ||",
  "SA07n2940:678": "(101) rammāstambhadidhakṣuragniriva yaḥ kṣiptaḥ pradīpo'mbhisi prāleyāṁśurivābhrajālapihitaḥ sūryaḥ śucau durdine |",
  "SA07n2940:679": "gāṅgeyasya śareṇa pīḍitatanuḥ seneva yaudhiṣṭhirī buddhiḥ sundaranandajā kṣatimagād dāridryatāpolvaṇāt || 221 ||",
  "SA07n2940:681": "iti śrītriratnasaundaryagāthāyā bhāṣāyāṁ dvitīyaṁ prakṛtiratnam |",
  "SA07n2940:682": "śrīgaṇeśāya namaḥ |",
  "SA07n2940:683": "āpāravāragotrāpatiṣu parivṛḍhaiḥ śrīmahārājarāja- rājendreśapratāpairupakalitasamastarddhipauravrajeṣu |",
  "SA07n2940:684": "deśeṣvārabdhapuṇyopavanavividhasaccitradevādidhāma- svāste kāntīpurīyaṁ surapatinagarīlajjayaivāvatīrṇā || 222 ||",
  "SA07n2940:686": "(102) yasyāścitrāṇi dhāmānyabhijanapaṭhitastotraramyāṇi hṛdyā- nyārāmāṇi praphullairviṭapibhirabhito vāpikāpalvalaiśca |",
  "SA07n2940:687": "godhāmatsyodrakūrmakṣubhitajalataraṅgaiśca padmotpalāḍhyai reje kāntīpurīyaṁ kimu suranagarī svardhunī nandanaṁ vā || 223 ||",
  "SA07n2940:689": "yasyāṁ rambhāsadṛkṣaiḥ sarasapaṭutarai rāgiṇīnāṁ samakṣai- rgītajñānāṁ mṛdaṅgadhvanininadasamāhūtadivyāṅganānām |",
  "SA07n2940:690": "hāhāhūhūsutālaiḥ sataralacakitaṁ śrīyaśo gīyamānaṁ śrutvā dvāḥstho hanūmān naṭati vijayate dvāḥsthitaḥ śrīhanūmān || 224 ||",
  "SA07n2940:692": "(103) yatrāste rājarājapratinidhidhanināṁ paṇyavīthibhirārā- jjātasparddheva kāśyā'viralajanasamutkīrṇalīlāviśālā |",
  "SA07n2940:693": "devyāḥ kāśīva kālyā vilasati nitarāṁ śvetakālyāḥ pretolī ṅetākhyā kāśivāsiddhvijamithunabhiṣagbhaṭṭavāstavyamiśrāḥ || 225 ||",
  "SA07n2940:695": "(104) devī kāśyannapūrṇeva vilasati asantolikā yā'lakaiva paulastyasyannāpatrauṣadhivividharasaiścoṣyalehyaiśca peyaiḥ |",
  "SA07n2940:696": "bhakṣyairbhojyaiśca |",
  "SA07n2940:697": "khādyairvividharasarasāgrairvaṇikśālikāsu nyastaistārāmaṭhādyairdhavalataragṛhairgopuraiḥ saudharamyaiḥ || 226 ||",
  "SA07n2940:699": "(105) śrīkāntīnagarī sudurjayapurī saubhāgyaratnākarī trāyastriṁśasadṛkṣadhanyanagarī saujanyaśobhākarī |",
  "SA07n2940:700": "nānādaivatamandirottamavatī śrībuddhisiddhīśvarī nānāratnasuvarṇakoṣanicayairvarvartti naipālikī || 227 ||",
  "SA07n2940:702": "nityaṁ devasabhā tathāridalane vīrā sudharmopamā kāmye kānyasabhā suśāntasamaye śrīdharmarājī sabhā |",
  "SA07n2940:703": "vīraiḥ paṇḍitatarkaśāstrakavibhirvyāpūritā sā sabhā śrīrājendramahīpatervijayate śrībhīmasenānvitā || 228 ||",
  "SA07n2940:705": "mahācīnasīmasthitī śāntimaitrī- supātraṁ janānandakārī guṇajñaḥ |",
  "SA07n2940:706": "vaśībhūtadākṣiṇya phairaṅgināthaḥ sa jīyācciraṁ rājarājendrasāhaḥ || 229 ||",
  "SA07n2940:708": "(106) mānī jñānī dhanī yaḥ parapuraharaṇe skandavaddarpadarpaḥ śrīmān rāmān sa mānnyaḥ sa hi mahimahilaścaṇḍakāṇḍaḥ paḍaṅgaḥ |",
  "SA07n2940:709": "jīyātpāyāddayāvānavanivaravadhūpālane labdhalakṣmā mūkaṁ lokaṁ sakampaṁ guṇagaṇagaṇanāpārago raṅgaraktaḥ || 230 ||",
  "SA07n2940:711": "bhītirnaśyati rājarājavijite gīrvāṇabhūmau yathā martyāḥ santi nirākulā na jananī tato'tyajatsatkṛpām |",
  "SA07n2940:712": "(107) sevārthaṁ munayo'pi dūrayamunātīrāttapasyotsukāḥ nandanti tripureśvarairlasadaho kṣetraṁ sadharmadhvaji || 231 ||",
  "SA07n2940:714": "yadgopurāntakagatā vanitā babhāṣe saṁmīlya yūthaśa apatyamukhāravindam |",
  "SA07n2940:715": "unnāmya paśyasi gajopari rājarājaṁ dāridryatāpaśabhane jaladāyamānam || 232 ||",
  "SA07n2940:717": "prāsādamandirajanāśrayachau-unādi yadyatsudhādhavalitaṁ racitaṁ sacitram |",
  "SA07n2940:718": "rājendrasāhanṛpateḥ sthiratāmiyāttan- mallapratāpanṛpaterlikhitā śileva || 233 ||",
  "SA07n2940:720": "(108) rājā'yaṁ janatāsu meghasadṛśo vaktuṁ na śakyo mayā megho varṣati cātakasya samaye'sau sarvadā varṣati |",
  "SA07n2940:721": "megho varṣati cāmbha eva vipulaṁ yo hemaratnāmbaraṁ meghaḥ syāmamukhaḥ pradānasamaye yo hemagaurānanaḥ || 234 ||",
  "SA07n2940:723": "(109) rājā dhojā bajār-yā sahaja hariharaṁ devatāvargavarlāk mānī jñānī dhanī hāy parapuraharaṇe chākagū kaṇṭakaṁ khaḥ |",
  "SA07n2940:724": "śrīrājā rājarājendra juju juga jugaṁ āyu lāyu thva yuktī kājī sājī sajīlā madu madu madu ek he dhanī dhanya dhanye || 235 ||",
  "SA07n2940:726": "diṣṭyā'bhivarddhatuśataṁ śarado nṛpendro yadvacca sundaraprasāda ibhendraratnam |",
  "SA07n2940:727": "pṛthvīnarāyaṇamahīpavinodaśālī gīrvāṇayuddhaparidhīkṛtajīvaratnam || 236 ||",
  "SA07n2940:729": "(110) jyotirvidāṁ nigamakalpita eṣa panthāḥ ṣaṣṭirdvinidhnaśaradāyuribhasya nuśca |",
  "SA07n2940:730": "āyustadasya nṛpaterapi rājarāje- ndrasyāstu bho mitha abhāṣata dṛṣṭabhūpaḥ || 237 ||",
  "SA07n2940:732": "nirvartyodvāhayātrāmatha sadṛśakulajyotsnike śrīmahiṣyau gurvādityādiṣūccasthitaśubhadivase lagnayadvanmuhūrte |",
  "SA07n2940:733": "śrīmān rājendrasāho nṛpakulatikalo'śītivasvindutulye śrīpañcamyāṁ ca jīve nigamanigaditairudvavāhe vidhānaiḥ || 238 ||",
  "SA07n2940:735": "(111) ḍhakkādyāṇakavādyavādanaparāstauryatrikā gāyakā veṇudhmāḥ karatālikāḥ suvacaso gāndharvikā nāṭakāḥ |",
  "SA07n2940:736": "tāṭaṅkāṁgadahārakaṅkaṇalasaccīnāṁśukottaṁsakai- rlabdhairdikṣu vitenire nṛpapatermūrttaṁ yaśastatkṣaṇe || 239 ||",
  "SA07n2940:738": "diṣṭyā tvayā sa bhagavān nṛpatirmayāpi dṛṣṭaḥ pureva nṛpapṛthvinarāyaṇo'yam |",
  "SA07n2940:739": "itthaṁ mithaḥ prabhaṇitaṁ muditairaśīti- varṣottaraiḥ sapalitaiḥ skhaladakṣaraughaiḥ || 240 ||",
  "SA07n2940:741": "siṁhapratāpanṛpatirbhagavān mayāpi dṛṣṭo'valambitakarāṅgulinā janetuḥ |",
  "SA07n2940:742": "(112) varṇena puṣkaratayā vapuṣā ca tulyo diṣṭyādya tatsutasutātmaja eṣa rājā || 241 ||",
  "SA07n2940:744": "naivā'paśyaṁ hi gīrvāṇayudhanṛpamahaṁ śītalāyāḥ pratīpā- dābālaṁ tāmrakośīgahanamupagato bhrātṛvargeṇa sākam |",
  "SA07n2940:745": "śrutvā yatkīrtimārādahaha dhṛtiharo nindamāno'smi bhāgyaṁ diṣṭyā paśyāmi tatsūnumamumavanipaṁ rājarājendrasāham || 242 ||",
  "SA07n2940:747": "dhanyā'raṇyānyagamyā ṭhigaṇasamabhidhā vekravallīvitānā yatrāsan śītalātīḥ śataśa atitarāṁ śītalālhāditāyām |",
  "SA07n2940:748": "pratyāvṛtyāhamasyāḥ sa ca sa ca sasakhaḥ svasti gīrvāṇayuddhaṁ diṣṭyā paśyāmi dīnānanu janitakṛpaṁ dravyavṛṣṭyāramantam || 243 ||",
  "SA07n2940:750": "(113) svastiśrīmaṇicūḍaparvataguhāmāśritya kṛcchrādahaṁ jīvan bhagnajanitṛmātṛsahajairunmuktajīvātukaḥ |",
  "SA07n2940:751": "yoginyā aniśaṁ ca sevanavaśāt tatpūjakenaiva ya- nnaivedyaṁ mama dīyate pratidinaṁ tenaiva jīvāmyaham || 244 ||",
  "SA07n2940:753": "śrīsaṁvadyugahastihastividhuge āṣāḍhaśukle budhe śrīgaurīsutithau nṛpaḥ paśupateḥ sandarśanāthaṁ gataḥ |",
  "SA07n2940:754": "dṛṣṭo me vasuvṛṣṭibhirbudhajanaiḥ prastūyamānaḥ śanai- rnāgaṁ hāṭakasaṁbhavaṁ maṇigaṇaiścitraṁ śivāyārpayat || 245 ||",
  "SA07n2940:756": "(114) sākṣānnārāyaṇāṁśaḥ paśupaticaraṇoddhūtadhūlīvitānaḥ śrīmān rājendrasāhaḥ sapadi viruruce labdhabhargaikyabhāvaḥ |",
  "SA07n2940:757": "nāste nārāyaṇacca parama atita.. prītipātraṁ paśūnāṁ patyuḥ saṁbhūya tau dvau paśupatinṛpatī rakṣato bhūrbhuvaḥsvaḥ || 246 ||",
  "SA07n2940:759": "jyeṣṭhe māsyasite dale haritithau saṁvat ṣaḍaṣṭāṣṭabhū- yāte kāvyadine mudā vijayate bhaktāabhidhaṁ pattanam |",
  "SA07n2940:760": "śrīrājendramahīpatiḥ purabhavaiḥ svastyāśiṣā nanditaḥ saubhikṣaṁ janatā jagāda nṛpateḥ prodyatpratāpārciṣā || 247 ||",
  "SA07n2940:762": "(115) sthānādgaṇeśiturupākramato nṛpasyā- ṣāḍhe kuhūyuji kuje'nhi babhūva śobhā |",
  "SA07n2940:763": "no vṛṣṭamātapitamidradivākarābhyāṁ pratyagramarddhaśaśiśekharalokadṛṣṭyā || 248 ||",
  "SA07n2940:765": "lokairitastata iti dravitaṁ nu panthāḥ ko vā bhaviṣyati mahīpasamāgamāya |",
  "SA07n2940:766": "nirgacchate punaramātyavareṇa sāka- mutkaṇṭhayeti pratigopuramīkṣate sma || 249 ||",
  "SA07n2940:768": "prācyāmairāvatākhyaṁ diśi vidiśi babandhurdigīśāḥ karīndrā- nāgneyyāṁ puṇḍarīkaṁ kramaśa iti gajaṁ vāmanaṁ kaumudaṁ ca |",
  "SA07n2940:769": "svastiśrīrājarājendradharaṇipatibhi svastyamarsihathāpā- patyaśribhīmadikpaiḥsahayatamatayo(?)",
  "SA07n2940:770": "hyekato yogapadyāt || 250 ||",
  "SA07n2940:772": "(116) duḥśālāṁ hastiśālāṁ śithilagajaghaṭāṁ jīryamāṇāṁ viditvā nūtnāṁ prācyāmavācyāmatha vidiśi manohāriṇīṁ stambhanaddhām |",
  "SA07n2940:773": "kṛtvā lakṣmīprasādaṁ gajahavaḍaprasādaṁ ca devīprasādaṁ krudhyanmotiprasādaṁ tadupari ca jaharveṣasajñaṁ babandha || 251 ||",
  "SA07n2940:775": "(117) nāgā'sāvamaraprasāda iti yaḥ saundaryavīryodayai- rdevendrebhasamaḥ suśikṣitaguṇaḥ saubhāgyaratnākaraḥ |",
  "SA07n2940:776": "yaddantopari viṣṭarāsanavare sthitvā japādikriyā- kartuḥ satpuruṣārthado vijayate bhūpālacūḍāmaṇeḥ || 252 ||",
  "SA07n2940:778": "mattebhendraikadantaḥ sa jayati nṛpatervīralakṣmīprasādo hṛṣṭāṅgo lakṣaṇaudhairnigamanigaditairhastiratnaṁ garīyān |",
  "SA07n2940:779": "dānādhyakṣastiraścāṁ svakaravigalitaiḥ svānnapiṇḍekṣadaṇḍaiḥ poṣṭā kreṅkāravaktā suraṇitanigaḍo varṣmaṇā vindhyaśailaḥ || 253 ||",
  "SA07n2940:781": "(118) martyānāṁ durgrahebhyo vitarati hi vimuktiṁ haṭhādvakratuṇḍo yadbhaktyā siddhimāpustridaśamunivarā vāmadevādayaśca |",
  "SA07n2940:782": "pārvatyā gaṅgayā vā gaṇayata aniśaṁ ṣaḍguṇaṁ cāgryagaṇyaṁ taṁ vande caikadantaṁ gaṇapatimabhayaṁ kāryasiddhernidānam || 254 ||",
  "SA07n2940:784": "vīro lakṣmīprasādo madayati ca muhuḥ stambhamālambate'ho vakti kreṁ kreṁ kimārājjanaralasacivaṁ vīkṣya rājendrarājam |",
  "SA07n2940:785": "stambhaṁ prakramya śabdāyitanijanigaḍaḥ karṇatālaṁ dadāno rājanmāṁ jetumāyātviti gaganatalādabhrahastīti buddhyā || 255 ||",
  "SA07n2940:787": "(119) bhūyo bhūyaśca sasnau ghaṭagalitajale śīkaraṁ gaṇḍuṣotthaṁ projjhan prānteṣu bhuktaṁ dharaṇipatikarāt kattṛṇaṁ kuñcarāśam |",
  "SA07n2940:788": "bhuṅkte cāyācitānnaṁ tryuṣaṇamadhughṛtaṁ śālinīvāraśaṣpaṁ rājendraṁ vāhayāno hatimiva munirāḍ vīralakṣmīprasādaḥ || 256 ||",
  "SA07n2940:790": "mallendro yo durghaṭānāṁ karīṇāṁ svasti śrīmān maṅkuṇaḥ śrīprasādaḥ |",
  "SA07n2940:791": "rāhuryadvannigrahe.. candrasūryau tadvaddhastīn durvinītān pinaṣṭi || 257 ||",
  "SA07n2940:793": "(120) svastiśrīmadrājarājendrarājño hastī jīyānmaṅkuṇaḥ śrīprasādaḥ |",
  "SA07n2940:794": "yenaikenā'nekaśo vanyanāgāḥ sāhāyyenānīyate rājaveśma || 258 ||",
  "SA07n2940:796": "śrīrājendramahīpatirvijayate śrīmaṅkuṇāṅgasthitaḥ sākṣāt pṛthvinarāyaṇaḥ prathamataḥ śrīsundarebhasthitaḥ |",
  "SA07n2940:797": "thāpā ambarasiṁhasūnumaṇinā śrībhīmasenena ya- śchatragrāhisukhena kāntinagare dinānukampo vibhuḥ || 259 ||",
  "SA07n2940:799": "------------------------------------------------------------------------------ niraṅkuśavisarpiṇā paramahaṁsavacchyāmala- gajena pariśikṣitaśamadamanidhidhyāsanaṁ |",
  "SA07n2940:800": "samīraṇanirodhanaṁ narepatīndrasevā kṛtā mṛdāharaṇaśīlitaḥ paramahaṁsanāgo'tyagāt ||",
  "SA07n2940:801": "(121) pṛthvīnārāyaṇena prathamamatiruṣā proṣitā kīrtinārī sāpatnyātsātiruṣṭā'dhidiśamanugatā pāṁśulevotpathasthā |",
  "SA07n2940:802": "sāraṇyānīṁ praviṣṭā davadahanamadhāvacchucā sā ca vātai- rnītā dhūmairdvipānāṁ kulamabhavadaraṇyānijaṁ dhūmravarṇam ||",
  "SA07n2940:803": "adyaitaddhastivṛnde dhavalimagajarāḍeka uccairvapuṣmān śrīmadrājendrarājaṁ sacivakulamaṇiṁ bhīmasenaṁ niṣevya |",
  "SA07n2940:804": "varṇaṁ svaṁ dhūmaliptaṁ kṣapayitumiva sa tryūṣaṇājātikoṣā- jyājājībhṛṣṭamattuṁ śaraṇadamagamanmātharav-siṁhasārthaḥ ||",
  "SA07n2940:805": "(122) no manye dṛḍhabandhanakṣatamidaṁ naivāṅkuśodghāṭanaṁ skandhārohaṇatāḍanātparibhavaṁ naivānyadeśāgamam |",
  "SA07n2940:806": "cintā me janayanti cetasi yathā smṛtvā svayūthaṁ vane siṁhatrāsitabhīrubhīrukarabhā yāsyanti kasyāśrayam ||",
  "SA07n2940:807": "yadetadativistṛtaṁ bhavatu rājarājendra bho jalasthalavanāntare viharataḥ sabhīmasya te |",
  "SA07n2940:808": "vinaiva karaṇaṁ kareṇuriha rūpamāsādhyate manīṣigaṇasammataṁ varadarājasūtre hitam ||",
  "SA07n2940:809": "karṇau naiṣa dadhāti naiṣa viṣayo vāhasya dohasya vā tṛptirnāsya mahodarasya bahubhirvaśaiḥ palālairapi |",
  "SA07n2940:810": "(123) ataḥ paramaśvaratnaṁ likhyate |",
  "SA07n2940:811": "sauvaśve dharaṇīpatau kimu śacībhartā spṛhāṁ nācare- dājāneyaśatākule pavanavegoccaiḥśravāḥ kevalaḥ |",
  "SA07n2940:812": "vānāyūdbhavapārasīkajahayaiḥ kāmbojibhirvāhlikai- hreṣāskanditavalgitairanudinaṁ merurbanībhramyate || 260 ||",
  "SA07n2940:814": "utplutyotplutya vegād dharaṇipatipratāpānalajvālayeva pluṣṭāṁ nepāladhātrīmiti manasi bhavadvāhanā manyamānāḥ |",
  "SA07n2940:815": "smṛtvā kṣīrābdhiśainyaṁ tripuraśivamahāsnānatoyaughamiśraṁ vāgmatyambhaḥ pavitraṁ plavitumiva haṭhāttuṇḍikhelād dravanti || 261 ||",
  "SA07n2940:817": "hā kaṣṭaṁ kathamasya pṛṣṭhaśikhare golī samāropyate ko gṛhṇāti kaparddakairalamiti grāmyairgajo hāsyate ||",
  "SA07n2940:818": "(124) ūrddhvaṁ cādhaśca nītaṁ turagaparivṛḍhenā'munā vaktravimbaṁ kiṁsvijjetuṁ maghono'śvamiva gaganagaṁ tarkitaṁ vimbadṛṣṭyā |",
  "SA07n2940:819": "prothaṁ visphārya coccaiḥ sutaralacakitaṁ hreṣitaṁ hrāsabuddhyā rājannoḍḍīya yātyeṣa ha ha yadi niyantā sudhīrbhīmasenaḥ || 262 ||",
  "SA07n2940:821": "rallairmallanṛpaiḥ puraikasamaye gandharvayātrā kṛtā saivādya prativāsaraṁ ca lumuḍīśrībhadrakālīmude |",
  "SA07n2940:822": "tattanmallanṛpaśriyāṁ hi śataśo drāg jitvarairbhūṣṇubhiḥ śrīrājendradharādhipairjanaralaśrībhīmasenāñcitaiḥ || 263 ||",
  "SA07n2940:824": "mañjūṣāyāṁ prasūtidvayamatha suṣuve'raṇyavadvyāghrapatnī puṁsaḥ patnīva hṛṣyatparijananicitā ruddhavātāyanā ca |",
  "SA07n2940:825": "māṁsairbhakṣyaiśca peyairbalavadapaghanā santatī rakṣyamāṇā dhanyā sā kāṣṭhamaṇḍe vipaṇipariṇatā bhūmipaprītipātram || 264 ||",
  "SA07n2940:827": "(125) dhanyo rājendrasāho yadatulamahasaḥ sāttvikād vairabhāvaṁ muktvānyonyaṁ tiraśco hayakapikariṇo gaṇḍakāḥ sairibhāśca |",
  "SA07n2940:828": "sārddhaṁ vyāghreṇa yuddhāya haha visṛjatā sāmyatāmeva jagmuḥ sāṁmukhyībhūya bhīme sthitavati janatā vairabhāvaṁ kva kuryāt || 265 ||",
  "SA07n2940:830": "śrāvaṇyāṁ pūrṇimāyāṁ śravaṇabhṛgudine siṁhage saptasaptau śrīmatkumbheśatīrthe lalitapuri mahārājarājendrasāhaḥ |",
  "SA07n2940:831": "sasnau dāriṁdryatāpāya sa raṇakuśalo dravyavarṣeṇa harṣā- dāśīrbhirnandyamāno muditapurajanairdīrghakālaṁ sa jīyāt || 266 ||",
  "SA07n2940:833": "(126) śrāvaṇyāṁ hastaṣaṣṭhyāṁ sitadalagabudhe ṣaḍgajāṣṭādaśābde snāti śrīmatyagādhe maṇisarasi samaṁ mātṛbhī rājarājaḥ |",
  "SA07n2940:834": "rājarddhyā pūjito'smin vitarati maṇiliṅgeśvarastatsadṛkṣā- patyaddhirājarājāya nṛpaparibṛḍhāya kṣaradvīcihastaiḥ || 267 ||",
  "SA07n2940:836": "pratāpādhikyenodadhiśamanamāśaṅkya vasati- sthalākāṅkṣī rājendranṛpamaviśat pītavasanaḥ |",
  "SA07n2940:837": "ramā koṣaṁ vāṇīmamṛtamahirājo'simanalaḥ pratāpaṁ vāhatvaṁ turagapatirindustu mukuṭam || 268 ||",
  "SA07n2940:839": "rājendrasya surendravikramasujanmāhaḥ sulagnaṁ yadā saṁvat ṣaḍvasuhastibhūmirabhavaddurgotsavī saptamī |",
  "SA07n2940:840": "dāridryārṇavaśoṣakaṁ trijagatāṁ śrīpṛthvinārāyaṇaḥ sāṅgaiḥ ṣaḍbhirivānvayairavatatārāsmin mahīmaṇḍale || 269 ||",
  "SA07n2940:842": "(127) yadvattatsamaye suśāliyavagodhūmādisasyarddhayaḥ kaṁgūmāṣasatīnasarṣapatilekṣūṇāṁ mahāsampadaḥ |",
  "SA07n2940:843": "meghāḥ kālasuvarṣiṇaśca taravo gucchaiḥ prasūnaiḥ phalai- rāḍhyā bhūrirasapradāśca paśavaḥ santyatra janmotsave || 270 ||",
  "SA07n2940:845": "gobhūhāṭakaratnadhāturajataṁ bhūyo'pi bhūyo'nvabhū- cchrīmatsiṁhapratāpasāhanṛpatau bhūmaṇḍalaṁ śāsati |",
  "SA07n2940:846": "kārpāsairbahulībhavajjagadidaṁ maryādayā modate tadvacchrīyuvarājajanmasudinaṁ sarvarddhibhavyārthadam || 271 ||",
  "SA07n2940:848": "yadā chaunī vṛttā kṛtaruciracitrā hariharai- rnivāstavyā bhavyā prakṛtiparisevyā ca vibudhaiḥ |",
  "SA07n2940:849": "hayānāṁ hreṣābhirvijitaghananirhrādapaṭubhi- stadā kailāśādreḥ paribhavati tejāṁsi mahasā || 272 ||",
  "SA07n2940:851": "(128) dhanādhīśo yakṣāpatirapi ca rājendranṛpate- rviditvā sadbhāvaṁ mumuca iti mānaṁ svamahasām |",
  "SA07n2940:852": "jitaḥ kailāso me dhavalalayanairarddhaśaśibhiḥ sakhā me caitrādyaṁ vanamupavanaiścālakapurī || 273 ||",
  "SA07n2940:854": "(129) pumarthaiḥ prakhyātaiścaturupanataiḥ śrīraṇabahā- duraḥ smābhūd gorṣāpatiṣu paripūrṇaḥ kṣitipatiḥ |",
  "SA07n2940:855": "tadanyūnāṁśena trijagati sa gīrvāṇanṛpati- stadṛddhyā pūrṇaśrīriha jagati rājendranṛpatiḥ || 274 ||",
  "SA07n2940:857": "(130) sattvarddhyā bhrājamāno jayati narapatiḥ śrīmahārājarāje- ndro'yaṁ saṁpālyamāno lalitatripurasundaryadhiṣṭhātṛlakṣmyā |",
  "SA07n2940:858": "thāpāhīreṇa bhīmena sa jaṭharakulenātigopāyiṁto'sau diṣṭyā jīvyānnarendraḥ śatamiha śaradāṁ śrīsurendreṇa sākam || 275 ||",
  "SA07n2940:860": "āpārāvāragotrāpatiṣu parivṛḍhaśrīmahārājasāha- pṛthvīnārāyaṇānāṁ jitasakalajaganmallabhūmīpatīnām |",
  "SA07n2940:861": "naptāraḥ pañcamāstepyaviratamavanīpālanāyāsakheda- dvandvairnirmuktacitāḥ samasukhanicitāḥ śrīsamṛddhā jayantu || 276 ||",
  "SA07n2940:863": "saundarye madanaḥ prasannavadano nītyā prajārañjanaḥ śatrūṇāṁ śamanaḥ khalaudhadamano gīrvāṇahṛnnandanaḥ |",
  "SA07n2940:864": "śrīḍillīśvaravīrasenakalano dāridryavidhvaṁsano thāpābhīmabahādurārpitadhanaḥ śrīrājarājārjunaḥ || 277 ||",
  "SA07n2940:866": "(131) pratāpajitabhāskaro vadanacandraśobhākaro mahīpatiguṇākaraḥ svajanasaṅghadattādaraḥ |",
  "SA07n2940:867": "kavivyasanatāhara kṛtasapatnacittajvaraḥ aho raṇabahādurakṣitipatīndranapteśvaraḥ || 278 ||",
  "SA07n2940:869": "pañcānāṁ jagatībhṛtāṁ puruṣaratnānāṁ samuccāraṇā- jjijñāsā bahuśo'nvakāri jinajenāryeṣu bhūbhṛtsu yā |",
  "SA07n2940:870": "taddāridryamahārṇavaprataraṇe naukeva me jāyatāṁ svastiśrīyuvarāḍayaṁ hi śatavarṣāyurvarīvartatām || 279 ||",
  "SA07n2940:872": "(132) thāpāvaṁśāliratnāvaliṣu suruciraṁ hīrakaṁ bhīmasenaṁ yaṁ ca jyotsnottamāṅgaṁ tribhuvanavipaṇau sārthavāhairanardhyaṁ |",
  "SA07n2940:873": "uddāmasthānavāmakramaviṣamamilatkūṭamānairabhedyaṁ puṇyaślokāvatāraṁ janaralasacivaṁ pāntu matsyendrakeśāḥ ||",
  "SA07n2940:874": "(133) kadācana purāpi no kṛtayugādijād bhūpateḥ svakīyapathamutsṛjannaṭati yātrayā'nyatra yaḥ |",
  "SA07n2940:875": "pracaṇḍaśivabhairavaḥ śikharisaṁjñapūrakṣakaḥ sa kāntipuramabhyayājjanasahasravismāpakaḥ || 280 ||",
  "SA07n2940:877": "(134) yathāgatamajīgamaddhanumadādyakaṁ dvārakaṁ sa tatra pratihārakaiḥ sapadi kāñcu kīyādibhiḥ |",
  "SA07n2940:878": "dharāpativacomṛtaiḥ kṛtavicitrapūjāvidhi- rnabhasyasitadharmarāṭ-tithiśanau janairvāhitaḥ || 281 ||",
  "SA07n2940:880": "dvitīyayuvarājakaṁ pratilabhasva rājanniti pracaṇḍaśivabhairavo nivavṛte khagendro yathā |",
  "SA07n2940:881": "sarākakujapauṣamāsyaditime ca śuddhakṣaṇe dvitīyayuvarājako hyavatatāra sallakṣaṇaḥ || 282 ||",
  "SA07n2940:883": "svāmiśrīraṇabāhadūravacasā rājyāṅgadhūrdhāraṇād gīrvāṇāgrimayuddhavikramavibhorlabdhaprasādodayaḥ |",
  "SA07n2940:884": "yatrāste diśi rājarājasacivaḥ śrībhīmasenābhidho rājanvatyābhidhā'bhavaddigadhunā boṁkoṭaśailasthalī || 283 ||",
  "SA07n2940:886": "śivā rutamamūmucaṁstriṣu pureṣu śṛṅgāṭake pradīptadiśi saṁmukhāḥ sukaruṇāyamānā niśi |",
  "SA07n2940:887": "vasantasitapañcamībudhadine tvahirbudhnabhe tridhāṣṭavidhuje'bdake'niśamariṣṭasaṁsūcakam || 284 ||",
  "SA07n2940:889": "(135) mṛṣaughamiha nālikhaṁ hyananubhūtapūrvaṁ tathā bhaviṣyamapi yatkalau vividhapratyavāyaśruteḥ |",
  "SA07n2940:890": "tadeva hi kulaṁ kulaṁ nṛpatipṛthvinārāyaṇa- kṣamājalanidhau plutaṁ śuci sadā'talasparśi yat || 285 ||",
  "SA07n2940:892": "tapovanamavīviśad raṇavahādurasvāminā- maputraracitāvṛṣī tribhavaduḥkhasaṁhāriṇī |",
  "SA07n2940:893": "maghau śravaṇame'site'ntakatithau vidhorvāsare lalit-tripurasundarī vasuvasudvipaike'bdake || 286 ||",
  "SA07n2940:895": "iti śrītriratnasaundaryagāthāyāṁ prakṛtiratnaṁ samāptam | (136)"
}