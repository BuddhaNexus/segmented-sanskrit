{
    "2918:0": "Advayavajra Tattvaratnāvalī namaḥ śrivajrasattvāya|",
    "2918:1": "praṇamya vajrasattvasya caraṇāmbhoruhadvayam|",
    "2918:2": "tattvaratnāvalīṃ brūmaḥ śaraccandrāmaladyuteḥ||",
    "2918:3": "(1) sadāmnāyaparibhraṣṭatamovṛtadṛśām iyam|",
    "2918:4": "tattvaratnāvalī samyak puṃsāṃ tattvaprakāśinī||",
    "2918:5": "(2) (upodghātaḥ)",
    "2918:6": "tatra trīni yānāni,",
    "2918:7": "śrāvakayānaṃ pratyekabuddhayānaṃ mahāyānaṃ ceti|",
    "2918:8": "sthitayaś catasraḥ,",
    "2918:9": "vaibhāṣika-sautrāntika-yogācāra mādhyamika- bhedena|",
    "2918:10": "tatra vaibhāṣikasthityā śrāvakayānaṃ pratyekabuddhayānaṃ ca vyākhyāyate|",
    "2918:11": "mahāyānaṃ ca dvividhaṃ,",
    "2918:12": "pāramitānayo mantranayaś ceti|",
    "2918:13": "tatra ca pāramitānayaḥ sautrāntika-yogācāra-mādhyamika-sthityā vyākhyāyate|",
    "2918:14": "man-tranayas tu yogācāra-mādhyamika-sthityā vyākhyā- yate|",
    "2918:15": "yogācāraś ca dvi-vidhaḥ,",
    "2918:16": "sākāra-nirākāra-bhedena|",
    "2918:17": "evaṃ mādhy- amiko'pi māyopamādva-yavādi-sarvadharmāpratiṣṭhānavādi bhedāt dvi- vidhaḥ|",
    "2918:18": "(śrāvakayānaṃ)",
    "2918:19": "tatra śrāvakaḥ trividhaḥ,",
    "2918:20": "mṛdumadhyādhimātrabhedāt|",
    "2918:21": "atra ca mṛdu- madhyau pāścātyavaibhāṣikau,",
    "2918:22": "adhimātras tu kāśmīravaibhāṣikaḥ|",
    "2918:23": "I. tatra mṛduśrāvakasya vicāraḥ|",
    "2918:24": "nīlapītādibāhyārthāṅgīkārapūrvakaṃ pudgalasya nityānityatvaviyuktim āheti vivṛtiḥ|",
    "2918:25": "tad uktam- (p1) asti khalv iti nīlādi jagad iti jaḍīyase|",
    "2918:26": "bhāvagrahagrahāveśagambhīranayabhīrave||",
    "2918:27": "(3) asti pudgalo- “bhāravāho ṇa ṇiccaṃ bhaṇāmi ṇāṇiccam bhaṇāmī“ ti,",
    "2918:28": "pu- dgalaś ca rāgavān saṃsaratīti rāgaprahāṇāyāśudhā bhāvanā dhyānam|",
    "2918:29": "aśubhā bhāvanā tu śarīrasya biṇ-mūtra-śukra-śoṇita-ślesmāntāntra-siṃhā- naka-cikkiṇa-klomaka-plīhā-yakṛt-prabhṛti-samudāyarūpatānirūpaṇam|",
    "2918:30": "tad uktam- imaṃ carmapuṭaṃ tāvat svabuddhau ca pṛthakkuru|",
    "2918:31": "asthipañjarato māṃsaṃ prajñāśastreṇa mocaya||",
    "2918:32": "(4) asthīny api pṛthakkṛtvā paśya majjānam antataḥ|",
    "2918:33": "kim atra sāram astīti svayam eva vicāraya||",
    "2918:34": "(5) iti|",
    "2918:35": "pudgalasya nityatvadarśanapūrvārohaḥ samādhimalam|",
    "2918:36": "yāvaj jīvaṃ buddhaṃ dharmaṃ saṃghaṃ śaraṇaṃ gacchāmi,",
    "2918:37": "kiṃ punar vandyau su- gatau'tha buddhau,",
    "2918:38": "yāvat kuśalamūlaṃ tam ekam ātmānaṃ damayiṣyāmy eka atmānaṃ śamayiṣyāmy ekam ātamānaṃ parinirvāpayi- ṣyāmīti dṛṣṭiḥ|",
    "2918:39": "II. madhyasyā dṛṣṭivivṛtiḥ pūrvavat|",
    "2918:40": "kiñcit parārtharucir asau,",
    "2918:41": "ānāpā- nasamādhinā nityānityatvaviyuktapudgaladarśanaṃ dhyānam|",
    "2918:42": "kumbha- kena niśceṣṭhībhāvaḥ samādhimalaṃ jāḍyāvāhakatvāt|",
    "2918:43": "III. śrāvaka-adhimātrasya bāhyārthāṅgīkāriṇaḥ śarīrasya nairātmya- tāvyavasthāpanaṃ vivṛtiḥ|",
    "2918:44": "caturāryasatyaparijñāne pudgalasya śūnyatā- darśanaṃ dhyānaṃ|",
    "2918:45": "atra ca duḥkhaṃ pañcaskandhasvarūpaṃ jñātavyaṃ|",
    "2918:46": "samudayo vikalpaḥ prahātavyaḥ,",
    "2918:47": "nirodho vipaśyanā sākṣātkartavyaḥ,",
    "2918:48": "mārgaḥ śūnyatā bhāvayitavyeti,",
    "2918:49": "śūnyatāyāḥ sadāśivarūpatādhyāropo dhyā- namalam|",
    "2918:50": "dṛṣṭau punar asya parārthakāritāviśeṣaḥ|",
    "2918:51": "IV. atra ca mṛduśrāvako niyatagotratvād akāruṇikatvāt śākyabuddha evety eke|",
    "2918:52": "anye tu- (p2) sarve buddhā bhaviṣyanti nābhavyo bhuvi vidyate|",
    "2918:53": "na kartavyo'vasādo'smāt samyaksambodhisādhane||",
    "2918:54": "(6) iti sattvānāṃ mṛduśrāvako'pi samyaksambuddho bhaviṣyatīti|",
    "2918:55": "niyatagotraṃ tu kiñcit buddham apekṣata iti manyate|",
    "2918:56": "madhyas tu bhāvi- pratyekabuddhaḥ|",
    "2918:57": "adhimātras tu catuḥkalpāsaṃkhyeyābhinirvartyabu- ddha iti|",
    "2918:58": "(pratyekabuddhayānaṃ)",
    "2918:59": "I. pratyekabuddhayānasya vivṛtir adhimātraśrāvakasyaiva|",
    "2918:60": "ayaṃ ca pratipannapudgalaśūnyācintyatālakṣaṇānācāryasvayambhūjñānavipaśyanā- śamathaḥ|",
    "2918:61": "tatra indriyān nirodho vipaśyanā pudgalasyānupalabdhiḥ kāyavākcetasāṃ saṃyamaḥ śamathaḥ|",
    "2918:62": "idam asya dhyānam|",
    "2918:63": "atrāsannani- drasya cetasaḥ sukhāvasthādhyānam,",
    "2918:64": "cetasaḥ suṣuptāvasthādhyānaṃ ca samādhimalam|",
    "2918:65": "tatra pūrvasmin bhāskaramatānupraveśaḥ|",
    "2918:66": "tad uktam- anāgatāyāṃ nidrāyāṃ pranaṣṭe bāhyagocare|",
    "2918:67": "yā bhaven manaso'vasthā bhāvayet tāṃ prayatnataḥ||",
    "2918:68": "(7) iti|",
    "2918:69": "aparasmin tu vaiśeṣikamatānupraveśaḥ|",
    "2918:70": "tad āhuḥ nāgārjunapādāḥ- ajānānaṃ hi prajñānaṃ nidrādṛṣṭāntasādhitam|",
    "2918:71": "indriyoparataṃ yadvaj jñānaṃ vaiśeṣikaṃ matam||",
    "2918:72": "(8) bhagavataḥ pravacanam api- varaṃ jetavane ramye śṛgālatvaṃ vrajāmy aham|",
    "2918:73": "na tu vaiśeṣikaṃ mokṣaṃ gotvam āgantum arhati||",
    "2918:74": "(9) iti|",
    "2918:75": "dṛṣṭir api pūrvavat|",
    "2918:76": "ayam api catuḥkalpāsaṃkhyeyābhinirvartyabu- ddhabhāvaḥ|",
    "2918:77": "II. karuṇā cānayoḥ śrāvakapratyekabuddhayoḥ sttvāvalambanā,",
    "2918:78": "duḥ- khaduḥkhatā-vipariṇāmaduḥkhatābhyām ahanyahani sattvān ālambya yā karuṇotpadyate sā sattvāvalambanā|",
    "2918:79": "śrāvakasya deśanā vācakī pratyekabu- ddhasya tu kāyikī|",
    "2918:80": "tad uktam- (p3) sambuddhānām anutpāde śrāvakānāṃ punaḥ kṣaye|",
    "2918:81": "jñānaṃ pratyekabuddhānām asaṃsargāt pravartate||",
    "2918:82": "(10) (mahāyānaṃ) (pāramitānayaḥ)",
    "2918:83": "I. idānīṃ pāramitānayayogina ucyante|",
    "2918:84": "tatra mṛduḥ sautrāntikaḥ,",
    "2918:85": "asya khalu paramāṇusañcayarupo'rthaḥ sākārajñānajanakaḥ|",
    "2918:86": "tasya ceyam eva pratyavekṣaṇā yad uta sākārajñānajanakatvaṃ nāma|",
    "2918:87": "tad āhuḥ- bhinnakālaṃ kathaṃ grāhyam iti ced grāhyatāṃ viduḥ|",
    "2918:88": "hetutvam eva yuktijñā jñānākārārpaṇakṣamam||",
    "2918:89": "(11) iti vivṛtiḥ|",
    "2918:90": "viṣayebhayḥ parāvṛttendriyagrāmasyācintyatā dhayānam|",
    "2918:91": "tad uktam abhyāsasyeyaṃ kalanā yat kālaḥ saṃkhyā kriyāyāḥ|",
    "2918:92": "tasmāt parica- yaḥ kartavyaḥ|",
    "2918:93": "paricayaś ca- cittaṃ niścitya bodhena abhyāsaṃ kurute yadā|",
    "2918:94": "tadā cittaṃ na paśyāmi kva gataṃ sthitaṃ bhavet||",
    "2918:95": "(12) bhāvayed gṛhibhūte'pi ........ ṣilabdhākṣaṇam (?)",
    "2918:96": "vajraparyaṅkam ādhāya nāsāgre cañcalaṃ manaḥ||",
    "2918:97": "(13) malam asya samādheḥ pūrvavat|",
    "2918:98": "tritayānupalabdhyā prajñāpāramitāsva- bhāvena pañcapāramitācaraṇaṃ phalavaimukhyena sattvārthapariṇāmanā tad dṛṣṭir iti|",
    "2918:99": "II. madhyo yogācāraḥ|",
    "2918:100": "tatra sākārāravijñānavādī “ṣaṭkena yugapad yo- gāt paramāṇoḥ ṣaḍaṅgate“ ty ādinā nyāyena paramāṇūnām apy anupapat- teḥ|",
    "2918:101": "cittamātram evedaṃ cittākāradhāri grāhyagrāhakabhāvavinirmuktaṃ prakāśaṃ prakāśata iti pratipannavān|",
    "2918:102": "tad uktaṃ cittamātraṃ bho jina- putrā ! yad uta traidhātukam iti|",
    "2918:103": "tathā cāhuḥ kīrtipādāḥ- dhiyo nīlādirūpatve bāhyo'rthaḥ kiṃnibandhanaḥ|",
    "2918:104": "dhiyo'nīlādirūpatve bāhyo'rthaṃ kiṃnibandhanaḥ||",
    "2918:105": "(14) iti|",
    "2918:106": "anyatrāpy uktam- (4)",
    "2918:107": "na citteṣu bharibhūtā indriyārthāḥ svabhāvataḥ|",
    "2918:108": "rūpādipratibhāsena cittam eva hi bhāsate||",
    "2918:109": "(15) tasmāt cittam eva citrākāraṃ paraṃ nirapekṣaprakāśyaṃ prakāśata iti sākāravijñānavādiyogācārasya vivṛtiḥ|",
    "2918:110": "nirākāravādiyogācaras tu cittam eva idam anākārasvasamvedanarūpaṃ iti manyate|",
    "2918:111": "tad uktam- bhāhye na vidyate hy artho yathā bālair vikalpyate|",
    "2918:112": "vāsanāluṭhitaṃ cittam arthabhāsaṃ pravartate||",
    "2918:113": "(16) yāvad ābhāsate yac ca tan māyaiva ca bhāsate|",
    "2918:114": "tattvato hi nirābhāsaḥ śuddhānantanabhonibhaḥ||",
    "2918:115": "(17) niṣprapañco nirābhāso dharmakāyo mahāmuneḥ|",
    "2918:116": "rūpakāyau tadudbhūtau pṛṣṭhe māyaiva tiṣṭhate||",
    "2918:117": "(18) iti vivṛtiḥ|",
    "2918:118": "vidhūtasakalavikalpasaccittādvaitasākṣātkaraṇaṃ dhyānaṃ sākāravādi- naḥ|",
    "2918:119": "tad uktam- yatra yatra mano yāti jñeye tatraiva yojayet|",
    "2918:120": "calitvā yāsyate kutra sarvam eva hi tanmayam||",
    "2918:121": "(19) iti|",
    "2918:122": "śātādvayācintyaniṣprapañcanirābhāsacittasākṣātkaraṇaṃ dhyānaṃ nirākāravādinaḥ|",
    "2918:123": "tathā ca- rūpam asya mataṃ svacchaṃ nirākāraṃ nirañjanam|",
    "2918:124": "śakyaṃ tena na hi jñātum abuddhena kadācana||",
    "2918:125": "(20) vijñaptimātram evadam ity api hy upalambhataḥ|",
    "2918:126": "sthāpayann agrataḥ kiñcit tanmātre nāvatiṣṭhate||",
    "2918:127": "(21) yadā tv ālambanaṃ jñānaṃ naivopalabhate tadā|",
    "2918:128": "sthitaṃ vijñānamātratve grāhyābhāve tad agrahāt||",
    "2918:129": "(22) paramārthasannityasākāravijñānasamādhau bhagavataḥ saṃsthitavedānta- vādimatānupraveśaḥ|",
    "2918:130": "sa hi paramārthasannityaṃ svacid rūpabrahmābhi- (5)",
    "2918:131": "nnapariṇāmarūpaṃ jagad icchati|",
    "2918:132": "tathā coktam- yad yad vai dṛśyate kiñcit tat tat brahmeti kalpayet|",
    "2918:133": "tato nānyagataṃ cittaṃ brahmaṇy evāvatiṣṭhate||",
    "2918:134": "(23) iti samāhimalaṃ sākāravādinaḥ|",
    "2918:135": "evaṃ nirākāravādināpi nityanirābhāsaniṣprapañcasvasamvedanavijñāna- bhāvanāyāṃ bhāskaramatasthitavedāntavādimatānupraveśaprasaṅgaḥ|",
    "2918:136": "so 'pi vyapagatasakalanāmarūpaprapañcopaplavaviśuddhaprakāśānandagha- nanityabrahmābhyupagacchati|",
    "2918:137": "bodhāmbhodhau mayi svacchaṃ tac chāyam viśvabuddhayaḥ|",
    "2918:138": "udito vā pralīno vā na vikalpāya kalpate||",
    "2918:139": "(24) iti nirākāravādinaḥ samādhimalam|",
    "2918:140": "dṛṣṭir anayoḥ pūrvavat|",
    "2918:141": "III. adhimātro mādhyamikaḥ|",
    "2918:142": "tatra māyopamādvayavādinaḥ vivṛtiḥ- na san nāsan na sadasan na cāpy anubhayātmakam|",
    "2918:143": "catuṣkoṭivinirmuktaṃ tattvaṃ mādhyamikā viduḥ||",
    "2918:144": "(25) asya cāyam arthaḥ|",
    "2918:145": "na sad bādhāyogāt,",
    "2918:146": "asad api na cābhāsanavaśāt,",
    "2918:147": "tathā doṣād dvandvāt ubhayam api na,",
    "2918:148": "nāpy anubhayaṃ tathā bodhābhāvād iti|",
    "2918:149": "api ca pūrvetaraparāmarśāt- mūrtiś citre yathāvastuśakti- - skavāsaṅgaḥ (?)",
    "2918:150": "! (26)",
    "2918:151": "sa hi māyopamādevayeti vivṛtiḥ|",
    "2918:152": "asyaiva ca māyopamādvayasya bhāvanā dhyānam|",
    "2918:153": "yas tatrocchedābhiniveśas tad dhyānamalam|",
    "2918:154": "māyopamādva- yādhimokṣataḥ ṣaṭpāramitāparipūriṇī dṛṣṭiḥ|",
    "2918:155": "sarvadharmāpratiṣṭhānavādi- nāṃ tv ayaṃ vicāraḥ- na matam śāśvataṃ viśvaṃ na cocchedisamīhitam|",
    "2918:156": "śāśvatocchedino yugmāṃ nānubhayaṃ vinobhayam||",
    "2918:157": "(27) savasminn apraṭiṣṭhāne vastutattvaṃ vidur buddhāḥ|",
    "2918:158": "athaiṣā kalpanā naiva yac cid vetti na cittatām||",
    "2918:159": "(28) yo vit sarvasamāropaḥ sa sarvaḥ sarvathā na hi|",
    "2918:160": "(6) madhyamārtho nirāropas tatrāpohavidhī kutaḥ||",
    "2918:161": "(29) anābhogaṃ hi yad jñānaṃ tac cāintyaṃ pracakṣate|",
    "2918:162": "sañcinti yad acintyaṃ vai tad acintyaṃ bhaven na hi||",
    "2918:163": "(30) yenājātaṃ jagad buddhaṃ buddhiḥ śuddhaiva bodhataḥ|",
    "2918:164": "nijaṃ tasya jagat satyam anābhogena dhīmataḥ||",
    "2918:165": "(31) tad uktam- sarvāropavinirmukte svatas tattve cakāsati|",
    "2918:166": "śūnyatādyabhidhānais tu tatrāropanirākriyā||",
    "2918:167": "(32) asya ca vicārāya āyātasya arthasya anāroparūpasya anabhiniveśavihāreṇa sākṣātkriyā dhyānaṃ|",
    "2918:168": "sarvārthocchedo jaḍībhāvaḥ samādhimalam|",
    "2918:169": "anāro- peṇa ṣaṭpāramitāparipūraṇaṃ dṛṣṭiḥ|",
    "2918:170": "IV. atra mṛdumadhyayor dharmāvalambanā karuṇā|",
    "2918:171": "dharmāvalam- banā cānityatāvyasanasampātinaḥ sarvadharmān ālambya utpadyate yā sā boddhavyā|",
    "2918:172": "abhimātrasya ca ālambananiḥsvabhāvā manaskāradharmā- dhigamānālambanā karuṇā|",
    "2918:173": "kāyatrayavyavasthā cāsya maitreyanāthair uktā|",
    "2918:174": "tathā ca- karoti yena citrāṇi hitāni jagataḥ samam|",
    "2918:175": "ā bhavāt so'nupacchannaḥ kāyo nairmāṇiko muneḥ||",
    "2918:176": "(33) dvātriṃśallakṣaṇāśītivyañjanātmā muner ayam|",
    "2918:177": "sāmbhogiko mataḥ kāyo mahāyānopabhogataḥ||",
    "2918:178": "(34) sarvākārāṃ viśuddhiṃ ye dharmāḥ prāptā nirāsravāḥ|",
    "2918:179": "svābhāviko muneḥ kāyas teṣāṃ prakṛtilakṣaṇaḥ||",
    "2918:180": "(35) iti|",
    "2918:181": "(mantranayaḥ)",
    "2918:182": "mantranayas tu asmābhir ihātigambhīratvād gambhīranayādhimuktika- puruṣaviṣayatvāt caturmudrādisādhanaprakāśanavistaratvāc ca na vyāk- riyate|",
    "2918:183": "tathā ca- (7) ekārthatve'py asaṃmohāt bahūpāyād aduṣkarāt|",
    "2918:184": "tīkṣṇendriyādhikārāc ca mantraśāstraṃ viśiṣyate||",
    "2918:185": "(36) kṛtaś cāsmābhir atra sekanirṇayo nāma granthaḥ|",
    "2918:186": "(avasānaṃ) nanu yadi mahāyānanirṇīta evārthaḥ paramārtho'sti atra kim arthaṃ tarhi śrāvakapratyekabuddhayāne bhagavān deśitavān,",
    "2918:187": "tan na ,",
    "2918:188": "mahāyānaprāpya- prāpanārtham eva śrāvakapratyekabuddhayānasopānayor nirmāṇāt|",
    "2918:189": "tad uktam- ādhikarmikasattvasya paramārthāvatāraṇe|",
    "2918:190": "upāyas tv ayaṃ sambuddhaiḥ sopānam iva nirmitaḥ||",
    "2918:191": "(37) saddharmapuṇḍarīke'py uktam- ekaṃ tu yānaṃ hi nayaś ca eka ekā ciyaṃ deśana nāyakānāṃ|",
    "2918:192": "upāyakauśalya mamaivarūpaṃ yat trīṇi yānāny upadarśayāmi||",
    "2918:193": "(38) nāgārjunapādair apy uktam- dharmadhātor asaṃbhedād dhyānabhedo'sti na prabho|",
    "2918:194": "yānatritayam ākhyātaṃ tvayā sattvāvatārataḥ||",
    "2918:195": "(39) anyatrāpy uktam- muktis tu śūnyatādṛṣṭis tadarthāśeṣabhāvaṇā|",
    "2918:196": "(40) iti|",
    "2918:197": "idaṃ ca yānatritayaprakāśanaṃ manyamānaśūnyatā saiva bhagavato 'vagantavyaḥ|",
    "2918:198": "tathāhi- nodāhṛtaṃ tvayā kiñcid ekam apy akṣaraṃ vibho|",
    "2918:199": "kṛtsnaś ca vaineyajano dharmavarṣanatarpitaḥ||",
    "2918:200": "(41) cintāmaṇir ivākampyaḥ sarvasaṅkalpavāyubhiḥ|",
    "2918:201": "tathāpi sarvasattvānām aśeṣāśāprapūrakaḥ||",
    "2918:202": "(42) cakrabhramaṇayogena nirvikalpe'pi tāyinaḥ|",
    "2918:203": "sambhāro vedhasāmarthyāt deśanā sampravartate||",
    "2918:204": "(43) yānānāṃ nāsti vai niṣṭhā yāvac cittaṃ pravartate|",
    "2918:205": "(8) parāvṛtte tu vai citte na yānaṃ nāpi yāyinaḥ||",
    "2918:206": "(44) saddharmaratnaghaṭikā vāg hy atra grathitāmalā|",
    "2918:207": "hṛdaye kriyatāṃ dhīrās tattvaratnāvalī mude||",
    "2918:208": "(45) saṃgrahe tu priyatvena vistaradveṣiṇā mayā|",
    "2918:209": "bhūrir anuttame tasmin kṣantavyo vistarapriyaḥ||",
    "2918:210": "(46) vidhāya bhavyārthanāyaprayatnād imaṃ mayā grantham anuttarā- rtham|",
    "2918:211": "ālambhi yat puṇyam anena lokas tathāgatatvaṃ labhatām alabhyam||",
    "2918:212": "(47) tattvaratnāvalī samāptā|",
    "2918:213": "kṛtir iyaṃ paṇḍitāvadhūtādvayavajrapādānām|| (9)"
}