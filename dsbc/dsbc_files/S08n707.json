{
  "S08n707:0": "15 | tattvaviṃśikā |",
  "S08n707:1": "namaḥ sarvvajñāya |",
  "S08n707:2": "prajñā citraṃ vipākaśca vimarddaśca vilakṣaṇam |",
  "S08n707:3": "asyāstattvamato viddhi yenāsi jagato vibhuḥ ||1 ||",
  "S08n707:4": "prajñā bhavaḥ samaścāsau trikāyaṃ tu triyānakam |",
  "S08n707:5": "saiva cakraṃ sukhopāyaṃ yoginātadahaṃ param ||2 ||",
  "S08n707:6": "mañjuvajro mahāmāyā vajraḍākastathā&#39;pare |",
  "S08n707:7": "prajñaiva bhedato bhāti muktiḥ saiva jinātmikā ||3 ||",
  "S08n707:8": "acintyaṃ cintitaṃ caiva advayaṃ dvayameva ca |",
  "S08n707:9": "sarvvākāravaropetaṃ bhāvābhāvau grahāgrahau ||4 ||",
  "S08n707:10": "vijñāyāpagataṃ cittaṃ nirālambamanuttaram |",
  "S08n707:11": "śāntaṃ śuddhaṃ nirābhāsaṃ vittiḥ prajñeti kīrttitā ||5 ||",
  "S08n707:12": "praveśaśca bhavedasya vidhyaṣṭamanasāṃ tataḥ |",
  "S08n707:13": "nānādharmmādupāyo&#39;",
  "S08n707:14": "tra mṛdumadhyādimātrataḥ ||6 ||",
  "S08n707:15": "karmmasamayamudrābhyāṃ cakraṃ niṣpādya bhāvataḥ |",
  "S08n707:16": "dhyāyanti mṛdavo bodhiṃ śuddhatattvabahirmukhāḥ ||7 ||",
  "S08n707:17": "jñānamudrāsamāpannaṃ mañjuvajrādināyakam |",
  "S08n707:18": "na satyaṃ na mṛṣākāraṃ ātmānaṃ madhyayoginaḥ ||8 ||",
  "S08n707:19": "svādhiṣṭhānapadaṃ jñātuṃ ye śaktāḥ tattvato nahi |",
  "S08n707:20": "mārgopadeśitasteṣāṃ kramato bodhisiddhaye ||9 ||",
  "S08n707:21": "devatābhiniveśaścedvāsanā&#39;",
  "S08n707:22": "tra kathaṃ nahi |",
  "S08n707:23": "vāsanaiva viśuddhā cet sarvvatraiva tu sā tathā ||10 ||",
  "S08n707:24": "dṛṣṭatattvaḥ punaryogī mahāmudrāparāyaṇaḥ |",
  "S08n707:25": "sarvvabhāvasvabhāvena viharet uttamendriyaḥ ||11 ||",
  "S08n707:26": "prakṛtau yat śubhaṃ labdhaṃ sarvvasaṅkalpavarjjitam |",
  "S08n707:27": "tadevedaṃ jagad yasmāt tasmāt sarvvamanāvilam ||12 ||",
  "S08n707:28": "bāhyaṃ vastu manogrāhyaṃ bhrāntaṃ na bhāsate yataḥ |",
  "S08n707:29": "svapnāṅganeva viṣpaṣṭaṃ cinmātramarthakāri tat ||13 ||",
  "S08n707:30": "cittamātraṃ bhaved bodhermataṃ cittamacittakam |",
  "S08n707:31": "svasaṃvittiracittaṃ ca vittirgurumapekṣate ||14 ||",
  "S08n707:32": "śūnyatā sarvvavastūnāṃ kasya nāma na sammatā |",
  "S08n707:33": "sarvvabhāvasvabhāvo&#39;",
  "S08n707:34": "sau kaṣṭā pratyātmavedyataḥ ||15 ||",
  "S08n707:35": "anilādisahāyena bhaktaṃ yatheha taṇḍulāḥ |",
  "S08n707:36": "tathatāyā tathā śuddhā avidyā yāti vidyatām ||16 ||",
  "S08n707:37": "yasya cintā bhaved dhyānaṃ tasyācintyaṃ bhavet na kim |",
  "S08n707:38": "acintātmā bhaved yogī buddherjjagadudāhṛtaḥ ||17 ||",
  "S08n707:39": "cakramasau bhaved yogī mahāmudrā sa eva hi |",
  "S08n707:40": "dharmmasambhoganirmmāṇāḥ sarvvākāraḥ sa eva hi ||18 ||",
  "S08n707:41": "kṛtakṛtyo nirāśaśca sarvvāsaṅgavahirmmukhaḥ |",
  "S08n707:42": "caturīryyāpathairyukto buddho&#39;",
  "S08n707:43": "yaṃ buddhasammataḥ ||19 ||",
  "S08n707:44": "advayena dvayaṃ (saṃ)",
  "S08n707:45": "kṛtvā yadasādi śubhaṃ mayā |",
  "S08n707:46": "jagadadvayamadyaiva bhṛyāt tena mahāsukham ||20 ||",
  "S08n707:47": " ||tattvaviṃśikā samāptā ||"
}