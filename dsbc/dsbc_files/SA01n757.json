{
  "SA01n757:0": "dvitīyo'dhyāyaḥ |",
  "SA01n757:1": "prathamaḥ pādaḥ |",
  "SA01n757:2": "[72] dvāviṃśatiprakārasya kṛtsnasyendriyaparvaṇaḥ |",
  "SA01n757:3": "saṃkṣepeṇābhidhāsyante dharmā ṇi(ni)",
  "SA01n757:4": "rvacanādayaḥ ||",
  "SA01n757:5": "cakṣurādīnyājñātavatadi(ājñātāvī)",
  "SA01n757:6": "ndriyaparyantāni khalvindriyāni(ṇi)",
  "SA01n757:7": "etāvānindriyagrāmo na bhūyānnālpīyān |",
  "SA01n757:8": "uktaṃ hi bhagavatā-“dvāviṃśatirindriyāni(ṇi)",
  "SA01n757:9": "katamāni dvāviṃśatiḥ ?",
  "SA01n757:10": "cakṣurindriyaṃ śrotrendriyaṃ [yāvadājñātāvī]ndriyam” iti |",
  "SA01n757:11": "tasyendriyarāśernirvacanānukramadhātubhūmyādiprakārabhedāḥ saṃkṣepeṇābhidhāyiṣyanta iti ||",
  "SA01n757:12": "kiṃ puṇa (na)rdravyato dvāviṃśatirindriyāṇyatha nāmataḥ ?",
  "SA01n757:13": "tadidamākhyāyate-",
  "SA01n757:14": "[73] nāmnā dvāviṃśatistāni dravyato daśa sapta ca |",
  "SA01n757:15": "yasmānnānyaddvayaṃ kāryā(yā)",
  "SA01n757:16": "tsukhādinavakatrayam ||",
  "SA01n757:17": "kāyendriyapradeśa eva hi kaścitstrīpuruṣendriyākhyaṃ labhate,",
  "SA01n757:18": "viśiṣṭakliṣṭavijñānasaṃnniśrayabhūtatvāt |",
  "SA01n757:19": "śraddhādīnāṃ ca navānāṃ samudāyeṣu triṣvanājñātamājñāsyāmīndriyāditrayākhyāḥ ||",
  "SA01n757:20": "anye puṇaḥ(naḥ) paśyanti-",
  "SA01n757:21": "[74] nāmasallakṣaṇābhāvāttannāmnaḥ sārthakatvataḥ |",
  "SA01n757:22": "trayānāṃ(ṇāṃ)",
  "SA01n757:23": "vargavṛttitve'pyarthamabhyeṣyate paraiḥ ||",
  "SA01n757:24": "yatkhalu saṃvṛtisatyasya lakṣaṇaṃ tatteṣāṃ nāsti kriyāpauruṣyadvāreṇa tacchabdapravṛtteḥ,",
  "SA01n757:25": "laukikāgradharmavat |",
  "SA01n757:26": "sārthakatvāttannāmno'rthavattatkhalvetannāmneti ||",
  "SA01n757:27": "strīpuruṣendriyasyāpi-",
  "SA01n757:28": "[75] viśiṣṭabuddhihetutvādādhipatyaviśeṣataḥ |",
  "SA01n757:29": "kāyendriyādviśiṣṭatvaṃ dvayorṇe(rne)",
  "SA01n757:30": "trendriyādivat ||",
  "SA01n757:31": "yathaiva hi cakṣurādīni kāyendriyaviśiṣṭāṇi(ni)",
  "SA01n757:32": "viśiṣṭabuddhijanakatvādādhipatyaviśeṣācca,",
  "SA01n757:33": "tadvadanayorapīti ||",
  "SA01n757:34": "kaḥ punarindriyārthastadārabhyate-",
  "SA01n757:35": "[76] aiśvaryārtho vipaścidbhirindriyārtho'bhidhīyate |",
  "SA01n757:36": "keṣu puṇa(na)",
  "SA01n757:37": "rartheṣu keṣāmīśitvam ?",
  "SA01n757:38": "vayaṃ tāvatpaśyāmaḥ-",
  "SA01n757:39": "svārthavyaktiṣu pañcānāṃ",
  "SA01n757:40": "cakṣurādīnāṃ pañcānāṃ svārthaprakāśanakriyāyāmādhipatyaṃ samaviṣamamārgālocanādityarthaḥ |",
  "SA01n757:41": "caturṇāṃ tvarthayordvayoḥ ||",
  "SA01n757:42": "jīvitamanastrīpuruṣendriyānāṃ(ṇāṃ)",
  "SA01n757:43": "pratyekamarthadvaye |",
  "SA01n757:44": "tatra tāvajjīvitendriyasya nikāyasabhāgasaṃbandhasandhāraṇayoḥ |",
  "SA01n757:45": "manaindriyasyāpi saṃkleśavyavadānayoḥ |",
  "SA01n757:46": "yathoktam-“cittasaṃkleśāt sattvāḥ saṃkliśyante cittavyavadānahetorviśuddhyante” iti |",
  "SA01n757:47": "puṇa(na)rbhavasaṃbandhavaśibhāvānuvartanayorvā |",
  "SA01n757:48": "punarbhavasaṃbandhe tāvadyathoktam-“gandharvasya tasmiṃ(smin)",
  "SA01n757:49": "samaye dvayościttayoraṇya(nya)",
  "SA01n757:50": "taratsaṃmukhībhūtaṃ bhavatyanunayasahagataṃ vā pratighasahagataṃ vā |",
  "SA01n757:51": "” tathā “vijñānaṃ cedānanda mātuḥ kukṣiṃ nāvakrāmet” iti |",
  "SA01n757:52": "vaśibhāvānuvartane yathoktam-“cittenāyaṃ loko nīyate” iti vistaraḥ |",
  "SA01n757:53": "strīpurūṣendriyayorapi sattvotpattivikalpanayorādhipatyam |",
  "SA01n757:54": "sattvotpattau tāvat,",
  "SA01n757:55": "prāyastadadhīnatvāttadutpatteḥ |",
  "SA01n757:56": "sattvavikalpe'pi tadvaśāt |",
  "SA01n757:57": "prāthamakalpikānāṃ ca sattvānāṃ ceṣṭā strīpuruṣasvarācārādivikalpabhedāt |",
  "SA01n757:58": "[77] svagocaropalabdhyādāvīṣi(śi)",
  "SA01n757:59": "tvamapare viduḥ |",
  "SA01n757:60": "paurāṇāḥ punarācāryāḥ kathayanti-“cakṣurādīnāṃ pañcānāṃ pratyekaṃ caturṣvartheṣvādhipatyam |",
  "SA01n757:61": "cakṣuḥśrotrayostāvadātmabhāvaśobhāyāmandhabadhirayorakāntarūpatvāt |",
  "SA01n757:62": "ātmabhāvaparikarṣaṇe,",
  "SA01n757:63": "dṛṣṭvā śrutvā ca viṣayavivarjaṇā(nā)t |",
  "SA01n757:64": "cakṣuḥśrotravijñānayoḥ sasaṃprayogayorūtpattau |",
  "SA01n757:65": "rūpadarśaṇa(na)",
  "SA01n757:66": "śabdaśravaṇayoścāsādhāraṇakāraṇatve |",
  "SA01n757:67": "ghrāṇajihvākāyānāṃ tvātmabhāvaśobhāyāṃ pūrvavat |",
  "SA01n757:68": "ātmabhāvaparikarṣaṇe,",
  "SA01n757:69": "taiḥ kabaḍīkārāhāraparibhogāt |",
  "SA01n757:70": "anyat prāgvat |",
  "SA01n757:71": "caturṇāṃ puṇaḥ (naḥ)",
  "SA01n757:72": "strīpuruṣajīvitamanaindriyāṇāṃ dvayorarthayoḥ |",
  "SA01n757:73": "strīpuruṣendriyayostāvat-sattvabhedasattvavikalpayoḥ |",
  "SA01n757:74": "sattvabhedaḥ strīpuruṣa iti |",
  "SA01n757:75": "vikalpabhedo'pi saṃsthānavacanagamanādi prāgvat |",
  "SA01n757:76": "saṃkleśavyavadānayorvā |",
  "SA01n757:77": "tadviyutavikalā(lpā)",
  "SA01n757:78": "nāṃ saṃvarāsaṃvarādīni na bhavanti |",
  "SA01n757:79": "tadvatāṃ tu saṃvaraphalaprāptiḥ |",
  "SA01n757:80": "jīvitendriyamanaindriyayorapyarthadvaye pūrvavat ||",
  "SA01n757:81": "svārthavijñāna evānya āhuḥ paṇḍitamāninaḥ ||",
  "SA01n757:82": "kośakārādayaḥ punarāhuḥ-“svārthopalabdhāveva cakṣurādīnāṃ pañcānāmādhipatya[m] |",
  "SA01n757:83": "“ tadetadvaibhāṣikīyameva kiñcidgṛhītam |",
  "SA01n757:84": "nātra kiñcit kośakārakasya svakarṣa[svakaṃ darśa]ṇa(na)m |",
  "SA01n757:85": "vaibhāṣaireva svārthopalabdhirukteti ||",
  "SA01n757:86": "dārṣṭāntikasya hi sarvamapratyakṣam |",
  "SA01n757:87": "pañcānāṃ vijñānakāyānāmatītaviṣayatvādyadā khalu cakṣūrūpe vidyete tadā vijñānamasat |",
  "SA01n757:88": "yadā vijñānaṃ sat,",
  "SA01n757:89": "cakṣūrūpe tadāsatī,",
  "SA01n757:90": "vijñānakṣaṇasthityabhāve svārthopalabdhyanupapatteśca ||",
  "SA01n757:91": "[78] kleśotpattau sukhādīnāṃ śraddhādīnāṃ guṇāptiṣu |",
  "SA01n757:92": "sukhādīnāmapi pañcānāmindriyāṇāṃ rāgādikleśotpattāvādhipatyam |",
  "SA01n757:93": "yathoktam-“vedanāpratyayā tṛṣṇā” iti |",
  "SA01n757:94": "“sukhāyāṃ vedanāyāṃ rāgo'nuśete” iti vistaraḥ |",
  "SA01n757:95": "śraddhādīnāṃ puṇa(na)",
  "SA01n757:96": "raṣṭānāṃ sarvaguṇotpattau prabhutvamiti |",
  "SA01n757:97": "vaibhāṣāḥ puṇa(na)",
  "SA01n757:98": "rāhuḥ “saṃkleśavedanābhiḥ” |",
  "SA01n757:99": "tathā hyuktam-“sukhāyāṃ vedanāyāṃ rāgo'nuśete” iti vistaraḥ |",
  "SA01n757:100": "vyavadāne śraddhādīnāṃ pañcānāṃ taiḥ kleśān viṣkambhya mārgotpādanāt |",
  "SA01n757:101": "yathoktam-“śraddheṣīkāsaṃpanno baladhairyasmṛtidauvārikasaṃpannaḥ samāhitacitto vimucyate prajñāśastreṇāryaśrāvakaḥ sarvāṇi saṃyojanāni saṃchinatti” ityādi |",
  "SA01n757:102": "anājñātamājñāsyāmīndriyādīnāṃ tu trayānā(ṇā)",
  "SA01n757:103": "muttarottarāṅgabhāve ṇi(ni)",
  "SA01n757:104": "rvāṇe cādhipatyamiti ||",
  "SA01n757:105": "kaḥ puṇa(na)reṣāmindriyāṇāmanukramaḥ ? brūmaḥ-",
  "SA01n757:106": "phalasaṃkleśasaṃbhāraviśuddhitvādanukramaḥ ||",
  "SA01n757:107": "prākkarma phalaṃ tāvadaṣṭau vipākajatvāttasmāttāni pūrvamuktāni |",
  "SA01n757:108": "tasmin vipāke sati saṃkleśasukhādibhiḥ |",
  "SA01n757:109": "pañcabhirmārgasaṃbhāraśraddhādibhiḥ |",
  "SA01n757:110": "viśuddhiraṇā(nā)",
  "SA01n757:111": "sravaistribhiḥ ||",
  "SA01n757:112": "kasmāt punardvāviṃśatireva yathā parikīrtitānyuktāni na bhūyāṃsi nālpīyāṃsīti ?",
  "SA01n757:113": "tadapadiśyate-",
  "SA01n757:114": "[79] sattvākhyā sattvavaicitrya(tryaṃ)",
  "SA01n757:115": "dhṛti(tiḥ)",
  "SA01n757:116": "kleśodbhavaśca yaiḥ |",
  "SA01n757:117": "mārgopāyaḥ phalaprāptisteṣāmindriyatā matā ||",
  "SA01n757:118": "sattvākhyā khalu pravartate cakṣurādiṣu manaḥparyanteṣu ṣaṭsu |",
  "SA01n757:119": "etaddhi maulasattvadravyam |",
  "SA01n757:120": "sattvavaicitryaṃ dvābhyāṃ strīpuruṣendriyābhyām |",
  "SA01n757:121": "dhṛtirjīvitendriyena(ṇa) |",
  "SA01n757:122": "kleśodbhavaḥ pañcabhirvedanābhiḥ |",
  "SA01n757:123": "mārgopāyaḥ śraddhādibhiḥ |",
  "SA01n757:124": "phalaprāptistribhirantyaiḥ |",
  "SA01n757:125": "ityetasmādeṣāmindriyatā matā ||",
  "SA01n757:126": "[80] sparśāśrayodbhavādhārasaṃbhogatvāccaturdaśa |",
  "SA01n757:127": "svargāpavargahetutvāt tadanyadvendriyāṣṭakam ||",
  "SA01n757:128": "tatra sparśāśrayaścakṣurādīni ṣaḍindriyāni(ṇi) |",
  "SA01n757:129": "prādurbhāvaḥ strīpuruṣendriyāmyām |",
  "SA01n757:130": "ādhāro jīvitendriyeṇa |",
  "SA01n757:131": "saṃbhogo vedanābhiḥ pañcabhiḥ |",
  "SA01n757:132": "atastāvaccaturdaśoktāṇi(ni) |",
  "SA01n757:133": "svargopapattinimittāni śraddhādīni pañca |",
  "SA01n757:134": "apavargakāraṇāni [trīṇyanājñātamājñāsyāmīndriyādīni ata etāvantyeva ||]",
  "SA01n757:135": "yadyādhipatyārtha indriyārthaḥ kasmācchandasparśamanaskārasaṃjñācetanāmahābhaumānāṃ satyādhipatye nendriyatvam ?",
  "SA01n757:136": "uktaṃ hi bhagavatā-“chandamūlakāḥ sarvadharmāḥ sparśajātīyāḥ manaskāraprabhāvāḥ |",
  "SA01n757:137": "” saṃjñācetanayośca saṃkleśavyavadānayorādhipatyamuktameva kuśala[cetanāyāśca |",
  "SA01n757:138": "evaṃ] kleśānāmapi saṃsārahetupravartaṇa(ne)",
  "SA01n757:139": "ā[dhipatyam] |",
  "SA01n757:140": "nirvāṇasya ca dharmāgryatve kasmānnendriyatvam ?",
  "SA01n757:141": "tadidamucyate-",
  "SA01n757:142": "[81] chandaṃ vīryāṅgabhūtatvāt sparśo vittyanubṛṃhaṇāt |",
  "SA01n757:143": "saṃjñā prajñābhibhūtatvānnendriyaṃ munirabhyadhāt ||",
  "SA01n757:144": "chando hi karttukāmatā sā ca vīryāṅgabhūtā |",
  "SA01n757:145": "vīryaṃ tu sākṣāt kriyayā'bhisaṃbadhyate |",
  "SA01n757:146": "tadevendriyamuktam |",
  "SA01n757:147": "sparśo'pi “sparśapratyayā vedanā” iti tadutpattau parikṣīṇaśaktiḥ |",
  "SA01n757:148": "saṃjñāpi prāyo'pi(prāyo)",
  "SA01n757:149": "lokavyavahārapatitā |",
  "SA01n757:150": "sā prajñayā paramārthaikarasayā'bhibhūteti nendriyamuktā ||",
  "SA01n757:151": "[82] śraddhādīnāṃ vidāṃ caiva doṣaḥ śuddhau malodaye |",
  "SA01n757:152": "pradhānatvānmanaskāro nendriyaṃ samudāhṛtam ||",
  "SA01n757:153": "yoniśo manasikāraḥ khalu śraddhādīnāṃ saṅgībhavati |",
  "SA01n757:154": "ayoniśo manasikāro'pi vedanādīnāṃ rāgādisaṃprayuktānāmiti so'pi nendriyam ||",
  "SA01n757:155": "[83] saṃbhāvanānukūlatvādadhimokṣo'pi nendriyam |",
  "SA01n757:156": "adhimokṣo'pi śraddhopakārīti nendriyam ||",
  "SA01n757:157": "kālāntaraphalotpādasaṃdehābhyāṃ na cetanā ||",
  "SA01n757:158": "cetanāyāḥ khalvapi kālāntareṇa phalamiti tasya nāsati phale śaktirāvirbhavati |",
  "SA01n757:159": "lokopi tasyāḥ phalasattvāvināśaṃ dṛṣṭvā vipratipannaḥ |",
  "SA01n757:160": "kaścid brūte nirhetukaṃ phalamiti kaścidīśvarakṛtaṃ kaścidadṛṣṭādihetukamiti |",
  "SA01n757:161": "cetanāyāḥ phalamanabhivyaktamiti |",
  "SA01n757:162": "īśitvaṃ bhagavatā jānānenāpyatastasyāstrailokyakāraṇatve'pi sati cetanā nendriyeṣu vyavasthāpitā ||",
  "SA01n757:163": "kuśalamahābhaumebhyo'pi",
  "SA01n757:164": "[84] nāpramādo'pyasau vīryāt,",
  "SA01n757:165": "na hrīḥ prāgalbhanigrahāt |",
  "SA01n757:166": "nopekṣā nāpi cālobho vīryaśraddhābhibhūtitaḥ ||",
  "SA01n757:167": "apramādastāvadvīryasya bhāṇḍāgārikasthānīyaḥ |",
  "SA01n757:168": "vīryaṃ kuśalān dharmānupājeyati satān rakṣati |",
  "SA01n757:169": "hrīrapi vaiśāradyasapatnabhūtā navavadhūrivāpragalbhā |",
  "SA01n757:170": "tasyāḥ kuta ādhipatyam ?",
  "SA01n757:171": "upekṣāpi śraddhābhibhūtā |",
  "SA01n757:172": "alobhaśva vīryavirodhīti nendriyam ||",
  "SA01n757:173": "[85] na prasrabdhirvidautkaṭyādvinindyatvācca nāsravāḥ |",
  "SA01n757:174": "prasrabdhiḥ khalu vedanāyāḥ vṛttiprādhānyenābhibhūtā |",
  "SA01n757:175": "sāpi nendriyam |",
  "SA01n757:176": "akuśalānāmapi dharmāṇāṃ vinindyatvāttu nāsravāścaṇḍālarājavat ||",
  "SA01n757:177": "viprayuktānāmapi",
  "SA01n757:178": "jātyādayo na pārārthyāt",
  "SA01n757:179": "paratantrā hi jātyādayo dharmāḥ paricārakavat teṣāṃ kutaḥ prabhutvam ?",
  "SA01n757:180": "niṣkriyatvānna nirvṛtiḥ ||",
  "SA01n757:181": "nirvāṇamapi niṣkriyamasatphalaṃ satkriyāśca dharmāḥ phalavanta ādhipatyayuktā iti bhagavatā nirvāṇaṃ nendriyaṃ vyavasthāpitamiti |",
  "SA01n757:182": "nātra kiñcidupasaṃkhyeyaṃ ṇā(nā)",
  "SA01n757:183": "pyapaneyamiti ||",
  "SA01n757:184": "lakṣaṇamidānīmindriyāṇāṃ vaktavyam |",
  "SA01n757:185": "tatra cakṣurādīnāmuktam |",
  "SA01n757:186": "jīvitaśraddhādīnāṃ saṃprayuktaviprayukteṣūcyamāneṣu vakṣyate |",
  "SA01n757:187": "duḥkhādīnāṃ tvadhunocyate |",
  "SA01n757:188": "[86] kāyasya bādhanaṃ duḥkhaṃ daurmanasyaṃ tu cetasaḥ |",
  "SA01n757:189": "bādhana[miti vartate] ||",
  "SA01n757:190": "sukhaṃ ca sumanastā ca sātaṃ śārīramānasam ||",
  "SA01n757:191": "sātamiti prahlādanāparyāyaḥ |",
  "SA01n757:192": "[87ab] vaiśiṣṭyānmānasaṃ sātaṃ sukhaṃ kvacidudāhṛtam |",
  "SA01n757:193": "tṛtīye dhyāne mānasaṃ sātaṃ sukhamityudāhṛtaṃ bhagavatā pañcendriyasukhātiśayatvāt |",
  "SA01n757:194": "saumanasyaṃ tu prītisvabhāvaṃ sā ca tṛtīyadhyāne nāstīti sukhaṃ ca tatroktamiti |..........",
  "SA01n757:195": ".........bhaumam tadapadiśyate-",
  "SA01n757:196": "[88] ṣaṭsu bhūmiṣu vijñeyaṃ nīrajaskādyamindriyam |",
  "SA01n757:197": "anājñātamājñāsyāmīndriyaṃ ṣaṭṣu bhūmiṣu,",
  "SA01n757:198": "caturṣu dhyāneṣvanāgame(mye)",
  "SA01n757:199": "dhyānāntarikāyāṃ ca |",
  "SA01n757:200": "tadanye nirmale tvakṣe draṣṭavye navabhūmike ||",
  "SA01n757:201": "ājñendriyamājñātavata(ajñātāvi)",
  "SA01n757:202": "indriyaṃ ca navasu bhamiṣu-āsveva ṣaṭṣu triṣu cādyāsvārūpyabhūmiṣu ||",
  "SA01n757:203": "atha kāni dvāviṃśatirindriyāni(ṇi)",
  "SA01n757:204": "kāni rki prahātavyāni ?",
  "SA01n757:205": "dudāhriyate-",
  "SA01n757:206": "[89] daurmaṇa(na)",
  "SA01n757:207": "syaṃ dvihātavyaṃ",
  "SA01n757:208": "darśanabhāvanāprahātavyam |",
  "SA01n757:209": "manovittitrayaṃ tridhā |",
  "SA01n757:210": "manaindriyaṃ sukhasaumanasyopekṣāśca darśaṇa(na)",
  "SA01n757:211": "bhāvanāheyāścāheyāśca |",
  "SA01n757:212": "navābhyāsapraheyāni(ṇi)",
  "SA01n757:213": "cakṣurādīni jīvitāvasānānyaṣṭau duḥkhendriyaṃ ca |",
  "SA01n757:214": "dvidhā [pañca]",
  "SA01n757:215": "śraddhādīni bhāvanāheyānyaheyāni ca |",
  "SA01n757:216": "sāsravānāsravāt |",
  "SA01n757:217": "na tu trayam ||",
  "SA01n757:218": "trīṇyanāsravāṇyapraheyānyeva nirdoṃṣatvāt ||",
  "SA01n757:219": "yadi tarhi śraddhādīni sāsravānāsravatvātpraheyāni cāpraheyāni ca dvidhā bhavanti,",
  "SA01n757:220": "trayamevānāsravam |",
  "SA01n757:221": "idaṃ tarhi sūtraṃ kathaṃ nīyate ?",
  "SA01n757:222": "yaduktaṃ bhagavatā-“tasyaitāni (yasyemāni)",
  "SA01n757:223": "pañcendriyāni(ṇi)",
  "SA01n757:224": "sarveṇa sarvaṃ na santi tamahaṃ bāhyaṃ pṛthagjanapakṣāvasthitaṃ vadāmi” iti ?",
  "SA01n757:225": "anāsravādhikārādajñāpakametat |",
  "SA01n757:226": "anāsravāṇi khalvadhikṛtyaitaduktam |",
  "SA01n757:227": "yasmādāryapudgalavyavasthānaṃ kṛtvā “yasyemāni” iti bhagavānavocat |",
  "SA01n757:228": "pṛthagjano vā dvividhaḥ |",
  "SA01n757:229": "ābhyantaraścāsamucchinnakuśalamūlaḥ,",
  "SA01n757:230": "bāhyaśca samucchinnakuśalamūlaḥ |",
  "SA01n757:231": "tamadhikṛtyoktam-“bāhyaṃ pṛthagjanapakṣāvasthitaṃ vadāmi” i[ti] |",
  "SA01n757:232": "“sarveṇa sarvāni(ṇi)",
  "SA01n757:233": "” iti vacanādvā ‘yasya laukikānyapi na santi’ ityākūtam |",
  "SA01n757:234": "bāhyamityaśākyaputrīyaṃ pṛthagjanapakṣāvasthitamityāryadharmavipakṣāvasthitam |",
  "SA01n757:235": "anyathā hyevamavakṣyat-‘yasyemāni pañcendriyā(ṇi)",
  "SA01n757:236": "na santi tamahaṃ pṛthagjanapakṣāvasthitaṃ vadāmi’ iti |",
  "SA01n757:237": "uktaṃ hi- “santrasanti sattvā loke jātā loke vṛddhāstīkṣṇendriyā api madhyendriyā api mṛdvindriyā api” ityapravartita eva dharmacakre |",
  "SA01n757:238": "punaścoktam-“yāvaccāhameṣāṃ pañcānāmindriyānāṃ(ṇāṃ)",
  "SA01n757:239": "samudayaṃ cāstaṅgamaṃ cāsvādaṃ cādīnavaṃ ca niḥsaraṇaṃ ca yathābhūtaṃ nāpyajñāsiṣaṃ na tāvadahamasmātsadevakāllokāt” iti vistaraḥ |",
  "SA01n757:240": "na cāyamanāsravānāṃ(ṇāṃ)",
  "SA01n757:241": "dharmāṇāṃ parīkṣāprakāraḥ |",
  "SA01n757:242": "vayaṃ tvatremamāgamaṃ brūmaḥ-“trīṇīmāni śrāddhasya śrā(śra)",
  "SA01n757:243": "ddhāliṅgāṇi(ni)",
  "SA01n757:244": "” iti vistaraḥ |",
  "SA01n757:245": "kathaṃ kṛtvā jñāpakam ?",
  "SA01n757:246": "śraddhāyāṃ hyasatyāmāryāṇāṃ darśaṇa(na)",
  "SA01n757:247": "kāmatā na bhavet |",
  "SA01n757:248": "saddharmaśrotukāmatā ca,",
  "SA01n757:249": "vigatamātsaryeṇa cetasā agāramadhyavastukāmatā [ca] |",
  "SA01n757:250": "yasya ca pṛthagjanasyaitānīndriyāṇi na santi sa sarva[thā bāhyapṛthagjano] bhavati kuśaladharmopaṇi(ni)",
  "SA01n757:251": "ṣaddhetuvaikalyāt |",
  "SA01n757:252": "tasmātsāstravāṇīti siddham ||",
  "SA01n757:253": "uktaḥ prakārabhedaḥ |",
  "SA01n757:254": "lābha idānīṃ vaktavyaḥ |",
  "SA01n757:255": "katīndriyāni(ṇi)",
  "SA01n757:256": "kasmin dhātau vipākaḥ prathamato labhyate ?",
  "SA01n757:257": "tadidamārabhyate |",
  "SA01n757:258": "[90] pūrvaṃ kramodbhavaiḥ kāme vipāko [labhya]te dvayam |",
  "SA01n757:259": "kāmadhātau kra[modbhavaiḥ -aṇḍajajarāyujasaṃsvedajaiḥ pūrvaṃ] indriyadvayaṃ labhyate |",
  "SA01n757:260": "kāyendriyaṃ jīvitendriyaṃ ca |",
  "SA01n757:261": "etaddhi dvayaṃ tasmin śukraśoṇitabindau prathamaṃ vipākajaṃ bhavati |",
  "SA01n757:262": "kliṣṭatvāttu na manaupekṣendriye vipākaḥ |",
  "SA01n757:263": "anyaiḥ ṣaṭ sapta vā'ṣṭau vā",
  "SA01n757:264": "aupapādukaiḥ punaḥ ṣaṭ |",
  "SA01n757:265": "cakṣu rādīni pañca jīvitendriyaṃ ca |",
  "SA01n757:266": "[yadyavyañjanā bhavanti yathā prāthama]kalpikaḥ |",
  "SA01n757:267": "sapta puṇa(na)",
  "SA01n757:268": "ryadyekavyañjanā yathā devādiṣu |",
  "SA01n757:269": "aṣṭau vā yadyubhayavyañjanā bhavanti yathā'pāyeṣu |",
  "SA01n757:270": "evaṃ tāvat kāmadhātau |",
  "SA01n757:271": "ṣaḍ rūpe",
  "SA01n757:272": "rūpadhātau punaḥ ṣaḍindriyāṇi vi[pāka]ḥ prathamato labhyante |",
  "SA01n757:273": "cakṣurādīni pañca jīvitendriyaṃ ca |",
  "SA01n757:274": "antye tu jīvitam ||",
  "SA01n757:275": "[ārūpye jīvitendriyaṃ] vipāko labhyate |",
  "SA01n757:276": "ukto lābhaḥ ||",
  "SA01n757:277": "tyāgo vaktavyaḥ |",
  "SA01n757:278": "so'yamāviṣkriyate-",
  "SA01n757:279": "[91] mriyamāṇai(rni)",
  "SA01n757:280": "rodhyante trīṇyante",
  "SA01n757:281": "jīvitam, manaḥ,",
  "SA01n757:282": "upekṣā ceti |",
  "SA01n757:283": "aṣṭau tu madhyame |",
  "SA01n757:284": "rūpadhātau mriyamāṇairaṣṭau nirudhyante |",
  "SA01n757:285": "tāni ca trīṇi,",
  "SA01n757:286": "cakṣurādīni ca pañca |",
  "SA01n757:287": "daśāṣṭau nava catvāri kāme pañca śubhāni vā ||",
  "SA01n757:288": "ubhayavyañjanairdaśa nirodhyante |",
  "SA01n757:289": "tāni cāṣṭau strīpuruṣendriye ca |",
  "SA01n757:290": "ekavyañjanairṇa(rna)va |",
  "SA01n757:291": "avyañjanairaṣṭau |",
  "SA01n757:292": "sakṛnmaraṇe khalveṣa nyāyaḥ |",
  "SA01n757:293": "kramena(ṇa) tu mriyamānai(ṇai)",
  "SA01n757:294": "ścatvāri ṇi(ni)",
  "SA01n757:295": "rodhyante kāyajīvitamanaupekṣendriyāni(ṇi) |",
  "SA01n757:296": "na hyeṣāṃ pṛthaṅnirodhaḥ |",
  "SA01n757:297": "epa ca vidhiḥ kliṣṭāvyākṛtacittasya maraṇe draṣṭavyaḥ |",
  "SA01n757:298": "kuśale tu citte sarvatra śraddhādīni pañcādhikāni |",
  "SA01n757:299": "evamārūpyeṣvaṣṭau,",
  "SA01n757:300": "rūpeṣu trayodaśa |",
  "SA01n757:301": "ityevaṃ vistareṇa gaṇayitavyāni ||",
  "SA01n757:302": "abhidharmadīpe vibhāṣāprabhāyāṃ vṛttau dvitīyasyādhyāyasya prathamaḥ pādaḥ ||",
  "SA01n757:303": "dvitīyādhyāye",
  "SA01n757:304": "dvitīyapādaḥ |",
  "SA01n757:305": "indriyaprastāve sarva indriyadharmā vicāryanta ityataḥ pṛcchati |",
  "SA01n757:306": "athaiṣāṃ kuśalānāmindriyānāṃ(ṇāṃ)",
  "SA01n757:307": "katareṇendriyena(ṇa)",
  "SA01n757:308": "kataracchrāmanya(ṇya)",
  "SA01n757:309": "phalaṃ prāpyata iti ?",
  "SA01n757:310": "tadidaṃ prastūyate-",
  "SA01n757:311": "[92] ādyantalābho navabhiḥ saptāṣṭābhiśca madhyayoḥ |",
  "SA01n757:312": "yā khalveṣā catuṣphalamayī mālā tasyāḥ prathamaṃ strotaāpattiphalamantyamarhattvaṃ madhye sakṛdāgāmyanāgāmiphale |",
  "SA01n757:313": "tatrādyāntayoḥ phalayorṇa(rna)",
  "SA01n757:314": "vabhirindriyairlābhaḥ |",
  "SA01n757:315": "strotaāpattiphalasya tāvat-śraddhādibhiḥ pañcabhirājñāsyāmīndriyājñendriyābhyāmekamanayorānantaryamārgād,",
  "SA01n757:316": "dvitīyaṃ vimuktimārgādveditavyam |",
  "SA01n757:317": "prathamena kleśaprāpticchedo dvitīyena visaṃyogaprāptyākarṣaṇam |",
  "SA01n757:318": "manaupekṣendriyābhyāṃ ceti |",
  "SA01n757:319": "arhattvasya punaḥ śraddhādibhirājñāsyāmīndriyavarjjaiḥ,",
  "SA01n757:320": "manaindriyena(ṇa)",
  "SA01n757:321": "sukhasaumanasyopekṣendriyānāṃ(ṇāṃ)",
  "SA01n757:322": "cānyatamena |",
  "SA01n757:323": "‘saptāṣṭābhiśca madhyayoḥ |",
  "SA01n757:324": "’ sakṛdāgāmyanāgāmiphalayoḥ punaḥ saptabhiraṣṭābhirṇa(rna)",
  "SA01n757:325": "vabhiśceti ‘ca’śabdāt |",
  "SA01n757:326": "tatra sakṛdāgāmiphalaṃ tāvadyadyānupūrviko labhate,",
  "SA01n757:327": "sa ca laukikena mārgena(ṇa)",
  "SA01n757:328": "tasya saptabhirlābhaḥ |",
  "SA01n757:329": "pañcabhiḥ śraddhādibhiḥ,",
  "SA01n757:330": "manaupekṣendribhyāṃ ca |",
  "SA01n757:331": "atha lokottareṇa mārgeṇa tasyāṣṭābhiḥ,",
  "SA01n757:332": "ājñendriyamaṣṭamaṃ bhavati |",
  "SA01n757:333": "atha [bhūyo]vītarāgaḥ prāpnoti,",
  "SA01n757:334": "tasya navabhiryaireva strotaāpattiphalasya |",
  "SA01n757:335": "anāgāmiphalaṃ yadyānupūrvīkaḥ prāpnoti,",
  "SA01n757:336": "sa ca laukikena mārgeṇa,",
  "SA01n757:337": "tasya saptabhiryathā sakṛdāgāmiphalasya |",
  "SA01n757:338": "atha lokottareṇa,",
  "SA01n757:339": "tasyāṣṭābhistathaiva |",
  "SA01n757:340": "atha vītarāgaḥ prāpnoti,",
  "SA01n757:341": "tasya navabhiryathā strotaāpattiphalasya |",
  "SA01n757:342": "tasya tu niśrayaviśeṣāt sukhasaumanasyopekṣendriyāṇāmanyatamadbhavati |",
  "SA01n757:343": "yadāpyayamānupūrviko navame vimuktimārge dhyānaṃ praviśati laukikena mārgeṇa,",
  "SA01n757:344": "tadāpyaṣṭābhirindriyairaṇā(nā)",
  "SA01n757:345": "gāmiphalaṃ labhate |",
  "SA01n757:346": "tasya navame vimuktimārge saumanasyamaṣṭamaṃ bhavati,",
  "SA01n757:347": "ānantaryamārge tūpekṣendriyameva |",
  "SA01n757:348": "nityamubhābhyāṃ hi tasya prāptiḥ |",
  "SA01n757:349": "atha lokottareṇa praviśati,",
  "SA01n757:350": "tasya navabhirājñendriyaṃ navamaṃ bhavati ||",
  "SA01n757:351": "yattarhyabhidharme paṭhyate-“arhatphalasyaikādaśabhiḥ” iti |",
  "SA01n757:352": "tatkathamucyate ‘navabhistasya prāptiḥ’ iti ?",
  "SA01n757:353": "naiva doṣaḥ | yasmāt-",
  "SA01n757:354": "ekādaśabhirāptistu phalasyāntya[sya] hānitaḥ ||",
  "SA01n757:355": "parihāya parihāyā'yaṃ samayavimukto'rhanniśrayaviśeṣātpunarlabhate |",
  "SA01n757:356": "kadācit tṛtīyaṃ dhyānaṃ niśritya |",
  "SA01n757:357": "kadācid dvitīyaṃ prathamaṃ vā |",
  "SA01n757:358": "kadāciccaturthamanāgamyaṃ vā |",
  "SA01n757:359": "ityatastisṛṇāṃ vedanānāṃ saṃbhavādekādaśabhiruktam ||",
  "SA01n757:360": "athaiṣāṃ trayānāṃ(ṇāṃ)",
  "SA01n757:361": "kāmarūpārūpyadhātūnāṃ kataradhātubhūmyālambanena mārgeṇa katarasya dhātoḥ parijñānaṃ bhavatīti ?",
  "SA01n757:362": "tadāvirbhāvyate |",
  "SA01n757:363": "[93 ab.] svasya dhātoḥ parijñānaṃ svavipakṣadṛśā pathā |",
  "SA01n757:364": "svavipakṣadṛśā ca mārgaṇe(mārgeṇā)",
  "SA01n757:365": "nāsraveṇa parijñānaṃ bhavati |",
  "SA01n757:366": "tatra svadhātudṛśā tāvad duḥkhasamudayālambanena,",
  "SA01n757:367": "svavipakṣadṛśā nirodhamārgālambanena traidhātukaparijñānaṃ bhavati |",
  "SA01n757:368": "sāsraveṇa tvānantaryamārgeṇa saṃgṛhītena sannikṛṣṭā'dhobhūmiviṣayeṇordhvasannikṛṣṭabhūmyālambanena ca vimuktimārgasaṃgṛhītenādhobhūmiparijñānaṃ bhavati |",
  "SA01n757:369": "āna[nta]ryamārgāṇāmadhobhūmiviṣayatvādvimuktyākhyānāmūrdhvabhūmyālambanatvācca |",
  "SA01n757:370": "anāsravānāṃ(ṇāṃ)",
  "SA01n757:371": "tūbhayeṣāmekabhūmigocaratvāditi |",
  "SA01n757:372": "atha katibhi(bhī)",
  "SA01n757:373": "rindriyaiḥ kāmadhātuparijñānaṃ katibhi(bhī)",
  "SA01n757:374": "rūpārūpyadhātuparijñānamiti ?",
  "SA01n757:375": "tadidaṃ pratāyate-",
  "SA01n757:376": "[94] kāmadhātuparijñānaṃ prāyaḥ saptabhiriṣyate |",
  "SA01n757:377": "samalairnirmalaistvarthairaṣṭābhirabhidhīyate ||",
  "SA01n757:378": "kāmadhātostāvat-sāsravaiḥ saptabhiḥ parijñānaṃ bhavati prahāṇamityarthaḥ |",
  "SA01n757:379": "pañcabhiḥ śraddhādibhiḥ manaupekṣendriyābhyāṃ ca |",
  "SA01n757:380": "prāyograhaṇātsaumanasyendriyenā(ṇā)",
  "SA01n757:381": "pi kasyacitsamāpattyabhiprāyasya yogino maulabhūmipraveśāt |",
  "SA01n757:382": "anāsravaistvindriyairaṣṭābhiḥ |",
  "SA01n757:383": "ebhireva saptabhirājñedriyeṇa ca |",
  "SA01n757:384": "prāyo vacanātsaumanasyendriyena(ṇa)",
  "SA01n757:385": "ca navamena ||",
  "SA01n757:386": "[95] rūpadhātuparijñānamiṣṭaṃ daśabhirindriyaiḥ |",
  "SA01n757:387": "pañcabhiḥ śraddhādibhiḥ,",
  "SA01n757:388": "mana indriyena(ṇa)",
  "SA01n757:389": ", tisṛbhirvedanābhiḥ,",
  "SA01n757:390": "niśrayaviśeṣādājñendriyena(ṇa) ca ||",
  "SA01n757:391": "antyadhātuparijñānamekādaśabhirucyate ||",
  "SA01n757:392": "yathoktairdaśabhirājñātavadindriyena(ṇa) ca |",
  "SA01n757:393": "ubhābhyāṃ tasya parijñānamekaṃ vajropamasamādhisahacaram,",
  "SA01n757:394": "dvitīyaṃ kṣayajñānasahagatamiti ||",
  "SA01n757:395": "idamidānīṃ vaktavyam-kaḥ katibhirindriyaiḥ samanvāgata iti ?",
  "SA01n757:396": "tatra tāvadayaṃ niyamaḥ-",
  "SA01n757:397": "[96] sarvasattvāstridhātusthā upekṣāyurmaṇo(no)'nvitāḥ |",
  "SA01n757:398": "ebhistribhiḥ sarvasattvāḥ samanvāgatāḥ |",
  "SA01n757:399": "tvakstrītvavyañjanaiḥ kāme",
  "SA01n757:400": "kāmāvacarāḥ sattvāḥ kāyapuruṣastrīndriyairebhiḥ pūrvāktaśca |",
  "SA01n757:401": "rūpiṇaścakṣurādibhiḥ ||",
  "SA01n757:402": "rūpiṇaḥ khalu sattvāścakṣurādibhistribhiścopekṣāyurmanobhiḥ ||",
  "SA01n757:403": "[97] kāminaḥ khalu duḥkhena tadrāgī durmaṇa(na)stayā |",
  "SA01n757:404": "avītarāgaḥ kāmadhātau duḥkhadaurmaṇa(na)",
  "SA01n757:405": "syābhyāṃ samanvāgataḥ |",
  "SA01n757:406": "ūrdhvajastu sukhenāryaḥ śubhāhvādharajau tathā ||",
  "SA01n757:407": "ūrdhvajo rūpārūpyadhātuja āryaḥ sukhena samanvāgataḥ |",
  "SA01n757:408": "anāsraveṇa śubhakṛ[tsnaparīttaśubhāpramāṇaśubhāḥ] kliṣṭākliṣṭena ||",
  "SA01n757:409": "[98] pratītyā(prītyā)",
  "SA01n757:410": "bhāhvādharodbhūtau",
  "SA01n757:411": "ābhāsvareṣūpapannastadadharajaśca prītyā samanvāgataḥ |",
  "SA01n757:412": "śubhaiḥ sa śubhamūlakaḥ |",
  "SA01n757:413": "śraddhādibhiḥ pañcabhiḥ kuśalairaṇu(nu)",
  "SA01n757:414": "cchinnakuśalamūlaḥ sarvatra samanvāgataḥ |",
  "SA01n757:415": "śaikṣābhyāṃ mokṣamārgasthau",
  "SA01n757:416": "dvā bhyāṃ śaikṣābhyāṃ [indriyābhyāṃ darśanabhāvanāmārgasthau] ||",
  "SA01n757:417": "[aśaikṣo'rhan] svamārgagaḥ ||",
  "SA01n757:418": "atha niyamena kaḥ katibhirindriyaiḥ samanvāgata iti ?",
  "SA01n757:419": "tadidamupadarśyate-",
  "SA01n757:420": "[99] upekṣāyurmaṇo(no)",
  "SA01n757:421": "yukto'vaśyaṃ trayasamanvitaḥ |",
  "SA01n757:422": "[e]bhireva tribhiḥ |",
  "SA01n757:423": "na hyeṣāmanyonyena vinā samanvāgataḥ |",
  "SA01n757:424": "śeṣairaṇi(ni)yamaḥ |",
  "SA01n757:425": "tatra tāvaccakṣurādibhiḥ saptabhirārūpyopapanno na samanvāgataḥ |",
  "SA01n757:426": "kāmadhātau ca yenāpratilabdhavihīnāni |",
  "SA01n757:427": "sukhendriyeṇa caturthadhyānādyupapannāḥ pṛthagjanāḥ,",
  "SA01n757:428": "saumanasyena tri(tṛ)",
  "SA01n757:429": "tīyādyupapannāḥ pṛthagjanāḥ,",
  "SA01n757:430": "sukhendriyena(ṇa)",
  "SA01n757:431": "rūpārūpyopapannāḥ,",
  "SA01n757:432": "daurmaṇa(na)",
  "SA01n757:433": "syena kāmavītarāgaḥ,",
  "SA01n757:434": "śraddhādibhirniḥśubhaḥ,",
  "SA01n757:435": "anāsravaestribhiḥ pṛthagjanā na samanvāgatāḥ |",
  "SA01n757:436": "caturbhiḥ kāyasukhavān",
  "SA01n757:437": "yaḥ kāyendriyeṇa so'vaśyaṃ caturbhistaiśca tribhiḥ kāyendriyena(ṇa) ca |",
  "SA01n757:438": "yo'pi sukhandriyeṇa sa caturbhiḥ-taiśca tribhirupekṣādibhiḥ sukhendriyena(ṇa) ca |",
  "SA01n757:439": "cakṣuṣmānapi pañcabhiḥ ||",
  "SA01n757:440": "‘api’śabdācchotraghrāṇajihvendriyairveditavyam |",
  "SA01n757:441": "yaścakṣurindriyeṇa so'vaśyaṃ pañcabhiḥ-upekṣājīvitamanorūpendriyaiścakṣuṣā ca ||",
  "SA01n757:442": "[100] strīndriyādyanvito'ṣṭābhiḥ",
  "SA01n757:443": "taiśca saptabhiḥ strīṃndriyeṇa(ṇa) ca |",
  "SA01n757:444": "‘ādi’grahaṇāt puruṣendriyadaurmaṇa (na)",
  "SA01n757:445": "syaśraddhādīnāṃ grahaṇaṃ veditavyam |",
  "SA01n757:446": "tadvānapi pratyekamaṣṭābhiḥ-taiśca saptabhiḥ puruṣendriyena(ṇa) cāṣṭamena |",
  "SA01n757:447": "ebhiśca kāyajīvitamanobhiścatasṛbhirvedanābhiḥ,",
  "SA01n757:448": "daurmaṇa(na)",
  "SA01n757:449": "syendriyeṇa ca |",
  "SA01n757:450": "śraddhā di[bhi]staiśca pañcabhirupekṣājīvitamanobhiśca |",
  "SA01n757:451": "duḥkhī yuktastu saptabhiḥ |",
  "SA01n757:452": "yo duḥkhena sa saptabhiḥ-kāyajītimanobhiścatasṛbhirvedanendriyairdaurmaṇa(na)",
  "SA01n757:453": "syaṃ hitvā, tadvītarāgasya nāstīti |",
  "SA01n757:454": "ekādaśabhirantyābhyāṃ",
  "SA01n757:455": "dvābhyāmantyābhyāṃ yukto'vaśyamekādaśabhiḥ,",
  "SA01n757:456": "pratyekaṃ sukhasaumanasyopekṣājīvitamanaḥśraddhādibhirājñendriyeṇa ca |",
  "SA01n757:457": "evamājñātavadindriyeṇa tena taiśceti |",
  "SA01n757:458": "sapta ṣaḍbhistadādyavān ||",
  "SA01n757:459": "prathamena tvanāsraveṇa yaḥ samanvāgataḥ so'vaśyaṃ trayodaśabhirmanojīvitakāyendriyaiścatasṛbhirvedanābhiḥ śraddhādibhistena ceti ||",
  "SA01n757:460": "atha sarvabahubhiḥ kiyadbhiḥ samanvāgatāḥ ? taducyate-",
  "SA01n757:461": "[101] tridvīpanarakotpannā mithyātvaniyatā api |",
  "SA01n757:462": "[bahubhiḥ] hyekānnaviṃśatyā svalpairaṣṭābhiranvitāḥ ||",
  "SA01n757:463": "[102] antarābhavikapretatiryakśraddhānusāriṇa [:] |",
  "SA01n757:464": "tryadhikairdaśabhiryuktā daśabhirvā navādhikaiḥ ||",
  "SA01n757:465": "svalpaistrayodaśabhī rūpabhiḥ pañcabhiḥ śraddhādibhiśca jīvitamanaupekṣābhiśca |",
  "SA01n757:466": "ṇā(nā)rakasya tūcchinnaśubhabījasya cakṣurādīni pañcaikaṃ vyañjanaṃ vedanāśca pañca jīvitaṃ manaśca |",
  "SA01n757:467": "tiraścāṃ nāstyucchedaḥ |",
  "SA01n757:468": "ya ihocchinatti so'vaśyamavīciṃ gacchati |",
  "SA01n757:469": "tena natra narake śraddhādyā na santi |",
  "SA01n757:470": "pañca cakṣurādīni pañca ca vedā,",
  "SA01n757:471": "ekaṃ vyañjanaṃ jīvitaṃ manaśceti trayodaśa bhavanti |",
  "SA01n757:472": "syurbahubhiścāntarābhavikādyāḥ pṛthagjanāstrīṇyamalāni hitvaikānnaviṃśatibhiḥ,",
  "SA01n757:473": "āryāstu śraddhānusāriṇo dve amale hitvaikaṃ ca vyañjanamityekānnaviṃśatibhireva samanvāgatāḥ ||",
  "SA01n757:474": "[103] samyaktvaniyatā ye tu ye ca śraddhādhimuktikāḥ |",
  "SA01n757:475": "ta ekādaśabhiryuktā daśabhirvā navādhikaiḥ ||",
  "SA01n757:476": "tatra samyaktvaniyatā āryā ityarthaḥ |",
  "SA01n757:477": "te pañcabhiḥ śraddhādibhirmanojīvitābhyāṃ ca tisṛbhirvedanābhirekena cānāsravena(ṇa) |",
  "SA01n757:478": "sarvaprabhūtaiḥ punarekānnaviṃśatibhirekaliṅgadvyamalavarjitaiḥ ||",
  "SA01n757:479": "[104] prajñāvimuktanāmārhat kāyasākṣyubhayāhvayāḥ |",
  "SA01n757:480": "akṣaikādaśakopetā yadi vā'ṣṭādaśānvitāḥ ||",
  "SA01n757:481": "sarvālpairekādaśabhiḥ śraddhādibhiḥ sukhasaumanasyopekṣājīvitamanobhirekena cānāsraveṇa |",
  "SA01n757:482": "bahubhistvaṣṭāda[śa]bhiḥ,",
  "SA01n757:483": "dve anāsrave daurmaṇa(na)",
  "SA01n757:484": "syamekaṃ ca vyañjanaṃ hitvā ||",
  "SA01n757:485": "[105] kāmadevā mṛtāḥ svalpairdaśabhiḥ saptakādhikaiḥ |",
  "SA01n757:486": "anāsravatrayaṃ hitvā daurmaṇa(na)syaṃ ca |",
  "SA01n757:487": "tatratyaḥ pṛthagjano yadi vairāgyaṃ gacchati sa devarṣirbhavati |",
  "SA01n757:488": "ekaṃ ca vyañjanaṃ hitvā pariśiṣṭaiḥ saptadaśabhiḥ samanvāgataḥ |",
  "SA01n757:489": "ta evaikonaviṃśatyā yuktā bahubhirindriyaiḥ ||",
  "SA01n757:490": "dve anāsrave hitvaikaṃ ca vyañjanam |",
  "SA01n757:491": "atrāpi hi satyāni dṛśyante ||",
  "SA01n757:492": "[106] [dvirdhyāna] jāstu sarvālpairdaśabhiḥ pañcakādhikaiḥ |",
  "SA01n757:493": "prathamadvitīyadhyānopapannānāṃ pṛthagjanānāṃ duḥkhadaurmaṇa(na)",
  "SA01n757:494": "sye hitvā dve ca vyañjane trīṇi cāmalāni,",
  "SA01n757:495": "pañcadaśabhiḥ samanvāgamaḥ |",
  "SA01n757:496": "daśabhiḥ sacatuṣkaistu śubhakṛtsnāḥ samanvitāḥ ||",
  "SA01n757:497": "śubhakṛtsneṣu pṛthagjanasya saumanasyaṃ ca hitvā caturdaśabhiḥ samanvāgamaḥ |",
  "SA01n757:498": "[107] bṛhatphalā hi atyalpaistrayodaśabhiranvitāḥ |",
  "SA01n757:499": "bṛhatphaleṣu pṛthagjanasya sukhaṃ ca hitvā duḥkhādīni pūrvoktāni trayodaśa bhavanti |",
  "SA01n757:500": "yuktāḥ ṣoḍaṣa(śa)",
  "SA01n757:501": "bhistvete sarvabhūribhindriyaiḥ ||",
  "SA01n757:502": "yadyāryā bhavanti teṣāṃ sukhasaumanasyābhyāmanāsravābhyāṃ samanvāgama iti ṣoḍaśa bhavanti ||",
  "SA01n757:503": "[108] aṣṭābhirdaśabhiḥ saikairārūpyāḥ svalpabhūribhiḥ |",
  "SA01n757:504": "svalpairaṣṭābhiḥ |",
  "SA01n757:505": "pṛthagjanasyāṣṭā [: ]",
  "SA01n757:506": " svalpāni bhavanti |",
  "SA01n757:507": "pañca śrā(śra)",
  "SA01n757:508": "ddhāddhī(dī)",
  "SA01n757:509": "ni, jīvitaṃ manaupekṣā ca |",
  "SA01n757:510": "bahubhirekādaśabhirāryasya samanvāgamaḥ |",
  "SA01n757:511": "pañcabhiḥ śraddhādibhiḥ,",
  "SA01n757:512": "dvābhyāṃ sukhasaumanasyābhyāmanāsravābhyām,",
  "SA01n757:513": "jīvitamanaupekṣendriyaiścaturbhiraṇā(nā)",
  "SA01n757:514": "sraveṇa caikena |",
  "SA01n757:515": "sadevakauravāḥ sattvāstrayodaśabhiranvitāḥ ||",
  "SA01n757:516": "pañcabhiḥ śraddhādibhiḥ pañcabhiḥ sukhādibhiḥ,",
  "SA01n757:517": "kāyamanojīvitaiśca tribhiḥ ||",
  "SA01n757:518": "[109] aṣṭābhirniḥśubho yukto daśabhirvā trayādhikaiḥ |",
  "SA01n757:519": "ucchinnaśubhamūlo niḥśubhaḥ sarvālpairaṣṭābhiḥ samanvāgataḥ |",
  "SA01n757:520": "sukhādibhiḥ pañcabhiḥ kāyajīvitamanobhiśca |",
  "SA01n757:521": "sarvaprabhūtaistu trayodaśabhiryathoktairaṣṭābhiścakṣurādibhiścaturbhirekena ca vyañjanena |",
  "SA01n757:522": "dviliṅgāḥ paścimaiḥ svalpairviśatyāpyekayā param ||",
  "SA01n757:523": "ubhayavyañjanastrayodaśabhiḥ svalpaiḥ sukhādibhiḥ kāyajīvitamanobhiḥ śraddhādibhiśca pañcabhiḥ |",
  "SA01n757:524": "cakṣurādīnāmalabdhavihīnatvādaniyamaḥ |",
  "SA01n757:525": "sarvabahubhistvekonaviṃśatibhistrīṇyamalānyapāsya |",
  "SA01n757:526": "samāpto'yaṃ matsyakagranthasamudraḥ |",
  "SA01n757:527": "vyākhyāta indriyānāṃ(ṇāṃ)",
  "SA01n757:528": "dhātugatiprabhedapradarśanāgatānāṃ vistareṇa prabhedaḥ |",
  "SA01n757:529": "adhunā tu momāṃsyate |",
  "SA01n757:530": "kimete saṃskṛtā dharmā yathā bhinnasvabhāvāḥ,",
  "SA01n757:531": "evaṃ bhinnotpādā atha niyatasahotpādā api kecidvidyanta iti ?",
  "SA01n757:532": "vidyanta ityāha |",
  "SA01n757:533": "tatra saṃkṣepeṇa pañcemā dharmajātayaḥ-rūpaṃ cittaṃ caitasikāścittaviprayuktā asaṃskṛtaṃ ca |",
  "SA01n757:534": "tatrāsaṃskṛtaṃ nodeti na ca vyeti |",
  "SA01n757:535": "rūpiṇāṃ tu dharmāṇāmayaṃ niyamaḥ-",
  "SA01n757:536": "[110] saptadravyāvinirbhāgī paramāṇurbahirgataḥ |",
  "SA01n757:537": "kāmeṣvekādhikaḥ kāye dvyadhikaścakṣurādiṣu ||",
  "SA01n757:538": "sarvasūkṣmaḥ khalu rūpasaṃskāropādānasaṃcayabhedaparyantaḥ paramāṇuriti prajñāpyate |",
  "SA01n757:539": "sa tu saptadravyāvinirbhāgī caturbhirbhūtaistribhiścopādāyarūpaistribhistribhirvā bhūtaiścaturbhiścopādāyarūpairavinirbhāgavartyasāvaṣṭama iti |",
  "SA01n757:540": "kośakārastvāha-“sarvasūkṣmo rūpasaṃghātaḥ paramānuḥ(ṇuḥ)” iti |",
  "SA01n757:541": "tena saṃghātavyatiriktaṃ rūpamanyadvaktavyam |",
  "SA01n757:542": "yadi nāsti saṃghāto'pi nāsti |",
  "SA01n757:543": "ataḥ siddhaṃ ‘sarvasūkṣmaṃ rūpaparamānuḥ(ṇuḥ)’ iti ||",
  "SA01n757:544": "kāyedriyasahagastvaṣṭābhiścakṣurādisahitā(to) navabhiḥ ||",
  "SA01n757:545": "[111] evaṃ rūpe'pi vijñeyo hitvā gandharasadvayam |",
  "SA01n757:546": "rūpadhātau bahirgataḥ pañcadravyāvinirbhāgī gandharasau hitvā |",
  "SA01n757:547": "kāyasahagatastu ṣaḍbhiścakṣurādiṣu saptabhiravinirbhāgibhiḥ |",
  "SA01n757:548": "yadā punassaśabdakaḥ sa saṃdhāto jāyate,",
  "SA01n757:549": "tadā sarvatra yathokteṣu śabdo'dhiko gaṇayitavyaḥ |",
  "SA01n757:550": "atra punarmahābhūtāni sarvopādāyarūpāśrayabhāvaprādhānyāccatasro dravyajātayo vivakṣyante |",
  "SA01n757:551": "upādāyarūpadhātucatuṣṭayaṃ tu ghaṭādidravyaprajñaptinimittatvādāyatanagaṇanayā gaṇyata iti vivakṣitāparijñānānnāsti codyāvakāśaḥ ||",
  "SA01n757:552": "arūpiṇāṃ punaḥ",
  "SA01n757:553": "cittaṃ caitasikaiḥ sārdhaṃ",
  "SA01n757:554": "avinirbhāgena (ṇa)",
  "SA01n757:555": "jāyata iti varttate |",
  "SA01n757:556": "saṃskṛtaṃ tu svalakṣaṇaiḥ ||",
  "SA01n757:557": "sarva hi saṃskṛtaṃ svalakṣaṇaiḥ saha jātyādibhirutpadyata iti veditavyam ||",
  "SA01n757:558": "abhidharmadīpe vibhāṣāprabhāyāṃ vṛttau dvitīyasya[adhyāyasya] dvitīyaḥ pādaḥ ||",
  "SA01n757:559": "dvitīyādhyāye",
  "SA01n757:560": "tṛtīyapādaḥ |",
  "SA01n757:561": "yaduktaṃ caitasikāstu sahotpadyanta iti tadabhidhīyatām |",
  "SA01n757:562": "ke punaste caitasikā dharmāḥ ?",
  "SA01n757:563": "te pañcaprabhedāḥ-mahābhaumāḥ,",
  "SA01n757:564": "kuśalamahābhaumāḥ,",
  "SA01n757:565": "kleśamahābhaumāḥ,",
  "SA01n757:566": "akuśalamahābhaumāḥ,",
  "SA01n757:567": "parīttakleśamahābhaumikāśca |",
  "SA01n757:568": "mahatī cittabhūmireṣāmiti ta ime mahābhaumāḥ |",
  "SA01n757:569": "bhūmirgatirityarthaḥ |",
  "SA01n757:570": "eva sarvatra vigrahaḥ kāryaḥ |",
  "SA01n757:571": "tatra tāvanmahābhaumā nirdiśyante |",
  "SA01n757:572": "[112] daśadharmā mahābhaumā vitsaṃjñācetanāsmṛtiḥ |",
  "SA01n757:573": "chandaḥ sparśo'dhimokṣaśca dhīḥ samādhirmanaskṛtiḥ ||",
  "SA01n757:574": "ete daśadharmāḥ sarvasyāṃ cittabhūmau traidhātukyāmanāsravāyāṃ ca samagrā bhavanti |",
  "SA01n757:575": "tatra vedanā sukhādistrividho'nubhavaḥ |",
  "SA01n757:576": "trividhaṃ saṃveditamiti paryāyaḥ |",
  "SA01n757:577": "iṣṭāniṣṭobhayaviparītaviṣayendriyavijñānasannipātajā dharmayoniḥ kāyacittāvasthā viśeṣaḥ prahlādyupatāpī tadubhayaviparītaśca tṛṣṇāheturvedi(da)",
  "SA01n757:578": "netyucyate |",
  "SA01n757:579": "nimittanāmārthaikyajñā saṃjñā vitarkayoniḥ |",
  "SA01n757:580": "cittābhisaṃskāraścetanā |",
  "SA01n757:581": "cittavyāpārarūpā smṛtiḥ |",
  "SA01n757:582": "cittasyārthābhilapanā kṛtakartavyakriyamāna(ṇa)",
  "SA01n757:583": "karmāntāvipramoṣalakṣaṇāḥ(ṇā) |",
  "SA01n757:584": "ccha(cha)ndaḥ kartukāmatā vīryāṅgabhūtaḥ |",
  "SA01n757:585": "viṣayendriyavijñānasannipātajā cittasya viṣayaspṛṣṭiḥ,",
  "SA01n757:586": "caitasikadharmo jīvanalakṣaṇaḥ sparśaḥ |",
  "SA01n757:587": "cittasya viṣaye'dhimuktiravi(dhi)",
  "SA01n757:588": "mokṣo rucidvitīyanāmā cittasya viṣayāpratisaṃkocalakṣaṇaḥ |",
  "SA01n757:589": "dhīḥ prajñā dharmasaṃgrahādyupalakṣaṇasvabhāvā |",
  "SA01n757:590": "cittasyaikāgratā samādhiścittasthitilakṣaṇaḥ |",
  "SA01n757:591": "cittasyābhogo manaskāraḥ pūrvānubhūtādisamanvāhārasvarūpaḥ |",
  "SA01n757:592": "sūkṣmaḥ khalu cittacaittānāṃ viśeṣo duravadhāro rūpinī(ṇī)",
  "SA01n757:593": "nāmeva tāvadoṣadhīnāṃ bahurasānāmindriyagrāhyo'pi rasaviśeṣo duravadhāraḥ,",
  "SA01n757:594": "kimaṅga punaramūrtāṇāṃ(nāṃ)",
  "SA01n757:595": "cittacaitasikānāṃ dharmāṇāmekakalāpavartināṃ buddhigamyaḥ ?",
  "SA01n757:596": "sa tu hetuphalasvabhāvairmatimadbhirabhyūhya iti ||",
  "SA01n757:597": "kuśalamahābhaume bhavāḥ kuśalamahābhaumāḥ |",
  "SA01n757:598": "te puṇaḥ(naḥ)",
  "SA01n757:599": "[113] śraddhāpekṣā'pramādaśca prasrabdhirhrīrapatrapā |",
  "SA01n757:600": "mūlavīryamahiṃsā ca śubhabhūkā daśasmṛtāḥ ||",
  "SA01n757:601": "tatra śraddhā cetasaḥ prasādo guṇiguṇārthitvābhisaṃpratyayākāraḥ,",
  "SA01n757:602": "cittakāluṣyāpanāyī |",
  "SA01n757:603": "tadyathodakaprasādako maṇiḥ sarasi prakṣiptaḥ sarvaṃ kāluṣyamapanīyācchatāmutpādayati tadvaci(cci)",
  "SA01n757:604": "ttasarasi jātaḥ śraddhāmaṇiriti |",
  "SA01n757:605": "a[pra]mādaḥ kuśaladharmabhāvanā tadavahitatetyarthaḥ |",
  "SA01n757:606": "prasrabdhiścittakarmaṇyatā |",
  "SA01n757:607": "kāyaprasrabghirapyasti |",
  "SA01n757:608": "sā tu tadānukūlyādbodhyaṅgaśabdaṃ labhate |",
  "SA01n757:609": "tadyathā prītiḥ |",
  "SA01n757:610": "prītisthānīyāśca dharmāḥ prītibodhyaṅgamuktaṃ bhagavatā |",
  "SA01n757:611": "samyagdṛṣṭisaṃkalpavyāyāmāśca prajñānukūlyāt prajñāskandha ityuktāḥ |",
  "SA01n757:612": "tadvatkāyakarmaṇyatā cittakarmaṇyatā bodhyaṅgāvāhakatvāttacchabdenoktā |",
  "SA01n757:613": "upekṣā cittasamatā cittānābhogaḥ saṃskārāṇi(ni)",
  "SA01n757:614": "mittābhogamadhyupekṣānimittapravana(ṇa)tā |",
  "SA01n757:615": "hrīḥ svātmāpekṣā |",
  "SA01n757:616": "akāryakaraṇe lajjā |",
  "SA01n757:617": "apatrāpyantu parāpekṣāḥ (kṣam) |",
  "SA01n757:618": "dve tu kuśalamūle alobhādveṣau |",
  "SA01n757:619": "amohastu prajñāsvabhāvatvānmahābhaumeṣūkta iti na gaṇyate |",
  "SA01n757:620": "vīrvaṃ kuśalākuśaladharmotpādanirodhābhyutsāhaḥ,",
  "SA01n757:621": "saṃsāranimagnasya cetaso'bhyunnatirityarthaḥ |",
  "SA01n757:622": "avihiṃsā sattvāviheṭhanā |",
  "SA01n757:623": "uktāḥ kuśalamahābhaumāḥ ||",
  "SA01n757:624": "[114] styānaṃ pramattirāśraddhyamālasyaṃ mūḍhiruddhati[:] |",
  "SA01n757:625": "kliṣṭe ṣaṭ",
  "SA01n757:626": "tatra",
  "SA01n757:627": "styānaṃ kāyacittākarmaṇyatā |",
  "SA01n757:628": "pramādaḥ kuśalānāṃ dharmāṇāmabhāvanā |",
  "SA01n757:629": "bhāvanāvipakṣabhūto dharmaḥ |",
  "SA01n757:630": "āśraddhyaṃ cittāprasādaḥ,",
  "SA01n757:631": "cittakāluṣyamityarthaḥ |",
  "SA01n757:632": "guṇeṣu guṇavatsu cāsaṃpratyayo'narthitvaṃ ca |",
  "SA01n757:633": "kausīdyaṃ cittasyānabhyutsāhaḥ |",
  "SA01n757:634": "mūḍhiravidyānukārā'saṃprakhyānarūpā |",
  "SA01n757:635": "auddhatyaṃ cittasyāvyupaśamaḥ |",
  "SA01n757:636": "uktāḥ ṣaṭ kleśamahābhaumāḥ |",
  "SA01n757:637": "abhidharme tu daśa paṭhyante-“āśraddhaym,",
  "SA01n757:638": "kausīdyam,",
  "SA01n757:639": "muṣitasmṛtitā,",
  "SA01n757:640": "cetaso vikṣepaḥ,",
  "SA01n757:641": "avidyā,",
  "SA01n757:642": "asaṃprajanyam,",
  "SA01n757:643": "ayoniśo manasikāraḥ,",
  "SA01n757:644": "mithyādhimokṣaḥ,",
  "SA01n757:645": "auddhatyam,",
  "SA01n757:646": "pramādaśca“ iti |",
  "SA01n757:647": "tatra muṣitasmṛtivikṣepāsaṃprajanyāyoniśomanasikāramithyādhimokṣāḥ pañcamahābhaumeṣu paṭhitāḥ |",
  "SA01n757:648": "kliṣṭā'kliṣṭānāmubhayeṣāṃ smṛtyādisvābhāvyāditīha na pṛthaggaṇyante |",
  "SA01n757:649": "tasmāt ṣaḍeva kleśamahābhaumāḥ |",
  "SA01n757:650": "aśubhe tu dve āhrīkyamanapatrapā ||",
  "SA01n757:651": "akuśale tu cetasi āhrīkyamanapatrāpyaṃ ca dvau dharmāvakuśalamahābhaumikau bhavataḥ |",
  "SA01n757:652": "tatrāhrīkyaṃ hrīvipakṣabhūto dharmaḥ |",
  "SA01n757:653": "anapatrāpyamapatrāpyasyeti |",
  "SA01n757:654": "akāryaṃ kurvāṇasyālajjā svātmano[']hrīḥ |",
  "SA01n757:655": "parebhyo[']lajjā anapatrāpyamityapare |",
  "SA01n757:656": "parīttakleśamahābhaumā nirdiśyante |",
  "SA01n757:657": "[115] māyāśāṭhyamadakrodhavihiṃserṣyāpradaṣṭayaḥ |",
  "SA01n757:658": "sūkṣmopaṇā(nā)",
  "SA01n757:659": "hamātsaryāṇyalpakleśabhuvo daśa ||",
  "SA01n757:660": "ete hi kleśā bhāvanāheyenāvidyāmātreṇa manobhūmikenaiva saṃprayujyante |",
  "SA01n757:661": "eṣāṃ tu lakṣaṇamupakleśacintāyāṃ pañcame'dhyāye'bhidhāyiṣyate ||",
  "SA01n757:662": "kathaṃ puṇa(na)",
  "SA01n757:663": "ridaṃ vijñāyate cittādarthāntarabhūtāścaitasikāḥ ?",
  "SA01n757:664": "cittameva hi tadvedanādināmabhirvyapadiśyata ityevaṃ ceṣyamāne buddhasūtramanulomitaṃ bhavati |",
  "SA01n757:665": "yaduktaṃ bhagavatā-“ṣaḍdhāturayaṃ bhikṣavaḥ puruṣapudgalaḥ” ityatra vijñānadhāturevoktaḥ |",
  "SA01n757:666": "tasmānnārthāntarabhūtāścaitasikā iti bhadantabuddhadevaḥ |",
  "SA01n757:667": "taṃ pratīdamabhidhīyate-",
  "SA01n757:668": "[116] pṛthivyādi yathā dravyaṃ nīlādiguṇayogataḥ |",
  "SA01n757:669": "taistairviśeṣyate śabdaiścaittayogānmanastathā ||",
  "SA01n757:670": "yathā hi pṛthivīdhāturabdhāturvā rūparasagandhādyupādāyarūpairviśeṣyate |",
  "SA01n757:671": "nīlā gra(grā)",
  "SA01n757:672": "vāṇaḥ, nīlamudakaṃ madhurā drākṣā madhurāḥ kharjūrā madhurataro guḍa ityevaṃ sukhitaṃ cittaṃ duḥkhitaṃ cittaṃ samāhitaṃ cittaṃ sotsāhaṃ kusīdaṃ mūḍhaṃ raktaṃ dviṣṭamityevamādibhiḥ śabdaiścaitasikairdharmairyogādviśeṣyate |",
  "SA01n757:673": "sādhyasamatvādayuktamiti cet | na |",
  "SA01n757:675": "uktottaratvāt |",
  "SA01n757:676": "vihitamatra- bhūtabhū(bhau)",
  "SA01n757:677": "tikānyatvacintāyāmuttaramiti |",
  "SA01n757:678": "tasmādviśeṣapratyayānāmanākasmikatvātsiddhamanyatvaṃ caitāsikānāmiti |",
  "SA01n757:679": "itaśca cittacaitasikānyatvam-",
  "SA01n757:680": "[117] bhūtabhautikanānātvaṃ svarūpehākṛtaṃ yathā |",
  "SA01n757:681": "tathaiva cittacaittānāṃ pṛthaktvamupadhāryatām ||",
  "SA01n757:682": "yathā khalu bhūtānāṃ bhautikasya ca rūpasya svabhāvabhedāt,",
  "SA01n757:683": "kriyābhedāccānyatvam;",
  "SA01n757:684": "tathā cittasya caittānāṃ ca svabhāvakriyābhedādanyatvaṃ draṣṭavyam ||",
  "SA01n757:685": "[118] yathā saṃbandhisaṃbandhādvikāro'mbhasi lakṣyate |",
  "SA01n757:686": "tathā saṃsargisaṃsargāccetovikṛtirīkṣyatām ||",
  "SA01n757:687": "yathā khalu vahniharītakīguḍalavaṇādidravyasaṃbandhādvikāro'mbuni dṛśyate,",
  "SA01n757:688": "uṣṇamamblaṃ kaṣāyaṃ madhuraṃ lavana(ṇa)miti |",
  "SA01n757:689": "tadvaccaitasikasaṃbandhāccittamapi sukhitaṃ duḥkhitaṃ prasannamabhyunnataṃ sālokaṃ sāndhakāramiti |",
  "SA01n757:690": "sūtre'pi cānyatvamuktam-“saṃjñā ca vedanā ca caitasika eṣa dharmaḥ” iti ||",
  "SA01n757:691": "idamidānīṃ vaktavyam |",
  "SA01n757:692": "yugapadutpannānāṃ cittacaitasikānāṃ dharmāṇāṃ kathaṃ caitasikā dharmā ityucyante ?",
  "SA01n757:693": "ko vā dharmārthaḥ?",
  "SA01n757:694": "tadapadiśyate-",
  "SA01n757:695": "[119] guṇo viśeṣaṇaṃ dharmo mātrāvṛttistathāśrayī |",
  "SA01n757:696": "ityevamādayaḥ śabdāḥ pradhānāpekṣavṛttayaḥ ||",
  "SA01n757:697": "pradhānaṃ hi dravyaṃ viśeṣyabhūtamapekṣyaḥ(kṣya)",
  "SA01n757:698": "guṇadharmaviśeṣeṇa mātrāvṛttayaḥ śabdāḥ pravartante |",
  "SA01n757:699": "ki puṇa(na)ratra pradhānam ?",
  "SA01n757:700": "[120] cittaṃ pradhānameteṣāṃ",
  "SA01n757:701": "kuta iti cet |",
  "SA01n757:702": "vastumātragrahādibhiḥ |",
  "SA01n757:703": "vastūpalabdhimātraṃ hi cittaṃ tenopalabdhe vastuni saṃjñāsmaraṇe lakṣaṇānusmaraṇābhinirūpaṇādayo viśeṣāḥ saṃjñāprajñāsmṛtyādibhirgṛhyante |",
  "SA01n757:704": "‘ādi’grahaṇādatrātmābhiniveśādrājasthānīyatvācca | kiñca,",
  "SA01n757:705": "bījaṃ caitatpravṛttīnāṃ śuddhisaṃkarayorapi ||",
  "SA01n757:706": "uktaṃ hi bhagavatā-“cittasaṃkleśātsattvāḥ saṃkliśyante |",
  "SA01n757:707": "cittavyavadānahetorviśudhyante” iti |",
  "SA01n757:708": "tasmātpradhānaṃ cittam | yathoktam-",
  "SA01n757:709": "“dūraṅgamamekacaramaśarīraṃ guhāśayam |",
  "SA01n757:710": "ye citta(ttaṃ)",
  "SA01n757:711": "damayiṣyanti te mokṣyante mārabandhanāt ||”",
  "SA01n757:712": "tatra dūraṅgamaṃ śāstuḥ sarvalokadhātusthavineyakāryakaraṇāt |",
  "SA01n757:713": "ekacaraṃ yugapad dvitīyacittābhāvāt |",
  "SA01n757:714": "aśarīraṃ mūrtyabhāvāt,",
  "SA01n757:715": "kriyāmātrānumeyasvabhāvatvācca |",
  "SA01n757:716": "guhāśayaṃ śarīrabalena |",
  "SA01n757:717": "tadvṛttivyakteriti |",
  "SA01n757:718": "tasya dharmāḥ saṃprayogiṇaścaitasikā iti |",
  "SA01n757:719": "vyākhyātāḥ pañcaprakārāścaittāḥ |",
  "SA01n757:720": "anye'pi cāniyatāḥ paṭhyante-vitarkavicārakaukṛtyamiddhādayaḥ |",
  "SA01n757:721": "tatredaṃ vaktavyam |",
  "SA01n757:722": "kasmiṃścitte kati caittā bhavanti ?",
  "SA01n757:723": "kāmāvacaraṃ tāvat pañcaprakāraṃ cittam |",
  "SA01n757:724": "kuśalam, akuśalaṃ dvividhamāveṇikamanyatkleśasaṃprayuktaṃ ca |",
  "SA01n757:725": "avyākṛtaṃ dvividhaṃ nivṛtānivṛtāvyākṛtākhyam ||",
  "SA01n757:726": "tatra tāvatkāmāvacaraṃ cittamavaśyaṃ savitarkasavicāram | atastat",
  "SA01n757:727": "[121] abhyudgacchati kāmāptaṃ dharmairdvādaśabhiḥ saha |",
  "SA01n757:728": "akliṣṭāvyākṛtaṃ cittaṃ raśmivāniva raśmibhiḥ ||",
  "SA01n757:729": "kāmāvacaramanivṛtāvyākṛtaṃ cittaṃ daśabhirmahāmaumairvitarkavicārābhyāṃ ca sahāvaśyamudeti ||",
  "SA01n757:730": "[122] tathāṣṭādaśabhiścittairnivṛtaṃ jāyate manaḥ |",
  "SA01n757:731": "satkāyāntagrāhadṛṣṭisamprayuktaṃ cittaṃ kāmadhātau nivṛtāvyākṛtam |",
  "SA01n757:732": "tatrāṣṭādaśa caitasikā bhavanti |",
  "SA01n757:733": "daśamahābhaumāḥ[ṣaṭ kleśamahābhaumāḥ] vitarkavicārau ca |",
  "SA01n757:734": "dṛṣṭirnādhikā pūrva[vat] |",
  "SA01n757:735": "dvāviṃśatyā sahāvaśyaṃ śubhaṃ bhavati mānasam ||",
  "SA01n757:736": "daśamahābhaumāḥ daśakuśalamahābhaumāḥ vitarkavicārau ca ||",
  "SA01n757:737": "[123] cetasossaha viṃśatyā cittamutpadyate'śubham |",
  "SA01n757:738": "yadakuśalaṃ cittamāveni(ṇi)",
  "SA01n757:739": "kaṃ tatra viṃśatiścaittāḥ-daśamahābhaumāḥ ṣaḍle(kle)",
  "SA01n757:740": "śamahābhaumā dvāvakuśalamahābhaumau vitarko vicāraśca |",
  "SA01n757:741": "āveṇikaṃ nāma cittaṃ yatrāvidyaiva kevalā nānyaḥ kleśo'sti rāgādiḥ |",
  "SA01n757:742": "dṛṅmohamātrayuktaṃ yat",
  "SA01n757:743": "dṛṣṭiyukte'pyakuśale viṃśatirya evāveni(ṇa)ke |",
  "SA01n757:744": "nanu ca dṛṣṭiradhikā ?",
  "SA01n757:745": "nādhikā, prajñāviśeṣa eva hi kaścid dṛṣṭirityucyate |",
  "SA01n757:746": "sa ca mahābhaumeṣu paṭhitaḥ |",
  "SA01n757:747": "kaḥ puṇa(na)rayaṃ vitarkaḥ ko vā vicāraḥ ?",
  "SA01n757:748": "vitarko ṇā(nā)",
  "SA01n757:749": "ma cittaudāryalakṣaṇaḥ saṃkalpadvitīyanāmā viṣayanimittaprakāravikalpī saṃjñāpavanoddhatavṛttiḥ,",
  "SA01n757:750": "audārikapañcavijñānakāyapravṛttihetuḥ |",
  "SA01n757:751": "vicārastu cittasaukṣmyalakṣaṇo manovijñānapravṛttyanukūla(laḥ) |",
  "SA01n757:752": "ityetau dvau dharmau kāmāvacare cetasi sarvasminniyamenotpadyete |",
  "SA01n757:753": "tadidamatisāhasaṃ vartate yadviruddhayorapi dvayordharmayorekatra citte samavadhānaṃ pratijñāyate |",
  "SA01n757:754": "na hyetalloke dṛṣṭaṃ yadviruddhayorekatra sahāvasthānamiti kośakāraḥ |",
  "SA01n757:755": "tatra kecidāhuḥ-sarpiryathā'psu niṣṭhyūtaṃ nātiśyāyate nātivilīyate,",
  "SA01n757:756": "evaṃ vitarkavicārayogāccittaṃ nātisūkṣmaṃ bhavati nātyudāramityubhayorapi tatra vyāpāraḥ |",
  "SA01n757:757": "evaṃ tarhi ṇi(ni)",
  "SA01n757:758": "mittabhūtau vitarkavicārāvaudāryasūkṣmatayoḥ prāpnuto yathā''paścātaśca sarpiṣaḥśyānatvavilīnatvayorṇa(rna)",
  "SA01n757:759": "puṇa(na)",
  "SA01n757:760": "statsvabhāvau |",
  "SA01n757:761": "anye puṇa(na)",
  "SA01n757:762": "rāhuḥ-vāksaṃskārā vitarkavicārāḥ sūtre'bhihitāḥ |",
  "SA01n757:763": "“vitarkya vicārya vācaṃ bhāṣate nāvitarkyāvicārya” iti |",
  "SA01n757:764": "tatra ya audāryāste vitarkāḥ |",
  "SA01n757:765": "ye sūkṣmāste vicārāḥ |",
  "SA01n757:766": "yadi caikatra citte'nyo dharma audāriko'nyaḥ sūkṣmaḥ ko'tra virodha iti ?",
  "SA01n757:767": "na virodho yadi jātibhedaḥ syāt |",
  "SA01n757:768": "ekasyāntu jātau mṛdvadhimātratā yugapanna saṃbhavati |",
  "SA01n757:769": "jātibhedo'pyasti sa tarhi vaktavyaḥ |",
  "SA01n757:770": "durvaco hyasau |",
  "SA01n757:771": "ato mṛdvadhimātratayā vyajyate |",
  "SA01n757:772": "naivaṃ vyakto bhavati |",
  "SA01n757:773": "pratyekaṃ jātīnāṃ mṛdvadhimātratvāt |",
  "SA01n757:774": "tadidamanghavilāsinīkaṭākṣaguṇotkīrtaṇa (na)",
  "SA01n757:775": "kalpaṃ codyamārabhyate |",
  "SA01n757:776": "yadanavabudhya tallakṣaṇaṃ codyavidhiḥ mithyā pratārya(ya) te |",
  "SA01n757:777": "tayorhi yathoktalakṣaṇayorekasmiṃścetasi sadbhāvamātraṃ pratijñāyate na yugapad vṛttyudrekatālābhaḥ |",
  "SA01n757:778": "yathā vidyavidyayoḥ saṃśayanirṇayayośceti tūṣṇīmāsva |",
  "SA01n757:779": "mā vidvadbhiravajīhasaḥ svamātmānam |",
  "SA01n757:780": "sā punardṛṣṭistriprakārā mithyādṛṣṭyādyā veditavyāḥ |",
  "SA01n757:781": "krodhādyaistvadhikaṃ vadet ||",
  "SA01n757:782": "krodhādyaistūpakleśairadhikaṃ bhavati |",
  "SA01n757:783": "sa ca krodhādirupakleśo'dhikaḥ |",
  "SA01n757:784": "kleśaiśca saṃprayuktaṃ rāgapratighamānavicikitsābhiśca yuktaṃ cittaṃ tena ca kleśādhikaṃ bhavatītyekaviṃśatirbhavanti ||",
  "SA01n757:785": "[124] sarvatra saṃbhavānmiddhaṃ yatra syāttatra nirdiśet |",
  "SA01n757:786": "tadvadeva ca kaukṛtyamadhikaṃ gaṇayetkvacit ||",
  "SA01n757:787": "yatra middhaṃ tatra tadevādhikaṃ gaṇayet |",
  "SA01n757:788": "yatrāpi tadevādhikamiti ya eṣa kāmadhātau caittānāṃ niyama u[ktasta]taḥ ||",
  "SA01n757:789": "[125] sāśubhaṃ middhakaukṛtyaṃ rūpadhātau na vidyate |",
  "SA01n757:790": "dhyānāntare vitarkaśca vicāraścāpi nopari ||",
  "SA01n757:791": "na kiñcidakuśalaṃ middhaṃ kaukṛtyaṃ ca prathamadhyānādau vidyate |",
  "SA01n757:792": "tena tatra pratighaśāṭhyamadamāyāvarjyāśca krodhādayaḥ,",
  "SA01n757:793": "āhrīkyānapatrāpye ca na santi |",
  "SA01n757:794": "ya eva prathame dhyāne santi ta eva ‘dhyānāntare’,",
  "SA01n757:795": "‘vitarkaśca na vidyate |",
  "SA01n757:796": "pūrvoktāśca na santīti ‘ca’śabdāt |",
  "SA01n757:797": "vicāraścāpi nopari |",
  "SA01n757:798": "’ dhyānāntarāttūparivicāraścāpi nāsti pūrvoktāśca |",
  "SA01n757:799": "‘ca’śabdāt māyā śāṭhyaṃ ca nāstīti gamyate |",
  "SA01n757:800": "brahmano(ṇo)",
  "SA01n757:801": "hi yāvacchāṭhyaṃ paṭhyate,",
  "SA01n757:802": "parṣatsaṃbandhāt |",
  "SA01n757:803": "sa hi svasyāṃ parṣadi aśvajitā bhikṣuṇā praśnaṃ pṛṣṭaḥ “kutra tāni catvāri mahābhūtānyapariśeṣaṃ nirudhyante” ityaprajānan kṣepamakārṣīt-“ahamasmi brahmā mahābrahmā īśvaraḥ karttā nirmātā sraṣṭā sṛjaḥ pitṛbhūto bhāvānām” iti | gatamidam ||",
  "SA01n757:804": "idaṃ vaktavyam |",
  "SA01n757:805": "saṃprayuktāḥ saṃskārāḥ kasmāducyante ?",
  "SA01n757:806": "tadārabhyate |",
  "SA01n757:807": "[126] saṃprayuktaḥ saṃskāraḥ samatā yasya pañcadhā |",
  "SA01n757:808": "viprayuktaśca boddhavyaḥ samatā yasya nāstyasau ||",
  "SA01n757:809": "pañcabhiḥ samatābhiḥ saṃprayuktāḥ saṃprayuktāḥ |",
  "SA01n757:810": "tāḥ punarāśrayālambanākārakāladravyasamatākhyāḥ |",
  "SA01n757:811": "“yathaiva hyekaṃ cittamevaṃ caittā apyekaikāḥ” iti vistaraḥ |",
  "SA01n757:812": "yasya puṇa(na)",
  "SA01n757:813": "retāḥ samatā na vidyante sa viprayukta iti ||",
  "SA01n757:814": "codakaḥ-kaścidrūpaṃ tarhi viprayuktaṃ prāpnoti,",
  "SA01n757:815": "asaṃskṛtaṃ ceti ?",
  "SA01n757:816": "saṃpratyucyate |",
  "SA01n757:817": "[127] viśiṣṭāṇā(nā)",
  "SA01n757:818": "masadbhāvātprasaṃgo nāsti rūpiṇām |",
  "SA01n757:819": "saṃskāragrahaṇāccaiva khādīnāṃ ṇa(na)",
  "SA01n757:820": "prasajyate ||",
  "SA01n757:821": "viśiṣṭena khalu nirogeṇa(niyogena)",
  "SA01n757:822": "rūpiṣu saṃjñā sanniviśanta iti teṣvaprasaṃgaḥ |",
  "SA01n757:823": "saṃskāragrahaṇācca khādiṣu viprayuktasaṃjñā na pravartata iti siddham ||",
  "SA01n757:824": "ke punaste viprayuktāḥ saṃskārāḥ ?",
  "SA01n757:825": "kiyanto veti ?",
  "SA01n757:826": "nahi vayameteṣāṃ svabhāvamupalabhāmahe |",
  "SA01n757:827": "nāpi kṛtyam |",
  "SA01n757:828": "nacaite dharmā loke prasiddhā nāpi buddhavacane |",
  "SA01n757:829": "na vedādiṣu śāstreṣviti |",
  "SA01n757:830": "tadatropavyāhrīyate-",
  "SA01n757:831": "[128] prāptyādayastu saṃskārā viprayuktāstrayodaśa |",
  "SA01n757:832": "āptoktisvakriyāliṅgā liṅgameṣāṃ gadiṣyate ||",
  "SA01n757:833": "yattāvat svabhāvakriyābhāvāditi |",
  "SA01n757:834": "tadatrobhayamabhidhāyiṣyate |",
  "SA01n757:835": "yadapi buddhavacane na paṭhyanta iti |",
  "SA01n757:836": "tatrāpyāptavacanaṃ sārvajñaṃ vyāhariṣyate |",
  "SA01n757:837": "yatta loke na vedādiṣu paṭhyanta iti taccodyam |",
  "SA01n757:838": "ye khalu sarvajñaviṣayā dharmāḥ pratisaṃvillābhināṃ buddhivṛttiviṣayamāyāntyāryamaitreyasthaviravasumitrācāryāśvaghoṣapramukhāṇāṃ(nāṃ)",
  "SA01n757:839": "ca bodhisattvānāṃ buddhiprasādavidhāyinastejolpānāṃ stanandhayabudvīnāmabhidharmaparīkṣamativṛttīnāṃ ca kathaṃ sāndhakāreṣu manassu gocaratāmāyāntīti ||",
  "SA01n757:840": "tatra tāvat",
  "SA01n757:841": "[129ab.] prāptiḥ samanvitirlabdhirdharmavattā vyavasthitiḥ |",
  "SA01n757:842": "prāptarṇā(rnā)",
  "SA01n757:843": "ma samanvāgamo lābha iti paryāyaḥ |",
  "SA01n757:844": "sarvathā bhāvāñchabdaireva śabdānācaṣṭe |",
  "SA01n757:845": "yathaiṃva khalu prāptirityetacchabdagaḍumātraṃ śrūyate tathaiva samanvāgamo lābha ityetadapi padadvayaṃ vāgvastumātramiti na paryāyanāmnā lakṣaṇamudyotitaṃ bhavati |",
  "SA01n757:846": "tasmādavyabhicāri tatprasāda(dha)",
  "SA01n757:847": "kaṃ liṅgamucyatām |",
  "SA01n757:848": "ime brū maḥ |",
  "SA01n757:849": "śrota(tra)mavadhatsva manaścaikāgratāyāṃ sanniyuktvā |",
  "SA01n757:850": "‘dharmavattā vyavasthitiḥ |",
  "SA01n757:851": "’ dharmāḥ khalu tridhā kuśa[lāḥ].........",
  "SA01n757:852": "............rūpe'pi kuśalayā vijñaptyā vartamānayā yāvadvijñāpayati,",
  "SA01n757:853": "atītayā ca samanvāgataḥ |",
  "SA01n757:854": "[130cd.] śrutacintāmayānāṃ ca samāpattidvayasya ca |",
  "SA01n757:855": "śrutacintāmayānāmapi |",
  "SA01n757:856": "sahajā paścād bhavati dvayoścāści(ci)",
  "SA01n757:857": "tta samāpattyossaha paścād bhavatīti |",
  "SA01n757:858": "[131] ni[:]kleśasaṃskṛtāpūrva(rvaṃ)",
  "SA01n757:859": "śubhānāṃ tu rajasvatām |",
  "SA01n757:860": "ādilābhe saha prākca tadūrdhvaṃ vā tridheṣyate ||",
  "SA01n757:861": "anāsravānāṃ(ṇāṃ)",
  "SA01n757:862": "ca skandhānāṃ,",
  "SA01n757:863": "anucitānāṃ ca kuśalasāsravānāṃ(ṇāṃ) na pūrvajā |",
  "SA01n757:864": "eṣāmeva yattoktānāṃ ‘tadūrdhvaṃ tu tṛ(tri)dheṣyate |",
  "SA01n757:865": "’ yadā tena saṃmukhībhūtā tadā dvidhaiveti vartate ||",
  "SA01n757:866": "[132] kliṣṭāṇāṃ kuśalānāṃ ca tadanyeṣāṃ tridhā matā |",
  "SA01n757:867": "kliṣṭāṇāṃ ca skanghānāṃ traiyadhvikī prāptiḥ |",
  "SA01n757:868": "‘kuśalānāṃ ca tadanyeṣāṃ’ tebhyo'nāsravebhyastebhyaścānucittebhyaḥ kuśalasāsravebhyo'nyeṣāṃ kuśalasāsravānāṃ(ṇāṃ)",
  "SA01n757:869": "traiyadhvikyeva |",
  "SA01n757:870": "nivṛtāvyākṛtā jñānanirmāṇamanasāṃ tathā ||",
  "SA01n757:871": "traiyadhvikīti vartate ||",
  "SA01n757:872": "[133] nirvāṇasyādito lābhe nityasyānyasya sarvadā |",
  "SA01n757:873": "nirvāṇasya tatprathamato lābhe dvaiyadhvikyeva |",
  "SA01n757:874": "anāgatavartamānālabdhasyātītā'pi |",
  "SA01n757:875": "‘nityasyānyasya sarvadā |’",
  "SA01n757:876": "ajā tavartamānā ca",
  "SA01n757:877": "apratisaṃkhyānirodhasyānāgatavartamānaiva nityam |",
  "SA01n757:878": "kadācittu tridheṣyate ||",
  "SA01n757:879": "yena labdhastasya traiyaghvikītyuktametat |",
  "SA01n757:880": "vyākhyāte prāptyaprāptī ||",
  "SA01n757:881": "sabhāgatā vaktavyā |",
  "SA01n757:882": "keyaṃ sabhāgatā nāma ?",
  "SA01n757:883": "nahīha pravacane tīrthyaparikalpitasāmānyaviśeṣapadārthagandho'pyasti |",
  "SA01n757:884": "tatkeyaṃ tadabhyāsagateti ?",
  "SA01n757:885": "tadidaṃ pratārya (ya)te |",
  "SA01n757:886": "[134] ekārtharuciheturyaḥ sattvānāṃ sa sabhāgatā |",
  "SA01n757:887": "sabhāgatā nāma dravyam |",
  "SA01n757:888": "sattvānāmekārtharuciḥ sādṛśyahetubhūtam |",
  "SA01n757:889": "nikāyasabhāga ityasya śāstrasaṃjñā |",
  "SA01n757:890": "sā punarabhinnā bhinnā ca |",
  "SA01n757:891": "abhinnā sarvasatvānāṃ sattvasabhāgatā |",
  "SA01n757:892": "sā pratisattvaṃ sarveṣvātmasnehāhāraratisāmyāt |",
  "SA01n757:893": "bhinnā punasteṣāmeva sattvānāṃ dhātubhūmigatiyonijātistrīpuruṣopāsakabhikṣuśaikṣāśaikṣādīnāmekārtharucitvabhedapratiniyamahetuḥ |",
  "SA01n757:894": "tasyāṃ khalvasatyāṃ sarvāryāṇā(nā)",
  "SA01n757:895": "ryalokavyavahārasaṃkaradoṣaḥ prasajyeta |",
  "SA01n757:896": "tasyāṃ tu satyāmeṣa doṣo na bhavatītyasti sabhāgatā nāma dharmaḥ,",
  "SA01n757:897": "‘ekārtharucihetuḥ’ iti |",
  "SA01n757:898": "syāccyavetopapadyeta na ca sva[sa]bhāgatāṃ vijahyāt,",
  "SA01n757:899": "na [ca] pratilabheteti ?",
  "SA01n757:900": "catuṣkoṭikaḥ |",
  "SA01n757:901": "prathamā kauṭiḥ-yataścyavate tatravopa[pa]dyamānaḥ |",
  "SA01n757:902": "dvitīyā-niyāmamavakrāman,",
  "SA01n757:903": "sa hi pṛthagjanasabhāgatāṃ vijahātyāryasabhāgatāṃ pratilabhate |",
  "SA01n757:904": "tṛtīyā-gatisaṃcārāt |",
  "SA01n757:905": "caturthī-etānākārān sthāpayitvā |",
  "SA01n757:906": "atha pṛthagjaṇa(na)",
  "SA01n757:907": "tvasyāsyāśca kaḥ prativiśeṣaḥ ?",
  "SA01n757:908": "pṛthagjanasabhāgatā khalūktarūpā |",
  "SA01n757:909": "pṛthagjanatvaṃ tu sarvānarthakarabhūtamiti sumahāṃstadviśeṣaḥ |",
  "SA01n757:910": "āptavacanenāpi tadanyatvasiddhiḥ |",
  "SA01n757:911": "uktaṃ hi bhagavatā-“sa ceditthatvamāgacchati manuṣyānāṃ(ṇāṃ)",
  "SA01n757:912": "sabhāgatāṃ pratilabhate” iti |",
  "SA01n757:913": "na caivaṃ pṛthagjanatvaṃ pratilabhyate vā tyajyate vā |",
  "SA01n757:914": "siddhā sabhāgatā |",
  "SA01n757:915": "kośakāraḥ punastāṃ vaiśeṣikaparikalpitajātipadārtheṇa(na)",
  "SA01n757:916": "samīkurvan vyaktaṃ pāyasavāyasayorvarṇasādharmyaṃ paśyatīti ||",
  "SA01n757:917": "atha kimidamāsaṃjñikaṃ nāma ?",
  "SA01n757:918": "tadapadiśyate |",
  "SA01n757:919": "āsaṃjñikaṃ vipāko yaccittopacchedyasaṃjñiṣu ||",
  "SA01n757:920": "asaṃjñisattveṣu deveṣūpapannānāṃ yaccittopacche didharmāntaraṃ viprayuktaṃ vipākajamutpadyate tadāsaṃjñikaṃ nāma |",
  "SA01n757:921": "yena tatropapannānāṃ cittamanāgatve(te)",
  "SA01n757:922": "'dhvani kālāntaraṃ sannirudhyate,",
  "SA01n757:923": "notpattuṃ labhate |",
  "SA01n757:924": "tatpunarekāntena vipākajasvabhāvam |",
  "SA01n757:925": "kasya vipākaḥ ?",
  "SA01n757:926": "asaṃjñisamāpatteḥ pūrakasya karmaṇaḥ |",
  "SA01n757:927": "keṣu pu[nastat] ?",
  "SA01n757:928": "devanikāyeṣu bhavati |",
  "SA01n757:929": "tadāha-“asaṃjñiṣu |",
  "SA01n757:930": "asaṃjñisattvā nāma devā bṛhatphaladevanikāyasaṃgṛhītā dhyānāntarikāvat |",
  "SA01n757:931": "” kiṃ punaste naiva kadācit saṃjñino bhavanti ?",
  "SA01n757:932": "bhavantyutpattikāle cyutikāle ca |",
  "SA01n757:933": "“prakṛṣṭamapi kālaṃ [sthitvā saha]saṃjñotpādātteṣāṃ sattvānāṃ tasmāt sthānāccyutirbhavati” iti sūtrapāṭhaḥ |",
  "SA01n757:934": "te ca tato dīrghasvapnavyutthitā iva cyutvā kāmadhātāvupapadyante, nānyatra |",
  "SA01n757:935": "tadupapannānāmavaśyaṃ kāmāvacarā'paraparyāyavedanīyakarmasadbhāvāt |",
  "SA01n757:936": "yathottarakauravānāṃ(ṇāṃ)",
  "SA01n757:937": "devopapattivedanīyaṃ karmeti ||",
  "SA01n757:938": "kā punarasāvasaṃjñisamāpattiriti ?",
  "SA01n757:939": "tadapadiśyate-",
  "SA01n757:940": "[135] śubhā'saṃjñisamāpattirdhyāne'ntye cittarodhinī |",
  "SA01n757:941": "āsaṃjñikamavyākṛtam |",
  "SA01n757:942": "vipākaphalatvāt |",
  "SA01n757:943": "iyaṃ tu śubhāḥ(bhā) |",
  "SA01n757:944": "sā punariyaṃ ‘dhyāne'ntye’ caturthadhyānasaṃgṛhītetyarthaḥ |",
  "SA01n757:945": "‘cittarodhinī’,",
  "SA01n757:946": "yathaiva tatphalaṃ cittasannirodhi tathaiveyamapi cittasaṃrodhinī |",
  "SA01n757:947": "cittagrahaṇācca caittānāmanuktasiddhirādityāstagamane kiraṇāstagamanavat |",
  "SA01n757:948": "kimarthaṃ puṇa(na)",
  "SA01n757:949": "retāṃ yogiṇaḥ(naḥ)",
  "SA01n757:950": "samāpadyante ?",
  "SA01n757:951": "niḥsṛtīcchāpravṛttitvāt",
  "SA01n757:952": "te hi nissaraṇasaṃjñāpūrvakeṇa manaskāreṇa tāṃ samāpadyante mokṣakāṅkṣayā |",
  "SA01n757:953": "sā punariyam-",
  "SA01n757:954": "nāryasya",
  "SA01n757:955": "āryā hi tāmapāyasthānamiva manyante |",
  "SA01n757:956": "pṛthagjanāstu kecinmokṣasthānamiti |",
  "SA01n757:957": "kiṃ puṇa(na)riyamupapattyā vā vairāgyeṇa vā labhyate ?",
  "SA01n757:958": "netyāha | kiṃ tarhi ?",
  "SA01n757:959": "āpyā prayogataḥ ||",
  "SA01n757:960": "yatnena tāmutpādayatīti ||",
  "SA01n757:961": "[136] nirodhākhyā tu vijñeyā vijihīrṣorbhavāgrajā ||",
  "SA01n757:962": "nirodhasamāpattirapi cittacaittānāṃ dharmāṇāṃ kañcitkālamutpattisannirodhinī |",
  "SA01n757:963": "sā punariyaṃ vihārasaṃjñāpūvakena(ṇa)",
  "SA01n757:964": "manasikāreṇa nirvāṇasadṛśaṃ sukhamanubhavitukāmairyogibhiḥ saṃmukhīkriyate |",
  "SA01n757:965": "‘bhavāgrajā’ ceyaṃ samāpattiḥ |",
  "SA01n757:966": "śubhā'ryaṃsya prayogāpyā dvivedyā'niyatā matā ||",
  "SA01n757:967": "dvayoḥ kālayorvedyā ‘dvivedyā’ |",
  "SA01n757:968": "upapadyavedanīyā cāparaparyāyavedanīyā ca |",
  "SA01n757:969": "aniyatavedanīyā ceyam |",
  "SA01n757:970": "yo hyetāmutpādya pariṇi(ni)",
  "SA01n757:971": "rvāti sa nāsyā vipākaṃ pratisaṃvedayate |",
  "SA01n757:972": "tasyā hi bhavāgre catuskandhako vipāko vipacyate |",
  "SA01n757:973": "āryaścaitāmutpādayituṃ śaknoti nānāryaḥ |",
  "SA01n757:974": "ucchedabhīrutvācchāśvatadṛṣṭiprahānā(ṇā)",
  "SA01n757:975": "dāryamārgavalotpādanācca |",
  "SA01n757:976": "āryasyāpi ceyaṃ prayogalabhyā na vairāgyalabhyeti |",
  "SA01n757:977": "atra punaḥ kośakāraḥ pratijānīte-“sacittikeyaṃ samāpattiḥ” iti |",
  "SA01n757:978": "“samāpatticittameva hi taccittāntaraviruddhamutpadyate |",
  "SA01n757:979": "yena kālāntaramanyasya cittasyāpravṛttimātraṃ bhavati |",
  "SA01n757:980": "tadviruddhāśrayāpādanāt sā'sau samāpattiriti prajñāpyate |”",
  "SA01n757:981": "tadetadabauddhīyam | kutaḥ ?",
  "SA01n757:982": "[137] cetaścatuṣṭayāyogādāgamādupapattitaḥ |",
  "SA01n757:983": "nirveditamanobhāvātsiddhyatīyamacittikā ||",
  "SA01n757:984": "bhavāgre khalu catvāri cittāni vidyante |",
  "SA01n757:985": "vipākajaṃ nivṛtāvyākṛtaṃ kuśalamupapattilābhikaṃ prāyogikaṃ ca |",
  "SA01n757:986": "tebhyaścaturbhyaḥ kataraccittaṃ yannirodhasamāpannasyānyacittanirodhītyucyate ?",
  "SA01n757:987": "tatra tāvadvipākajaṃ tatratyāṃ .............................",
  "SA01n757:988": "“.............dharme pratipattyevājñāmārādhayati |",
  "SA01n757:989": "nāpi maraṇakālasamaye |",
  "SA01n757:990": "bhedācca kāyasyātikramya devān kabaḍīkārabhakṣānanyatamasmin divye manomaye kāya upapadyate |",
  "SA01n757:991": "sa tatropapannaḥ [abhokṣṇaṃ] saṃjñāveditanirodhaṃ samāpadyate ca vyuttiṣṭhate ca |",
  "SA01n757:992": "asti caitatsthānamiti yathābhūtaṃ prajānāti” iti |",
  "SA01n757:993": "atra sthavira udāyī sthaviraśāri[pu]tramidamavocat-“mā tvamāyuṣmannevaṃ vocaḥ |",
  "SA01n757:994": "” sa hi manyate sma bhāvāgrīkīyaṃ samāpattirdivyaśca manomayaḥ kāyaścaturthaghyānabhūmika ukto bhagavatā tatkathametadupapatsyate |",
  "SA01n757:995": "tadetad bhadantodāyinā parihāni(ṇi)",
  "SA01n757:996": "majānānenābhidharmasaṃmūḍhena pratyuktaḥ sa bhagavatā paramābhidhā makeṇāvasādanārthamabhihitaḥ-“tvamapi mohapuruṣa śāriputreṇa bhikṣuṇā sārdhaṃ gabhbhīre'bhidharme saṃlapituṃ manyase ?” [iti]",
  "SA01n757:997": "nikāyāntarīyāścaturthaghyānabhūmikāmapi nirodhasamāpattimicchanti |",
  "SA01n757:998": "teṣāṃ vinā parihānyā(ṇyā)",
  "SA01n757:999": "siddhatyetatsūtra[m] |",
  "SA01n757:1000": "ye (e)tadeva tu na siddhyati-caturthadhyānabhūmikāpyasāvastīti |",
  "SA01n757:1001": "katham ? “navānupūrvasamāpattayaḥ” iti sūtre vacanāt |",
  "SA01n757:1002": "prāptakāmavaśitvāttu santaḥ paścādvilaṃdhyāpi vyutkrāntasamāpattiṃ samāpadyanta iti ||",
  "SA01n757:1003": "vyākhyāte samāpattī |",
  "SA01n757:1004": "[138] gatiprajñaptyupādānamāyuścittoṣmaṇoḥ sthitiḥ |",
  "SA01n757:1005": "āgamādyuktitaścaiva dravyatastatsadiṣyate ||",
  "SA01n757:1006": "āyurjīvitamityanarthāntaram |",
  "SA01n757:1007": "uktaṃ hyabhidharme-“jīvitendriyaṃ katarat ?",
  "SA01n757:1008": "traidhātukamāyuḥ” iti |",
  "SA01n757:1009": "tatpunaḥ ‘gatiprajñaptyupādānaṃ’ vipākajasvabhāvatvāt |",
  "SA01n757:1010": "uktaṃ hi sūtre-“nirvṛtte vipāke nāraka iti saṃkhyāṃ gacchati |",
  "SA01n757:1011": "evaṃ yāvannavasaṃjñānāsaṃjñāyatanopagasaṃkhyāṃ gacchati” iti |",
  "SA01n757:1012": "na cānyadindriyaṃ vipākajaṃ traidhātuka vyāpyasti yajjanmaprabandhā'vicchedena vartamānaṃ gatiprajñaptyupādānaṃ syāt,",
  "SA01n757:1013": "anyatra jīvitendriyāt |",
  "SA01n757:1014": "tatpunarastīti kathaṃ gamyate ?",
  "SA01n757:1015": "āgamādyuktitaśca |",
  "SA01n757:1016": "āgamastāvadayam-",
  "SA01n757:1017": "“āyuruṣmātha vijñānaṃ yadā kāyaṃ jahatyamī |",
  "SA01n757:1018": "apaviddhastadā śete yathā kāṣṭhamacetanam ||”",
  "SA01n757:1019": "sarvaṃ hi jīvitendriyaṃ kāmadhātāvavaśyaṃ kāyendriyoṣmasahacariṣṇu |",
  "SA01n757:1020": "tattvavaśyaṃ vijñānasahavarti nāpi cakṣurādīndriyasahavarti |",
  "SA01n757:1021": "rūpadhātau tu sarvaṃ kāyādipañcendriyasahavarti |",
  "SA01n757:1022": "na tvavaśyaṃ cittasahacariṣṇa |",
  "SA01n757:1023": "ārūpyadhātau tu sarvaṃ vijñānasahavarti,",
  "SA01n757:1024": "anyatra nirodhasamāpatteḥ |",
  "SA01n757:1025": "jīvitendriyaṃ gatiprajñaptyupādānamastīti dravyam |",
  "SA01n757:1026": "anyathā hi kuśalanivṛtte cetasi nirmalo(le)",
  "SA01n757:1027": "vā'dhobhaume tadgatiprajñaptyupādānavipākajaṃ kiṃ kalpyeta yatsadbhāvādasau tato na pracyutaḥ syāt ?",
  "SA01n757:1028": "na ca śakyaṃ pratijñātumanāsravānā(ṇā)",
  "SA01n757:1029": "[ma]dhobhūmivijñānabījaṃ tadgatisaṃjñaptyupādānaṃ kalpayitum,",
  "SA01n757:1030": "anāsravasya cittasya samucchedāya pravṛttatvāt |",
  "SA01n757:1031": "na cānyadvijñānaṃ tadbhaumaṃ śakyaṃ kalpayituṃ manovijñānadhātuvyatiriktasyānākāramālambanasya vijñānasyāprasiddhatvāt |",
  "SA01n757:1032": "manodhāturiti cet | na |",
  "SA01n757:1034": "manovijñānadhātorevāvasthāntare tannāmaprajñapteḥ |",
  "SA01n757:1035": "yuktirapi-cakṣurādivattadādhipatyaviśeṣāt |",
  "SA01n757:1036": "“samādhibalena karmajaṃ jīvitāvedhaṃ nirvartyāyuḥ saṃskārādhiṣṭhānajam,",
  "SA01n757:1037": "āyurna vipākaḥ” iti kośakāraḥ |",
  "SA01n757:1038": "tatra kimuttaramiti ?",
  "SA01n757:1039": "na tatrāvaśyamuttaraṃ vaktavyaṃ yasmānnaitatsūtre'varati,",
  "SA01n757:1040": "vinaye na saṃdṛśyate,",
  "SA01n757:1041": "dharmatāṃ ca viloma yati |",
  "SA01n757:1042": "tasmād bālavacanavadadhyupekṣyametat |",
  "SA01n757:1043": "kathaṃ tāvatsūtre nāvatarati,",
  "SA01n757:1044": "vinaye na saṃdṛśyate ?",
  "SA01n757:1045": "sūtre hyaktam- “asthānamanavaka śo yatprahāna(ṇa)",
  "SA01n757:1046": "hetorvā upakramahetorvā apakvaṃ paripācayet,",
  "SA01n757:1047": "paripakvaṃ vā anyena nayena nayet” iti vistaraḥ |",
  "SA01n757:1048": "vinaye'pi “niyatavedanīyaṃ tri[prakā]raṃ karma sadevakenāpi lokena na śakyaṃ vyāvartayitum” iti parigrahaḥ |",
  "SA01n757:1049": "abhidharme'pi sarvāparimitamāyurākṣipyate |",
  "SA01n757:1050": "tasyāpakṣālāḥ kālasthānāntarāvasthānādiṣu niyamyante |",
  "SA01n757:1051": "ityevaṃ tāvadāgamādapetaṃ nottarārham |",
  "SA01n757:1052": "tathāpi tu yuktimaduttaramucyate |",
  "SA01n757:1053": "yadi bhagavān samādhibalena svecchayā[']pūrvaṃ sattvaṃ savijñānakaṃ sendriyamutpādayet,",
  "SA01n757:1054": "svātmano vā jīvitamanākṣiptaṃ prākkarmabhiryogabalenākṣipet,",
  "SA01n757:1055": "tato buddho bhagavānnārāyanī(ṇī)",
  "SA01n757:1056": "kṛtaḥ syāt apūrvasattvanirmāṇāt |",
  "SA01n757:1057": "sa ca kāruṇikatvānneva pariṇi(ni)",
  "SA01n757:1058": "rvāyāt, śāsanaṃ(na)",
  "SA01n757:1059": "sambhedasaṃdehāṃśca cchindyāt |",
  "SA01n757:1060": "tasmādvaitulikaśāstrapraveśadvāramārabdhaṃ tena bhadantenetyadhyupekṣa metat |",
  "SA01n757:1061": "atha kimāyuḥkṣayādeva maraṇaṃ bhavatyāhosvidanyathā'pi ?",
  "SA01n757:1062": "prajñaptyāmuktam-“astyāyuḥkṣayānmaraṇaṃ na puṇyakṣayādibhiḥ?",
  "SA01n757:1063": "catuṣkoṭikaḥ |",
  "SA01n757:1064": "prathamā koṭiḥ-āyuviṃpākasya karmaṇaḥ paryādānāt |",
  "SA01n757:1065": "dvitīyā-bhogavipākasya |",
  "SA01n757:1066": "tṛtīyā-ubhayoḥ |",
  "SA01n757:1067": "turthī-viṣamāparihāreṇa |",
  "SA01n757:1068": "jñānaprasthāna uktam-“āyuḥ santatyupanibaddhaṃ vartata iti vaktavyam ?",
  "SA01n757:1069": "sakṛdutpannaṃ tiṣṭhatīti vaktavyam ?",
  "SA01n757:1070": "āha-kāmāvacarāṇāṃ sattvānāmasaṃjñisamāpattiṃ nirodhasamāpattiṃ vā samāpannānāṃ santatyupanibaddhaṃ vartata iti vaktavyam |",
  "SA01n757:1071": "samāpannānāṃ santatyupanibaddhaṃ vartata iti vaktavyam |",
  "SA01n757:1072": "samāpannānāṃ rūpārupyāvacarāṇāṃ ca sattvānāṃ sakṛdutpannaṃ tiṣṭhatīti vaktavyam ||”",
  "SA01n757:1073": "kaḥ puṇa(na)rasya bhāṣitasyārthaḥ ?",
  "SA01n757:1074": "yasyāśrayopaghātādupadhātastatsantatyadhīnatvāt prathamam |",
  "SA01n757:1075": "yasyāśrayopaghāta eva nāsti tadyathotpannāvasthānād dvitīyam |",
  "SA01n757:1076": "sāntarāyaṃ prathamaṃ nirantarāyaṃ dvitīyamiti kāśmīrāḥ |",
  "SA01n757:1077": "tasmādastyakālamṛtyuḥ |",
  "SA01n757:1078": "sūtra uktam-“catvāra ātmabhāvapratilambhāḥ |",
  "SA01n757:1079": "astyātmabhāvapratilambho yatrātmasaṃcetanā krāmati na parasaṃcetanā” iti catuṣkoṭikaḥ |",
  "SA01n757:1080": "ātmasaṃcetanāvakrāmati kāmadhātau krīḍāpramoṣakāṇāṃ devānāṃ manaḥpradoṣakāṇāṃ ca devānām |",
  "SA01n757:1081": "teṣāṃ hi praharṣamanaḥpradoṣābhyāṃ tasmātsthānāccyutibhaṃvati, nānyathā |",
  "SA01n757:1082": "buddhānāṃ ceti vaktavyam,",
  "SA01n757:1083": "svayaṃmṛtyutvāt |",
  "SA01n757:1084": "parasaṃcetanaiva krāmati garbhāṇḍāgatānām |",
  "SA01n757:1085": "ubhayam-anyeṣāṃ kāmāvacarāṇāṃ prāyeṇa |",
  "SA01n757:1086": "nobhayam-sarveṣāmantarābhavikānāṃ rūpārūpyāvacarāṇāmekatīyānāṃ ca kāmāvacarāṇām |",
  "SA01n757:1087": "tadyathā nārakāṇāṃ ca darśaṇa(na)",
  "SA01n757:1088": "mārgamaitrīnirodhasamāpattisamāpannānāṃ rājarṣijinadūtajinādiṣṭaprabhṛtīnāṃ sarveṣāṃ ca caramabhavikānāṃ bodhisattvānāṃ mātustadgarbhāyāścakravartiṇa(na)",
  "SA01n757:1089": "śca tadgarbhāyāḥ |“",
  "SA01n757:1090": "vyākhyātaṃ jīvitendrim ||",
  "SA01n757:1091": "saṃskṛtalakṣaṇānīdānīṃ vyākhyāyiṣyante |",
  "SA01n757:1092": "tāni puṇaḥ (naḥ)",
  "SA01n757:1093": "kāni kiyanti veti ?",
  "SA01n757:1094": "tadupavyākhyāyate-",
  "SA01n757:1095": "[139] jātiḥ sthitirjarāṇā(nā)",
  "SA01n757:1096": "śaḥ saṃskṛtāṅkacaṣṭatuyī |",
  "SA01n757:1097": "etāni khalu catvāri saṃskṛtalakṣaṇāni bhagavatā'bhidharme'bhihitāni |",
  "SA01n757:1098": "etānyeva vineyaprayojanavaśāt sūtre sthityanyathātvamekīkṛtya trīṇyuktāni |",
  "SA01n757:1099": "gāthāyāṃ tvebhyo'ṅgadvayaṃ sāmarthyādgamyamānamantarṇīya pradarśyate |",
  "SA01n757:1100": "sthitirhi dharmāyogamicchantī taddharmamupaguhyāvatiṣṭhate |",
  "SA01n757:1101": "sā ca tathā pravartamānā lokasya cittonnativiśeṣaṃ janayati |",
  "SA01n757:1102": "tato bhagavatā'nyathātvākhyayā jarayā sahoktā śrīriva kālakarṇyānubaddhā saṃvegānukūlā bhaviṣyatītyeṣo'rtha[vi]ṣayo dṛśyate |",
  "SA01n757:1103": "tasmāccatvāri | itaśca-",
  "SA01n757:1104": "catvāri sthitināstitve hetutvādyaprasiddhitaḥ ||",
  "SA01n757:1105": "yadi hi dharmasya sthitirṇa(rna)",
  "SA01n757:1106": "syāt, tasyātmanyavasthitasya hetvākhyaḥ śaktiprabhāvaviśeṣo na syāt |",
  "SA01n757:1107": "anityatāgra[sta]sya ca notpaktiśaktirityataśca kriyāṃ na kuryāt |",
  "SA01n757:1108": "kriyā'bhāvātphalābhāvaḥ syāt |",
  "SA01n757:1109": "phalārthaścāyamārambhaḥ |",
  "SA01n757:1110": "tasmādāstikairṇā(rnā)",
  "SA01n757:1111": "stikapakṣaṃ vikṣipya sthitiḥ pratigṛhyata iti siddham ||",
  "SA01n757:1112": "catvārīti na siddhyanti jarābhāvāt |",
  "SA01n757:1113": "bhavatu sthitiḥ,",
  "SA01n757:1114": "jarā tu sarvathā na yujyate |",
  "SA01n757:1115": "katham ? uktaṃ hi-",
  "SA01n757:1116": "”tathātvena jarāsiddhiraṇya(nya)",
  "SA01n757:1117": "thātve'nya eva saḥ |",
  "SA01n757:1118": "tasmānai(nnai)",
  "SA01n757:1119": "kasya bhāvasya jarā nāmopapadyate ||”",
  "SA01n757:1120": "taṃ pratīdamucyate-",
  "SA01n757:1121": "[140] śaktihānerjarāsiddhiḥ",
  "SA01n757:1122": "unmiṣito hi dharmo jāyate hṛṣitaḥ phalamākṣipatīti |",
  "SA01n757:1123": "tasya yadi jarasā śaktirna vihanyeta sa dvitīyamapi phalamākṣipeta |",
  "SA01n757:1124": "na ca śaknotyākṣeptum |",
  "SA01n757:1125": "tasmādgamyate kaścijjarākhyaḥ śatruastaṃ jarjarīkṛtyopahṛtasāmarthyamanityatāpiśācyāḥ samarpayatīti yuktamuktam ‘śaktihānerjarāsiddhiḥ’ iti |",
  "SA01n757:1126": "naitadyuktamuktaṃ pariṇāmadoṣaprasaṅgāt |",
  "SA01n757:1127": "evaṃ laghvācakṣāṇena bhavatā sāṃkhyīyaḥ pariṇāmo'bhyupagato bhavati |",
  "SA01n757:1128": "nābhyupagataḥ, yasmāt-",
  "SA01n757:1129": "nānyatvāt pariṇāmitā |",
  "SA01n757:1130": "anya eva hi no jarākhyo dharmo,",
  "SA01n757:1131": "anyaśca dharmī |",
  "SA01n757:1132": "sāṃkhyasya tvavasthitasya dharmiṇaḥ svātmabhūtasya dharmāntarasyotsargaḥ svātmabhūtasya cotpādaḥ pariṇāma iti |",
  "SA01n757:1133": "kathaṃ puṇaḥ(naḥ)",
  "SA01n757:1134": "kṣaṇikasya dharmasya śaktihānirbhavati ?",
  "SA01n757:1135": "evam-yasmādasyājahadātmakasya-",
  "SA01n757:1136": "ekakāritranāśābhyāṃ śaktihāniḥ prasiddhyati ||",
  "SA01n757:1137": "yena khalu dārḍhyeṇo(no)",
  "SA01n757:1138": "peto yamekaṃ phalamākṣipate,",
  "SA01n757:1139": "yadi tenaiva yuktaḥ syād dvitīyamapyākṣipet |",
  "SA01n757:1140": "na cainaṃ śaktimantamanityatā hiṃsyāt |",
  "SA01n757:1141": "tasmād gamyate'nyathībhūto'yamanityatāvyāghrīmukhaṃ praviśati |",
  "SA01n757:1142": "ityekaṃ phalamākṣipya naśyatītyuktametat-‘ekakāritranāśābhyāṃ śaktihāniḥ prasiddhyati |’",
  "SA01n757:1143": "na prasiddhyati,",
  "SA01n757:1144": "nirhetukatvādvināśasya |",
  "SA01n757:1145": "ye hyarthatmāno hetumantaste khalvanityā dṛṣṭāḥ |",
  "SA01n757:1146": "katham ? aṃkuravat |",
  "SA01n757:1147": "na vināśasya vināśo'sti,",
  "SA01n757:1148": "tasmādahetukaḥ |",
  "SA01n757:1149": "kiñca, ye cārthātmānaḥ paścādbhavanti teṣāṃ pūrvaheturasti tadyathā bhasmano bījādisaṃyogaḥ |",
  "SA01n757:1150": "na ca vināśasya heturasti |",
  "SA01n757:1151": "tasmādasau na paścādbhavatīti |",
  "SA01n757:1152": "tatra yaduktaṃ jātasya sthityanyathātvamapekṣya vināśo bhavatīti tadayuktam |",
  "SA01n757:1153": "atra pratyavasthānam-",
  "SA01n757:1154": "[141] sati janmani tadbhāvād dravyakāritranāśataḥ |",
  "SA01n757:1155": "āgamādupapatteśca vināśo'pi sahetukaḥ |",
  "SA01n757:1156": "saheturvināśa iti sthāpanā |",
  "SA01n757:1157": "kutaḥ ? ‘sati janmani tadbhāvāt |",
  "SA01n757:1158": "’ uktaṃ hi bhagavatā-“asmin satīdaṃ bhavati |",
  "SA01n757:1159": "yāvadavidyāpratyayāḥ saṃskārāḥ |",
  "SA01n757:1160": "” sati cotpattimati vināśo bhavati |",
  "SA01n757:1161": "tasmātsahetukaḥ |",
  "SA01n757:1162": "yasya punarahetukastasya prāgapi janmanaḥ so'stīti janmaiva na syāt,",
  "SA01n757:1163": "viruddhānāmanyataropapatteḥ |",
  "SA01n757:1164": "tayoravirodhādvā tadvyapadeśānupapattiratāddharmyaṃ ca saṃskārāṇāmiti |",
  "SA01n757:1165": "dharmā(rma)ṇā(nā)",
  "SA01n757:1166": "stitvamātraṃ vināśa iti cet | na |",
  "SA01n757:1168": "tadastitvapūrvakatvāt |",
  "SA01n757:1169": "astitvapūrvakaṃ hi tannāstitvamiti tadapi sahetukam |",
  "SA01n757:1170": "nāsti kiñcittaditi cet | na |",
  "SA01n757:1172": "astitvavirodhānupapatteḥ |",
  "SA01n757:1173": "kiñca, bhāvavirodhitve satyabhāvasya bhavatāpatteḥ |",
  "SA01n757:1174": "avi[rodhi]tve bhāvanityatvaprasaṃgādubhayābhāve vāṅmātratvāt |",
  "SA01n757:1175": "kā caiṣā vāco yuktiḥ sati ca bhavati tadviśeṣyaścātadvirodhī ca |",
  "SA01n757:1176": "na ca kiñcidityevaiṣā vācoyuktirasaṃbaddhāḥ(ddhā) |",
  "SA01n757:1177": "nirarthikā caiṣā vācoyuktiḥ |",
  "SA01n757:1178": "ataste bhāvābhāvo vāgvastumātram |",
  "SA01n757:1179": "pratiṣedhasāmarthātpratiṣeghyo bhāvo'stīti cet |",
  "SA01n757:1180": "nāsti |",
  "SA01n757:1181": "śaśaviṣāṇavacchabdo gaḍumātratvātpratiṣedhadvayārthānupapatteśca |",
  "SA01n757:1182": "kiñca, kāritramātranāśācca |",
  "SA01n757:1183": "viruddhapratyayasānnidhye kriyāmātraṃ hi no[de]ti, naśyati |",
  "SA01n757:1184": "tasmānnā[na]rthavān vināśaśabdaḥ |",
  "SA01n757:1185": "kutaśca ? āgamādupapatteśca |",
  "SA01n757:1186": "uktaṃ hi bhagavatā-“utpannānāmakuśalānāṃ dharmāṇāṃ nirodhāya” iti |",
  "SA01n757:1187": "tathoktam-“ihaikatīyaḥ prāṇātipātiko bhavati” iti vistaraḥ |",
  "SA01n757:1188": "tathā-“tisraḥ saṃvartanyo'nalajalānilākhyā yābhiḥ krameṇa yāvacchubhakṛtsnā vinaśyante” iti |",
  "SA01n757:1189": "tathā-“jātipratyayaṃ jarāmaraṇam” iti |",
  "SA01n757:1190": "upapattirapi |",
  "SA01n757:1191": "janmano'pyahetukatvaprasaṃgāt |",
  "SA01n757:1192": "yadi khalvasati sadbhāve'pyahetuko vināśaḥ,",
  "SA01n757:1193": "janmāpyahetukaṃ bhavatviti |",
  "SA01n757:1194": "tatsamarthahetusāmagrīsannidhāne janmadarśaṇā(nā)",
  "SA01n757:1195": "t, tatsahetukatvamiti cet | na |",
  "SA01n757:1197": "tadvināśe tulyatvāttasyāpi samarthahetusāmagryantarasannidhānābhyupagamāt |",
  "SA01n757:1198": "vyākhyātāni lakṣaṇāni ||",
  "SA01n757:1199": "nāmakāyādayo vaktavyāḥ |",
  "SA01n757:1200": "na khalu vaktavyāḥ |",
  "SA01n757:1201": "na hi te śabdādanye vidyante,",
  "SA01n757:1202": "svabhāvakriyābhāvāditi |",
  "SA01n757:1203": "tadupadarśanārthamidamārabhyate |",
  "SA01n757:1204": "[142] vākchabdādhīnajanmānaḥ svārthapratyāyanakriyāḥ |",
  "SA01n757:1205": "saṃjñādyaparaṇā(nā)",
  "SA01n757:1206": "mānastrayo nāmādayaḥ smṛtāḥ ||",
  "SA01n757:1207": "viprayuktāḥ khalu nāmādayaḥ saṃskāraskandhasaṃgṛhītāḥ |",
  "SA01n757:1208": "vāk tu rūpaskandhasaṃgṛhītā vāggīrniruktirityarthaḥ |",
  "SA01n757:1209": "te ca tadadhīnotpattayo niruktyadhīnārthapravṛttayaśca jñānavadarthasya pratinidhisthānīyāḥ |",
  "SA01n757:1210": "nirukti[:]nāma saṃjñā |",
  "SA01n757:1211": "nārthāṇā(nā)",
  "SA01n757:1212": "mekasaṃjñatvāt |",
  "SA01n757:1213": "yathā tu cakṣurvijñānakāyādayaḥ pañcarūpādyāyattavṛttayaḥ,",
  "SA01n757:1214": "tadvatte'pi ‘vākchabdādhīnajanmānaḥ’ |",
  "SA01n757:1215": "ataścoktam-”vāṅ nāmni pravartate,",
  "SA01n757:1216": "nāmārthaṃ dyotayati |",
  "SA01n757:1217": "” iti |",
  "SA01n757:1218": "vācā saha kacaṭatapādayo jāyante tayā nidhīyanta iti |",
  "SA01n757:1219": "prativarṇānuvartinīnāṃ vācāṃ sāvayavatve'pi sati tadabhidhānānupapattiriti cet | na |",
  "SA01n757:1221": "śabdabhedasaṃcayasya pratyayatve tadabhidhānasāmarthyopapatteḥ |",
  "SA01n757:1222": "kiñca, kriyayā ca tadastitvaṃ nirdhāryate |",
  "SA01n757:1223": "kā ca setyucyate |",
  "SA01n757:1224": "svārthapratyāyanaṃ kriyā |",
  "SA01n757:1225": "svaṃ svamarthaṃ pratyāyayatyapauruṣeyatvānnāmārthasaṃbandhasyaiṣa teṣāṃ kṛtāntaḥ |",
  "SA01n757:1226": "te punarnāmasaṃjñādyaparanāmānaḥ |",
  "SA01n757:1227": "tatra nāmaparyāyaḥ saṃjñākaraṇaṃ yathā ghaṭa iti |",
  "SA01n757:1228": "padaparyāyo vākyam |",
  "SA01n757:1229": "yathā ghaṭo dṛśyata iti |",
  "SA01n757:1230": "yena kriyāguṇakālaviśeṣā gamyanta iti kvacit |",
  "SA01n757:1231": "“yāvadbhirarthavadbhiḥ padairvivakṣitārthaparipūrirbhavati tāvatāṃ samūhaḥ padam” ityābhidharmikāḥ |",
  "SA01n757:1232": "vyañjanaparyāyo'kṣaraṃ yathā ka ityetadakṣaraṃ niravayavamamūrtamapratighaṃ rūpalakṣaṇavimuktaṃ traikālikārthapratyāyanasamarthaṃ manovada pratihatagamanamiti |",
  "SA01n757:1233": "na, asiddhatvāt |",
  "SA01n757:1234": "na khalu vākchabdādanye nāmādayaḥ siddhyanti |",
  "SA01n757:1235": "vākchabda evārtheṣu saṃjñākartṛkṛtāvadhiḥ smṛtyā gṛhītāvayavasamudāyaḥ śroturarthaṃ pratyāya[ya]tīti kimanyairnāmādibhiḥ parikalpitaiḥ ?",
  "SA01n757:1236": "tatredaṃ pratyavasthīyate-",
  "SA01n757:1237": "[143] anye nāmādayaḥ śabdādaprāptārthaprakāśanāt |",
  "SA01n757:1238": "śabdo hiparamānu(ṇu)saṃcayaḥ |",
  "SA01n757:1239": "sa prāpyārthaṃ prakāśayet,",
  "SA01n757:1240": "pradīpavat |",
  "SA01n757:1241": "nājātadhvastasvargādideśasthānā(na)",
  "SA01n757:1242": "rtha(rthā)",
  "SA01n757:1243": "n prāptuṃ śaknoti |",
  "SA01n757:1244": "tasmātpratipadyasva [na] śabdo'rthaṃ pratyāyatīti |",
  "SA01n757:1245": "[i]taśca kramayaugapadyapratyāyanāsaṃbhavāt |",
  "SA01n757:1246": "katham ? balvajavat |",
  "SA01n757:1247": "iha hi bahūni balvajadravyāṇi pratyekamasamarthāṇi(ni)",
  "SA01n757:1248": "saṃbhūya rajvā(jjvā)",
  "SA01n757:1249": "tmanāvasthitāni dārvādyākarṣaṇakriyāsāmarthyopetāni bhavanti |",
  "SA01n757:1250": "na caivaṃ vākyātmānaḥ śabdāḥ buddhyupagṛhotāvayavasamudāyasaṃkṣepāḥ kramalabdhajanmānaḥ pratyekamarthaṃ(rtha)",
  "SA01n757:1251": "pratyāyanasamarthāḥ, ṇā(nā)",
  "SA01n757:1252": "pi saṃbhūya pratyāyayanti,",
  "SA01n757:1253": "saṃbhūyānavasthānād balvajavat |",
  "SA01n757:1254": "tasmātkramayaugapadyātpratyāyanā'saṃbhavānna śabdāḥ kañcidarthaṃ pratyāyayantīti siddham |",
  "SA01n757:1255": "itaśca, pratyāyyapratyāyakādisaṃbandhānupapatteḥ |",
  "SA01n757:1256": "katham ? pradīpavat |",
  "SA01n757:1257": "tadyathā pradīpastamasi ghaṭādipratyāyyapratyāyakaśaktiyukto ghaṭadarśaṇā(nā)",
  "SA01n757:1258": "rthibhirupādīyate na ca kaścicchabdaḥ kasmiṃścidarthe kenacitsaṃbandhiviśeṣeṇa niyatavṛttiḥ,",
  "SA01n757:1259": "yastaṃ gṛhītvā pratyāyayemeti |",
  "SA01n757:1260": "tatra tāvat |",
  "SA01n757:1261": "[na] pradīpasyai(sye)",
  "SA01n757:1262": "va pratyāyyapratyāyakasaṃbandho'sti |",
  "SA01n757:1263": "akṛtasaṃketasyāpratyāyanāt |",
  "SA01n757:1264": "nāpi saṃyogākhyaḥ saṃbandho'sti sadasatostadanupapatteḥ |",
  "SA01n757:1265": "guṇatvācceti kasmiścinna samavāyākhyaḥ |",
  "SA01n757:1266": "ata evākāśaguṇatvācceti kaścit |",
  "SA01n757:1267": "tasmātpratyāyyapratyāyanādisaṃbandhānupapatteḥ yadagadiṣma na śabdo'rthaṃ pratyāya[ya]tīti tatsamyagabhyadhāmeti |",
  "SA01n757:1268": "sāmayikaḥ śabdo'rthapratyāyanaliṅgamiti cet | na |",
  "SA01n757:1270": "sādhyatvādvitarkavicārādhīnajanmanaḥ śabdasya kramayaugapadyapratyāyanānupapatteśca |",
  "SA01n757:1271": "prativarṇaviṣayā smṛtiḥ pratyāyayatīti cet | na |",
  "SA01n757:1273": "tatsamānadoṣatvātpūrvapakṣotsargatvācca |",
  "SA01n757:1274": "saṃskāra iti cet | na |",
  "SA01n757:1276": "asiddhatvāduktottaratvāca(cca) |",
  "SA01n757:1277": "yādṛcchikasaṃvṛttiśabdamātrābhyupagame vakṣyamāna(ṇa)",
  "SA01n757:1278": "doṣaprasaṃgācceti |",
  "SA01n757:1279": "kiṃ punarete nāmakāyādayo nityā āhosvidanityā iti ?",
  "SA01n757:1280": "anityāste tu vijñeyāḥ",
  "SA01n757:1281": "tu śabdo[']nityatvavādaviśeṣa |",
  "SA01n757:1282": "rtho hetuḥ |",
  "SA01n757:1283": "ka iti cet |",
  "SA01n757:1284": "so'yamucyate-",
  "SA01n757:1285": "sāpekṣārthavibhāvanāt ||",
  "SA01n757:1286": "katham ? jñānavat |",
  "SA01n757:1287": "tadyathā jñānaṃ cakṣurādīn hetūnapekṣyārthaṃ vibhāvayati tadvannāmādayo'pi ghoṣādīn hetūnapekṣyārthaṃ pratyāyayanti |",
  "SA01n757:1288": "tasmātsāpekṣapratyāyanādanityā iti ||",
  "SA01n757:1289": "yadi tarhi nāmādayo'rthaṃ pratyāyayanti,",
  "SA01n757:1290": "tatkathamidaṃ sadbhirapyucyate-‘śabdo'rthaṃ pratyāyayati’ iti ?",
  "SA01n757:1291": "tadatrābhidhīyate-",
  "SA01n757:1292": "[144] svarūpaṃ vedayaṃścchabdo vyañjanādīni ca dhruvam |",
  "SA01n757:1293": "arthapratyāyakaḥ prājñarbhaktikalpanayocyate ||",
  "SA01n757:1294": "āñjasā hi vāṅ nāmni pravartate nāmābhilapatotyarthaḥ |",
  "SA01n757:1295": "nāma tvarthaṃ dyotayatīti prativarṇānuvartino vāk khalu nāmābhilapanto svañca rūpamudbhāvayantī santānena pravartamānā guṇakalpanayā'rthaṃ pratyāyayatītyapadiśyate |",
  "SA01n757:1296": "na tvarthaḥ śabdavācyo dyotyo vā |",
  "SA01n757:1297": "itaśca na śabdo'rthaṃ pratyāyayati | yasmāt-",
  "SA01n757:1298": "[145] paramānu(ṇu)",
  "SA01n757:1299": "svabhāvatvād ghoṣaikatvaṃ na yujyate |",
  "SA01n757:1300": "“edaitau kaṇṭhatālavyau” iti pratijñāyate |",
  "SA01n757:1301": "na caikasyāna(ṇu)",
  "SA01n757:1302": "vacanasya viśliṣṭasthānadvaye vṛttirupapadyate |",
  "SA01n757:1303": "paramāṇusaṃghātasya tūpapadyate |",
  "SA01n757:1304": "paramāna(ṇa)",
  "SA01n757:1305": "vo'pi pratyekaṃ[na]pratyāyayanti,",
  "SA01n757:1306": "digbhāgāstitvanāstitve tadabhāvācceti |",
  "SA01n757:1307": "samudāyo'pi madhyasthairapratyāyanānumānādantadvayenāpi na pratyāyayatītyadhyavasīyate |",
  "SA01n757:1308": "na cārthāntaraṃ samudāyibhyaḥ samudāyo'sti |",
  "SA01n757:1309": "sa kathamarthaṃ pratyāyayiṣyatīti |",
  "SA01n757:1310": "atītavarṇasamudāyastvantyavarṇāpekṣo manobuddhyopagṛhītasvarūpaḥ saṃbandhinyarthe buddhimutpādayan pratyāyayatīti yuktarūpo vyapadeśaḥ |",
  "SA01n757:1311": "atra mīmāṃsā(saka)",
  "SA01n757:1312": "vaiyyākaraṇau pratyācakṣa(kṣā)te |",
  "SA01n757:1313": "nāsiddhatvāt |",
  "SA01n757:1314": "na khalu śabdasya paramānu(ṇu)",
  "SA01n757:1315": "mayatvaṃ siddham |",
  "SA01n757:1316": "tasmādanuttarametat |",
  "SA01n757:1317": "tau pratyabhidhīyate |",
  "SA01n757:1318": "tādātmyaṃ pratighātitvāt",
  "SA01n757:1319": "pratihanyate khalu śabdaḥ prākārabhittyādiṣu tasmātpratighātī śabda iti | na |",
  "SA01n757:1321": "asiddhā(ddham) |",
  "SA01n757:1322": "siddhasādhanādasiddheḥ |",
  "SA01n757:1323": "yatkhalu bhavatā pratighātitvenāprasiddhaṃ paramānu(ṇu)",
  "SA01n757:1324": "mayatvaṃ sādhyata ityasadetat |",
  "SA01n757:1325": "tatredaṃ pratyavasthīyate |",
  "SA01n757:1326": "tatsiddhirvaraṇādibhiḥ ||",
  "SA01n757:1327": "ālāṅgalagrāhebhyaḥ siddhametadgarbhagṛhāntargatena pihite kavāṭe'bhihanyamānāḥ paṭahāḥ dhmāpyamānāśca śaṃkhā na śrūyante |",
  "SA01n757:1328": "hūṇanāḍonirghoṣeṇa ca nagaraprākārāṇi pātyante |",
  "SA01n757:1329": "tasmātsiddhena jālmaja(je)",
  "SA01n757:1330": "nāsiddhasya sādhanamidamāviṣkriyate nāsiddheneti |",
  "SA01n757:1331": "yadapyucyate sphoṭaḥ śabdo dhvaniḥ śabdaguṇa iti tatrāpadiśyate-",
  "SA01n757:1332": "[146] sphoṭākhyo nāparo ghoṣācchabdo nityaḥ prasiddhyati |",
  "SA01n757:1333": "tasmāddhdhaniḥ śabdaḥ sphoṭa ityanarthāntaram |",
  "SA01n757:1334": "yathā hastaḥ karaḥ pāṇiriti lokaprasiddhametat | tasmāt-",
  "SA01n757:1335": "kramavṛtterṇa(rna)",
  "SA01n757:1336": "śabdena kaścidartho'bhidhīyate ||",
  "SA01n757:1337": "iti prāgāviṣkṛtametat |",
  "SA01n757:1338": "tanmā pramoṣīḥ ||",
  "SA01n757:1339": "yadapyucyate vaiyākaraṇaiḥ śabdo buddhinirgrāhya eṣa vaiśeṣikairapi śrotragrāhyaḥ,",
  "SA01n757:1340": "śabdaścā(syā)",
  "SA01n757:1341": "nyatve'pi ca śabdatvādayaḥ śrotreṇa gṛhyanta iti |",
  "SA01n757:1342": "tayoridamucyate-",
  "SA01n757:1343": "[147] na śrutyā śrūyate śabdastadanyā ca gatiḥ śruteḥ |",
  "SA01n757:1344": "yo brūyātsa svamātmānaṃ vidvadbhirapahāsayet ||",
  "SA01n757:1345": "iti | tasmātpratītapadārthako loke dhvaniḥ śabdaḥ |",
  "SA01n757:1346": "tataścānye nāmādayaḥ sarvārthaviṣayā iti sthāpanā |",
  "SA01n757:1347": "[148] pratidyotyaṃ yathāyogaṃ niyatāniyatāśca te |",
  "SA01n757:1348": "tatra ya āryayā niruktyā nirucyante dvādaśāyatanaviṣayāste niyatābhidheyaṃ(yasaṃ)",
  "SA01n757:1349": "bandhāḥ, laukikyāśca kecinniyatābhidheyā nirucyante |",
  "SA01n757:1350": "ubhaye'pyete kṛtasaṃketasyārthaṃ pratyāyayanti |",
  "SA01n757:1351": "ye tu yathecchaṃ pitrādibhiḥ kriyante nāmakāyādibhiste hyaniyatā yadṛcchikā ityucyante |",
  "SA01n757:1352": "tadyathā ḍitthaḍavitthādayaḥ |",
  "SA01n757:1353": "prathamāstu buddhotpāda eva pravartante nānyadeti |",
  "SA01n757:1354": "uktaṃ hi bhagavatā-“tathāgatānāmutpādānnāmapadavyañjanakāyānāmutpādo bhavati” ityetasmāt-",
  "SA01n757:1355": "niyatodbhāvanād buddhaḥ sarvajña iti gamyate ||",
  "SA01n757:1356": "ye hyapaurūṣeyā dhātvāyatanaskandhādyavadyotakāste prathamaṃ buddhaviṣayā eva |",
  "SA01n757:1357": "tadavabodhācca bhagavānsarvajña ityabhidhīyate |",
  "SA01n757:1358": "te puṇa(na)rete-",
  "SA01n757:1359": "[149] sattvākhyāḥ kāmarūpāptā niṣyandā'vyākṛtāstathā |",
  "SA01n757:1360": "sattvākhyā hyete |",
  "SA01n757:1361": "yaśca dyotayati sa taiḥ samanvāgataḥ |",
  "SA01n757:1362": "na yo dyotyate |",
  "SA01n757:1363": "kāmāpta[aḥ] rūpāptāścaite vākchabdādhīnajanmatvāt |",
  "SA01n757:1364": "naiṣyandikā anivṛtāvyākṛtāścaiva |",
  "SA01n757:1365": "yathā caite nāmādayaḥ",
  "SA01n757:1366": "tathaiva ca vipākaśca sābhāgyaṃ[prāptayo dvidhā] |",
  "SA01n757:1367": "[abhidharmadīpe vibhāṣāprabhāyāṃ vṛttau dvitīyasyādhyāyasya tṛtīyaḥ pādaḥ ||]",
  "SA01n757:1368": "[dvitīyo'dhyāyaḥ samāptaḥ ||]"
}