{
  "SA05n883:0": "saptajinastavaḥ",
  "SA05n883:1": "jagadguruṃ suranaralokapūjitaṃ kṛpāpaṭuṃ parahitamokṣadeśakam |",
  "SA05n883:2": "vipaśyinaṃ tribhavamahaughasāragaṃ namāmi taṃ sugatagatiṃ tathāgatam || 1 ||",
  "SA05n883:3": "anantapāre bhavasāgare'smin nimajyamānaṃ prasamīkṣya lokam |",
  "SA05n883:4": "prakāśito yena hitāya dharmo namo'stu tasmai śikhine jināya || 2 ||",
  "SA05n883:5": "vande viśvabhuvaṃ buddhaṃ candrārkādhikatejasam |",
  "SA05n883:6": "sāgaraughamivāgāghaṃ jñānena vinayena ca || 3 ||",
  "SA05n883:7": "yasyenduraśmipratimairyaśobhiralaṃkṛtā bhāti vasundhareyam |",
  "SA05n883:8": "audumbaraṃ puṣpamivādbhutaṃ taṃ vande kakupchandamahāmunīndram || 4 ||",
  "SA05n883:9": "visāriṇā vigatamalena cetasā virāgiṇā satatahitānukāriṇā",
  "SA05n883:10": "hataṃ tamo vigatamalena yena taṃ surārcitaṃ kanakamuniṃ namāmyaham || 5 ||",
  "SA05n883:11": "prataptacāmīkararaśmigauraṃ sahasrasūryādhikadīptatejasam |",
  "SA05n883:12": "lokottamaṃ sarvajanābhivandyaṃ vandāmyahaṃ kāśyapanāmadheyam || 6 ||",
  "SA05n883:13": "vākyāṃśujālaiḥ pratibodhya lokaṃ sūryāśujālairiva padmaṣaṇḍam |",
  "SA05n883:14": "yo nirvṛtaḥ śākyamunipradīpastasmaiḥ namaḥ paramakāruṇikāya śāstre || 7 ||",
  "SA05n883:15": "maitreyanāmā tuṣitālayastho yasyaikajanmāntaritā hi bodhiḥ |",
  "SA05n883:16": "utpatsyate yaḥ sugataḥ pṛthivyāṃ sarvātmanā'haṃ praṇato'smi tasmai || 8 ||",
  "SA05n883:17": "stutvā mayā saptajinānatītānanāgataṃ cāṣṭamabodhisattvam |",
  "SA05n883:18": "yatpuṇyamāsāditaprameyaṃ nirāmayāstena bhavantu sattvāḥ || 9 ||",
  "SA05n883:19": "śrīsaptajinastavaḥ samāptaḥ |"
}