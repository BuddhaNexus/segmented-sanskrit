{
  "SA10n1030:0": "16",
  "SA10n1030:1": "bandhamokṣaparīkṣā ṣoḍaśamaṃ prakaraṇam |",
  "SA10n1030:2": "saṃskārāḥ saṃsaranti cenna nityāḥ saṃsaranti te |",
  "SA10n1030:3": "saṃsaranti ca nānityāḥ sattve'pyeṣa samaḥ kramaḥ ||1 ||",
  "SA10n1030:4": "pudgalaḥ saṃsarati cetskandhāyatanadhātuṣu |",
  "SA10n1030:5": "pañcadhā mṛgyamāṇo'sau nāsti kaḥ saṃsariṣyati ||2 ||",
  "SA10n1030:6": "upādānādupādānaṃ saṃsaran vibhavo bhavet |",
  "SA10n1030:7": "vibhavaścānupādānaḥ kaḥ sa kiṃ saṃsariṣyati ||3 ||",
  "SA10n1030:8": "saṃskārāṇāṃ na nirvāṇaṃ kathaṃcidupapadyate |",
  "SA10n1030:9": "sattvasyāpi na nirvāṇaṃ kathaṃcidupapadyate ||4 ||",
  "SA10n1030:10": "na badhyante na mucyante udayavyayadharmiṇaḥ |",
  "SA10n1030:11": "saṃskārāḥ pūrvavatsattvo badhyate na na mucyate ||5 ||",
  "SA10n1030:12": "bandhanaṃ cedupādānaṃ sopādāno na badhyate |",
  "SA10n1030:13": "badhyate nānupādānaḥ kimavastho'tha badhyate ||6 ||",
  "SA10n1030:14": "badhnīyādbandhanaṃ kāmaṃ bandhyātpūrvaṃ bhavedyadi |",
  "SA10n1030:15": "na cāsti tat śeṣamuktaṃ gamyamānagatāgataiḥ ||7 ||",
  "SA10n1030:16": "baddho na mucyate tāvadabaddho naiva mucyate |",
  "SA10n1030:17": "syātāṃ baddhe mucyamāne yugapadbandhamokṣaṇe ||8 ||",
  "SA10n1030:18": "nirvāsyāmyanupādāno nirvāṇaṃ me bhaviṣyati |",
  "SA10n1030:19": "iti yeṣāṃ grahasteṣāmupādānamahāgrahaḥ ||9 ||",
  "SA10n1030:20": "na nirvāṇasamāropo na saṃsārāpakarṣaṇam |",
  "SA10n1030:21": "yatra kastatra saṃsāro nirvāṇaṃ kiṃ vikalpyate ||10 ||"
}