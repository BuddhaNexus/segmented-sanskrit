{
  "S06n598:0": "7",
  "S06n598:1": "75. jātyandhakoṭiniyutānyaviunāyakānāṃ",
  "S06n598:2": "mārge akovidu kuto nagarapraveśe |",
  "S06n598:3": "vina prajña pañca imi pāramitā acakṣuḥ",
  "S06n598:4": "avināyakā na prabhavanti spṛśetu bodhim ||1 ||",
  "S06n598:5": "76. yatrāntarasmi bhavate pragṛhīta prajñā",
  "S06n598:6": "tatu labdhacakṣu bhavatī imu nāmadheyam |",
  "S06n598:7": "yatha citrakarmapariniṣṭhita cakṣuhīno",
  "S06n598:8": "na ca tāva puṇyu labhate akaritva cakṣuḥ ||2 ||",
  "S06n598:9": "77. yada dharma saṃskṛta asaṃskṛta kṛṣṇaśuklo",
  "S06n598:10": "aṇumātru no labhati prajña vibhāvamānaḥ |",
  "S06n598:11": "yada prajñapāramita gacchati saṃkhya loke",
  "S06n598:12": "ākāśa yatra na pratiṣṭhitu kiṃci tatra ||3 ||",
  "S06n598:13": "78. saci manyate ahu carāmi jināna prajñāṃ",
  "S06n598:14": "mociṣya sattvaniyutāṃ bahurogaspṛṣṭān |",
  "S06n598:15": "ayu sattvasaṃjñaparikalpaku bodhisattvo",
  "S06n598:16": "na ca eṣa prajñavarapāramitāya caryā ||4 ||",
  "S06n598:17": "79. yo bodhisattva varapāramiteti cīrṇo",
  "S06n598:18": "paricārikā ya na ca kāṅkṣati paṇḍitehi |",
  "S06n598:19": "saha śrutva tasya puna bheṣyati śāstṛsaṃjñā",
  "S06n598:20": "so vā laghū anubudhiṣyati bodhi śāntām ||5 ||",
  "S06n598:21": "80. satkṛtya buddhaniyutāṃ paricārikāyāṃ",
  "S06n598:22": "na ca prajñapāramita śraddadhitā jinānām |",
  "S06n598:23": "śrutvā ca so imu kṣipiṣyati so'lpabuddhiḥ",
  "S06n598:24": "sa kṣipitva yāsyati avīcimatrāṇabhūto ||6 ||",
  "S06n598:25": "81. tasmā hu śraddadhata eva jināna mātāṃ",
  "S06n598:26": "yadi icchathā spṛśitu uttamabuddhajñānam |",
  "S06n598:27": "so vāṇijo yatha vrajitvana ratnadvīpaṃ",
  "S06n598:28": "mūlātu chedana karitva puna āgameyā ||7 ||",
  "S06n598:29": "bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ ||"
}