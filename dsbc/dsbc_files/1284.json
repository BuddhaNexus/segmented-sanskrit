{
    "1284:0": "āryaśālistambakakārikā",
    "1284:1": "āryamañjuśriye namaḥ",
    "1284:2": "anantācintyaguṇyaṃ hi sambuddhaṃ karuṇātmakam |",
    "1284:3": "praṇipatya pravakṣyāmi śālistambakakārikām |1||",
    "1284:4": "munī rājagṛhasyaiva gṛdhranāmakaparvate |",
    "1284:5": "bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ ||2||",
    "1284:6": "hetupratyayasaṃbhūtaṃ śālistambaṃ vilokya ca |",
    "1284:7": "hetupratyayajaṃ tadvad dvādaśāṅkakramodgatam ||3||",
    "1284:8": "pratītyamiti yaḥ praśyet dharmaṃ buddhaṃ ca paśyati |",
    "1284:9": "ityuktvā nāyakā bhikṣūn tūṣṇībhāvamavasthitaḥ ||4||",
    "1284:10": "bhikṣuḥ śārisutraḥ śrutvā gatvā maitreyasannidhau |",
    "1284:11": "tathāgato'dya maitreya uktyarthaṃ na vibhajya ca ||5||",
    "1284:12": "tūṣṇīṃ bhāve sthitaścātra tadartho gamyate katham |",
    "1284:13": "kiṃ pratītyaṃ ca ko dharmo buddho'pi katamastathā ||6||",
    "1284:14": "pratītyaṃ tu kathaṃ dṛṣṭvā dharma buddhaṃ ca paśyati |",
    "1284:15": "sandeho me'tra brūhīti ūce śārisuto'jitam ||7||",
    "1284:16": "bhāvātmikā hi maitrī syāt maitreyo'brūt nirṇayam |",
    "1284:17": "dvādaśāṅgamavidyādi maraṇāntaṃ yathākramam ||8||",
    "1284:18": "tasmāttarhibhavantyeva duḥkhaskandhā hi kevalam |",
    "1284:19": "dharmaścāṣṭāṅgiko mārgaḥ phalaṃ nirvāṇamucyate ||9||",
    "1284:20": "sarvasyādhigamādevaṃ dharmajaṃ buddhameva ca |",
    "1284:21": "tathoktamāryaṃ duṣṭatvāt yaḥ paśyati sa paśyati ||10||",
    "1284:22": "prāṇādirahitād yaśca vyupaśāntyantasaṃyutam |",
    "1284:23": "pratītyaṃ dharmabuddhau ca śuddhabuddhayā vi paśyati ||11||",
    "1284:24": "pratītyalakṣaṇaṃ tāvat sahetvādipadānvitam |",
    "1284:25": "buddhotpādo bhavenno vā sthiteyaṃ dharmatā yataḥ ||12||",
    "1284:26": "bāhya ādhyātmikaścāpi dvividho hetupratyayaḥ |",
    "1284:27": "bāhyo hetustu bījādiḥ pratyayaḥ ṣaḍvidho mataḥ || 13||",
    "1284:28": "bījāṅkuraprakāṇḍādiḥ phale yadvat pravartate |",
    "1284:29": "pratyayastu pṛthivyādikālānto hi yathākramam ||14||",
    "1284:30": "dhāraṇaṃ snehanaṃ pāko dhānyavṛddhiranāvṛtiḥ |",
    "1284:31": "pariṇāmastathā teṣāṃ kāryaṃ tadvat pravartate ||15||",
    "1284:32": "no cet pratyayasāmagrī bīje bhūte'pi nāṅkuraḥ |",
    "1284:33": "bījābhāve tu satyeva pratyayabhāvo'pi tādṛśaḥ ||16||",
    "1284:34": "hetavaḥ pratyayāstadvad ātmagrāhādivarjitā |",
    "1284:35": "hetupratyayasamagryā na naśyet karmaṇaḥ phalam ||17||",
    "1284:36": "na svato parato nāpi na dvayoḥ kartṛkālataḥ |",
    "1284:37": "īśvarādikṛtaṃ naivaṃ svabhāvānnāpyahetutaḥ ||18||",
    "1284:38": "hetupratyayayorvṛttirbhāsate'nādikālataḥ ||",
    "1284:39": "pañcabhirhetubhirbāhyaḥ pratītyotpāda iṣyate ||19||",
    "1284:40": "śāśvatato na coccedān na saṃkranteḥ parīttataḥ |",
    "1284:41": "hertormahāphalāvāptiḥ sadṛśānuprabodhataḥ ||20||",
    "1284:42": "aṅkuro bījavaneṣṭo nirheturno'ṅkurodbhavaḥ |",
    "1284:43": "samo nirodha utpādastulonnāmāvanāmavat ||21||",
    "1284:44": "tathaivādhyātmikasyāpi hetuśca pratyayo dvidhā |",
    "1284:45": "ādiheturavidyā'sya mṛtyurantyo yathākramam ||22||",
    "1284:46": "samajanmakleśakarmātmā dvādaśāṅkastrikāṇḍakaḥ |",
    "1284:47": "hetupratyayasambhūtaḥ kartetyādivivarjitaḥ ||23||",
    "1284:48": "avidyā yadi nādau syādante mṛtyurna saṃbhaved |",
    "1284:49": "tebhyo bhinno na kutrāpi hyātmātmīyaśca vidyate ||24||",
    "1284:50": "avidyāsaṃbhavādādāvante mṛtyuśca bhāsate |",
    "1284:51": "hetorādhyātmikasyaivaṃ pratyayāḥ ṣaḍprakārakaḥ ||25||",
    "1284:52": "pratyayo'dhyātmikastvante vijñānaṃ cādike dharā |",
    "1284:53": "kāṭhinyaṃ saṃgrahaḥ pākaḥ śvāsavṛddhiranāvṛtiḥ ||26||",
    "1284:54": "jñānarūpānuvṛttiśca pañcavijñānasaṃyutam |",
    "1284:55": "tasmāt kliṣṭaṃ manaścāpi hīme'dhyātmikapratyayāḥ ||27||",
    "1284:56": "dhātūnāṃ sannipātādvai śarīrotpāda iṣyate |",
    "1284:57": "ātmātmīyavikalpānāmutpādastairna manyate ||28||",
    "1284:58": "teṣu satsu samutpādasteṣvasatsu na saṃbhavaḥ |",
    "1284:59": "naivātmādimayāste hi nāpyanyaccāpi kiñcana ||29||",
    "1284:60": "yaikapiṇḍādisaṃjñā sā'vidyātribhavachādikā |",
    "1284:61": "rāgo dveṣaśca mohādiḥ pravṛttāḥ santyavidyayā ||30||",
    "1284:62": "tataḥ saṃskṛtabhāvānāṃ jñaptirvijñānasaṃbhavā |",
    "1284:63": "vijñānena sahodbhūtāścatuskandhā arūpiṇaḥ ||31||",
    "1284:64": "nāmarūpamupādāya cendriyāyatanodbhavaḥ |",
    "1284:65": "viṣayenriyavijñānasaṃghātāt sparśasambhavaḥ ||32||",
    "1284:66": "vedanā sparśajā jñeyā tṛṣṇā ca vedanodgatā |",
    "1284:67": "tṛṣṇāvṛddhirupādānam upādānodgato bhavaḥ ||33||",
    "1284:68": "skandhotpādo bhavājjātirjāterevaṃ jarāpi ca |",
    "1284:69": "skandhābhāvo jarāyā yaḥ sa mṛtyuścetyudīryate ||34||",
    "1284:70": "mūḍhe tu maraṇācchokaḥ satṛṣṇe dāha āntaraḥ |",
    "1284:71": "śokataścāpalāpo yo daurmanasyaṃ sa ucyate ||35||",
    "1284:72": "daurmanasyasamudbhūtaṃ pañcavijñānakāyikam |",
    "1284:73": "āsātaduḥkhamityuktaṃ kāyasaukhyavighātakam ||36||",
    "1284:74": "duḥkhaṃ manasikārākhyaṃ manasastūpadhātakam |",
    "1284:75": "daurmanasyaṃ ca tajjñeyamanyopakleśahetukram ||37||",
    "1284:76": "tamo'bhijñānāmarūpāyatasparśavittarṣataḥ |",
    "1284:77": "tṛṣṇādānabhavotpāda pākanāśaviśokataḥ ||38||",
    "1284:78": "vacanādikāyasaṃpīḍācittadurmānasāstathā |",
    "1284:79": "kleśādanvarthakaṃ nāma yathākramamudīritam ||39||",
    "1284:80": "punastattvaparijñānādavidyādeśca yathākramam |",
    "1284:81": "pūrvapūrvebhya utpādo'pyākhyātaścottarottaraḥ ||40||",
    "1284:82": "dvādaśāṅgautripravṛttī nityocchedau hyanādijau |",
    "1284:83": "pravṛtterjaladhārāvad vartate'nādikālataḥ ||41||",
    "1284:84": "tathāpyete tu catvāraḥ saṃghātakarahetavaḥ |",
    "1284:85": "avidyā ca tṛṣā karma vijñānaṃ kramaśo matāḥ ||42||",
    "1284:86": "hetorvijñānabījaṃ hi karmakṣetramudīritam |",
    "1284:87": "prathamaḥ ca tṛṣā prokte hetuḥ kleśasvabhāvataḥ ||43||",
    "1284:88": "karmakleśāstuvijñānabījatvena vyavasthitāḥ |",
    "1284:89": "karma vijñānabījasya kṣetrakāryaṃ karoti ca ||44||",
    "1284:90": "vijñānanāmakaṃ bījaṃ tṛṣṇayā snihyate param |",
    "1284:91": "vijñānabījaṃ cāvidyā kirati snehanena vai ||45||",
    "1284:92": "karma tṛṣṇā tathāvidyā kṣetraṃsneho'vakīrṇanam |",
    "1284:93": "vijñāne na karomīdaṃ na vijñānamito matam ||46||",
    "1284:94": "tathā'pi bījavijñāneṃ karmakleśapratiṣṭhite |",
    "1284:95": "vijñānaṃ bījamityuktaṃ kīrṇe'vidyāsvavaskare ||47||",
    "1284:96": "tṛṣṇājalena saṃsikte hetuto nāmarūpayoḥ |",
    "1284:97": "aṅkurotpādabhāso hi na svaparobhayāditaḥ ||48||",
    "1284:98": "nāmarūpamidaṃjātaṃ piturmātuḥsamāgamāt |",
    "1284:99": "avirodhādṛtoścāpi kiñcidāsvādavedhitam ||49||",
    "1284:100": "bījavijñānamityuktaṃ mātṛgarbhe kramāccayaḥ |",
    "1284:101": "nāmarūpāṅkurotpādastvavaikalyācca pratyayaiḥ ||50||",
    "1284:102": "avirodhatvāccahetūnāṃ māyānairātmyanigrahe |",
    "1284:103": "utpādo'pi na saṃbhāvyaḥ cakṣurvijñānamapyataḥ ||51||",
    "1284:104": "pañcabhirhetubhirjātaṃ cakṣūrūpāvabhāsanaiḥ |",
    "1284:105": "nabhastajjamanaskāraiḥ pañcavaikalyatastathā ||52||",
    "1284:106": "cakṣurvijñānamudbhūtaṃ mayā te janitā iti |",
    "1284:107": "vikalpo na yathodeti śrotrajñānādikākhilam ||53||",
    "1284:108": "utpādasya kramaścaivaṃ hetupratyayasaṅgrahāt |",
    "1284:109": "kartrādīnāṃ ca vaikalyād ahaṅkāraviyogataḥ ||54||",
    "1284:110": "utpādo'pi yathāpūrva tatha cāpi pratītyajam |",
    "1284:111": "hetumatsaṃvijānīyād asmāllokāt paraṃ nahi ||55||",
    "1284:112": "kaściddhamaḥ kvacid gantā hetupratyayatastathā |",
    "1284:113": "karmaṇaḥ phalamabhyeti,",
    "1284:114": "yathā darśe viśodhite ||56||",
    "1284:115": "dṛśyante mukhabimbāni darpaṇe'pi ca bimbakam |",
    "1284:116": "saṃkrāmitaṃ bhavetraiva tadanyonyāvikalpanam ||57||",
    "1284:117": "kartṛkriyāvihīnaṃ tat tathotpādāvabhāsanam |",
    "1284:118": "pūrvavṛddhikramācca syād dūrasthaścandramā yathā ||58||",
    "1284:119": "parīttodakapātrānte dṛśyate na ca krāmati |",
    "1284:120": "asti kriyā ca karmāpi tathā cāsmāccyutirna hi ||59||",
    "1284:121": "janmābhāso'pyasaṃlloke nopādānaṃ vinā'nalaḥ |",
    "1284:122": "jvalet sakala ujjvālo hīnopādānahānitaḥ ||60||",
    "1284:123": "skandhatvapratisandhiḥsyāt,",
    "1284:124": "santi te kalpanātmakāḥ |",
    "1284:125": "bāhyaṃ karma kriyā heturadhyātmaparatantrataḥ ||61||",
    "1284:126": "pañcavijñānasaṃbhavāḥparamārtho'vicāryataḥ |",
    "1284:127": "pariniṣpanna ākhyātaḥsahetupratyayodbhavaḥ ||62||",
    "1284:128": "sarvadā dvividho jñeyaḥ kartrādirahitastathā |",
    "1284:129": "tucchaśūnyāditiḥsāraḥprajñayaivaṃ ya īkṣitaḥ ||63||",
    "1284:130": "kiṃ kathaṃ vā kuto kena kalpavādādihānitaḥ |",
    "1284:131": "udacandrasya yathā bimbaṃ tataḥ kaścicca na cyutaḥ ||64||",
    "1284:132": "loke janmāpi cābhāti yathā pādapasaṅgataḥ |",
    "1284:133": "vahnistrotaḥ pravṛtiḥsyād hetuvaikalpatastathā ||65||",
    "1284:134": "nānupravartate hyagnitadvatsaṃkleśabījake |",
    "1284:135": "dagdhe jñānāgninā hetorabhāvānnaphalaṃ tathā ||66||",
    "1284:136": "kriyā karmāpi naivāstianantācintyaguṇyakam |",
    "1284:137": "śāntadharmātmakaṃ kāyamādimadhyāntavarjitam ||67||",
    "1284:138": "jñātvā prāpnoti buddhatvaṃ ya evaṃ tathatākṣamaḥ |",
    "1284:139": "tasmai vyākriyate nūnaṃ maitreyastu svayaṃ tathā ||68||",
    "1284:140": "uvāca śāriputrāya śālistambopamā kṛtā |",
    "1284:141": "śāriputrastu tacchruttvā devasaṃghānumoditaḥ ||69||",
    "1284:142": "saṃstuto dhṛtasāraśca gatvotthāya praharṣitaḥ |",
    "1284:143": "ākhyātavāṃśca bhiksubhyaḥ ||70||",
    "1284:144": "āryānāgārjunaviracitā āryaśālistambakasūtrakārikā samāptā |",
    "1284:145": "bhāvatīyopādhyāyena dharmaśrībhadreṇa mahāsaṃśodhakalokacakṣussādhumati jñāna kumārā bhyām cānūditaḥ |",
    "1284:146": "paścāt śrīkuṭīrakṣitena saṃśodhya nirṇītaḥ ||"
}