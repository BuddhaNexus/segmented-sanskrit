{
  "SA05n835:0": "cakrasaṃvarastutiḥ",
  "SA05n835:1": "(herukaviśuddhistotraṃ vā)",
  "SA05n835:2": "om namaḥ śrīcakrasaṃvarāya",
  "SA05n835:3": "śrīherukaṃ mahāvīraṃ cakrasaṃvarasaṃvaram |",
  "SA05n835:4": "namāmi mārajetāraṃ ḍākinījālamā (nā)yakam || 1 ||",
  "SA05n835:5": "vande tāṃ vajravārāhīṃ mahārāgānurūpiṇīm |",
  "SA05n835:6": "ḍākinīṃ ca tathā lāmāṃ khaṇḍarohāṃ ca rūpiṇīm || 2 ||",
  "SA05n835:7": "catvāro(tvare')",
  "SA05n835:8": "mṛtabhāṇḍāṃ ca bodhicittena pūritām |",
  "SA05n835:9": "pullīramalayaśirasi pracaṇḍāṃ vajraḍākinīm || 3 ||",
  "SA05n835:10": "jālandharaśikhāṃ caiva caṇḍākṣīṃ gatakilviṣām |",
  "SA05n835:11": "oḍiyānāhvaye sarve śrotre devīṃ prabhāvatīm || 4 ||",
  "SA05n835:12": "arbude pṛṣṭhavaṃśe tu mahānāsāṃ namāmyaham |",
  "SA05n835:13": "godāvarīṃ pure vāme karṇe vīramatīṃ śubhām || 5 ||",
  "SA05n835:14": "rāmeśvarīṃ bhruvormadhye kharvarīṃ varavarṇinīm |",
  "SA05n835:15": "devīkoṭṭe sthitāṃ maitre śrīmallaṅkeśvarīprabhām || 6 ||",
  "SA05n835:16": "mālave skandhadeśe tu drumacchāyāṃ namāmyaham |",
  "SA05n835:17": "kāmarūpe kakṣadvaye devīmairāvatīṃ śubhām || 7 ||",
  "SA05n835:18": "oḍre stanadvaye vāpi śrīmahābhairavāṃ satīm |",
  "SA05n835:19": "triśakunyāhvaye nābhau vāyuvegāṃ manoramām || 8 ||",
  "SA05n835:20": "kośale nāsikāgre vā surābhakṣīṃ namāmyaham |",
  "SA05n835:21": "kaliṅge vadane ramye śyāmādevīṃ sanātanīm || 9 ||",
  "SA05n835:22": "lampāke kaṇṭhadeśe tu subhadrāṃ varasundarīm |",
  "SA05n835:23": "kāñcīpretahṛdaye hayakarṇāṃ manoramām || 10 ||",
  "SA05n835:24": "himālaye pure meḍhre namasyāmi khagānanām |",
  "SA05n835:25": "pretapuryāṃ tathā liṅge kauberyāṃ śasyanīśvarīm || 11 ||",
  "SA05n835:26": "gṛhadevatā gude sthāne khaṇḍarohāṃ manoharām |",
  "SA05n835:27": "saurāṣṭre ūruyugale śauṇḍino sukhadāyinīm || 12 ||",
  "SA05n835:28": "suvarṇadvīpe jaṃghāyāṃ saṃsthitāṃ cakravarmiṇīm |",
  "SA05n835:29": "nagare cāṅgulīsthāne suvīrāṃ varayoginīm || 13 ||",
  "SA05n835:30": "sindhau ca pādayoḥ pṛṣṭhe sthitāṃ devīṃ mahābalām |",
  "SA05n835:31": "marau cāṅguṣṭhayugale ca saṃsthitāṃ cakravartinīm || 14 ||",
  "SA05n835:32": "kulatājānudvaye devīṃ mahāvīryā namāmyaham |",
  "SA05n835:33": "khaṇḍakapālavīrādyāṃ svaprajñāśiṣṭavigrahām || 15 ||",
  "SA05n835:34": "mama bhaktyā mahāvīrāṃ kāyavākacittacakragām |",
  "SA05n835:35": "kākatuṇḍīmulūkāsyāṃ śvānāsyāṃ śūkarānanām || 16 ||",
  "SA05n835:36": "yamadāḍhīṃ yamadūtīṃ yamadaṃṣṭrīṃ yamāntikām |",
  "SA05n835:37": "etā devīrnamasyāmi digvidikṣu ca saṃsthitāḥ || 17 ||",
  "SA05n835:38": "vīravīreśvarīnāthaṃ herukaṃ parameśvaram |",
  "SA05n835:39": "stutvedaṃ devatīcakraṃ yanmayopārjitaṃ śubham ||",
  "SA05n835:40": "tena puṇyena loko'stu vajraḍāko jagadguruḥ || 18 ||",
  "SA05n835:41": "śrīcakrasaṃvarasya stutiḥ samāptā |"
}