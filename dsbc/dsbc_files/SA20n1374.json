{
  "SA20n1374:0": "pañcadaśo'dhikāraḥ",
  "SA20n1374:1": "uddānam",
  "SA20n1374:2": "adhimukterbahulatā dharmaparyeṣṭideśane",
  "SA20n1374:3": "pratipattistathā samyagavavādānuśāsanaṃ ||1 ||",
  "SA20n1374:4": "upāyasahitakarmavibhāge catvāraḥ ślokāḥ |",
  "SA20n1374:5": "yathā pratiṣṭhā vanadehiparvatapravāhinīnāṃ pṛthivī samantataḥ |",
  "SA20n1374:6": "tathaiva dānādiśubhasya sarvato budheṣu karma trividhaṃ nirucyate ||2 ||",
  "SA20n1374:7": "anena ślokena samutthānopāyaṃ darśayati |",
  "SA20n1374:8": "sarvaprakārasya dānādiśubhasya pāramitābodhipakṣādikasya karmatrayasamutthitatvāt |",
  "SA20n1374:9": "budheṣviti bodhisattveṣu |",
  "SA20n1374:10": "vanādigrahaṇamupabhojyā sthirasthiravastunidarśanārtham |",
  "SA20n1374:11": "suduṣkaraiḥ karmabhirudyatātmanāṃ vicitrarūpairbahukalpanirgataiḥ |",
  "SA20n1374:12": "na kāyavākcittamayasya karmaṇo jinātmajānāṃ bhavatīha saṃnatiḥ ||3 ||",
  "SA20n1374:13": "yathā viṣācchasramahāśanād[ne] ripornivārayedātmahitaḥ svamāśrayaṃ |",
  "SA20n1374:14": "nihīnayānādvividhājjinātmajo nivārayetkarma tathā trayātmakaṃ ||4 ||",
  "SA20n1374:15": "ābhyāṃ ślokābhyāṃ vyutthānopāyaṃ darśayati |",
  "SA20n1374:16": "mahāyānakhedānyayānapātavyutthānādyathākramaṃ |",
  "SA20n1374:17": "saṃnatiḥ kheda ityarthaḥ |",
  "SA20n1374:18": "viṣādisādharmyaṃ hīnayānapratisaṃyuktasya karmaṇo hīnayānacittapariṇāmanāt mahāyāne kuśalamūlasamucchedanāt anutpannakuśalamūlānutpādāya |",
  "SA20n1374:19": "utpanna kuśalamūla[sa? ]",
  "SA20n1374:20": "sya dhvaṃsanāt |",
  "SA20n1374:21": "buddhatvasaṃpatprāptivibandhanācca |",
  "SA20n1374:22": "na karmiṇaḥ karma na karmaṇaḥ kriyāṃ sadāvikalpaḥ samudīkṣate tridhā |",
  "SA20n1374:23": "tato 'sya tatkarma viśuddhipāragaṃ bhavatyanantaṃ tadupāyasaṃgrahāt ||5 ||",
  "SA20n1374:24": "anena ślokena caturthena viśuddhyupāyaṃ karmaṇo darśayati |",
  "SA20n1374:25": "maṇḍalapariśuddhitaḥ kartṛkarmakriyāṇāmanupalambhāt |",
  "SA20n1374:26": "anantamityakṣayam |",
  "SA20n1374:27": " || mahāyānasutrālaṃkāra upāyasahitakarmādhikāraḥ pañcadaśaḥ ||"
}