{
  "SA14n1163:0": "aṣṭādaśaparivartaḥ ||",
  "SA14n1163:1": "bhāvanāmārgasthāvaivartikalakṣaṇaṃ pratipādayituṃ darśanamārgasambandhena prastāvayannāha |",
  "SA14n1163:2": "atha khalvityādi |",
  "SA14n1163:3": "asādhāraṇadharmayogādāścaryam |",
  "SA14n1163:4": "yathoktakṣāntilābhena darśanaheyakleśavisaṃyogānmahāguṇasambhārasamanvāgataḥ |",
  "SA14n1163:5": "yathānirdiṣṭajñānalābhena darśanaheyakleśāpunarutpatterapramāṇaguṇasamanvāgataḥ |",
  "SA14n1163:6": "tadanu sarvākārajñatābhinirhārajñānalābhādaparimitaguṇasamanvāgataḥ |",
  "SA14n1163:7": "sādhūktatvenaivametat subhuta evamevaitadityanuvādasya niryuktikatvāttatkasya hetorityāśaṅkyāha |",
  "SA14n1163:8": "avinivartanīyenetyādi |",
  "SA14n1163:9": "ākārānantyādanantaṃ sarvato&#39;",
  "SA14n1163:10": "viṣayatvenāparyantaṃ sarvalokākampatvenāsaṃhāryam |",
  "SA14n1163:11": "sambandhamāpādyaivaṃ prakṛtārthamāha |",
  "SA14n1163:12": "pratibalo bhagavānityādi |",
  "SA14n1163:13": "yasmādbhagavānākārādikaṃ nirdeṣṭuṃ pratibalo&#39;",
  "SA14n1163:14": "ta eva bhagavatā bhāvanāmārgasthāvaivartikalakṣaṇārthaṃ gambhīrāṇi sthānāni kathanīyānītyarthaḥ |",
  "SA14n1163:15": "gambhīrāṇi gambhīrāṇīti vīpsābhidhānaṃ paunaḥpunyābhyāsamārgajñāpanārtham |",
  "SA14n1163:16": "sthānānīti sthityabhidhānam |",
  "SA14n1163:17": "yatra bhāvanāmārge sthitvā bodhisattvāścatvāri smṛtyupasthānāni yāvadaṣṭādaśāveṇikān buddhadharmān paripūrayeyuḥ,",
  "SA14n1163:18": "tasya niravaśeṣādhigamaparipūrikāraṇatvajñāpanena prābandhikatākhyāpanārtham |",
  "SA14n1163:19": "&quot;nāgṛhītaviśeṣaṇā viśeṣye buddhirutpadyata&quot;",
  "SA14n1163:20": "iti nyāyādbhāvanāmārgaṃ viśeṣayannāha |",
  "SA14n1163:21": "sādhu sādhvityādi |",
  "SA14n1163:22": "gambhīrāṇīti |",
  "SA14n1163:23": "gambhīro bhāvanāmārga ityarthaḥ |",
  "SA14n1163:24": "nigamayitukāma iti |",
  "SA14n1163:25": "pratipādayitukāmaḥ |",
  "SA14n1163:26": "katamatpunarasya gāmbhīryamityāha |",
  "SA14n1163:27": "gambhīramityādi |",
  "SA14n1163:28": "bhāvapradhāno&#39;",
  "SA14n1163:29": "yaṃ nirdeśo gāmbhīryamityarthaḥ |",
  "SA14n1163:30": "tatra grāhakavivekena śūnyatā |",
  "SA14n1163:31": "grāhyābhāvādānimittam |",
  "SA14n1163:32": "grāhyagrāhakaviviktādvayajñānasyāpi vastusato&#39;",
  "SA14n1163:33": "dhigantavyasyāsattvādapraṇihitam |",
  "SA14n1163:34": "jātyādilakṣaṇatrayavisaṃyogādanābhogapravṛttatvādvā&#39;",
  "SA14n1163:35": "nabhisaṃskāraḥ |",
  "SA14n1163:36": "hetorasattvādanutpādaḥ |",
  "SA14n1163:37": "pratisandhivigamādajātiḥ |",
  "SA14n1163:38": "darśanamārgavipakṣavirahādabhāvaḥ |",
  "SA14n1163:39": "bhāvanāmārgavipakṣaviśleṣādvirāgaḥ |",
  "SA14n1163:40": "āyatyāṃ duḥkhānutpattidharmatvānnirodhaḥ |",
  "SA14n1163:41": "animittaśāntasukhavihārapadasthānatvānnirvāṇam |",
  "SA14n1163:42": "dṛṣṭadharme duḥkhāpracāraphalatvādvigama ityevameṣāṃ śūnyatādīnāmarthabhedo vācya ityeke |",
  "SA14n1163:43": "sarvairapyetaiḥ padaiḥ vyāvṛttibhedāddharmadhātureva nirdiśyata iti yojyam |",
  "SA14n1163:44": "sā ca śūnyatādīnāṃ gambhīratā samāropāpavādāntadvayarahitateti pratipādanārthaṃ kākvā praśnayannāha |",
  "SA14n1163:45": "eteṣāmevetyādi |",
  "SA14n1163:46": "bhagavannityanantaraṃ kimiti śeṣaḥ |",
  "SA14n1163:47": "parihārārthamāha |",
  "SA14n1163:48": "sarvadharmāṇāmityādi |",
  "SA14n1163:49": "tathaiva tatkasya hetorityāśaṅkyāha |",
  "SA14n1163:50": "rūpaṃ hītyādi |",
  "SA14n1163:51": "etadeva kuta iti praśnayannāha |",
  "SA14n1163:52": "kathañca subhūta ityādi |",
  "SA14n1163:53": "pariharannāha |",
  "SA14n1163:54": "yathā subhūte tathatā tathā gambhīraṃ rūpamityādi |",
  "SA14n1163:55": "yathā śūnyatā gambhīrā tathā tattvato&#39;",
  "SA14n1163:56": "nutpannatvena rūpādikamapi gambhiramityarthaḥ |",
  "SA14n1163:57": "anena ca tathatāyāṃ ca rūpādikamiti samāropāntaḥ pratiṣiddhaḥ |",
  "SA14n1163:58": "yathā rūpatathatā tathā gambhīrarūpamiti |",
  "SA14n1163:59": "yaḥ pratītyasamutpādaḥ śunyatā saiva te matā",
  "SA14n1163:60": "iti vacanādrūpāditatathataiva saṃvṛtyā rūpādikamavicāraikaramyamiti yāvat |",
  "SA14n1163:61": "anena ca nānyatra rūpādikāttathatetyapavādāntaḥ pratikṣiptaḥ |",
  "SA14n1163:62": "upasaṃharannāha |",
  "SA14n1163:63": "yatra subhūte na rūpamityādi |",
  "SA14n1163:64": "āścaryamiti |",
  "SA14n1163:65": "ekasyaiva yugapadarthadvayakathanādvismayaḥ |",
  "SA14n1163:66": "yāvadvacanenābhiniveśapratiṣedhānabhiniveśavidhānādiparigrahaḥ |",
  "SA14n1163:67": "sukṣmeṇopāyeneti |",
  "SA14n1163:68": "anuttrāsakrameṇa rūpataśca nivārito nirvāṇañca sūcitamiti |",
  "SA14n1163:69": "tathatāyāṃ rūpādipratiṣedhādrūpādau pravṛttinirākaraṇāya nivāritaḥ |",
  "SA14n1163:70": "tatraiva śūnyatvenābhyāsakaraṇānirvāṇañca kathitaṃ syāt |",
  "SA14n1163:71": "tadayaṃ samāsārthaḥ |",
  "SA14n1163:72": "śūnyatādike na rūpādikaṃ,",
  "SA14n1163:73": "na tato&#39;nyacchūnyatādikamiti |",
  "SA14n1163:74": "yathākramaṃ yā samāropāpavādāntamuktatā sā śūnyatādergāmbhīryaṃ śūnyatādikamiti |",
  "SA14n1163:75": "gāmbhīryayogāṅgambhīro&#39;",
  "SA14n1163:76": "bhyāsapatha iti |",
  "SA14n1163:77": "tathā coktam |",
  "SA14n1163:78": "gambhīro bhāvanāmārgo gāmbhīryaṃ śūnyatādikam |",
  "SA14n1163:79": "samāropāpavādāntamuktatā sā gambhīratā ||52 || iti",
  "SA14n1163:80": "viśeṣaṇaṃ nirdiśyaivaṃ viśeṣyabhāvanāmārgāthamāha |",
  "SA14n1163:81": "imāni subhūta ityādi |",
  "SA14n1163:82": "cintayiṣyatīti |",
  "SA14n1163:83": "śrutamayyā prajñayā tulayiṣyatīti cintāmayyā |",
  "SA14n1163:84": "upanidhyāsyatīti |",
  "SA14n1163:85": "bhāvanāmayyā |",
  "SA14n1163:86": "samādhau vā prayogamaulapṛṣṭhabhāvinyā prajñayeti yathākramaṃyojyam |",
  "SA14n1163:87": "kasmin punarviṣaye bhāvanāmārga ityāha |",
  "SA14n1163:88": "evaṃ mayetyādi |",
  "SA14n1163:89": "tatra evaṃ mayā sthātavyam |",
  "SA14n1163:90": "yathā nirvedhabhāgīyādhikāreṇa prajñāpāramitāyāmājñaptam,",
  "SA14n1163:91": "evaṃ mayā śikṣitavyam |",
  "SA14n1163:92": "yathā darśanamārgādhikāreṇa prajñāpāramitāyāmākhyātam,",
  "SA14n1163:93": "evaṃ mayā pratipattavyam |",
  "SA14n1163:94": "yathā bhāvanāmārgādhikāreṇa prajñāpāramitāyāmupadiṣṭamiti vācyam |",
  "SA14n1163:95": "tathā coktam |",
  "SA14n1163:96": "cintātulananidhyānānyabhīkṣṇaṃ bhāvanāpathaḥ |",
  "SA14n1163:97": "nirvedhāṅgeṣu dṛṅmārge bhāvanāmārga eva ca ||53 || iti",
  "SA14n1163:98": "ata eva catvāri nirvedhabhāgīyāni,",
  "SA14n1163:99": "darśanabhāvanāmārgau cādhikṛtya,",
  "SA14n1163:100": "tathā sampādayamānastathopanidhyāyaṃstathopaparīkṣamāṇastathā prayujyamānastathā ghaṭamānastathā vyāyacchamāna iti ṣaṭpadāni bhavanti |",
  "SA14n1163:101": "kathaṃ bhāvanāmārgasya sa eva viṣayaḥ |",
  "SA14n1163:102": "prābandhikatvātpūrvapūrvasyottarottara ityadoṣaḥ |",
  "SA14n1163:103": "bhāvanāmārgānuśaṃsārthaṃ praśnayannāha |",
  "SA14n1163:104": "ayamityādi |",
  "SA14n1163:105": "yo bodhisattvaścintādiprayuktaḥ samyagekadivasamapyatra bhāvanāmārge yogamāpadyate so&#39;",
  "SA14n1163:106": "yaṃ tenaikadivasena kiyatpuṇyaṃ karoti |",
  "SA14n1163:107": "parihārārthamāha |",
  "SA14n1163:108": "tadyathetyādi |",
  "SA14n1163:109": "nyūne&#39;pi viṣaye&#39;",
  "SA14n1163:110": "dhikarāgatvādrāgacaritaḥ |",
  "SA14n1163:111": "rāgavikalpabāhulyādvitarkacaritaḥ |",
  "SA14n1163:112": "samudāyāvayavaśobhatvādyathākramaṃ yoṣidabhirūpā prāsādikā |",
  "SA14n1163:113": "dṛṣṭyanukūlatvena darśanīyā |",
  "SA14n1163:114": "asmin sthāne tvayā gantavyamityabhidhānaṃ saṅketaḥ |",
  "SA14n1163:115": "na vaśayediti |",
  "SA14n1163:116": "na labhatetyeke |",
  "SA14n1163:117": "na paśyedityaparaḥ |",
  "SA14n1163:118": "ādimadhyaparyavasāneṣu svābhimatasuratānukūlavyāpāranirvartanādyathāsaṃkhyamevaṃ kariṣyāmi |",
  "SA14n1163:119": "evaṃ ramiṣyāmi |",
  "SA14n1163:120": "evaṃ krīḍiṣyāmi |",
  "SA14n1163:121": "sarvatra yatheṣṭapravartanādevaṃ pravicārayiṣyāmiti yojyam |",
  "SA14n1163:122": "iyata iti rāgacaritapuruṣavitarkasaṃkhyānityarthaḥ |",
  "SA14n1163:123": "karmaṇaḥ kṣayācchorayati |",
  "SA14n1163:124": "viṣkambhaṇādvipṛṣṭhīkaroti |",
  "SA14n1163:125": "apūrvasyānutpādanena saṃsārājjanmaprabandhato vyantīkaroti |",
  "SA14n1163:126": "tadevamapramāṇakuśalasamparigrahādaparimitakalpānāṃ choraṇapṛṣṭhīkaraṇavyantīkaraṇakṣaṇastrividho&#39;",
  "SA14n1163:127": "nuśaṃso bhāvanāmārgakāritrajñāpanārthaṃ kathitaḥ syāt |",
  "SA14n1163:128": "ya ihetyādi |",
  "SA14n1163:129": "nirvedhabhāgīyādhikāreṇa yathājñaptaṃ tiṣṭhati |",
  "SA14n1163:130": "darśanamārgādhikāreṇa yathākhyātaṃ śikṣate |",
  "SA14n1163:131": "mṛdumadhyādhimātrabhāvanāmārgādhikāreṇa yathopadiṣṭaṃ yathānirdiṣṭaṃ pratipadyate,",
  "SA14n1163:132": "utranidhyāyati,",
  "SA14n1163:133": "yogamāpadyata iti sambandhaḥ |",
  "SA14n1163:134": "upasaṃharannāha |",
  "SA14n1163:135": "evaṃ subhūte bodhisattva ityādi |",
  "SA14n1163:136": "ekadivasena tāvatkarma karotītyanantaraṃ janmaprabandhato&#39;",
  "SA14n1163:137": "parimitakalpān yāvatā parityajatīti śeṣaḥ |",
  "SA14n1163:138": "bhāvanāmārgasyedānīṃ prakārabhedo draṣṭavyaḥ |",
  "SA14n1163:139": "trayo hi mūlaprakārā mṛdumathyādhimātrāsteṣāṃ punaḥ pratyekaṃ mṛdumadhyādhimātrabhede kriyamāṇe navaprakārā bhavanti |",
  "SA14n1163:140": "yathā pratipakṣasyaivaṃ vipakṣasyāpi navaprakārā veditavyāḥ |",
  "SA14n1163:141": "tatra ca mṛdumṛdunā mārgeṇādhimātrādhimātravikalpasya prahāṇaṃ yāvadadhimātrādhimātreṇa mṛdumṛduvikalpasyeti grāhyam |",
  "SA14n1163:142": "āditaevādhimātramārgāsambhavādutpannādhimātramārgasya cādhimātrakleśābhāvāt |",
  "SA14n1163:143": "yathaudāriko malaścailātpūrvaṃ nirdhūyate paścāt sūkṣmaḥ |",
  "SA14n1163:144": "yathaudārikañca tamaḥ sūkṣmeṇālokena hanyate,",
  "SA14n1163:145": "sūkṣmañcādhimātreṇa,",
  "SA14n1163:146": "śuklāśca dharmā balavanto durbalāstu kṛṣṇāḥ,",
  "SA14n1163:147": "kṣaṇikamṛdukenāpyāryamārgeṇānādisaṃsāraparamparāpyāyitānāmadhimātrakleśānāmunmūlanāt |",
  "SA14n1163:148": "bahukālasaṃvardhitadoṣāṇāṃ trivṛtkarṣaniṣkarṣaṇavat,",
  "SA14n1163:149": "kṣaṇikālpapradīpamahātamoghātavaccetyācāryavasubandhuḥ |",
  "SA14n1163:150": "tatrānyāpadeśenottarottarapuṇyādhikatvapratipādanāt |",
  "SA14n1163:151": "pratipakṣaprabhedamabhibhūyamānapuṇyavacanena ca vipakṣaprabhedaṃ nirdiśan vikalpakleśā bodhisattvā iti kṛtvā&#39;",
  "SA14n1163:152": "dhimātrādhimātravikalpaprakāraṃ vaktumāha |",
  "SA14n1163:153": "yaśca prajñāpāramitāvirahita ityādi |",
  "SA14n1163:154": "mṛdumṛdumārgārthamāha |",
  "SA14n1163:155": "ayameva tata ityādi |",
  "SA14n1163:156": "tata iti dānaṃ dātuḥ sakāśādviśiṣyata iti |",
  "SA14n1163:157": "asaṃkhyeyāprameyāpramāṇapuṇyaparigrahādviśiṣṭataraḥ |",
  "SA14n1163:158": "adhimātramadhyavikalpaṃ kathayannāha |",
  "SA14n1163:159": "punaraparamityādi |",
  "SA14n1163:160": "dadyātpratiṣṭhāpayediti |",
  "SA14n1163:161": "niryātayeccirasthitikañca kuryādityarthaḥ |",
  "SA14n1163:162": "mṛdumadhyamārgārthamāha |",
  "SA14n1163:163": "yaśca bodhisattva ityādi |",
  "SA14n1163:164": "bahutaramityasaṃkhyeyādisvabhāvam |",
  "SA14n1163:165": "adhimātramṛduvikalpaṃ pratipādayannāha |",
  "SA14n1163:166": "punaraparamityādi |",
  "SA14n1163:167": "yāvadvacanādanāgāmiprabhṛttīnāṃ grahaṇam |",
  "SA14n1163:168": "aṇumātrabhayadarśitvena śīleṣu ca paripūrṇakārī |",
  "SA14n1163:169": "mṛdvadhimātramārgārthamāha |",
  "SA14n1163:170": "yaśca bodhisattva ityādi |",
  "SA14n1163:171": "tato manasikārāditi |",
  "SA14n1163:172": "prajñāpāramitābhāvanātaḥ |",
  "SA14n1163:173": "madhyādhimātravikalpaṃ khyāpayannāha |",
  "SA14n1163:174": "punaraparamityādi |",
  "SA14n1163:175": "kṣāntyā ca samanvāgata iti |",
  "SA14n1163:176": "parāpakāramarṣaṇādikṣāntyā yuktaḥ |",
  "SA14n1163:177": "madhyamṛdumārgārthamāha |",
  "SA14n1163:178": "yaścetyādi |",
  "SA14n1163:179": "dharmadānamiti samyagarpaṇam |",
  "SA14n1163:180": "ata eva dharmaṃ deśayediti pūrvasmādidaṃ viśiṣyate |",
  "SA14n1163:181": "madhyamadhyavikalpamāvedayannāha |",
  "SA14n1163:182": "punaraparamityādi |",
  "SA14n1163:183": "uttaptavīryatvādārabdhavīryaḥ |",
  "SA14n1163:184": "madhyamadhyamārgārthamāha |",
  "SA14n1163:185": "yaśca khalu punarityādi |",
  "SA14n1163:186": "pariṇāmayediti |",
  "SA14n1163:187": "upalambhadṛṣṭyā niryātayet |",
  "SA14n1163:188": "ata evānantaraṃ prajñāpāramitoktena pariṇāmeneti viśeṣo vakṣyate |",
  "SA14n1163:189": "ayameva dharmadānapūrvakopalambhapariṇāmo madhyamṛduvikalpo vakṣyamāṇapariṇāmāpekṣayā syāt |",
  "SA14n1163:190": "madhyādhimātramārgārthamāha |",
  "SA14n1163:191": "punaraparamityādi |",
  "SA14n1163:192": "prajñāpāramitokteneti |",
  "SA14n1163:193": "sarvadharmānupalambhayogena tata ityupalambhayogena pariṇāmayituḥ sakāśāt |",
  "SA14n1163:194": "mṛdvadhimātravikalpaṃ nirdiśannāha |",
  "SA14n1163:195": "punaraparamityādi |",
  "SA14n1163:196": "pratisaṃlāne punareva yogamāpadyata iti |",
  "SA14n1163:197": "pariṇāmottarakālaṃ prajñāpāramitāvihāre cittasamādhānatāṃ kuryāt |",
  "SA14n1163:198": "adhimātramṛdumārgārthamāha |",
  "SA14n1163:199": "yaśca khalu punarityādi |",
  "SA14n1163:200": "pratisaṃlāne punareva yogamāpadyeteti |",
  "SA14n1163:201": "bhūyo&#39;pi manasikuryāt |",
  "SA14n1163:202": "etadeva spaṣṭayannāha |",
  "SA14n1163:203": "pratisaṃlāne ca punareva yogāmāpadyamāna ityādi |",
  "SA14n1163:204": "mṛdumadhyavikalpaṃ vaktumāha |",
  "SA14n1163:205": "yadā bhagavannabhisaṃskāra ityādi |",
  "SA14n1163:206": "abhisaṃskāraścittābhogo vikalpo viparyāso yadā kathaṃ vikalpabījānugamāttadā bahutaraṃ puṇyaṃ pariṇāmanākāle prasavatītyucyate vikalpasyāpi māyopamatvenānugamādaviparyāsapravṛttatvena saṃvṛtyā bahutaraṃ puṇyamiti pariharannadhimātramadhyamārgārthamāha |",
  "SA14n1163:207": "so&#39;pīdānīmityādi |",
  "SA14n1163:208": "sa ityabhisaṃskāraprabhavaḥ puṇyarāśiḥ |",
  "SA14n1163:209": "idānīmiti |",
  "SA14n1163:210": "aṣṭamaprakārabhāvanāmārgāvasthāyām |",
  "SA14n1163:211": "na tu pūrvaṃ tatra viparyāsaprabhavatvāt |",
  "SA14n1163:212": "adhyātmabahirdhobhayaśūnyatābhiḥ śūnyakaḥ |",
  "SA14n1163:213": "śūnyamahāparamārthaśūnyatābalādriktaḥ |",
  "SA14n1163:214": "saṃskṛtāsaṃskṛtātyantānavarāgrānavakāraśūnyatābhistucchakaḥ |",
  "SA14n1163:215": "prakṛtiśūnyatādibhirnavaprakārairasārakaḥ |",
  "SA14n1163:216": "sannāhaprasthānasambhāraniryāṇapratipattibhiryathākramaṃ śūnyaka ityādipadacatuṣṭayamityanye |",
  "SA14n1163:217": "mṛdumṛduvikalpaṃ kathayannāha |",
  "SA14n1163:218": "yathā yathā khalu punarityādi |",
  "SA14n1163:219": "yathā yatheti |",
  "SA14n1163:220": "yena yenādhyātmādiśūnyatādyākāreṇa bodhisattvo mahāsattva ityanantaraṃ saṃkhyeyaprameyādyadhigamasaṃgṛhīta iti śeṣaḥ |",
  "SA14n1163:221": "evaṃ dharmāniti |",
  "SA14n1163:222": "māyopamān |",
  "SA14n1163:223": "adhimātrādhimātramārgārthamāha |",
  "SA14n1163:224": "yathā ca yathā ca subhūte bodhisattva ityādi |",
  "SA14n1163:225": "sarvavikalpabījavigamādaprameyamasaṃkhyeyaṃ puṇyaṃ prasavati |",
  "SA14n1163:226": "aprameyamityanenāpramāṇamapyākṣiptam |",
  "SA14n1163:227": "ko&#39;rthabheda iti praśnayannāha |",
  "SA14n1163:228": "aprameyasya cetyādi |",
  "SA14n1163:229": "kiṃ nānākaraṇamiti |",
  "SA14n1163:230": "kiṃ upalakṣaṇaṃ kiṃ sāmānyalakṣaṇamitiyāvat |",
  "SA14n1163:231": "kaḥ prativiśeṣa iti |",
  "SA14n1163:232": "kiṃ svabhāvalakṣaṇaṃ kiṃ svalakṣaṇamityarthaḥ |",
  "SA14n1163:233": "sāmānyalakṣaṇārthamāha |",
  "SA14n1163:234": "aprameyamityādi |",
  "SA14n1163:235": "yatra pramāṇānyuparamanta iti |",
  "SA14n1163:236": "yasmin puṇyaviṣaye pratyakṣeṇa viṣayīkartumanumānena ca mātumaśakyalātpratyakṣānumānapramāṇāni na pravartante,",
  "SA14n1163:237": "tadaprameyamapramāṇam |",
  "SA14n1163:238": "anenādhigamasyāsaṃskṛtatvaṃ vibhutvañca jñāpitamiti kecit |",
  "SA14n1163:239": "yanna śakyaṃ saṃkhyayā kṣapayitumiti |",
  "SA14n1163:240": "avidyamānasaṃkhyatvena yatpuṇyaṃ saṃkhyayā niṣṭhāpayitumaśakyaṃ tadasaṃkhyeyam |",
  "SA14n1163:241": "anena tasya samatādhigamo jñāpita ityeke |",
  "SA14n1163:242": "svabhāvalakṣaṇārthamāha |",
  "SA14n1163:243": "syādbhagavannityādi |",
  "SA14n1163:244": "paryāyaḥ prabhedaḥ |",
  "SA14n1163:245": "yadityavyayatvādyenetyarthaḥ |",
  "SA14n1163:246": "aprameyamityasaṃkhyeyādyupalakṣaṇam |",
  "SA14n1163:247": "sādhūktatvena tadvacanamanuvadannāha |",
  "SA14n1163:248": "yatsubhūtirevamihetyādi |",
  "SA14n1163:249": "evamanūdya pratipādayannāha |",
  "SA14n1163:250": "syātsubhūta ityādi |",
  "SA14n1163:251": "yeneti |",
  "SA14n1163:252": "dharmadhātusvabhāvātmakeneti |",
  "SA14n1163:253": "paramārthataḥ śūnyatālakṣaṇo&#39;",
  "SA14n1163:254": "pi vikalpapratipakṣayorbhedādanāgamyadhyānāntarādinavabhūmiṣu mahopāyakauśalabalena vā kāmadhātvādinavabhūmiṣu yathāsaṃkhyaṃ yathoktanavaprakāraḥ prabandhena pravartamāno bhāvanāmārgo&#39;",
  "SA14n1163:255": "vasātavyaḥ |",
  "SA14n1163:256": "tathā coktam |",
  "SA14n1163:257": "prābandhikatvādiṣṭo&#39;",
  "SA14n1163:258": "sau navadhā caprakārataḥ |",
  "SA14n1163:259": "mṛdumadhyādhimātrāṇāṃ punarmṛdvādibhedataḥ ||54 || iti",
  "SA14n1163:260": "nanvekaikameva prakāramadhikṛtya bhinnārthāsaṃkhyeyāpramāṇapuṇyaprasavakāryavacanasya prayogeṇa kāraṇānāmapi bahudhā bhedātkathaṃ navaprakāro bhāvanāpatha ityabhiprāyavānāha |",
  "SA14n1163:261": "kasya punarityādi |",
  "SA14n1163:262": "pariharannāha |",
  "SA14n1163:263": "śūnyatāyā ityādi |",
  "SA14n1163:264": "trivimokṣamukhasvabhāvabhāvanāmārgaprakārasyetyarthaḥ |",
  "SA14n1163:265": "prakarṣaparyantavartitvānnavamaprakārasyaivādhivacanamityavagamādāha |",
  "SA14n1163:266": "kiṃ śūnyatāyā ityādi |",
  "SA14n1163:267": "nānyeṣāmiti |",
  "SA14n1163:268": "ato&#39;nyeṣāṃ sarvadharmāṇāṃ prathamādiprakārāṇāṃ kinnādhivacanam |",
  "SA14n1163:269": "tadvacanena parihartumāha |",
  "SA14n1163:270": "tatkiṃ manyasa ityādi |",
  "SA14n1163:271": "sarvadharmā iti prathamādiprakārāḥ śūnyā eveti nyāyasya sarvatra tulya tvāttrivimokṣamukhasvabhāvāḥ |",
  "SA14n1163:272": "sarva eva prakārāstathāgatenākhyātāḥ |",
  "SA14n1163:273": "sarvaprakārāṇāṃ śūnyatādivacanamiti pratipādya paryāyārthamāha |",
  "SA14n1163:274": "ye ca subhūta ityādi |",
  "SA14n1163:275": "aprameyatā pīti |",
  "SA14n1163:276": "apiśabdādasaṃkhyeyatādayaḥ |",
  "SA14n1163:277": "yasmādasaṃkhyeyāprameyādinirdeśā vāgabhilāpasvabhāvā vyāvṛttyapekṣopajanitanānātvarūpeṇaikasminnarthe prayuktāstasmātparamārthena yathoktalakṣaṇasya bhāvanāmārgasya bhedaṃ kartuṃ na kṣamā ityāha |",
  "SA14n1163:278": "tasmāttarhītyādi |",
  "SA14n1163:279": "eṣāmityasaṃkhyeyādīnām |",
  "SA14n1163:280": "saṃvṛtyā tvanālambanamahākaruṇāsvabhāvadharmadhātuniḥṣyandabhūtāste deśanādharmasvabhāvāyathoktanirdeśā bālajanānāṃ mahāphalodayaprakāśakatvenābhimatāstathāgatasyetyāha |",
  "SA14n1163:281": "abhilāṣā ityādi |",
  "SA14n1163:282": "eta ityasaṃkhyeyādayaḥ |",
  "SA14n1163:283": "deśanābhinirhāranirdeśa iti |",
  "SA14n1163:284": "deśanā&#39;bhinirhriyate |",
  "SA14n1163:285": "janyate&#39;neneti deśanābhinirhāro dharmakāyastasyodbhāvanāsaṃvṛtyā nirdeśa iti vigrahaḥ |",
  "SA14n1163:286": "tathā coktam |",
  "SA14n1163:287": "asaṃkhyeyādinirdeśāḥ paramārthena na kṣamā |",
  "SA14n1163:288": "kṛpāniṣyandabhūtāste saṃvṛtyābhimatā muneḥ ||55 || iti |",
  "SA14n1163:289": "tathāgatasya karuṇāniṣyandanirdeśatvādetaiḥ sarvaviṣayairbhavitavyamityāha |",
  "SA14n1163:290": "āścaryamityādi |",
  "SA14n1163:291": "yāvadvacanādaprameyatādiparigrahaḥ |",
  "SA14n1163:292": "sarvadharmāṇāmiti |",
  "SA14n1163:293": "prathamādinavaprakārāṇāṃ dharmateti nirvāṇarūpatā,",
  "SA14n1163:294": "vyañjanārthayorbhedānupalambhādanabhilāpyā |",
  "SA14n1163:295": "bhāṣitasyetyanantaranirdeśasya |",
  "SA14n1163:296": "tathā sarvadharmā iti |",
  "SA14n1163:297": "rūpādayaḥ |",
  "SA14n1163:298": "sādhūktatvādevametadityādyanūdya pūrvavat |",
  "SA14n1163:299": "tatkasya hetorityāśaṅkyāha |",
  "SA14n1163:300": "yā subhūta ityādi |",
  "SA14n1163:301": "sarvadharmāṇāṃ śūnyateti |",
  "SA14n1163:302": "jñeyatvādibhedāntarapratikṣepeṇa śūnyatetyuktā |",
  "SA14n1163:303": "tataḥ śūnyāḥ sarvadharmā evābhilapituṃ na śakyā ityarthaḥ |",
  "SA14n1163:304": "nanu niḥsvabhāvatayā tattvānyatvābhyāmavācyasya paramārthato dharmatāsvarūpasyābhimatamārgavastuno vipakṣapratipakṣayorthathākramamapagamodayau na yuijyete |",
  "SA14n1163:305": "sarvathātiśayādhānābhāvādityāha |",
  "SA14n1163:306": "kiṃ punarbhagavannityādi |",
  "SA14n1163:307": "no hīdaṃ subhūta ityādi |",
  "SA14n1163:308": "yadyevaṃ bhāvanāsaṃjñakena mārgeṇa naiva kiñcidadhimātrādi navavidhaṃ vikalpajātaṃ parityaktaṃ,",
  "SA14n1163:309": "nāpi kiñcinmṛdumṛdvādinavaprakāraṃ mārgajātaṃ prāptam |",
  "SA14n1163:310": "ato&#39;nupanyasanīya evetyabhiprāyeṇāniṣṭamāpādayannāha |",
  "SA14n1163:311": "sacedbhagavannityādi |",
  "SA14n1163:312": "anabhilapyasyeti |",
  "SA14n1163:313": "bhāvanāmārgasya tatprabhedatvādeva dānādīnāmapi hānivṛddhayabhāva ityādi |",
  "SA14n1163:314": "dānapāramitāyā apītyādi |",
  "SA14n1163:315": "bhavatvevaṃ ko doṣa iti cedāha |",
  "SA14n1163:316": "sacedbhagavannityādi |",
  "SA14n1163:317": "kathamiti kṣepeṇevetyarthaḥ |",
  "SA14n1163:318": "upacayārthamāha |",
  "SA14n1163:319": "na ca bhagavannityādi |",
  "SA14n1163:320": "tathā coktam |",
  "SA14n1163:321": "hānivṛddhī na yujyete nirālāpasya vastunaḥ |",
  "SA14n1163:322": "bhāvanākhyena kiṃ hīnaṃ vartmanā kimudāgatam ||56 ||iti |",
  "SA14n1163:323": "paramārthato&#39;",
  "SA14n1163:324": "niṣṭāpādanamapi na bhavatītyāha |",
  "SA14n1163:325": "evametadityādi |",
  "SA14n1163:326": "saṃvṛtyā tu yathānuttarā samyaksaṃbodhistathā bhāvanāmārgo&#39;",
  "SA14n1163:327": "rthakriyākārīti kathayannāha |",
  "SA14n1163:328": "api tu khalu punarityādi,",
  "SA14n1163:329": "naivaṃ bhavatiti |",
  "SA14n1163:330": "dānapāramitā vivardhate vā parihīyate veti vastūpalambhayogenaivañcittamutpadyate |",
  "SA14n1163:331": "yathānuttareti |",
  "SA14n1163:332": "yathādhipatyamātreṇa niratiśayādhānā&#39;",
  "SA14n1163:333": "nuttarā samyaksambodhirvineyānāṃ puṇyajñānānurūpatayā viśiṣṭārthapratibhāsicittajananadvāreṇa pariṇāmitapuṇyavardhanātsaṃvṛtyābhimatārthasya sādhikā tathā pariṇāmayatītyarthaḥ |",
  "SA14n1163:334": "tadvadayamapyāgantukamalāpagamādbhāvanayā sākṣātkṛto bhāvanāmārgo māyopamatvānniratiśayādhāno yathāsaṃvṛtyā vipakṣapratipakṣayorapagamodayakrameṇārthakriyākārī tathopanyasyata iti matiḥ |",
  "SA14n1163:335": "tathā coktam |",
  "SA14n1163:336": "yathā bodhistathaivāsāviṣṭasyārthasya sādhakaḥ | iti |",
  "SA14n1163:337": "asyaivārthasya vistareṇa nirdeśārthaṃ punaraparamityādipañcahārakopādānam |",
  "SA14n1163:338": "kiṃ lakṣaṇā bodhirityāha |",
  "SA14n1163:339": "kā puna reṣetyādi |",
  "SA14n1163:340": "tathataiṣeti |",
  "SA14n1163:341": "tathatā svarūpāmāyopamaniṣprapañcajñānātmakadharmakāyādimayatathāgatasvabhāveti yāvat |",
  "SA14n1163:342": "bhāvanāmārgo&#39;",
  "SA14n1163:343": "pi tathatāsvabhāva evetyabhiprāyaḥ |",
  "SA14n1163:344": "tathā coktam |",
  "SA14n1163:345": "tathatālakṣaṇā bodhiḥ so&#39;",
  "SA14n1163:346": "pi tallakṣaṇo mataḥ ||47 ||iti |",
  "SA14n1163:347": "na ca subhūte tathatā vivardhate vā parihīyate vā tatkharūpatvāttathā bodhimārgāvapīti śeṣaḥ |",
  "SA14n1163:348": "evaṃ hi hetuphalayoḥ phalahetvarthāparasparasvabhāvānuvidhānāddhetuphalasambandhāvaiṣarītyamudbhāvitaṃ syāt |",
  "SA14n1163:349": "punarapi saṃvṛtyā mārgasya sāmarthyamāvedayannāha |",
  "SA14n1163:350": "sacedbodhisattva ityādi |",
  "SA14n1163:351": "tatpratisaṃyuktairiti |",
  "SA14n1163:352": "bhāvanāmārgapratibaddhaiḥ |",
  "SA14n1163:353": "abhīkṣṇaṃ bahulamiti |",
  "SA14n1163:354": "prayogapṛṣṭhāvasthābhedena dvayopādānam |",
  "SA14n1163:355": "maulāvasthāyāṃ tanmayatvena viharaṇānupapatteḥ |",
  "SA14n1163:356": "evamiti |",
  "SA14n1163:357": "tathārūpeṇa |",
  "SA14n1163:358": "upasaṃharannāha |",
  "SA14n1163:359": "evaṃ khalu subhūta ityādi |",
  "SA14n1163:360": "arthasyeti |",
  "SA14n1163:361": "bhāvanāmārgasya ||",
  "SA14n1163:362": "abhisamayālaṅkārālokāyāṃ prajñāpāramitāvyākhyāyāṃ śūnyatāparivarto nāmāṣṭādaśaḥ ||"
}