{
  "SA15n2860:3": "Sarvaśabdabhāvacarcā",
  "SA15n2860:10": "iha sarvaśabdābhāvasādhane",
  "SA15n2860:11": "jñānakāryānupalabdhim eke pramāṇayanti |",
  "SA15n2860:18": "ekajñānasaṃsargivirahāt kila neha",
  "SA15n2860:19": "svabhāvānupalabdher avasaraḥ |",
  "SA15n2860:20": "tathā hi trayam avaśyam asyām abhidheyaṃ ghaṭādimatpratikṣepeṇa ,",
  "SA15n2860:24": "viśeṣaṇaṃ svabhāvaḥ phalaṃ ceti |",
  "SA15n2860:25": "tatra dṛśyaviṣayaviśeṣaṇavaśāt",
  "SA15n2860:26": "piśācāder apratiṣedhaḥ ,",
  "SA15n2860:27": "ekajñānasaṃsargivedanasvabhāvatvena",
  "SA15n2860:28": "rūpajñānād rasasya |",
  "SA15n2860:29": "nāpy abhāvapakṣadoṣānuṣaṅgaḥ |",
  "SA15n2860:30": "vyavahāraphalatayā ca pratyakṣasiddhir",
  "SA15n2860:31": "upasaṃhitā |",
  "SA15n2860:32": "sā ca pratiyogijñānāśraye saty upapadyate | tad eva hi",
  "SA15n2860:33": "pratiyogyantarābhāvanāntarīyakatayā tadabhāvavikalpajananasāmarthyāt tatsādhanaṃ",
  "SA15n2860:34": "bhavet | tato mūḍhaṃ prati tadātmikā'nupalabdhir abhāvavyavahārasādhanīti",
  "SA15n2860:35": "yuktam |",
  "SA15n2860:42": "na ca sarvaśabdābhāve sādhye kaścid ekajñānasaṃsargī",
  "SA15n2860:43": "labhyata iti nātrāvakāśas tasyāḥ | sa tu",
  "SA15n2860:44": "śabdarāśir abhimatapradeśe vidyamānas tadā jñānakāryam anārabhyāsituṃ na",
  "SA15n2860:45": "samartha iti kāryapratiṣedhe'pi nirviśeṣaṇaiva sattā pratiṣiddhā bhavatīti",
  "SA15n2860:46": "bhāvaḥ |",
  "SA15n2860:53": "atra cintyate :",
  "SA15n2860:54": "na tāvat dhvanir ity eva śravaṇam ,",
  "SA15n2860:55": "vidhirasyāpi prasaṅgāt |",
  "SA15n2860:56": "tasmād indriyapāṭavasahakṛtasyaiva",
  "SA15n2860:57": "śabdasya śravaṇajñānajanakatvam |",
  "SA15n2860:58": "tac ca śravaṇapāṭavam ekajñānasaṃsargivirahe",
  "SA15n2860:59": "duravadhāram |",
  "SA15n2860:60": "ata eva pradeśapratyakṣāpekṣayā ghaṭaniṣedhaḥ |",
  "SA15n2860:61": "tato hīndriyaguṇaṃ",
  "SA15n2860:62": "gaṇayan ghaṭāparādham evānupalabdher avadhārayati | ( 1 )",
  "SA15n2860:75": "na ca manaskāravat svasaṃvedanasiddhiḥ ,",
  "SA15n2860:76": "indriyasya jaḍatvāt |",
  "SA15n2860:77": "nāpīndriyāntaragamyatvam ,",
  "SA15n2860:78": "atīndriyatvāt |",
  "SA15n2860:79": "kāryaṃ punar upalabdhir evāsya |",
  "SA15n2860:80": "tatsiddhau ca kāryānupalabdher evāsiddhiḥ |",
  "SA15n2860:81": "asiddhau siddham anaikāntikatvam | na",
  "SA15n2860:82": "hi viṣaye saty apīndriyadoṣāt sambhāvyamāno'nupalambhas tadabhāvaniyato nāma |",
  "SA15n2860:89": "nābhāva eva śabdasya tajjñānajananayogyas tu",
  "SA15n2860:90": "nāstīti brūma iti cet ,",
  "SA15n2860:91": "seyaṃ kuvaidyavṛttir",
  "SA15n2860:92": "āyātā , prathamaṃ",
  "SA15n2860:93": "prāgalbhyagarbham abhimatapratikaraṇam",
  "SA15n2860:94": "abhyupagamyopāyabuddhyopanyastasyānupāyasya pareṇa tattvapratipādane kṛte",
  "SA15n2860:95": "paścād asādhyatvaghoṣaṇāt |",
  "SA15n2860:96": "sarvathā'bhāva eva hi jijñāsite kāryānupalabdhir iyaṃ",
  "SA15n2860:97": "sādhanam uktā |",
  "SA15n2860:98": "na tu jñānajananayogyatāvirahajijñāsāyām |",
  "SA15n2860:99": "tad yadi pramāṇabhraṃśa",
  "SA15n2860:100": "eva kathañcij jñātaḥ ,",
  "SA15n2860:101": "prameyabhraṃśas tu kimaṅgāṅgīkriyate ?",
  "SA15n2860:102": "varaṃ ca pramāṇāntaram eva mṛgyatām |",
  "SA15n2860:103": "asādhyataiva tu kasmād avaghuṣyate ?",
  "SA15n2860:110": "na hi śakyam avadhirasyāśṛṇvataḥ",
  "SA15n2860:111": "sannihitabheryādiravābhāvaḥ pratikṣeptum ,",
  "SA15n2860:112": "vidhirāvadhirayor aviśeṣaprasaṅgāt |",
  "SA15n2860:119": "sati śrutikṛto'sti viśeṣaḥ prāk paścād iti cet , naivam |",
  "SA15n2860:120": "yadi hi prāgavasthātaḥ śravaṇaśaktyā",
  "SA15n2860:121": "nirviśeṣa eṣaḥ ,",
  "SA15n2860:122": "katham aśrutiḥ sati śabde ?",
  "SA15n2860:123": "anyathā prāg api na syāt |",
  "SA15n2860:124": "atha visadṛśāvastho'pi",
  "SA15n2860:125": "sambhāvyate |",
  "SA15n2860:126": "śrutāv api na śrāddhātavyam ,",
  "SA15n2860:127": "asya viplavasya sambhāvyamānatvāt |",
  "SA15n2860:128": "tatrāśravaṇam",
  "SA15n2860:129": "abhūtaśravaṇaṃ veti na viśeṣaḥ |",
  "SA15n2860:130": "ante kutaḥ śaktiviparyaya iti cet ,",
  "SA15n2860:131": "madhye kutas tadabhāva iti samānam | ( 2 )",
  "SA15n2860:141": "tasmād apakṣa evāyaṃ sann api śabdas tadā na",
  "SA15n2860:142": "śruta iti | kevalaṃ kim atra pramāṇam astv iti cintāyāṃ kāryānupalabdhir",
  "SA15n2860:143": "anaikāntikīty uktam eva ,",
  "SA15n2860:144": "śravaṇapāṭavasya",
  "SA15n2860:145": "duravadhāratvād iti |",
  "SA15n2860:152": "nanu katham etad duravadhāraṃ dṛṣṭaśravaṇapāṭavasmaraṇabalavataḥ",
  "SA15n2860:153": "śrotuṃ pravṛttasya ,",
  "SA15n2860:154": "kṣaṇikatve'pi hi visadṛśasahakāripratyayāntaravirahe",
  "SA15n2860:155": "visadṛśadaśāsambhavābhāvāt ?",
  "SA15n2860:156": "indriyavikārakāriṇo hi pratyayā dhātukṣobhaprahārādayo nirṇītaśaktayaḥ",
  "SA15n2860:157": "svasantāne santānavyākulībhāvahetavaḥ sūpalakṣā eva |",
  "SA15n2860:158": "anupalakṣitās tu",
  "SA15n2860:159": "svaprabhavabhedaśaṅkāṃ katham iva kṣamante ?",
  "SA15n2860:160": "sūkṣmaṃ tu prabhāvavato'dhiṣṭhā nādivikārakāraṇaṃ",
  "SA15n2860:161": "śaṅkamānasya śravaṇe'pi ka āśvāsaḥ ?",
  "SA15n2860:162": "tasmād anupalakṣyakāraṇārabdhadiṅmohalakṣanendriyabhrāntidarśane'pi",
  "SA15n2860:163": "prasiddhakāraṇānupalakṣaṇān nendriyāṇām atādavasthyavyavasthā |",
  "SA15n2860:164": "yathā'nyathā",
  "SA15n2860:165": "tatpratyayānāṃ bhramatvaprasaṅgāt ,",
  "SA15n2860:166": "tathā'dyāpi kiṃ na gaṇyate ?",
  "SA15n2860:167": "mā bhūt sarvasaṃvṛtivilopaḥ |",
  "SA15n2860:174": "abhyāsadaśāsattisamāśrayas tu samānaḥ | na hi",
  "SA15n2860:175": "vadhiravarasyābhiropārūḍhaśravaṇabalasyāpy aśravane'bhāvaniścayaṃ brūmaḥ ,",
  "SA15n2860:176": "balaniścayasyaivābhāvāt |",
  "SA15n2860:177": "tadvad anyasyāpy",
  "SA15n2860:178": "akalitabalasya |",
  "SA15n2860:179": "atyantābhyāse hi sakalarajanīsuptaprabuddhānām adarśane'pi",
  "SA15n2860:180": "tadavasthāsaṃvedinām aviparītavyavahāravṛttidarśanāt kaḥ prastāvo jāgrataḥ",
  "SA15n2860:181": "svātmany anyathātvaśaṅkāyāḥ ?",
  "SA15n2860:188": "tasmād atādavasthyasya tadvyavasthāyā vā niṣedhaḥ ,",
  "SA15n2860:189": "prasiddhakāraṇābhāvāt tadupalakṣaṇābhāvād vā |",
  "SA15n2860:196": "yadi darśanaśravaṇādāv abhyāsadaśāpekṣayā'dhyakṣatvanibandhanaṃ",
  "SA15n2860:197": "tādavasthyam icchatā ,",
  "SA15n2860:198": "saṃvṛtivyavasthitenendriyatādavasth- ( 3 )",
  "SA15n2860:208": "yaṃ sāmagrīpratibaddhabuddhitādavasthyaṃ vā",
  "SA15n2860:209": "sādhāraṇaśaktyapekṣayā svasaṃvedanam eva vā śaraṇam āsthīyate |",
  "SA15n2860:210": "tad evāśravaṇadaśāyām",
  "SA15n2860:211": "apīti katham anekāntaḥ śabdābhāve ?",
  "SA15n2860:218": "nanu jñānātmany eva svasaṃvedanam iti cet , na |",
  "SA15n2860:222": "ekādhimokṣaviṣayeṣv ekakāryopayogiṣu |",
  "SA15n2860:226": "ekadhīḥ sarvaviṣayā sthitā nirbhāgavartiṣu  ||1 ||",
  "SA15n2860:234": "pañcaskandheṣv apy aham ity eko'dhimokṣaḥ |",
  "SA15n2860:235": "bhāṣaṇādāv",
  "SA15n2860:236": "ekasminn arthe parasparopādeye copayogaḥ |",
  "SA15n2860:237": "ghaṭādisañjñake tu rūparasādau",
  "SA15n2860:238": "prasiddho'yam nyāyaḥ ,",
  "SA15n2860:239": "anyathā vyavahārāyogāt |",
  "SA15n2860:246": "nanu na śarīpratyakṣaṃ buddhim anveti | evam",
  "SA15n2860:247": "etat prātisvikarūpāpekṣayā rūparasādivad eva |",
  "SA15n2860:248": "sāmānyena tu gṛhītvaikadhīviṣayatvam",
  "SA15n2860:249": "ucyate , yāvan na nirbandho",
  "SA15n2860:250": "vivecane | vivecane tu pṛthakpramāṇam uktam |",
  "SA15n2860:251": "tena pratyakṣaś caitro na ca",
  "SA15n2860:252": "buddhir adhyakṣeti dvitayam aviruddham |",
  "SA15n2860:253": "ata eva tadavastho'ham iti vikalpo'pi",
  "SA15n2860:254": "saṃvedanānusārī sarvaviṣaya eva |",
  "SA15n2860:261": "bhrāntir iyam iti cet ,",
  "SA15n2860:262": "na ,",
  "SA15n2860:263": "bādhakābhāvād bhrāntyasiddheḥ | tasmāt",
  "SA15n2860:264": "pūrvapratītaśrotraśaktes tadavasthāniścayasambhavād aśrutiḥ śabdasyaivāparādhād",
  "SA15n2860:265": "iti jñānābhāvenāpi tadabhāvasiddhir aikāntikīti na prakṛtavyāghātaḥ | iyaty eva",
  "SA15n2860:266": "tarhi svabhāvānupalabdher lakṣaṇasāmagrīti kāryānupalabdhisañjñākaraṇe ko'rthaḥ ,",
  "SA15n2860:267": "pratyayāntarasākalyaṃ svabhāvaviśeṣaṃ cāpannasyaiva",
  "SA15n2860:268": "śabdasyānupalabdhā niṣedhāt ? ( 4 )",
  "SA15n2860:281": "tathā'py anyasañjñāyāṃ ghaṭaniṣedhe'pi ko niṣeddhā ?",
  "SA15n2860:282": "kevalaṃ ghaṭavat śabdasyāpi dṛśyānupalabdhyā'pi",
  "SA15n2860:283": "niṣedhaḥ sādhyo jāta ity ucyate |",
  "SA15n2860:290": "tatraikajñānasaṃsargisambhavād yuktas tayā niṣedha",
  "SA15n2860:291": "iti cet , tatraiva tāvad ekajñānasaṃsargiṇaḥ kim apekṣayā ?",
  "SA15n2860:292": "rūpadarśane hi rasasya viprakṛṣṭadeśatayā'nupalabdhilakṣaṇaprāptatvād",
  "SA15n2860:293": "evāpratiṣedhaḥ ,",
  "SA15n2860:294": "prāpyakāritvād ghrāṇarasanasparśanānām |",
  "SA15n2860:301": "naivam ,",
  "SA15n2860:302": "indriyātiriktasyālokasya tatrāpekṣyatvāt | sa",
  "SA15n2860:303": "hi bahiḥsula bhakāraṇidhīnopajanāpajanadharmako na svātmatādavasthyasādhya iti",
  "SA15n2860:304": "tadartham ekajñānasaṃsargo'pekṣyamāṇa indriyasādguṇyajñāne'pi sahāyībhaviṣyati |",
  "SA15n2860:311": "evam yatrālokanirapekṣaiva grahaṇaśaktiḥ ,",
  "SA15n2860:312": "tatra na kiñcid ekajñānasaṃsargyapekṣayeti",
  "SA15n2860:313": "siddham | tac ca nāma kvacit sādhane'pekṣyate ,",
  "SA15n2860:314": "yadantareṇa virodhāsiddhisandeheṣv anyatamadoṣāsattiḥ |",
  "SA15n2860:315": "na ca dvividhopalabdhiyogyatāpannasya kvacid anupalabdhyā niṣedhe sā'sti ,",
  "SA15n2860:316": "yena saṃsargī niyatam apekṣyeta |",
  "SA15n2860:317": "yatrāpy ayam",
  "SA15n2860:318": "apekṣyate , tatrāpy",
  "SA15n2860:322": "ālokāpekṣapratipattino vastunaḥ pratiṣedhe viśeṣaṇāsiddhiparihārārtham",
  "SA15n2860:323": "eva | na caitāvatā sarvatra tadapekṣā |",
  "SA15n2860:324": "na hi vināṣaṃ praty anapekṣā",
  "SA15n2860:325": "vyāptisādhanī sarvatra kṣaṇabhaṅgasādhane'pi svabhāvahetāv apekṣyate |",
  "SA15n2860:332": "yadi cāyam apekṣya eva kimaṅga dṛśyaviśeṣaṇena , kenacid",
  "SA15n2860:333": "ekajñānasaṃsargino dṛśyatvāvyabhicārāt ?",
  "SA15n2860:334": "na hi piśācasya kenacid eka jñānasaṃsargaḥ |",
  "SA15n2860:341": "eka evārtha ubhayathāpīti",
  "SA15n2860:342": "naikaprayoge'nyaprayojanacarceti cet ,",
  "SA15n2860:343": "na ,",
  "SA15n2860:344": "sāmānyaviśeṣabhāvena bhedasyāvyaktatvāt | saṃsargo",
  "SA15n2860:345": "hi na viśe- ( 5 )",
  "SA15n2860:355": "ṣaṇaṃ vyabhicarati |",
  "SA15n2860:356": "viśeṣaṇamātraṃ tu taṃ",
  "SA15n2860:357": "vyabhicapaty eva |",
  "SA15n2860:358": "ata eva viśeṣaṇasiddhaye saṃsarga upanīyate |",
  "SA15n2860:359": "na tu viśeṣaṇaṃ",
  "SA15n2860:360": "saṃsargākṛṣṭaye prabhavati ,",
  "SA15n2860:361": "śabde'pi prasaṅgāt |",
  "SA15n2860:362": "tathā ca pakṣakṣaya iti kaḥ śramasyārthaḥ ?",
  "SA15n2860:363": "tasmād ekajñānasaṃsargo nāma prakṛtodāharaṇāpekṣayaivodghuṣyate ,",
  "SA15n2860:364": "na svabhāvānupalabdhau sarvatrāpekṣyatvena |",
  "SA15n2860:368": "prastute hi kalasapratiṣedhe sā dig astu saviśeṣaṇasiddhyai |",
  "SA15n2860:369": "nopalabdham upalabhyam itīyallakṣaṇaṃ khalu nijānupalabdheḥ |",
  "SA15n2860:370": "tathā ca lakṣaṇe",
  "SA15n2860:371": "prayoge copalabdhilakṣaṇaprāptānupalabdhimātropanyāsaḥ | śāstre",
  "SA15n2860:372": "viparyayabādhopadarśane ca pratyayāntarasannidhau svabhāvaviśeṣavataḥ",
  "SA15n2860:373": "sattve'nupalabdher asambhavaḥ khyāpyate |",
  "SA15n2860:374": "anyathā prayojakam aṃśaṃ saṃsargam eva",
  "SA15n2860:375": "sarvatra darśayet ,",
  "SA15n2860:376": "viśeṣaṇavat |",
  "SA15n2860:383": "tādātmyaṃ tu dṛśyatvam abhyupagamyaiva niṣidhyata",
  "SA15n2860:384": "iti viśeṣaṇasyānuktimātram ,",
  "SA15n2860:385": "na punar aprayojakatvaṃ vyāpter iva viduṣi ,",
  "SA15n2860:386": "anvayoktiviśeṣe vā vyatirekasya |",
  "SA15n2860:387": "tasmān nyāyanāthasyāpi nāvaśayam ekajñānasaṃsargivyapekṣābhiprāyaḥ",
  "SA15n2860:388": "svabhāvānupalabdhau |",
  "SA15n2860:392": "api caivaṃ kāryānupalabdhāv eva sarvasaṅgraham",
  "SA15n2860:393": "ācakṣīta , svabhāvānupalabdher api",
  "SA15n2860:394": "tadekadeśatvāt |",
  "SA15n2860:395": "sarvapramāṇasaṅgrahavyavasthāṃ ca kāryānumāne kuryāt ,",
  "SA15n2860:396": "svasaṃvedanād anyatra |",
  "SA15n2860:403": "tasmād indriyajñānaviṣaye na",
  "SA15n2860:404": "kāryānumānavyavasthā yathā tathā tadagṛhīta ity eva kutaḥ",
  "SA15n2860:405": "kāryānupalabdhivyavasthā'pi",
  "SA15n2860:406": "śāstrakārasya ?",
  "SA15n2860:407": "yathā hi pratyakṣavyavasthāvilopabhayam",
  "SA15n2860:408": "ekatra , tathā'nyatra",
  "SA15n2860:409": "svabhāvānupalambhasya |",
  "SA15n2860:410": "yathā vā'pratyakṣe kāryaṃ liṅgam ,",
  "SA15n2860:411": "tathā'pratyakṣayogya eva tadanupalabdhir iti",
  "SA15n2860:412": "samānam |",
  "SA15n2860:416": "yathā vā'yam eva bhagavān jñāne",
  "SA15n2860:417": "jñānāntarābhāvam api dṛśyānupalabdhyā vyavahārayati |",
  "SA15n2860:418": "yadāha dṛśyātmano vā",
  "SA15n2860:419": "vikalpasya darśa- ( 6 )",
  "SA15n2860:432": "ne'dṛṣṭir vikalpakalpanām indriyajñāne",
  "SA15n2860:433": "pratihanti iti ,",
  "SA15n2860:434": "tadā ka ekajñānasaṃsargī ?",
  "SA15n2860:435": "kiṃ caivamabhyupagame kāryānupalabdher apy",
  "SA15n2860:436": "asiddhir iti prakṛtamatahānir eva |",
  "SA15n2860:437": "na hi jñānakāryasyābhāvaḥ kāryānupalabdher",
  "SA15n2860:438": "eva boddhavyo'navasthāprasaṅgāt |",
  "SA15n2860:445": "svasaṃvedanaṃ",
  "SA15n2860:446": "caikākāraniyatam anyābhāvaniścayam ākṣipaty eva |",
  "SA15n2860:447": "kevalaṃ vimataṃ prati yadi syāj",
  "SA15n2860:448": "jñānāntaram ,",
  "SA15n2860:449": "anubhūyeteti dṛśyānupalabdhir",
  "SA15n2860:450": "eva śaraṇam ,",
  "SA15n2860:451": "vyavahāre bāhyavat |",
  "SA15n2860:458": "viśeṣaṇānuccāraṇaṃ tu syāt |",
  "SA15n2860:459": "na tv anyā gatiḥ |",
  "SA15n2860:460": "saṃsargāpekṣāyāṃ ca sā'pi nāstīti sandigdhāsiddho hetuḥ |",
  "SA15n2860:461": "tasmād anupalabdher",
  "SA15n2860:462": "ekajñānasaṃsargāpekṣāniyamam anulaṅghya vartitum aśakyam |",
  "SA15n2860:469": "bahirapekṣayā niyama eveti cet ,",
  "SA15n2860:470": "na ,",
  "SA15n2860:471": "tatrāpi nibandhanābhāvāt |",
  "SA15n2860:472": "yad dhi sāmarthyam",
  "SA15n2860:473": "antas tadatikrame ,",
  "SA15n2860:474": "tasya bahir api",
  "SA15n2860:475": "lābhasambhave kiṃ na sadṛśī sthitiḥ ?",
  "SA15n2860:476": "vicitro hi viṣayasvabhāvaḥ |",
  "SA15n2860:477": "tatra svātmā",
  "SA15n2860:478": "tāvat pratyakṣībhāve yogyatāmātram apekṣate ,",
  "SA15n2860:479": "śabdagandharasasparśatamisrālokās tu",
  "SA15n2860:480": "manaskārātiriktam indriyam ,",
  "SA15n2860:481": "ghaṭādisanniveśinas tu rūpaviśeṣāḥ prakāśam api prāyaśaḥ | tathaiṣāṃ",
  "SA15n2860:482": "vidhāv upalabdhir iva svabhāvasyānupalabdhir api niṣedhe kiṃ na bhinnām eva",
  "SA15n2860:483": "sāmagrīm apekṣeta ?",
  "SA15n2860:487": "tatrādye yathā nendriyatādavasthyenopayogaḥ ,",
  "SA15n2860:488": "tathā madhyamīyeṣv api naikajñānasaṃsargiṇā |",
  "SA15n2860:489": "anyātiriktāpekṣiṇas tadapekṣā yujyante ( 7 )",
  "SA15n2860:501": "'pi |",
  "SA15n2860:502": "tato yathā yadi buddhiḥ syād ,",
  "SA15n2860:503": "upalabhyetaiva kim indriyatādavasthyāpekṣayeti",
  "SA15n2860:504": "sāmarthyam ,",
  "SA15n2860:505": "tathā yadi syād rasādiḥ ,",
  "SA15n2860:506": "tadavasthendriyeṇa mayopalabhyetaiva kim",
  "SA15n2860:507": "ekajñānasaṃsargiṇeti śakyam eva |",
  "SA15n2860:508": "tasmād bahir api niyamasambhāvanā'tidūraiva |",
  "SA15n2860:509": "abhyupagame vā jñāne'py apekṣeta |",
  "SA15n2860:516": "tatrāpi saṃvedanaikapratyakṣāpekṣaikajñānasaṃsargo'stīti",
  "SA15n2860:517": "cet , nanu na saṃvedanaṃ",
  "SA15n2860:518": "nāmaikaṃ pratyakṣam asti ,",
  "SA15n2860:519": "dharmamātrasya tasya",
  "SA15n2860:520": "pratisvaṃ bhedāt |",
  "SA15n2860:521": "sāmānyam āśrityaikajñānasañjñaya tu parituṣṭau",
  "SA15n2860:522": "bhinnendriyagrāhyayor api svasaṃpvedanendriyajñānaviṣayayor api vā prasaṅgaḥ |",
  "SA15n2860:529": "yayoḥ sator anyonyapratyakṣāvyabhicāraḥ ,",
  "SA15n2860:530": "tatreyaṃ vyavastheti cet ,",
  "SA15n2860:531": "rūpayor api nāyaṃ niyamaḥ ,",
  "SA15n2860:532": "pradeśapiśācayor adarśanāt |",
  "SA15n2860:533": "viśiṣṭayor asty",
  "SA15n2860:534": "eva | na ca sāmānyāparādho viśeṣam āskandatīti cet ,",
  "SA15n2860:535": "evam api śabdākāśayoḥ śabdamanaskārayor vā",
  "SA15n2860:536": "prasaṅgaḥ | na hy ākāśapratyakṣaṃ manaskārasaṃvedanapratyakṣaṃ vā sattve",
  "SA15n2860:537": "śabdasya pratyakṣaṃ vyabhicarati |",
  "SA15n2860:538": "vyabhicāre punaḥ kāryānupalabdher anekāntaprasaṅgaḥ |",
  "SA15n2860:539": "tasmād avyāpakam ekajñānāpekṣaṇam |",
  "SA15n2860:540": "anyasyāpi ca sulabham ity alaṃ vimatyā |",
  "SA15n2860:547": "api cāyaṃ cittayor ekajñānasaṃsargo'pūrva eva ,",
  "SA15n2860:548": "mukhyasyābhāvāt ,",
  "SA15n2860:549": "gauṇasya caikāyatanasaṅgrahābhāvāt |",
  "SA15n2860:556": "upalakṣaṇam ekāyatanasaṅgraha iti cet ,",
  "SA15n2860:557": "ekajñānasaṃsarga eva kiṃ nopalakṣaṇam",
  "SA15n2860:558": "ākhyāyate ? prakṛtaghaṭodāharaṇāpekṣayā",
  "SA15n2860:559": "tu dvayam apy etad uktam ity anabhiniveśaḥ |",
  "SA15n2860:560": "yathā hy ekāyatanasaṅgraheṇa",
  "SA15n2860:564": "anyonyapratyakṣāvyabhicāra upalakṣyate ,",
  "SA15n2860:565": "tathaikajñānasaṃsargeṇāpi pratiyogimātrāpekṣaiveti",
  "SA15n2860:566": "yujyate | ( 8 )",
  "SA15n2860:576": "kaś ca kasya pratiyogī ?",
  "SA15n2860:577": "yayor ekākāniyataṃ pratyakṣam",
  "SA15n2860:578": "itarābhāvaniścayam upapādayituṃ śaknotīti |",
  "SA15n2860:579": "kayoś caivamanupalabdhiḥ ?",
  "SA15n2860:580": "yayor ekapratyakṣam aparapratyakṣāvyabhicāri |",
  "SA15n2860:581": "tayor hi sator naikarūpaniyatā pratipattiḥ ,",
  "SA15n2860:582": "asambhavāt |",
  "SA15n2860:583": "tatas tāv aviśiṣṭakāladeśadaśāsantānāpekṣaya'nyonyasya",
  "SA15n2860:584": "pratiyoginau vyavasthāpyete |",
  "SA15n2860:585": "sadṛśaḥ saṃvitilābhalakṣaṇo'yogas tayor iti kṛtvā |",
  "SA15n2860:586": "ata eva tayor ekākāraniyataṃ vedanam anyasya pratiṣedhavikalpam upapādayituṃ",
  "SA15n2860:587": "śaknotīti tādṛśām abhāvaḥ pratyakṣasiddho'bhidhīyate |",
  "SA15n2860:588": "tam eva niścayaṃ mūḍhaṃ",
  "SA15n2860:589": "prati pratiyogyupalambhasvabhāvānupalabdhir upalabdhiyogyatā yugayoginaḥ",
  "SA15n2860:590": "santanvantī vyāhāravyavahārāv api sādhayatīti tāvataivetaramatapratikṣepeṇa",
  "SA15n2860:591": "svabhāvaphalayor api pariniṣṭhāsiddhau kim ekendriyagrāhyatāpekṣopagraheṇa ?",
  "SA15n2860:598": "ayaṃ hi pratiyoga ekenānekena vendriyeṇa",
  "SA15n2860:599": "grāhyayor arthayor jñānayor jñānārthayor vā sādhāraṇo'bhāvasādhane ca",
  "SA15n2860:600": "nirapavāda iti kas tadanurodhaḥ ?",
  "SA15n2860:601": "yathā hi bhūtalakalasayor jñānayor vaikarūpavedanam anyapratyakṣāvyabhicāritayā",
  "SA15n2860:602": "tadabhāvaniścayotpādane paryāptam , tathā",
  "SA15n2860:603": "pānakapānakarmaṇi dvayam upalabdhavatas tādavasthyasaṃvedinaḥ pradīpakavalane",
  "SA15n2860:604": "sparśamātropalabdhī rasābhāvaniścayajanane | ( 9 )",
  "SA15n2860:617": "svavikalpākāramātrasaṃvedanaṃ vā",
  "SA15n2860:618": "sannihitasparśābhāvāvasāya sādhane śaknoty eva |",
  "SA15n2860:619": "na hi tadvikalpavedanaṃ tadā",
  "SA15n2860:620": "sataḥ sparśasya pratyakṣaṃ vyabhicarati |",
  "SA15n2860:627": "na cānyonyapratyakṣāvyabhicārād anyad anyatrāpi",
  "SA15n2860:628": "dvitīyābhāvaniścayotpādanasāmarthyaṃ nāma |",
  "SA15n2860:629": "nāpy abhāvaniścayotpādanasāmarthyād",
  "SA15n2860:630": "arthāntaram abhāvapratyakṣīkaraṇaṃ nāma |",
  "SA15n2860:631": "na hy asau vigrahavān ,",
  "SA15n2860:632": "yataḥ sākṣātkartavyaḥ |",
  "SA15n2860:639": "yadā ca paryudāsena pratiyogy evābhāvaḥ ,",
  "SA15n2860:640": "tadā tv asya mukhyaiva pratyakṣasiddhir iti",
  "SA15n2860:641": "yuktaṃ sarvatra vyavahāraphalatvam |",
  "SA15n2860:642": "na cāyaṃ pratiyogaḥ svabhāvādiviprakarṣiṇāṃ",
  "SA15n2860:643": "kenacid asti ,",
  "SA15n2860:644": "yena kasyacit pratyakṣaṃ",
  "SA15n2860:645": "tadabhāvavibhāvanāya prabhavet |",
  "SA15n2860:646": "na caivaṃ nivṛttimātram anupalabdhir uktā",
  "SA15n2860:647": "bhavati |",
  "SA15n2860:654": "bhaṭṭas tu paryudāsapakṣe'pi yathoktaṃ",
  "SA15n2860:655": "pratiyoginam anapekṣyānyamātrasyopalabdhim anupalabdhiṃ pramāṇayatīti tanmate",
  "SA15n2860:656": "yuktaḥ piśācādipratikṣepaḥ |",
  "SA15n2860:657": "rūpadarśinas tu rasas taddeśaviprakṛṣṭa eva | na",
  "SA15n2860:658": "tena pratiyogaṃ yathoktam āvahati |",
  "SA15n2860:659": "rasanāgrasaṅgī tu nābhāvam anupalabdhau",
  "SA15n2860:660": "vyabhicaratiti na doṣaḥ kaśclt |",
  "SA15n2860:661": "ata eva kāryānupalabdhyādīnām sākṣād akṣamaḥ",
  "SA15n2860:662": "svabhāvānupalabdhāv antarbhāvaḥ paramparyeṇocyate ,",
  "SA15n2860:663": "tādṛśasya pratiyogasyābhāvat |",
  "SA15n2860:670": "tasmād upalambhayogyatāprāptasyānupalambha ity",
  "SA15n2860:671": "eva dṛśyānupa labdher lakṣaṇam |",
  "SA15n2860:672": "sa ca yathoktapratiyogyupalambharūpatayā",
  "SA15n2860:673": "siddhasyābhāvasya vyavahārikasyaivāvatiṣṭhata iti na nyāyaśāstrayor uparo- ( 10 )",
  "SA15n2860:685": "dhaḥ |",
  "SA15n2860:686": "ekendriyagrāhyopanyāsas tu ghaṭādyudāharaṇāpekṣa",
  "SA15n2860:687": "eva mantavya iti sthitam |",
  "SA15n2860:693": "tatra ,",
  "SA15n2860:694": "yadā tāvat timirālokasañjñite ākāśapradeśe",
  "SA15n2860:695": "dśyamāne devakulādau vā bheryādiravābhāvaṃ pratipadyate ,",
  "SA15n2860:696": "tadā tad eva tadekākāroparaktajñānaviṣayībhavajjñānaṃ",
  "SA15n2860:697": "va tādṛśaṃ niyataprāptikapratyakṣodayasya niṣedhyasya tajjñānasya vā",
  "SA15n2860:698": "paryudāso'nupalabdhiḥ |",
  "SA15n2860:702": "avyāpṛtacakṣus tu rasādis tajjñānaṃ vā'ntato",
  "SA15n2860:703": "manaskārākāro jñeyaparyudāsaḥ |",
  "SA15n2860:704": "tatsaṃvedanaṃ ca paryudāsaḥ |",
  "SA15n2860:711": "na hi tad api śabdapratyakṣodayavinākṛtam",
  "SA15n2860:712": "upapadyate paṭuśravaṇasya |",
  "SA15n2860:713": "nirvikalpakasya tu na niṣedhe' dhikāraḥ | kevalaṃ",
  "SA15n2860:714": "yāvaddeśasambaddhasya dhvaner adhyakṣaṃ na vyabhicarati rasādipratyakṣaṃ",
  "SA15n2860:718": "vikalpākārasaṃvedanaṃ vā tāvaddeśaśabdāpekṣa eva",
  "SA15n2860:719": "paryudāso vaktavyaḥ ,",
  "SA15n2860:720": "anyaṃ prati",
  "SA15n2860:721": "pratiyogasyānyonyapratyakṣāvyabhicāralakṣaṇasya vaktum aśakyatvāt | tataś ca",
  "SA15n2860:722": "pūrvavat pratyakṣasiddhir abhāvasya |",
  "SA15n2860:726": "vyavahāraś ca phalaṃ dṛśyānupalabdher eva",
  "SA15n2860:727": "śabde'pīti siddham |",
  "SA15n2860:731": "ekadhīvirahe'py asyā vyāpārānuparodhataḥ |",
  "SA15n2860:735": "anākṛṣṭer aniṣṭasya pratiyogisamāśrayāt ||2 ||",
  "SA15n2860:738": "iti |",
  "SA15n2860:742": "ālokādisamagratādhigataye",
  "SA15n2860:743": "janmādhikavyañjakāipekṣe sūcita ekadhīparicayo'śabdapradīpādiṣu | kiñcit tu",
  "SA15n2860:744": "śrutadṛṣṭapūrvimanasas tādṛgdaśāsaṃvido'nyeṣu svānupalabdhir eva hi",
  "SA15n2860:745": "ravādyākāraśūnyānyadhīḥ | ( 11 )",
  "SA15n2860:755": "nākṣasya siddhaṃ yadi tādavasthyaṃ śaktir",
  "SA15n2860:759": "na kāryānupalambhanasya |",
  "SA15n2860:763": "akṣasya siddhaṃ yadi tādavasthyaṃ phalaṃ",
  "SA15n2860:767": "na kāryānupalambhanasya ||3 ||",
  "SA15n2860:771": "avaśyāpekṣaṇīyatve svabhāvānupalabdhiṣu |",
  "SA15n2860:775": "saṃsargasya kathaṃ siddhir jñānakāryādṛśo'pi vaḥ  ||4 ||",
  "SA15n2860:780": "bāhya evaiṣa niyamo yadi tatrāpi kiṃ kṛtaḥ |",
  "SA15n2860:784": "pradeśamātrayogyatvāc citrā hi viṣayasthitiḥ ||5 ||",
  "SA15n2860:788": "anālokasya dhīr yadvad bādhā nānuktabhedikā |",
  "SA15n2860:792": "saṃsargiṇam anādṛtya tathā bādhāt tu kutracit  ||6 ||",
  "SA15n2860:797": "tasyās tu rūpaṃ pratiyogivastuvijñānam eveti na",
  "SA15n2860:798": "bhaṭṭabhittiḥ |",
  "SA15n2860:802": "tathā hi so'pi pratiyogibhāvo mithaḥ",
  "SA15n2860:806": "samakṣāvyabhicāra eva ||7 ||",
  "SA15n2860:810": "tata evaikavijñānam anyābhāvavikalpakṛt |",
  "SA15n2860:814": "nābhāvabodho'dhyakṣeṇa tatkṛtān niścayāt paraḥ ||8 ||",
  "SA15n2860:818": "yathoktapratiyogitve saty eva kṣamam akṣajam |",
  "SA15n2860:822": "tadabhāvāvasāyāyetīdṛśī vastunaḥ sthitiḥ ||9 ||",
  "SA15n2860:829": "nanu pratiyogy evaikajñānasaṃsargī ,",
  "SA15n2860:830": "sākṣād ekajñānasaṃsarga syābhimatatvāt ,",
  "SA15n2860:831": "mukhyatayā sākārasvīkārāt |",
  "SA15n2860:832": "tataḥ sāmarthyād",
  "SA15n2860:833": "ekaśabdo'vyabhicāramātropalakṣaṇatayā'vatiṣṭhate | ( 12 )",
  "SA15n2860:846": "pratyakṣaikajātyapekṣayā caikavṛttir eva | na",
  "SA15n2860:847": "caivaṃ sañjñaṃātram ,",
  "SA15n2860:848": "tathāruḍhadarśanāt ,",
  "SA15n2860:849": "yathā eko vrīhiḥ sampannaḥ subhikṣaṃ karoti",
  "SA15n2860:850": "iti | tena yatrāpy ekajñānasaṃsargiṇi dṛśyamāna iti ucyate ,",
  "SA15n2860:851": "tatrāpy anyonyapratyakṣāvyabhicāriṇīty ayam",
  "SA15n2860:852": "evārthaḥ | ekāyatanabhāva eva",
  "SA15n2860:856": "tūpalakṣaṇatayā prakṛtāpekṣatayā vyākhyeyaḥ ,",
  "SA15n2860:857": "yathā pradeśas tajjñānaṃ cānupalabdhir iti |",
  "SA15n2860:858": "tataś ca svabhāvānupalabdhau pratiyogisamāśraya ity ekajñānasaṃsargasamāśraya",
  "SA15n2860:859": "evokto bhavatīti katham avyāpakam ekajñānasaṃsargitvaṃ nāma ?",
  "SA15n2860:860": "satyam evam |",
  "SA15n2860:864": "pratiyugavasitaikadhīsthitir yadi bhavate",
  "SA15n2860:865": "pratibhāti kā kṣatiḥ |",
  "SA15n2860:869": "nanu sakalakalāpasaṃhṛtaṃ svayam adṛśo'stu niṣedhanaṃ",
  "SA15n2860:870": "dhvaneḥ ||10 ||",
  "SA15n2860:877": "anyonyapratyakṣāvyabhicārasya kenāpi dhvanāv",
  "SA15n2860:878": "api sambhavāt ,",
  "SA15n2860:879": "itarasya tu",
  "SA15n2860:880": "pratiyogino'yogāt |",
  "SA15n2860:881": "pratiyogaparyavasitam ekajñānasaṃsargaṃ manyamānasya",
  "SA15n2860:882": "svānupalabdhitaḥ prakṛtaniṣedhe kā'parāpekṣā ?",
  "SA15n2860:883": "tasmān na yogyadeśāśeṣaśabdābhāvasādhane",
  "SA15n2860:884": "jñānakāryānupalambhaḥ śaraṇīkaraṇīyaḥ ,",
  "SA15n2860:885": "svabhāvānupalabdhyaiva siddher iti |",
  "SA15n2860:886": "timirālokayos tu parasparadeśaparihāreṇa sthitayor abhinnendriyakṛta",
  "SA15n2860:887": "evaikajñānasaṃsargaḥ sulabha iti tadabhāvasādhanādhikāre dūrataiva",
  "SA15n2860:888": "svabhāvānupalambhād anyasādhanacinteti sarvaśabdābhāvacarcā samāptā |",
  "SA15n2860:891": "( 13 )"
}