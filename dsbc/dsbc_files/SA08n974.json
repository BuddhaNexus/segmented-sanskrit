{
  "SA08n974:0": "(15) pāpavargaḥ",
  "SA08n974:1": "pāpaphalasya ajñātā paritāpaṃ labhate",
  "SA08n974:2": "kriyamāṇasya pāpasya vijñeyaṃ kaṭukaṃ phalam |",
  "SA08n974:3": "yo na jānāti mūḍhātmā paścāt sa paritapyate ||1 ||",
  "SA08n974:4": "(phalaṃ ca) labhate puruṣaḥ sarvapāpasya karmaṇaḥ |",
  "SA08n974:5": "tasmāt pāpaṃ na seveta yadīcchet sukhamātmanaḥ ||2 ||",
  "SA08n974:6": "alpādapi mahāghorāt narakāt pāpacetasaḥ |",
  "SA08n974:7": "muktyartha (tāni)",
  "SA08n974:8": "pāpāni bhūyo mohavaśaṃ gatāḥ ||3 ||",
  "SA08n974:9": "na viśvaseddhi pāpasyā(lpatāṃ)",
  "SA08n974:10": "narakagāmikām |",
  "SA08n974:11": "alpena vahninā śaile dahayante sarvato drumāḥ ||4 ||",
  "SA08n974:12": "nāsti pāpasamo śatruḥ",
  "SA08n974:13": "pāpena narakaṃ yāti pāpena paridahyate |",
  "SA08n974:14": "pāpena naiti nirvāṇaṃ nāsti pāpasamo ripuḥ ||5 ||",
  "SA08n974:15": "pāpācāro hi puruṣo na kvacit sukhamedhate |",
  "SA08n974:16": "(pāpaṃ) tasmānna seveta yadīcchet sukhamātmanaḥ ||6 ||",
  "SA08n974:17": "sādhukāraṃ ca sādhūnāṃ pāpamārgasya duṣkaram |",
  "SA08n974:18": "kurvantaḥ pāpakān sattvā modante(laghucetasaḥ) ||7 ||",
  "SA08n974:19": "vipākakaṭukaḥ paścāt paritāpo'lpacetasaḥ |",
  "SA08n974:20": "kuto'pacitagātrasya karmaṇo dṛśyate phalam ||8 ||",
  "SA08n974:21": "tasmāt pāpaṃ na kurvīta kaṣṭā pāpasya vedanā |",
  "SA08n974:22": "pāpaṃ pāpavipākaṃ ca pāpināṃ pacyate dhruvam ||9 ||",
  "SA08n974:23": "na hi pāpaṃ na pāpasya tasmāt pāpaṃ vivarjayet |",
  "SA08n974:24": "parivarjitapāpasya na pāpād bhayamasti hi ||10 ||",
  "SA08n974:25": "svakṛtaṃ bādhate pāpaṃ parīkṣyaṃ naiva bhujyate |",
  "SA08n974:26": "kalyāṇasya phalaṃ sādhu kaṣṭaṃ pāpasya pacyate ||11 ||",
  "SA08n974:27": "kṛtvā tu puruṣaḥ pāpaṃ kalyāṇaṃ nānusevate |",
  "SA08n974:28": "na śastrāgniprapātebhyo duḥkhaṃ syāt tādṛśaṃ nṛṇām ||12 ||",
  "SA08n974:29": "yathā niṣevitaṃ mithyāpāpaṃ pāpeṣu kalpyate |",
  "SA08n974:30": "vinivarjitapāpasya nityaṃ ca śubhacetasaḥ ||13 ||",
  "SA08n974:31": "śāntasya bhikṣornirvāṇaṃ nātidūram",
  "SA08n974:32": "(dehino) śāntavaktrasya nirvāṇaṃ nātidūrataḥ |",
  "SA08n974:33": "tīvrāt tīvrataraṃ yānti narāḥ kukṛtakāriṇaḥ ||14 ||",
  "SA08n974:34": "sukhāt sukhataraṃ yānti narāḥ sukṛtakāriṇaḥ |",
  "SA08n974:35": "na hi tīvrasya pāpasya sukhaṃ phalamavāpyate ||15 ||",
  "SA08n974:36": "sukhasya vā phala tīvraṃ viparītaṃ na pacyate |",
  "SA08n974:37": "anādimati saṃsāre sukṛtānāṃ phalaṃ sukham ||16 ||",
  "SA08n974:38": "karmaṇāṃ sukṛtānāṃ ca tathā duḥkhaphalaṃ smṛtam |",
  "SA08n974:39": "pāpaṃ pāpānugaṃ dṛṣṭaṃ śubhasya ca śubhaṃ tathā ||17 ||",
  "SA08n974:40": "pāpī narakeṣupapadyate",
  "SA08n974:41": "pāpācāraḥ śubhadveṣī narakeṣūpapadyate |",
  "SA08n974:42": "parivarjitapāpasya nityaṃ ca śubhacetasaḥ ||18 ||",
  "SA08n974:43": "hastāvalambi nirvāṇamadṛṣṭaṃ tadanāvilam |",
  "SA08n974:44": "ādimadhyāntakalyāṇā dharmā nityaṃ sukhodayāḥ ||19 ||",
  "SA08n974:45": "tasmāt pāpaṃ vivarjayet",
  "SA08n974:46": "ādimadhyāntakaṭukaṃ phalaṃ pāpasya karmaṇaḥ |",
  "SA08n974:47": "tasmāt pāpaṃ sadā varjyamālambyañca śubhaṃ sadā ||20 ||",
  "SA08n974:48": "parivarjitapāpasya nityaṃ sukhamavasthitam |",
  "SA08n974:49": "anādimati saṃsāre dagdhāḥ pāpaiḥ punarnarāḥ |",
  "SA08n974:50": "khedaṃ kasmānna gacchanti bālā mohavaśānugāḥ ||21 ||",
  "SA08n974:51": "āpātamadhuraṃ pāpaṃ pariṇāme'gnisannibham |",
  "SA08n974:52": "pāpakārī tu puruṣaḥ sarvaloke vigarhitaḥ |",
  "SA08n974:53": "śubhakārī sadā śāntastasmāt pāpaṃ vivarjayet ||22 ||",
  "SA08n974:54": "dhīraistattvanidarśakaiḥ pāpavivarjanam",
  "SA08n974:55": "aniṣṭamahitaṃ dṛṣṭaṃ vipāke kaṭuvedanam |",
  "SA08n974:56": "pāpaṃ pāpavipākaṃ ca tasmād dhīmān vivarjayet ||23 ||",
  "SA08n974:57": "asti pāpaṃ dhruvaṃ pāpe pāpamasti na pātakam |",
  "SA08n974:58": "pāpāceṣṭā kṣayāpekṣā kṛpā cittasugāmitā ||24 ||",
  "SA08n974:59": "pāpaṃ pāpāśritaṃ nityaṃ dharmo dharmāśritastathā |",
  "SA08n974:60": "unnayatyuktametaddhi dhīraistattvanidarśakaiḥ ||25 ||",
  "SA08n974:61": "pāpavirahitāḥ paramaṃ sukhaṃ prāpnuvanti",
  "SA08n974:62": "acetanā dhruvaṃ bālā yeṣāṃ duścaritaṃ priyam |",
  "SA08n974:63": "vinivarjitapāpāstu gacchanti paramāṃ gatim ||26 ||",
  "SA08n974:64": "atīva vañcanāghorā niyatā pāpagāminī |",
  "SA08n974:65": "mānuṣyaṃ durlabhaṃ prāpya yasya pāpaṃ priyaṃ bahu ||27 ||",
  "SA08n974:66": "śubhāśubhaphalayoḥ pariṇāmabhedaḥ",
  "SA08n974:67": "pāpād virajyate yastu śubhe vā'tīva rajyate |",
  "SA08n974:68": "sa sukhāt sukhamāpnoti nivṛttiṃ vā prayāti hi ||28 ||",
  "SA08n974:69": "naro bhavati dhanyo'yaṃ yaḥ śubhānyupasevate |",
  "SA08n974:70": "sa tvadhanyatamo loke yaḥ pāpamupasevate ||29 ||",
  "SA08n974:71": "ādimadhyāntanidhanaṃ sadbhireva vigarhitam |",
  "SA08n974:72": "pāpaṃ pāpānugaṃ dṛṣṭaṃ narakāyopakalpyate ||30 ||",
  "SA08n974:73": "śubhakarmā sukhamāpnoti devalokaṃ ca gacchati",
  "SA08n974:74": "atīva śobhate loke śubhakarmā jitendriyaḥ |",
  "SA08n974:75": "kāyasya bhedāt satataṃ devaloke sa jāyate ||31 ||",
  "SA08n974:76": "pāpasya pariṇāmaḥ sudāruṇaḥ",
  "SA08n974:77": "duṣkṛtasyānubaddhaṃ hi duṣkṛtaṃ phalamucyate",
  "SA08n974:78": "sukṛtasya tathā dṛṣṭaṃ phalaṃ sukhavipākajam |",
  "SA08n974:79": "bījasyāśuvibhītasya pariṇāmaḥ sudāruṇaḥ ||32 ||",
  "SA08n974:80": "nimittaṃ sadṛśaṃ dṛṣṭaṃ phalaṃ pāpasya karmaṇaḥ |",
  "SA08n974:81": "pāpenākṛṣyate jantuḥ durgatau baḍiśairiva ||33 ||",
  "SA08n974:82": "baḍiśairmucyate mīnaḥ pāpaṃ pāpānna mucyate |",
  "SA08n974:83": "dina pīḍāpi pāpasya sarvathā duḥkhakārikā ||34 ||",
  "SA08n974:84": "amedhyasya yathā gandhaḥ pratikūlo hi dehinām |",
  "SA08n974:85": "śubhasya vāsanā ramyā vipraṇaṣṭasya durgatau ||35 ||",
  "SA08n974:86": "vileṣu vāsanaṃ yadvat puṣpe naṣṭe pradṛśyate |",
  "SA08n974:87": "calatyayaṃ pāpakārī nityaṃ kāmavaśānugaḥ ||36 ||",
  "SA08n974:88": "ke śubhacāriṇaḥ?",
  "SA08n974:89": "ālasyānṛtiko nityaṃ nāsau kalyāṇamarhati |",
  "SA08n974:90": "anantā rajanī teṣāṃ (yeṣāṃ)",
  "SA08n974:91": "pāpe sthitaṃ manaḥ ||37 ||",
  "SA08n974:92": "prabhātaṃ rajanī teṣāṃ yeṣāṃ pāpe sthirā matiḥ |",
  "SA08n974:93": "anīrṣyakāḥ sakalyāṇāḥ puruṣāḥ śubhacāriṇaḥ ||38 ||",
  "SA08n974:94": "alpapāpī sukhamāpnute",
  "SA08n974:95": "ye na pāpātmano bhūtāste nityaṃ koṭacāriṇaḥ |",
  "SA08n974:96": "alpabhārā yathā nāvā plavate na nimajjati ||39 ||",
  "SA08n974:97": "pāpīmitreṇa duḥkhaṃ bhavati",
  "SA08n974:98": "tathālpapāpapuruṣaḥ plavate na nimajjati |",
  "SA08n974:99": "na pāpamitrasaṃsargāt puruṣaḥ sukhavān bhavet ||40 ||",
  "SA08n974:100": "pāpamitraṃ samāsādya sarvānalaparo bhavet |",
  "SA08n974:101": "karmārambha vidhijño yo nityaṃ sūkṣmārtha (darśakaḥ) ||41 ||",
  "SA08n974:102": "nāsau limpati pāpena paṅkena gaganaṃ yathā |",
  "SA08n974:103": "aśrutaṃ puruṣaḥ śṛṇvan śrutañcāpi bhaved dṛḍham ||42 ||",
  "SA08n974:104": "paṇḍitalakṣaṇam",
  "SA08n974:105": "pāpaṃ ca varjayed dhīmān pretya deveṣu jāyate |",
  "SA08n974:106": "guṇadoṣaparijñānammetat paṇḍitalakṣaṇam ||43 ||",
  "SA08n974:107": "mūḍhalakṣaṇam",
  "SA08n974:108": "guṇadoṣāparijñānametanmūḍhasya lakṣaṇam |",
  "SA08n974:109": "guṇeṣu guṇasañcāro doṣeṣu ca tathaiva ca ||44 ||",
  "SA08n974:110": "mūḍhāmūḍhayorlakṣaṇam",
  "SA08n974:111": "sadoṣaguṇatattvajño nityaṃ bhavati śokabhāk |",
  "SA08n974:112": "pāpakarttā (tu)",
  "SA08n974:113": "puruṣaḥ śatruvaccātmanaḥ sthitaḥ ||45 ||",
  "SA08n974:114": "śubhakarttā tathā puṃso mitravat pratipadyate |",
  "SA08n974:115": "tamonirayabhūmiṣvamṛto'yaṃ pratipadyate ||46 ||",
  "SA08n974:116": "yasya pāparatā buddhirnityaṃ viṣayatatparā |",
  "SA08n974:117": "viṣayārāmacapalā nityaṃ rāgānucāriṇī ||47 ||",
  "SA08n974:118": "yasya buddhirna dharmeṣu narasya duḥkhabhāginaḥ |",
  "SA08n974:119": "hetutaśca mahāduḥkhāntahetorvahnisaṃyutāt ||48 ||",
  "SA08n974:120": "kṣīṇapāpā vayaṃ sarve bhūyo lokamihāgatāḥ |",
  "SA08n974:121": "sukṛtasya phalaṃ sādhu hyanekaguṇamaṇḍitam ||49 ||",
  "SA08n974:122": "duṣkṛtasya phalaṃ duḥkhaṃ visaṃvādakamiṣyate |",
  "SA08n974:123": "te vayaṃ sukhaduḥkhābhyāṃ bhūyāma bhavasaṅkaṭe ||50 ||",
  "SA08n974:124": "karmavāyusamudbhrāntāḥ samudrasya yathormayaḥ |",
  "SA08n974:125": "kṛtaṃ pāpeṣvamanasaḥ pāpaiḥ rakṣanti ye janāḥ ||51 ||",
  "SA08n974:126": "te tasya hetornarakaṃ prayāntyaśubhacāriṇaḥ |",
  "SA08n974:127": "tasmāttu narakānmuktāḥ te gacchanti triviṣṭapam ||52 ||",
  "SA08n974:128": "te hi duḥkhaṃ (na)",
  "SA08n974:129": "saṃsmṛtya punaḥ kāmavaśānugāḥ |",
  "SA08n974:130": "kharībhūtamidaṃ cittaṃ dolādolaiḥ sukhāsukhaiḥ ||53 ||",
  "SA08n974:131": "viyogo'yaṃ parīghāto na ca duḥkhairna vidyate |",
  "SA08n974:132": "apāradārasaṃyukta indriyaiḥ parivañcitaḥ ||54 ||",
  "SA08n974:133": "tṛṣṇāpāśavaśagaḥ saṃsāre bhramati",
  "SA08n974:134": "jano bhramati saṃsāre tṛṣṇāpāśavaśānugaḥ |",
  "SA08n974:135": "narakāt pretabhuvanaṃ tiryagyoniṣu pretataḥ ||55 ||",
  "SA08n974:136": "tiryagbhyo nākabhuvanaṃ nākād bhūyo nṛjātiṣu |",
  "SA08n974:137": "ekakarmaparibhrānto jagad bhramati cakravat ||56 ||",
  "SA08n974:138": "sarva duḥkham",
  "SA08n974:139": "na ca khedavaśaṃ yānti(hyabhyāsa)",
  "SA08n974:140": "vaśamāgatāḥ |",
  "SA08n974:141": "rakṣanti nākabhuvanaṃ virajyante tathā sukhaiḥ ||57 ||",
  "SA08n974:142": "sukhāt sukhaparibhrāntā bhramanti bhramacāriṇaḥ |",
  "SA08n974:143": "duḥkhaṃ padmasahasrāṇi padmakoṭiśatāni ca ||58 ||",
  "SA08n974:144": "(tāni) duḥkhāni bhuṅktāni na ca kliśyanti bāliśāḥ |",
  "SA08n974:145": "na sukhaṃ vidyate loke sarvaduḥkhaiḥ pariplutam ||59 ||",
  "SA08n974:146": "duḥkhasya hetuḥ bhavati",
  "SA08n974:147": "udvegaṃ naiva gacchanti prāṇino mohapīḍitāḥ |",
  "SA08n974:148": "duḥkhena khidyate bālo duḥkhahetau ca vartate ||60 ||",
  "SA08n974:149": "hetau śataphalaṃ dṛṣṭaṃ bījaṃ prati yathā phalaiḥ |",
  "SA08n974:150": "sukhaduḥkhakaśābaddhāḥ prāṇinastribhavānugāḥ ||61 ||",
  "SA08n974:151": "na yānti paramaṃ kṣemaṃ sarvaduḥkhavivarjitam |",
  "SA08n974:152": "smaryate (hi)",
  "SA08n974:153": "yadā duḥkhaṃ tadā vidhyati dehinam ||62 ||",
  "SA08n974:154": "vismṛte ca punarduḥkhe caranti vigatajvarāḥ |",
  "SA08n974:155": "nārakaṃ tu sadā duḥkhaṃ smṛtaṃ bhavati dehibhiḥ ||63 ||",
  "SA08n974:156": "tadā kṛṣṇamidaṃ saukhyamanumānena tiṣṭhati |",
  "SA08n974:157": "tadeva viditaṃ matvā jagat sarva samanvitam ||64 ||",
  "SA08n974:158": "śreyasi kriyatāṃ buddhirdoṣebhyo vinivāryate |",
  "SA08n974:159": "kṣaṇādhikāracapalaṃ jīvitaṃ veti vartate ||65 ||",
  "SA08n974:160": "kṣīyante cāpi karmāṇi tasmācchreyaḥparo bhavet |",
  "SA08n974:161": "cittavegaṃ manaḥ sarva jīvitaṃ veti vartate ||66 ||",
  "SA08n974:162": "anāgatād duḥkhāt jñānī na bibheti",
  "SA08n974:163": "tasmānna jīvikāhetau pāpaṃ kuryādvicakṣaṇaḥ |",
  "SA08n974:164": "anāgatasya duḥkhasya na vibheti mahājanaḥ ||67 ||",
  "SA08n974:165": "yenā(sya) pacyate pāpaṃ mohapāpavaśaṅgatam |",
  "SA08n974:166": "mohitaḥ pāpakairdhamairaśubhaiḥ śuklavarjitaiḥ ||68 ||",
  "SA08n974:167": "mūḍhaḥ pāpavaśād narakaṃ gacchati",
  "SA08n974:168": "nīyate narakaṃ mūḍho yatra pāpaṃ vipacyate |",
  "SA08n974:169": "yasya pāpād bhayaṃ nāsti sa pāpaṃ kurute bahu ||69 ||",
  "SA08n974:170": "sa pāpānantasandagdhaḥ paścānnarakamāpnute |",
  "SA08n974:171": "(api) sūkṣmāgnikaṇikā yathā dāhāya kalpate ||70 ||",
  "SA08n974:172": "pāpavirahitāḥ sukhamicchanti",
  "SA08n974:173": "anyairapi tathā pāpairnarakaṃ yāntyabuddhayaḥ |",
  "SA08n974:174": "apāpabhīrutā tasmāt kartavyā sukhamicchatā ||71 ||",
  "SA08n974:175": "hiṃsā mithyāvaco'brahmacarya bhūyaḥ sukhodayam |",
  "SA08n974:176": "āhrīkyamanapatrāpyamauddhatyaṃ pāpamitratā ||72 ||",
  "SA08n974:177": "viṣāgnisadṛśaṃ pāpam",
  "SA08n974:178": "viṣāgnisadṛśā hayete tebhyo rakṣet prayatnataḥ |",
  "SA08n974:179": "duḥkhaṃ hi māradharmo'yaṃ sukhaṃ dharmasamantataḥ ||73 ||",
  "SA08n974:180": "sukhaduḥkhayorlakṣaṇam",
  "SA08n974:181": "lakṣaṇaṃ(sukha)",
  "SA08n974:182": "duḥkhānāṃ vidustattvavido janāḥ |",
  "SA08n974:183": "satyaṃ dānaṃ tathā kṣāntiḥ sadā cāpāpamitratā |",
  "SA08n974:184": "maitrī sadābhibhūteṣu prasthānaṃ tridivasya (hi) ||74 ||",
  "SA08n974:185": " ||iti pāpavargaḥ pañcadaśaḥ ||"
}