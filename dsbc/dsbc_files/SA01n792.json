{
  "SA01n792:0": "sāṃkathyaviniścayo nāma pañcamaḥ samuccayaḥ",
  "SA01n792:1": "saptavidhasāṃkathyaviniścaye'rthaviniścayaḥ svabhāvārthādīn ṣaḍarthānārabhya veditavyaḥ | tatra -",
  "SA01n792:2": "svabhāva strayaḥ svabhāvāḥ parikalpitaḥ paratantraḥ pariniṣpannaśca ||",
  "SA01n792:3": "hetvarthastrayo hetavaḥ |",
  "SA01n792:4": "utpattihetustathā hetusamanantarālaṃbanādhipatipratyayāḥ,",
  "SA01n792:5": "tataḥ sarvasaṃskṛtanirvartanāt |",
  "SA01n792:6": "pravṛttihetustadyathā'vidyāpratyayāḥ saṃskārā yāvatsamudayo nirodhaśca bhavatītyetayā''nupūrvyā saṃkleśavyavadānapravṛtteḥ |",
  "SA01n792:7": "siddhihetuḥ pratyakṣopalambhānupalambhasamākhyānasaṃgṛhītaḥ,",
  "SA01n792:8": "tena sādhyasyāpratītasyārthasya sādhanāt ||",
  "SA01n792:9": "phalārthaḥ pañca phalāni |",
  "SA01n792:10": "vipākaphalaṃ tadyathā''layavijñānam |",
  "SA01n792:11": "niṣpandaphalaṃ tadyathā pūrvotpannānāṃ kuśalādīnāṃ dharmāṇāṃ tatsāntānikā uttara kuśalādayo dharmāḥ |",
  "SA01n792:12": "adhipatiphalaṃ tadyathā sarvasattvasādhāraṇaṃ karmādhipatyena bhājanalokaḥ |",
  "SA01n792:13": "puruṣakāraphalaṃ tadyathā sasyādayaḥ visaṃyogaphalaṃ tadyathā''ryamārgeṇānuśayasamudghātaḥ ||",
  "SA01n792:14": "karmārthaḥ pūrvavaddraṣṭavyastadyathā karmasaṃkleśanirdeśe ||",
  "SA01n792:15": "yogārthaḥ pañca yogāḥ sāmūhiko yogasta dyathā gṛhakāṣṭheṣṭakādīnām |",
  "SA01n792:16": "ānubandhiko yogastadyathā[nu]śayādihetuḥ,",
  "SA01n792:17": "tathāhi tasmin satyasamudācaradbhirapi kleśādibhiryukta ityucyate |",
  "SA01n792:18": "sāmbandhiko yogastadyathā svajanma nāṃ parasparam |",
  "SA01n792:19": "āvasthiko yogastadyathā'nugrahādyāḥ saṃtāna vyavasthāḥ,",
  "SA01n792:20": "tathāhi tāsu vartamānaḥ sukhena yukto yāvadduḥkhāsukhena yukta ityucyate |",
  "SA01n792:21": "vaikāriko yoga āgantukopakleśādika saṃmukhībhāvaḥ,",
  "SA01n792:22": "tathāhi tasmin sati rāgādibhiḥ śraddhādibhiśca yukta ityucyate ||",
  "SA01n792:23": "vṛttyarthaḥ pañca vṛttayaḥ |",
  "SA01n792:24": "lakṣaṇavṛttiḥ saṃskṛtasya trīṇi lakṣaṇānyutpādādīni,",
  "SA01n792:25": "taiḥ prakārairvartanāt |",
  "SA01n792:26": "avasthānavṛtirādheyasyādhāre vyavasthānam |",
  "SA01n792:27": "viparyāsavṛttiḥ sāṃkleśikānāṃ dharmāṇāmayathābhūtaṃ vartanāt |",
  "SA01n792:28": "aviparyāsavṛttirvyāvadānikānāṃ dharmāṇām |",
  "SA01n792:29": "prabhedavṛttiḥ sarvasaṃskārāṇāmatītānāgatapratyutpannā dhyātmikabāhyādiprakārairvartanāt ||",
  "SA01n792:30": "vyākhyāviniścayo yena sūtrāntānāmartha nirdiśati |",
  "SA01n792:31": "sa punaḥ parijñeyavastvādīnāṃ ṣaṣṇāmarthānāṃ pratisūtraṃ yathāsaṃbhavaṃ pratipādanāt |",
  "SA01n792:32": "tatra parijñeyaṃ vastu skandhādi |",
  "SA01n792:33": "parijñeyo'rtho'nityatādi |",
  "SA01n792:34": "parijño paniṣacchīlendriyaguptadvāratādi |",
  "SA01n792:35": "parijñā bodhipakṣyā dharmāḥ |",
  "SA01n792:36": "parijñāphalaṃ vimuktiḥ |",
  "SA01n792:37": "tatpravedanā vimuktijñānadarśanamiti ||",
  "SA01n792:38": "api khalu caturdaśa mukhāni vyākhyāyāḥ ||",
  "SA01n792:39": "vyākhyā saṃgrahamukhaṃ yatra sūtrasyotpattiprayojanaṃ padārtho'nusandhirabhiprāyaścodyaparihāraśca varṇyate ||",
  "SA01n792:40": "vastusaṃgrahamukhaṃ yatra sūtramukhaṃ śikṣāryasatyavastvādiṣu pratipādyate |",
  "SA01n792:41": "tadyathā sarvapāpasyākaraṇamiti gāthā tistraḥ śikṣā[ma]dhikṛtyetyevamādi ||",
  "SA01n792:42": "aṅgopāṅgamukhaṃ yatraikena padenoddeśaḥ śeṣairnirdeśa iti pradarśyate |",
  "SA01n792:43": "tadyathā dvādaśakṣaraṇasaṃnipātadeśanāyāmātmasampatparasampadityanayordvayoryathākramaṃ pañcabhiḥ pañcabhiruttaraiḥ padairnideśa iti ||",
  "SA01n792:44": "uttarottara nirhāramukhaṃ yatrottarasyottarasyābhinirharaṇāśrayatvādette dharmā evaṃ deśitā iti pradarśyate |",
  "SA01n792:45": "tadyathā pañcendriyāṇi |",
  "SA01n792:46": "tathāhi śraddadhāno vīryamārabhate,",
  "SA01n792:47": "ārabdhavīryasya smṛtirupatiṣṭhate,",
  "SA01n792:48": "upasthitasmṛteścitaṃ samādhīyate,",
  "SA01n792:49": "samāhitacitto yathābhūtaṃ prajānātīti ||",
  "SA01n792:50": "pratikṣepamukhaṃ yatredamāra bhyedaṃ pratikṣipyata iti pradarśyate |",
  "SA01n792:51": "tadyathā vāsyaupamyasūtre āsravakṣayamārabhya catvāraḥ pudgalāḥ pratikṣipyante |",
  "SA01n792:52": "ito bāhyaka ihadhārmikaḥ śrutacintāmātrasaṃtuṣṭaḥ bhāvanāyāṃ paritasyamāno 'paripūrṇasaṃbhāraśca |",
  "SA01n792:53": "jānataścāhaṃ bhikṣavaḥ paśyataścāstravāṇāṃ kṣayaṃ vadāmītyevamādinā sūtrakhaṇḍenādyaḥ pudgalaḥ pratikṣiptaḥ |",
  "SA01n792:54": "bhāvanāyogamanuyuktasyetyevamādinā dvitīyaḥ |",
  "SA01n792:55": "vāsyau pamyadṛṣṭāntena tṛtīyaḥ |",
  "SA01n792:56": "nau dṛṣṭāntena caturtha iti ||",
  "SA01n792:57": "akṣarapaṇimamukhaṃ yatrānyasminnarthe prasiddhānyakṣarāṇyanyasmin pariṇāmyante |",
  "SA01n792:58": "tadyathā'śraddhaścākṛtajñaśceti gāthāyām |",
  "SA01n792:59": "nāśānāśamukhaṃ tatra praṇāho'praṇāśastadubhayopāyastadubhayaprabhedaśca pradarśyate |",
  "SA01n792:60": "tadyathā sujātasūtre praṇāśo bāhyādhyātmikopadhyavasānam |",
  "SA01n792:61": "tatra bāhya upadhirgṛhakala trādilakṣaṇaḥ,",
  "SA01n792:62": "ādhyātmikaḥ pañcopādānaskandha lakṣaṇaḥ |",
  "SA01n792:63": "apraṇāśastadubhayādhyavasānavigamaḥ |",
  "SA01n792:64": "praṇāśopāyo'pravrajanaṃ pravrajitasya cāsravakṣayaṃ prati pramādaḥ |",
  "SA01n792:65": "viparyayādapraṇāśopāyo draṣṭavyaḥ |",
  "SA01n792:66": "tatro bhayato vatāyaṃ sujātaḥ kulaputraḥ śobhate yacca keśaśmaśrūṇyavahārya yāvat pravrajito yaccāstravāṇāṃ kṣayādyāvatprajānāmītyanenāpraṇāśata dupāyāpadeśena tadviparītalakṣaṇa praṇāśatadupāyau sūcitau bhavataḥ |",
  "SA01n792:67": "apraṇāśaprabhedo gāthānugītena darśitaḥ - “ śobhate vata bhikṣurayamupaśānto nirāśrava“ iti |",
  "SA01n792:68": "tadevaṃ pravrajanamāsravakṣayaśca paridīpitaḥ |",
  "SA01n792:69": "sa punarāsravakṣayaḥ -",
  "SA01n792:70": "vītarāgo visaṃyukto hyanupādāya nirvṛtaḥ |",
  "SA01n792:71": "dhārayatyanti maṃ dehaṃ jitvā mārasya vāhinīm ||",
  "SA01n792:72": "ityanena laukikamārgavairāgyataḥ,",
  "SA01n792:73": "lokottareṇa mārgeṇāvarabhāgīyasaṃyojanaprahāṇataḥ,",
  "SA01n792:74": "ūrdhvabhāgīyasaṃyojanaprahāṇataḥ,",
  "SA01n792:75": "ādhyātmikopadhiprahāṇataśca paridīpitaḥ |",
  "SA01n792:76": "hetuphalakṣayādhikārāccāyaṃ nirdeśo draṣṭavyaḥ |",
  "SA01n792:77": "etadviparyayeṇa praṇāśaprabhedaḥ sūcito draṣṭavyaḥ iti ||",
  "SA01n792:78": "pudgalavyavasthānamukha yatreyataḥ pudgalānadhikṛtyedaṃ bhāṣitamiti pradarśyate |",
  "SA01n792:79": "tadyathā audakopame sūtre dvividhau pudgalau tricatuḥprabhedāna dhikṛtya bhāṣitam - pṛthagjanaṃ dṛṣṭasatyaṃ ca |",
  "SA01n792:80": "pṛthagjanastribhedaḥ - aśuklo'lpaśuklaḥ bahuśukla śca |",
  "SA01n792:81": "dṛṣṭasatyaścatuḥprabhedaḥ - catvāraḥ pratipannakāḥ,",
  "SA01n792:82": "catvāraḥ phalasthāḥ,",
  "SA01n792:83": "trayaḥ śekṣāḥ,",
  "SA01n792:84": "eko'śaikṣaḥ ||",
  "SA01n792:85": "prabhedavyavasthānamukhaṃ yatra catuṣkoṭikadibhiḥ praśnairartho varṇyate |",
  "SA01n792:86": "tadyathā'nityasūtre - yaḥ sadidaṃ samanupaśyati sarvo'sau rūpaṃ samanupaśyati,",
  "SA01n792:87": "yo vā rūpaṃ samanupaśyati sarvaḥ sa sadidaṃ samanupaśyatīti catuṣkoṭikaḥ |",
  "SA01n792:88": "prathamā koṭirvedanārdīścaturaḥ skandhānnityaśucisukhātmaviparyāsairasamāropya parijñeya prahātavyāṃśca samanupaśyataḥ |",
  "SA01n792:89": "dvitīyā koṭī rūpaṃ nityaśucisukhātmaviparyāsaiḥ samāropyāparijñeyāprahātavyaṃ ca samanupaśyataḥ |",
  "SA01n792:90": "tṛtīyā koṭī rūpaṃ nityaśucisukhātma viparyāsairasamāropya parijñeyaprahātavyāṃśca samanupaśyataḥ caturthīkoṭirvedanādīṃścaturaḥ skandhānnityaśucisukhātmaviparyāsaiḥ samāropyāparijñeyāprahātavyaṃ ca samanupaśyataḥ |",
  "SA01n792:91": "yathā rūpe catuṣkoṭika evaṃ vedanādau sarvatra vistareṇa draṣṭavyam |",
  "SA01n792:92": "yāvadyasya kṛtaṃ karaṇīyaṃ sarvaḥ sa nāparamasmādbhavaṃ prajānāti,",
  "SA01n792:93": "yāvannāparamasmādbhavaṃ prajānāti sarvasya tasya kṛtaṃ karaṇīyam |",
  "SA01n792:94": "āha catuṣkoṭikam |",
  "SA01n792:95": "prathamā koṭiryāvajjīvaṃ sucaritacāriṇaḥ pṛthagjanasya |",
  "SA01n792:96": "dvitīyocchedadṛṣṭayādīnām |",
  "SA01n792:97": "tṛtīyā aśaikṣasya |",
  "SA01n792:98": "caturthī tānākārān sthāpayitvā ||",
  "SA01n792:99": "nayamukhaṃ yatra ṣaḍbhirnayairartho varṇyate - tattvārthanayena prāptinayena deśanānayenāntadva yavivarjanānayenāci ntyanayenābhiprāyanayena ca |",
  "SA01n792:100": "eṣāṃ ca ṣaṇṇāṃ nayānāṃ pūrvakāstrayo nayā uttaraistribhirnayairyathākramamanugantavyāḥ |",
  "SA01n792:101": "tadyathā''svādanasūtre - asti bhikṣavaḥ rūpe āsvāda ityevamādinā'pavādāntaṃ samāropāntaṃ ca varjayitvā tattvārthanayo'bhidyotitaḥ |",
  "SA01n792:102": "astyāsvāda ādīnavo niḥsaraṇamityanenāpa vādānto varjitaḥ,",
  "SA01n792:103": "rūpe yāvadvijñāna ityanena samāropāntaḥ,",
  "SA01n792:104": "skandha mātre saṃkleśo vyavadānaṃ cānātmanīti pradarśayatā yāvaccāhaṃ bhikṣavaḥ yāvadanuttarāṃ samyaksaṃbodhimabhisaṃbuddho'smītyadhyajñāsiṣa mityanena prāptinayo'cintyanayena paridīpitaḥ,",
  "SA01n792:105": "pratyātmavedanīyādhigamasūcanāt |",
  "SA01n792:106": "sarvamevedaṃ sūtraṃ deśanānayaḥ |",
  "SA01n792:107": "sa cābhi prāye ṇānugantavyaḥ |",
  "SA01n792:108": "sa parijñeyaṃ vastu,",
  "SA01n792:109": "parijñeyamartham,",
  "SA01n792:110": "parijñām,",
  "SA01n792:111": "parijñāphalam,",
  "SA01n792:112": "tatpravedanāṃ cābhipretyedaṃ sūtraṃ bhāṣitamiti |",
  "SA01n792:113": "tatra parijñeyaṃ vastu rūpādikam |",
  "SA01n792:114": "parijñeyo'rtha āsvādādikaḥ,",
  "SA01n792:115": "tena prakāreṇa tasya rūpādikasya vastunaḥ parijñānāt |",
  "SA01n792:116": "parijñaiṣāṃ pañcānāmupādānaskandhānāmevaṃ tri parivartena yathābhūtaparijñānam |",
  "SA01n792:117": "parijñāphalamasmāt sadevakāllokādyāvat sadevamānuṣāyāḥ prajñāyā vimuktiryāvadvipramuktiḥ |",
  "SA01n792:118": "tatpravedanā'nuttarāṃ samyaksaṃbodhimabhisaṃbuddho'smītyadhya jñāsiṣamiti ||",
  "SA01n792:119": "parijñādimukhaṃ yatra tattvalakṣaṇamāramya parijñālakṣaṇena,",
  "SA01n792:120": "prahāṇalakṣaṇena,",
  "SA01n792:121": "sākṣātkriyālakṣaṇena,",
  "SA01n792:122": "eṣāmeva tattvalakṣaṇādīnāṃ prakārabhedalakṣaṇena,",
  "SA01n792:123": "āśrayāśritasaṃvandhalakṣaṇena,",
  "SA01n792:124": "parijñādīnāmāntarāyikadharmalakṣaṇena,",
  "SA01n792:125": "āmulomikadharmalakṣaṇena,",
  "SA01n792:126": "aparijñādiṣu cādīnavānuśaṃsālakṣaṇena cārtho nirdiśyate |",
  "SA01n792:127": "tadyathā'traivāsvādanasūtre |",
  "SA01n792:128": "tatra tattvalakṣaṇamupādānaskandhasaṃgṛhītaduḥkhasatyam |",
  "SA01n792:129": "parijñālakṣaṇaṃ tasyaivāsvādādinā yathābhūtaṃ,",
  "SA01n792:130": "parijñānam |",
  "SA01n792:131": "prahāṇalakṣaṇaṃ sākṣātkriyālakṣaṇaṃ ca sarvasmāllokādvimuktiḥ,",
  "SA01n792:132": "āvaraṇaprahāṇe nāśrayaparivṛttisākṣātkaraṇāt bhāvanālakṣaṇaṃ viparyāsāpagatena cetasā bahulavihāraḥ |",
  "SA01n792:133": "prakārabhedalakṣaṇam -- tattvalakṣaṇasya pañcadhā bhedo rūpaṃ yāvadvijñānamiti |",
  "SA01n792:134": "parijñālakṣaṇasya tridhā bheda āsvādaṃ cāsvādayato yāvanniḥsaraṇaṃ ca niḥsarato yathābhūtaṃ prajānāti |",
  "SA01n792:135": "prahāṇalakṣaṇasya sākṣātkriyālakṣaṇasya dvidhā bhedaḥ kleśavimuktirduḥkhavimuktiśca |",
  "SA01n792:136": "tatra sadevakāllokādyāvatsadeva mānuṣāyāḥ prajāyā vimuktiḥ kleśebhyo vimokṣādata eva tadviśeṣa ṇārthamāha niḥsṛta iti |",
  "SA01n792:137": "tadyathā hyanyatra sūtre - niḥsaraṇaṃ katamadbhayaḥ |",
  "SA01n792:138": "chandarāgavinayaḥ chandarāgaprahāṇaṃ chanda rāgasamatikrama ityuktam |",
  "SA01n792:139": "evamanāgataduḥkhābhinirvartaka kleśavisaṃyoge sati duḥkhādapi vipramukto bhavatīti viśeṣaṇārthamāha - visaṃyukto vipramukta iti |",
  "SA01n792:140": "bhāvanālakṣaṇasya dvidhā bhedo darśanamārgo bhāvanāmārgaśca |",
  "SA01n792:141": "tatra viparyāsāpagatena cetaseti darśanamārga darśayati,",
  "SA01n792:142": "bahulaṃ vyahārṣamityanena bhāvanāmārgam |",
  "SA01n792:143": "āśrayāśritasaṃbandhalakṣaṇaṃ tatvalakṣaṇādīnāmuttarottarāṇāmāśrayatvasūcanāt |",
  "SA01n792:144": "parijñādīnāmāntarāyika lakṣaṇamevaṃ triparivartena yathābhūtamaparijñānam |",
  "SA01n792:145": "anulomikalakṣaṇaṃ yathāvyavasthānameṣāmeva rūpādīnāmāsvādādito vicāraṇā |",
  "SA01n792:146": "aparijñānā dīnavalakṣaṇamavimuktiryāvadanuttarāyāḥ samyaksaṃbodherasaṃbodhaḥ |",
  "SA01n792:147": "viparyayādanuśaṃsalakṣaṇaṃ veditavyamiti ||",
  "SA01n792:148": "balābalamukhaṃ yatraike na padenānucyamānenāyamartho na gamitaḥ syāditi pratyekaṃ sarveṣāṃ padānāṃ sāmarthya pradarśyate |",
  "SA01n792:149": "tadyathā pratītyotpādasūtre 'smin satīdaṃ bhavatyasyotpādādidamutpadyate,",
  "SA01n792:150": "yadutāvidyā pratyayāḥ saṃskārā ityevamādi,",
  "SA01n792:151": "eṣāṃ ca padānāṃ pratyekaṃ sāmarthya pūrvavadveditavya yathā pratītyasamutpādasya lakṣaṇanirdeśe ||",
  "SA01n792:152": "pratyāhāramukhaṃ yatra sūtrasyaikaṃ padaṃ gṛhītvā vistareṇārthaḥ pratinirdiśyate |",
  "SA01n792:153": "tadyathā ṣaḍbhirdharmaiḥ samanvāgato bhikṣurhimava ntamapi parvatarājaṃ mukhavāyunā cālayet,",
  "SA01n792:154": "kaḥ punarvādaḥ savāsanāyā avidyā[yā]ḥ |",
  "SA01n792:155": "katamaiḥ ṣaḍbhiḥ |",
  "SA01n792:156": "iha bhikṣavo bhikṣuścittasyotpādakuśalo bhavati iha bhikṣurviviktaṃ kāmai ryāvaccaturthadhyānamupasaṃpadya viharati |",
  "SA01n792:157": "evaṃ hi bhikṣuścittasyotpādakuśalo bhavati |",
  "SA01n792:158": "kathaṃ ca bhikṣuścittasya sthitikuśalo bhavati |",
  "SA01n792:159": "iha bhikṣurāsevanānvayādyaddhā nabhāgīyaṃ dhyānaṃ tat sthitibhāgīyaṃ karoti |",
  "SA01n792:160": "evaṃ bhikṣuḥ sthitikuśalo bhavati |",
  "SA01n792:161": "kathaṃ ca bhikṣurvyutthānakuśalo bhavati iha bhikṣurāsevanānvayādya tsthitibhāgīyaṃ dhyānaṃ tadviśeṣabhāgīyaṃ karoti |",
  "SA01n792:162": "evaṃ hi bhikṣurvyutthānakuśalo bhavati |",
  "SA01n792:163": "kathaṃ ca bhikṣurāyakuśalo bhavati |",
  "SA01n792:164": "iha bhikṣuranutpannānāṃ kuśalānāṃ dharmāṇāmiti vistareṇa dve samyakprahāṇe |",
  "SA01n792:165": "evaṃ hi bhikṣurāyakuśalo bhavati |",
  "SA01n792:166": "kathaṃ ca bhikṣurapāyakuśalo bhavati |",
  "SA01n792:167": "iha hi bhikṣurutpannānāṃ pāpakā nāmakuśalānāmiti vistareṇa dve samyakprahāṇe |",
  "SA01n792:168": "evaṃ hi bhikṣurapāyakuśalo bhavati |",
  "SA01n792:169": "kathaṃ hi bhikṣurupāyakuśalo bhavati |",
  "SA01n792:170": "iha hi bhikṣuśchandasamādhipradhāna saṃskārasamanvāgatamṛddhipādaṃ bhāvayatīti vistareṇa catvāra ṛddhipādāḥ |",
  "SA01n792:171": "evaṃ hi bhikṣurupāyakuśalo bhavatīti ||",
  "SA01n792:172": "abhinirhāramukhaṃ yatra pratipadaṃ catuṣkādibhirnirdiśyate |",
  "SA01n792:173": "teṣvapi catuṣkādiṣvekaikaṃ padamaparaiścatuṣkādibhiraparyanto hi nirhāro veditavyaḥ |",
  "SA01n792:174": "tadyathā buddhākṣepasūtre - catvāra ime bodhisattvānāṃ bodhipariśodha kā dharmāḥ - śūnyatāḥ bhāvanā,",
  "SA01n792:175": "sarvasattveṣvapratihatacittatā,",
  "SA01n792:176": "bodhisattvānāṃ nityaṃ hitopasaṃharaṇatā,",
  "SA01n792:177": "nirāmiṣeṇa cittena dharmadānasaṃprakāśanatā ceti |",
  "SA01n792:178": "catuṣkaḥ svārtha paramārtha cārabhya bodhipariśodhanāya caturvipakṣapratipakṣeṇa veditavyaḥ |",
  "SA01n792:179": "catvāro vipakṣāḥ - samāpattyāsvādanā,",
  "SA01n792:180": "vyāpādaḥ,",
  "SA01n792:181": "mānaḥ,",
  "SA01n792:182": "tṛṣṇā ca lābhasatkāre ||",
  "SA01n792:183": "aparaḥ paryāyaḥ - prathamena dharmeṇa kleśaprahāṇapratipakṣaḥ |",
  "SA01n792:184": "śeṣairhīnayānaparivarjanā paridīpitāstribhiḥ kāraṇaiḥ bodhicittena sarvasattvopādānataḥ,",
  "SA01n792:185": "avatīrṇaparipācanataḥ,",
  "SA01n792:186": "anavatīrṇāvatā raṇataśca ||",
  "SA01n792:187": "aparaḥ paryāyaḥ - prathamena jñānasaṃbhārastribhiḥ puṇyasaṃbhāraḥ paridīpitaḥ,",
  "SA01n792:188": "upādānaparipācanāvatāraṇaiḥ,",
  "SA01n792:189": "pratyekaṃ puṇyaviśeṣaprasavanataḥ ||",
  "SA01n792:190": "punardvābhyāṃ kāraṇābhyāmāśa yataśca maitracittatayā,",
  "SA01n792:191": "pratipattitaścādhigamāgamopadeśābhyām |",
  "SA01n792:192": "caturbhirdharmaiḥ samanvāgatā bodhisattvāḥ śūnyatāṃ bhāvayanti - adhyātmaṃ cittāvikaṃpanatayādhimuktipravicayabalādhānatayā,",
  "SA01n792:193": "sarvadharmāṇāṃ yathātmyaprativedhataḥ,",
  "SA01n792:194": "sarvāvaraṇavimokṣataśca |",
  "SA01n792:195": "yadāśritya yathā ca bhāvayanti tadetena paridīpitam |",
  "SA01n792:196": "kimāśritya |",
  "SA01n792:197": "dhyānapāramitām |",
  "SA01n792:198": "kathaṃ bhāvayanti |",
  "SA01n792:199": "pṛthagjanamārgeṇa śrutacintābalādhānataḥ śaikṣamārgeṇāśaikṣamārgeṇa ca ||",
  "SA01n792:200": "catubhirdharmaiḥ samanvāgatā bodhisattvāḥ sarvasattve ṣvapratihatacittā bhavanti maitrībhāvanayā,",
  "SA01n792:201": "pratipatyavikopanatayā,",
  "SA01n792:202": "nimittāvikalpanatayā,",
  "SA01n792:203": "khedasahiṣṇutayā ca |",
  "SA01n792:204": "atrāpi yadāśritya yathā cāpratihatacitā bhavanti tatparidīpitaṃ bhavati |",
  "SA01n792:205": "kimāśritya |",
  "SA01n792:206": "paurvajanmikīṃ maitrībhāvanām |",
  "SA01n792:207": "kathamapratihatacittā bhavanti |",
  "SA01n792:208": "mithyāpratipattisthiteṣu svacitāvikopanataḥ,",
  "SA01n792:209": "apakāriṣvapakāranimittāvikalpanataḥ,",
  "SA01n792:210": "parahitārtha vyāyāmāparikhedataśca ||",
  "SA01n792:211": "caturbhirdharmaiḥ samanvāgatā bodhisattvā bodhisattvānāṃ nityaṃ hitamupasaṃharanti - ātmanaḥ paritulanatayā,",
  "SA01n792:212": "samyagavavādapravartanatayā,",
  "SA01n792:213": "saurabhyasukhasaṃvāsana tayā,",
  "SA01n792:214": "pūjālābhasatkāraparicaryopasaṃharaṇatayā ca |",
  "SA01n792:215": "atrāpi yadāśritya yathā copasaṃharati tatparidīpitam |",
  "SA01n792:216": "kimāśritya |",
  "SA01n792:217": "nihatamānatām |",
  "SA01n792:218": "kathamupasaṃharati |",
  "SA01n792:219": "yathoktaṃ tribhiḥ prakārairhīnasamaśiṣṭānāṃ bodhisattvānāṃ yathākramam ||",
  "SA01n792:220": "caturbhirdharmaiḥ samanvāgatā bodhisattvā nirāmiṣeṇa cittena dharmadānaṃ saṃprakāśayanti - antarāyasukhaprativedha tayā,",
  "SA01n792:221": "mohalayāpanayanakauśalyatayā,",
  "SA01n792:222": "nāthakaradharmārāmatayā ca |",
  "SA01n792:223": "atrāpi yadāśritya |",
  "SA01n792:224": "yathā ca saṃprakāśayanti tatparidīpitam |",
  "SA01n792:225": "kimāśritya |",
  "SA01n792:226": "lābhasatkārasyāntarāyakaratvaprativeghatām |",
  "SA01n792:227": "kathaṃ saṃprakāśayanti |",
  "SA01n792:228": "saṃdarśanato mūḍhānām,",
  "SA01n792:229": "sa mādāpanataḥ samuttejana taśca pramādasaṅgānātmaparibhavena vā līnānām,",
  "SA01n792:230": "saṃpraharṣaṇataḥ samyakpratipannānām,",
  "SA01n792:231": "prakṛtyaiva ca dharmārāmatayā |",
  "SA01n792:232": "prathamasyānyacatuṣkaḥ padaprabhedādibhirnirhāro veditavyaḥ ||",
  "SA01n792:233": "prabhidyasaṃdarśana[vi]niścayo yathānirdiṣṭeṣu skandhādiṣu dharmeṣu yathāyogamekāvacārakādīni | tatra -",
  "SA01n792:234": "ekāvacārako nāma praśno yenaikaṃ dharma pariśiṣṭaiḥ saha pratyekaṃ praśnayitvā tamapahāya dvitīyaṃ tenānyaiśca saha praśnayatyevamekaikasyaiva sarvān praśnayati |",
  "SA01n792:235": "tadyathā yaścakṣurāyatanena samanvāgato rūpāyatanenāpi saḥ,",
  "SA01n792:236": "yo vā rūpāyatanena cakṣurāyatanenāpi sa iti pūrvapādakaḥ |",
  "SA01n792:237": "yaścakṣurāyatanena samanvāgataḥ śrotrāyatanenāpi sa ityatra catuṣkoṭikam |",
  "SA01n792:238": "evaṃ yāvanmanaāyatanenāpi sa ityatra yathā yogaṃ yojayitavyam |",
  "SA01n792:239": "dharmāyatanenāpi sa ityatra pūrvapādakaḥ |",
  "SA01n792:240": "yo rūpāyatanena samanvāgataścakṣurāyatanenāpi saḥ,",
  "SA01n792:241": "yo vā cakṣurāyatanena rūpāyatanenāpi sa iti paścātpādakaḥ |",
  "SA01n792:242": "yo rūpāyatanena samanvāgataḥ śrotrāyatanenāpi sa ityatra cāpi paścātpādakaḥ |",
  "SA01n792:243": "evaṃ yāvaddharmāyatanena yathāyogaṃ yojayitavyam |",
  "SA01n792:244": "yaḥ śrotrāyatanena samanvāgataścakṣurāyatanenāpi sa ityatra catuṣkoṭikam |",
  "SA01n792:245": "evaṃ yāvaddhamayi tanenā[pi] yojyam |",
  "SA01n792:246": "evamekaṃkāmarṣeṇānukramaśaḥ sarvāṇyāyatanāni parasparaṃ yojayitavyāni |",
  "SA01n792:247": "pūrvapādakaṃ dvayordharmayoḥ kathaṃcideva dharmamārabhya parasparaṃ pṛṣṭayoḥ pūrvadharmamadhiṣṭhāya yadvayākriyate |",
  "SA01n792:248": "tadyathā yajjñānaṃ jñeyamapi tadyadvā jñeyaṃ jñānamapi taditi |",
  "SA01n792:249": "pūrvapādakam - yattāvajjñānaṃ jñeyamapi taditi |",
  "SA01n792:250": "syājjñeyaṃ na jñānam,",
  "SA01n792:251": "tadanye dharmā iti ||",
  "SA01n792:252": "paścātpādakaṃ tathaiva dvayordharmayoḥ parasparaṃ pṛṣṭayoryatpaścimamadhiṣṭhāya vyākriyate |",
  "SA01n792:253": "tadyathā yadgrāhyaṃ grāhakamapi tadyadvā grāhakaṃ grāhyamapi taditi |",
  "SA01n792:254": "paścātpādakam - yattāvadgrāhakaṃ grāhyamapi tat |",
  "SA01n792:255": "syādgrāhyaṃ na grāhakam,",
  "SA01n792:256": "rūpādayaḥ pañca viṣayā dharmāyatanaṃ ca saṃprayuktakavarjyam ||",
  "SA01n792:257": "dvikoṭikaṃ yatra dve koṭī vyākriyete tadanyāsaṃbhavāt tadyathā skandhasya vyavasthānaṃ dhātuvyavasthānaṃ ca nigamayyocyate - yā skandhasaṃkhyā dhātusaṃkhyāpi sā,",
  "SA01n792:258": "yā vā dhātusaṃkhyā skandhasaṃkhyāpi seti |",
  "SA01n792:259": "dvikoṭikam - syāt skandhasaṃkhyā na dhātusaṃkhyā,",
  "SA01n792:260": "rūpaskandho vijñānaskandhaścaḥ |",
  "SA01n792:261": "tathāhi naiko dhāturasti yaḥ sakalarūpaskandhalakṣaṇo vā syāt sakalavijñānaskandhalakṣaṇo vā |",
  "SA01n792:262": "dhātusaṃkhyā na skandha saṃkhyāḥ,",
  "SA01n792:263": "dharmadhāturiti ||",
  "SA01n792:264": "trikoṭikai yatra tistra eva koṭayo vyākriyante |",
  "SA01n792:265": "tadyathā yā skandha saṃkhyā ''yatanasaṃkhyāpi sā,",
  "SA01n792:266": "yā vā''yatanasaṃkhyā skandhasaṃkhyāpi se ti |",
  "SA01n792:267": "trikoṭikam - syāt skandhasaṃkhyā nāyatanasaṃkhyā,",
  "SA01n792:268": "rūpaskandhaḥ |",
  "SA01n792:269": "syādāyatanasaṃkhyā na skandhasaṃkhyā,",
  "SA01n792:270": "dharmāyatanam |",
  "SA01n792:271": "syāt skandhasaṃkhyāyatanasaṃkhyā ca vijñānaskandho manaāyatanaṃ ca |",
  "SA01n792:272": "anubhayasaṃkhyāyāḥ skandhāyataneṣvasaṃbhava eveti ||",
  "SA01n792:273": "catuṣkoṭikaṃ yatra catastro'pi koṭayo vyākriyante |",
  "SA01n792:274": "tadyathā yaścakṣurindriyeṇa samanvāgataḥ śrotrendriyeṇāpi saḥ,",
  "SA01n792:275": "yo vā śrotrendriyeṇa samanvāgataścakṣurindriyeṇāpi sa iti |",
  "SA01n792:276": "catuṣkoṭikam - prathamā koṭirutpannāvihīnacakṣurbadhiraḥ |",
  "SA01n792:277": "dvitīyotpannāvihīnaśrotro'ndhaḥ |",
  "SA01n792:278": "tṛtīyotpannāvihīnacakṣuḥśrotraḥ |",
  "SA01n792:279": "caturthī tānākārān sthāpayitvā ||",
  "SA01n792:280": "oṃkāritaṃ yatra praśne vyākaraṇamomiti kriyate evametadityabhyupagamyata ityarthaḥ |",
  "SA01n792:281": "tadyathā ye'nityāḥ sarve te saṃskārāḥ,",
  "SA01n792:282": "ye vā saṃskārāḥ sarve te'nityā iti pṛṣṭena omiti vyākartavyam ||",
  "SA01n792:283": "prātikṣepikaṃ yatra neti pratikṣipyate |",
  "SA01n792:284": "tadyathā skandhavinirmuktāḥ saṃskārāḥ katibhiḥ satyaiḥ saṃgṛhītā iti |",
  "SA01n792:285": "prātikṣepikam - na santi skandha vinirmuktāḥ saṃskārā iti ||",
  "SA01n792:286": "saṃpraśnaviniścayaḥ - aṣṭākāraḥ kāpadeśastadyathā ko nopalabhate |",
  "SA01n792:287": "prajñāpāramitālābhī bodhisattvaḥ |",
  "SA01n792:288": "kiṃ nopalabhate |",
  "SA01n792:289": "grāhyalakṣaṇaṃ grāhakalakṣaṇaṃ ca |",
  "SA01n792:290": "kena nopalabhate |",
  "SA01n792:291": "prajñāpāramitayā |",
  "SA01n792:292": "kasmai nipalabhate |",
  "SA01n792:293": "sarvasattvaparitrāṇārthamanuttarāyai samyaksaṃbodhaye |",
  "SA01n792:294": "kuto nopalabhate |",
  "SA01n792:295": "buddhotpādārāgaṇataḥ saddharmaśravaṇato yoniśomanaskārato dharmānudharmapratipattitaśca |",
  "SA01n792:296": "kasya nopalabhate |",
  "SA01n792:297": "sarvadharmāṇām |",
  "SA01n792:298": "kutra nopalabhate |",
  "SA01n792:299": "adhimukticaryābhūmau yāvaddaśamyāṃ bodhisattva bhūmau |",
  "SA01n792:300": "kativighaścānupalambhaḥ |",
  "SA01n792:301": "ekādaśavidhaḥ - utpannaviruddhaḥ,",
  "SA01n792:302": "anutpannaḥ,",
  "SA01n792:303": "saṃmukhībhūtaḥ,",
  "SA01n792:304": "hetuvalotpannaḥ,",
  "SA01n792:305": "mitravalotpannaḥ,",
  "SA01n792:306": "sarvadharmānupalambhaḥ ,",
  "SA01n792:307": "śūnyatānupalambhaḥ,",
  "SA01n792:308": "sāsmimānaḥ,",
  "SA01n792:309": "nirasmimānaḥ,",
  "SA01n792:310": "asaṃbhṛtasaṃbhārasya,",
  "SA01n792:311": "[saṃbhṛtasaṃbhārasya] ca |",
  "SA01n792:312": "ete cānupalambhā yat kiṃcidatītānāgatapratyutpannaṃ yāvadyadvā dūre yadvā'ntika ityetadanukramānusāreṇa draṣṭavyāḥ ||",
  "SA01n792:313": "yathā kāpadeśa evaṃ yāpadeśaḥ |",
  "SA01n792:314": "yo nopalabhate yadyena yasmai yato yasya yatra nopalabhate yāvadvividha ścānupalambha iti ||",
  "SA01n792:315": "api khalu catvāro viniścayamārgā dūṣakādayaḥ |",
  "SA01n792:316": "tatra dūṣakaḥ durākhyātasya parapakṣasyāsādhurayamiti pratiṣedhakaḥ |",
  "SA01n792:317": "sādhakaḥ svākhyātasya svapakṣasya sādhurayamiti pratiṣṭhāpakaḥ |",
  "SA01n792:318": "chedakaḥ pareṣāmutpannotpanneṣu saṃśayeṣu niścayadāyakaḥ |",
  "SA01n792:319": "bodhakasteṣvartheṣu samūḍhānāṃ tadarthavyutpādakaḥ ||",
  "SA01n792:320": "kṛtyānuṣṭhānaviniścayo laukikānāmanyonyaṃ jīvikopāyādisamarthanaprayojanam |",
  "SA01n792:321": "avatāraviniścayastrayāṇāṃ yānānāṃ katamasminyāne'vatareyamavatārayeyaṃ ceti vicāraṇā |",
  "SA01n792:322": "adhimuktiviniścayaḥ śrutamayyā prajñayā yathādeśanaṃ saṃpratyayaḥ |",
  "SA01n792:323": "yuktiviniścayaḥ cintāmayyā prajñayā paurvāparyeṇābhiprāyaparitulanam |",
  "SA01n792:324": "sāṃkathyaviniścayo yathāśrutacintitānāṃ praśna pratipraśnakriyāyogenānyonyaṃ dharmasaṃbhogaḥ |",
  "SA01n792:325": "prativedhaviniścayo darśanamārgastena satyaprativedhāt |",
  "SA01n792:326": "viśuddhiviniścayo bhāvanāmārgastenāvaśeṣa kleśa viśoghanāt |",
  "SA01n792:327": "abhinirhāraviniścayo viśeṣamārgastena vaiśeṣikaguṇābhinirhārāt |",
  "SA01n792:328": "padaprabhedaviniścayo dvikatrikacatuṣkādiprakārābhinirhāramukhenā paryantā dharmadeśanā |",
  "SA01n792:329": "anābhogābhogamātrasarvārthasiddhiviniścayastathāgataṃ jñānam,",
  "SA01n792:330": "vinā pūrvābhogena sarveṣvartheṣvābho gasahakālamasaṃ gāpratihatajñāna darśanapravṛtteḥ ||",
  "SA01n792:331": "vādavini ścayo vādavādādhikaraṇādiṣu kauśalyam ||",
  "SA01n792:332": "tatra",
  "SA01n792:333": "sarva vacanaṃ vādaḥ |",
  "SA01n792:334": "prakāraśo loke vādaḥ pravādaḥ |",
  "SA01n792:335": "viruddhayorvādo vivādaḥ |",
  "SA01n792:336": "apavādo garhito vādaḥ |",
  "SA01n792:337": "anukūlo vādo'nuvādaḥ sāṃkathyaviniścayaḥ |",
  "SA01n792:338": "avagamāya vādo'vavādaḥ ||",
  "SA01n792:339": "[vādādhikaraṇam] atra vādaḥ kriyata iti kṛtvā |",
  "SA01n792:340": "rājakulaṃ yatra rājā svayaṃ saṃnihitaḥ yuktakulaṃ yatra rājñā'dhiyuktāḥ sabhā vaṇik sabhādi |",
  "SA01n792:341": "prāmāṇikāḥ sahāyakāḥ yeṣāṃ vacanaṃ vādiprativādinau na saṃśayataḥ |",
  "SA01n792:342": "dharmārthakuśalāśca śramaṇabrāhmaṇā ye teṣu śāstreṣu granthataścārthataśca vyutpannabuddhayaḥ ||",
  "SA01n792:343": "vādādhiṣṭhānaṃ yadadhiṣṭhāya vādaḥ kriyate tadyathā sādhyaṃ sādhanaṃ ca ||",
  "SA01n792:344": "tatra svabhāvaḥ sādhya ātmasvabhāvo dharmasvabhāvaśca nāstīti vāstīti vā ||",
  "SA01n792:345": "viśeṣaḥ sādhya ātmaviśeṣo dharmaviśeṣaśca sarvagato na sarvagato nityānityo rūpyarūpītyevamādibhiḥ prakāraiḥ ||",
  "SA01n792:346": "pratijñā sādhyasya svarucitārthasya parasaṃprāpaṇavijñāpanā |",
  "SA01n792:347": "sādhyagrahaṇaṃ yadi na kriyeta siddhasyāpi svapakṣasya pareṣāṃ deśanā pratijñā prasajyeta |",
  "SA01n792:348": "svarucitārthagrahaṇaṃ na kriyeta parapakṣasyāpi sādhyasya vacanaṃ pratijñā prasajyeta |",
  "SA01n792:349": "paragrahaṇaṃ na kriyeta ekākino'pi tadvacanaṃ pratijñā prasajyeta |",
  "SA01n792:350": "saṃprāpaṇagrahaṇaṃ na kriyeta kāyenāpi tadarthābhinayanaṃ pratijñā prasajyeta |",
  "SA01n792:351": "vijñāpanāgrahaṇaṃ na kriyetā'vijñāte'pi tadarthe śrotṛbhiḥ pratijñā prasajyeta |",
  "SA01n792:352": "yathokte tu vyavasthāne sarva ete doṣā na bhavanti,",
  "SA01n792:353": "tasmādevamasyā vyavasthānaṃ veditavyam |",
  "SA01n792:354": "hetustasminneva sādhye'pratītasyārthasya saṃpratyayanimittaṃ pratyakṣopalaṃbhānupalaṃbhasamākhyānama |",
  "SA01n792:355": "saṃpratyayanimittārtha iha hetvartha iti darśayati |",
  "SA01n792:356": "tathāhi pratyakṣā nupalaṃbhādupalaṃbhādvetyanena samākhyānena tasmin sādhye'pratītasyārthasya saṃpratyaya utpadyate |",
  "SA01n792:357": "tena tatsamākhyātaṃ tanni mittatvāddheturityucyate |",
  "SA01n792:358": "pratyakṣopalaṃbhānupalaṃbhau punaḥ svabhāvaṃ liṅgaṃ cādhikṛtya veditavyau ||",
  "SA01n792:359": "dṛṣṭānto dṛṣṭenāntenādṛṣṭasyāntasya samīkaraṇasamākhyānam,",
  "SA01n792:360": "pratītena bhāgenāpratītasya bhāgasya pratyāyanāya samākhyānamityarthaḥ ||",
  "SA01n792:361": "upanayaḥ śiṣṭatajjātīyataddharmopagamāya naya tvasamākhyānam |",
  "SA01n792:362": "yathā sādhyo'rthastribhiravayavaiḥ sādhitastathā śiṣṭānāmapi tajjātīyānāṃ sādhyānāṃ sādhitārthadharmopagamāya nayatvena samākhyānaṃ yuktyā'tideśa upanayaḥ ||",
  "SA01n792:363": "nigamanaṃ niṣṭhāgamanasamākhyānam |",
  "SA01n792:364": "yasmādevaṃ yuktyā sūpapannaṃ tasmāditthamevedamityetannigamanaṃ veditavyam ||",
  "SA01n792:365": "eṣāṃ pratijñādīnāmidamudāharaṇamātraṃ pradarśyate || tadyathā",
  "SA01n792:366": "nairātmyavādinastadrūpe'dhikaraṇe saprativādike nāstyātmeti vacanaṃ pratijñā ||",
  "SA01n792:367": "skandhavijñaptau caturvidhadoṣopalaṃbhāditi hetuḥ |",
  "SA01n792:368": "sa hyātmā prajñapyamānaḥ skandhalakṣaṇo vā prajñapyeta,",
  "SA01n792:369": "skandheṣu vā,",
  "SA01n792:370": "anyatra vā skandhebhyaḥ,",
  "SA01n792:371": "askandhako vā |",
  "SA01n792:372": "tadyadi skandhalakṣaṇastenāsvatantrāḥ skandhāḥ pratītyasamutpannā udagavyayadharmāṇa stallakṣaṇa ātmā nopapadyata iti doṣaḥ |",
  "SA01n792:373": "atha skandheṣu tenānityaskandhāśrita ātmā'nityaḥ prāpnotīti doṣaḥ |",
  "SA01n792:374": "athānyatra skandhebhyastena nirdehaka ātmā niṣprayojana iti doṣaḥ |",
  "SA01n792:375": "athāskandhakastena prakṛtyaiva muktasya kevalino mokṣārthaprayatnavaiyarthyamiti doṣaḥ ||",
  "SA01n792:376": "vartamāne'tītaprajñaptivaditi dṛṣṭāntaḥ |",
  "SA01n792:377": "taddhayatītaṃ vidyamānalakṣaṇatvena prajñapyamānaṃ vartamānalakṣaṇaṃ vā prajñapyeta,",
  "SA01n792:378": "vartamāne vā anyatra vā vartamānāt vartamānanirapekṣaṃ vā |",
  "SA01n792:379": "tadyadi vartamānalakṣaṇaṃ tena vartamānamutpannāniruddhatallakṣaṇamatītamutpannā niruddhātmakamiti doṣaḥ |",
  "SA01n792:380": "atha vartamāne tenāniruddhe niruddhātmakasya saṃbandho na yujyata iti doṣaḥ |",
  "SA01n792:381": "athānyatra vartamānāttena vartamānaṃ hitvā na kiṃcittadvastūpalabhyate yatra tatprajñapyata iti doṣaḥ |",
  "SA01n792:382": "atha vartamānanirapekṣaṃ tenāsaṃskṛtamapyatītaṃ prāpnotīti doṣaḥ |",
  "SA01n792:383": "taccātītaṃ bhraṣṭalakṣaṇatvāllakṣaṇato nāstīti siddham |",
  "SA01n792:384": "ato'nena vartamānaprajñaptau caturdoṣeṇa siddhenā siddha ātmā nāstīti skandhaprajñaptau caturvidhadoṣopalaṃbhāt prasādhyate nāstīti ||",
  "SA01n792:385": "evamātmaviparyāsaṃ pratiṣidhyaitayaiva yuktayā nityādayo'pi na santītyatideśa upanayaḥ ||",
  "SA01n792:386": "yasmādetadevaṃ tasmādanityāḥ pañca skandhāḥ yāvadanātmāna iti nigamanamiti ||",
  "SA01n792:387": "pratyakṣaṃ svasatprakāśābhrānto'rthaḥ |",
  "SA01n792:388": "tatra svo'rtha stadyathā cakṣuṣo rūpam |",
  "SA01n792:389": "sadgrahaṇaṃ ghaṭādidravyāṇāṃ loke pratyakṣasaṃmatānāṃ pratyakṣatvavyudāsārtha prajñaptimātratvāt |",
  "SA01n792:390": "prakāśagrahaṇamāvṛtatvādibhiranupalabdhikāraṇairanābhāsagata viṣayavyudāsārtham |",
  "SA01n792:391": "abhrāntagrahaṇamalātacakramāyāmarīcikādivyudāsārthamiti ||",
  "SA01n792:392": "anumānaṃ pratyakṣaśiṣṭasaṃpratyayaḥ |",
  "SA01n792:393": "pratyakṣādyadanyacchiṣṭamapratyakṣaṃ niyamena tatsahavarti prasiddhaṃ draṣṭuḥ pūrva tasya tatpratyakṣamīkṣamāṇasya tadanyasmin śiṣṭasaṃpratyaya utpadyate tenāpyatra bhavitavyametat sahavartineti tatpratyakṣapūrvakamanumānam |",
  "SA01n792:394": "tadyathā dhūmaṃ paśyato'gnāviti ||",
  "SA01n792:395": "āptāgamastadubhayāviruddhopadeśaḥ |",
  "SA01n792:396": "yatropadeśe tatpratyakṣamanumānaṃ ca sarvathā na virudhyete na vyabhicarataḥ sa āptāgamaḥ saṃpratyayitvāt ||",
  "SA01n792:397": "vādālaṃkāro yena yukto vādī vādaṃ kurvāṇo'tyartha śobhate |",
  "SA01n792:398": "sa punaḥ svaparasamayajñatādiḥ |",
  "SA01n792:399": "tatra svaparasamayajñatā svasiddhāntaṃ parasiddhāntaṃ cārabhya granthataścārthataśca paurvāparyeṇa nirantaraṃ vyutpattiparipākaḥ |",
  "SA01n792:400": "vākkaraṇasaṃpat śabdavādino vakṣyamāṇakathādoṣaviparyayeṇānākulādivāditā |",
  "SA01n792:401": "vaiśāradyamanekodāhārābhiniviṣṭavidvajjanasamā varte'pi bruvato nirāsthatā gatavyathatā |",
  "SA01n792:402": "sthairya prativādino vacanāvasānamāgamayyātvaramāṇabhāṣitā |",
  "SA01n792:403": "dākṣiṇyaṃ prakṛtibhadratā prāśnikaprativādicittānuvartitā ||",
  "SA01n792:404": "vādanigraho yena vādī nigṛhīta ityucyate |",
  "SA01n792:405": "sa punaḥ kathātyāgādibhiḥ |",
  "SA01n792:406": "tatra kathātyāgo'sādhu mama sādhu tavetyevamādibhiḥ prakāraiḥ svaparavādadoṣaguṇābhyupagamaḥ |",
  "SA01n792:407": "kathāsādo'nyenānyapratisaraṇādibhiḥ vikṣepa ityarthaḥ |",
  "SA01n792:408": "yathoktaṃ sūtre - āyuṣmāṃścundikastīrthikaiḥ saha vādaṃ kurvannavajānitvā pratijānāti pratijānitvā'vajānātīti |",
  "SA01n792:409": "kathādoṣa ākulā divacanam |",
  "SA01n792:410": "tatra ākulaṃ yadadhikāramutsṛjya vicitrakathāpratānanam |",
  "SA01n792:411": "saṃrabdhaṃ yatkopoddhavaṃ dravo ddhavam |",
  "SA01n792:412": "agamakaṃ yaddharmato'rthataśca parṣadvādibhyāmagṛhītam |",
  "SA01n792:413": "amitaṃ yadadhikaṃ punaruktārtha jñātārtha ca |",
  "SA01n792:414": "anarthamanarthayuktam,",
  "SA01n792:415": "tatpañcākāraṃ draṣṭavyam |",
  "SA01n792:416": "nirarthakam,",
  "SA01n792:417": "apārthakam,",
  "SA01n792:418": "yuktibhinnam,",
  "SA01n792:419": "sādhyasamam,",
  "SA01n792:420": "jāticchalopasaṃhitam,",
  "SA01n792:421": "arthānupalabdhito'saṃbaddhārthato 'naikānti[ka]taḥ sādhanasyāpi sādhyato'yoniśo'sabhyasarvavādānugamataśca |",
  "SA01n792:422": "akālayuktavacanaṃ yatpūrvakaṃ vaktavyaṃpaścādabhihitam,",
  "SA01n792:423": "paścādvaktavyaṃ pūrvamabhihitam |",
  "SA01n792:424": "asthiraṃ yatpratijñāyāvajñātamavajñāya pratijñātamatitvaramāṇayā vācā hi tūrṇaparāmṛṣṭaḥ |",
  "SA01n792:425": "[a] pradīptavacanaṃ yacchandalakṣaṇasamatikrāntamapratyanubhāṣyottaravihittam,",
  "SA01n792:426": "saṃskṛtenārabhya prākṛtenāvasitam,",
  "SA01n792:427": "prākṛtenārabhya saṃskṛtena paryavasitaṃ ca |",
  "SA01n792:428": "aprabaddhaṃ yadantarādhiṣṭhitavicchinnaṃ vākpratibhānamiti ||",
  "SA01n792:429": "vāda niḥsaraṇaṃ yena vādānniḥsarati,",
  "SA01n792:430": "akaraṇena vā guṇadoṣau vicārya vādasya nigrahasthānānāsādanāt,",
  "SA01n792:431": "karaṇena vā nirvahanāditi |",
  "SA01n792:432": "tatra prativādinyabhājanatā'kuśalātsthānādvyutthāpya kuśale sthāne pratiṣṭhāpayitumaśakyatā |",
  "SA01n792:433": "parṣado vaiguṇyamasabhyābhiniviṣṭapakṣapātitādinā |",
  "SA01n792:434": "ātmano'kauśalyaṃ vāde yāvadvādālaṅkāre 'vyutpattiḥ viparyayātprativādibhājanatādīni veditavyāni ||",
  "SA01n792:435": "vāde bahukarā dharmā ye vāde'vaśyamupayujyante |",
  "SA01n792:436": "tadyathā svaparasamayajñatā vāde bahukaro dharmo yena sarvatra kathā vastuni vādaṃ karoti |",
  "SA01n792:437": "śeṣaṃ sugamam ||",
  "SA01n792:438": "kuśalapakṣaprayuktenetyuktvā pratipattisārakeṇeti vacanamāśayaviśuddhijñāpanārtha na lābhasatkārādinimittaṃ śrutādikuśalapakṣe prayuktenetyarthaḥ |",
  "SA01n792:439": "sattvasaṃgrāhakeṇeti śrāvakādiviśeṣaṇārtha parahitapratipattipradhānenetyarthaḥ |",
  "SA01n792:440": "evaṃ ca svahitaparahitapratipannaḥ kṣipramanuttarāṃ samyaksaṃbodhimabhisaṃbudhyata ityayameṣāṃ padānāmanusaṃdhirveditavyaḥ |",
  "SA01n792:441": "avigṛhyāpi tāvadvāde kriyamāṇe prakṛtigambhīratvānmahāyānadharmasya durlabhā''jñā prāgeva vigṛhya |",
  "SA01n792:442": "yaiśca saha vigṛhya vādaḥ kriyate te'pi pratipattāro nājñābhiprāyāḥ pratibruvanti kiṃtarhyupālambhābhiprāyāḥ |",
  "SA01n792:443": "yeṣvapi prāśnikeṣu sa vādaḥ kriyate te vā'sabhyā avyutpannā vā bhavantyabhiniviṣṭā vā |",
  "SA01n792:444": "sarvo'pi ca vādā prāyeṇa ṣaḍbhirdoṣairyukto bhavati |",
  "SA01n792:445": "tathāhi vādaṃ kurvāṇaḥ kadācidatirabhasenāsatpakṣamapi parigṛhyābhiniveśena chalajātinigrahasthānānyapi prayukte |",
  "SA01n792:446": "vacanaparyavasānamanigamayyāpyakālena vaktumārabhate |",
  "SA01n792:447": "samyagapyuktāṃ prativādinaḥ kathāmapapātayati paṃsayatītyarthaḥ |",
  "SA01n792:448": "paruṣamapi bruvate,",
  "SA01n792:449": "yena prativādyādayaḥ cittaṃ pradūṣayanti |",
  "SA01n792:450": "svayaṃ ca teṣu cittaṃ pradūṣayatītyebhiḥ ṣaḍbhirdoṣai ryukto bhavati ||",
  "SA01n792:451": "upaśāntasya ca durlabho vādaḥ |",
  "SA01n792:452": "sati cānupaśame durlabhaṃ paracittānurakṣaṇaṃ svacittānurakṣaṇaṃ ca yena pare prasādaṃ labheran vimuktyāyatanayogena svacittaṃ samādhīyate |",
  "SA01n792:453": "prāyeṇa vāde kathamahaṃ jayeyaṃ pare parājīyerannityevaṃ cittaṃ samudācarati |",
  "SA01n792:454": "sati ca tasmin paridāhaduḥkhasaṃkleśaḥ |",
  "SA01n792:455": "tasminsatyasparśavihāraḥ |",
  "SA01n792:456": "tato nirantarakuśalapakṣaprayogāsāmarthyāttato viśeṣādhigamaṃ pratyaprāptiparihāṇiriti ||",
  "SA01n792:457": "mātaraṃ pitaraṃ hatvā ityasyāṃ gāthāyāṃ loke yadatyarthamavadyaṃ pātaka tadabhidhāyīnyakṣarāṇyetāni viṃśuddhau pariṇāmitāni |",
  "SA01n792:458": "kiṃ ca loke'tyarthamavadyaṃ saṃmatam |",
  "SA01n792:459": "gurujanaghāto mahājanaghātaśca |",
  "SA01n792:460": "sa punargurujano dvividhaḥ pratiniyato loka[sādhāraṇaśca] |",
  "SA01n792:461": "lokasādhāraṇo'pi punadvividhaḥ - paripālako dakṣiṇīyaśca |",
  "SA01n792:462": "tatra pratiniyato gurujano mātā pitā ca,",
  "SA01n792:463": "pālako rājā,",
  "SA01n792:464": "dakṣiṇīyaḥ śrotriyabrāhmaṇāḥ,",
  "SA01n792:465": "teṣāṃ śuddhatarasamatatvāt |",
  "SA01n792:466": "tadeṣāṃ sarveṣāṃ ghāto gurujanaghāta ityucyate |",
  "SA01n792:467": "mahājanaghāto rāṣṭrasya sānucarasya ghātaḥ |",
  "SA01n792:468": "anucarāḥ punaḥ gavāśvamahiṣo ṣṭrādayo veditavyāḥ ||",
  "SA01n792:469": "kathaṃ punaretā nyakṣarāṇi viśuddhau pariṇāmyante |",
  "SA01n792:470": "mātrādighātavacanasya tṛṣṇādiprahāṇapariṇāmanā dyathākramaṃ tṛṣṇām,",
  "SA01n792:471": "karmabhavam ,",
  "SA01n792:472": "sopādānaṃ vijñānam,",
  "SA01n792:473": "dṛṣṭiśīlavrataparāmarśadvayam,",
  "SA01n792:474": "ṣaḍāyatanaṃ ca sagocaramadhikṛtya mātrādayo draṣṭavyāḥ,",
  "SA01n792:475": "tatsādharmyāt |",
  "SA01n792:476": "tatra tṛṣṇā nirvṛtti hetuḥ |",
  "SA01n792:477": "karmabhava utpattihetuḥ |",
  "SA01n792:478": "sa ca bhāvanābījāghānayogena pitṛbhūto draṣṭavyaḥ |",
  "SA01n792:479": "ābhyāṃ hetubhyāṃ sopādānaṃ vijñānaṃ pravartate |",
  "SA01n792:480": "tasyaivaṃ pravartamānasya satyapi mokṣābhilāṣe mokṣaprāptivighnakarāvanupāyāgraśuddhipratyāyakau parāmarśau |",
  "SA01n792:481": "śrotriyasādharmyamanayoretadeva veditavyaṃ yadutāgraśuddhayabhiniveśaḥ |",
  "SA01n792:482": "tasyaiva punarvijñānasyāśrayālaṃbanabhāvena ṣaḍāyatanaṃ sagācaraṃ veditavyamiti ||",
  "SA01n792:483": "aśrāddhaścākṛtajñaścetyasyāṃ gāthāyāṃ hīnārthābhidhāyīnyakṣarāṇyuttamārtha paridīpitāni |",
  "SA01n792:484": "hīno loke caturvidhaḥ - manaskarmahīnaḥ kāyakarmahīno vākkarmahīna upabhogahīnaśca |",
  "SA01n792:485": "manaskarmahīnaḥ punardvividhaḥ kuśalapravṛttivailomyena cāśrāddhaḥ,",
  "SA01n792:486": "paralokādyasaṃpratyayena dānādiṣvaprayogāt |",
  "SA01n792:487": "akuśalapravṛttyānukūlyena cākṛtajñaḥ,",
  "SA01n792:488": "yatropakārānapekṣitvena mātṛvadhādiduścarite nirmaryādatvāt |",
  "SA01n792:489": "kāyakarmahīnaścauraḥ saṃdhicchedakaḥ atyarthagarhitajīvitatvāt |",
  "SA01n792:490": "vākkarmahīno mṛṣāvādādi pradhānaḥ,",
  "SA01n792:491": "tadrūpasya sabhādiṣu praveśābhāvāt |",
  "SA01n792:492": "upabhogahī naḥ śvā kā kaḥ preto vetyevamādikaḥ,",
  "SA01n792:493": "charditabhakṣaṇāditi ||",
  "SA01n792:494": "kathaṃ punaretā nyakṣarāṇyuttamārthe pariṇāmyante |",
  "SA01n792:495": "aśrāddhādivacanānā marhati pariṇāmanāt |",
  "SA01n792:496": "tatrāśrāddho vimuktijñānadarśanayogena svapratyayatvāt |",
  "SA01n792:497": "akṛtajño'saṃskṛtanirmāṇajñānāt |",
  "SA01n792:498": "saṃdhicchettā punarbhavapratisaṃdhihetukleśaprahāṇāt |",
  "SA01n792:499": "hatāvakāśa āyatyāṃ sarvagatiṣu duḥkhānabhinirvartanāt |",
  "SA01n792:500": "vāntāśo dṛṣṭe dharme upakaraṇabalena kāyaṃ saṃdhā rayato'pi bhogajīvitāśābhāvāditi ||",
  "SA01n792:501": "yathā coktam - asāre sāramataya iti |",
  "SA01n792:502": "asyā gāthāyāḥ pūrvavadarthanirdeśo draṣṭavyaḥ |",
  "SA01n792:503": "śarīraṃ punarasyāḥ samādhi niśritya bodhisattvā darśanabhāvanāmārgābhyāṃ mahābodhiṃ spṛśantīti ||",
  "SA01n792:504": "mātsaryadharmatāmanuvṛṃhayatīti savāsanamātsaryānuśayaprahāṇena tattathatāśrayaparivṛttisākṣātkaraṇāt |",
  "SA01n792:505": "dānena ca parikhidyate,",
  "SA01n792:506": "dīrghakālaṃ dānanimittaṃ paramaduṣkaraśramābhyupagamāt |",
  "SA01n792:507": "yācanakaṃ ca dveṣṭi,",
  "SA01n792:508": "svayaṃ grāhābhirucitatayā yācanakaprātikūlyāt |",
  "SA01n792:509": "na kiṃcit kadāciddadāti,",
  "SA01n792:510": "sarvasya vastunaḥ sarvadā dānāt |",
  "SA01n792:511": "dūre ca bhavati dānasya,",
  "SA01n792:512": "āsādyadānā diparivarjanāt ||",
  "SA01n792:513": "tatra parameṇa brahmacaryeṇa samanvāgata iti loko ttareṇa mārgeṇetyarthaḥ |",
  "SA01n792:514": "nānyatra maithunānmaithunasya niḥsaraṇaṃ paryeṣata iti tasyaiva yathābhūta parijñānena tatprahāṇāt |",
  "SA01n792:515": "yathābhūtaparijñānaṃ punarasya tathatā pratibedhādveditavyam |",
  "SA01n792:516": "maithunaprahāṇenopekṣako bhavati,",
  "SA01n792:517": "abrahmacaryaprahāṇopekṣaṇāt |",
  "SA01n792:518": "utpannaṃ ca maithunarāgamadhivāsayati,",
  "SA01n792:519": "kāmarāgasyādhyātmamutpannasya bahiḥpravāsanāt |",
  "SA01n792:520": "maithunapratipakṣeṇa ca dharmeṇottrasyati tatpratipakṣeṇa mārgeṇa sarvasattvottaraṇāya vyavasyatīti kṛtvā |",
  "SA01n792:521": "abhīkṣṇaṃ ca dvayadvayaṃ samāpadyate saṃkleśavyavada nadvayena phalahetubhedena catuḥsatyātmakena [śamathavipaśyanādvayena] punaḥpunalaukikalokottaramārgadvayaṃ samāpadyata iti kṛtvā ||",
  "SA01n792:522": "kimupādāyedaṃ śāstramabhidharmasamuccaya iti nāma labhate |",
  "SA01n792:523": "niruktinyāyena |",
  "SA01n792:524": "sametyoccayatāmupādāya tattvamabhisametyādhigamya bodhisattvaṃḥ saṃkalanādityarthaḥ |",
  "SA01n792:525": "samantāduccayatāmupādāyābhidharmasūtrataḥ sarvacintāsthānasaṃgrahādityarthaḥ |",
  "SA01n792:526": "samyaguccayatvāyāyatanatāṃ copādāyetyaviparītenopāyena yāvadbuddhatvaprāpaṇādityarthaḥ ||",
  "SA01n792:527": "ityabhidharmasamuccaye bhāṣyataḥ sāṃkathyaviniścayo nāma pañcamaḥ samuccayaḥ samāptaḥ ||",
  "SA01n792:528": "likhāpitamidaṃ paṇḍitavaidya śrīamaracandreṇa jagadbuddhatvasaṃpada iti ||"
}