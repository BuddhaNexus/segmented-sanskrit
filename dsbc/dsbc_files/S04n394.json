{
  "S04n394:0": "balisamāśvāsanamekādaśamaṃ prakaraṇam |",
  "S04n394:1": "atha sa rājā balirasurendro'",
  "S04n394:2": "valokiteśvaraṃ bodhisattvaṃ mahāsattvaṃ dūrata evāgacchantaṃ paśyati sma |",
  "S04n394:3": "dṛṣṭvā ca sāntaḥpuraparivāraiḥ sārdhamanekairasuraśatasahasraiḥ kubjavāmanakādibhiḥ sahasraparivārairgatvā avalokiteśvarasya bodhisattvasya mahāsattvasya pādayornipatyedamudānayati sma&ndash;",
  "S04n394:4": "adya me saphalaṃ janma jīvitaṃ puṇyameva ca |",
  "S04n394:5": "adya me hīdṛśaṃ caiva paripūrṇaṃ manoratham || 1 ||",
  "S04n394:7": "adya me āśayaḥ pūrṇaḥ pariśuddhaśca duḥkhataḥ |",
  "S04n394:8": "yanmayā darśane samyag dṛṣṭvā lokaikabāndhavaḥ || 2 ||",
  "S04n394:10": "tadā me sarvasaukhyaṃ ca kāme saṃtiṣṭhate punaḥ |",
  "S04n394:11": "saukhyā bhavanti te sattvā sarvaduḥkhavivarjitāḥ || 3 ||",
  "S04n394:13": "saṃsārabandhanānmuktāstiṣṭhanti sukhamodakāḥ |",
  "S04n394:14": "mamāpi darśanenaiva sarve sphuṭitabandhanāḥ |",
  "S04n394:15": "dūrāddūrataraṃ yānti garūḍasyeva pannagāḥ || 4 ||",
  "S04n394:17": "atha sa rājā balistasya bhagavato'",
  "S04n394:18": "valokiteśvarasya pādayoḥ praṇipatya ratnapīṭhakaṃ dattvā daśanakhāñjaliṃ kṛtvaivamāha&ndash; api ca |",
  "S04n394:19": "bhagavan, niṣīdasva asminnāsane,",
  "S04n394:20": "anugrahaṃ kuru,",
  "S04n394:21": "pāparatānāṃ jātyandhabhūtānāṃ paradāragamanaprasaktānāṃ prāṇātipātodyuktānāṃ paraprāṇāhiṃsakānāṃ jarāmaraṇabhayabhītānāmudvignamānasānāṃ saṃsāraduṣṭavārtānāṃ trātā bhava |",
  "S04n394:22": "anāthānāṃ mātāpitṛbhūto bhava |",
  "S04n394:23": "duṣṭadāruṇacaṇḍabhūtānāṃ bhagavan trātā bhava |",
  "S04n394:24": "paramadāruṇaduṣṭapraśamako bhava |",
  "S04n394:25": "eṣāmasmākaṃ bandhanabaddhānāṃ tava darśanena sarvabandhanādayaḥ parimuktāḥ,",
  "S04n394:26": "sphuṭitāḥ dūrāddūrataraṃ palāyanti |",
  "S04n394:27": "tvaddarśanamātreṇa yāni tāni rājñaścakravartinaśca śubhakarmajātāni cakravartisukhāni mama saṃvidyante,",
  "S04n394:28": "tatsa bhagavan tādṛśaṃ dharmamārgamupadarśaya,",
  "S04n394:29": "yenaivaṃ punareva bandhanaduḥkhaṃ na pratyanubhavema |",
  "S04n394:30": "na ca punarimāni yāni sarvabandhanāni cakṣuṣu ābhāsamāgaccheyuḥ ||",
  "S04n394:31": "atha āryāvalokiteśvaro bodhisattvo mahāsattvo rājānaṃ balimasurendramevamāha-ye mahārāja sattvānāmantike avihiṃsācittamutpādayanti,",
  "S04n394:32": "tathāgataśāsane piṇḍapātramanuprayacchanti,",
  "S04n394:33": "kāropakāraṃ bahutaraṃ kurvanti,",
  "S04n394:34": "na ca teṣāṃ kecitsattvāḥ svapnenāpi pīḍayanti |",
  "S04n394:35": "amuṃ ca kāraṇḍavyūhaṃ mahāyānasūtraratnarājaṃ likhanti,",
  "S04n394:36": "likhāpayanti,",
  "S04n394:37": "antato nāmadheyamapi,",
  "S04n394:38": "asmāddharmaparyāyaṃ śṛṇvanti,",
  "S04n394:39": "asya bodhisattvasyaikamapi piṇḍapātramanuprayacchanti,",
  "S04n394:40": "teṣāṃ ca dharmabhāṇakānāmasya dharmaparyāyasya dhārakānāṃ vācakānāṃ lekhakānāṃ saṃśrāvakāṇām,",
  "S04n394:41": "asya ca tathāgatasya dharmaparyāyamuddiśya ekadivasamapi purobhaktamapi piṇḍapātramanupradāsyati,",
  "S04n394:42": "te sarve cakravartirājyalābhino bhaviṣyanti |",
  "S04n394:43": "na ca kadācitkṣutpipāsāduḥkhaṃ pratyanubhaviṣyanti |",
  "S04n394:44": "na ca kadācinnarakabandhanaduḥkhaṃ pratyanubhaviṣyanti |",
  "S04n394:45": "na ca priyaviprayogaduḥkham |",
  "S04n394:46": "api ca sarvaduḥkhebhyo vimucyante |",
  "S04n394:47": "sukhāvatīlokadhātumanugamiṣyanti,",
  "S04n394:48": "tasya ca bhagavato'",
  "S04n394:49": "mitābhasya tathāgatasya purataḥ saṃmukhaṃ dharmaṃ śrutvā vyākaraṇamanuprāpsyanti |",
  "S04n394:50": "api ca mahārāja |",
  "S04n394:51": "śrūyatāṃ dānaphalam |",
  "S04n394:52": "tadyathāpi nāma kulaputra ye tathāgatasyārhataḥ samyaksaṃbuddhasya tiṣṭhataḥ parinirvṛtasya vā piṇḍapātramanuprayacchanti,",
  "S04n394:53": "teṣāmidaṃ puṇyaskandhaṃ pravakṣyāmi |",
  "S04n394:54": "tadyathāpi nāma kulaputra dvādaśagaṅgānadīvālukopamā mama sadṛśā bodhisattvā mahāsattvā bhaveyuḥ,",
  "S04n394:55": "te caikasthāne dhārayeyurdivyakalpatatpuṇyapramāṇamudgrahītuṃ sarvasukhopadhānena samupatiṣṭhamānāḥ,",
  "S04n394:56": "te'pi sarve samagrībhūtā na śakyante ekasya piṇḍaprātrapradānasya kuśalamūlasaṃbhārasya puṇyaskandhaṃ gaṇayitum |",
  "S04n394:57": "prāgevāhamekākī asminnasurabhavane viharāmi |",
  "S04n394:58": "tadyathāpi nāma kulaputra śakyate mayā paramāṇurajasāṃ pramāṇamudgrahītum |",
  "S04n394:59": "na tu kulaputra śakyaṃ mayā piṇḍapātrasya puṇyaskandhaṃ gaṇayitum |",
  "S04n394:60": "tadyathāpi nama kulaputra caturṣu mahādvīpeṣu strīpuruṣadārakadārikādayaste sarve kṛṣikarmānte udyuktā bhaveyuḥ |",
  "S04n394:61": "te caturmahādvīpeṣu nānyaṃ kṛṣiṃ kārayeyuḥ |",
  "S04n394:62": "kālena kālaṃ nāgarājāno varṣadhārāmanuprayacchanti |",
  "S04n394:63": "te ca sarṣapān niṣpādyante |",
  "S04n394:64": "taccaikadvīpakhalaṃ kuryāt |",
  "S04n394:65": "sarve te strīpuruṣadārakadārikādayaḥ śakaṭairbhārairmuṭaiḥ pīṭhakairuṣṭrairgobhirgardabhaiḥ sarve te mardayitvā tasmin mahākhalake mahāntaṃ rāśiṃ kuryāt |",
  "S04n394:66": "gobhirgardabhādibhirmardayitvā mahāntaṃ rāśiṃ niṣpādayitvā |",
  "S04n394:67": "tacchakyaṃ kulaputra ekamekaṃ phalaṃ gaṇayitum |",
  "S04n394:68": "na tu kulaputra śakyate piṇḍapātrasya puṇyaskandhaṃ gaṇayitum |",
  "S04n394:69": "tadyathāpi nāma kulaputra sumeruḥ parvatarājaḥ caturaśītiyojanasahasrāṇi adhastādupagataḥ ūrdhveṇa caturaśītiyojanasahasrāṇyucchrayeṇa ca |",
  "S04n394:70": "sa kulaputra bhūrjarāśirbhavet |",
  "S04n394:71": "mahāsamudro melandukaparimaṇḍalaṃ bhavet |",
  "S04n394:72": "ye caturdvīpanivāsinaḥ puruṣadārakadārikāste ca sarve lekhakā bhaveyuḥ |",
  "S04n394:73": "tacca sumeruparvatarājāntaparyantaṃ likhitaṃ bhavet |",
  "S04n394:74": "tacca kulaputra śakyaṃ mayaikaikākṣaraṃ gaṇayitum |",
  "S04n394:75": "na tu kulaputra śakyate piṇḍapātrasya puṇyaskandhaṃ gaṇayitum |",
  "S04n394:76": "tadyathāpi nāma kulaputra lekhakāḥ sarve te daśabhūmipratiṣṭhitā bodhisattvā bhaveyuḥ paryāpannāḥ |",
  "S04n394:77": "yacca teṣāṃ daśabhūmipratiṣṭhitānāṃ bodhisattvānāṃ mahāsattvānāṃ puṇyaskandhaṃ tamekasya piṇḍapātrasya puṇyaskandhaṃ gaṇayitum |",
  "S04n394:78": "tadyathāpi nāma kulaputra gaṅgāyā nadyā vālukāsamudrasya ca śakyaṃ mayā ekaikaṃ vālukāṃ gaṇayitum,",
  "S04n394:79": "na tu kulaputra śakyate mayā piṇḍapātrasya puṇyaskandhaṃ gaṇayitum |",
  "S04n394:80": "tadyathāpi nāma kulaputra śakyate mayā sarvamaturāsrāṃ(?)",
  "S04n394:81": "pramāṇamudgrahītum |",
  "S04n394:82": "na śakyaṃ mayā kulaputra piṇḍapātrasya puṇyaskandhaṃ gaṇayitum ||",
  "S04n394:83": "athe balisurendraḥ idaṃ ca tasya bhagavato'",
  "S04n394:84": "valokiteśvarasyāntikātpiṇḍapātrakuśalabhūtasya sukṣetrāvarūḍhabījapātrabhūtasya nirdeśyamānasya tatsarvamanumodya sāśrudurdinavadano gadgadakaṇṭhaḥ bāṣpaparipūrṇa ucchvasan avalokiteśvaraṃ bodhisattvaṃ mahāsattvametadavocat-kīdṛśaṃ mayā bhagavan balinā karma kṛtaṃ dānaṃ dattam,",
  "S04n394:85": "yenehaiva janmani bandhanamanuprāptam ?",
  "S04n394:86": "sāntaḥ-puraparivāreṇa kukṣetre mayā dānaṃ dattam |",
  "S04n394:87": "tasyaiva tatkarmaṇaḥ phalamanubhavāmi |",
  "S04n394:88": "athavā sarvajñakṣetre bhasmamuṣṭimupakṣiptamapi amṛtaṃ pariniṣpadyate |",
  "S04n394:89": "mayājñānena yajñāṃ yajitam |",
  "S04n394:90": "yadā mayā ca bhagavan tairthikadṛṣṭiparyāpannena mānagrastamānasena ca yajñaṃ yajatā mahādānasamucchrayaṃ kartumārabdham,",
  "S04n394:91": "tadā me tatra yajñe vāmanakarūpeṇa yācanako hiṃsraḥ samāgataḥ |",
  "S04n394:92": "tasya me maulīkuṇḍalasragdāmāni ratnābharaṇāni hyaśvarathādīni muktvā ratnakavacāni marakatapralambitāni cāmarapralambitāni muktāhārāṇi muktikājālapralambitāni muktikājālapraticchannāni muktikākalāpajālāṅgulīkāni sauvarṇaghaṇṭikārūpyanibaddhāni raṇaraṇāyamānāni, (anyāni ca)",
  "S04n394:93": "kapilāsahasrāṇi rūpyapādāni sauvarṇaśṛṅgāni muktājālapralambitāni muktikājālapraticchannāni arghapātrasamāyuktāni nānāvicitraghaṇṭāratnasamāyuktāni,",
  "S04n394:94": "tādṛkṣāṇi kapilāsahasrāṇi, (anyāni ca)",
  "S04n394:95": "kumārīṇāṃ śatasahasrāṇi paramayā gurvaruṇapuṣkalatayā samanvāgatānāṃ nānāvicitrāṇāṃ kanyālakṣaṇasamalaṃkṛtānāṃ paramarūpaśobhamānāmapsarasāmapi pratispardhinīnāṃ divyālaṃkāravibhūṣitānāṃ maulīkuṇḍalasragdāmaparikṣepikāṇāṃ keyūrakaṭakanūpurakaṭimekhalāhastottaryā karṇapṛṣṭhottaryā hastāṅgulīyasamāyuktānāṃ sarasarāyamāṇamālāsamāyuktānāṃ nānāraṅgoparaktavastraprāvṛtānām, (anyāni)",
  "S04n394:96": "ratnapīṭhaśatasahasrāṇyanekāni suvarṇarāśirūpyarāśīni ratnarāśīni sthāpitāni |",
  "S04n394:97": "anekāni ca vastrābharaṇāni sthāpitāni |",
  "S04n394:98": "anekāni ca gokulaśatāni sagopālasamāyuktāni sajjīkṛtāni |",
  "S04n394:99": "anekānyannapānaśatānāṃ sthāpitāni |",
  "S04n394:100": "divyarasarasāgropetānyāhārāṇi sajjīkṛtāṇi |",
  "S04n394:101": "anekāni suvarṇarūpyamayāni daṇḍāni ratnasaṃyuktāni satataṃ vyavasthāpitāni |",
  "S04n394:102": "anekāni suvarṇarūpyamayāni saṃhāsanāni ratnasaṃyuktāni ca |",
  "S04n394:103": "divyāni cāmaradaṇḍāni dhatrāṇyupānahāni ratnapariveṣṭitāni |",
  "S04n394:104": "anekāni suvarṇamayāni rūpyamayāni maulikuṇḍalasragdāmasahasrāṇi ratnopacitāni |",
  "S04n394:105": "tasmin sa mayā rājñā śatasahasrān saṃnipatitān brāhmaṇaśatasahasraṃ saṃnipatitam |",
  "S04n394:106": "anekāni kṣatriyaśatasahasrāṇi saṃnipatitāni |",
  "S04n394:107": "tadāhaṃ bhagavan evaṃ sthānasthitānāṃ yathāsaṃnipatitānāṃ dṛṣṭvā vismayamāpannaḥ |",
  "S04n394:108": "trīṇi vārāṇi ekacchatrāṃ pṛthivīṃ kṛtavān |",
  "S04n394:109": "tatra mayā pātrabhūteṣvidaṃ dānaṃ dātumārabdham |",
  "S04n394:110": "etatpaurvikaṃ pāpaṃ pratideśayāmi-kṣātriyabhāryāṇāṃ gurviṇīnāṃ yāvaddhṛdayaṃ sphuṭayitvā kumārakumārikā jīvitādvayaparopitāḥ |",
  "S04n394:111": "tataste ca mahākṣatriyāḥ sarve mayā haḍanigaḍabandhanairbaddhāḥ |",
  "S04n394:112": "nītvā tāmraguhāyāmanekāni kṣatriyaśatasahasrāṇi pañcabandhanabaddhāni kṛtvā sthāpitāni pañcapāṇḍavaprabhṛtīni |",
  "S04n394:113": "tasyāmeva yakṣaguhāyāmupayamāni kīlakāni śṛṅkhalāsamāyuktāni teṣāṃ kṣatriyāṇāṃ hastapādāni baddhvā sthāpitāni |",
  "S04n394:114": "tadā me sarvadvārāṇi jṛmbhīkṛtāni |",
  "S04n394:115": "prathamaṃ dvāraṃ kāṣṭhamayam,",
  "S04n394:116": "dvitīyaṃ dvāraṃ khadiramayam,",
  "S04n394:117": "tṛtīyaṃ dvāramayomayam,",
  "S04n394:118": "caturthaṃ dvāraṃ tāmramayam,",
  "S04n394:119": "pañcamaṃ dvāraṃ rūpyamayam,",
  "S04n394:120": "ṣaṣṭhaṃ dvāraṃ suvarṇamayam,",
  "S04n394:121": "saptamaṃ dvāraṃ ratnamayam |",
  "S04n394:122": "etāni sapta dvārāṇi |",
  "S04n394:123": "ekaikadvāre pañca pañca śatāni kapāṭāni yantrasamāyuktāni |",
  "S04n394:124": "tasmin suvarṇamaye dvāre saptaparvatānyuparyupari sthāpitāni |",
  "S04n394:125": "ekaikasmin dvāre ekaikaparvatāni uparyupari sthāpitāni |",
  "S04n394:126": "tato'haṃ paścāddaśarathaputramanveṣayāmi |",
  "S04n394:127": "kvaciddivase makṣikārūpeṇa,",
  "S04n394:128": "kvaciddivase bhramararūpeṇa,",
  "S04n394:129": "kvaciddivase varāharūpeṇa,",
  "S04n394:130": "kvaciddivase mānuṣarūpeṇa |",
  "S04n394:131": "rūpaṃ kṛtvā dine dine mṛgapakṣyādinā nānājanturūpeṇa |",
  "S04n394:132": "na ca saṃmukhaṃ taṃ samanupaśyāmi |",
  "S04n394:133": "tadā me'nuvicintayitvā yajñaḥ prārabdhaḥ ||",
  "S04n394:134": "tadātra me daśarathaputreṇāvatāraprekṣiṇā gatvā tena dvārasthāpitāḥ sapta parvatā utpāṭitāḥ |",
  "S04n394:135": "utpāṭayitvā laghunīvānyapradeśe chorayitvā uccaiḥśabdena teṣāṃ kṣatriyāṇāmārocayati sma yudhiṣṭhiranakulasahadevabhīmasenārjunakauravādibhiḥ |",
  "S04n394:136": "anye rājānaḥ śabdamanuśrutaṃ śrutvā samāśvāsya svasthakāyā vyavasthitāḥ |",
  "S04n394:137": "sa ca tānevamāha-jīvanto yuṣmākamathavā mṛtāḥ?",
  "S04n394:138": "te kathayanti-jīvāmo bhagavan |",
  "S04n394:139": "tena mahāvīryeṇa puruṣeṇa sarvāṇi tāni dvārāṇi bhagnāni |",
  "S04n394:140": "yāvattāmraguhāyāṃ paśyati,",
  "S04n394:141": "sarve te rājāno bandhanabaddhāḥ |",
  "S04n394:142": "dṛṣṭvā ca nārāyaṇaṃ sarve te parasparaṃ vicintayanti- atha balirasurendro mṛtaḥ kālagataḥ?",
  "S04n394:143": "athavā punarapi maraṇakālo'",
  "S04n394:144": "smākaṃ bhūtaḥ?",
  "S04n394:145": "atha te kathayanti-varamasmākaṃ saṃgrāmabhūmīmaraṇaṃ na tu bandhanabaddhānāṃ maraṇam |",
  "S04n394:146": "yadā bandhanabaddhāḥ kālaṃ kuryāma,",
  "S04n394:147": "tadā kṣatriyadharmamasmākaṃ vinaśyati |",
  "S04n394:148": "yadā saṃgrāmabhūmau kālaṃ kuryāma,",
  "S04n394:149": "tadā svargopagā vayaṃ bhavema ||",
  "S04n394:150": "atha te rājānaḥ sarve svakaṃ svakaṃ gṛhaṃ gatāḥ |",
  "S04n394:151": "tadā rathayogyānyaśvāni svakasvakāni sajjīkṛtāni |",
  "S04n394:152": "yadā te rathaṃ sajjīkurvanti mahārhāṇi śastrāṇi,",
  "S04n394:153": "tadā daśarathaputreṇa vāmanakarūpamabhinirmāya mṛgājinenottarya veṇudaṇḍamupagṛhya pīṭhikāmupagṛhya saṃprasthito matsakāśam |",
  "S04n394:154": "dvāramāgataḥ |",
  "S04n394:155": "dvārapālairanubaddhaḥ-mā praviśa vāmanaka brāhmaṇa iti |",
  "S04n394:156": "sa kathayati-dūrādevāhamāgataḥ |",
  "S04n394:157": "atha sa dvārapālastametadavocat-brāhmaṇa |",
  "S04n394:158": "katamasyā bhūmestvamāgataḥ?",
  "S04n394:159": "sa tamāhacandradvīpādrājarṣirahamāgataḥ |",
  "S04n394:160": "atha sa dvārapālapuruṣo gatvā balimārocayati-deva,",
  "S04n394:161": "āgataste vāmanako brāhmaṇaḥ |",
  "S04n394:162": "atha sa balistametadavocat-kīdṛśaṃ vastu yācate ?",
  "S04n394:163": "atha sa dvārapālastametadavocat-deva na tamanujānāmi |",
  "S04n394:164": "atha sa balistametadavocat-gacchantu bhavantaḥ,",
  "S04n394:165": "ānīyatāṃ brāhmaṇaḥ |",
  "S04n394:166": "sa tairdvārapālapuruṣairāhūyoktaḥ- praviśa mahābrāhmaṇa |",
  "S04n394:167": "sa praviṣṭaḥ,",
  "S04n394:168": "ratnapīṭhamanupradattam |",
  "S04n394:169": "śukrastatraiva vyavasthitaḥ |",
  "S04n394:170": "sa ca tasyopādhyāya iti khyāyate |",
  "S04n394:171": "sa taṃ balimetadavocat- eṣa kālapuruṣo'",
  "S04n394:172": "vapraviṣṭaḥ,",
  "S04n394:173": "avaśyaṃ te vighāto bhaviṣyati |",
  "S04n394:174": "balistametadavocat- kathaṃ jānāsi bhagavan ?",
  "S04n394:175": "śukra uvāca- jānāmyahaṃ tasya nimittāni cihnāni ca dṛṣṭvā |",
  "S04n394:176": "balirāha-kimupāyaṃ vayaṃ kuryāmaḥ?",
  "S04n394:177": "atha nārāyaṇena vicintya avaśyaṃ dānasya vipratisāraṃ bhaviṣyati |",
  "S04n394:178": "tena me sarasvatī mukhe nyastā,",
  "S04n394:179": "tadā sa kathayati-āgaccha brāhmaṇa |",
  "S04n394:180": "kīdṛśamabhiprāyo bhavataḥ?",
  "S04n394:181": "sa praviśyaitadavocat-dvipadabhūmī yācayāmi |",
  "S04n394:182": "baliruvāca-yadi tvaṃ brāhmaṇa dvipadaṃ yācase,",
  "S04n394:183": "mayā trīṇi padāni te'",
  "S04n394:184": "nupradattāni |",
  "S04n394:185": "sa pratigrahaṃ tasyopagṛhya svastimupavadyānugṛhītaṃ tena tilapānīyasuvarṇasahitam |",
  "S04n394:186": "tatastena vāmanakarūpamantardhāpitam |",
  "S04n394:187": "atha śukro balimetadavocat-rājan kathitaṃ mayā kālapuruṣa eṣa praviṣṭaḥ |",
  "S04n394:188": "na ca tvayā pramāṇaṃ kṛtaṃ vacanam |",
  "S04n394:189": "tasyaitat karmaphalamanubhava |",
  "S04n394:190": "tenātmānaṃ mahāpramāṇīkṛtam |",
  "S04n394:191": "tasya candrādityau skandhau vyavasthitau |",
  "S04n394:192": "gṛhītvāsau nigaḍacakradhanustomarabhiṇḍipālāsannahya (?) ||",
  "S04n394:193": "atha balirasurendro'",
  "S04n394:194": "dhomukhaṃ prapatitaḥ smṛtibhraṣṭaḥ tharatharāyamānaḥ sthitaḥ |",
  "S04n394:195": "kiṃ kṛtya(?) svahastena mayā viṣaṃ bhakṣitam |",
  "S04n394:196": "dvipadāni paripūritāni |",
  "S04n394:197": "tṛtīyaṃ padaṃ na saṃvidyate |",
  "S04n394:198": "tadā sa kathayati-tṛtīyasya padaṃ na saṃvidyate |",
  "S04n394:199": "yanmama pratigrahaṃ yācitam,",
  "S04n394:200": "kīdṛśaṃ pāpaṃ karomyaham?",
  "S04n394:201": "atha nārāyaṇastametadavocat-yatrāhaṃ sthāpayāmi tatra tvayā sthātavyam |",
  "S04n394:202": "atha sa balirasurendrastametadavocat-yādṛśaṃ tvayājñaptaṃ tādṛśaṃ karomyaham |",
  "S04n394:203": "satyaṃ kuruṣe?",
  "S04n394:204": "sa kathayati-satyaṃ satyaṃ karomyaham |",
  "S04n394:205": "tena satyapāśairbaddhaḥ |",
  "S04n394:206": "sā ca yajñabhūmirvināśitā |",
  "S04n394:207": "tāni ca bhāṇḍānyucchiṣṭīkṛtāni |",
  "S04n394:208": "tā api ca kumārikāḥ pāṇḍavaiḥ kauravairvidhvaṃsitāḥ |",
  "S04n394:209": "tāni ca suvarṇamayāni siṃhāsanāni divyāni cchatrāṇyupānahāni ratnapariveṣṭitāni ca vastrābharaṇāni ca suvarṇaghaṇṭāni suvarṇakaṭakāni ratnakhacitāni kapilāni kauravapāṇḍavairvidhvaṃsitāni |",
  "S04n394:210": "sā ca yajñabhūmirvināśitā ||",
  "S04n394:211": "atha sa balirasurendro yajñabhūmerniṣkrāntaḥ śarīracintāmāpede-dātā balirudārayajñamupāsya |",
  "S04n394:212": "kāladānasya dattasya bandhanameva labdham |",
  "S04n394:213": "namo'stu devāya |",
  "S04n394:214": "yathaiva kartā sartā sa nītvā pātālamupasthāpitaḥ sāntaḥpuraparivāraḥ |",
  "S04n394:215": "ākhyātaṃ hi mayā bhagavan-bhūtapūrvaṃ kurukṣetre mayā dānaṃ dattaṃ tasyaitatkarmaphalamanubhavāmi |",
  "S04n394:216": "tathā trātā bhavāhi me bhagavannātha,",
  "S04n394:217": "na bhūyo duḥkhamāpnuyām ||",
  "S04n394:218": "athe balistaṃ bhagavantamāryāvalokiteśvaraṃ bodhisattvaṃ mahāsattvaṃ stotraviśeṣaiḥ stotumārabdhaḥ- trāṇaṃ bhavāhi śubhapadmahasta |",
  "S04n394:219": "padmaśriyālaṃkṛtaśuddhakāya |",
  "S04n394:220": "amitābhamūrte śirasā namāmi |",
  "S04n394:221": "jaṭārdhamadhye cintāmaṇimukuṭadharāya |",
  "S04n394:222": "śubhapadmahastāya |",
  "S04n394:223": "padmaśriyā samalaṃkṛtāya |",
  "S04n394:224": "jaṭāmukuṭadharāya |",
  "S04n394:225": "sarvajñavaśīkṛtāya |",
  "S04n394:226": "bahusattvāśvāsanakarāya |",
  "S04n394:227": "hīnadīnānukampāya |",
  "S04n394:228": "dīvākaravararocanakarāya |",
  "S04n394:229": "pṛthivīvararocanakarāya |",
  "S04n394:230": "bhaiṣajyarājottamāya |",
  "S04n394:231": "suśuddhasattvāya |",
  "S04n394:232": "paramayogamanuprāptāya |",
  "S04n394:233": "mokṣapravarāya mokṣapriyāya |",
  "S04n394:234": "cintāmaṇivatsadṛśāya |",
  "S04n394:235": "dharmagañjaparipālanakarāya |",
  "S04n394:236": "ṣaṭpāramitānirdeśanakarāya |",
  "S04n394:237": "sucetanakarāya |",
  "S04n394:238": "idaṃ stotraṃ mayā kṛtamavalokiteśvarasya |",
  "S04n394:239": "sukhitāste sattvā ye tava nāmadheyamanusmaranti |",
  "S04n394:240": "mucyante te kārasūtrai rauravopapanneṣu avīcyupapanneṣu pretanagaropapanneṣu ye tava nāmadheyamanusmaranti |",
  "S04n394:241": "mucyante ta bahavaḥ pāpaduḥkhāt |",
  "S04n394:242": "sucetanāste sattvā ye tava nāmadheyamanusmaranti |",
  "S04n394:243": "gacchanti te sukhāvatīlokadhātum |",
  "S04n394:244": "amitābhasya tathāgatasya dharmamanusmaranti śṛṇvanti ||",
  "S04n394:245": "atha āryāvalokiteśvaro balerindrasya vyākaraṇamanuprayacchati sma-bhaviṣyasi tvamasurendra śrīrnāma tathāgato'",
  "S04n394:246": "rhan samyaksaṃbuddho vidyācaraṇasaṃpannaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān |",
  "S04n394:247": "sarve te'surā vaineyā bhaviṣyanti |",
  "S04n394:248": "tatra tava buddhakṣetre na rāgaśabdo na dveṣaśabdo na mohaśabdo bhaviṣyati |",
  "S04n394:249": "ṣaḍakṣarī mahāvidyā labdhalābhā bhaviṣyati |",
  "S04n394:250": "tena tasya dharmadakṣiṇā upanāmitā |",
  "S04n394:251": "śatasahasramūlyaṃ muktāhāramupanāmitaṃ maulīkuṇḍalaṃ ca nānāratnasamuccitamupanāmitaṃ ca ||",
  "S04n394:252": "atha āryāvalokiteśvaro dharmadeśanāṃ kartumārabdhaḥ- śṛṇu mahārāja |",
  "S04n394:253": "nitye dhruve śāśvate mānuṣyake ye cintayanti satataparigrahaṃ mahābhogānyanuvicintayanti dāsīdāsakarmakarapauruṣeyān,",
  "S04n394:254": "yāni ca mahārhāṇi vastraśayyāsanāni,",
  "S04n394:255": "ye ca mahārhā nidhānadhanadhānadhanadhānyakoṣakoṣṭhāgārāḥ,",
  "S04n394:256": "ajñānāste sattvā ye putradāradārikāmanuvicintayanti bhāryāṃ mātāpitarau |",
  "S04n394:257": "ebhirvastubhirye saktāste svapnopamā eva dṛśyante |",
  "S04n394:258": "maraṇakālasamaye na kaścitteṣāṃ trātā bhavati |",
  "S04n394:259": "yadā prāṇoddharaṇaṃ bhavati,",
  "S04n394:260": "tadā jambudvīpaṃ viparītaṃ paśyati |",
  "S04n394:261": "atha mahatīṃ vaitaraṇīṃ pūyaśoṇitaparipūrṇāṃ paśyanti |",
  "S04n394:262": "ye ca mahārhā vṛkṣāstān pradīptān saprajvalitānekajvālībhūtān paśyanti |",
  "S04n394:263": "dṛṣṭvā ca samāpadyante |",
  "S04n394:264": "tato yamapālapuruṣaiḥ kālapāśairbaddhvā nīyante |",
  "S04n394:265": "tvaritaṃ tvaritaṃ kṣuradhāropacite mahāpathe pādā viśīryante |",
  "S04n394:266": "utkṣipte pāde ye'",
  "S04n394:267": "nyāḥ pādāḥ prādurbhavanti,",
  "S04n394:268": "anekaiḥ kākagṛdhraśvānādibhirbhakṣyante |",
  "S04n394:269": "mahatīṃ nārakīyāṃ vedanāṃ pratyanubhavanti |",
  "S04n394:270": "tataḥ kṣuradhāropacitānmahāpathādavatīrya yatra ṣoḍaśāṅgulipramāṇāni kaṇṭakāni tatrānīyate,",
  "S04n394:271": "tata ekaikapāde pañca pañcaśatāni kaṇṭakāni praviśanti |",
  "S04n394:272": "sa cākrandanti-viṣayapāparatena sattvena karma kṛtam ||",
  "S04n394:273": "atha te yamapālapuruṣā evamāhuḥ-mārṣāḥ,",
  "S04n394:274": "na tvayā tathāgatasya piṇḍapātraṃ niryātitam |",
  "S04n394:275": "na ca tvayā dharmagaṇḍīmākoṭyamānā śrutā |",
  "S04n394:276": "na buddhanāma gṛhītam |",
  "S04n394:277": "na ca tvayā kvaciddānāni dīyamānāni dṛṣṭvānumoditāni |",
  "S04n394:278": "na ca tvayā kvacit pradeśe stūpabimbāni pradakṣiṇīkṛtāni |",
  "S04n394:279": "sa kathayati-aśrāddho'",
  "S04n394:280": "bhūvaṃ pāparato buddhadharmasaṃghaparivarjitaḥ pāpamitraparigṛhītaḥ kalyāṇamitraparivarjitaśca |",
  "S04n394:281": "te kathayanti-tasyaitatkarmaphalamanubhavase |",
  "S04n394:282": "sa tairyamapālakairnīyate caitatkarmabhūmimupadarśayitum ||",
  "S04n394:283": "athe te yamapuruṣā nītvā kālasūtre mahānarake kṣipanti |",
  "S04n394:284": "śikṣā caikaikaśaktiśataṃ kāye vidhyanti tadapi jīvati,",
  "S04n394:285": "dvitīyaṃ śaktiśataṃ kāye vidhyanti tadapi jīvati,",
  "S04n394:286": "tṛtīyaṃ śaktiśataṃ kāye vidhyanti tadapi jīvati |",
  "S04n394:287": "yadā kalaṃ na kurvanti tadāgnikhadāmadhye kṣipanti |",
  "S04n394:288": "tadapi kālaṃ na kurvanti |",
  "S04n394:289": "tataste taptāyoguḍāmukhe viṣkambhante dahyante |",
  "S04n394:290": "teṣāmīṣṭamapi dantāni viśīryante,",
  "S04n394:291": "tālūni visphuṭante,",
  "S04n394:292": "kaṇṭhamapi tālumapi hṛdayamapi yantravatkalā nigaḍāyamānā sarvaṃ taṃ kāyaṃ dahyante |",
  "S04n394:293": "evameva hā rājan na kaścit trātā bhaviṣyati paraloke |",
  "S04n394:294": "tasmāttarhi taṃ mahārāja yatnena puṇyaṃ kartavyam |",
  "S04n394:295": "evaṃ sānulomikīṃ dharmadeśanāṃ kṛtvā ca taṃ rājānaṃ balimasurendramevamāha-apramattena bhavitavyam,",
  "S04n394:296": "na punaḥ kadācitpramādacāriṇā bhavitavyam |",
  "S04n394:297": "evaṃ bahudoṣaduṣṭo'",
  "S04n394:298": "yaṃ gṛhāvāsaḥ paramadāruṇanarakabhūmiprapātanaḥ |",
  "S04n394:299": "tasmāttarhi mahārāja apramattena bhavitavyaṃ pāpabhīruṇā |",
  "S04n394:300": "paralokaṃ darśitam |",
  "S04n394:301": "api ca mahārāja |",
  "S04n394:302": "mamāntikāddharmadeśanāṃ śṛṇvato niravaśeṣāṇi pāpaskandhāni na ca supariśuddhāni |",
  "S04n394:303": "sarvaduḥkhataragāḍhabandhanaiḥ parimuktaḥ |",
  "S04n394:304": "sukhāvatīlokadhātugamanāya tava panthānaṃ pariśuddham |",
  "S04n394:305": "tatra ca tava saptaratnamayaṃ padmāsanaṃ prādurbhūtaṃ bhaviṣyati |",
  "S04n394:306": "yatra ratnapadme niṣadya tasya bhagavato'",
  "S04n394:307": "mitābhasya tathāgatasyārhataḥ samyaksaṃbuddhasyāntikāt imaṃ sarvaduḥkhapāpaskandhaṃ pāpaśamanaṃ sarvadurgatisādhanaṃ anantamaṇimahāpuṇyanirdeśaṃ kāraṇḍavyūhamahāyānaṃ sūtraratnarājaṃ tvaṃ śroṣyasi,",
  "S04n394:308": "śrutvā ca tatraiva vyākaraṇamanuprāpsyase anuttarāyāṃ samyaksaṃbodhau,",
  "S04n394:309": "tāvatsupariśuddhabodhicittālaṃkāraṃ nāma bodhisattvajanma pratilapsyase |",
  "S04n394:310": "yāvadanuttarāṃ samyaksaṃbodhimabhisaṃbuddho bhaviṣyasi ||",
  "S04n394:311": "atha āryāvalokiteśvaro bodhisattvo mahāsattvastasya ca balerasurendrasya imaṃ sarvadurgatipariśodhanaṃ bodhisattvālaṃkārakāraṇḍavyūhaṃ nāma dharmālokaṃ deśayitvā taṃ rājānaṃ balimasurendraṃ samāśvāsya idamavocat-gamiṣyāmyaham |",
  "S04n394:312": "asmin jetavane mahāvihāre'",
  "S04n394:313": "dya mahāsaṃnipāto bhavati ||",
  "S04n394:314": "iti balisamāśvāsanaṃ nāmaikādaśaṃ prakaraṇam ||"
}