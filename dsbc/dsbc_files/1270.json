{
    "1270:0": "atha tṛtīyaṃ prakaraṇam|",
    "1270:1": "vādī prāha| yadi kaścidvadedasti sattvo yāvatsanti prāṇā asti jīva ityādi|",
    "1270:2": "kathaṃ jñātam|",
    "1270:3": "aindriyakatvāt|",
    "1270:4": "yathā nirupadhiśeṣanirvāṇasyendriyairanupalabdherabhāvaḥ sattvānāntu na tathā|",
    "1270:5": "tasmātsantyeva iti jñātam|",
    "1270:6": "atmā nityaḥ|",
    "1270:7": "yathārhattvaphalaṃ kasmiṃścideva kāle vidyamānamapi pūrvaṃ paścāccāvidyamānatvādabhāva iti jñāyate|",
    "1270:8": "yathā ca dvītīyo mūrdhā tṛtīyo hastaśca|",
    "1270:9": "abhūtvā bhāvāt prāgabhāvaḥ|",
    "1270:10": "bhūtvā tu vināśātpradhvaṃsābhāva iti jñāyate|",
    "1270:11": "ātmā tu na tathā tasmānnityaḥ|",
    "1270:12": "atra dūṣaṇam|",
    "1270:13": "yathā mūla[kīla]odakānyadṛśyatvānna sadityuktam|",
    "1270:14": "arhattva-[phalasyāpi] tathātvameva na tvabhāvaḥ|",
    "1270:15": "etattu na bhavatā sākṣātkriyate|",
    "1270:16": "nanu maivam|",
    "1270:17": "udakasya pṛthivyāvaraṇādadṛśyatvam|",
    "1270:18": "arhattva-[phalasya tu] kenāvaraṇenādṛśyatvam|",
    "1270:19": "tasmāttadasaditi jñāyate|",
    "1270:20": "atra dūṣaṇam|",
    "1270:21": "yabhdavatoktaṃ [yathā] dvitīyasya mūrdhnastṛtīyasya hastasya cādṛśyatvāda-[bhāvaḥ] arhattva-[phalasyāpya]bhāvaḥ iti spaṣṭam|",
    "1270:22": "tadayuktam|",
    "1270:23": "dvitīyasya mūrdhno nāstitve'pi tarhi na prathamasya nāstitvam|",
    "1270:24": "arhattva-[phalaṃ] tu nāstyeveti tasyaivātyantābhāvaḥ|",
    "1270:25": "kathaṃ dṛṣṭāntatopapattiḥ|",
    "1270:26": "yacca bhavatoktamanupalabdhernirvāṇābhāvaḥ siddha iti tadapyayuktam|",
    "1270:27": "kiṃ nāma (mahā)",
    "1270:28": "śāgarodakasya binduparimāṇasyāśakyajñānatvāttadasaditi vaktuṃ śakyate|",
    "1270:29": "yadyapi binduparimāṇaṃ na jñāyate tathāpyastyeva sāgaraḥ|",
    "1270:30": "nirvāṇasyāpi tathātvam|",
    "1270:31": "anupalabdhāvapi tattattvataḥ sadeva|",
    "1270:32": "asaditi cedvaktavyam tasya kāraṇam|",
    "1270:33": "yadi na śakyate vaktaṃ tadā bhavata evārthahāniḥ|",
    "1270:34": "ayamucyate yathādharmavādaḥ|",
    "1270:35": "anyacca yadyanupalabdhernirvāṇasyāsattvaṃ,",
    "1270:36": "tadā parasya saṃśayaḥ|",
    "1270:37": "yathā rātrau taruṃ dṛṣṭvā citte saṃśayaḥ|",
    "1270:38": "eṣa sthāṇurvā manuṣyo veti|",
    "1270:39": "na khalū taruḥ sthāṇoḥ puruṣasya vo[palabdhau] niyato hetuḥ|",
    "1270:40": "anupalabdhireva nirvāṇasyābhāve niyato heturiti cennātra saṃśayasambhavaḥ|",
    "1270:41": "anyacca karmavipākāvināśāt,",
    "1270:42": "sadeva nirvāṇam|",
    "1270:43": "kuta iti cet|",
    "1270:44": "yathā davena girestarudāhe 'gnistadvināśahetuḥ|",
    "1270:45": "kaḥ punastasya karmavipākasya vināśaheturyena tadvinaśyate|",
    "1270:46": "nirvāṇalābhe tadā prahāniḥ|",
    "1270:47": "atrocyate| asti tattvato vināśahetuḥ|",
    "1270:48": "āvaraṇāttvanupalabdhaḥ|",
    "1270:49": "atra dūṣaṇam|",
    "1270:50": "nirvāṇamapi sadāvaraṇāttvanupalabdham|",
    "1270:51": "kiñca yadi vipākasya vināśaheturvartata iti cennocyate|",
    "1270:52": "tadā bhavato'rthahāniḥ|",
    "1270:53": "yadyabhāvādvināśaheturanuktastadāvaraṇābhāvo'pi kathamuktaḥ|",
    "1270:54": "evaṃ kāraṇairkarmāṇāmavināśo jñāyate|",
    "1270:55": "eṣa yathādharmavāda ityucyate|",
    "1270:56": "pūrvapakṣī vadati|",
    "1270:57": "yadi sāgarodakasabhdāvānnirvāṇasabhdāvaḥ siddhastadā kiṃ dvitīyasyāpi mūrdhnaḥ sabhdāvo na sidhyati|",
    "1270:58": "dvitīyasyāpi mūrdhnaḥ sabhdāvo na siddha iti cet kathaṃ nirvāṇasya sabhdāvaḥ|",
    "1270:59": "tasmābhdavatoktaḥ sāgarodakadṛṣṭāntaḥ nirvāṇasabhdāvaṃ sādhayituṃ na samarthaḥ|",
    "1270:60": "kiṃ dvitīyasya mūrdhnaḥ sabhdāvaṃ sādhayet|",
    "1270:61": "atra dūṣaṇam|",
    "1270:62": "kiṃ nirvāṇamasaditi bhavadabhipretam|",
    "1270:63": "asataḥ sattā vā'sato'sattā vā|",
    "1270:64": "asato'satteti cet kathaṃ nirvāṇamasaditi pratijñāyate|",
    "1270:65": "yadi tvasataḥ sattā kathaṃ bhavatā'sattocyate|",
    "1270:66": "yadyasato nirvāṇasya sattā tadā svato'sato'sattvamapi saditi cet,",
    "1270:67": "kathaṃ na nirvāṇasabhdāvalāba ityatra heturvaktavyaḥ|",
    "1270:68": "yadi vaktuṃ na śakyate,",
    "1270:69": "tadā niścitameva nirvāṇaṃ saditi jñeyam|",
    "1270:70": "etadapi yathādharmavāda ityucyate|",
    "1270:71": "nanvātmā nityo'nityo vā|",
    "1270:72": "atmā 'kṛtakatvānnityaḥ,",
    "1270:73": "ghaṭādiṣṭu kṛtakatvādanityaḥ|",
    "1270:74": "atra dūṣaṇam|",
    "1270:75": "akṛtakatvādātmā nitya iti cettadayuktam|",
    "1270:76": "kasmāt|",
    "1270:77": "puruṣāṇāṃ saṃśayajanakatvāt|",
    "1270:78": "yadyakṛtakatvānnitya evātmeti tadā nityo'nitya veti saṃśayasyāsambhavaḥ|",
    "1270:79": "saṃśayajanakatvāddoṣaḥ|",
    "1270:80": "vādī| iyaṃ doṣāpattirna mamaivāpi tu sarveṣāmeva vādināṃ yathā śabdo nityo 'mūrtatvāt|",
    "1270:81": "atītaḥ kāyo'styeva pūrvanivāsānusmaraṇādityādipratijñā pūrvavatsaṃśayamutpādayatīti|",
    "1270:82": "tasmatsarvatraiva doṣāpattiḥ|",
    "1270:83": "atra dūṣaṇam|",
    "1270:84": "dṛṣṭānta eva saṃśayaṃ nirdhārayati|",
    "1270:85": "bhavatāṃ tūdāhṛto dṛṣṭānto mama saṃśayamutpādayati tasmādasiyo'yaṃ dṛṣṭāntaḥ|",
    "1270:86": "dṛṣṭānte'siddhe'rthahāniḥ|",
    "1270:87": "tadeva nigrahasthānam|",
    "1270:88": "yatpunarbhavatoktaṃ sarveṣāmeva doṣāpattirna tu mamaivetyeṣa svadoṣa eva na tu paradoṣaḥ|",
    "1270:89": "kuta iti cet|",
    "1270:90": "yathā kaścidabhiyukta ātmānamaprakāśya sarva eva taskarā iti vadettadāsau puruṣa ātmānamapi taskaraṃ manyata iti jñeyam|",
    "1270:91": "bhavānapi tathā tasmānnigrāhyaḥ|",
    "1270:92": "idānīṃ yadi bhavānātmānaṃ prakāśayitumiḥcchu pūrvayuktimatikramya punarvaktumicchennūnaṃ bahudoṣāpattiḥ syāt|",
    "1270:93": "bhavataḥ prathamaḥ pakṣo dvitīyena [pakṣeṇa] dūṣitaḥ|",
    "1270:94": "tṛtīyaścārtho mayā dūṣitaḥ|",
    "1270:95": "pañcamena doṣāvadhimicchan pūrvaṃ nātikrāmedataḥ bhavato'ntyaḥ pakṣaḥ punaruktaṃ bhavet|",
    "1270:96": "punaruktaṃ ca nigrahasthānam|",
    "1270:97": "nanvanuyojyaḥ ṣaṣṭho'pi ?",
    "1270:98": "atrocyate| sidvastāvatpañcamasya doṣaḥ|",
    "1270:99": "tatkathaṃ ṣaṣṭho'nuyojyaḥ|",
    "1270:100": "asmin hi pratyukte pūrvadoṣatulyatā|",
    "1270:101": "anuyoktuḥ sadoṣatve pratipakṣeṇa tūṣṇīmbhaviṃtavyam|",
    "1270:102": "aparañca| ṣaṣṭhasya doṣaḥ pañcamenāparyanuyojyaḥ|",
    "1270:103": "kuta iti cet|",
    "1270:104": "pañcamenaiva hyeṣa ṣaṣṭho'nuyuktaḥ|",
    "1270:105": "ato'yaṃ svayame sadoṣaḥ kathaṃ taṃ dūṣayet|",
    "1270:106": "evaṃ saddharmavādaḥ|",
    "1270:107": "|| iti tṛtīyaṃ prakaraṇam||"
}