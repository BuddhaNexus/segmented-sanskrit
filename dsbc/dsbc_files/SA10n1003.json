{
  "SA10n1003:0": "Madhyamakahṛdayam",
  "SA10n1003:1": "bhavyakṛtam",
  "SA10n1003:2": "prathamaḥ paricchedaḥ",
  "SA10n1003:3": "bodhicittāparityāgaḥ",
  "SA10n1003:4": "apratarkyamavijñeyamanālayamalakṣaṇam |",
  "SA10n1003:5": "anirūpyaṃ svasaṃvedyamanādinidhanaṃ śivam ||1 ||",
  "SA10n1003:6": "nirvikalpaṃ nirābhāsaṃ nirnimittaṃ nirañjanam |",
  "SA10n1003:7": "na dvayaṃ nādvayaṃ śāntaṃ dhīpracāravivarjitam ||2 ||",
  "SA10n1003:8": "tattvaṃ dideśa kāruṇyād yo nirakṣaramakṣaraiḥ |",
  "SA10n1003:9": "bhāvato&#39;stu namastasmai śāstre&#39;",
  "SA10n1003:10": "vitathavādine ||3 ||",
  "SA10n1003:11": "mahābodhau kṛtadhiyāṃ parārthodayadīkṣayā |",
  "SA10n1003:12": "tattvāmṛtāvatārāya śaktitaḥ kiṃciducyate ||4 ||",
  "SA10n1003:13": "bodhicittāparityāgo munivratasamāśrayaḥ |",
  "SA10n1003:14": "tattvajñānaiṣaṇā ceti caryā sarvārthasiddhaye ||5 ||",
  "SA10n1003:15": "bodhicittaṃ mahāmaitrīkaruṇājñānabhūṣaṇam |",
  "SA10n1003:16": "buddhabījaṃ yato vidvāṃstadatyāgāya yujyate ||6 ||",
  "SA10n1003:17": "dhīmatā sattvamahatā paraduḥkhe&#39;sahiṣṇunā |",
  "SA10n1003:18": "samyagārabdhavīryeṇa yuktaṃ śaktimatā satā ||7 ||",
  "SA10n1003:19": "lokamālokya sakalaṃ prajñālokatiraskṛtam |",
  "SA10n1003:20": "saṃsārāmedhyapātālāt tīrtvā tārayituṃ svayam ||8 ||",
  "SA10n1003:21": "kā vā śaktimataḥ saktiryadanāthāṃstapasvinaḥ |",
  "SA10n1003:22": "rāgādinigaḍairbaddhān ghore saṃsāracārake ||9 ||",
  "SA10n1003:23": "pramādamadirāṃ pītvā prasuptān mohanidrayā |",
  "SA10n1003:24": "vitarkataskarāśeṣaviluptaśubhasaṃcayān ||10 ||",
  "SA10n1003:25": "prajñāniśitanistriṃśacchinnaniḥśeṣabandhanaḥ |",
  "SA10n1003:26": "mukto na mocayedenān yadayaṃ karuṇātmakaḥ ||11 ||",
  "SA10n1003:27": "yo&#39;pi bāhubalopāttaṃ parīttaṃ kāmajaṃ sukham |",
  "SA10n1003:28": "ekākī kṛpaṇo bhuṅakte so&#39;",
  "SA10n1003:29": "pi garhyaḥ satāṃ bhavet ||12 ||",
  "SA10n1003:30": "kiṃ punaścakravartīndrabahmaṇāmapi durlabham |",
  "SA10n1003:31": "atyantatṛṣṇāvicchedi sādhāraṇamupāyataḥ ||13 ||",
  "SA10n1003:32": "vigrahakṣayaparyantaduḥkhādyanabhibhāvitam |",
  "SA10n1003:33": "niḥśeṣaduḥkhaśamanaṃ tattvārthādhigamāmṛtam ||14 ||",
  "SA10n1003:34": "kiṃ ca kleśagrahāveśād duḥkhaṃ duḥkhātureṣvapi |",
  "SA10n1003:35": "kṛtaṃ yeṣu mayā pūrvaṃ kṣatakṣāropahāravat ||15 ||",
  "SA10n1003:36": "ye ca jātyantare premabahumānopakāriṇaḥ |",
  "SA10n1003:37": "teṣāṃ pratikriyā kānyā nirvāṇaprāpaṇād bhavet ||16 ||",
  "SA10n1003:38": "na bādhyante pradīptāsikalpairapi bhavairbudhāḥ |",
  "SA10n1003:39": "parārthakaraṇodbhūtaprītihlāditacetasaḥ ||17 ||",
  "SA10n1003:40": "dauḥśīlyākriyayā sarvadurgatidvārabandhanāt |",
  "SA10n1003:41": "śūnyatādarśanābhyāsāt kleśavṛttyupaghātataḥ ||18 ||",
  "SA10n1003:42": "kṛtapuṇyatayodyānayātrāmiva ca ṣaḍgatim |",
  "SA10n1003:43": "paśyantastrāsamāyānti na santo bhavacārakāt ||19 ||",
  "SA10n1003:44": "na bhave doṣadarśitvāt kṛpālutvānna nirvṛtau |",
  "SA10n1003:45": "sthitāstiṣṭhanti ca bhave parārthodayadīkṣitāḥ ||20 ||",
  "SA10n1003:46": "bhedābhedena saṃsāranirvāṇānupalambhataḥ |",
  "SA10n1003:47": "na ca kvacana tiṣṭhanti sarvatra ca bhave budhāḥ ||21 ||",
  "SA10n1003:48": "bodhyaṅgasaptaratnāḍhyaṃ labdhvāmitaguṇākaram |",
  "SA10n1003:49": "saddharmacakravartitvaṃ surāsuranamaskṛtam ||22 ||",
  "SA10n1003:50": "muktābhedaśaratpūrṇaśaśāṅkakiraṇāmalaiḥ |",
  "SA10n1003:51": "yaśobhiśca vacobhiśca pūrayitvā diśo daśa ||23 ||",
  "SA10n1003:52": "triratnavaṃśasthitaye sthāpayitvā guṇākarān |",
  "SA10n1003:53": "satputrān devanāgādicūḍāmahitaśāsanān ||24 ||",
  "SA10n1003:54": "kṛtasvaparakāryatvānnirvṛtāste sunirvṛtāḥ |",
  "SA10n1003:55": "ato&#39;nye skandhavicchedāducchinnāste&#39;",
  "SA10n1003:56": "pi nirvṛtāḥ ||25 ||",
  "SA10n1003:57": "na kroṣṭā mattamātaṅgakumbhāsphālanapāṭane |",
  "SA10n1003:58": "na mātaṅgaḥ samudrāntamahīmaṇḍalapālane ||26 ||",
  "SA10n1003:59": "gambhīrānuttarodārasaṃkhyātītaguṇākare |",
  "SA10n1003:60": "na hīnasattbo buddhatve manorathamapīcchati ||27 ||",
  "SA10n1003:61": "aprameyādbhutācintyasarvadīptyatibhāviṣu |",
  "SA10n1003:62": "saṃbuddhaguṇaratneṣu kaḥ kurvīta na mānasam ||28 ||",
  "SA10n1003:63": "kaḥ parārthakriyāśūro mahāpuruṣaceṣṭitaiḥ |",
  "SA10n1003:64": "nānantamapi saṃsāraṃ tiṣṭhedekamaho yathā ||29 ||",
  "SA10n1003:65": "kaḥ parārthaikakāryāṇāmāryāṇāṃ paddhatiṃ kṛtī |",
  "SA10n1003:66": "nānuyāyādatīto&#39;",
  "SA10n1003:67": "pi yat kathāvastutāṃ vrajet ||30 ||",
  "SA10n1003:68": "ko&#39;sau parahitādhānasādhanīkaraṇāt tanum |",
  "SA10n1003:69": "na nayet kadalīphenaniḥsāraṃ merusāratām ||31 ||",
  "SA10n1003:70": "pratikṣaṇaṃ jarāmṛtyurujāmāśrayamāśrayam |",
  "SA10n1003:71": "karoti dhanyaḥ kāruṇyāt parasaukhyodayāśrayam ||32 ||",
  "SA10n1003:72": "sasaddharmapradīpo hi praṇaṣṭāṣṭākṣaṇaḥ kṣaṇaḥ |",
  "SA10n1003:73": "saphalīkaraṇīyo&#39;",
  "SA10n1003:74": "yaṃ mahāpuruṣacaryayā ||33 ||",
  "SA10n1003:75": "bodhicittāparityāgo nāma prathamaḥ paricchedaḥuṣaceṣṭitaiḥ |",
  "SA10n1003:76": "nānantamapi saṃsāraṃ tiṣṭhedekamaho yathā ||29 ||",
  "SA10n1003:77": "kaḥ parārthaikakāryāṇāmāryāṇāṃ paddhatiṃ kṛtī |",
  "SA10n1003:78": "nānuyāyādatīto&#39;pi yat kat"
}