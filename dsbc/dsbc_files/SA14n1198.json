{
  "SA14n1198:0": "V",
  "SA14n1198:1": "puṇyaparyāyaparivarto nāma pañcamaḥ |",
  "SA14n1198:2": "uktaṃ 'kāritramadhimuktiśca' |",
  "SA14n1198:3": "'stutistobhitaśaṃsitāḥ' vaktavyāḥ 'stutaṃ' sutiḥ |",
  "SA14n1198:4": "'stobhitaṃ' stotraḥ |",
  "SA14n1198:5": "subdhātorbhāve ktaḥ |",
  "SA14n1198:6": "śaṃsanaṃ śaṃsaḥ |",
  "SA14n1198:7": "so'syāstīti śaṃsī |",
  "SA14n1198:8": "tabhdāvaḥ 'śaṃsitā' praśaṃsetyarthaḥ |",
  "SA14n1198:9": "ataḥ śāstram-",
  "SA14n1198:10": "[50] stutiḥ stobhaḥ praśaṃsā ca prajñāpāramitāṃ prati |",
  "SA14n1198:11": "adhimokṣasya mātrāṇāṃ navakaistribhiriṣyate ||2-20 ||",
  "SA14n1198:12": "prajñāpāramitāyā yo'dhimokṣaḥ pūrvamuktaḥ svārthobhayārthaparārthabhedena trayodhimuktinavakā ityarthaḥ |",
  "SA14n1198:13": "tasya guṇobhdāvanaṃ 'mātrāṇāṃ' prabhedānāṃ 'tribhirnavakaiḥ' yathākramam |",
  "SA14n1198:14": "'stutiḥ stobhaḥ praśaṃsā ca' 'iṣyata' ityekavacanaṃ stutyādibhiḥ pratyekamabhisambandhāt |",
  "SA14n1198:15": "tatra guṇobhdāvanasya mṛdumadhyādhimātrabhedāḥ stutistobhapraśaṃsāḥ |",
  "SA14n1198:16": "tāsāmapi mṛdumṛdvādayo'dhimātrādhimātraparyantāḥ prabhedāstrayo navakā ityarthaḥ |",
  "SA14n1198:17": "tāsāṃ dvau hetū bodhisattvasya parārthakaraṇaśaktiḥ parārthapradhānatā ca |",
  "SA14n1198:18": "tatrādau punaraparamityataḥ prāk prathamā |",
  "SA14n1198:19": "asyāṃ parārthakaraṇaśaktistriṣu vastuṣvadhimokṣo dṛḍhataraḥ |",
  "SA14n1198:20": "kartavyopadeśe bhagavatīguṇe svayaṃ ca tasyāḥ kartavyatayādau śakra āha |",
  "SA14n1198:21": "ya ityādinā adhimuñcedityetadantena |",
  "SA14n1198:22": "yo bhagavan kulaputro vā kuladuhitā vādhimuñcediti sambandhaḥ |",
  "SA14n1198:23": "kimadhimuñcedityāha |",
  "SA14n1198:24": "imāmityādi sarvam |",
  "SA14n1198:25": "imāṃ prajñāpāramitāmadhyāśayataḥ śṛṇuyādudgṛṇhīyāt |",
  "SA14n1198:26": "yāvannetryavaikalyeneti |",
  "SA14n1198:27": "kathamityāha |",
  "SA14n1198:28": "bodhāya bodhaye cittamutpādya |",
  "SA14n1198:29": "kīdṛśaḥ prasannacitto'syāmeva |",
  "SA14n1198:30": "katham ? adhimucya |",
  "SA14n1198:31": "imāmaviparītatvenātyantamavadhārya |",
  "SA14n1198:32": "tacca śraddhayeti darśayitumāha |",
  "SA14n1198:33": "abhiśraddadhadavakalpayan |",
  "SA14n1198:34": "imāmeva |",
  "SA14n1198:35": "hetau śatṛpratyayaḥ |",
  "SA14n1198:36": "asyāmeva śraddhayetyarthaḥ |",
  "SA14n1198:37": "āse(śe)rate kuśalā dharmā asminnityāśayaḥ |",
  "SA14n1198:38": "jalāśayavat |",
  "SA14n1198:39": "sa punaḥ śraddhācchandau |",
  "SA14n1198:40": "adhikaḥ prakaṣṭa āśayo adhyāśayaḥ |",
  "SA14n1198:41": "tena śṛṇuyād granthato'rthataśca |",
  "SA14n1198:42": "udgṛṇhīyād āvartayet |",
  "SA14n1198:43": "dhārayediti hṛdaye sthāpayet |",
  "SA14n1198:44": "vācayet pāṭhayet |",
  "SA14n1198:45": "paryavāpnuyāditi sarvathā avagaccheta |",
  "SA14n1198:46": "iyatā svārtho uktaḥ |",
  "SA14n1198:47": "pravartayediti pareṣu sañcārayet |",
  "SA14n1198:48": "ayamuddeśaḥ |",
  "SA14n1198:49": "paro nirdeśaḥ |",
  "SA14n1198:50": "deśayedgranthato bhāṣaṇāt |",
  "SA14n1198:51": "upadiśed arthataḥ |",
  "SA14n1198:52": "uddiśedityavavadet |",
  "SA14n1198:53": "iyato parārthaḥ |",
  "SA14n1198:54": "svādhyāyediti sutarāmabhyaset |",
  "SA14n1198:55": "punaḥ punaḥ svārthakaraṇāt |",
  "SA14n1198:56": "parebhyaśca samprakāśayediti santataṃ prakāśayedgranthataḥ |",
  "SA14n1198:57": "vistareṇeti bahubhyaḥ prakāśanāt |",
  "SA14n1198:58": "vivṛṇuyāditi vistareṇeti vartate |",
  "SA14n1198:59": "manasā'nvavekṣeteti cittenānubudhya saṃyojya paśyet |",
  "SA14n1198:60": "sa(śa)mathotpādanāt |",
  "SA14n1198:61": "parimīmāṃsāmiti vicārāṇāṃ vipaśyanotpādanāt |",
  "SA14n1198:62": "iyatā caryoktā |",
  "SA14n1198:63": "asyā abhāve pakṣāntaramāha |",
  "SA14n1198:64": "pustaketyādinā |",
  "SA14n1198:65": "ata eva antaśaḥśabdaḥ |",
  "SA14n1198:66": "pustakagatāmiti |",
  "SA14n1198:67": "imāmeva dhārayediti |",
  "SA14n1198:68": "avinaśvarī kuryāt |",
  "SA14n1198:69": "sthāpayediti svagṛhādau |",
  "SA14n1198:70": "tisṛbhirāśaṃsābhiḥ |",
  "SA14n1198:71": "santa āryāḥ |",
  "SA14n1198:72": "teṣāṃ dharmamārga iti saddharmaḥ |",
  "SA14n1198:73": "tasya cirasthitiḥ |",
  "SA14n1198:74": "taddhetoḥ tadartham |",
  "SA14n1198:75": "iyaṃ hi sādhāraṇaḥ |",
  "SA14n1198:76": "saddharma iti prathameyamāśaṃsā sarvāryānadhikṛtya |",
  "SA14n1198:77": "buddhāśca lokaguravasteṣāṃ ca kṛtajñairasmābhirbhavitavyam |",
  "SA14n1198:78": "teṣāmiyaṃ netrī bodheḥ prāpikā prajñā |",
  "SA14n1198:79": "taistrikalpāsaṃkhyeyā pariśrameṇotpādya samyaganāgatajanatārthāya svavaṃśe'vasthāpitā |",
  "SA14n1198:80": "yāvadasmānupagatā |",
  "SA14n1198:81": "tato mā buddhanetrī samucchedobhūd ityapīmāṃ sthāpayet |",
  "SA14n1198:82": "iti dvitīyeyamāśaṃsā buddhānadhikṛtya |",
  "SA14n1198:83": "bodhisattvānāṃ cānugrahopasaṃhāraḥ karaṇīyaḥ |",
  "SA14n1198:84": "sa ca kṛto bhaviṣyati |",
  "SA14n1198:85": "anayā sthāyitayā netryavaikalyena |",
  "SA14n1198:86": "ityapīmāṃ sthāpayediti tṛtīyeyamāśaṃsā bodhisattvānadhikṛtya |",
  "SA14n1198:87": "iti śabdaḥ pūrvatrāpi sambadhyate mā bhūditi |",
  "SA14n1198:88": "iyatā dvividhaḥ kartavyopadeśa uktaḥ |",
  "SA14n1198:89": "imaṃ nirdeśamiti kartavyopadeśam |",
  "SA14n1198:90": "evaṃ mahārthiketyādi |",
  "SA14n1198:91": "mahān arthakāryamasyā iti mahārthikā |",
  "SA14n1198:92": "ayamuddeśaḥ |",
  "SA14n1198:93": "paro nirdeśaḥ |",
  "SA14n1198:94": "mahānuśaṃsā yathoktaraiṇu(nu)śaṃsaḥ |",
  "SA14n1198:95": "mahāphalā strotaāpannatvena,",
  "SA14n1198:96": "sakṛdāgāmitvena,",
  "SA14n1198:97": "anāgāmitvena,",
  "SA14n1198:98": "arhattvena,",
  "SA14n1198:99": "pratyekabodhyā,",
  "SA14n1198:100": "samyaksambodhyā ca |",
  "SA14n1198:101": "mahāvipākā sarvābhiścaryāvibhūtibhiḥ |",
  "SA14n1198:102": "bahumahāguṇasamanvāgatetyupasaṃhāraḥ |",
  "SA14n1198:103": "iyatā bhagavatīguṇa uktaḥ |",
  "SA14n1198:104": "aparityajanīyā parigrahādanutsargācca |",
  "SA14n1198:105": "rakṣitavyā agnimūṣikādibhyaḥ |",
  "SA14n1198:106": "gopāyitavyā caurādibhyaḥ |",
  "SA14n1198:107": "yasmāt paramadurlabhā |",
  "SA14n1198:108": "iyatā svayaṃ kartavyamuktam |",
  "SA14n1198:109": "itīti | etadvastutrayamadhimuñcet |",
  "SA14n1198:110": "evamevetyavadhārayet |",
  "SA14n1198:111": "asatyāṃ ca pravṛttau nādhimokṣo dṛḍhaḥ syāt |",
  "SA14n1198:112": "tata iyatā parārthakaraṇaśaktiruktā |",
  "SA14n1198:113": "tasyāṃ satyāṃ yaḥ parārtha svalpamapi na karoti svalpaṃ vā karoti so'lpapuṇyaḥ |",
  "SA14n1198:114": "itarastasmāt bahutarapuṇyaḥ |",
  "SA14n1198:115": "tasyaitā stutistotrapraśaṃsāḥ |",
  "SA14n1198:116": "ataḥ svayameva cetyādinā dvitīyaprasavatiparyantena stutiḥ prathamā ||",
  "SA14n1198:117": "svayameva ceti cakāro ya ityasyānukarṣaṇārthaḥ |",
  "SA14n1198:118": "na tu parāṃ(raiḥ)",
  "SA14n1198:119": "pūjāḥ(jāṃ)",
  "SA14n1198:120": "kārayatītyevakārārthaḥ |",
  "SA14n1198:121": "saṃpūjyeti sarvapūjāḥ kṛtvā |",
  "SA14n1198:122": "arthanamarthaḥ |",
  "SA14n1198:123": "pūjāyāmicchā tadyogādarthikāya |",
  "SA14n1198:124": "atiśayena tadyogācchandikāya |",
  "SA14n1198:125": "yācamānāyeti pūjayituṃ bhagavatīṃ prārthayamānāya |",
  "SA14n1198:126": "dadyādityabhyupagacchet |",
  "SA14n1198:127": "upanāmayet sannipātayet |",
  "SA14n1198:128": "niryātayet grāhayet |",
  "SA14n1198:129": "parityajed avipratisārāt |",
  "SA14n1198:130": "antaśaḥ iti yāvadityarthaḥ |",
  "SA14n1198:131": "pustakagatāmapi kṛtveti svayaṃ likhitvā tena vā likhitvā tanmūlyena vā svamūlyena vā lekhayitvā parityāgo dānaṃ tasmai buddhiricchā asyeti tadbuddhiḥ |",
  "SA14n1198:132": "saṃprakāśayediti guṇataḥ svarūpataśca |",
  "SA14n1198:133": "dadyāt pūjanāya |",
  "SA14n1198:134": "saṃvibhajediti spharatāmadhikānāṃ vā dānāt |",
  "SA14n1198:135": "vistāro vaipulyam |",
  "SA14n1198:136": "tena caratīti vaistārikī |",
  "SA14n1198:137": "pratyātmamityātmanaiva |",
  "SA14n1198:138": "śeṣaṃ subodham |",
  "SA14n1198:139": "iti mṛdumṛdvī stutiḥ |",
  "SA14n1198:140": "punaraparādiḥ prāk punaraparāt dvitīyā |",
  "SA14n1198:141": "tat iti prathamastutāt |",
  "SA14n1198:142": "iti mṛdumadhyā stutiḥ ||",
  "SA14n1198:143": "punaraparādi tiṣṭhantuśabdāt prāk tṛtīyā |",
  "SA14n1198:144": "samādāpayediti samyak grāhayet |",
  "SA14n1198:145": "pratiṣṭhāyet anatikramāt |",
  "SA14n1198:146": "abhiśraddadhaditi bhagavatīguṇān |",
  "SA14n1198:147": "anyathā na samyak dātā syāt |",
  "SA14n1198:148": "abhiśraddadhata iti |",
  "SA14n1198:149": "anyathā na sa dānapātraṃ syāt |",
  "SA14n1198:150": "evamuttareṣvapi veditavyam |",
  "SA14n1198:151": "kilāsitā kusīdaḥ |",
  "SA14n1198:152": "akilāsitā vīryam |",
  "SA14n1198:153": "tayā sampādayed yathoktaṃ kāryam |",
  "SA14n1198:154": "udyukto'bhiyuktaḥ sannamuṃ bodhisattvaṃ bhagavatīṃ grāhayet |",
  "SA14n1198:155": "bodhisādhanatvena pratipādayedvācā |",
  "SA14n1198:156": "tathaiva sandarśayed yuktibhiḥ |",
  "SA14n1198:157": "tataḥ samādāpayed vācanārcanādiṣu pravṛtteḥ |",
  "SA14n1198:158": "pravṛttaṃ samuttejayed utsāhayet |",
  "SA14n1198:159": "vīryakausīdyayorguṇadoṣākhyānāt |",
  "SA14n1198:160": "ārabdhavīrya stutibhiḥ saṃpraharṣayet |",
  "SA14n1198:161": "viparyasto lokastato nedaṃ śakyamiti cedāha |",
  "SA14n1198:162": "vācetyādi |",
  "SA14n1198:163": "trividho lokaḥ śrāddho vimukha udāsīnaśca |",
  "SA14n1198:164": "tatra śrāddhaṃ vācaiva neṣyati |",
  "SA14n1198:165": "sa hi saṃbhāvitasya vācaiva gacchati |",
  "SA14n1198:166": "vimukhaṃ vineśyati |",
  "SA14n1198:167": "kudṛṣṭīnāṃ yuktibhirbādhanāt udāsīnamanuneṣyati |",
  "SA14n1198:168": "anurañjayiṣyati bhagavatyā tadguṇākhyānāt |",
  "SA14n1198:169": "evaṃ pātrīkṛto ya arthamasyā asmai saṃprakāśayiṣyati |",
  "SA14n1198:170": "evaṃ ceti prakāśite vā'rthe'syacittaṃ śodhayiṣyati |",
  "SA14n1198:171": "kuddaṣṭīnāṃ bādhanāt |",
  "SA14n1198:172": "tathāpi saṃśayinaṃ nirvicikitsaṃ kariṣyati yuktyantaraiḥ |",
  "SA14n1198:173": "śikṣasvatisṛbhiḥ śikṣābhiḥ |",
  "SA14n1198:174": "atra hītyādinā ta evāha |",
  "SA14n1198:175": "śikṣamāṇaḥ cintayā |",
  "SA14n1198:176": "caraṇa(na) samarthena (śamathena)",
  "SA14n1198:177": "vyāyacchamāno vipaśyamānayā |",
  "SA14n1198:178": "sattvadhātuḥ sattvarāśiḥ |",
  "SA14n1198:179": "ātyantikatvād anuttare |",
  "SA14n1198:180": "upadhayaḥ skandhāḥ sāsravāḥ sāsravānāsravā vā |",
  "SA14n1198:181": "teṣāṃ saṃkṣayaḥ samastakṣayaḥ |",
  "SA14n1198:182": "tannimittam |",
  "SA14n1198:183": "abhivineśyasi sarvāvaraṇakṣayāt |",
  "SA14n1198:184": "bhūtakoṭiprabhāvanatā tanmātraśeṣatā |",
  "SA14n1198:185": "parityāgabuddhyeti sarvākārayā tyāgabuddhayā |",
  "SA14n1198:186": "tata iti dvītīyāyāṃ stutāt daśakuśalapratiṣṭhāpakācca |",
  "SA14n1198:187": "iti mṛddhadhimātrā stutiḥ ||",
  "SA14n1198:188": "ita ūrdhva pañcānāṃ stutīnāṃ tiṣṭhantvādiḥ pratiṣṭhāpayedantaḥ pūrvo bhāgaḥ |",
  "SA14n1198:189": "tata ūrdhva tatkiṃ manyasa ityādi punaparāt prāk paścimo bhāgaḥ |",
  "SA14n1198:190": "āsu ca sūtrokte puṇyātirekaiḥ śraddhādikaṃ sāmarthyagamyaśca mātrātirekaścaryātirekaḥ |",
  "SA14n1198:191": "etena paryāyeṇeti prakāreṇa vastutrayādhimokṣe sthitvetyarthaḥ |",
  "SA14n1198:192": "iti yathākramaṃ madhyamṛddhī madhyamadhyā madhyādhimātrā adhimātramṛdvī adhimātramadhyā ca stutiḥ ||",
  "SA14n1198:193": "punaraparādi punaraparātprāk pañca tiṣṭhantukā navamī |",
  "SA14n1198:194": "ekasyā eva navamyāḥ krameṇābhidhānāt |",
  "SA14n1198:195": "tathāpyaṣṭamīto mahadantaramiti cet |",
  "SA14n1198:196": "nāyaṃ doṣaḥ |",
  "SA14n1198:197": "ekalokadhātukāto gaṃgāvālukopamāt lokadhātuvat |",
  "SA14n1198:198": "sūtroktapuṇyātirekaiḥ śraddhādikaṃ caryātirekaḥ |",
  "SA14n1198:199": "ūnapāṭhāḥ pūrvāparaiḥ pūraṇiyāḥ |",
  "SA14n1198:200": "caturṣu dhyāneṣviti |",
  "SA14n1198:201": "atra sūtram-'viviktaṃ kāmairviviktaṃ pāpakaraikuśalairdharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānamupasampadya viharati |",
  "SA14n1198:202": "sa vitarkavicāraṇāṃ vyupaśamādadhyātmaṃ saṃprasādāccetasa ekotībhāvādavitarkamavicāraṃ samādhijaṃ prītisukhaṃ dvitīyaṃ dhyānamupasampadya viharati |",
  "SA14n1198:203": "sa prīte virāgādupekṣako viharati smṛtimān saṃprajānan sukhaṃ ca kāyena pratisaṃvedayate |",
  "SA14n1198:204": "yattadāryā ācakṣate upekṣakaḥ smṛtimān sukhavihārīti niṣprītikaṃ tṛtīyaṃ dhyānamupasampadya viharati |",
  "SA14n1198:205": "sa sukhasya ca prahāṇāt duḥkhasya ca pūrvameva prahāṇāt saumanasyadaurmanasyayorastaṅgamādaduḥkhāsukhamupekṣāsmṛtipariśuddhaṃ caturthaṃ dhyānamupasampadya viharati“ iti ||",
  "SA14n1198:206": "viviktaṃ kāmairiti |",
  "SA14n1198:207": "kleśakāmasyāsaṃprayogāt |",
  "SA14n1198:208": "vastukāmānāmanālambanāt |",
  "SA14n1198:209": "viviktaṃ pāpakairakuśalairdhamairiti |",
  "SA14n1198:210": "kleśakāmahetukaiḥ kāmavāṅmanoduścaritaiḥ |",
  "SA14n1198:211": "savitarka savicāramiti |",
  "SA14n1198:212": "kāmapratipakṣābhyāṃ vitakavicārābhyāṃ saṃprayogāt |",
  "SA14n1198:213": "vivekajamiti |",
  "SA14n1198:214": "kāmavivekājjātam |",
  "SA14n1198:215": "prītisukhamiti |",
  "SA14n1198:216": "īpsitārthasiddhitaḥ kāyacittapraśrabdhitaśca prītisukhasahagatam |",
  "SA14n1198:217": "prathamaṃ dhyānamupasaṃpadyeti samāpadya |",
  "SA14n1198:218": "viharatīti pratyanubhavati |",
  "SA14n1198:219": "sa iti |",
  "SA14n1198:220": "sa eva yogī |",
  "SA14n1198:221": "vitarkavicāreṣu cittakṣobhakaratvadoṣadarśanāttebhyaścittaṃ vyāvartya samādadhānaḥ |",
  "SA14n1198:222": "vitarkavicārāṇāṃ vyupaśamāditi samādhibalena |",
  "SA14n1198:223": "cetasa ekotībhāvāditi vitarkavicārāṇāṃ nirantaramapravṛtteḥ |",
  "SA14n1198:224": "avitarkamavicāramiti teṣāṃ sarveṇa sarva prahāṇāt |",
  "SA14n1198:225": "prītervirāgāditi |",
  "SA14n1198:226": "audārikāttasyāḥ |",
  "SA14n1198:227": "upekṣaka iti |",
  "SA14n1198:228": "vitarkavicāraprītināmupekṣaṇāt |",
  "SA14n1198:229": "smṛtimān saṃprajānanniti |",
  "SA14n1198:230": "prīteranakavakāśadānāya prajñābahulīkārāt |",
  "SA14n1198:231": "sukhamiti |",
  "SA14n1198:232": "veditasukhaṃ praśrabdhisukhaṃ ca |",
  "SA14n1198:233": "kāyeneti |",
  "SA14n1198:234": "rūpakāyena manaḥkāyena ca |",
  "SA14n1198:235": "āryā iti |",
  "SA14n1198:236": "śrāvakā buddhāśca |",
  "SA14n1198:237": "yāvatsukhavihārīti |",
  "SA14n1198:238": "eṣa evāsau dhyāyīti śeṣaḥ |",
  "SA14n1198:239": "tatra sukhasya prahāṇaṃ caturthena dhyānena |",
  "SA14n1198:240": "duḥkhasya prathamena |",
  "SA14n1198:241": "ata evāha |",
  "SA14n1198:242": "pūrvameveti |",
  "SA14n1198:243": "saumanasyasya tṛtīyena |",
  "SA14n1198:244": "daurmanasyasya dvitīyena |",
  "SA14n1198:245": "pūrvamevetyanuvṛtteḥ |",
  "SA14n1198:246": "upekṣaivātra vedanā |",
  "SA14n1198:247": "tata āha |",
  "SA14n1198:248": "aduḥkhāsukhamiti |",
  "SA14n1198:249": "tayorihātyantaṃ viśuddhilābhāt ||",
  "SA14n1198:250": "tatra prathamasya dhyānasya pañcāṅgāni |",
  "SA14n1198:251": "vitarkavicārau pratipakṣāṅgaḥ(ṅgam) |",
  "SA14n1198:252": "prītisukhe anuśaṃsāṅgaḥ(ṅgam) |",
  "SA14n1198:253": "citaikāgratā tadubhayasanniśrayāṅgaḥ(ṅgam) ||",
  "SA14n1198:254": "dvitīyasya catvāryaṅgāni |",
  "SA14n1198:255": "adhyātmaṃ saṃprasādaḥ pratipakṣāṅgam |",
  "SA14n1198:256": "śeṣe aṅgepūrvavat ||",
  "SA14n1198:257": "tṛtīyasya pañcāṅgāni |",
  "SA14n1198:258": "upekṣāsmṛtiḥ saṃprajanyaṃ ca pratipakṣāṅgam |",
  "SA14n1198:259": "sakhamanuśaṃsāṅgam |",
  "SA14n1198:260": "niśrayāṅgaḥ(ṅgaṃ) pūrvavat ||",
  "SA14n1198:261": "caturthasya catvāryaṅgāni |",
  "SA14n1198:262": "upekṣāpariśuddhiḥ pratipakṣāṅgaḥ(ṅgam) |",
  "SA14n1198:263": "aduḥkhāsukhā vedanā anuśaṃsāṅgaḥ(ṅgam) |",
  "SA14n1198:264": "niśrayāṅgaḥ(ṅgaṃ) pūrvavat ||",
  "SA14n1198:265": "eteṣu caturṣu dhyāneṣu pratiṣṭhāpayet |",
  "SA14n1198:266": "śeṣaṃ pūrvavat |",
  "SA14n1198:267": "ityadhimātrādhimātrā stutiḥ ||",
  "SA14n1198:268": "punaraparādiḥ prabhavanatāntaḥ prathamaḥ stobhaḥ |",
  "SA14n1198:269": "ūnapūraṇaṃ pūrvavat |",
  "SA14n1198:270": "caturṣu dhyāneṣu caturṣvapramāṇeṣu caturṣvārūpyasamāpattiṣu pañcasvabhijñāsu yāvatsamastāsu dhyānāpramāṇārūpyasamāpatyabhijñāsu pratiṣṭhāpayediti |",
  "SA14n1198:271": "uktāni dhyānāni |",
  "SA14n1198:272": "maitryādayaḥ kāmāvacarāḥ sattvālambanāścatvāro brahmavihārāḥ |",
  "SA14n1198:273": "apramāṇasattvālambanāścatvāryapramāṇāni |",
  "SA14n1198:274": "maitrī karūṇā muditā upekṣā ca |",
  "SA14n1198:275": "aho vata sarvasattvāḥ sukhena yujyeran duḥkhena viyujyeran sukhena mā viyujyeran saṃkleśānmuñcerannityebhirākāraiḥ sukhasaṃyogāśayo duḥkhaviyogāśayaḥ sukhāviyogāśayo'saṃkleśāśayaśca |",
  "SA14n1198:276": "adhimukticaryābhūmau catastropi sattvālambanāḥ |",
  "SA14n1198:277": "pramuditāsu saptasu tathatālambanāḥ |",
  "SA14n1198:278": "acalādiṣvanālambanāḥ |",
  "SA14n1198:279": "apramāṇeṣu sūtram-“maitrīsahagatena cittena vipulena mahadgatenādvayenāpramāṇenāvaireṇāsampannenānāvaraṇenāvyābādhena sarvatrānugatena subhāvitena dharmadhātuparame loke ākāśadhātuparyavasāne sarvāvantaṃ lokamekaṃ diśaṃ spharitvopasaṃpadya viharati |",
  "SA14n1198:280": "yāvaddaśadiśaḥ spharitvopasaṃpadya viharati |",
  "SA14n1198:281": "evaṃ karuṇāsahagatena |",
  "SA14n1198:282": "evaṃ muditāsahagatena |",
  "SA14n1198:283": "evamupekṣasahagatena“ iti ||",
  "SA14n1198:284": "tatra maitrīsahagatena citteneti guṇino nirdeśaḥ |",
  "SA14n1198:285": "śeṣeṇa guṇānām |",
  "SA14n1198:286": "vipulenetyāśayato mahattvam |",
  "SA14n1198:287": "mahadgateneti vardhanataḥ |",
  "SA14n1198:288": "apramāṇenetyālambanataḥ |",
  "SA14n1198:289": "advayeneti ekātmakena nirvikalpatvāt |",
  "SA14n1198:290": "avaireṇeti vipakṣaprahāṇāt |",
  "SA14n1198:291": "tatra maitryādīnāṃ vipakṣo yathākramaṃ |",
  "SA14n1198:292": "vyāpādo vihiṃsā aratiḥ,",
  "SA14n1198:293": "anunayapratighau ca |",
  "SA14n1198:294": "asaṃpanneneti styānamiddhopaśamāt |",
  "SA14n1198:295": "anāvaraṇenetyauddhatyakaukṛtyopaśamāt |",
  "SA14n1198:296": "avyābādhenetyebhireva tribhiścetaso akāluṣyāt |",
  "SA14n1198:297": "sarvatrānugateneti mitrodāsīnaśatruṣu triṣvapi pravṛttatvāt |",
  "SA14n1198:298": "subhāviteneti triṣvapi samapravṛttatvāt |",
  "SA14n1198:299": "uktena prakāreṇa spharitveti vyāpya |",
  "SA14n1198:300": "lokamiti sattvalokam |",
  "SA14n1198:301": "sarvāvantamiti devanāgayakṣādibhedaiḥ sarvairyuktam |",
  "SA14n1198:302": "ekaṃ diśamiti ekadiggatam |",
  "SA14n1198:303": "kvetyāha |",
  "SA14n1198:304": "loka iti bhājanaloke dharmadhātuparama iti |",
  "SA14n1198:305": "dharmadhātuvadanante ākāśadhātoriva paryavasānamasyeti tathokte |",
  "SA14n1198:306": "upasaṃpadya viharatīti cittaṃ samādhāya viharatyāryavihāreṇa |",
  "SA14n1198:307": "daśadiśa iti daśadiggatān |",
  "SA14n1198:308": "śeṣaṃ subodham ||",
  "SA14n1198:309": "ārūpyasamāpattayaścatvāra ārūpyāḥ |",
  "SA14n1198:310": "teṣu sūtram “sarvaśo rūpasaṃjñānāṃ samatikramātpratighasaṃjñānāmastaṅgamāt nānātvasaṃjñānāmamanasikārāt anantamākāśamiti ākāśānantyāyatanaṃ upasampadya viharati |",
  "SA14n1198:311": "sa sarvaśa ākāśānantyāyatanasaṃjñāsamatikramādanantaṃ vijñānamiti vijñānānantyāyatanamupasaṃpadya viharati |",
  "SA14n1198:312": "sa sarvaśa vijñānānantyāyatanasaṃjñāsamtikramāt nāsti kiñcidityākiñcanyāyatanamupasaṃpadya viharati |",
  "SA14n1198:313": "sa sarvaśa ākiñcanyāyatanasaṃjñāsamatikramāt naivasaṃjñā nāsaṃjñāyatanamupasampadya viharati“ iti ||",
  "SA14n1198:314": "rūpasaṃjñā nīlapītādisaṃjñāḥ |",
  "SA14n1198:315": "tāsu viraktasya sarvatrākāśasaṃjñā bhāvanāt |",
  "SA14n1198:316": "tāsāmatikramāt apratibhāsāt |",
  "SA14n1198:317": "pratighasaṃjñānāmiti bhittiprākārādyāvaraṇasaṃjñānām |",
  "SA14n1198:318": "nānātvasaṃjñānāmiti prāsādodyānagirisariccandrasūryādisaṃjñānām |",
  "SA14n1198:319": "anantamākāśamityevamākāśānantyāyatanamālamvanamasyeti tathoktam |",
  "SA14n1198:320": "kathamākāśānantyāyatanasamatikramaḥ ?",
  "SA14n1198:321": "sa yena jñānenākāśānantyāyatanamadhimuktavāṃstadevānantamadhimucya sarvatrākāśasaṃjñāvyāvartanāt |",
  "SA14n1198:322": "vijñānānantyāyatanasamatikramāditi |",
  "SA14n1198:323": "sa tasmāduccalito na kiñcidālambanaṃ paśyati nārthaṃ na vijñānam |",
  "SA14n1198:324": "so'kiñcanatāmevālambanīkṛtya samāpadyate |",
  "SA14n1198:325": "ākiñcanyāyatanasamatikramāditi |",
  "SA14n1198:326": "sa ākiñcanyasaṃjñāyāmapi viraktastāmapi vyāvartayati |",
  "SA14n1198:327": "kiñcanasaṃjñā tu prāgeva nivṛttā |",
  "SA14n1198:328": "tato naiva saṃjñā |",
  "SA14n1198:329": "sūkṣmā tu saṃjñā pravartata eva tato nāsaṃjñā |",
  "SA14n1198:330": "naiva saṃjñā nāsaṃjñā yasminnāyatane samādhāne tattathoktam |",
  "SA14n1198:331": "pañcābhijñāḥ |",
  "SA14n1198:332": "ṛddhividhijñānam |",
  "SA14n1198:333": "divyaśrotram |",
  "SA14n1198:334": "paracittajñānam |",
  "SA14n1198:335": "pūrvenivāsānusmṛtijñānam |",
  "SA14n1198:336": "divyacakṣuśceti |",
  "SA14n1198:337": "atra sūtram-“so'nekavidhamṛddhividhaṃ pratyanubhavati |",
  "SA14n1198:338": "pṛthivīmapi kampayati |",
  "SA14n1198:339": "eko bhūtvā bahudhā bhavati |",
  "SA14n1198:340": "bahudhāpi bhūtvā eko bhavati |",
  "SA14n1198:341": "āvirbhātraṃ tirobhāvamapi pratyanubhavati |",
  "SA14n1198:342": "tiraḥ kuḍyaṃ tiraḥ prākāraṃ tiraḥparvatamapyasakto gacchati |",
  "SA14n1198:343": "ākāśamapi krāmati |",
  "SA14n1198:344": "pṛthivyāmapi unmajjananimajjanaṃ karoti |",
  "SA14n1198:345": "udakepi pṛthivyāmiva gacchati |",
  "SA14n1198:346": "dhūmāyatyapi prajvalatyapi“ iti vistāraḥ ||",
  "SA14n1198:347": "“sa divyena śrotradhātunā atikrāntamānuṣyakena śabdān śṛṇoti divyān mānuṣakāṃśca |",
  "SA14n1198:348": "sa parasattvānāmapi parapudgalānāṃ cetasaiva cittaṃ yathābhūtaṃ prajānāti |",
  "SA14n1198:349": "evaṃ [sarāgaṃ] vigatarāgaṃ sadoṣaṃ vītadoṣaṃ samohaṃ vītamohaṃ cittamiti yathābhūtaṃ prajānāti yāvadanuttaraṃ cittamiti yathābhūtaṃ prajānāti |",
  "SA14n1198:350": "sa ekāṃ jātimanu smarati |",
  "SA14n1198:351": "dve tiśro (sro)",
  "SA14n1198:352": "yāvajjātikoṭīniyutaśatasahasrāṇyapyanusmarati |",
  "SA14n1198:353": "ekaṃ divasaṃ dve trīṇi yāvatkalpakoṭīniyutaśatasahasrāṇyapyanusmarati |",
  "SA14n1198:354": "amutrāha māsamevaṃ nāmā evaṃ gotra evaṃ jātirevamāhāra evaṃ cirasthitika evamāyuṣyaparyantaḥ |",
  "SA14n1198:355": "sohaṃ tataścyutaḥ sannamutropapanno yāvattataścyuta ihopapanna iti yāvat sākāraṃ soddeśaṃ sanimittamanekavidhaṃ pūrvenivāsamanusmarati ||",
  "SA14n1198:356": "sa divyena cakṣuṣā viśuddhenātikrāntamānuṣyakena sattvān paśyati |",
  "SA14n1198:357": "cyavamānānupapannānapi suvarṇān durvarṇān hīnān praṇītān sugatau durgatau yathākarmopagān sattvān prajānāti |",
  "SA14n1198:358": "amī bhavantaḥ sattvāḥ kāyasucaritena vāksucaritena manaḥsucaritena samanvāgatā āryāṇāmanapavādakāḥ samyagdṛṣṭayaḥ |",
  "SA14n1198:359": "tena kāyavāṅmanaḥsucaritahetunā kāyasya bhedāt sugatau svargaloke deveṣūpapadyante |",
  "SA14n1198:360": "ime punarbhavantaḥ sattvāḥ kāyaduścaritena vāgduścaritena manoduścaritena samanvāgatā āryāṇāmapavādakā mithyādṛṣṭayaśca mithyādṛṣṭikarmasamādānahetoḥ kāyasya bhedātparaṃmaraṇādapāyadurgativinipātaṃ narakeṣūpapadyante |",
  "SA14n1198:361": "iuti hi divyena cakṣuṣā atikrāntamānuṣyakena daśadiśi loke sarvalokadhātuṣu dharmadhātuparame ākāśadhātuparyavasāne ṣaṅgatikānāṃ satvānāṃ cyutopapādaṃ yathābhūtaṃ prajānāti“ iti ||",
  "SA14n1198:362": "etāsu dhyānāpramāṇārūpyasamāpattyabhijñāsu vyastasamastāsu pratiṣṭhāpayediti sambandhaḥ |",
  "SA14n1198:363": "śeṣaṃ subodhamiti prathamaḥ stobhaḥ ||",
  "SA14n1198:364": "ita ūrdhaṃ tiṣṭhatvādayaḥ pratiṣṭhāpayedantāḥ pratyekaṃ pareṇa tatkiṃ manyasa ityādinā prabhāvanatāntena sahitā yathākramaṃ dvitīyatṛtīyacaturtha pañcamaṣaṣṭhaḥ stobhaḥ |",
  "SA14n1198:365": "iti mṛdumadhyo mṛdvadhimātraḥ madhyamṛdu madhyamadhyo madhyādhimātraśca stobhaḥ ||",
  "SA14n1198:366": "punaraparādi punaraparāt prāk saptamaḥ |",
  "SA14n1198:367": "bhagavatyoḥ parebhyo dānaṃ pūrvakeṣvapyasti |",
  "SA14n1198:368": "iha tu svayaṃ ca vācanaṃ parebhyaśca likhitvā dānaṃ caryātireka ityadhimātramṛdustobhaḥ ||",
  "SA14n1198:369": "punaraparādi punaraparāt prāgaṣṭamaḥ |",
  "SA14n1198:370": "arthamasyā vivṛṇuyāditi yatpūrvamuktaṃ tatpāramitādīnāmaudārikaṃ rūpaṃ pratihatānāṃ prasādakaramabhipretya |",
  "SA14n1198:371": "iha tu koṭitrayānupālambhādikaṃ paramārthamabhipretyāha |",
  "SA14n1198:372": "arthakuśalādityādi |",
  "SA14n1198:373": "tatrārthakuśalasya vācanaṃ tamevārthaṃ manasikṛtya vācanāt |",
  "SA14n1198:374": "sārthāmiti tenaivārthena sahitām |",
  "SA14n1198:375": "savyañjanāmiti tasyaivārthasya vācakā vyañjanā |",
  "SA14n1198:376": "upadiśet tasyārthasya sūtreṇa saṃsyandanāt |",
  "SA14n1198:377": "paridīnīpayed yuktibhiḥ |",
  "SA14n1198:378": "ayamaṣṭame caryātirekaḥ |",
  "SA14n1198:379": "ayaṃ ityaṣṭame vartamānaḥ |",
  "SA14n1198:380": "tata iti saptame vṛttāt |",
  "SA14n1198:381": "iyamapyupadeṣṭavyeti kākvā śiraḥkāyena vā praśnaḥ |",
  "SA14n1198:382": "naivopadeṣṭavyā parisphuṭāditi bhāvaḥ |",
  "SA14n1198:383": "abudhyamānasyeti jaḍadhiyaḥ |",
  "SA14n1198:384": "tasya yuktyāgamābhyāṃ samyaggrāhitasya paravācā calanāt |",
  "SA14n1198:385": "kaḥ punarenaṃ cālayiṣyatīti |",
  "SA14n1198:386": "etadāha tatkasya hetoriti |",
  "SA14n1198:387": "atrottaram |",
  "SA14n1198:388": "utpatsyate hityādi |",
  "SA14n1198:389": "bhagavatīdeśakenaiva yā tasyā viparītārthavarṇanā sā tasyāḥ prativarṇikā |",
  "SA14n1198:390": "tayaiva jaḍasya śraddhālorvañcanāt |",
  "SA14n1198:391": "utpattau ṇvuc paryāyārharṇotpattiṣu ṇvujiti vacanāt |",
  "SA14n1198:392": "tatreti tathā sati |",
  "SA14n1198:393": "mā praṇaṃkṣīditi saṃbodhimārgāt praṇaṣṭo bhraṣṭo mā bhūdityarthaḥ |",
  "SA14n1198:394": "ṇasa (śa) adarśane radhādiḥ |",
  "SA14n1198:395": "puṣādiśca |",
  "SA14n1198:396": "tasmā [ta].......ayaṃ prayogaḥ |",
  "SA14n1198:397": "tathāpyaṅvṛddhī na bhavataḥ |",
  "SA14n1198:398": "parasmaipadeṣu tayorvidhānāt |",
  "SA14n1198:399": "saṃjñāpūrvakasya ca vidheranityatvāt |",
  "SA14n1198:400": "yathā cāsyāḥ prativarṇikā bhavati yathā ca na bhavati tadubhayaṃ mahatyorbhagavatyorvistareṇoktaṃ- “yo rūpaṃ vedanāṃ yāvatsarvākārajñatāmanityaduḥkhanātmaśūnyāśubhākārairnimittayogena upalambhayogena bhāvayati sa prajñāpāramitāṃ bhāvayati |",
  "SA14n1198:401": "sa prathamāṃ bodhisattvabhūmiṃ yāvaddaśamīṃ yāvadanuttarāṃ samyaksambodhimadhigamiṣyatīti |",
  "SA14n1198:402": "ya evamupadekṣyati sa prativarṇikāmupadekṣyati ||",
  "SA14n1198:403": "kathaṃ nopadekṣyati ?",
  "SA14n1198:404": "rūpaṃ svabhāvena śūnyam |",
  "SA14n1198:405": "yaśca rūpasya svabhāvaḥ so'bhāvaḥ |",
  "SA14n1198:406": "yaścābhāvaḥ sā prajñāpāramitā |",
  "SA14n1198:407": "tasyāṃ rūpameva nāsti kuto nityamanityaṃ vā bhaviṣyatītyevamādi |",
  "SA14n1198:408": "ya evamupadekṣyati nāsau prativarṇikāmupadekṣyati“ iti ||",
  "SA14n1198:409": "ata ihāpi kathaṃ bhagavannityādinā prativarṇikāparijñānāya śakrasya praśnaḥ |",
  "SA14n1198:410": "bhaviṣyanti kauśiketyādinā bhagavata uttaram |",
  "SA14n1198:411": "rūpīṇī pañcendriyāṇi kāyasaṃgṛhītatvāt paramāṇusañcayatvādvā kāyāḥ |",
  "SA14n1198:412": "te abhāvitā anabhyastasaṃvaratvādyeṣāṃ te tathoktāḥ |",
  "SA14n1198:413": "asaṃvṛtendriyatvāt abhāvitaśilāḥ |",
  "SA14n1198:414": "tato'bhāvitacittā anabhyastasamādhayaḥ |",
  "SA14n1198:415": "tato abhāvitaprajñāḥ samāhitacittasyaiva yathābhūtaprajñānāt |",
  "SA14n1198:416": "tato duṣprajñā viparītadṛṣṭayaḥ |",
  "SA14n1198:417": "tata eḍamūkāḥ sūktīnāmaśravaṇāt |",
  "SA14n1198:418": "......prajñāparihīṇāḥ samyagdṛṣṭibhaṅgāt rūpānityatetyupalakṣaṇam |",
  "SA14n1198:419": "duḥkhatādayopi draṣṭavyāḥ |",
  "SA14n1198:420": "nityaṃ na bhavatītyanityatā mahāyāne |",
  "SA14n1198:421": "tadvyavacchedārtha vināśagrahaṇam |",
  "SA14n1198:422": "vināśalakṣaṇā anityatetyarthaḥ |",
  "SA14n1198:423": "na hi satāṃ vināśo nāpyanupa (tpa)-nnānām |",
  "SA14n1198:424": "tasmādvināśadarśī tānvastudharmānupalabheta |",
  "SA14n1198:425": "sattā(tā)mutpādavināśau ca |",
  "SA14n1198:426": "tadevaṃ nityatādicaturviparyāsapratipakṣeṇa hinayānasaṃgṛhītāyāḥ samyagdṛṣṭeḥ prajñāpāramitātvena yā deśanā sā tasyāḥ prativarṇiketyuktaṃ bhavati |",
  "SA14n1198:427": "athaiṣāṃ rūpādīnāmanityatāduḥkhādibhāvanā bodhisattvena bhāvayitavyā na cetyata āha |",
  "SA14n1198:428": "na khalu punarityādi |",
  "SA14n1198:429": "draṣṭavyeti bhāvayitavyetyarthaḥ |",
  "SA14n1198:430": "yadi bhāvayetko doṣaḥ syādata āha |",
  "SA14n1198:431": "sa cedityādi |",
  "SA14n1198:432": "prativarṇikāyāmiti hīnayāna ityarthaḥ |",
  "SA14n1198:433": "evamasyāṃ bhagavatyāṃ samāsataḥ prativarṇikāṃ darśayitvā tasyā caryā pratiṣiddhā |",
  "SA14n1198:434": "yathā tu prativarṇikā na bhavati tatprathamata eva sūcitaṃ arthakuśalo vācayedityādinā |",
  "SA14n1198:435": "yaḥ punaḥ śūnyatāniḥsvabhāvatādipadeṣu māhāyānikammanyānāṃ viparyāsastatpratipakṣeṇa dharmakāyakāritraprakaraṇe'viparyāsakāritraṃ mahatyorbhagavatyoruktam |",
  "SA14n1198:436": "asyāmapi bhagavatyā madhye'viparyāsaḥ prāptinirvāṇe sarvākārajñatāniryāṇe'ṣṭavidhe ca gāmbhīrye parisphuṭamuktaḥ |",
  "SA14n1198:437": "tasmāttata evāvadhāraṇīyaḥ ||",
  "SA14n1198:438": "ityadhimātramadhyastobhaḥ ||",
  "SA14n1198:439": "punaraparādiḥ punaraparātprāk pañcatiṣṭhaturnavamaḥ |",
  "SA14n1198:440": "strotaāpattiphala evaṃ prabhāvyata iti tāvatsattveṣu niṣpādyate |",
  "SA14n1198:441": "ityadhimātrastobhaḥ |",
  "SA14n1198:442": "punaraparādiḥ punaraparāt prāk pañcatiṣṭhatuḥ prathamā |",
  "SA14n1198:443": "sakṛdāgāminaḥ phalam |",
  "SA14n1198:444": "iti mṛdumṛdvī praśaṃsā ||",
  "SA14n1198:445": "punaraparādiḥ punaraparāt prāk pañcatiṣṭhatudvitīyā |",
  "SA14n1198:446": "anāgāminaḥ phalama |",
  "SA14n1198:447": "iti mṛdumadhyā praśaṃsā ||",
  "SA14n1198:448": "punaraparādiḥ punaraparāt prāk pañcatiṣṭhatustṛtīyā |",
  "SA14n1198:449": "arhatvamarhato bhāvaḥ |",
  "SA14n1198:450": "iti mṛddhadhimātrā praśaṃsā ||",
  "SA14n1198:451": "punaraparādistiṣṭhatoḥ prāk caturthī |",
  "SA14n1198:452": "svayamabhisaṃbodhābduddhaḥ,",
  "SA14n1198:453": "ekamātmānaṃ pratibuddhaḥ pratyekabuddhaḥ |",
  "SA14n1198:454": "itimadhyamṛdvī praśaṃsā ||",
  "SA14n1198:455": "tiṣṭhatvādipañcakena pañcamī |",
  "SA14n1198:456": "iti madhyamadhyā praśaṃsā ||",
  "SA14n1198:457": "punaraparādistiṣṭhatoḥ prāk ṣaṣṭhī |",
  "SA14n1198:458": "kaścideveti prathamaḥ |",
  "SA14n1198:459": "yaśceti dvitīyaḥ |",
  "SA14n1198:460": "yo veti tṛtīyaḥ |",
  "SA14n1198:461": "upanāmayediti dadyāt |",
  "SA14n1198:462": "kenāśayanetyāha |",
  "SA14n1198:463": "atraivetyādi |",
  "SA14n1198:464": "vṛddhyādikaṃ gataḥ prāptaḥ |",
  "SA14n1198:465": "ayamiti tṛtīyaḥ |",
  "SA14n1198:466": "tasmāditi prathamād dvitīyācca |",
  "SA14n1198:467": "iti madhyādhimātrā praśaṃsā ||",
  "SA14n1198:468": "tiṣṭhatvādipañcamena saptamī |",
  "SA14n1198:469": "ityadhimātramṛddhī praśaṃsā ||",
  "SA14n1198:470": "punaraparādistiṣṭhato prāgaṣṭamī |",
  "SA14n1198:471": "saṃkhyāpi bhagavannityādi |",
  "SA14n1198:472": "tatra saṃkhyā pūrvakātpuṇyāduttaraṃ puṇyaṃ śataguṇaṃ sahasraguṇaṃ ityādi |",
  "SA14n1198:473": "gaṇanā daśaguṇitaśataguṇamityādi |",
  "SA14n1198:474": "upamā gaṅgānadīvālukāguṇamityādi |",
  "SA14n1198:475": "aupamyaṃ daśagaṅgānadīvālukāguṇamityādi |",
  "SA14n1198:476": "upaniśā daśaguṇitaśatagaṅgānadīvālukāguṇamityādi |",
  "SA14n1198:477": "parimāṇasyātyantamasambhavāttadartha yā upaniṣat samīpe niṣadanam |",
  "SA14n1198:478": "sāpi na sukarā kartum |",
  "SA14n1198:479": "ityadhimātramadhyā praśaṃsā ||",
  "SA14n1198:480": "tiṣṭhatvādipañcakena navamī |",
  "SA14n1198:481": "yathāyathetyādinā kauśikaḥ puṇyātirekopapattimāha |",
  "SA14n1198:482": "sādhu sādhvityādinā taṃ subhūtiḥ sopapattikaṃ protsāhayati |",
  "SA14n1198:483": "ityadhimātrādhimātrā praśaṃsā ||",
  "SA14n1198:484": "puṇyasya paryāyā bhedāstad dyotakaḥ parivartastatparivartaḥ ||",
  "SA14n1198:485": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ pañcamaḥ parivartaḥ ||"
}