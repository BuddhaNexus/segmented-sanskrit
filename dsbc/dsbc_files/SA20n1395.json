{
  "SA20n1395:0": "[manobhūmidvitīyā]",
  "SA20n1395:1": "manobhūmiḥ katamā |",
  "SA20n1395:2": "sāpi pañcabhirākārairdraṣṭavyā |",
  "SA20n1395:3": "svabhāvata āśrayata ālambanataḥ sahāyataḥ karmataśca ||",
  "SA20n1395:4": "svabhāvaḥ katamaḥ |",
  "SA20n1395:5": "yaccittaṃ mano vijñānaṃ ||",
  "SA20n1395:6": "cittaṃ katamat |",
  "SA20n1395:7": "yatsarvabījopagatamāśrayabhāvopagatamāśrayabhāvaniṣṭhamupādātṛvipākasaṃgṛhītamālayavijñānaṃ ||",
  "SA20n1395:8": "manaḥ katamat |",
  "SA20n1395:9": "yatṣaṇṇāmapi vijñānakāyānāmanantaraniruddhaṃ kliṣṭaṃ ca mano yannityamavidyātmadṛṣṭyasmimānatṛṣṇālakṣaṇaiścaturbhiḥ kleśaiḥ samprayuktaṃ ||",
  "SA20n1395:10": "vijñānaṃ katamat |",
  "SA20n1395:11": "yadālambanavijñaptau pratyupasthitaṃ ||",
  "SA20n1395:12": "āśrayaḥ katamaḥ |",
  "SA20n1395:13": "samanantarāśrayo manaḥ |",
  "SA20n1395:14": "bījāśrayaḥ pūrvavadeva |",
  "SA20n1395:15": "sarvabījakamālayavijñānaṃ ||",
  "SA20n1395:16": "ālambanaṃ katamat |",
  "SA20n1395:17": "sarvadharma ālambanaṃ |",
  "SA20n1395:18": "kevalaṃ tu vedanāskandhaḥ saṃjñāskandhaḥ saṃskāraskandho&#39;",
  "SA20n1395:19": "saṃskṛtaṃ cānidarśanamapratighaṃ ca rūpaṃ ṣaḍāyatanaṃ sarvabījāni ca ||",
  "SA20n1395:20": "sahāyaḥ katamaḥ |",
  "SA20n1395:21": "tadyathā |",
  "SA20n1395:22": "manaskāraḥ sparśo vedanā saṃjñā cetanā chando&#39;",
  "SA20n1395:23": "dhimokṣaḥ smṛtiḥ samādhiḥ prajñā śraddhā hrīrapatrāpyamalobho&#39;",
  "SA20n1395:24": "dveṣo&#39;",
  "SA20n1395:25": "moho vīrya prasrabdhirapramāda upekṣāhiṃsā rāgaḥ pratigho&#39;",
  "SA20n1395:26": "vidyā māno dṛṣṭirvicikitsā krodha upanāhomrakṣaḥ pradāśa īrṣyāṃ mātsarya māyā śāṭhyaṃ mado vihiṃsāhrīkyamanapatrāpyaṃ styānamauddhatyamāśraddhyaṃ kausīdyaṃ pramādo muṣitasmṛtitādhikṣepo&#39;",
  "SA20n1395:27": "samprajanyaṃ kaukṛtyamiddhaṃ vitarko vicāraścetyevaṃbhāgīyāḥ sahabhūsampreyuktāścaitasā dharmāḥ sahāya ityucyante ekālambanā anekākārāḥ sahabhuva ekaikavṛttayaḥ svabījaniyatāḥ samprayuktāḥ sākārāḥ sālambanāḥ sāśrayāḥ ||",
  "SA20n1395:28": "karma katamat |",
  "SA20n1395:29": "svaparaviṣayālambanavijñaptiḥ prathamaṃ karma |",
  "SA20n1395:30": "punaḥ svasāmānyalakṣaṇavijñaptiḥ |",
  "SA20n1395:31": "punaratītānāgatapratyutpannakālavijñaptiḥ |",
  "SA20n1395:32": "punaḥ kṣaṇaprabandhavijñaptiḥ |",
  "SA20n1395:33": "punaḥ pravartanānuvartanā śuddhāśuddhānāṃ dharmāṇāṃ karmaṇāṃ ca |",
  "SA20n1395:34": "punariṣṭāniṣṭaphalaparigraha stadanyeṣāṃ ca vijñānakāyānāṃ taddhetuniṣyandasamutthāpanā ||",
  "SA20n1395:35": "api khalu sarveṇa sarvaṃ tadanyebhyo vijñānakāyebhyo vaiśeṣikaṃ karmāvalambanaṃ vikalpayatyālambanamupanidhyāti mādyatyunmādyati svapiti pratibudhyati mūrchāmāpadyate mūrchāyā vyuttiṣṭhati kāyavākkarma pravartayati vairāgyaṃ karoti vairāgyātparihīyate kuśalamūlāni samucchinatti kuśalamūlāni pratisandadhāti cyavata utpadyate ceti ||",
  "SA20n1395:36": "kathamālambanaṃ vikalpayati |",
  "SA20n1395:37": "saptavidhena vikalpena |",
  "SA20n1395:38": "sa punaḥ katamaḥ |",
  "SA20n1395:39": "naimittiko&#39;",
  "SA20n1395:40": "naimittikaḥ svarasavāhī paryeṣakaḥ pratyavekṣakaḥ kliṣṭo&#39;",
  "SA20n1395:41": "kliṣṭo vikalpaḥ ||",
  "SA20n1395:42": "naimittiko vikalpaḥ katamaḥ |",
  "SA20n1395:43": "pūrvānubhūteṣvartheṣu yaḥ paripakkendriyasya ||",
  "SA20n1395:44": "anaimittikaḥ katamaḥ |",
  "SA20n1395:45": "pūrvānusāreṇānāgatavikalpo yaśca dahrasyāvyavahārakuśalasya ||",
  "SA20n1395:46": "svarasavāhī katamaḥ |",
  "SA20n1395:47": "pratyupasthite viṣaye svarasena yo viṣayabalādeva vartate ||",
  "SA20n1395:48": "paryeṣakaḥ katamaḥ |",
  "SA20n1395:49": "yo dharmānmārgayato vicārayataḥ ||",
  "SA20n1395:50": "pratyavekṣakaḥ katamaḥ |",
  "SA20n1395:51": "parimārgite vicārite vyavasthāpite yaḥ pratyavekṣamāṇasya ||",
  "SA20n1395:52": "kliṣṭaḥ katamaḥ |",
  "SA20n1395:53": "yo&#39;tīte&#39;pekṣāsahagato&#39;",
  "SA20n1395:54": "nāgate&#39;",
  "SA20n1395:55": "bhinandanāsahagataḥ pratyutpanne&#39;",
  "SA20n1395:56": "dhyavasānasahagataḥ kāmasaṅkalpo vyāpādasaṅkalpo vihiṃsāsaṅkalpo&#39;",
  "SA20n1395:57": "nyatamenānyatamena vā kleśopakleśena yaḥ samprayuktaḥ saṅkalpaḥ ||",
  "SA20n1395:58": "akliṣṭaḥ katamaḥ |",
  "SA20n1395:59": "yaḥ kuśalo&#39;vyākṛtaśca naiṣkramyavikalpo&#39;",
  "SA20n1395:60": "vyāpādavikalpo&#39;",
  "SA20n1395:61": "vihiṃsāvikalpo&#39;",
  "SA20n1395:62": "nyatamānyatamena vā punaḥ śraddhādikena kuśalena dharmeṇa yaḥ samprayukto vikalpa airyāpathikaḥ śailpasthāniko vā nirmāṇaṃ nirmiṇvato vikalpaḥ |",
  "SA20n1395:63": "iyatālambanasya vikalpanā bhavati ||",
  "SA20n1395:64": "kathamālambanamupanidhyāti |",
  "SA20n1395:65": "yogavihitato&#39;",
  "SA20n1395:66": "yogavihitato naiva yogavihitato nāyogavihitataśca ||",
  "SA20n1395:67": "kathaṃ yogavihitataḥ |",
  "SA20n1395:68": "yathāsadbhūtaṃ na samāropayati caturviparyāsaiḥ |",
  "SA20n1395:69": "anitye nityamiti viparyāsena |",
  "SA20n1395:70": "duḥkhe sukhamiti viparyāsena |",
  "SA20n1395:71": "aśucau śucīti viparyāsena |",
  "SA20n1395:72": "anātmanyātmeti viparyāsena |",
  "SA20n1395:73": "nāpi sadbhūtamapavadate mithyādṛṣṭyā nāsti dattamityādyākārayā mithyādṛṣṭyā |",
  "SA20n1395:74": "dharmasthitijñāne vā punaryathābhūtaṃ vastu prekṣate parijānāti |",
  "SA20n1395:75": "suviśuddhena vā punarlokottareṇa jñānena dharmānyathābhūtamabhisambudhyate |",
  "SA20n1395:76": "evaṃ yogavihitataḥ ||",
  "SA20n1395:77": "etadviparyayādayogavihitato draṣṭavyaḥ ||",
  "SA20n1395:78": "kathaṃ naiva yogavihitato nāyogavihitataḥ |",
  "SA20n1395:79": "avyākṛtāṃ prajñāṃ niśritya dharmānupanidhyāyati |",
  "SA20n1395:80": "evamālambanamupanidhyāyati ||",
  "SA20n1395:81": "kathaṃ mādyati |",
  "SA20n1395:82": "prakṛtyā durbalaśarīratayānabhyastamadyapānatayātitīkṣṇamadyapānatayāmātramadyapānatayā ||",
  "SA20n1395:83": "kathamunmādyati |",
  "SA20n1395:84": "pūrvakarmākṣepatayā dhātuvaiṣagyatayottrāsabhayatayā marmābhighātatayā bhūtasamāveśatayā ||",
  "SA20n1395:85": "kathaṃ svapiti |",
  "SA20n1395:86": "prakṛtyāśrayadaurbalyatayā pariśramaklamadoṣatayā bhojanagauravatayāndhakāranimittamanasikāratayā sarvakarmāntaprativisrambhaṇatayā nidrābhyastatayā paropasaṃhāratayā ca |",
  "SA20n1395:87": "tadyathā |",
  "SA20n1395:88": "saṃvāhyamāno vā vidyayā vauṣadhairvā prabhāveṇā pasvāpyamānaḥ svapiti ||",
  "SA20n1395:89": "kathaṃ pratibudhyate |",
  "SA20n1395:90": "nidropavṛṃhitasya tatparyavasthānāsahanatayā karaṇīyasya tadābhogasvapanatayā paropasaṃhāratayā ca ||",
  "SA20n1395:91": "kathaṃ mūrchāmāpadyate |",
  "SA20n1395:92": "vātapittavibhramaṇatayā abhighātatayā ativirekatayā yaduta purīṣavirekeṇa vā śoṇitavirekeṇa vā viriktasya cātyadhyavasāyatayā ||",
  "SA20n1395:93": "kathaṃ mūrchāyā vyuttiṣṭhate |",
  "SA20n1395:94": "tasyaiva mūrchāparyavasthānasya prativigamanatayā ||",
  "SA20n1395:95": "kathaṃ kāyavākkarma pravartayati |",
  "SA20n1395:96": "kāyavākkarmasthānīyajñānapūrvaṅgamanatayā tataśchandajananatayā tato yatnārambhaṇatayā tato yatnapūrvakakāyavākkarmānukūlavāyupravartanatayā ||",
  "SA20n1395:97": "kathaṃ vairāgyaṃ karoti |",
  "SA20n1395:98": "vairāgyānukūlendriyaparipākatayā parato&#39;",
  "SA20n1395:99": "nulomikāvavādalābhatayā tadantarāyavivarjanatayā samyagaviparītamanasikārabhāvanatayā ||",
  "SA20n1395:100": "kathaṃ vairāgyātparihīyate |",
  "SA20n1395:101": "prakṛtyā mṛdvindriyatayābhinavakuśalapakṣasya tadākāraliṅganimittamanasikāratayā parihāṇāya dharma samādāya vartanatayā kleśāvṛtatayā pāpamitraparigrahaṇatayā ca ||",
  "SA20n1395:102": "kathaṃ kuśalamūlāni samucchinatti |",
  "SA20n1395:103": "tīkṣṇendriyasyādhimātraṃ pāpāśayādhyācāradharmasamanvāgatatayā tadanulomamitralābhatayā tasya ca mithyādṛṣṭiparyavasthānasya ghanīkaraṇaparyantopagamanatayā sarvapāpādhyācāreṣvasaṃkocākaukṛtyapratilābhatayā ca ||",
  "SA20n1395:104": "tatra bījamapi kuśalamūlaṃ |",
  "SA20n1395:105": "alobhādayo&#39;",
  "SA20n1395:106": "pi kuśalamūlaṃ |",
  "SA20n1395:107": "kuśalamūlasamudācāravirodhena santānasthāpanakuśala mūlasamucchedanabījoddharaṇatayā ca ||",
  "SA20n1395:108": "kathaṃ kuśalamūlāni pratisandadhāti |",
  "SA20n1395:109": "prakṛtyā tīkṣṇendriyatayā mitra jñātisahāyakānāṃ puṇyakriyābhisaṃyogasandarśanatayā satpuruṣānupasaṅkamya saddharmaśravaṇatayā vicikitsotpattiniścayādhigamanatayā ca ||",
  "SA20n1395:110": "kathaṃ cyavate |",
  "SA20n1395:111": "parimitāyuṣkatayā |",
  "SA20n1395:112": "tatpunarmaraṇamāyuḥkṣepātpuṇyakṣepādviṣamāparihārataśca kālepyakāle&#39;",
  "SA20n1395:113": "pi veditavyaṃ kuśala cittasyāpyakuśalacittasyāvyākṛtacittasyāpi ||",
  "SA20n1395:114": "kathamāyuḥkṣepāt |",
  "SA20n1395:115": "yathāpīhaikatyo yathākṣiptamāyuḥ paripūrṇa kṣapayitvā cyavate |",
  "SA20n1395:116": "saiva punaḥ kālacyutirityucyate ||",
  "SA20n1395:117": "kathaṃ puṇyakṣepāt |",
  "SA20n1395:118": "yathāpīhaikatya upakaraṇavaikalyena cyavate ||",
  "SA20n1395:119": "kathaṃ viṣamāparihārataḥ |",
  "SA20n1395:120": "yathoktaṃ bhagavatā ||",
  "SA20n1395:121": "nava hetavo nava pratyayā akṣīṇāyuṣaḥ kālakriyāyā iti |",
  "SA20n1395:122": "katame nava |",
  "SA20n1395:123": "amātrābhojī bhavati apathyabhojī apariṇatabhojī āmaṃ nāddharati pakkaṃ dhārayati bhaiṣajyaṃ na pratiṣevate sātmyāsātmyaṃ na jānīte akālacārī bhavati abrahmacārī bhavatīti |",
  "SA20n1395:124": "saiva punarakālacyutirityucyate ||",
  "SA20n1395:125": "kathaṃ kuśalacittaścyavate |",
  "SA20n1395:126": "yathāpīhaikatyo mriyamāṇaḥ pūrvān dharmānsmarati |",
  "SA20n1395:127": "pareṇa vā punaḥ smāryate |",
  "SA20n1395:128": "yenāsya tasminsamaye kuśalāḥ śraddhādayo dharmāścitte samudācaranti |",
  "SA20n1395:129": "te punaryāvadaudārikī saṃjñā pravartate |",
  "SA20n1395:130": "sūkṣme punaḥ saṃjñāpracāre kuśalaṃ cittaṃ vyāvartate |",
  "SA20n1395:131": "avyākṛtameva cittaṃ santiṣṭhate |",
  "SA20n1395:132": "tathā hi |",
  "SA20n1395:133": "sa tasminsamaye pūrvābhyastaṃ ca kuśalamābhogaṃ kartumasamartho bhavati parairapi smārayitumaśakyaḥ ||",
  "SA20n1395:134": "kathamakuśalacittaścyavate |",
  "SA20n1395:135": "yathāpīhaikatyo mriyamāṇaḥ svayameva pūrvābhyastānakuśaladharmānsamanusmarati |",
  "SA20n1395:136": "parairvā smāryate |",
  "SA20n1395:137": "tasya tasminsamaye lobhādisahagatā akuśaladharmāścitte samudācaranti yāvadaudārikī saṃjñā .....iti pūrvavatsarvaṃ kuśalavat |",
  "SA20n1395:138": "tatra kuśalacitto mriyamāṇaḥ sukhamaraṇena mriyate |",
  "SA20n1395:139": "tasya pragāḍhā duḥkhā vedanāḥ kāye nāvakrāmanti māraṇāntikāḥ |",
  "SA20n1395:140": "akuśalacitto mriyamāṇo duḥkhamaraṇena mriyate |",
  "SA20n1395:141": "pragāḍhāścāsya duḥkhā vedanāḥ kāye&#39;",
  "SA20n1395:142": "vakrāmanti māraṇāntikāḥ |",
  "SA20n1395:143": "kuśalacittasya punarmriyamāṇasyāvyākulaṃ rūpadarśanaṃ bhavati |",
  "SA20n1395:144": "akuśalacittasya tu vyākulaṃ rūpadarśanaṃ bhavati ||",
  "SA20n1395:145": "kathamavyākṛtacittaścavate |",
  "SA20n1395:146": "kuśalākuśalakārī vā tadakārī vā svayamasamanusmaranparairvāsmāryamāṇo naiva kuśalacitto na kliṣṭacitto mriyamāṇaḥ |",
  "SA20n1395:147": "sa naiva sukhamaraṇena mriyate naiva duḥkhamaraṇena |",
  "SA20n1395:148": "sa ca punaḥ kuśalākuśalakārī pudgalo mriyamāṇaḥ svayaṃ vā pūrvābhyastānkuśalākuśalāndharmānsmarati parairvā smāryate |",
  "SA20n1395:149": "tasya tasminsamaye yadabhyāsabāhulyādbalavattaraṃ bhavati tena cittaṃ namate&#39;",
  "SA20n1395:150": "nyataḥ pramucyate ||",
  "SA20n1395:151": "sacetpunarubhayaṃ samamabhyastaṃ bhavati tatra yadeva tatprathamataḥ samanusmarati samanasmāryate vā na punarvyāvartate nānyataścitta parāvartate |",
  "SA20n1395:152": "sa tasminsamaye hetudvayamadhipatīkṛtvā yaduta prapañcābhiratihetuṃ ca śubhāśubhakarmahetuṃ ca kālaṃ kurvannupayukte tasminpūrvakarmākṣipte phale&#39;",
  "SA20n1395:153": "kuśalakarmakārīha pūrvakṛtasyākuśalasyāniṣṭaphalasya karmaṇaḥ pūrvanimittāni pratyanubhavati |",
  "SA20n1395:154": "tadyathā svapna ivānekavikṛta rūpadarśanamasya bhavati |",
  "SA20n1395:155": "idaṃ ca sandhāyoktaṃ bhagavatā |",
  "SA20n1395:156": "yadasya pūrvakaṃ pāpakamakuśalaṃ karma kṛtaṃ bhavatyupacitaṃ tattasya tasminsamaye sāyāhnakāla iva parvatānāṃ vā parvatakūṭānāṃ vā chāyevāvalambate&#39;",
  "SA20n1395:157": "dhyavalambate&#39;",
  "SA20n1395:158": "bhilambate ca | iti ||",
  "SA20n1395:159": "ayaṃ ca pudgalo jyotistamaḥparāyaṇo veditavyaḥ |",
  "SA20n1395:160": "etadviparyayeṇa punaḥ pūrvakakuśala karmaphale varttamāna iha kuśalakārī tamojyotiṣparāyaṇo veditavyaḥ |",
  "SA20n1395:161": "tatrāyaṃ viśeṣaḥ |",
  "SA20n1395:162": "maraṇasamaye&#39;",
  "SA20n1395:163": "sya svapna ivāvikṛtaṃ manāpavicitraṃ rūpadarśanaṃ prādurbhavati ||",
  "SA20n1395:164": "tatrādhimātrākuśalakāriṇastadvikṛtanimittadarśanātprasvedaśca jāyate |",
  "SA20n1395:165": "romakūpebhyo romāñcaśca bhavati |",
  "SA20n1395:166": "hastapādavikṣepādayaśca bhavanti |",
  "SA20n1395:167": "mūtrapurīṣotsargaśca bhavati |",
  "SA20n1395:168": "ākāśaparāmarśanamakṣi parivartanaṃ mukhataḥ phenaniḥsravaṇa mityevaṃbhāgīyā dharmā utpadyante ||",
  "SA20n1395:169": "sa cetpunarmadhyakārī bhavati tasya kecidvikārā bhavanti kecinna bhavanti |",
  "SA20n1395:170": "na paripūrṇāḥ sarve ||",
  "SA20n1395:171": "sarvasya ca mriyamāṇasya vispaṣṭasaṃjñāvasthāmaprāptasya dīrghakālābhyasta ātmasnehaḥ samudācarati |",
  "SA20n1395:172": "tatastadvaśādahaṃ na bhavāmītyātmabhāvābhinandanā bhavati |",
  "SA20n1395:173": "sāsya pratiṣṭhā bhavatyantarābhavābhinirvṛttau ||",
  "SA20n1395:174": "[antarābhavaḥ]",
  "SA20n1395:175": "tatra srotaāpannasya sakṛdāgāminaśca tasminsamaya ātmasnehaḥ samudācarati |",
  "SA20n1395:176": "sa ca srotaāpannaḥ sakṛdāgāmī vā tamātmasnehaṃ nitīrya nitīryābhinigṛhṇāti nādhivāsayati |",
  "SA20n1395:177": "tadyathā balavattarapuruṣo durbalatareṇa puruṣeṇa yudhyamāno durbalamabhinigṛhṇāti tadvadatrāpi nayo draṣṭavyaḥ ||",
  "SA20n1395:178": "anāgamināṃ tu sa ātmasnehastadā naiva samudācarati ||",
  "SA20n1395:179": "tatra marmacchedo narakagatiṃ devagatiṃ ca sthāpayitvā tadanyeṣu sarvajanmāyataneṣu bhavati |",
  "SA20n1395:180": "sa punardvividhaḥ |",
  "SA20n1395:181": "pragāḍhaḥ pratanukaśca |",
  "SA20n1395:182": "pragāḍho duṣkṛtakarmaṇāṃ pratanukaḥ sukṛtakarmaṇāṃ |",
  "SA20n1395:183": "uttareṣu punaḥ kuruṣu sarveṣāṃ pratanukaḥ |",
  "SA20n1395:184": "rūpadhātoścapavatāṃ sakalendriyāṇāṃ kālakriyā |",
  "SA20n1395:185": "kāmadhātoḥ punaścapavatāmekatyānāṃ sakalendriyāṇāmekatyānāṃ vikalendriyāṇāṃ |",
  "SA20n1395:186": "śuddhānāṃ punarmuktānāṃ maraṇaṃ dāntamaraṇamucyate |",
  "SA20n1395:187": "aśuddhānāmamuktānāmadāntamaraṇaṃ ||",
  "SA20n1395:188": "tataścutikāle&#39;",
  "SA20n1395:189": "kuśalakarmakāriṇāṃ tāvadūrdhvabhāgādvijñānamāśrayaṃ muñcati |",
  "SA20n1395:190": "urdhvabhāgo vāsya śītībhavati |",
  "SA20n1395:191": "sa punastāvanmuñcati yāvaddhṛdayapradeśaṃ ||",
  "SA20n1395:192": "sukṛtakāriṇāṃ punaradhobhāgādvijñānamāśrayaṃ muñcati |",
  "SA20n1395:193": "adhobhāgaścāsya śītībhavati tāvadyāvaddhṛdayapradeśaṃ |",
  "SA20n1395:194": "hṛdayadeśācca vijñānasya cyutirveditavyā |",
  "SA20n1395:195": "tataḥ kṛtsna evāśrayaḥ śītībhavati ||",
  "SA20n1395:196": "anantara samutpannatvācca tasyātmabhāvasnehasya pūrvaprapañcābhiratihetuparibhāvitatvācca śubhāśubhakarmaparibhāvitatvācca tasyāśrayasya taddhetudvayamadhipatiṃ kṛtvā svabījādantarābhavasya taddeśanirantarasya prādurbhāvo bhavati |",
  "SA20n1395:197": "tulyakālanirodhotpādayogena tulāgraprāntanāmonnāmavat ||",
  "SA20n1395:198": "sa punarantarābhavaḥ sakalendriyaḥ |",
  "SA20n1395:199": "duṣkṛtakarmakāriṇāṃ punarantarābhavastadyathā kṛṣṇasya kutapasya nirbhāso&#39;",
  "SA20n1395:200": "ndhakāratamisrāyā vā rātryāḥ |",
  "SA20n1395:201": "sukṛtakāriṇāṃ punastadyathāvadātasya vastrasya nirbhāsaḥ sajyotsnāyā vā rātryāḥ |",
  "SA20n1395:202": "sa ca viśuddhasya divyasya cakṣuṣo gocarībhavati |",
  "SA20n1395:203": "tasminsamaye sa pūrvaka ātmabhāvābhilāṣo na punaḥ samudācarati vijñānasya pratiṣiddhatvāt |",
  "SA20n1395:204": "viṣayaprapañcābhilāṣastu samudācarati |",
  "SA20n1395:205": "yatra cānenopapattavyaṃ tadākṛtirevāntarābhavo jāyate |",
  "SA20n1395:206": "tasya ca divyacakṣuriva cakṣurna vyāhanyate yāvadupapattyāyatanāt |",
  "SA20n1395:207": "gatirapi na vihanyate yathā ṛddhimato yāvadupapattyāyatanādeva |",
  "SA20n1395:208": "sa tena cakṣuṣātmasabhāgānāntarābhavikān sattvānpaśyati teṣāṃ copapattisthānamātmanaśca |",
  "SA20n1395:209": "duṣkṛtakarmakāriṇāmadhaścakṣurviśudhyate |",
  "SA20n1395:210": "avāṅmukhaśca gacchati |",
  "SA20n1395:211": "ūrdhvaṃ devagāmināṃ |",
  "SA20n1395:212": "manuṣyagāmināṃ punastiryak ||",
  "SA20n1395:213": "sa punarantarābhavaḥ saptāhaṃ tiṣṭhatyasatyupapattipratyayalābhe |",
  "SA20n1395:214": "sati punaḥ pratyayalābhe&#39;niyamaḥ |",
  "SA20n1395:215": "alābhe punaścutvā punaḥ saptāhaṃ tiṣṭhati yāvatsapta saptāhāni tiṣṭhatyupapattipratyayamalabhamānaḥ |",
  "SA20n1395:216": "tata ūrdhvamavaśyamupapattipratyayaṃ labhate |",
  "SA20n1395:217": "tasya ca saptāhacyutasya kadācittatraivābhinirvṛttirbhavati |",
  "SA20n1395:218": "kadācidanyatra visabhāge |",
  "SA20n1395:219": "sacetkarmāntarakriyā parivarteta tadantarābhavabījaṃ parivartayati ||",
  "SA20n1395:220": "tasya punaḥ paryāyā antarābhava ityapyucyate maraṇabhavotpattibhavayorantarāle prādurbhāvāt |",
  "SA20n1395:221": "gandharva ityucyate gandhena gamanādgandhena puṣṭitaśca |",
  "SA20n1395:222": "manomaya ityucyate tanniśritya manasa upapattyāyatanagamanatayā |",
  "SA20n1395:223": "śarīragatyā ca punarnālambanagatyā |",
  "SA20n1395:224": "abhinirvṛttirapyucyate upapatterābhimukhyena nirvartanatayā ||",
  "SA20n1395:225": "sa punarantarābhava ārūpyopapattyāyatanaṃ sthāpayitvā draṣṭavyaḥ ||",
  "SA20n1395:226": "sacetpunastenākuśalakarmakāriṇaurabhrikabhūtena vā kokkuṭikabhūtena vā saukarikabhūtena vā ityanyatamānyatamasminnasaṃvarikanikāye vyavasthitena narakasaṃvartanīyaṃ pāpakamakuśalaṃ karma kṛtaṃ bhavatyupacitaṃ sa tathābhūtāneva sattvāṃstathā karmāṇyupapattyāyatane paśyati tāṃścorabhrādīnsvapnavat |",
  "SA20n1395:227": "sa pūrvābhyāsābhiratyā tatraivānudhāvati |",
  "SA20n1395:228": "tasmiṃścopapattisthānarūpe pratihatasyābhavīyate so&#39;",
  "SA20n1395:229": "ntarābhava upapattibhavaśca nirvartate tasya |",
  "SA20n1395:230": "tasmāccyavamānasya yathāpūrva maraṇabhave vyākulaṃ rūpadadarśanaṃ tathaiva bhavati |",
  "SA20n1395:231": "utpādanirodhayogaśca pūrvavad draṣṭavyaḥ ||",
  "SA20n1395:232": "sa tatropapādukaḥ paripūrṇaṣaḍāyatanaśca jāyate |",
  "SA20n1395:233": "sa evaṃcitta upasaṃkrānto bhavati |",
  "SA20n1395:234": "ebhirahaṃ sārdhaṃ krīḍiṣyāmi ramiṣyāmi paricārayiṣyāmi śilpaṃ śikṣiṣyāmīti |",
  "SA20n1395:235": "sa tatra viparyāsādvividhaiḥ karma kāraṇaiḥ kāryate |",
  "SA20n1395:236": "mahāparidāhaṃ ca spṛśati |",
  "SA20n1395:237": "anyathā punastādṛśaṃ darśanaṃ vinā tasya tatra gamanābhilāṣa eva na syāt |",
  "SA20n1395:238": "kutaḥ punargamanam |",
  "SA20n1395:239": "ato na gacchettataśca nopapadyate ||",
  "SA20n1395:240": "yathā naraka evaṃ narakasadṛśeṣu preteṣūtpādo draṣṭavyaḥ |",
  "SA20n1395:241": "galagaṇḍādiṣvanyeṣu punastiryakpreteṣu manuṣyeṣu kāmāvacareṣu rūpāvacareṣu ca devanikāyeṣūpapadyamāna ātmasabhāgānabhipramodamānānsattvānpaśyatyupapattyāyatane |",
  "SA20n1395:242": "tatastatra pūrvavadratimabhilāṣaṃ cotpādya gacchati |",
  "SA20n1395:243": "tatra copapattyāyatane pratihatasya cyutirupapattiśca pūrvavaddraṣṭavyā ||",
  "SA20n1395:244": "[garbhāvakrāntiḥ]",
  "SA20n1395:245": "tatra trayāṇāṃ sthānānāṃ sammukhībhāvānmātuḥ kukṣau garbhasyāvakrāntirbhavati |",
  "SA20n1395:246": "mātā kalyā bhavati ṛtumatī |",
  "SA20n1395:247": "mātāpitarau raktau bhavataḥ sannipatitau |",
  "SA20n1395:248": "gandharvaśca pratyupasthito bhavati |",
  "SA20n1395:249": "sacettatra trividho&#39;",
  "SA20n1395:250": "ntarāyo na bhavati yonidoṣakṛto bījadoṣakṛtaḥ karmadoṣakṛtaśca |",
  "SA20n1395:251": "tatra katame yonidoṣāḥ |",
  "SA20n1395:252": "sacedyonirvātopastabdhā bhavati pittopastabdhā vā tilamadhyā vā śakaṭamukhī vā śaṅkhamukhī vā saliṅgā savaṅkā sadoṣā sakaṣāyetyevaṃ bhāgīyā yonidoṣā veditavyāḥ ||",
  "SA20n1395:253": "bījadoṣāḥ katame |",
  "SA20n1395:254": "sacetpituraśucirmucyate na mātuḥ |",
  "SA20n1395:255": "māturvā mucyate na pituḥ |",
  "SA20n1395:256": "tadubhayorvā na mucyate |",
  "SA20n1395:257": "māturvā pūtiko bhavati piturvā tadubhayorvetyevaṃ bhāgīyā bījadoṣā veditavyāḥ ||",
  "SA20n1395:258": "karmadoṣāḥ katame |",
  "SA20n1395:259": "sacenmātrā vā pitrā vā putrasaṃvartanīyaṃ karma na kṛtaṃ bhavatyupacitamubhābhyāṃ vā |",
  "SA20n1395:260": "punastena vā sattvena mātāpitṛsaṃvartanīyaṃ karma na kṛtaṃ bhavatyupacitaṃ |",
  "SA20n1395:261": "tābhyāṃ vā mātāpitṛbhyāmanyādṛśaputrasaṃvartanīyaṃ karma kṛtaṃ bhavatyupacitaṃ |",
  "SA20n1395:262": "tena vā sattvenānyādṛśamātāpitṛsaṃvartanīyaṃ karma kṛtaṃ bhavatyupacitaṃ |",
  "SA20n1395:263": "maheśākhyasaṃvartanīyamamaheśākhyasavartanīyaṃ vetyevaṃbhāgīyāḥ karmadoṣāḥ veditavyāḥ |",
  "SA20n1395:264": "eṣāṃ doṣāṇāmabhāvāttrayāṇāṃ ca sthānānāṃ sammukhībhāvādgarbhasyāvakrāntirbhavati ||",
  "SA20n1395:265": "so&#39;ntarābhavastha eva sabhāgasattvadarśanakrīḍādyabhilāṣeṇa gantukāmatāmupapādayatyupapattyāyatane |",
  "SA20n1395:266": "tasya mātāpitṛsambhūte śukraśoṇite viparyasta darśanaṃ tadā pravartate |",
  "SA20n1395:267": "tatrāyaṃ viparyāsaḥ |",
  "SA20n1395:268": "mātaraṃ ca pitaraṃ ca paśyatyanyonyaṃ vipratipadyamānaṃ |",
  "SA20n1395:269": "na ca tatra mātāpitrostadā vipratipattirbhavati |",
  "SA20n1395:270": "sa viparyastabuddhistadā paśyati māyākṛtametat |",
  "SA20n1395:271": "tāṃ ca vipratipattiṃ dṛṣṭvā tasya tatra saṃrāga utpadyate |",
  "SA20n1395:272": "sacetstrī bhavitukāmo bhavati puruṣe saṃrāgaḥ sa vāsecchotpadyate |",
  "SA20n1395:273": "sacetpuruṣo bhavitukāmo bhavati tasya striyāṃ saṃrāgaḥ saṃvāsecchotpadyate |",
  "SA20n1395:274": "tatastatsamīpaṃ ca gacchati |",
  "SA20n1395:275": "striyāśca stryapagamanecchotpadyate puruṣasya ca puruṣāpagamanecchā |",
  "SA20n1395:276": "tadutpādācca puruṣameva vā kevalaṃ paśyati striyaṃ vā |",
  "SA20n1395:277": "sa ca yathā yathā taṃ deśamupaśliṣyate tathā tathāsya tadanyeṣāmaṅgānāṃ darśanamavahīyate |",
  "SA20n1395:278": "yonidarśanaṃ vā puruṣendriyadarśanaṃ vā kevalaṃ pratyupasthitaṃ bhavati |",
  "SA20n1395:279": "tatra cāsya pratighātāt |",
  "SA20n1395:280": "tasya cyutirupapattiśca pūrvavadveditavyā ||",
  "SA20n1395:281": "[pratisandhiḥ]",
  "SA20n1395:282": "sacedalpapuṇyo bhavati nīceṣu |",
  "SA20n1395:283": "kuleṣu pratyājāyate tasya cyutikāle praveśakāle ca kolāhalaśabdo naḍavanagahanādipraveśaśca nimittaṃ prādurbhavati ||",
  "SA20n1395:284": "sacetsukṛtakarmakārī bhavatyucceṣu kuleṣu pratyājāyate |",
  "SA20n1395:285": "tasya praśāntamadhuraśabdaprādurbhāvaḥ prāsāda vimānādisthānārohaṇaṃ ca nimittaṃ prādurbhavati |",
  "SA20n1395:286": "tatra saṃraktayormātāpitrostīvrāvasthāgate rāge&#39;",
  "SA20n1395:287": "vasāne śukraṃ mucyate |",
  "SA20n1395:288": "tadante cāvaśyamubhayoḥ śukraśoṇitabinduḥ prādurbhavati |",
  "SA20n1395:289": "dvayorapi ca tau śukraśoṇitabindū mātureva yonau miśrībhūtau śaraṃ baddhā tiṣṭhata ekapiṇḍībhūtau tadyathā pakkaṃ payaḥ śītabhāvamāpadyamānaṃ |",
  "SA20n1395:290": "tatra sarvabījakaṃ vipākasaṃgṛhītamāśrayopādānādālayavijñānaṃ sammūrcchati ||",
  "SA20n1395:291": "kathaṃ punaḥ sammūrcchati |",
  "SA20n1395:292": "tena saṃjātaśareṇa śukraśoṇitapiṇḍena saha tadviparyastālambanato&#39;",
  "SA20n1395:293": "ntarābhavo nirudhyate |",
  "SA20n1395:294": "tannirodhasamakālaṃ ca tasyaiva sarvabījakasya sāmarthyāttadanyasūkṣmendriya mahābhūtavyatimiśro&#39;",
  "SA20n1395:295": "nyastatsabhāgaḥ śukraśoṇitapiṇḍo jāyate sendriyaḥ |",
  "SA20n1395:296": "tasyāṃ cāvasthāyāṃ pratiṣṭhitaṃ vijñānaṃ pratisandhirityucyate |",
  "SA20n1395:297": "sācāsau kalalāvasthā tāni ca tasya kalasyendriyamahābhūtāni kāyendriyeṇaiva sahotpadyante |",
  "SA20n1395:298": "indriyādhiṣṭhānamahābhūtāni ca tairevendriyamahābhūtaiḥ kāyendriyeṇa ca sahotpadyante |",
  "SA20n1395:299": "tatastānīndriyamahākabhūtānyupādāya cakṣurādīnīndriyāṇi krameṇa niṣpadyante |",
  "SA20n1395:300": "indriyāṇāṃ tadadhiṣṭhānānāṃ ca prādurbhāvātkṛtsna āśrayo niṣpanno bhavati pratilabdhaḥ |",
  "SA20n1395:301": "tatpunaḥ kalalarūpaṃ taiścitta caitasikairdharmairanyonyayoga kṣematayā sammūrcchitamityucyate |",
  "SA20n1395:302": "cittavaśena ca tanna pariklidyate |",
  "SA20n1395:303": "tasya cānugrahopaghātāccittacaitasikānāmanugrahopaghātaḥ |",
  "SA20n1395:304": "tasmāttadanyonyayogakṣemamityucyate ||",
  "SA20n1395:305": "yatra ca kalaladeśe tadvijñānaṃ sammūrcchitaṃ so&#39;",
  "SA20n1395:306": "sya bhavati tasminsamaye hṛdayadeśaḥ |",
  "SA20n1395:307": "evaṃ hi tadvijñānaṃ yasmādeva deśāccyavate tasminneva deśe tatprathamataḥ sammūrchati |",
  "SA20n1395:308": "tatpunaḥ sarvabījakaṃ vijñānaṃ parinirvāṇadharmakāṇāṃ paripūrṇabījamaparinirvāṇadharmakāṇāṃ punastrividhabodhibījavikalaṃ ||",
  "SA20n1395:309": "yaśca kaścidātmabhāvo&#39;",
  "SA20n1395:310": "bhinirvartate sarvo&#39;",
  "SA20n1395:311": "sau sarvātmabhāva bījopagato veditavyaḥ ||",
  "SA20n1395:312": "kāmāvacara ātmabhāve rūpārūpyāvacarasyāpyasti bījaṃ |",
  "SA20n1395:313": "evaṃ rūpāvacare&#39;",
  "SA20n1395:314": "pi kāmāvacarārūpyāvacarasya ārūpyāvacare kāmāvacararūpāvacarasya ||",
  "SA20n1395:315": "tasmiṃśca punaḥ kalale vardhamāne samasamaṃ nāmarūpayorvṛddhistadubhayorvistīrṇataratopagamāt |",
  "SA20n1395:316": "sā punarvṛddhiryāvadāśrayaparipūrito draṣṭavyā |",
  "SA20n1395:317": "tatra pṛthivīdhātumupādāya rūpaṃ vardhate vistīrṇataratāṃ gacchati |",
  "SA20n1395:318": "abdhātuḥ punastadeva saṃgṛhṇāti |",
  "SA20n1395:319": "tejodhātustadeva paripācayati |",
  "SA20n1395:320": "vāyudhāturaṅgāni vibhajati saṃniveśayati |",
  "SA20n1395:321": "tasyāṃ punaḥ sarvabījakāyāmātmabhāvābhinirvṛttau śubhāśubhakarmahetutve&#39;",
  "SA20n1395:322": "pi sati prapañcābhiratireva kāraṇaṃ draṣṭavyaṃ |",
  "SA20n1395:323": "kulabalarūpāyurbhogādikasya tu phalasya prādhānyena śubhāśubhaṃ karma kāraṇaṃ ||",
  "SA20n1395:324": "tatra cātmabhāve bālānāmahamiti vā mameti vāsmīti vā bhavati |",
  "SA20n1395:325": "āryāṇāṃ punarduḥkhamityeva bhavati |",
  "SA20n1395:326": "prakṛtyā ca garbhāvasthāyāmaduḥkhā sukhavedanāpratiṣṭhitaṃ vijñānamupacīyate |",
  "SA20n1395:327": "saiva ca tatra vedanā vipākasaṃgṛhītā |",
  "SA20n1395:328": "tadanyattu sarvaṃ veditaṃ vipākajaṃ vā viṣayapratyayaṃ vā |",
  "SA20n1395:329": "tatra sukhaduḥkhamekadā pratyayasaṃmukhībhāva utpadyate |",
  "SA20n1395:330": "ekadā notpadyate ||",
  "SA20n1395:331": "sa ca bījasantānaprabandho&#39;",
  "SA20n1395:332": "nādikālikaḥ |",
  "SA20n1395:333": "anādikālikatve&#39;",
  "SA20n1395:334": "pi śubhāśubhakarmaviśeṣaparibhāvanayā punaḥ punarvipākaphalaparigrahānnavī bhavati |",
  "SA20n1395:335": "prādurbhūte ca phala upayuktaphalaṃ bhavati tadbījaṃ |",
  "SA20n1395:336": "evaṃ hi saṃsāraprabandhaḥ pravartate yāvanna parinirvāti |",
  "SA20n1395:337": "yāni punastatrādattaphalāni bījāni tāni kānicidupapadya vedanīyāni bhavanti |",
  "SA20n1395:338": "kānicidaparaparyāye vedanīyāni |",
  "SA20n1395:339": "kalpaśatasahasraiḥ svabījataśca punasteṣāmātmabhāvānāṃ paripūrirbhavati ||",
  "SA20n1395:340": "yadapyanyatphalamutpadyate tadapi svabījādeva |",
  "SA20n1395:341": "kṣīṇāyuṣaścātra tadbījaṃ paryupayuktaphalaṃ bhavati |",
  "SA20n1395:342": "śeṣāṇāṃ punarātmabhāvānāṃ bījānyadattaphalatvānnopayuktaphalāni bhavanti |",
  "SA20n1395:343": "yasya ca bījasya tasminnātmabhāve phalaṃ pratisaṃvedyamapi pratyayavaikalyānna pratisaṃvedyate&#39;",
  "SA20n1395:344": "niyatavedanīyasya tadapi bījaṃ tadavasthayaivāvatiṣṭhate |",
  "SA20n1395:345": "ataḥ sarvātmabhāvabījakatvātpratyekaṃ sarvātmabhāvānāmekatra rajyamānaḥ sarvatra rakto vaktavyaḥ |",
  "SA20n1395:346": "ekasmādvirajyamānaḥ sarvasmādvirakto vaktavyaḥ |",
  "SA20n1395:347": "teṣu punarātmabhāveṣu yāni bījāni kleśapakṣyāṇi tatra dauṣṭhulyānuśaya saṃjñā |",
  "SA20n1395:348": "yāni ca punarvipākapakṣyāṇi tadanyāvyākṛtapakṣyāṇi ca teṣu dauṣṭhulyasaṃjñaiva nānuśayasaṃjñā |",
  "SA20n1395:349": "yāni punaḥ śraddhādikuśaladharmapakṣyāṇi bījāni teṣu naivānuśayasaṃjñā dauṣṭhulyasaṃjñā |",
  "SA20n1395:350": "tathā hi |",
  "SA20n1395:351": "teṣāmutpādātkarmaṇya evāśrayo bhavati nākarmaṇyaḥ |",
  "SA20n1395:352": "ataśca sakalamāśrayaṃ dauṣṭhulyopagatatvāddauṣṭhulyasvabhāvāttathāgatā duḥkhataḥ prajñāpayanti yaduta saṃskāraduḥkhatayā ||",
  "SA20n1395:353": "bījaparyāyāḥ punardhāturgotraṃ prakṛtirhetuḥ satkāyaḥ prapañca ālaya upādānaṃ duḥkhaṃ satkāyadṛṣṭyadhiṣṭhānamasmimānādhiṣṭhānaṃ cetyevambhāgīyāḥ paryāyā veditavyāḥ ||",
  "SA20n1395:354": "parinirvāṇakāle punarviśuddhānāṃ yogināṃ parivṛttāśrayāṇāṃ sarvakliṣṭadharmanirbīja āśrayaḥ parivartate |",
  "SA20n1395:355": "sarvakuśalāvyākṛtadharmabījeṣu ca pratyayān vikalīkaroti |",
  "SA20n1395:356": "adhyātmapratyayadarśitāṃ ca pratilabhate ||",
  "SA20n1395:357": "[garbhāvasthā]",
  "SA20n1395:358": "sa punargarbho&#39;",
  "SA20n1395:359": "ṣṭatriṃśatā saptāhaiḥ sarvāṅgapratyaṅgopeto bhavati |",
  "SA20n1395:360": "tataḥ paraṃ caturaheṇa jāyate |",
  "SA20n1395:361": "yathoktaṃ bhagavatā garbhāvakrāntisūtre |",
  "SA20n1395:362": "sa punaḥ sampūrṇo bhavati navabhirmāsaiḥ pareṇa vā punariti |",
  "SA20n1395:363": "aṣṭabhiḥ punarmāsaiḥ sampūrṇo nottamasampūrṇaḥ |",
  "SA20n1395:364": "ṣaḍbhiḥ saptabhirvā māsairasampūrṇa eva vikalo vā |",
  "SA20n1395:365": "tasyāṃ punaḥ ṣaḍāyatanāvasthāyāṃ māturabhyantarajātaudariko rasoyenāsya puṣṭirbhavati |",
  "SA20n1395:366": "kalalādyāsu punaḥ sūkṣmatarāsvavasthāsu sūkṣmeṇa rasena puṣṭirveditavyā ||",
  "SA20n1395:367": "sa ca garbho&#39;",
  "SA20n1395:368": "ṣṭāvasthaḥ |",
  "SA20n1395:369": "aṣṭāvasthāḥ katamāḥ |",
  "SA20n1395:370": "kalalāvasthā arbudāvasthā peśyavasthā ghanāvasthā praśākhāvasthā keśaromanakhāvasthā indriyāvasthā vyañjanāvasthā ca |",
  "SA20n1395:371": "tatra śaropanivaddhamantardravaṃ kalalaṃ |",
  "SA20n1395:372": "sāntarbahiḥ śarībhūtaṃ dadhīyamānamaprāptaṃ ca māṃsāvasthamarbudaṃ |",
  "SA20n1395:373": "māṃsībhūtaṃ śithilaṃ ca peśī |",
  "SA20n1395:374": "ghanībhūtamāmarśakṣamaṃ ghanaḥ |",
  "SA20n1395:375": "tata eva cādhimāṃsayogenāṅgapratyaṅganimitta prādurbhāvaḥ praśākhā |",
  "SA20n1395:376": "tataḥ keśaromanakhaprādurbhāvastadavasthaiva |",
  "SA20n1395:377": "tataścakṣurādīnāmindriyāṇāmabhinirvṛttirindriyāvasthā |",
  "SA20n1395:378": "tatastadadhiṣṭhānābhivyaktirvyañjanāvasthā ||",
  "SA20n1395:379": "tataḥ pūrvakarmavaśānmātrā ca viṣamāparihaṇā dviṣamāparihārajaiśca garbhe tadanukūlairvāyubhiḥ keśavaikṛtyaṃ varṇavaikṛtyaṃ tvagvaikṛtyamaṅgavaikṛtyaṃ ca jāyate ||",
  "SA20n1395:380": "kathaṃ keśavaikṛtyaṃ jāyate |",
  "SA20n1395:381": "pūrvaṃ tāvadanena tatsaṃvarṇanīyaṃ pāpakamakuśalaṃ karma kṛtaṃ bhavati |",
  "SA20n1395:382": "mātā vāsya kṣāralavaṇarasaprāyamannapānaṃ bāhulyena niṣevate yena mandakeśaromatāgarbhasya bhavati ||",
  "SA20n1395:383": "kathaṃ varṇavaikṛtyaṃ bhavati |",
  "SA20n1395:384": "karma pūrvavaddhetuḥ |",
  "SA20n1395:385": "pratyutpannaḥ pratyayo mātātyuṣṇātapādiniṣeviṇī bhavati |",
  "SA20n1395:386": "tenāsya kṛṣṇaśyāma varṇatā jāyate |",
  "SA20n1395:387": "atiśītalagarbhagṛhaniveśinī vā bhavati |",
  "SA20n1395:388": "tenāsya śuklavarṇatā bhavati |",
  "SA20n1395:389": "atyuṣṇābhyavahāriṇī vā punarbhavati |",
  "SA20n1395:390": "yenāsya lohitavarṇatā jāyate ||",
  "SA20n1395:391": "kathaṃ tvagvaikṛtyaṃ bhavati |",
  "SA20n1395:392": "karma pūrvavattaddhetuḥ |",
  "SA20n1395:393": "vartamānaḥ pratyayo mātātyarthaṃ maithunadharmaniṣeviṇī bhavati |",
  "SA20n1395:394": "yenāsya dadrulatā vā kacchulatā vā kuṣṭhalatā vā tvagdoṣā jāyante ||",
  "SA20n1395:395": "kathamaṅgavaikṛtyaṃ bhavati |",
  "SA20n1395:396": "karma pūrvavattaddhetuḥ |",
  "SA20n1395:397": "vartamānaḥ pratyayo mātā dhāvanaplavanalaṅghanādīnīryāpathānadhyāpadyate yenāsya viṣamāparihārādaṅgavaikṛtyaṃ jāyate indriyavaikalyaṃ vā bhavet ||",
  "SA20n1395:398": "[sacet]punastrī bhavati sa pṛṣṭhavaṃśaṃ niśrityoraḥ saṃpuraskṛtya vāme pārśve māturavatiṣṭhate |",
  "SA20n1395:399": "sacetpumān bhavati sa uro niśritya pṛṣṭhavaṃśaṃ saṃpuraskṛtya dakṣiṇe pārśve māturavatiṣṭhate ||",
  "SA20n1395:400": "sampūrṇe ca punastasmingarbhe māturadhimātraṃ garbhamasahamānāyā adhyātmabhavā vātāḥ prādurbhavanti ye&#39;",
  "SA20n1395:401": "sya rujaṃ janayanti |",
  "SA20n1395:402": "tasya ca karmavipākajā upapattyaṃśikā vāyavo jāyante |",
  "SA20n1395:403": "te garbhamūrdhvapādamavaśiraskaṃ kurvanti |",
  "SA20n1395:404": "tataḥ sa garbhaḥ kośapariveṣṭita eva niṣkrāmati |",
  "SA20n1395:405": "niṣkrāmataḥ punaḥ sa kośaḥ kukṣau bhavati |",
  "SA20n1395:406": "yonidvāranirgamasamakālaṃ ca punarjātāvasthetyucyate |",
  "SA20n1395:407": "sa jātaḥ krameṇaupapatyaṃśikaṃ ca sparśaṃ spṛśati |",
  "SA20n1395:408": "tadyathā |",
  "SA20n1395:409": "cakṣuḥsaṃsparśaṃ prajñaptiṃ cānupatati yaduta lokayātrāvyavahārānuśikṣamāṇatayā |",
  "SA20n1395:410": "kulaṃ vādhyāvasati |",
  "SA20n1395:411": "yaduta vṛddheranvayādindriyāṇāṃ paripākāt |",
  "SA20n1395:412": "karmāṇi ca karoti yaduta laukikāni śilpakarmasthānāni |",
  "SA20n1395:413": "viṣayāṃścopabhuṅkte yaduta rūpādīniṣṭāniṣṭān |",
  "SA20n1395:414": "sa duḥkhaṃ ca pratisaṃvedayate yaduta pūrvakarmapratyayaṃ vā vartamānapratyayaṃ vā |",
  "SA20n1395:415": "yathā pratyayahāryaśca bhavati yaduta pañcagatigamanapratyayairvā nirvāṇagamanapratyayairvā ||",
  "SA20n1395:416": "yeṣāṃ ca sattvānāṃ yasminsattvanikāya ātmabhāvasya prādurbhāvo bhavati tatra yā sattvasabhāgatā sā teṣāṃ sattvānāṃ caturbhiḥ pratyayaiḥ pratyayakāryaṃ karoti |",
  "SA20n1395:417": "bījadharmopasaṃhāreṇāhāropacayena rakṣāvidhānena kāyavākkarmābhisaṃskārānuśikṣaṇatayā ca |",
  "SA20n1395:418": "tadyathā |",
  "SA20n1395:419": "mātāpitarau tatprathamataḥ śukraśoṇitamupasaṃharataḥ |",
  "SA20n1395:420": "tato jātaṃ viditvā tadupamenāhāreṇa stanyena cāpāyayanti poṣayanti saṃvardhayanti |",
  "SA20n1395:421": "tatastatra tatrānuvicarantamakālacaryāyā viṣamacaryāyā ārakṣāvidhānaṃ kurvanti |",
  "SA20n1395:422": "tataḥ saṃlāpavyavahāramanuśikṣayanti vṛddheranvayādindriyāṇāṃ paripākāt |",
  "SA20n1395:423": "tepyanyeṣām anuśikṣayanti |",
  "SA20n1395:424": "evamamī sattvā anādikālaṃ sukhaduḥkhe pratyanubhavanti |",
  "SA20n1395:425": "no tu sukhaduḥkhavyatikramamavāpnuvanti yāvanna buddhānāṃ bodhimāgamya parato ghoṣānvayādadhyātmaṃ ca yoniśo manasi kārādāsravakṣayamanuprāpnuvanti |",
  "SA20n1395:426": "tadidaṃ sudurbudhaṃ padaṃ yaduta",
  "SA20n1395:427": "na me kvacana kaścana kiścanāsti |",
  "SA20n1395:428": "nāpyahaṃ kvacana kasyacitkiñciditi |",
  "SA20n1395:429": "evaṃ tāvadādhyātmikānāṃ bhāvānāṃ cyutyupapādo bhavati ||",
  "SA20n1395:430": "[saṃvartavivarttau]",
  "SA20n1395:431": "kathaṃ punarbāhyānāṃ bhāvānāṃ saṃvartavivarto bhavati |",
  "SA20n1395:432": "saṃvartavivartasaṃvartanīyena karmaṇā |",
  "SA20n1395:433": "sacetsaṃvartasaṃvartanīyaṃ karma pratyupasthitaṃ bhavati tato bāhyena saṃvartapratyayena teṣāṃ saṃvarto bhavati |",
  "SA20n1395:434": "no tu yathādhyātmikānāmāyuḥkṣepāt |",
  "SA20n1395:435": "tatkasya hetoḥ |",
  "SA20n1395:436": "tathā hi |",
  "SA20n1395:437": "bāhyabhāvā rūpiṇa audārikāścāturmahābhūtikā sthāvarasantatayaśca na tu tathādhyātmikāḥ |",
  "SA20n1395:438": "teṣāṃ ca bhājanānāṃ yadvivartasaṃvartanīyaṃ karma tanniyataṃ kalpākṣepakaṃ |",
  "SA20n1395:439": "na tata ūrdhvaṃ nārvāk ||",
  "SA20n1395:440": "yatpunaḥ sattvasaṃṅkhyātaṃ tasya nāsti kālaniyamaḥ |",
  "SA20n1395:441": "tathā hi |",
  "SA20n1395:442": "te vicitrakarmābhisaṃskārāḥ |",
  "SA20n1395:443": "tasmāt teṣāṃ pareṇāpi kalpādbhavati tataścārvānyāvaddaśa saṃvatsarāditi ||",
  "SA20n1395:444": "sa punaḥ saṃvartastrividho veditavyaḥ |",
  "SA20n1395:445": "tejaḥsaṃvartanyavīcimupādāya yāvadbrahmalokātsaṃvartate |",
  "SA20n1395:446": "apsaṃvartanī sakalaṃ dvitīyaṃ dhyānaṃ saṃvartate |",
  "SA20n1395:447": "vāyusaṃvartanī yāvatsakalaṃ tṛtīyaṃ dhyānaṃ saṃvartate |",
  "SA20n1395:448": "caturthe punardhyāne teṣāṃ caturthadhyānabhūmikānāṃ devānāṃ sahaiva vimānairutpattiḥ |",
  "SA20n1395:449": "sahaiva vimānaiḥ pracyutirbhavati |",
  "SA20n1395:450": "tasmātteṣāṃ nāsti saṃvarto |",
  "SA20n1395:451": "nāsti saṃvartakāraṇaṃ |",
  "SA20n1395:452": "trīṇi saṃvartanīśīrṣāṇi |",
  "SA20n1395:453": "dvitīyaṃ dhyānaṃ tṛtīyaṃ dhyānaṃ caturtha dhyānaṃ ||",
  "SA20n1395:454": "sa punarayaṃ loko viṃśatimantarakalpān saṃvartate |",
  "SA20n1395:455": "viṃśatimantarakalpān saṃvṛttastiṣṭhati |",
  "SA20n1395:456": "viśatimantarakalpānvivartate |",
  "SA20n1395:457": "viṃśatimantarakalpān vivṛttastiṣṭhati |",
  "SA20n1395:458": "te bhavantyaśītirantarakalpāḥ |",
  "SA20n1395:459": "sa eca mahākalpaḥ saṃkhyāprajñaptitaḥ |",
  "SA20n1395:460": "tatra brahmaloke kalpamāyuḥ |",
  "SA20n1395:461": "sa ca sarvapaścātsaṃvartate |",
  "SA20n1395:462": "sarvaprathamaṃ punaḥ sa eva vivartate ||",
  "SA20n1395:463": "tasya ca kalpasyānyathā vyavasthānaṃ draṣṭavyaṃ |",
  "SA20n1395:464": "brahmakāyikānāṃ viṃśatirantarakalpāḥ kalpa iti kṛtvāyuṣo vyavasthānaṃ |",
  "SA20n1395:465": "brahmapurohitānāṃ catvāriṃśadantarakalpāḥ kalpa iti kṛtvā yuṣo vyavasthānaṃ |",
  "SA20n1395:466": "mahābrahmaṇāṃ ṣaṣṭirantarakalpāḥ kalpa iti kṛtvāyuṣo vyavasthānaṃ ||",
  "SA20n1395:467": "tejaḥsaṃvartanī katamā bhavati |",
  "SA20n1395:468": "sa samayo yadāparimitāyuṣaḥ sattvā āyuṣā hīyamānā yāvadaśītivarṣasahasrāyuṣo bhavanti |",
  "SA20n1395:469": "te punarakuśalānāṃ dharmāṇāṃ samādānahetorhīyamānā yāvaddaśavarṣāyuṣo bhavanti |",
  "SA20n1395:470": "te punaḥ saṃvegaprāptānāṃ kuśalānāṃ dharmāṇāṃ samādānahetorāyuṣā vardhamānāḥ punaryāvadaśītivarṣasahasrāyuṣo bhavantīti yaścāyamapakarṣo yaścāyamutkarṣastaddvayam abhisamasyāntarakalpa ityucyate |",
  "SA20n1395:471": "saṃkhyāvyavasthānataḥ |",
  "SA20n1395:472": "tasya punarantarakalpasya tribhirniyāṇaṃ bhavati durbhikṣeṇa rogeṇa śastreṇa ca |",
  "SA20n1395:473": "tatpunardubhikṣaṃ yadā triṃśadvarṣāyuṣo manuṣyā bhavanti |",
  "SA20n1395:474": "evaṃrūpaṃ ca punaḥ punaḥ prajñāyate yajjīrṇāsthyapi kvāthayitvā yātrāṃ kalpayati |",
  "SA20n1395:475": "yacca tatra kadācit kathañcidyavakalaṃ vā taṇḍulakalaṃ vā kola kulatthatilakalaṃ vādhigacchati taṃ maṇiratnamiva samudge prakṣipya vikarṣati |",
  "SA20n1395:476": "te ca sattvā yadbhūyasā nisthāmāḥ pṛthivyāmuttānakā nipatitā utthātumapi na śaknuvanti |",
  "SA20n1395:477": "evaṃrūpeṇa durbhikṣeṇa yadbhūyasā sattvāḥ kālaṃ kurvanti ||",
  "SA20n1395:478": "tatpunadurbhikṣaṃ paraṃ saptavarṣāṇi saptamāsānsaptāhorātrāṇi bhavati |",
  "SA20n1395:479": "tataḥ pareṇa niryātaṃ vaktavyaṃ |",
  "SA20n1395:480": "te ca sattvāḥ saṅgamya samāgamya mṛdukaṃ saṃvegaṃ labhante |",
  "SA20n1395:481": "teṣāṃ tena hetunā tena pratyayenāyuṣaścāhānirbhavati durbhikṣasya ca vyāvṛttiḥ ||",
  "SA20n1395:482": "yadā punarviṃśativarṣāyuṣo manuṣyā bhavanti |",
  "SA20n1395:483": "tasyaiva saṃvegasya punarvigamāddhīyamānāstadā bahava ītaya upadravā upāyāsā bhavanti |",
  "SA20n1395:484": "te vyādhibahulā yadbhūyasā kālaṃ kurvanti |",
  "SA20n1395:485": "sa punasteṣāṃ rogaḥ paraṃ saptamāsānsapta cāhorātrāṇi bhavati |",
  "SA20n1395:486": "tataḥ pareṇa niryāto vaktavyaḥ |",
  "SA20n1395:487": "tataste sattvā madhyasaṃvegāḥ |",
  "SA20n1395:488": "tena hetunā tena pratyayena punarāyuṣā na hīyante |",
  "SA20n1395:489": "te ca rogā na pravartante ||",
  "SA20n1395:490": "yadā punarmanuṣyā daśavarṣāyuṣo bhavanti |",
  "SA20n1395:491": "tasyaiva saṃvegasya vigamādāyuṣā hīyamānāstadā teṣāmanyonyaṃ sattvaṃ dṛṣṭvā tīvraṃ vadhakacittaṃ pratyupasthitaṃ bhavati |",
  "SA20n1395:492": "tataste yadeva tṛṇaṃ vā śarkarāṃ vā kaṭhallaṃ vā gṛhṇanti tāni bhavanti tīkṣṇāni śastrāṇi suniśitāni |",
  "SA20n1395:493": "yaiste&#39;nyonyaṃ vipraghātikāṃ kurvanti |",
  "SA20n1395:494": "tacca paraṃ saptadivasāni bhavanti |",
  "SA20n1395:495": "tataḥ pareṇa niryāto vaktavyaḥ ||",
  "SA20n1395:496": "teṣāṃ ca sattvānāṃ tadā paramāstisro vipattayo bhavanti |",
  "SA20n1395:497": "tadyathā |",
  "SA20n1395:498": "āyurvipattirāśrayavipattirupakaraṇavipattiśca |",
  "SA20n1395:499": "tatrāyurvipattiḥ paraṃ daśavarṣāṇi |",
  "SA20n1395:500": "tatrāśrayavipattiḥ paraṃ vitastirmuṣṭiścāśrayasya parimāṇaṃ bhavati |",
  "SA20n1395:501": "tatropakaraṇavipattiḥ |",
  "SA20n1395:502": "kodravobhojanānāṃ magryo bhavati |",
  "SA20n1395:503": "keśakambalo vastrāṇāmagryo bhavati |",
  "SA20n1395:504": "śastramalaṅkārāṇāmagryaṃ bhavati |",
  "SA20n1395:505": "pañcarasāḥ sarveṇa sarvamantardhīyante |",
  "SA20n1395:506": "sarpīraso madhurasastailarasa ikṣuvikāraraso lavaṇarasaśca |",
  "SA20n1395:507": "tataste sattvāḥ adhimātrasaṃvegā |",
  "SA20n1395:508": "na punaḥ saṃvegātparihīyante |",
  "SA20n1395:509": "tāṃścāyuṣaḥ parihāṇīyānakuśalāndharmātparihāyāyurvīryakārakānkuśalāndharmānsamādāya vartante |",
  "SA20n1395:510": "anyonyaṃ saṅgamya samāgamya punarapyāyuṣā vardhante |",
  "SA20n1395:511": "varṇena balena sukhenaiśvaryādhipatyena ca vardhante |",
  "SA20n1395:512": "yāvadaśītivarṣasahasrāyuṣo bhavanti |",
  "SA20n1395:513": "evaṃ viṃśatirapakarṣā viṃśatirutkarṣāḥ |",
  "SA20n1395:514": "cattvāriṃśadapakarṣoktarṣā yadā niryātā bhavanti tadā sarvapaścima utkarṣe narakebhyaḥ sattvāścyavante nopapadyante |",
  "SA20n1395:515": "sakalacyutau ca teṣāṃ saṃvṛtto loko vaktavyo yaduta narakasaṃvartanyā |",
  "SA20n1395:516": "yathā narakasaṃvartanyaiva tiryaksaṃvartanyā pretasaṃvartanyā ||",
  "SA20n1395:517": "manuṣyeṣu punaranyatamaḥ sattvo dharmatāpratilambhiko yāvaddvitīyaṃ dhyānamupasampadya viharati |",
  "SA20n1395:518": "tasyānuśikṣamāṇā anye&#39;",
  "SA20n1395:519": "pi sattvā dharmatāpratilambhikā yāvadvitīyaṃ dhyānamupasampadya viharanti |",
  "SA20n1395:520": "ta itaścyutā ābhāsvare devanikāya upapadyante |",
  "SA20n1395:521": "tadā cāyaṃ lokaḥ saṃvṛtto vaktavyo yaduta manuṣyasaṃvartanyā |",
  "SA20n1395:522": "yathā ca manuṣyasaṃvartanyā evaṃ devasaṃvartanyā ||",
  "SA20n1395:523": "yadā ca pañcagatike lokasanniveśa eko&#39;",
  "SA20n1395:524": "pi sattvo na prajñāyate tadopakaraṇa sambhavo&#39;",
  "SA20n1395:525": "pi na prajñāyate |",
  "SA20n1395:526": "yadopakaraṇasambhavo&#39;",
  "SA20n1395:527": "pi na prajñāyate tadā vṛṣṭirapi na prajñāyate |",
  "SA20n1395:528": "deve khalvavarṣati ye&#39;",
  "SA20n1395:529": "syāṃ mahāpṛthivyāṃ tṛṇauṣadhivanaspatayasta ucchuṣyante |",
  "SA20n1395:530": "idameva ca sūryamaṇḍalaṃ santāpakataraṃ bhavatyakālavṛṣṭiparigṛhītaṃ |",
  "SA20n1395:531": "ṣaṭprakāradāhyavastvadhikārataścāpareṣā sūryamaṇḍalānāṃ prādurbhāvo bhavati yaduta sattvānāmeva saṃvartanīkarmādhipatyataḥ |",
  "SA20n1395:532": "tāni punaḥ sūryamaṇḍalānyasmātsūryamaṇḍalāccaturguṇasaṃtāpāni prabhāvataḥ |",
  "SA20n1395:533": "te punaḥ sapta bhūtvā sapta guṇaṃ tāpayanti |",
  "SA20n1395:534": "ṣaḍvastūni katamāni |",
  "SA20n1395:535": "ku...(?)mahā...drā (?)yeṣāṃ dvitīyena sūryamaṇḍalena śoṣaḥ |",
  "SA20n1395:536": "kunadyo mahānadyo yāsāṃ tṛtīyena sūryamaṇḍalena śoṣaḥ |",
  "SA20n1395:537": "anavataptaṃ mahāsaro yasya caturthena sūryamaṇḍalena śoṣaḥ |",
  "SA20n1395:538": "mahāsamudro&#39;",
  "SA20n1395:539": "sya pañcamena sūryamaṇḍalenaśoṣaḥ |",
  "SA20n1395:540": "ṣaṣṭhasya caikadeśena śoṣaḥ |",
  "SA20n1395:541": "sumerurmahāpṛthivī ca yayoḥ ṣaṣṭhenaiva saptamena ca sūryamaṇḍalena sārataravigrahatayā dāhaḥ |",
  "SA20n1395:542": "tata eva cārcirvāyunā preritā yāvadbrahmalokaṃ dahantī paraiti ||",
  "SA20n1395:543": "tānyetāni bhavanti punastrīṇi vastūni |",
  "SA20n1395:544": "apsambhavaṃ vastu tṛṇādayo yeṣāṃ prathamenaiva śoṣaḥ |",
  "SA20n1395:545": "tadevābvastu yasyāparaiḥ pañcabhiḥ śoṣaḥ |",
  "SA20n1395:546": "sthāvaraṃ sāravigrahaṃ vastu yasya dvābhyāṃ dāhaḥ ||",
  "SA20n1395:547": "tasya khalu lokasanniveśasyaivaṃ dagdhasya dhmātasya yathāsūtrameva vistareṇa masirapi na prajñāyate chārikāpi na prajñāyate |",
  "SA20n1395:548": "iyatā lokaḥ saṃvṛtto bhavati yaduta bhājanasaṃvartanyā |",
  "SA20n1395:549": "viśatiścāntarakalpā ativṛttāḥ |",
  "SA20n1395:550": "tathā saṃvṛttaśca loko viṃśatyantarakalpāṃstiṣṭhati ||",
  "SA20n1395:551": "apsaṃvartanī katamā |",
  "SA20n1395:552": "yataśca sapta tejaḥsaṃvartanyaḥ samatikrāntā bhavanti tato dvitīye dhyāne sahajo&#39;",
  "SA20n1395:553": "bdhātuḥ sambhavati yastaṃ bhājanalokaṃ lavaṇamivābdhāturvilopayati |",
  "SA20n1395:554": "sa cābdhātustenaiva bhājanalokena sahāntardhīyate |",
  "SA20n1395:555": "antarhitaśca punastathaiva viṃśatimantarakalpāṃstiṣṭhati ||",
  "SA20n1395:556": "vāyusaṃvartanī katamā |",
  "SA20n1395:557": "yataśca saptāpsaṃvartanyo&#39;",
  "SA20n1395:558": "tivṛttā bhavanti tataḥ punarekā tejaḥsaṃvartanī bhavati |",
  "SA20n1395:559": "tadanantaraṃ tṛtīye dhyāne sahajo vāyudhātuḥ sambhavati |",
  "SA20n1395:560": "yastaṃ bhājanalokaṃ vāyunevāṅgaṃ śoṣayannantardhāpayati |",
  "SA20n1395:561": "sa ca vāyustenaiva sahāntardhīyate |",
  "SA20n1395:562": "tathā hi dṛśyate |",
  "SA20n1395:563": "ekatyasya vāyudhātau prakupite yāvadasthyapi kārśyamāpadyate |",
  "SA20n1395:564": "saṃvṛttaśca tathaiva viṃśātamantarakalpāṃstiṣṭhati ||",
  "SA20n1395:565": "evaṃ hi lokasya saṃvarto bhavati ||",
  "SA20n1395:566": "[vivartaḥ]",
  "SA20n1395:567": "vivartaḥ katamaḥ |",
  "SA20n1395:568": "teṣāmeva viṃśatīnāmantarakalpānāmatyayātpunarvivartakarmādhipatyātsattvānāṃ vivartakalpasamārambho veditavyaḥ |",
  "SA20n1395:569": "tatra tatprathamata ākāśe tṛtīyaṃ dhyānaṃ vivartate |",
  "SA20n1395:570": "yaduta bhājanavivṛttyā |",
  "SA20n1395:571": "yathā tṛtīyaṃ dhyānamevaṃ dvitīyaṃ |",
  "SA20n1395:572": "evaṃ prathamaṃ |",
  "SA20n1395:573": "tatra tṛtīyātsaṃvartaśīrṣātsattvā āyuḥkṣayātpuṇyakṣayāccyutvā tṛtīye dhyāna upapadyante |",
  "SA20n1395:574": "evaṃ sarvatra |",
  "SA20n1395:575": "evaṃ dvitīyātsaṃvartanīśīrṣādditīye dhyāne |",
  "SA20n1395:576": "evaṃ sarvatra ||",
  "SA20n1395:577": "prathamātpunaḥ saṃvartanīśīrṣādanyatamaḥ sattva āyuḥkṣayādyāvatpuṇyakṣayāccyutvā prathamadhyāna upapadyate |",
  "SA20n1395:578": "yadutabrahmaloke |",
  "SA20n1395:579": "sa tatra bhavati brahmā mahābrahmā |",
  "SA20n1395:580": "tasyaikākina utkaṇṭhotpadyate |",
  "SA20n1395:581": "aratiḥ sañjāyate |",
  "SA20n1395:582": "aho vatānyepi sattvā ihopapadyeran |",
  "SA20n1395:583": "tasya ca cittābhisaṃskārādanye&#39;",
  "SA20n1395:584": "pi sattvā āyuḥkṣayādyāvatpuṇyakṣayād dvitīyād dhyānāccyuttvā prathama eva dhyāna upapadyante |",
  "SA20n1395:585": "evametāni trīṇi dhyānāni vivṛttāni bhavanti |",
  "SA20n1395:586": "yaduta sattvavivartanyāpi |",
  "SA20n1395:587": "tataścaturṇāṃ kāmāvacarāṇāṃ devanikāyānāmākāśe vimānāni prādurbhavanti |",
  "SA20n1395:588": "sarveṣāṃ ca teṣāmākāśavimānānāṃ nirmāṇavatsambhavo draṣṭavyaḥ |",
  "SA20n1395:589": "teṣu cābhāsvarāddevanikāyātsattvāścyutvopapadyante pūrvavat |",
  "SA20n1395:590": "tataḥ paścādiha trisāhasramahāsāhasra lokadhātu pramāṇaṃ vāyumaṇḍalamabhinirvartate trisāhasramahāsāhasrasya lokasya pratiṣṭhābhūtamavaimānikānāṃ sattvānāṃ ca |",
  "SA20n1395:591": "tatpunardvividham |",
  "SA20n1395:592": "uttānaśayaṃ pārśvaśayaṃ ca |",
  "SA20n1395:593": "yena tāsāmaraṃ tiryagvimānaḥ adhaścāyatanaṃ (?) |",
  "SA20n1395:594": "tatastasyopari tatkarmādhipatyena kāñcanagarbhā meghāḥ sambhavanti |",
  "SA20n1395:595": "yato vṛṣṭiḥ sañjāyate |",
  "SA20n1395:596": "tāścāpo vāyumaṇḍale santiṣṭhante |",
  "SA20n1395:597": "tato vāyavaḥ sambhūyāpaḥ saṃmūrchayanti kaṭhinīkurvanti |",
  "SA20n1395:598": "sā bhavati kāñcanamayī pṛthivyūrdhvañcādhaścodakavimarda kṣamatvāt ||",
  "SA20n1395:599": "tasyāṃ vivṛttāyāṃ punastasyopari tatkarmādhipatyādeva nānādhātugarbho meghaḥ sambhavati |",
  "SA20n1395:600": "yato vṛṣṭiḥ sañjāyate |",
  "SA20n1395:601": "tāścāpaḥ kāñcanamayyāṃ pṛthivyāṃ santiṣṭhante |",
  "SA20n1395:602": "tathaiva ca punarvāyavaḥ saṃmūrchayāṃnta kaṭhinīkurvanti |",
  "SA20n1395:603": "tatra ca yaḥ śubho&#39;",
  "SA20n1395:604": "graḥ śreṣṭhaḥ praṇīto dhātustato vāyusaṃhāra vaśena sumeruḥ sañjāyate catūratnamayaḥ suvarṇamayo rūpyamayaḥ sphaṭikamayo vaidūryamayaḥ ||",
  "SA20n1395:605": "yaḥ punastatra madhyo dhātustasmātsapta kāñcanaparvatā abhinirvartante |",
  "SA20n1395:606": "tadyathā yugandharo vinatako&#39;",
  "SA20n1395:607": "śvakarṇagiriḥ sudarśanaḥ khadiraka īṣādharo nimindharaśca |",
  "SA20n1395:608": "te punaranuparipāṭikayā sumeruṃ parivārya sthitāḥ ||",
  "SA20n1395:609": "sumeroḥ punaḥ parimāṇamaśīti |",
  "SA20n1395:610": "yojanasahasrāṇyucchrāyeṇa tathā vistāreṇa |",
  "SA20n1395:611": "aśītirevāpsu nimagnaḥ |",
  "SA20n1395:612": "tasya cārdhena pramāṇena yugandharaḥ |",
  "SA20n1395:613": "tata uttarottarārdhapramāṇatayā tadanyeṣāṃ kāñcanaparvatānāṃ vinatakādīnāṃ nimindharaparyavasānānāṃ pramāṇaṃ veditavyaṃ |",
  "SA20n1395:614": "teṣāmeva ca parvatānāṃ yāni kūṭāni tatprakāraprabhedasādharmyeṇa teṣāmapi tāni nāmāni draṣṭavyāni ||",
  "SA20n1395:615": "hīnātpunardhātoścaturṣu sumerupārśveṣu bahiḥ kāñcanaparvatānāṃ catvāro dvīpā antardvīpāścāṣṭau cakravāḍaśca parvato nimindharasya parvatasyārdhapramāṇena |",
  "SA20n1395:616": "tena ca cāturdvīpikaṃ cakrīkṛtaṃ |",
  "SA20n1395:617": "asurabhavanāni cādhastāt sumerorudaka sannihitāni |",
  "SA20n1395:618": "himavāṃśca parvato&#39;",
  "SA20n1395:619": "navataptasya sarasaḥ sāmantena |",
  "SA20n1395:620": "tataścādhastādaṣṭau narakasthānāni |",
  "SA20n1395:621": "mahānarakāṇāṃ pratyekanarakāṇāṃ ca |",
  "SA20n1395:622": "narakāṇāṃ sāmanta narakāṇāṃ ca |",
  "SA20n1395:623": "ekatyānāṃ ca tiraścāṃ pretānāṃ ||",
  "SA20n1395:624": "te punaścatvāro dvīpāḥ |",
  "SA20n1395:625": "tadyathā jambūdvīpo pūrvavideho&#39;",
  "SA20n1395:626": "varagodānīya uttarakuruśca |",
  "SA20n1395:627": "tatra jambūdvīpaḥ śakaṭākāraḥ |",
  "SA20n1395:628": "ardhacandrākāraḥ pūrvavidehaḥ |",
  "SA20n1395:629": "parimaṇḍalo godānīyaḥ |",
  "SA20n1395:630": "caturaścaścottarakuruḥ ||",
  "SA20n1395:631": "ardhasaptamāni yojanasahasrāṇi parimāṇena jambūdvīpaḥ |",
  "SA20n1395:632": "saptayojanasahasrāṇi parimāṇena pūrvavidehaḥ |",
  "SA20n1395:633": "ardhāṣṭamāni yojanasahasrāṇi parimāṇenāvaragodānīyaḥ |",
  "SA20n1395:634": "aṣṭau yojanasahasrāṇi parimāṇenottarakuruḥ ||",
  "SA20n1395:635": "teṣāṃ punaḥ saptānāṃ kāñcanaparvatānāmantarāle yadudakaṃ tadaṣṭāṅgopetaṃ |",
  "SA20n1395:636": "sa cābhyantaraḥ samudraḥ |",
  "SA20n1395:637": "tatra nāgānāṃ bhavanāni ||",
  "SA20n1395:638": "aṣṭāvime nāgāḥ kalpasthā dharaṇindharāḥ |",
  "SA20n1395:639": "nanda upanando&#39;",
  "SA20n1395:640": "śvataro mucilindo manasvī dhṛtarāṣṭro mahākāla elapatraśca ||",
  "SA20n1395:641": "te devāsuraṃ saṃgrāmamanubhavantyapi pratyanubhavantyapi ||",
  "SA20n1395:642": "śakrasya devendrasya balaṃ catvāri nāgakulāni |",
  "SA20n1395:643": "aṇḍajo nāgo jarāyujaḥ saṃsvedaja aupapādukaśca |",
  "SA20n1395:644": "catvāraḥ suparṇinaḥ |",
  "SA20n1395:645": "aṇḍajo jarāyujaḥ saṃsvedaja aupapādukaśca ||",
  "SA20n1395:646": "tasmāccābhyantarātsamudrādyadbāhyamudakaṃ sa bāhyaḥ samudraḥ |",
  "SA20n1395:647": "tasya ca sumerormūlataścatasraḥ pariṣaṇḍāḥ |",
  "SA20n1395:648": "prathamā pariṣaṇḍā ṣoḍaśayojanasahasraparimāṇā sumerornirgatā |",
  "SA20n1395:649": "tasyārdhārdhaḥ śeṣāṇāṃ parimāṇaṃ yathākramaṃ |",
  "SA20n1395:650": "prathamāyāṃ karoṭapāṇayo dvitīyāyāṃ rudhirapāṇayastṛtīyāyāṃ sadāmadāścaturthyāṃ mālādharāḥ |",
  "SA20n1395:651": "uparimerutale caturṣu koṇeṣu catvāraḥ kūṭāḥ pañcayojanaśatocchrāyāḥ |",
  "SA20n1395:652": "teṣu vajrapāṇayo yakṣāḥ prativasanti ||",
  "SA20n1395:653": "yugandharasya ca caturṣu pārśveṣu mahārājānāṃ rājadhānyaḥ |",
  "SA20n1395:654": "pūrvapaścimadakṣiṇottareṣu yathākramaṃ dhṛtarāṣṭravirūḍhakavirūpākṣavaiśravaṇānāṃ |",
  "SA20n1395:655": "sarveṣu kāñcanaparvateṣu teṣāṃ mahārājānāṃ grāmanigamajanapadāḥ ||",
  "SA20n1395:656": "himavataḥ parvatarājñaḥ sāmantakena surapārśvo nāma kāñcanamayaḥ prāgbhāraḥ pañcāśadyojanāyāmastāvadvistāra eva |",
  "SA20n1395:657": "supratiṣṭhasya nāgarājasya so&#39;dhivāsaḥ |",
  "SA20n1395:658": "sa ca śakrasya devendrasya saṅgrāmāvacaraḥ |",
  "SA20n1395:659": "tatra ca supratiṣṭhito nāma vṛkṣarājaḥ saptatālapaṃktiparivāraḥ |",
  "SA20n1395:660": "mandākinī ca puṣkariṇī śataparivārā tasyaiva supratiṣṭhitasya krīḍābhūmiḥ |",
  "SA20n1395:661": "yatrāsau kāmarūpī bhūtvā tasyāḥ puṣkariṇyā basamṛṇālānyāvṛhya paribhuṃkte |",
  "SA20n1395:662": "sa ca pañcahastinīśataparivāraḥ ||",
  "SA20n1395:663": "tasyaiva sāmantakenānavataptaṃ mahāsaraḥ pañcāśadyojanagambhīraṃ pañcāśadyojanavistāraṃ suvarṇavālukāstṛtamaṣṭāṅgopetapānīyasampannamabhirūpaṃ darśanīyaṃ prāsādikaṃ |",
  "SA20n1395:664": "yataścatasro mahānadyaḥ sambhedaṃ gacchanti |",
  "SA20n1395:665": "tadyathā gaṅgā sindhuḥ sītā vakṣuśca |",
  "SA20n1395:666": "tasmiṃśca sumerutale devapurī sanniviṣṭā daśayojanasahasraparimāṇā dairdhyeṇa vaipulyena ca |",
  "SA20n1395:667": "anyatra teṣāṃ devānāṃ grāmanigamajanapadāḥ |",
  "SA20n1395:668": "tasya sumeroścatvāri mukhāni |",
  "SA20n1395:669": "jambūdvīpādayaścatvāro dvīpāḥ |",
  "SA20n1395:670": "te tasya bhavanti catvāraḥ pārśvāḥ |",
  "SA20n1395:671": "yo jambūdvīpamukhaḥ pārśvaḥ sa vaidūryamayaḥ |",
  "SA20n1395:672": "yaḥ pūrvavidehamukhaḥ sa rūpyamayaḥ |",
  "SA20n1395:673": "yo&#39;varagodānīyamukha sa suvarṇamayaḥ |",
  "SA20n1395:674": "ya uttarakurumukhaḥ sa sphaṭikamayaḥ ||",
  "SA20n1395:675": "jambūdvīpasya ca sāmantakena cakravartipathaḥ suvarṇamayaḥ caturmahārājakāyikasattva...mahāsamudranimagnastiṣṭhati |",
  "SA20n1395:676": "cakravartirājasya prādurbhāvājjānumātraṃ mahāsamudrātpānīyaṃ śuṣyati ||",
  "SA20n1395:677": "anavataptasya saraso dakṣiṇabhāgena mahājambūryasya nāmnāyaṃ jambūdvīpaḥ |",
  "SA20n1395:678": "tasyottarabhāgena mahatī kūṭaśalmalī |",
  "SA20n1395:679": "yatra catvāraḥ suparṇinaḥ prativasanti ||",
  "SA20n1395:680": "teṣāṃ caturṇāṃ dvīpānāmekaikasya dvīpasya dvāvantaradvīpau |",
  "SA20n1395:681": "ekaścātra rākṣasadvīpaḥ ||",
  "SA20n1395:682": "evamabhinirvṛtte bhājanaloka ābhāsvarāddevanikāyātsattvāścyutvehotpadyante |",
  "SA20n1395:683": "pūrvavadeva prathamakalpasaṃvedanīyena karmaṇā |",
  "SA20n1395:684": "tacca paramagryāṃ śreṣṭhaṃ kāmāvacaraṃ karma |",
  "SA20n1395:685": "tadaiva ca tasya karmaṇaḥ phalābhinirvṛttirnānyadā |",
  "SA20n1395:686": "te ca sattvāstasminsamaye prathamakalpakā ityucyante |",
  "SA20n1395:687": "te ca bhavanti rūpiṇo manomayā ityanusūtrameva sarva |",
  "SA20n1395:688": "na ca tasminsamaye gṛhāgāragrāmasanniveśo bhavati |",
  "SA20n1395:689": "samatalā kevalaṃ sarvā mahī bhavati ||",
  "SA20n1395:690": "tatasteṣāṃ sattvānāṃ bhūmirasaḥ prādurbhavati |",
  "SA20n1395:691": "evaṃ krameṇa parpaṭakaṃ vanalatā akṛṣṭoptaśālirakaṇo&#39;tuṣaḥ |",
  "SA20n1395:692": "tataḥ kaṇaśca tuṣaśca taṇḍulaphalaṃ paryavanahati |",
  "SA20n1395:693": "tataḥ ṣaṇḍāvaṣaṇḍe tiṣṭhate śāliḥ |",
  "SA20n1395:694": "tataste sattvāstatparigrahe sandṛśyante |",
  "SA20n1395:695": "tatasteṣāṃ sattvānāṃ rasādiparibhogāddaurvarṇyaṃ prādurbhavati |",
  "SA20n1395:696": "prabhāvaścāntardhīyate |",
  "SA20n1395:697": "yaśca prabhūtataraṃ bhuṅkte sa durvarṇataro bhavati gurukakāyataraḥ |",
  "SA20n1395:698": "tataḥ sattvaḥ sattvamavamanyate |",
  "SA20n1395:699": "teṣāmakuśalānāṃ dharmānāṃ samudācārahetoruttarottararasādyantardhānaṃ bhavati |",
  "SA20n1395:700": "yathāsūtrameva vistareṇa |",
  "SA20n1395:701": "tato&#39;nyonyaṃ cakṣuṣā cakṣurupanidhyāya prekṣante |",
  "SA20n1395:702": "tataḥ saṃrajyante |",
  "SA20n1395:703": "tataḥ strīpuruṣasaṃvartanīyena karmaṇaikatyānāṃ strīndriyaṃ prādurbhavati ekatyānāṃ puruṣendriyaṃ |",
  "SA20n1395:704": "tato vipratipadyete dvayadvayasamāpattitaḥ |",
  "SA20n1395:705": "tato vijugupsyante paraiḥ |",
  "SA20n1395:706": "tatastannimittamagārāṇi māpayanti |",
  "SA20n1395:707": "śāliparigrahanaimittikaṃ ca kṣetraparigrahamapi kurvanti |",
  "SA20n1395:708": "tatastannaimittikaṃ adattādānamākarṣaṇaparākarṣaṇaṃ prajñāyate |",
  "SA20n1395:709": "tatastannimittaṃ rājānaṃ sthāpayanti niṣeddhāraṃ |",
  "SA20n1395:710": "sa ca bhavati mahāsammato |",
  "SA20n1395:711": "evaṃ tasya ca kṣatriyamaṇḍalasya yathāsūtraṃ brāhmaṇavaiśyaśūdramaṇḍalānāṃ loke prādurbhāvo bhavati |",
  "SA20n1395:712": "tasya ca tadāśrayasanniviṣṭasyāvabhāsasyāntardhānādandhakārasya loke prādurbhāvo bhavati |",
  "SA20n1395:713": "tataḥ sūryācandramasornakṣatrāṇāṃ ca loke prādurbhāvo bhavati ||",
  "SA20n1395:714": "tatra sūryamaṇḍalasya parimāṇamekapañcāśadyojanāni |",
  "SA20n1395:715": "candramaṇḍasya punaḥ pañcāśat |",
  "SA20n1395:716": "tatra sūryamaṇḍalaṃ tejaḥsphaṭikamayaṃ |",
  "SA20n1395:717": "caṇdramaṇḍalaṃ punarudakasphaṭikamayaṃ |",
  "SA20n1395:718": "tayoḥ punaścandramaṇḍalaṃ śīghrataragati ca veditavyamaniyatagati ca |",
  "SA20n1395:719": "sūryamaṇḍalaṃ punardvayordvīpayoryugapadālokaṃ karoti dvayoryugapadandhakāraṃ |",
  "SA20n1395:720": "tatrai katra madhyāhna ekatrodaya ekatrārdharātryekatrāstaṅgamaḥ |",
  "SA20n1395:721": "sarveṣāṃ candrasūryanakṣatragaṇānāṃ sumerorardhena gatisañcāraḥ |",
  "SA20n1395:722": "sa punaryugandharasamaḥ |",
  "SA20n1395:723": "te punaryadā śliṣṭāḥ sumerorvahanti tadā nidāghaḥ prajñāyate |",
  "SA20n1395:724": "yadā viśliṣṭā bhavanti tadā hemantaḥ prajñāyate |",
  "SA20n1395:725": "tenaiva ca hetunā kṣipramastagamanaṃ veditavyaṃ |",
  "SA20n1395:726": "candramaṇḍale punarūrdhvamīṣadvaṅkībhavatyardhacandradarśanaṃ |",
  "SA20n1395:727": "tasya parabhāgo&#39;",
  "SA20n1395:728": "rvāgbhāgāvṛto na dṛśyate |",
  "SA20n1395:729": "yathā yathā vaṅkībhavati tathā tathā suṣṭhutaraṃ sampūrṇaḥ saṃdṛśyate |",
  "SA20n1395:730": "kṛṣṇapakṣe punaryathāyathāvamūrdhībhavati tathā tathā hrāsaḥ saṃdṛśyate |",
  "SA20n1395:731": "mahāsamudre matsakacchapādīnāṃ prativimbakotpādānmadhye candramasaḥ śyāmatā prajñāyate |",
  "SA20n1395:732": "nakṣatrāṇāṃ punaḥ parimāṇaṃ paramaṣṭādaśa krośā madhyānāṃ daśa krośāḥ sūkṣmāṇāṃ catvāraḥ ||",
  "SA20n1395:733": "tasmiṃścaturvarṇaprasava iṣṭāniṣṭapañcagativedanīyakarmasamārambho bhavati |",
  "SA20n1395:734": "tato&#39;nyatamaḥ sattvaḥ saṃkliṣṭenādhipatyasaṃvartanīyena karmaṇā yamo rājotpadyate |",
  "SA20n1395:735": "tasyānantaraṃ narakapālā nirmitopamā utpadyante yātanākāraṇānirvartakā lohādayo nārakaścāgniḥ prādurbhavati |",
  "SA20n1395:736": "tataste yathākarmopagāḥ sattvāstatrotpadyante tadanyāsu ca gatiṣu ||",
  "SA20n1395:737": "evaṃ kṛtvā koṭiśataṃ cāturdvīpikānāṃ koṭiśataṃ sumerūṇāṃ koṭiśataṃ ṣaṇṇāṃ kāmāvacarāṇāṃ devanikāyānāṃ koṭiśataṃ brahmalokānāṃ trisāhasreṣu yugapadvivartate saṃvartate ca |",
  "SA20n1395:738": "te caite bhavanti trayo lokadhātavaḥ |",
  "SA20n1395:739": "sāhasrikaścūḍikastadyathā sahasraṃ candrāṇāṃ sahasraṃ sūryāṇāṃ sahasraṃ yāvadbrahmalokānāmaikadhyamabhisaṃkṣipya |",
  "SA20n1395:740": "yatkhalu cūḍikānāṃ sahasraṃ sa dvisāhasro madhyaḥ |",
  "SA20n1395:741": "yatkhalu madhyānāṃ sahasraṃ sa trisāhasro mahāsāhasro lokadhātuḥ ||",
  "SA20n1395:742": "evaṃ pūrvasyāṃ diśi dakṣiṇasyāṃ paścimāyāmūrdhvamadho |",
  "SA20n1395:743": "nāstyanto nāsti paryanto lokadhātūnāṃ saṃvartamānānāṃ vivartamānānāṃ ca |",
  "SA20n1395:744": "tadyathā varṣādhāre deve varṣati nāsti vīcirvāntarikā vā vāridhārāṇāṃ prapatantīnāṃ sarvāsu dikṣu evameva sarvāsu dikṣu |",
  "SA20n1395:745": "nāstyanto nāsti ca paryanto lokadhātūnāṃ saṃvartamānānāṃ ca vivartamānānāṃ ca |",
  "SA20n1395:746": "yaśca trisāhasro mahāsāhasro lokadhāturetāvad buddhakṣetramityucyate |",
  "SA20n1395:747": "yatra tathāgatā utpadya buddhakarmāṇi kurvantyaparimāṇeṣu lokadhātuṣu ||",
  "SA20n1395:748": "evaṃ ca punarvivṛtte lokasanniveśe pañca gatayaḥ prajñāyante nārakāstiryañcaḥ pratā devā manuṣyāśca |",
  "SA20n1395:749": "catasro yonayo&#39;",
  "SA20n1395:750": "ṇḍajā jarāyujāḥ saṃsvedajā aupapādukāśca |",
  "SA20n1395:751": "ṣaḍādhārāḥ |",
  "SA20n1395:752": "daśavidhaḥ kālaḥ |",
  "SA20n1395:753": "ṛtuḥ saṃvatsaro māso&#39;",
  "SA20n1395:754": "rdhamāso divaso rātriḥ kṣaṇastatkṣaṇo lavo muhūrtaśca |",
  "SA20n1395:755": "sapta parigrahavastūni |",
  "SA20n1395:756": "daśa kāyapariṣkārāḥ |",
  "SA20n1395:757": "daśa kāmopabhogāḥ |",
  "SA20n1395:758": "te punaryathā madhyame |",
  "SA20n1395:759": "aṣṭāvabhīkṣṇānu vicaritāni |",
  "SA20n1395:760": "aṣṭau loka dharmāḥ |",
  "SA20n1395:761": "lābho&#39;lābho yaśo&#39;",
  "SA20n1395:762": "yaśo sukhaṃ duḥkhaṃ nindā praśaṃsā ca |",
  "SA20n1395:763": "trayaḥ pakṣāḥ |",
  "SA20n1395:764": "mitrapakṣo&#39;",
  "SA20n1395:765": "mitrapakṣa udāsīnapakṣaśca |",
  "SA20n1395:766": "trividhā loka yātrā |",
  "SA20n1395:767": "trividhā kathā |",
  "SA20n1395:768": "dvāviṃśatividhaḥ saṃrambhaḥ |",
  "SA20n1395:769": "catuḥṣaṣṭhiḥ sattvanikāyāḥ |",
  "SA20n1395:770": "aṣṭāvavasthāḥ |",
  "SA20n1395:771": "catasro garbhāvakrāntayaḥ |",
  "SA20n1395:772": "cattvāra īryāpathāḥ |",
  "SA20n1395:773": "paḍvidhā jīvikāḥ |",
  "SA20n1395:774": "ṣaḍvidhā ārakṣā saptavidhaṃ duḥkham |",
  "SA20n1395:775": "saptavidho mānaḥ |",
  "SA20n1395:776": "saptavidho madaḥ |",
  "SA20n1395:777": "catvāro vyavahārāḥ |",
  "SA20n1395:778": "saṃbahulāni ca vyavahārapadāni ||",
  "SA20n1395:779": "narakagatiḥ katamā |",
  "SA20n1395:780": "bījaphalasaṃgṛhītā nārakāḥ skandhā yacca karma narakavedanīyaṃ |",
  "SA20n1395:781": "yathā narakagatistiryaggatiḥ pretagatirdevagatirmanuṣyagatiśca yathāyogaṃ draṣṭavyāḥ |",
  "SA20n1395:782": "aṇḍajā yoniḥ katamā |",
  "SA20n1395:783": "ye sattā aṇḍakośamabhipradālya nirgacchanti |",
  "SA20n1395:784": "te punaḥ katame |",
  "SA20n1395:785": "tadyathā |",
  "SA20n1395:786": "haṃsakrauñcamayūraśukaśārikāprabhṛtayaḥ ||",
  "SA20n1395:787": "jarāyujā yoniḥ katamā |",
  "SA20n1395:788": "ye sattvā jarāyupariveṣṭitā jarāyuṃ bhittvā nirgacchanti |",
  "SA20n1395:789": "te punaḥ katame |",
  "SA20n1395:790": "hastyaśvagogardabhaprabhṛtayaḥ ||",
  "SA20n1395:791": "saṃsvedajā yoniḥ katamā |",
  "SA20n1395:792": "ye sattvā anyatamānyatamaṃ svedamāgamyotpadyante |",
  "SA20n1395:793": "te punaḥ katame |",
  "SA20n1395:794": "kṛmikīṭapataṅgatilamārakādayaḥ ||",
  "SA20n1395:795": "aupapādukā yoniḥ katamā |",
  "SA20n1395:796": "ye sattvāḥ karmādhipatyātparipūrṇaṣaḍāyatanā jāyante&#39;",
  "SA20n1395:797": "nyataraṣaḍāyatanā vā |",
  "SA20n1395:798": "te punaḥ katame |",
  "SA20n1395:799": "tadyathā |",
  "SA20n1395:800": "nārakā devā ekatyāśca tiryakpretamanuṣyāḥ ||",
  "SA20n1395:801": "ṣaḍādhārāḥ katame |",
  "SA20n1395:802": "pratiṣṭhādhārāḥ |",
  "SA20n1395:803": "tadyathādhastādvāyumaṇḍalaṃ jala maṇḍalaṃ pṛthivīmaṇḍalaṃ ca |",
  "SA20n1395:804": "adhastātsattvānāmapatanasyaiṣa yonistasmādādhāra ityucyate |",
  "SA20n1395:805": "nilayādhāro dvitīyaḥ |",
  "SA20n1395:806": "sa punargṛhamaṇḍapādiḥ |",
  "SA20n1395:807": "parisravebhyo&#39;",
  "SA20n1395:808": "nupaghātasyaiṣa yoniḥ |",
  "SA20n1395:809": "tasmādādhāra ityucyate |",
  "SA20n1395:810": "te punargṛhamaṇḍapādayo&#39;",
  "SA20n1395:811": "bhisaṃskārikā anabhisaṃskārikā vaimānikā nairmāṇikāśca samāsataḥ |",
  "SA20n1395:812": "subhikṣādhārastṛtīyaḥ |",
  "SA20n1395:813": "kavaḍaṅkārasyāhārasyaiṣa yonistasyadādhāra ityucyate |",
  "SA20n1395:814": "kṣemādhāraścaturthaḥ |",
  "SA20n1395:815": "sattvānāṃ śastrādibhiravilayagamanāyaiṣa yonistasmādādhāra ityucyate |",
  "SA20n1395:816": "sūryācandramasau pañcama ādhāraḥ |",
  "SA20n1395:817": "rūpāṇāṃ darśanāyaiṣa yonistasmādādhāra ityucyate |",
  "SA20n1395:818": "āhārādhāraḥ ṣaṣṭhaḥ |",
  "SA20n1395:819": "te punaścatvāra āhārāḥ |",
  "SA20n1395:820": "kavaḍaṅkāra āhāraḥ sparśo manaḥsañcetanā vijñānaṃ ca |",
  "SA20n1395:821": "kāyasya sthitaya upastambhāyaiṣa yonistasmādādhāra ityucyate |",
  "SA20n1395:822": "sapta parigrahavastūni |",
  "SA20n1395:823": "katamāni |",
  "SA20n1395:824": "ātmā mātāpitarau putradāraṃ dāsīdāsaṃ karmakara pauruṣeyaṃ mitrāmātyajñātisālohitaṃ kṣetravastu gṛhavastu āpaṇavastu puṇyakriyāvastu karmāntaprayogavastūni kośasannidhiśca saptamaṃ vastu ||",
  "SA20n1395:825": "daśa ca pariṣkārāḥ |",
  "SA20n1395:826": "katame |",
  "SA20n1395:827": "bhojanaṃ pānaṃ yānaṃ vastramalaṅkāro hāsyagītanṛtyavāditaṃ gandhamālyavilepanaṃ bhāṇḍopaskara ālokaḥ strīpuruṣaparicaryā ca ||",
  "SA20n1395:828": "aṣṭāvabhīkṣṇānuvicaritāni |",
  "SA20n1395:829": "katamāni |",
  "SA20n1395:830": "yāni loke&#39;bhīkṣṇamanuvicaranti |",
  "SA20n1395:831": "tadyathā kaupīnapracchādanaṃ kāyaparicaryeryāpathāntarakalpa āhāraḥ svapno maithunaṃ tatpratisaṃyukto vyāyāmastatpratisaṃyuktā ca kathā ||",
  "SA20n1395:832": "trividhā lokayātrā katamā |",
  "SA20n1395:833": "tadyathā ālapanasaṃlapanapratisaṃmodanā āvāhavivāhāmantraṇanimantraṇābhakṣaṇasaṃbhakṣaṇāni |",
  "SA20n1395:834": "utpannotpanneṣu cādhikaraṇeṣvanyonyasahāyakriyā ||",
  "SA20n1395:835": "trividhā kathā katamā |",
  "SA20n1395:836": "dharmyā&#39;dharmyā tadanyā ca |",
  "SA20n1395:837": "dharmyā kathā katamā |",
  "SA20n1395:838": "yeyaṃ kathāryābhisaṃlekhikī cetovinivaraṇāpākaraṇī |",
  "SA20n1395:839": "vistareṇa yathāsūtrameva |",
  "SA20n1395:840": "adharmyā katamā |",
  "SA20n1395:841": "yā kliṣṭacetasaḥ piṇḍapātādikathā |",
  "SA20n1395:842": "avyākṛtacetasaḥ punastadanyā kathā ||",
  "SA20n1395:843": "dvāviṃśatividhaḥ saṃrambhaḥ |",
  "SA20n1395:844": "katamaḥ |",
  "SA20n1395:845": "tadyathā kaṃsakūṭatulākūṭamānakūṭamithyākarmāntaprayogo kalaho bhaṇḍanaṃ vigraho vivāda ākrośanaṃ roṣaṇaṃ paribhāṣaṇaṃ tarjanaṃ tāḍanaṃ vadho bandhanaṃ rodhamaṃ chedanaṃ pravāsanaṃ śāṭhyaṃ vañcanaṃ nikṛtirmṛṣāvādaśca ||",
  "SA20n1395:846": "catuḥṣaṣṭhiḥ sattvanikāyāḥ |",
  "SA20n1395:847": "katame |",
  "SA20n1395:848": "tadyathā nārakāstiryañcaḥ pretā devā manuṣyā kṣatriyā brāhmaṇāḥ vaiśyāḥ śūdrāḥ striyaḥ puruṣāḥ paṇḍakā hīnā madhyāḥ praṇītā gṛhiṇaḥ pravrajitāḥ kaṣṭatapaso&#39;",
  "SA20n1395:849": "kaṣṭatapasaḥ sāṃvarikā asāṃvarikā naivasāṃvarikānāsāṃvarikā vītarāgā avītarāgā mithyātvarāśiniyatāḥ samyaktvarāśiniyatā aniyatarāśiniyatā bhikṣavo bhikṣuṇyaḥ śikṣamāṇāḥ śrāmaṇerāḥ śrāmaṇerya upāsakāḥ upāsikā prahāṇikāḥ svādhyāyakārakā vaiyāvṛtyakarāḥ sthavirā madhyā navakā ācāryā upādhyāyāḥ sārdhavihāriṇo&#39;",
  "SA20n1395:850": "ntevāsikā āgantukāḥ saṅghavyavahārakā lābhakāmāḥ satkārakāmāḥ saṃlikhitā bahuśrutā jñātamahāpuṇyā dharmānudharmapratipannāḥ sūtradharā vinayadharā mātṛkādharāḥ pṛthagjanāḥ dṛṣṭasatyāḥ śaikṣā aśaikṣāḥ śrāvakāḥ pratyekabuddhā bodhisattvāstathāgatāścakravartinaśca ||",
  "SA20n1395:851": "te punaścakravartina ekadvīpikā dvidvīpikāstridvīpikāścaturdvīpikāśca |",
  "SA20n1395:852": "tatraikadvīpikasyāyasaṃ cakraṃ prādurbhavati |",
  "SA20n1395:853": "dvidvīpikasya tāmramayaṃ tridvīpikasya rūpyamayaṃ caturdvīpikasya suvarṇamayaṃ ||",
  "SA20n1395:854": "aṣṭāvavasthāḥ |",
  "SA20n1395:855": "katamāḥ |",
  "SA20n1395:856": "tadyathā garbhāvasthā jātāvasthā dahrāvasthā kumārakāvasthā yuvāvasthā madhyāvasthā vṛddhāvasthā jīrṇāvasthā ca |",
  "SA20n1395:857": "tatra garbhāvasthā kalalādayaḥ |",
  "SA20n1395:858": "jātāvasthā punastata ūrdhva |",
  "SA20n1395:859": "jīrṇāvasthāyāṃ dahrāvasthāyāṃ ca na parisarpaṇakrīḍanasamartho bhavati |",
  "SA20n1395:860": "kumārāvasthātatsamarthasya |",
  "SA20n1395:861": "yuvāvasthā kāmopabhogasamarthasyātriṃśatkasya |",
  "SA20n1395:862": "madhyāvasthā pañcāśatkasya |",
  "SA20n1395:863": "vṛddhāvasthā saptativarṣasya |",
  "SA20n1395:864": "tata ūrdhvaṃ jīrṇāvasthā ||",
  "SA20n1395:865": "catasro garbhāvakrāntayaḥ |",
  "SA20n1395:866": "katamāḥ |",
  "SA20n1395:867": "tadyathā |",
  "SA20n1395:868": "samprajānanpraviśatyasamprajānaṃstiṣṭhati niṣkrāmati |",
  "SA20n1395:869": "samprajānanpraviśati tiṣṭhatyasamprajānanniṣkrāmati |",
  "SA20n1395:870": "samprajānanpraviśati tiṣṭhati niṣkrāmati |",
  "SA20n1395:871": "asamprajānanpraviśati tiṣṭhati niṣkrāmati |",
  "SA20n1395:872": "tatra prathamā cakravartinaḥ |",
  "SA20n1395:873": "dvitīyā pratyekabuddhasya |",
  "SA20n1395:874": "tṛtīyā bodhisattvasya |",
  "SA20n1395:875": "caturthī tadanyeṣāṃ sattvānāṃ ||",
  "SA20n1395:876": "ṣaḍvidhā jīvikā katamā |",
  "SA20n1395:877": "tadyathā kṛṣirvaṇijyā gorakṣyaṃ rājapauruṣyaṃ lipigaṇanābhyasanasaṃkhyāmudrāḥ |",
  "SA20n1395:878": "tadanyāni śilpasthānāni ||",
  "SA20n1395:879": "ṣaḍvidhā rakṣā katamā |",
  "SA20n1395:880": "tadyathā hastikāyo&#39;",
  "SA20n1395:881": "śvakāyo rathakāyaḥ pattikāyaḥ sannidhibalaṃ mitrabalaṃ ca ||",
  "SA20n1395:882": "saptavidhaṃ duḥkhaṃ |",
  "SA20n1395:883": "katamat |",
  "SA20n1395:884": "jātirjarā vyādhirmaraṇamapriyasaṃyogaḥ priyavinābhāva icchāvidhātaśca ||",
  "SA20n1395:885": "saptavidho mānaḥ |",
  "SA20n1395:886": "katamaḥ |",
  "SA20n1395:887": "māno&#39;timāno mānātimāno&#39;",
  "SA20n1395:888": "smimāno&#39;",
  "SA20n1395:889": "bhimāna ūnamāno mithyāmānaśca ||",
  "SA20n1395:890": "saptavidho madaḥ katamaḥ |",
  "SA20n1395:891": "ārogyamado yauvanamado jīvitamadaḥ kulamado rūpamada aiśvaryamadaḥ śrutamadaśca ||",
  "SA20n1395:892": "catvāro vyavahārāḥ katame |",
  "SA20n1395:893": "dṛṣṭo vyavahāraḥ śruto mato vijñāto vyavahāraḥ |",
  "SA20n1395:894": "dṛṣṭo vyavahāraḥ katamaḥ |",
  "SA20n1395:895": "yadanena bahirdhā pratyakṣīkṛtaṃ bhavati cakṣuṣā tadupādāya yatpareṣāṃ vyavaharatyayamucyate dṛṣṭo vyavahāraḥ |",
  "SA20n1395:896": "śruto vyavahāraḥ katamaḥ |",
  "SA20n1395:897": "yatparataḥ śrutaṃ bhavati tadupādāya yatpareṣāṃ vyavaharati |",
  "SA20n1395:898": "mato vyavahāraḥ katamaḥ |",
  "SA20n1395:899": "yadanena na dṛṣṭaṃ bhavati na śrutamapi tu svayameva cintitaṃ tulitamupaparīkṣitaṃ tadupādāya yatpareṣāṃ vyavaharati ||",
  "SA20n1395:900": "vijñāto vyavahāraḥ katamaḥ |",
  "SA20n1395:901": "yadanenādhyātmaṃ prativeditaṃ bhavatyadhigataṃ sparśitaṃ sākṣātkṛtaṃ ca bhavati tadupādāya yatpareṣāṃ vyavaharatyayamucyate vijñāto vyavahāraḥ ||",
  "SA20n1395:902": "saṃbahulāni vyavahārapadāni katamāni |",
  "SA20n1395:903": "tānyeva niruktipadānyapyucyante |",
  "SA20n1395:904": "prapañcapadānyarthasaṃgrahapadāni ceti paryāyāḥ |",
  "SA20n1395:905": "mātṛkevākṣarāṇāmetāni sarvārthasaṃgrahāya veditavyāni |",
  "SA20n1395:906": "tāni punastadyathā bhūmīndriyaviṣayadharma pudgalasvabhāvaviśeṣāḥ kriyātmaparabhāvābhāvapṛcchāvisarjanadānādānasamyaktvamithyātvāni anujñāpratiṣedhaguṇadoṣalābhālābhayaśo&#39;",
  "SA20n1395:907": "yaśaḥsukhaduḥkhanindāpraśaṃsāsāravarajñānapramādālasya mātrāsahāyasandarśanasamādāpanasamuttejanasaṃpraharṣaṇāni ||",
  "SA20n1395:908": "sapta vyapadeśapadāni |",
  "SA20n1395:909": "tāni punaḥ sapta vibhaktayaḥ |",
  "SA20n1395:910": "puruṣaḥ puruṣaṃ puruṣeṇetyādayaḥ |",
  "SA20n1395:911": "prajñaptyaprajñaptisaṃjñaptinidhyaptivijñaptisthitivyavasthācayasañcayaniścayaviniyogavismayādimadhyaparyavasānāni kuśalasaṃjñāpratijñā vyavahārānuṣṭhānaparibhogaparyeṣaṇarakṣaṇalajjānukampākṣāntibhayapratisaṃkhyānāni |",
  "SA20n1395:912": "mātāpitṛputradārādayaḥ sarvaparigrahapariṣkārā vaktavyāḥ |",
  "SA20n1395:913": "jātirjarā yāvadicchāvighātaḥ śokaḥ paridevo yauvanamārogyaṃ jīvitaṃ priyasamprayogo&#39;",
  "SA20n1395:914": "priyavinābhāva icchāsampattirvipattirabhikramaḥ pratikrama ālokitavyavalokita samiñjitaprasāritagatasthitaniṣaṇṇaśayitajāgṛtabhāṣitatuṣṇīmbhāvanidrāklama prativinodanāni |",
  "SA20n1395:915": "aśitapītakhāditāsvāditābhyāsānabhyāsapramādāpramādāḥ |",
  "SA20n1395:916": "samāsavyāsahānivṛddhivitarkavicāra kleśopakleśaprapañcaniṣprapañcā abaladurbalasādhyasādhanapravṛttiniyamayogajavakramakāladeśasaṃkhyāsāmagryasāmagrīsādṛśyāsādṛśyāni |",
  "SA20n1395:917": "saṃsṛṣṭasādhāraṇapratyakṣaparokṣacchannaprakāśāḥ |",
  "SA20n1395:918": "kāryakāraṇavinayalokayātropakaraṇasatyamṛṣāhitāhita ....āśaṅkākautukāni |",
  "SA20n1395:919": "śāradyavaiśāradyavyaktāvyaktabadhavandhanāvarodhanacchedanapravāsanāni |",
  "SA20n1395:920": "ākrośanaroṣaṇatāḍanatarjanaparibhāṣaṇadahanakledanaśoṣaṇapavanamardanakālupyāptāgamānumānāni ||",
  "SA20n1395:921": "tadetpañcākāraṃ vastu svabhāvādikaṃ karmaparyavasānaṃ tribhiḥ sthānaiḥ saṃgṛhītaṃ veditavyaṃ |",
  "SA20n1395:922": "rūpasamudāyena cittacaitasikakalāpenāsaṃskṛtena ca |",
  "SA20n1395:923": "tadanyānprajñaptimano dharmānsthāpayitvā |",
  "SA20n1395:924": "tatra rūpasamudāye tāvatsarvadharmāḥ svabījebhya utpadyante |",
  "SA20n1395:925": "tatkathaṃ |",
  "SA20n1395:926": "mahābhūtānyupādāya rūpaṃ jāyata ityucyate |",
  "SA20n1395:927": "kathaṃ ca teṣu niśritamupādāyarūpaṃ bhavati |",
  "SA20n1395:928": "teṣu pratiṣṭhitaṃ tairupastabdhaṃ taiścānubṛṃhitamiti |",
  "SA20n1395:929": "tathā hi |",
  "SA20n1395:930": "sarveṣāmādhyātmikabāhyānāṃ bhūtānāmupādāyarūpāṇāṃ cādhyātmaṃ cittasantatau bījāni sanniviṣṭāni |",
  "SA20n1395:931": "tatra tāvadupādāyarūpabījamupādāya rūpaṃ janayati yāvadbhūtabījena bhūtānyajanitāni bhavanti |",
  "SA20n1395:932": "bhūteṣu punarjāteṣu tadupādāyarūpaṃ svabījādevotpadyamānaṃ tadupādāya jātamityucyate tajjātipūrvaṅgamatvāt |",
  "SA20n1395:933": "evaṃ bhūtānyasya janakāni bhavanti |",
  "SA20n1395:934": "kathaṃ tanniśritamupādāyarūpaṃ bhavati |",
  "SA20n1395:935": "tathā hi |",
  "SA20n1395:936": "utpannamupādāyarūpaṃ bhūtadeśāvinirbhāgeṇa pravartate |",
  "SA20n1395:937": "kathaṃ tatpratiṣṭhitaṃ bhavati |",
  "SA20n1395:938": "mahābhūtānu grahopaghātaikayogakṣematvāt |",
  "SA20n1395:939": "kathaṃ tadupastabdhaṃ bhavati |",
  "SA20n1395:940": "tanmātrāvipraṇāśatayā |",
  "SA20n1395:941": "kathamanubṛṃhitaṃ bhavati |",
  "SA20n1395:942": "āhāramāgagya svapnaṃ vā brahmacaryavāsaṃ vā samādhiṃ vā tadāśritaṃ bhūyobhāvavṛddhivaipulyatāṃ gacchati |",
  "SA20n1395:943": "tattadanubṛṃhitamityucyate |",
  "SA20n1395:944": "idaṃ copādāyarūpe mahābhūtānāṃ pañcākāraṃ kāritraṃ veditavyaṃ ||",
  "SA20n1395:945": "na ca rūpasamudāye kadācitparamāṇurutpadyate |",
  "SA20n1395:946": "utpadyamānastu svabījāt samudāya evotpadyate&#39;",
  "SA20n1395:947": "ṇurvā madhyo vā mahānvā |",
  "SA20n1395:948": "na ca punaḥ paramāṇubhiḥ samudāyaścīyate |",
  "SA20n1395:949": "buddhyā tu parimāṇaparyantaparicchedataḥ paramāṇuḥ prajñapyate |",
  "SA20n1395:950": "tatra samudāyo&#39;",
  "SA20n1395:951": "pi sapradeśaḥ |",
  "SA20n1395:952": "paramāṇurapi sapradeśaḥ |",
  "SA20n1395:953": "samudāyastu sāvayavo na paramāṇuḥ |",
  "SA20n1395:954": "tatkasya hetoḥ |",
  "SA20n1395:955": "paramāṇureva hyavayavaḥ |",
  "SA20n1395:956": "sa ca samudāyasyaivāsti na paramāṇoḥ |",
  "SA20n1395:957": "punaranye paramāṇavaḥ |",
  "SA20n1395:958": "tasmānna sāvayavaḥ paramāṇuḥ ||",
  "SA20n1395:959": "dvividhaścāvinirbhāgaḥ |",
  "SA20n1395:960": "ekadeśāvinirbhāgaḥ |",
  "SA20n1395:961": "tadyathā bhūtaparamāṇo rūpaśabdagandharasa spraṣṭavyānāmanindriya indriyavarjyānāṃ sendriye sendriyāṇāmekadeśāvinirbhāgaḥ |",
  "SA20n1395:962": "miśrībhāvāvinirbhāgaḥ punarekadeśatvāt |",
  "SA20n1395:963": "tadyathā |",
  "SA20n1395:964": "tasmādeva bhūtaparamāṇostadanyasya samudāyasya bhūtabhautikasya |",
  "SA20n1395:965": "tasya punaḥ kṛtsnasya rūpasamudāyasya vividhadravyaśilāniṣpiṣṭāpsamāyuktavanmiśrībhāvā vinirbhāgo draṣṭavyo no tu tilamudgamāṣakulattharāśivat |",
  "SA20n1395:966": "sarvaṃ copādāyarūpaṃ mahābhūtadeśāśritameva na mahābhūtadeśamatiricya vartate ||",
  "SA20n1395:967": "yāvanmahābhūtena deśo&#39;",
  "SA20n1395:968": "vaṣṭabdhastāvānupādāyarūpeṇa |",
  "SA20n1395:969": "ato&#39;pi mahābhūtāśritamupādāyarūpamityucyate |",
  "SA20n1395:970": "ata eva ca mahābhūtānāṃ mahābhūtamiti saṃjñā |",
  "SA20n1395:971": "mahatvena bhūtatvānmahābhūtaṃ ||",
  "SA20n1395:972": "tānyetāni rūpasamudāye samāsataścaturdaśa dravyāṇi bhavanti |",
  "SA20n1395:973": "tadyathā pṛthivyāpastejo vāto rūpaśabdagandharasaspraṣṭavyāni cakṣurādīni ca rūpāṇi pañcendriyāṇi sthāpayitvā manogocarameva rūpaṃ |",
  "SA20n1395:974": "tatra rūpasamudāyo rūpīndriyasaṃgṛhītaḥ sarvo yathānirdiṣṭadravyadhātukaḥ |",
  "SA20n1395:975": "yathā rūpīndriyasaṃgṛhīta evaṃ rūpīndriyāśrayamahābhūtasaṃgṛhītaḥ |",
  "SA20n1395:976": "tadanyastu samudāyo rūpīndriyāṇi sthāpayitvā tadanyadhātukaḥ ||",
  "SA20n1395:977": "tatra lakṣaṇasaṃgraheṇa caturdaśaitāni dravyāṇi bhavanti |",
  "SA20n1395:978": "lakṣaṇasaṃgrahameva copādāya dravyaparamāṇuprajñaptiḥ |",
  "SA20n1395:979": "dhātusaṃgraheṇa punaryaḥ samudāyo yāvaddhātukaḥ sa tāvadbhirdravyaiḥ saṃgṛhīto vaktavyaḥ ||",
  "SA20n1395:980": "avinirbhāgasaṃgrahaḥ punaryāvanto dharmā lakṣaṇato yasmin samudāya upalabhyante tāvadbhirdravyaistasya samudāyasya saṃgraho veditavya ādhyātmike vā bāhye vā samudāye |",
  "SA20n1395:981": "tathā hi |",
  "SA20n1395:982": "kvacitsamudāya ekameva bhūtamupalabhyate |",
  "SA20n1395:983": "tadyathā pāṣāṇa muktāvaidūryaśaṅkhapravāḍādiṣu utsasarastaḍāganadīprasravaṇādiṣu arciḥpradīpolkādiṣu pūrvadakṣiṇapaścimottaravāyumaṇḍalasarajaskārajaskavāyvādiṣu ca |",
  "SA20n1395:984": "kvaciddvayamupalabhyate |",
  "SA20n1395:985": "tadyathā himārdravṛkṣaparṇapuṣpaphalādiṣu tapteṣu vā punarmaṇyādiṣu |",
  "SA20n1395:986": "kvacittrayamupalabhyate |",
  "SA20n1395:987": "tadyathā |",
  "SA20n1395:988": "tapteṣu teṣveva vṛkṣādiṣu samīriteṣu vā punaḥ |",
  "SA20n1395:989": "kvaciccatuṣṭaya mupalabhyate |",
  "SA20n1395:990": "tadyathā |",
  "SA20n1395:991": "ādhyātmikeṣu rūpasamudāyeṣu |",
  "SA20n1395:992": "yathoktaṃ bhagavatā yadadhyātmaṃ pratyātmaṃ keśādayaḥ purīṣaparyavasānāḥ ayamādhyātmikaḥ pṛthavīdhātuḥ |",
  "SA20n1395:993": "prasrāvādirabdhātuḥ |",
  "SA20n1395:994": "yenāyaṃ kalpa ātapyate santapyate yasya cotsadatvājjvarita iti saṃkhyāṃ gacchati sa tejodhātuḥ |",
  "SA20n1395:995": "ūrdhvagamādayo vā yato vāyudhāturiti ||",
  "SA20n1395:996": "evaṃ yadyatropalabhyate tattallakṣaṇena vidyate |",
  "SA20n1395:997": "yannopalabhyate tannāsti |",
  "SA20n1395:998": "śabdaḥ sarvasminrūpasamudāye dhātutaḥ |",
  "SA20n1395:999": "lakṣaṇataḥ puna kvacitpratyutpannaprayogo janitatvāt |",
  "SA20n1395:1000": "vāyurapi dvividhaḥ sthāvarasantatirasthāvarasantatiśca |",
  "SA20n1395:1001": "tatra sthāvarasantatiryasteṣu teṣu samudāyeṣu yantravāhī |",
  "SA20n1395:1002": "asthāvarasantatiḥ punarmaṇḍalacaro&#39;",
  "SA20n1395:1003": "ntarikṣacaraśca ||",
  "SA20n1395:1004": "tatrāndhakārarūpamālokarūpaṃ cākāśadhāturityuvyate |",
  "SA20n1395:1005": "tatpunarandhakārarūpaṃ sthāvaraṃ lokāntarikāsu |",
  "SA20n1395:1006": "asthāvaramanyatra |",
  "SA20n1395:1007": "evamālokarūpaṃ sthāvaraṃ svayamprameṣu deveṣu |",
  "SA20n1395:1008": "asthāvaramanyatra |",
  "SA20n1395:1009": "sa cāloko&#39;ndhakāraśca varṇādhikasamudāyo draṣṭavyaḥ |",
  "SA20n1395:1010": "citta sanniviṣṭasya ca rūpasamudāyabījasya sāmarthyādubhayamapratyayasānnidhye kadācidaṇukasya samudāyasyānantaraṃ mahataḥ samudāyasya prādurbhāvo bhavati |",
  "SA20n1395:1011": "kadācitpunarmahato&#39;",
  "SA20n1395:1012": "nantaramaṇukasya |",
  "SA20n1395:1013": "yena hrāsavṛddhī samudāyānāṃ prajñāyete ||",
  "SA20n1395:1014": "khakkhaṭatvaṃ katamat |",
  "SA20n1395:1015": "pṛthivī |",
  "SA20n1395:1016": "kharagataṃ katamat |",
  "SA20n1395:1017": "yattadbījaṃ |",
  "SA20n1395:1018": "punaḥ khakkhaṭaṃ sa eva dhātuḥ |",
  "SA20n1395:1019": "kharagataṃ keśādi loṣṭādi vā |",
  "SA20n1395:1020": "upagataṃ katamat |",
  "SA20n1395:1021": "yadupāttamādhyātmikaṃ ||",
  "SA20n1395:1022": "anupāgataṃ katamat |",
  "SA20n1395:1023": "yadanupāttabāhyaṃ ||",
  "SA20n1395:1024": "punaścittacaitasairbījamupagataṃ lakṣaṇamupāttaṃ |",
  "SA20n1395:1025": "etadviparyayādanupagatamanupāttaṃ |",
  "SA20n1395:1026": "punarupagatamupāttamātmana upagamanāt |",
  "SA20n1395:1027": "upāttaṃ pūrvavat |",
  "SA20n1395:1028": "evamabdhātvādayo yathāyogaṃ draṣṭavyāḥ ||",
  "SA20n1395:1029": "tatra sarvasmin rūpasamudāye sarveṣāṃ mahābhūtānāṃ dhāturvidyate sarvakālaṃ |",
  "SA20n1395:1030": "tadyathā dṛśyate śuṣkātkāṣṭhādabhimathyamānādagnirjāyate |",
  "SA20n1395:1031": "tathā pāṣāṇa...agnirjāyate tathā loha rūpyasuvarṇādīnāṃ pragāḍhāgnisamprataptānāṃ dravatotpadyate |",
  "SA20n1395:1032": "tathā candrakāntādapāmevamṛddhimataścittādhimokṣavaśācca pṛthivyādīnāṃ suvarṇādīnāṃ ca prādurbhāvo bhavati ||",
  "SA20n1395:1033": "tasya khalu punaḥ rūpasamudāyasya |",
  "SA20n1395:1034": "tribhiḥ srotobhiḥ pravṛttirbhavatyaupacayikena naiṣyandikena vipākajena ca |",
  "SA20n1395:1035": "tatraupacayikaṃ dvividhaṃ deśavyāptaupacayikaṃ lakṣaṇa puṣṭaupacayikaṃ ca |",
  "SA20n1395:1036": "naiṣyandikaṃ caturvidhaṃ |",
  "SA20n1395:1037": "upacayanaiṣyandikaṃ vipākanaiṣyandikaṃ vikāranaiṣyandikaṃ prakṛtinaiṣyandikaṃ ca |",
  "SA20n1395:1038": "vipākajaṃ dvividhaṃ vipākatvena ca jātaṃ vipākajaṃ |",
  "SA20n1395:1039": "vipākācca jātaṃ vipākajaṃ ||",
  "SA20n1395:1040": "sa ca rūpasamudāyo&#39;",
  "SA20n1395:1041": "bhisamasya ṣaṭ sthānāni niśritya pravartate |",
  "SA20n1395:1042": "pratiṣṭhāsthānaṃ nilayasthānamupakaraṇasthānamindriyādhiṣṭhānasthānamindriyasthānaṃ samādhigocarasthānaṃ ||",
  "SA20n1395:1043": "tatra cittacaitasakalāpe citaṃ copalabhyate caitasāśca tripañcāśadupalabhyante |",
  "SA20n1395:1044": "tadyathā manaskārādayo vitarkavicāraparyavasānā yathānirdiṣṭāḥ |",
  "SA20n1395:1045": "eṣāṃ caitasānāṃ dharmāṇāṃ kati sarvatra citta utpadyante sarvabhūmike sarvadā sarve ca |",
  "SA20n1395:1046": "āha |",
  "SA20n1395:1047": "pañca manaskārādyāścetanāparyavasānāḥ |",
  "SA20n1395:1048": "kati sarvatrotpadyante sarvabhūmike na ca sarvadā na sarve |",
  "SA20n1395:1049": "pañcaiva śraddhādayaḥ prajñāvasānāḥ |",
  "SA20n1395:1050": "kati kuśala eva na sarvatra |",
  "SA20n1395:1051": "api tu sarvabhūmike na sarvadā na sarve ||",
  "SA20n1395:1052": "śraddhādayo&#39;",
  "SA20n1395:1053": "hiṃsāparyavasānāḥ |",
  "SA20n1395:1054": "kati kliṣṭa eva na sarvatra na sarvabhūmike na sarvadā na sarve |",
  "SA20n1395:1055": "rāgādayaḥ saṃprajanyaparyavasānāḥ ||",
  "SA20n1395:1056": "kati sarvatra no tu sarvebhūmike na sarvadā na sarve |",
  "SA20n1395:1057": "kaukṛtyādayo vicāraparyavasānāḥ ||",
  "SA20n1395:1058": "tatrendriyamaparibhinnaṃ bhavati |",
  "SA20n1395:1059": "viṣaya ābhāsagato bhavati |",
  "SA20n1395:1060": "tatastajje manaskāre pratyupasthite vijñānasyotpādo bhavati ||",
  "SA20n1395:1061": "kathamindriyamaparibhinnaṃ bhavati ||",
  "SA20n1395:1062": "dvābhyāṃ kāraṇābhyāṃ |",
  "SA20n1395:1063": "avināśato&#39;mandībhāvataśca ||",
  "SA20n1395:1064": "kathaṃ viṣaya ābhāsagato bhavati |",
  "SA20n1395:1065": "tadyathā |",
  "SA20n1395:1066": "adhiṣṭhānato vā svabhāvato vā deśato vā kālato vā vyaktāvyaktato vā sakalavastvekadeśato vā |",
  "SA20n1395:1067": "sa ceccaturbhirāvaraṇairanāvṛto bhavati |",
  "SA20n1395:1068": "na ca viprakṛṣṭaḥ |",
  "SA20n1395:1069": "avacchādanīyenāvaraṇena antardhāpanīyena abhibhavanīyena saṃmohanīyena ca dvābhyāṃ viprakarṣābhyāṃ deśaviprakarṣato&#39;",
  "SA20n1395:1070": "pacayaviprakarṣataśca ||",
  "SA20n1395:1071": "kathaṃ tajjasya manaskārasya prārdubhāvo bhavati |",
  "SA20n1395:1072": "caturbhiḥ kāraṇaiḥ ||",
  "SA20n1395:1073": "chandabalena smṛtibalena viṣayabalenābhyāsabalena ca ||",
  "SA20n1395:1074": "kathaṃ chandabalena |",
  "SA20n1395:1075": "yatrānunayo bhavati cetasastatrābhogo bahutaramutpadyate |",
  "SA20n1395:1076": "kathaṃ smṛtibalena |",
  "SA20n1395:1077": "yatra ...taraṃ nimittaṃ bhavati |",
  "SA20n1395:1078": "suṣṭhutaraṃ ca citrīkṛtaṃ bhavati |",
  "SA20n1395:1079": "tatrābhogo bahutara utpadyate ||",
  "SA20n1395:1080": "kathaṃ viṣayabalena |",
  "SA20n1395:1081": "yatra viṣaya audārikataro vā manāpataro vā pratyupasthito bhavati tatrābhogo bahutara utpadyate ||",
  "SA20n1395:1082": "kathamabhyāsabalena |",
  "SA20n1395:1083": "yatsaṃstutataraṃ bhavati paricitataraṃ tatrābhogo bahutara utpadyate |",
  "SA20n1395:1084": "anyathā tvekasminnālambana ekaprakārasyaiva manaskārasya nityakālamutpattiḥ syāt |",
  "SA20n1395:1085": "na cāsti pañcānāṃ vijñānakāyānāṃ saha dvayoḥ kṣaṇayorutpattiḥ nāpyanyonyasamanantaramanyonyotpattiḥ |",
  "SA20n1395:1086": "ekakṣaṇotpannānāṃ pañcānāṃ kāyavijñānānāmanantaraṃ manovijñānamavaśyamutpadyate |",
  "SA20n1395:1087": "tadanantaraṃ kadācidvikṣipyate |",
  "SA20n1395:1088": "tataḥ śrotra vijñānaṃ vānyatamānyatamadvā pañcānāṃ vijñānakāyānāṃ |",
  "SA20n1395:1089": "sa cenna vikṣipyate |",
  "SA20n1395:1090": "tato manovijñānameva niścitaṃ nāma |",
  "SA20n1395:1091": "tābhyāṃ ca niścitaparyeṣakābhyāṃ manovijñānābhyāṃ sa viṣayo vikalpyate ||",
  "SA20n1395:1092": "tatra dvābhyāṃ kāraṇābhyāṃ kliṣṭasya vā kuśalasya vā dharmasyotpattirbhavati |",
  "SA20n1395:1093": "vikalpataḥ pūrvāvedhataśca |",
  "SA20n1395:1094": "tatra manovijñāne dvābhyāṃ kāraṇābhyāṃ |",
  "SA20n1395:1095": "pañcasu punarvijñānakāyeṣu pūrvāvedhata eva |",
  "SA20n1395:1096": "kliṣṭakuśalamanovijñānāvedhātsamanantare cakṣurādivijñāne kliṣṭakuśaladharmotpattirna tu vikalpāt |",
  "SA20n1395:1097": "teṣāmavikalpāt |",
  "SA20n1395:1098": "ata eva cakṣurādīni vijñānāni manovijñānasyānuvartakānītyucyate ||",
  "SA20n1395:1099": "yaducyate ekacittaṃ taduttarāṇi vijñānāni ceti |",
  "SA20n1395:1100": "kathamekasya cittasya vyavasthānaṃ bhavati |",
  "SA20n1395:1101": "vyāvahārikeṇa cittakṣaṇena no tu pravṛttikṣaṇena |",
  "SA20n1395:1102": "vyavahārikamekacittaṃ katamat |",
  "SA20n1395:1103": "ekena padasanniśrayeṇaikasmin vastuni yāvatā kālena vijñaptirupadyate tāvadekacittaṃ |",
  "SA20n1395:1104": "yaccāpi tatsamānapravāhaṃ tadapyekamevocyate |",
  "SA20n1395:1105": "visadṛśaṃ tu tasmāddvitīyamiti ||",
  "SA20n1395:1106": "tatra manovijñāne&#39;",
  "SA20n1395:1107": "nābhogavikṣipte&#39;",
  "SA20n1395:1108": "saṃstutālambane nāsti chandādīnāṃ pravṛttiḥ |",
  "SA20n1395:1109": "tacca manovijñānamaupanipātikaṃ vaktavyamatītālambanameva |",
  "SA20n1395:1110": "pañcānāṃ vijñānakāyānāṃ samanantarotpannaṃ manaḥparyeṣakaṃ niścitaṃ vā vartamānaviṣayameva vaktavyaṃ |",
  "SA20n1395:1111": "taccettadviṣayālambanameva tadbhavati ||",
  "SA20n1395:1112": "tatra sakalaṃ vastulakṣaṇaṃ vijñānena vijñāpayati |",
  "SA20n1395:1113": "tadevāvijñaptaṃ vijñeyalakṣaṇamityucyate |",
  "SA20n1395:1114": "yanmanaskāreṇa vijñāpayati |",
  "SA20n1395:1115": "tatraiva śubhāśubhobhayaviparītalakṣaṇaṃ yat tat sparśena pratipadyate |",
  "SA20n1395:1116": "tatraivānugrahopaghātobhayaviparītalakṣaṇaṃ yat tad vedanayā pratipadyate |",
  "SA20n1395:1117": "tatraiva vyavahāranimittalakṣaṇaṃ yatsaṃjñayā pratipadyate |",
  "SA20n1395:1118": "tatraiva samyaṅmithyobhaya viparītapratipattilakṣaṇaṃ yat taccetanayā pratipadyate |",
  "SA20n1395:1119": "tasmādete manaskārādayaścetanāparyavasānāścaitasāḥ sarvatra sarvabhūmike sarvadā sarve cotpadyante ||",
  "SA20n1395:1120": "manaskāraḥ katamaḥ |",
  "SA20n1395:1121": "cetasa ābhogaḥ ||",
  "SA20n1395:1122": "sparśaḥ katamaḥ |",
  "SA20n1395:1123": "trikasannipātaḥ |",
  "SA20n1395:1124": "vedanā katamā |",
  "SA20n1395:1125": "anubhavanā |",
  "SA20n1395:1126": "saṃjñā katamā |",
  "SA20n1395:1127": "sañjānanā ||",
  "SA20n1395:1128": "cetanā katamā |",
  "SA20n1395:1129": "cittābhisaṃskāraḥ |",
  "SA20n1395:1130": "chandaḥ katamaḥ |",
  "SA20n1395:1131": "yadīpsite vastuni tatra tatra tadanugā kartukāmatā ||",
  "SA20n1395:1132": "adhimokṣaḥ katamaḥ |",
  "SA20n1395:1133": "yanniścite vastuni tatra tatra tadanugāvadhāraṇaśaktiḥ ||",
  "SA20n1395:1134": "smṛtiḥ katamā |",
  "SA20n1395:1135": "yatsaṃstute vastuni tatra tatra tadanugābhilapanā ||",
  "SA20n1395:1136": "samādhiḥ katamaḥ |",
  "SA20n1395:1137": "yatparīkṣye vastuni tatra tatra tadanugamupanidhyānasaṃniśritaṃ cittaikāgryaṃ ||",
  "SA20n1395:1138": "prajñā katamā |",
  "SA20n1395:1139": "yatparīkṣya eva vastuni tatra tatra tadanugo dharmāṇā pravicayo yogavihitato vāyogavihitato vā naiva yogavihitato nāyogavihitataḥ ||",
  "SA20n1395:1140": "tatra manaskāraḥ kiṃkarmakaḥ |",
  "SA20n1395:1141": "cittā varjana karmakaḥ |",
  "SA20n1395:1142": "sparśaḥ kiṃkarmakaḥ |",
  "SA20n1395:1143": "vedanāsaṃjñācetanānāṃ saṃniśrayadānakarmakaḥ ||",
  "SA20n1395:1144": "vedanā kiṃkarmikā |",
  "SA20n1395:1145": "tṛṣṇotpādopekṣākarmikā |",
  "SA20n1395:1146": "saṃjñā kiṃkarmikā |",
  "SA20n1395:1147": "ālambane citta citrīkāra vyavahārakarmikā ||",
  "SA20n1395:1148": "cetanā kiṃkarmikā |",
  "SA20n1395:1149": "vitarkakāyavākkarmādisamutthānakarmikā |",
  "SA20n1395:1150": "chandaḥ kiṃkarmakaḥ |",
  "SA20n1395:1151": "vīryārambhasaṃjananakarmakaḥ ||",
  "SA20n1395:1152": "adhimokṣaḥ kiṃkarmakaḥ |",
  "SA20n1395:1153": "guṇato doṣato nobhayato vālambanadhṛtikarmakaḥ ||",
  "SA20n1395:1154": "smṛtiḥ kiṃkarmikā |",
  "SA20n1395:1155": "ciracintitakṛtabhāṣitasmaraṇānusmaraṇakarmikā ||",
  "SA20n1395:1156": "samādhiḥ kiṃkarmakaḥ |",
  "SA20n1395:1157": "jñānasaṃniśrayadānakarmakaḥ ||",
  "SA20n1395:1158": "prajñā kiṃkarmikā ||",
  "SA20n1395:1159": "prapañcapracārasaṃkleśavyavadānānukūlasantīraṇakarmikā ||",
  "SA20n1395:1160": "tatra kathaṃ trayāṇāmadhvanāṃ vyavasthānaṃ bhavati |",
  "SA20n1395:1161": "bījānāṃ tāvaddharmāvyatirekatvāttaddharmavyavasthānavattadvyavasthānaṃ dattādattaphalatayā |",
  "SA20n1395:1162": "phalānāṃ punaryannirūddhalakṣaṇaṃ tadatītaṃ |",
  "SA20n1395:1163": "sati hetāvanutpannalakṣaṇamanāgataṃ |",
  "SA20n1395:1164": "utpannāniruddhalakṣaṇaṃ pratyutpannaṃ ||",
  "SA20n1395:1165": "kathaṃ jātyā jarāyāḥ sthiteranityatāyāśca vyavasthānaṃ bhavati |",
  "SA20n1395:1166": "sarvatra vijñānasantāne sarvo bījasantānaḥ sahacaro vyavasthāpyate sati pratyaye |",
  "SA20n1395:1167": "pratyayavaśāttatprathamataḥ santatyānutpannapūrvo yo dharma utpadyate sā jātiḥ saṃskṛtalakṣaṇamityucyate ||",
  "SA20n1395:1168": "tasyaivānyathātvaṃ jarā |",
  "SA20n1395:1169": "tatpunardvividhamanyatvānyathātvamanyathābhāvānyathātvaṃ ca |",
  "SA20n1395:1170": "tatra sadṛśotpattau satyāmanyatvānyathātvaṃ |",
  "SA20n1395:1171": "visadṛśotpattau satyāmanyathābhāvānyathātvaṃ ||",
  "SA20n1395:1172": "jātamātrasya jātimātrakṣaṇānuvṛttiḥ sthitiḥ |",
  "SA20n1395:1173": "jātikṣaṇordhva kṣaṇānavasthānamanityatā ||",
  "SA20n1395:1174": "tānyetāni tasyaiva dharmasyāvasthābhedena catvāri lakṣaṇāni bhavanti ||",
  "SA20n1395:1175": "catvāraḥ pratyayāḥ |",
  "SA20n1395:1176": "hetupratyayaḥ samanantarapratyaya ālambanapratyayo&#39;",
  "SA20n1395:1177": "dhipatipratyayaḥ |",
  "SA20n1395:1178": "tatra bījaṃ hetupratyayaḥ |",
  "SA20n1395:1179": "samanantarapratyayo yasya vijñānasyānantaraṃ yeṣāṃ vijñānānāmutpattiniyamaḥ sa teṣāṃ samanantarapratyayaḥ |",
  "SA20n1395:1180": "ālambanapratyayo yeṣāṃ cittacaitasikānāṃ dharmāṇāṃ yadālambanaṃ |",
  "SA20n1395:1181": "adhipatipratyayo yo bījanirmukta āśrayaḥ |",
  "SA20n1395:1182": "tadyathā |",
  "SA20n1395:1183": "cakṣurvijñānasya cakṣurye ca tatsahāyadharmāḥ |",
  "SA20n1395:1184": "evamavaśiṣṭānāṃ vijñānānāṃ |",
  "SA20n1395:1185": "yā ca kuśalākuśalateṣṭāniṣṭaphalaparigrahāya |",
  "SA20n1395:1186": "evambhāgīyā adhipatipratyayāḥ ||",
  "SA20n1395:1187": "tatra bījāddhetupratyayavyavasthānaṃ |",
  "SA20n1395:1188": "svabhāvātsamanantarapratyayasya ālambanāttasyaiva |",
  "SA20n1395:1189": "āśrayasahāyādibhyo&#39;",
  "SA20n1395:1190": "dhipatipratyayasya ||",
  "SA20n1395:1191": "yaduktaṃ ye hetavo ye pratyayā vijñānasyotpādāyeti |",
  "SA20n1395:1192": "tatraiṣāmeva caturṇāmeko hetupratyayaḥ |",
  "SA20n1395:1193": "hetuśca pratyayaśca |",
  "SA20n1395:1194": "avaśiṣṭāḥ pratyayā eva ||",
  "SA20n1395:1195": "yaduktaṃ kuśalamakuśalamavyākṛtamiti teṣāṃ kaḥ prabhedaḥ |",
  "SA20n1395:1196": "ekavidhaṃ kuśala manavadyārthena |",
  "SA20n1395:1197": "dvividhamupapattiprātilambhikaṃ prāyogikaṃ ca |",
  "SA20n1395:1198": "trividhaṃ svabhāvataḥ saṃprayogataḥ samutthānataśca |",
  "SA20n1395:1199": "caturvidhaṃ puṇyabhāgīyaṃ mokṣabhāgīyaṃ nirvedhabhāgīya manāsravaṃ ca |",
  "SA20n1395:1200": "pañcavidhaṃ dānamayaṃ śīlamayaṃ bhāvanāmayamiṣṭaphalaṃ visaṃyogaphalaṃ ca |",
  "SA20n1395:1201": "ṣaḍvidhaṃ kuśalaṃ rūpaṃ vedanā saṃjñā saṃskāro vijñānaṃ pratisaṃkhyānirodhaśca |",
  "SA20n1395:1202": "saptavidhaṃ smṛtyupasthānasaṃgṛhītaṃ samyakprahāṇaṛddhipādendriyabalabodhyaṅgamārgāṅgasaṃgṛhītaṃ |",
  "SA20n1395:1203": "aṣṭavidhamabhivādanavandanapratyusthānāñjalikarmasaṃgṛhītaṃ subhāṣite sādhukāradānabhūtavarṇāharaṇasaṃgṛhītaṃ glānopasthānasaṃgṛhītaṃ gurūṇāṃ gauraveṇopasthānasaṃgṛhītamanumodanāsaṃgṛhītaṃ parasamādāpanā saṃgṛhītaṃ pariṇāmanāsaṃgṛhītamapramāṇabhāvanāsaṃgṛhītaṃ |",
  "SA20n1395:1204": "navavidhaṃ prayogānantaryavimuktimārgaviśeṣasaṃgṛhītaṃ mṛdumadhyādhimātralaukikalokottaramārgasaṃgṛhītaṃ |",
  "SA20n1395:1205": "daśavidhamaupadhikaṃ niraupadhikaṃ śrutamayaṃ cintāmayaṃ saṃvarasaṃgṛhītaṃ naivasaṃvaranāsaṃvarasaṃgṛhītaṃ maulasāmantakasaṃgṛhītaṃ śrāvakayānasaṃgṛhītaṃ pratyekabuddhayānasaṃgṛhītaṃ mahāyānasaṃgṛhītaṃ |",
  "SA20n1395:1206": "punardaśavidhaṃ kāmapratisaṃyuktaṃ prathamadvitīyatṛtīyacaturthadhyānapratisaṃyuktamākāśānantyāyatanavijñānānantyāyatanā kiñcanyāyatana-naivasaṃjñānāsaṃjñāyatanapratisaṃyuktamanāsravasaṃgṛhītaṃ ca |",
  "SA20n1395:1207": "punardaśavidhaṃ daśa kuśalāḥ karmapathāḥ |",
  "SA20n1395:1208": "punardaśavidhamaśaikṣī samyagdṛṣṭiryāvatsamyagvimuktiḥ samyagjñānaṃ ca |",
  "SA20n1395:1209": "punardaśavidhamaṣṭāsu puṇyopapattiṣu cakravartirāja saṃvartanīyamāniñjyopagaṃ ca kuśalamityevaṃbhāgīyaḥ kuśalaprabhedaḥ ||",
  "SA20n1395:1210": "samāsatastu dvividhaḥ kuśalārtha iṣṭaphalaparigrahārthī vastuparijñākauśalyatatphalārthaśca |",
  "SA20n1395:1211": "kuśaladharmapratidvandvabhūtamāvaraṇabhūtaṃ ca teṣāmakuśalamaniṣṭaphalaparigrahatvādvastuno&#39;",
  "SA20n1395:1212": "samyakparijñātatvācca ||",
  "SA20n1395:1213": "avyākṛtaṃ punaścaturvidhaṃ |",
  "SA20n1395:1214": "vipākajaṃ tadekatyamairyāpathikaṃ śailpasthitikaṃ nairmāṇikaṃ ca |",
  "SA20n1395:1215": "yatkiñcicchilpaṃ ratikrīḍārthaṃ karoti na jīvikārthaṃ na karmasaṃjñayā na pratisaṃkhyāya tacchailpasthitikaṃ kliṣṭaṃ avyākṛtamanyat |",
  "SA20n1395:1216": "yathā śailpasthānikamevamairyāpathikaṃ nairmāṇikaṃ kuśalamavyākṛtaṃ ca ||",
  "SA20n1395:1217": "ekavidhaṃ cakṣū rūpāṇāṃ darśanāya |",
  "SA20n1395:1218": "dvividhamaupacayikaṃ vipākajaṃ ca |",
  "SA20n1395:1219": "trividhaṃ māṃsacakṣurdivyacakṣuḥ prajñācakṣuśca |",
  "SA20n1395:1220": "caturvidhaṃ sanimiṣamanimiṣaṃ sthāvaramasthāvaraṃ ca |",
  "SA20n1395:1221": "tatra sthāvaraṃ rūpāvacaraṃ pañcavidhaṃ pañcagatisaṃgṛhītaṃ |",
  "SA20n1395:1222": "ṣaḍvidhaṃ |",
  "SA20n1395:1223": "svasantānapatitaṃ parasantānapatitamabhirūpaṃ virūpaṃ samalaṃ nirmalaṃ ca |",
  "SA20n1395:1224": "saptavidhaṃ savijñānakamavijñānakaṃ sabalaṃ durbalaṃ kuśalavijñānasaṃniśrayamakuśalavijñānasaṃniśrayamavyākṛtavijñānasaṃniśrayaṃ |",
  "SA20n1395:1225": "aṣṭavidhamadhiṣṭhānacakṣuḥ ...cakṣuḥ kuśalakarmavipākajamakuśalakarmavipākajamāhāropacitaṃ svapnopacitaṃ brahmacaryopacitaṃ samāpāyupacitaṃ |",
  "SA20n1395:1226": "navavidhaṃ pratilabdhamapratilabdhaṃ pratilabdhapūrvamapratilabdhapūrvaṃ pratilabdhavihīnaṃ prahātavyamaprahātavyaṃ prahīṇamaprahīṇaṃ |",
  "SA20n1395:1227": "daśavidhaṃ nāsti |",
  "SA20n1395:1228": "ekādaśavidhamatītamanāgataṃ pratyutpannamādhyātmikaṃ bāhyamaudārikaṃ sūkṣmaṃ hīnaṃ praṇītaṃ dūre&#39;ntike ||",
  "SA20n1395:1229": "evaṃ śrotrādīni yāvatkāyastrividhaḥ |",
  "SA20n1395:1230": "caturvidhatve tu bhedaḥ |",
  "SA20n1395:1231": "trividhaṃ śrotraṃ māṃsopacitaṃ divyamavahitaṃ ca |",
  "SA20n1395:1232": "caturvidhaṃ sthāvaramasthāvaramuccaiḥśravamanuccaiḥśravaṃ ca |",
  "SA20n1395:1233": "trividhaṃ ghrāṇaṃ jihvā ca |",
  "SA20n1395:1234": "prabhāsvaramabhāsvaramupahataṃ ca |",
  "SA20n1395:1235": "caturvidhaṃ ghrāṇaṃ jihvā ca |",
  "SA20n1395:1236": "sthāvaramasthāvaraṃ savijñānakamavijñānakaṃ ca |",
  "SA20n1395:1237": "kāyastrividhaḥ |",
  "SA20n1395:1238": "kiṭṭasthāyyakiṭṭasthāyī sarvatragaśca sarvendriyānugatvāt |",
  "SA20n1395:1239": "caturvidhaḥ sthāvaro&#39;",
  "SA20n1395:1240": "sthāvaraḥ svayaṃprabho&#39;",
  "SA20n1395:1241": "svayaṃprabhaśca ||",
  "SA20n1395:1242": "ekavidhaṃ mano dharmavijñānārthena |",
  "SA20n1395:1243": "dvividhaṃ prajñaptipatitamaprajñaptipatitaṃ ca |",
  "SA20n1395:1244": "tatra vyutpannavyavahārāṇāṃ prathamaṃ dahrāṇāṃ paścimaṃ |",
  "SA20n1395:1245": "aparaḥ paryāyaḥ |",
  "SA20n1395:1246": "laukikaṃ lokottaraṃ ca |",
  "SA20n1395:1247": "trividhaṃ cittaṃ mano vijñānaṃ ca |",
  "SA20n1395:1248": "caturvidhaṃ kuśalamakuśalaṃ nivṛtāvyākṛtamanivṛtāvyākṛtaṃ ca |",
  "SA20n1395:1249": "pañcavidhaṃ pañcāvasthābhedāt |",
  "SA20n1395:1250": "hetvavasthaṃ phalāvasthaṃ sukhāvasthaṃ duḥkhāvasthamaduḥkhāsukhāvasthaṃ ca |",
  "SA20n1395:1251": "ṣaḍvidhaṃ ṣaḍvijñānakāyāḥ |",
  "SA20n1395:1252": "saptavidhaṃ saptavijñānasthitiṣu |",
  "SA20n1395:1253": "aṣṭavidhamadhivacanasaṃsparśasamprayuktaṃ pratighasaṃsparśasamprayuktaṃ gardhāśritaṃ naiṣkramyāśritaṃ sāmiṣaṃ nirāmiṣaṃ laukikaṃ lokottaraṃ ca |",
  "SA20n1395:1254": "navavidhaṃ navasu sattvāvāseṣu |",
  "SA20n1395:1255": "daśavidhaṃ nāsti |",
  "SA20n1395:1256": "ekādaśavidhaṃ pūrvavat |",
  "SA20n1395:1257": "dvādaśavidhaṃ dvādaśa cittāni |",
  "SA20n1395:1258": "kāmāvacaraṃ kuśalamakuśalaṃ nivṛtāvyākṛtamanivṛtāvyākṛtaṃ ca |",
  "SA20n1395:1259": "rūpāvacaraṃ trividhamakuśalaṃ sthāpayitvā |",
  "SA20n1395:1260": "evamārūpyāvacaraṃ |",
  "SA20n1395:1261": "lokottaraṃ śaikṣamaśaikṣaṃ ca ||",
  "SA20n1395:1262": "ekavidhaṃ rūpaṃ cakṣurgocarārthena |",
  "SA20n1395:1263": "dvividhamādhyātmikaṃ bāhyaṃ ca |",
  "SA20n1395:1264": "trividhaṃ varṇaḥ saṃsthānaṃ vijñaptiśca |",
  "SA20n1395:1265": "caturvidhamāśrayanirbhāsamanāśrayanirbhāsaṃ sātāsātanirbhāsaṃ pracayāvasthitaṃ ca |",
  "SA20n1395:1266": "pañcavidhaṃ pañcagatibhedāt |",
  "SA20n1395:1267": "ṣaḍvidhaṃ pratiṣṭhāsaṃgṛhītaṃ nilayasaṃgṛhītaṃ viṣayasaṃgṛhītaṃ sattvasaṃkhyātamasattvasaṃkhyātaṃ sanirśanasapratidhaṃ ca |",
  "SA20n1395:1268": "saptavidhaṃ saptavidhaparigrahabhedāt |",
  "SA20n1395:1269": "aṣṭavidhamaṣṭasu lokacitreṣu tāni punarbhūmibhāgacitraṃ parvatacitramārāmavanasarastaḍāgādicitraṃ gṛhavimānacitraṃ karmasthānacitramālekhyacitraṃ kuṭṭimakarmacitraṃ pariṣkāracitraṃ ca |",
  "SA20n1395:1270": "navavidhamatītamanāgataṃ pratyutpannamaudarikaṃ vā sūkṣmaṃ vā hīnaṃ vā praṇītaṃ vā yadvā dūre yadvāntike |",
  "SA20n1395:1271": "daśavidhaṃ daśa pariṣkārāḥ ||",
  "SA20n1395:1272": "ekavidhaḥ śabdaḥ śrotragocarārthena |",
  "SA20n1395:1273": "dvividho vyaktārthanirghoṣo&#39;",
  "SA20n1395:1274": "vyaktārthanirghoṣaśca |",
  "SA20n1395:1275": "trividha upāttamahābhūtahetuko&#39;",
  "SA20n1395:1276": "nupāttamahābhūtahetukastadubhayamahābhūtahetukaśca |",
  "SA20n1395:1277": "caturvidhaḥ kuśalo&#39;",
  "SA20n1395:1278": "kuśalonivṛtāvyākṛto&#39;",
  "SA20n1395:1279": "nivṛtāvyākṛtaśca |",
  "SA20n1395:1280": "pañcavidhaḥ pañcagatibhedāt |",
  "SA20n1395:1281": "ṣaḍvidha upadeśasvādhyāyaśabda āpṛcchanaparipṛcchanāśabdo dharmadeśanāśabdaḥ sāṃkathyaviniścayaśabdo&#39;",
  "SA20n1395:1282": "nyonyavacanāpavādāpattivyutthāpanāśabdaḥ saṅkarakalakalāśabdaśca |",
  "SA20n1395:1283": "saptavidhaḥ strīśabdaḥ puruṣaśabdo mṛdumadhyādhimātro mṛtavihaṅgādiśabdo vātavanaspatiśabdaśca |",
  "SA20n1395:1284": "aṣṭavidhaścatvāra āryavyavahāraśabdāścatvāro&#39;",
  "SA20n1395:1285": "nāryavyavahāraśabdāśca |",
  "SA20n1395:1286": "adṛṣṭe dṛṣṭavāditā dṛṣṭe cādṛṣṭavāditānāryavyavahāraḥ |",
  "SA20n1395:1287": "aśrute&#39;mate&#39;",
  "SA20n1395:1288": "vijñātevijñātavāditā vijñāte cāvijñātavāditānāryo vyavahāraḥ |",
  "SA20n1395:1289": "dṛṣṭe dṛṣṭavāditādṛṣṭe cādṛṣṭavāditāryo vyavahāraḥ |",
  "SA20n1395:1290": "śrute mate vijñāte vijñātavāditā avijñāte cāvijñātavāditāryo vyavahāraḥ |",
  "SA20n1395:1291": "punaraṣṭau kuśalāścatvāro vākkarmapathāścattvāro&#39;kuśalāḥ |",
  "SA20n1395:1292": "navavidho&#39;tītānāgatapratyutpanno yāvaddūre&#39;ntike ca |",
  "SA20n1395:1293": "daśavidhaḥ pañcāṅgatūryasaṃgṛhītaḥ |",
  "SA20n1395:1294": "sa punarnṛtyasahagato gītasahagato vāditrasahagataḥ strīsahagataḥ puruṣasahagataśca |",
  "SA20n1395:1295": "śaṅkhaśabdaḥ paṭahaśabdo bherīśabdo mṛdaṅgaśabda āḍambaraśabdaśca ||",
  "SA20n1395:1296": "gandha ekavidho ghrāṇagocarārthena |",
  "SA20n1395:1297": "dvividha ādhyātmiko bāhyaśca |",
  "SA20n1395:1298": "trividho mānāpiko&#39;",
  "SA20n1395:1299": "mānāpika upekṣāsthānīyaśca |",
  "SA20n1395:1300": "caturvidhaścatvāro mahāgandhā agarugandhasturuṣkagandhaḥ karpūragandhaḥ kastūrikāgandhaśca |",
  "SA20n1395:1301": "pañcavidho mūlagandhaḥ sāragandhaḥ patragandhaḥ puṣpagandhaḥ phalagandhaśca |",
  "SA20n1395:1302": "ṣaḍvidho bhojanagandhaḥ pānagandho vastragandho&#39;",
  "SA20n1395:1303": "laṅkāragandho yānagandhaḥ pratiśrayagandhaśca |",
  "SA20n1395:1304": "saptavidhastvaggandhaḥ patragandhaḥ sūkṣmailāgandhaścandanagandhastrikaṭugandho dhūpagandhaścūrṇagandhaśca |",
  "SA20n1395:1305": "aṣṭavidhaḥ sahajo&#39;",
  "SA20n1395:1306": "sahajaḥ sthāvaro&#39;",
  "SA20n1395:1307": "sthāvaraḥ saṃyuktaḥ kevala utkaṭo&#39;",
  "SA20n1395:1308": "nutkaṭaśca |",
  "SA20n1395:1309": "navavidho&#39;tītānāgatapratyutpanno yāvaddare&#39;ntike ca |",
  "SA20n1395:1310": "daśavidhaḥ strīgandhaḥ puruṣagandha uccāragandhaḥ prasrāvagandhaḥ kheṭagandhaḥ śiṅghāṇagandho vasālasikāpūyaśoṇitagandho māṃsagandhaḥ saṅkaragandhaḥ kledakardamagandhaśca ||",
  "SA20n1395:1311": "rasa ekavidho jihvāgocarārthena |",
  "SA20n1395:1312": "dvividha ādhyātmiko bāhyaśca |",
  "SA20n1395:1313": "trividho manāpāmanāpādiḥ pūrvavat |",
  "SA20n1395:1314": "caturvidho yavarasaḥ śāliraso godhūmaraso&#39;",
  "SA20n1395:1315": "varadhānyarasaśca |",
  "SA20n1395:1316": "pañcavidho madyapānaraso&#39;",
  "SA20n1395:1317": "madyapānarasaḥ śākapatraraso vanaphalaraso bhojanīyarasaśca |",
  "SA20n1395:1318": "ṣaḍvidhastiktādiḥ |",
  "SA20n1395:1319": "saptavidhaḥ sarpistailamadhvikṣuvikāraraso goraso lavaṇaraso māṃsarasaśca |",
  "SA20n1395:1320": "aṣṭavidho gandhavat |",
  "SA20n1395:1321": "navavidho gandhavadeva |",
  "SA20n1395:1322": "daśavidhaḥ khādyaraso bhojanarasaḥ svādyarasaḥ peyarasaścūṣyaraso viśeṣaṇīyastarpaṇīyaḥ śamanīyaḥ śodhanīyo niṣevaṇīyaścauṣadharasaḥ ||",
  "SA20n1395:1323": "sparśa ekavidhaḥ kāyagocarārthena |",
  "SA20n1395:1324": "dvividho gandhavat |",
  "SA20n1395:1325": "trividho manāpādiḥ |",
  "SA20n1395:1326": "caturvidhaḥ sparśanasparśaḥ pīḍanasparśo&#39;",
  "SA20n1395:1327": "bhighātasparśo mardanasparśaḥ |",
  "SA20n1395:1328": "pañcavidhaḥ pañcagatibhedāt |",
  "SA20n1395:1329": "punardaśamaśakavātātapasarīsṛpasaṃsparśaḥ |",
  "SA20n1395:1330": "ṣaḍvidhaḥ sukho duḥkho&#39;",
  "SA20n1395:1331": "duḥkhāsukhaḥ sahajo vipakṣasaṃgṛhītaḥ pratipakṣasaṃgṛhītaśca |",
  "SA20n1395:1332": "saptavidhaḥ |",
  "SA20n1395:1333": "khakkhaṭo drava uṣṇa ullaṅghanapatanasaṃsparśaḥ parāmarśasaṃsparśaḥ kāyavikārasaṃsparśaśca |",
  "SA20n1395:1334": "tadyathā ślakṣṇādiḥ |",
  "SA20n1395:1335": "aṣṭavidhaḥ pāṇisaṃsparśo loṣṭasaṃsparśo daṇḍasaṃsparśaḥ śastrasaṃsparśaḥ śītasaṃsparśa uṣṇasaṃsparśo jighatsāsaṃsparśaḥ pipāsāsaṃsparśaḥ |",
  "SA20n1395:1336": "navavidho gandhavat |",
  "SA20n1395:1337": "daśavidho bhojanasaṃsparśaḥ pānasaṃsparśo vastrasaṃsparśo&#39;",
  "SA20n1395:1338": "laṅkārasaṃsparśo mañcapīṭhasaṃsparśaḥ kūrcabimbopadhānasaṃsparśaḥ strīsaṃsparśaḥ puruṣasaṃsparśastayoḥ paricaryāparibhogasaṃsparśaśca ||",
  "SA20n1395:1339": "dharmadhātuḥ samāsataḥ saptāśītirdharmāḥ saha prajñaptidharmaiḥ |",
  "SA20n1395:1340": "te punaḥ katame |",
  "SA20n1395:1341": "manaskārādayo vitarkavicāraparyavasānāścaitasāstripañcāśat |",
  "SA20n1395:1342": "dharmāyatanaparyāpannaṃ |",
  "SA20n1395:1343": "saṃvarāsaṃvarasaṃgṛhītaṃ rūpaṃ samādhigocarañca rūpaṃ prāptirasaṃjñāsamāpattirnirodhasamāpattirāsaṃjñikaṃ jīvitendriyaṃ nikāyasabhāgaḥ pṛthigjanatvaṃ jātirjarā sthitiranityatā nāmakāyāḥ padakāyā vyañjanakāyāḥ pravṛttiḥ pratiniyamo yogo javo&#39;",
  "SA20n1395:1344": "nukramaḥ kālo deśaḥ saṃkhyā sāmagryasāmagrī ca |",
  "SA20n1395:1345": "aṣṭāvasaṃskṛtavastūni ākāśamapratisaṃkhyānirodhaḥ pratisaṃkhyānirodhaḥ kuśalākuśalāvyākṛtānāṃ dharmāṇāṃ tathatāniñjyaṃ saṃjñāvedayitanirodhaśca |",
  "SA20n1395:1346": "tānyetānyaṣṭau samānāni ṣaḍ bhavanti ṣaṭ samānānyaṣṭau bhavanti ||",
  "SA20n1395:1347": "sa punarekavidho dharmadhāturmanogocarārthena |",
  "SA20n1395:1348": "dvividhaḥ |",
  "SA20n1395:1349": "prajñaptidharmasaṃgṛhīto&#39;",
  "SA20n1395:1350": "prajñaptidharmasaṃgṛhītaśca ||",
  "SA20n1395:1351": "trividho rūpyarūpī saṃskṛtāsaṃskṛtaśca ||",
  "SA20n1395:1352": "caturvidho rūpī prajñaptidharmasaṃgṛhītaḥ arūpī caitasadharmasaṃgṛhītaḥ arūpī viprayuktaprajñaptisaṃgṛhītaḥ arūpyasaṃskṛtaprajñaptidharmasaṃgṛhītaśca ||",
  "SA20n1395:1353": "pañcavidhaḥ rūpacaitasikādharmāścittaviprayuktā asaṃskṛtamakuśalamavyākṛtaṃ ca ||",
  "SA20n1395:1354": "ṣaḍvidhaḥ vedanā saṃjñā saṃskārāḥ samprayuktaviprayuktā rūpamasaṃskṛtaṃ ca |",
  "SA20n1395:1355": "saptavidho vedanā saṃjñā cetanā kliṣṭo&#39;",
  "SA20n1395:1356": "kliṣṭo rūpamasaṃskṛtaṃ ca |",
  "SA20n1395:1357": "aṣṭavidhaḥ kuśalo&#39;",
  "SA20n1395:1358": "kuśalo&#39;",
  "SA20n1395:1359": "vyākṛtaścetanā saṃjñā saṃskārā rūpamasaṃskṛtaṃ ca |",
  "SA20n1395:1360": "navavidho&#39;tītānāgatādibhedena |",
  "SA20n1395:1361": "daśavidho daśavidhārthena anubandhotpādārthena ālambanānubhavanārthena ālambananimittagrahaṇārthena ālambanābhisaṃskārārthena teṣāmeva dharmāṇāmavasthābhedārthena anityavisaṃyogārthena nityavisaṃyogārthena nityāvipītārthena sukhaduḥkhavisaṃyogārthena no tu vedayitavisaṃyogārthena vedayitavisaṃyogārthena ca |",
  "SA20n1395:1362": "tānyetānyādhyātmikabāhyānāmāyatanānāṃ ṣaṣṭyuttarāṇi ṣaṭ prabhedaśatāni ||",
  "SA20n1395:1363": "tatra caratyākṣayādrūpāṇāṃ darśanāya caratyākṣayādrūpāṇāṃ darśanāyeti cakṣuḥ |",
  "SA20n1395:1364": "śravā atropalabhyanta iti śrotram |",
  "SA20n1395:1365": "gandhānāghrātīti ghrāṇaṃ |",
  "SA20n1395:1366": "jighatsādaurbalyaṃ prativinodayati vividhālāpaparicayāccāhvānaṃ karotīti jihvā |",
  "SA20n1395:1367": "kārtsnenendriyakriyānugataḥ kāyo&#39;yamiti |",
  "SA20n1395:1368": "kāyaḥ dīrgharātrametadbālaiḥ kelāyitaṃ mamāyitametanmama eṣo&#39;",
  "SA20n1395:1369": "hamasmi eṣa ma ātmeti |",
  "SA20n1395:1370": "atra ca lokasya saṃjñā sattvo naro jīvo janturmanujo mānava iti mana iti ||",
  "SA20n1395:1371": "tatra tatra deśe nirūpyate rohati ceti tasmādrūpamiti vadanneva śarati vadanneva śarati tasmācchabdaḥ |",
  "SA20n1395:1372": "anuśerate cāsminvidyā vādāstasmācchabdaḥ |",
  "SA20n1395:1373": "anuvātaṃ gacchati dhāvati tasmādgandhaḥ |",
  "SA20n1395:1374": "rogāṇāṃ sañcayanaḥ khādanīyaśca tasmādrasaḥ |",
  "SA20n1395:1375": "kāyena spṛśyata iti spraṣṭavyaṃ |",
  "SA20n1395:1376": "dhārayati kevalaṃ manoviṣayatvaṃ dhārayati kevalaṃ manoviṣayatvamiti dharmaḥ ||",
  "SA20n1395:1377": "tatraibhiḥ pañcabhirdharmaiḥ ṣaḍvijñānakāyikaiḥ svabhāvenāśrayeṇālambanena sahāyena karmaṇā ca skandhakauśalyamapi saṃgṛhītaṃ veditavyaṃ |",
  "SA20n1395:1378": "dhātukauśalyamāyatanakauśalyaṃ pratītyasamutpādakauśalyaṃ sthānānāsthānamindriyakauśalyamapi veditavyaṃ ||",
  "SA20n1395:1379": "navavastukamapi buddhavacanaṃ saṃgṛhītaṃ veditavyaṃ |",
  "SA20n1395:1380": "nava vastūni katamāni |",
  "SA20n1395:1381": "sattvavastu upabhogavastu utpattivastu sthitivastu saṃkleśavyavadānavastu vaicitryavastu daiśikavastu deśyavastu pariṣadvastu ca ||",
  "SA20n1395:1382": "tatra sattvavastu pañcopādānaskandhāḥ |",
  "SA20n1395:1383": "tadupabhogavastu dvādaśāyatanāni |",
  "SA20n1395:1384": "utpattivastu dvādaśaṅgaḥ pratītyasamutpādaḥ |",
  "SA20n1395:1385": "utpannasya sthitivastu catvāra āhārāḥ ||",
  "SA20n1395:1386": "saṃkleśavyavadānavastu catvāryāryasatyāni |",
  "SA20n1395:1387": "vaicitryavastūnyaparimāṇā dhātavaḥ |",
  "SA20n1395:1388": "daiśikavastu buddhāstacchrāvakāśca |",
  "SA20n1395:1389": "deśyavastu smṛtyupasthānādayo bodhipakṣyā dharmāḥ |",
  "SA20n1395:1390": "pariṣadvastvaṣṭau pariṣadaḥ |",
  "SA20n1395:1391": "kṣatriyapariṣad |",
  "SA20n1395:1392": "brāhmaṇapariṣad |",
  "SA20n1395:1393": "gṛhapatipariṣad |",
  "SA20n1395:1394": "śramaṇapariṣad |",
  "SA20n1395:1395": "caturmahārājakāyikapariṣad trayastriṃśatpariṣat mārapariṣad brāhmaṇapariṣacceti |",
  "SA20n1395:1396": "uddānaṃ",
  "SA20n1395:1397": "samudāyaḥ kalāpaśca adhvalakṣaṇapratyayāḥ |",
  "SA20n1395:1398": "kuśalādiprabhedaśca kauśalyavastu paścimaṃ ||",
  "SA20n1395:1399": "yogācārabhūamau manobhūmirdvitīyā samāptā ||",
  "SA20n1395:1400": "ityevaṃbhāgīya eṣāṃ dharmāṇāṃ prabhedo draṣṭavyaḥ ||",
  "SA20n1395:1401": "tatroddānaṃ",
  "SA20n1395:1402": "svabhāvataścāśrayata ālambanasahāyataḥ |",
  "SA20n1395:1403": "karmataśca pravṛttiḥ syāccetasaḥ pañcabhirmukhaiḥ ||"
}