{
  "SA12n1139:0": "tṛtīyo'ṅkaḥ",
  "SA12n1139:1": "ṇiccaṃ jo pibai suraṃ jaṇassa piasagamaṃ ca jo kuṇai |",
  "SA12n1139:2": "maha de do abi devā baladeo kāmadeo a ||1 ||",
  "SA12n1139:3": "vacchatthalamhi daiā diṇṇuppalavāsiā muhe mairā |",
  "SA12n1139:4": "sīsammi a seharao ṇiccaṃ via saṃṭhiā jassa ||2 ||",
  "SA12n1139:5": "hariharapidāmahāṇaṃ pi gavvido jo ṇa jāṇai ṇamiduṃ |",
  "SA12n1139:6": "so seharao calaṇesu tujja ṇomālie padai ||3 ||",
  "SA12n1139:7": "dṛṣṭā dṛṣṭimadho dadāti kurute nā''lāpamābhāṣitā",
  "SA12n1139:8": "śayyāyāṃ parivṛtya tiṣṭhati balādāliṅgitā vepate |",
  "SA12n1139:9": "niryantīṣu sakhīṣu vāsabhavanānnirgantumevehate",
  "SA12n1139:10": "jātā vāmatayaiva me'dya sutarāṃ prityai navoḍhā priyā ||4 ||",
  "SA12n1139:11": "huṅkāraṃ dadatā mayā prativaco yanmaunamāsevitaṃ",
  "SA12n1139:12": "yad dāvānaladīptibhistanuriyaṃ candrātapaistāpitā |",
  "SA12n1139:13": "dhyātaṃ yat subahūnyanamanasā naktandināni priye !",
  "SA12n1139:14": "tasyaitat tapasaḥ phalaṃ mukhamidaṃ paśyāmi yatte'dhunā ||5 ||",
  "SA12n1139:15": "khedāya stanabhāra eva kimu te madhyasya hāro'paraḥ ?",
  "SA12n1139:16": "śrāmyatyūruyugaṃ nitambabharataḥ kāñcyā'nayā kiṃ punaḥ ?",
  "SA12n1139:17": "śaktiḥ pādayugatya norupugalaṃ voḍhu kuto nūpurau ?",
  "SA12n1139:18": "svāṅgaireva vimūṣitā'si vahasi kleśāya kiṃ maṇḍanam ? ||6 ||",
  "SA12n1139:19": "niṣyandaścandanānāṃ śiśirayati latāmaṇḍape kuṭṭimāntā-",
  "SA12n1139:20": "nārād dhārāgṛhāṇāṃ dhvanimanu tatute tāṇḍavaṃ nolakaṇṭhaḥ |",
  "SA12n1139:21": "yantronmuktaśca vegād calati viṭapināṃ pūrayannālavālā-",
  "SA12n1139:22": "nāpātotpīḍahelāhṛta kusumarajaḥpiñjaro'yaṃ jalaughaḥ ||7 ||",
  "SA12n1139:23": "api ca-",
  "SA12n1139:24": "amī gītārambhaimukharitalatāmaṇḍapabhuvaḥ",
  "SA12n1139:25": "parāgaiḥ puṣpāṇāṃ prakaṭapaṭavāsavyatikarāḥ |",
  "SA12n1139:26": "pibantaḥ paryyāptaṃ saha sahacarībhirmaghurasaṃ",
  "SA12n1139:27": "samantādāpānotsavamanabhavantīva madhupāḥ ||8 ||",
  "SA12n1139:28": "digdhāṅgā haricandanena dadhataḥ santānakānāṃ srajo",
  "SA12n1139:29": "māṇikyā''bharaṇaprabhāvyatikaraiścitrīkṛtā'cchāṃśukāḥ |",
  "SA12n1139:30": "sārddha siddhajanairmadhūni dayitāpītā'vaśiṣṭānyamī",
  "SA12n1139:31": "miśrībhūya pibanti candanatarucchāyāsu vidyādharāḥ ||9 ||",
  "SA12n1139:32": "etanmukhaṃ priyāyāḥ śaśinaṃ jitvā kapolayāḥ kāntyā |",
  "SA12n1139:33": "tāpānurktamadhunā kamalaṃ dhruvamīhate jetum ||10 ||",
  "SA12n1139:34": "etatte bhrulatollāsi pāṭalā'dharapallavam |",
  "SA12n1139:35": "mukhaṃ nandanamudyānamato'nyatkevalaṃ vanam ||11 ||",
  "SA12n1139:36": "smitapuṣpodgamo'yaṃ te dṛśyate'dharapallave |",
  "SA12n1139:37": "phalaṃ tvanyatra mugdhākṣi ! cakṣuṣormama paśyataḥ ||12 ||",
  "SA12n1139:38": "dinakarakarāmṛṣṭaṃ bibhrat dyutiṃ paripāṭalāṃ",
  "SA12n1139:39": "daśanakiraṇauḥ saṃsarpadbhiḥ sphuṭīkṛtakesaram |",
  "SA12n1139:40": "ayi makhamidaṃ mugdhe ! satyaṃ samaṃ kamalena te",
  "SA12n1139:41": "madhu madhukaraḥ kintvetasmin pibbanna vibhāvyate ? ||13 ||",
  "SA12n1139:42": "anihatya taṃ sapatnaṃ kathamiva jīmūtavāhanasyāham |",
  "SA12n1139:43": "kathayiṣyāmi hṛtaṃ tava rājyaṃ rīpuṇeti nirlajjaḥ ? ||14 ||",
  "SA12n1139:44": "saṃsarpadbhiḥ samantāt kṛtasakalaviyanmārgayānairvimānaiḥ",
  "SA12n1139:45": "kurvāṇāḥ prāvṛṣīva sthagitaravirucaḥ śyāmatāṃ vāsarasya |",
  "SA12n1139:46": "ete yātāśca sadyastava vacanamitaḥ prāpya yuddhāya siddhāḥ",
  "SA12n1139:47": "siddhañcodvṛttaśatrukṣayabhayavinamudrājakaṃ te svarājyam ||15 ||",
  "SA12n1139:48": "ekākināpi hi mayā rabhasāvakṛṣṭa-",
  "SA12n1139:49": "nistriṃśadīdhitisaṭābharabhāsureṇa |",
  "SA12n1139:50": "ārānnipatya hariṇeva mataṅgajendra-",
  "SA12n1139:51": "mājau mataṅgahatakaṃ viddhi ||16 ||",
  "SA12n1139:52": "svaśarīramapi parārthe yaḥ khalu dadyādayācitaḥ kṛpayā |",
  "SA12n1139:53": "rājyasya kṛte sa kathaṃ prāṇivadhakrauryamanumanute ||17 ||",
  "SA12n1139:54": "nidrāmudrāvabandhānmadhukaramaniśaṃ padmakāśādapāsya-",
  "SA12n1139:55": "nnāśāpūraikakarmapravaṇanijakaraprīṇitāśeṣaviśvaḥ |",
  "SA12n1139:56": "dṛṣṭaḥ siddhaiḥ prasaktastutimukharamukhairastamapyeṣa gacchan",
  "SA12n1139:57": "ekaḥ ślāghyo vivasvān parahitakaraṇāyaiva yasya prayāsaḥḥ ||18 ||",
  "SA12n1139:58": "iti tṛtīyoṅka |"
}