{
  "S04n383:0": "20. phalaśrutiḥ",
  "S04n383:1": "atha bhūyaḥ sa rājendro bhūpo'śokaḥ kṛtāṃjaliḥ |",
  "S04n383:2": "upaguptaṃ tamarhantaṃ natvālokyedamabravīt ||",
  "S04n383:3": "bhadanta lokanātho'sau yadāvalokiteśvaraḥ |",
  "S04n383:4": "iti nāmnā prasiddho'bhūttatkena samupādiśa || 282",
  "S04n383:6": "iti saṃprārthite rājñā yatiḥ so'rhanmahāmatiḥ |",
  "S04n383:7": "aśokaṃ taṃ mahārājaṃ samālokyaivamādiśat ||",
  "S04n383:8": "śṛṇu rājan mahābhāga yathā me guruṇoditam |",
  "S04n383:9": "tathāhaṃ te pravakṣyāmi śrutvānubodhito bhava ||",
  "S04n383:10": "ṣaḍgatisambhavā lokāstraidhātubhuvanāśritāḥ |",
  "S04n383:11": "teṣāṃ ye duḥkhitā duṣṭāḥ kleśāgniparitāpitāḥ ||",
  "S04n383:12": "tān sarvān sa jagannāthaḥ kṛpādṛṣṭyāvalokayat |",
  "S04n383:13": "tenāvalokiteśākhyaḥ prasiddhastrijagatsvapi ||",
  "S04n383:14": "ye ye sattvā jagadbhartrā kṛpādṛṣṭyāvalokitāḥ |",
  "S04n383:15": "te te sarve vikalmāṣā bhaveyurvimalāśayāḥ ||",
  "S04n383:16": "ye'pyasya trijagacchāstuḥ śṛṇuyurnām sādaram |",
  "S04n383:17": "vimuktapātakāste syurniḥkleśā vimalendriyāḥ ||",
  "S04n383:18": "duḥkhāgnau patito yo'pi smṛtvā lokeśvaraṃ bhajet |",
  "S04n383:19": "tadā taṃ sa mahāsattvaḥ kṛpādṛṣṭyāvalokayan ||",
  "S04n383:20": "tadā sa sahasā tasmādduḥkhāgneḥ parimuktitaḥ |",
  "S04n383:21": "śuddhendriyo viśuddhātmā bhavet saṃbodhimānasaḥ ||",
  "S04n383:22": "yo nadyā prohyamāṇo'pi krandellokeśvaraṃ smaran |",
  "S04n383:23": "tadā sa bodhisattvastaṃ kṛpādṛṣṭyāvalokayet ||",
  "S04n383:24": "tadā dadyānnadī tasya gādhaṃ santaraṇārthinaḥ |",
  "S04n383:25": "tataḥ sa sahasottīrya smṛtvā dharmarato bhavet ||",
  "S04n383:26": "yadā ca vaṇijaḥ sārthā naukāruḍhā mahāmbudhau |",
  "S04n383:27": "ratnārthino mahotsāhaiḥ saṃkrameyuryathākramam ||",
  "S04n383:28": "tatra nauḥ kālikāvātaiḥ preryamāṇām vilolitā |",
  "S04n383:29": "tarasā rākṣasīdvīpasamīpaṃ samupācaret ||",
  "S04n383:30": "tadā teṣāṃ mahādhīraḥ smṛtvā lokeśvaraṃ namet |",
  "S04n383:31": "lokeśastānstadā sarvān kṛpādṛṣṭyāvalokayan ||",
  "S04n383:32": "tatastāḥ kālikā vātā na careyuḥ prasāditāḥ |",
  "S04n383:33": "tato nau savaṇiksārthā svasti ratnākaraṃ vrajet || 283",
  "S04n383:35": "tatra te vaṇijaḥ sarve labdharatnāḥ pramoditāḥ |",
  "S04n383:36": "svasti pratyāgatāḥ svasti samiyuḥ svapuraṃ laghu ||",
  "S04n383:37": "yadi daivādvipattiḥ syāt sarvatīrthajalāśraye |",
  "S04n383:38": "mṛtāste śoṣitātmānaḥ saṃprayāyuḥ sukhāvatīm ||",
  "S04n383:39": "yaśca duṣṭo vadhāt sṛṣṭo gṛhīto vadhyaghātakaiḥ |",
  "S04n383:40": "bhīto lokeśvaraṃ smṛtvā dhyātvā nāmāpyudāharet ||",
  "S04n383:41": "tadā lośeśvarastaṃ sa kṛpādṛṣṭyāvalokayet |",
  "S04n383:42": "tataste ghātakāḥ sarve taṃ hantuṃ nābhiśaknuyuḥ ||",
  "S04n383:43": "yadi vighātito daivāt tyaktvā pāpāśrayāṃ mṛtaḥ |",
  "S04n383:44": "śuddhāśayo viśuddhātmā saṃprayāyāt sukhāvatīm ||",
  "S04n383:45": "sarve yakṣāśca gandharvāḥ kumbhāṇḍā rākṣasā api |",
  "S04n383:46": "kinnarā garuḍā nāgā bhūtāḥ pretāḥ piśācikāḥ ||",
  "S04n383:47": "lokeśvarasya bhaktāraṃ dhyātāraṃ smṛtibhāvinam |",
  "S04n383:48": "nāmoccāraṇakartāraṃ draṣṭumapi na śaknuyuḥ ||",
  "S04n383:49": "yaścāpi nigaḍairbaddhā sthāpito bandhanālaye |",
  "S04n383:50": "smṛtvā lokeśvaraṃ dyātvā tiṣṭhennāmāpyudāharet ||",
  "S04n383:51": "tatkṣaṇe lokanāthastaṃ kṛpādṛṣṭyāvalokayet |",
  "S04n383:52": "tadā sa bandhanānmukto dharmābhiratato bhavet ||",
  "S04n383:53": "yaścāraṇye gṛhe vāpi caurairdhūtairupadrute |",
  "S04n383:54": "smṛtvā lokeśvaraṃ dhyātvā namennāmāpyudāharet ||",
  "S04n383:55": "tatkṣaṇe lokanāthastaṃ kṛpādṛṭyāvalokayet |",
  "S04n383:56": "tadā te dhūrtakāścaurāḥ sarve yāyuḥ parāṅmukhāḥ ||",
  "S04n383:57": "yaśca rogī sadā duṣṭaḥ kuṣṭhavyādhyācitāśrayaḥ |",
  "S04n383:58": "smṛtvā lokeśvaraṃ dhyātvā namennāmāpyudāharet ||",
  "S04n383:59": "tatkṣeṇe lokanāthastaṃ kṛpādṛṣṭyāvalokayet |",
  "S04n383:60": "tadā sa vyādhito mukto nīrogī puṣṭitendriyaḥ ||",
  "S04n383:61": "śuddhāśayo viśuddhātmā bhavet saṃbodhimānasaḥ |",
  "S04n383:62": "yadi daivādvipattiḥ syāddhitvā duḥkhāśrayaṃ tanum |",
  "S04n383:63": "śuddhāśayo viśuddhātmā saṃprayāyāt sukhāvatīm || 284",
  "S04n383:65": "yaśca daridrito duḥkhī dīno'nātho durāśrayaḥ |",
  "S04n383:66": "smṛtvā lokeśvaraṃ dhyātvā namennāmāpyudāharet ||",
  "S04n383:67": "tatkṣaṇe lokanāthastaṃ kṛpādṛṣṭyāvalokayet |",
  "S04n383:68": "tadā sa śrīguṇotpanno bhavet sāadhuḥ śubhendriyaḥ ||",
  "S04n383:69": "yaśca saṃgrāmamadhye'pi śatrubhiḥ pariveṣṭita |",
  "S04n383:70": "smṛtvā lokādhipaṃ dhyātvā namennāmāpyudāaharet ||",
  "S04n383:71": "tatkṣaṇe lokanāthastaṃ kṛpādṛṣṭyāvalokayet |",
  "S04n383:72": "tadā so'rīnvinirjitya labdhvā ramejjayaśriyam ||",
  "S04n383:73": "yaścāpi dahyamāneṣu gṛhodyānāśrameṣvapi |",
  "S04n383:74": "smṛtvā lokādhipaṃ dhyātvā nāma proccārayannamet ||",
  "S04n383:75": "tatkāle lokanāthastaṃ kṛpādṛṣṭyāvalokayet |",
  "S04n383:76": "tadā sa sahasā vahniskandhaḥ śāmyennirākulaḥ ||",
  "S04n383:77": "vivāde kalaye vāpi paribhūte'pi durjanaiḥ |",
  "S04n383:78": "smṛtvā lokeśvaraṃ dhyātvā nāma proccārayannamet ||",
  "S04n383:79": "tatkṣaṇe lokaśāstā taṃ kṛpādṛṣṭyāvalokayet |",
  "S04n383:80": "tadā sa vijayan sarvān saṃsthāpayennije vaśe ||",
  "S04n383:81": "yaśca kleśāgnisaṃtapto vyākulendriyamānasaḥ |",
  "S04n383:82": "smṛtvā lokaprabhuṃ dhyātvā namennāmāpyudāharan ||",
  "S04n383:83": "tatkṣaṇe taṃ mahāsattvo dayādṛṣtyāvalokayet |",
  "S04n383:84": "tadā niḥkleśabhadrātmā bhavedbhadrendriyaḥ sudhīḥ ||",
  "S04n383:85": "yo'putraḥ putraratnārthī taṃ lokeśaṃ śaraṇaṃ gataḥ |",
  "S04n383:86": "smṛtvā dhyātvā yathāśakti bhajennāmānyudāharan ||",
  "S04n383:87": "tadā sa trijagadbhartā kṛpādṛṣṭyāvalokayet |",
  "S04n383:88": "dadyāttasmai putraratnaṃ mahāsattvaṃ jagatpriyam ||",
  "S04n383:89": "sutārthine'pi satputrīṃ ramākārāṃ śubhendriyām |",
  "S04n383:90": "sarvasattvapriyāṃ kāntāṃ sādhvīṃ dadyājjagatprabhuḥ ||",
  "S04n383:91": "vidyārthī labhate vidyāṃ dhanārthi labhate dhanam |",
  "S04n383:92": "rājyārthī labhate rājyaṃ lokeśabhaktimānapi || 285",
  "S04n383:94": "dravyārthī labhate dravyaṃ guṇārthī labhate guṇam |",
  "S04n383:95": "bhogyārthī labhate bhojyaṃ gṛhārthī labhate gṛham ||",
  "S04n383:96": "evamanyāni vastūni sarvopakaraṇānyapi |",
  "S04n383:97": "yathābhivāṃchitaṃ sarvaṃ labhellokeśabhaktimān ||",
  "S04n383:98": "tenāsau trijagannātha āryāvalokiteśvaraḥ |",
  "S04n383:99": "iti prakhyāpitaḥ sarvairdharmarājaimunīśvaraiḥ ||",
  "S04n383:100": "evaṃ mahattaraṃ puṇyaṃ lokeśabhaktibhāvinām |",
  "S04n383:101": "aprameyamasaṃkhyeyaṃ saṃbuddhapadasādhanam ||",
  "S04n383:102": "ityevaṃ sugataiḥ sarvaiḥ samādiṣṭaṃ samantataḥ |",
  "S04n383:103": "bodhisattvairmahābhijñaiḥ sarvaiścāpi praśaṃsyate ||",
  "S04n383:104": "iti matvā mahārāja lokanāthasya sarvadā |",
  "S04n383:105": "śaraṇe samupāśritya bhajasva śraddhayā mudā |",
  "S04n383:106": "yasya lokeśvare bhaktistasya pāpaṃ na kiṃcana |",
  "S04n383:107": "duṣṭakleśabhayaṃ nāpi nirvighnaṃ satsukhaṃ sadā ||",
  "S04n383:108": "sarve duṣṭagaṇā mārāḥ kṣīyante sarvataḥ sadā |",
  "S04n383:109": "yamadūtādayaścāpi palāyeyuḥ parāṅmukhāḥ ||",
  "S04n383:110": "lokeśabhktibhājāṃśca puṇyadhārā nirantarā |",
  "S04n383:111": "apreyā asaṃkhyeyāḥ pravardhante divāniśam ||",
  "S04n383:112": "etatpuṇyānubhāvaistu saddharmastena labhyate |",
  "S04n383:113": "tatsaddharmānubhāvena saṃbuddho dṛśyate'grataḥ ||",
  "S04n383:114": "tato buddhānubhāvena bodhicittaṃ sulabhyate |",
  "S04n383:115": "bodhipraṇidhicittena caryante bodhicārikāḥ ||",
  "S04n383:116": "kramāt saṃbodhisaṃbhāraṃ pūrayitvā yathākramam |",
  "S04n383:117": "sarvān kleśān vinirjityāacaturmāragaṇānapi ||",
  "S04n383:118": "sarvatra vaśitā prāptā dhāraṇīguṇasaṃyutā |",
  "S04n383:119": "daśabhūmīśvaro bhūtvā saṃbodhiṃ samavāpnuyāt ||",
  "S04n383:120": "iti matvā mahābhijño lokeśvaro jinātmajaḥ |",
  "S04n383:121": "bhajanīyaḥ sadā sadbhiḥ saṃbuddhapadavāṃchibhiḥ || 286",
  "S04n383:123": "ye bhajanti sadā nityaṃ lokeśvaraṃ jagatprabhum |",
  "S04n383:124": "teṣāṃ naiva bhayaṃ kiṃcitsarvatra sarvadāpi hi ||",
  "S04n383:125": "rakṣeyustaṃ samālokya brahyādayo maharṣayaḥ |",
  "S04n383:126": "śakrādayaḥ surendrāśca sarvalokādhipā api ||",
  "S04n383:127": "rakṣeyuragnayo'pyenaṃ lokeśabhaktibhāvinam |",
  "S04n383:128": "dharmarājādayaḥ pretāḥ sarve niśācarā api ||",
  "S04n383:129": "varuṇāśca hi rājāśca sarve vāyugaṇā api |",
  "S04n383:130": "sarve śrīdādayo yakṣāḥ sarve bhūtādhipā api ||",
  "S04n383:131": "sūryādayo grahāḥ sarve candrādayaśca tārakāḥ |",
  "S04n383:132": "sarve siddhāśca sādhyāśca rudrā vidyādharā api ||",
  "S04n383:133": "dhṛtarāṣṭrādayaḥ sarve gandharvā api sarvadā |",
  "S04n383:134": "viruḍhakādikumbhāṇḍā rakṣeyustaṃ sadānugāḥ ||",
  "S04n383:135": "virupākṣādayaḥ sarve nāgendrā garuḍā api |",
  "S04n383:136": "kuverapramukhāḥ sarve yakṣā api samādarāt ||",
  "S04n383:137": "drumādikinnarāḥ sarve vemacitrādayo'surāḥ |",
  "S04n383:138": "sarve paiśācikāścāpi rakṣeyustaṃ samāhitaḥ ||",
  "S04n383:139": "sarve mātṛgaṇāścāpi sakumāragaṇādhipāḥ |",
  "S04n383:140": "sarve'pi bhairavāḥ sarve mahākālagaṇā api ||",
  "S04n383:141": "saḍākaḍākinīsaṃghāḥ sarve kāpālikā api |",
  "S04n383:142": "sarve vaitāḍikāścāpi dṛṣṭvā ceyustamādarāt ||",
  "S04n383:143": "tathā ca yoginaḥ siddhā avikalpā jitendriyāḥ |",
  "S04n383:144": "dūrāddṛṣṭvābhirakṣeyustaṃ lokeśaśaraṇāśritam ||",
  "S04n383:145": "vajrapāṇyādayo vīrāḥ sarvamantrārthasādhakāḥ ||",
  "S04n383:146": "rakṣeyustaṃ samālokya lokeśabhakticāriṇam ||",
  "S04n383:147": "yatayastīrthikāścāpi tāpasā brahmacāriṇaḥ |",
  "S04n383:148": "vaiṣṇavā api śaivāśca liṃgino vratino'pi ca ||",
  "S04n383:149": "dūrādapi tamālokya bhaktimantaṃ jagatprabhoḥ |",
  "S04n383:150": "praṇatvā prāṃjaliṃ dhṛtvā praśaṃseyuḥ samādarāt || 287",
  "S04n383:152": "arhanto bhikṣavaścāpi dṛṣṭgā taṃ dūrato mudā |",
  "S04n383:153": "dhanyo'sīti samārādhya prakuryurabhinanditam ||",
  "S04n383:154": "śrāvakāścailakāścāpi vratinaścāpyupāsakāḥ |",
  "S04n383:155": "dūratastaṃ mahābhāgaṃ dṛṣṭva nameyurānatāḥ ||",
  "S04n383:156": "sarve cāpi mahāsattvā bodhisatvā jinātmajāḥ |",
  "S04n383:157": "varadānaistamārādhya cārayeyurjagaddhite ||",
  "S04n383:158": "pratyekasugataścāpi dṛṣṭvā taṃ bodhibhāginam |",
  "S04n383:159": "samālokya samāśvāsya prerayeyuḥ susaṃvare ||",
  "S04n383:160": "saṃbuddhā api sarve taṃ saṃbuddhapadalābhinam |",
  "S04n383:161": "dṛṣṭvābhinandya saddharme niyujyāveyurābhavam ||",
  "S04n383:162": "evamasya jagadbharturlokeśasya mahātmanaḥ |",
  "S04n383:163": "saddharmaguṇamāhātmyaṃ sarvabuddhaiḥ praśaṃsyate ||",
  "S04n383:164": "evaṃ mahattaraṃ puṇyaṃ lokeśabhajanodbhavam |",
  "S04n383:165": "matvā sadānumoditvā śrotavyam bodhivāṃchibhi ||",
  "S04n383:166": "idaṃ sarvaṃ mahāyānasūtraratnaṃ subhāṣitam |",
  "S04n383:167": "śṛṇvanti śraddhayā ye'pi kalau paṃcakaṣāyite ||",
  "S04n383:168": "durgatiṃ te na gacchinta kadācana kathaṃcana |",
  "S04n383:169": "sadā sadgatisaṃjātā bhavanti bhadracāriṇaḥ ||",
  "S04n383:170": "lokeśasya jagacchāstuḥ sarvadā śaraṇe sthitāḥ |",
  "S04n383:171": "dhyātvā nāma samuccārya smṛtvā bhajeyurābhavam ||",
  "S04n383:172": "etatpuṇyānuliptāste bhadraśrīsadguṇālayāḥ |",
  "S04n383:173": "saddharmasukhasaṃpattiṃ bhuktvā yāyuḥ sukhāvatīm ||",
  "S04n383:174": "enaṃ yaḥ sakalāṃllokāṃcchrāvayati prabodhayan |",
  "S04n383:175": "so'pi na durgatiṃ yāti yāti sadgatimeva hi ||",
  "S04n383:176": "etatpuṇyaviśuddhātmā bhadraśrīsadguṇāśrayaḥ |",
  "S04n383:177": "saddharmasukhasaṃpattiṃ bhuktvā yāyāt sukhāvatīm ||",
  "S04n383:178": "yaścāpīdaṃ kalau kāle nirapekṣāḥ svajīvite |",
  "S04n383:179": "sabhāmadhye samāsīno bhāṣet sūtrasubhāṣitam || 288",
  "S04n383:181": "so'pyetatpuṇyaśuddhātmā yāyānna durgatiṃ kvacit |",
  "S04n383:182": "sadā sadgatisaṃjāto bhadraśrīsadguṇāśrayaḥ ||",
  "S04n383:183": "sarvasattvahitādhānaṃ saddharmameva sādhayan |",
  "S04n383:184": "śubhiotsāhasahatsaukhyaṃ bhuktvā yāyāt sukhāvatīm ||",
  "S04n383:185": "tatrāmitaruceḥ śāstuḥ sarve śaraṇe sthitāḥ |",
  "S04n383:186": "sadā dharmāmṛtaṃ pītvā careyurbodhisaṃvaram ||",
  "S04n383:187": "tataste bodhisaṃbhāraṃ pūrayitvā yathākramam |",
  "S04n383:188": "bhaveyuḥ sarve lokeśā daśabhūmīśvarā api ||",
  "S04n383:189": "tataste nirmalatmāno bodhisattvā jinātmajāḥ |",
  "S04n383:190": "bhaveyuyustriguṇābhijñā mahāsattvāḥ śubhendriyāḥ ||",
  "S04n383:191": "kleśān māragaṇān sarvān jitvārhanto niraṃjanāḥ |",
  "S04n383:192": "trividhāṃ bodhimāsādya saṃbuddhapadamāpnuyuḥ ||",
  "S04n383:193": "ye'pi vedamahāyānasūtrarājaṃ likhenmudā |",
  "S04n383:194": "tenāpi likhitaṃ sarvamahāyānasubhāṣitam ||",
  "S04n383:195": "lekhāpitaṃ ca yenedaṃ sūtrarājasubhāṣitam |",
  "S04n383:196": "tena lekhāpitaṃ jñānaṃ sarvaṃ mahāyānasubhāṣitam ||",
  "S04n383:197": "likhitaṃ vāpi yenedaṃ prātiṣṭhāpya yathāvidhi |",
  "S04n383:198": "śuddhasthāne gṛhe sthāpya pūjāṃgaiḥ sarvadārcitam ||",
  "S04n383:199": "tenārhanto jināḥ sarve pratyekasugatā api |",
  "S04n383:200": "sasaṃghā bodhisattvāśca bhavanti pūjitāḥ khalu ||",
  "S04n383:201": "yaścāpīdaṃ svayaṃ dhṛtvā parebhyo'pi samādiśet |",
  "S04n383:202": "bhāvayet satataṃ smṛtvā dhyātvāpi praṇayen mudā ||",
  "S04n383:203": "tasya sarve munīndrāśca pratyekasugatā jināḥ |",
  "S04n383:204": "arhanto bodhisattvāśca tuṣṭā dadyuḥ samīhitam ||",
  "S04n383:205": "yaścaitadupadeṣṭāraṃ sarvāṃśca śrāvakānapi |",
  "S04n383:206": "yathāvidhi samabhyarcya bhojanaiḥ paritoṣayet ||",
  "S04n383:207": "tena sarve'pi saṃbuddhāḥ pratyekasugatā api |",
  "S04n383:208": "arhanto bhikṣavaḥ sarve yogino brahmacāriṇaḥ || 289",
  "S04n383:210": "bodhisattvāśca sarve'pi vratino yatayo'pi ca |",
  "S04n383:211": "abhyarcya bhojanairnityaṃ bhaveyuḥ paritoṣitāḥ ||",
  "S04n383:212": "kimevaṃ bahunoktena sarve buddhāḥ munīśvarāḥ |",
  "S04n383:213": "sarvāḥ pāramitā devyaḥ sarve saṃghā jinātmajāḥ ||",
  "S04n383:214": "nityaṃ teṣāṃ samālokya kṛpādṛṣṭyānumoditāḥ |",
  "S04n383:215": "rakṣāṃ vidhāya sarvatra varaṃ dadyurjagaddhite ||",
  "S04n383:216": "lokapālāśca sarve'pi sarve devāśca dānavāḥ |",
  "S04n383:217": "rakṣāṃ kṛtvā varaṃ dadyusteṣāṃ saddharmasādhinām ||",
  "S04n383:218": "rājāno'pi sadā teṣāṃ rakṣāṃ kṛtvānumoditāḥ |",
  "S04n383:219": "yathābhivāṃchitaṃ kṛtvā pālayeyuḥ samāadarāt ||",
  "S04n383:220": "mantriṇo'pi sadā teṣāṃ sāmātyasacivānugāḥ |",
  "S04n383:221": "sabhṛtyasainyabhaṭṭāśca bhaveyurhitakāriṇaḥ ||",
  "S04n383:222": "sarve vaiśyāśca sarvārthabhartāraḥ syuḥ suhṛtpriyāḥ |",
  "S04n383:223": "śreṣṭhimahājanāḥ sarve bhaveyurhitakāriṇaḥ ||",
  "S04n383:224": "dviṣo'pi dāsatāṃ yāyurduṣṭāśca syurhitāśayāḥ |",
  "S04n383:225": "evamanye'pi lokāśca sarve syurmaitramānasāḥ ||",
  "S04n383:226": "paśavaḥ pakṣiṇaścāpi sarve kīṭāśca jantavaḥ |",
  "S04n383:227": "naiva teṣāṃ viruddhāḥ syurbhaveyurhitaśaṃsinaḥ ||",
  "S04n383:228": "evaṃ sarvatra lokeṣu teṣāṃ saddharmasādhinām |",
  "S04n383:229": "nirutpātaṃ śubhotsāhaṃ saumāṃgalyaṃ sadā bhavet ||",
  "S04n383:230": "evaṃ bhadrataraṃ puṇyaṃ lokeśabhajonodbhavam |",
  "S04n383:231": "matvā taṃ trijagannāthaṃ bhajasva sarvadā smaran ||",
  "S04n383:232": "ye tasya śaraṇe sthitvā dhyātvā samāhitāḥ |",
  "S04n383:233": "nāmāpi ca samuccārya bhajanti śraddhayā sadā ||",
  "S04n383:234": "teṣāṃ syuḥ suprasannāni triratnānyapi sarvadā |",
  "S04n383:235": "kṛpādṛṣṭyā samālokya kṛtvā ceyuḥ śubhaṃ sadā ||",
  "S04n383:236": "etacchāstrā samādiṣṭamupāguptena bhikṣuṇā |",
  "S04n383:237": "śrutvāśokaḥ sa bhūmīndraḥ prābhyananadan prabodhitaḥ || 290",
  "S04n383:239": "sabhā sarvāvatī sāpi śrutvaitat saṃprasāditā |",
  "S04n383:240": "tatheti prativanditvā prābhyanandat prabodhitā ||",
  "S04n383:241": "tataste sakalā lokāḥ samutthāya pramoditāḥ |",
  "S04n383:242": "upaguptaṃ tamarhantaṃ natvā svasvālayaṃ yayuḥ ||",
  "S04n383:243": "tataḥ prabhṛti rājā sa lokeśaṃ sarvadā smaran |",
  "S04n383:244": "dhyātvā nāma samuccārya prāabhajat pālayan prajāḥ ||",
  "S04n383:245": "tadā tasya narendrasya viṣaye tatra sarvadā |",
  "S04n383:246": "nirutpātaṃ śubhotsāhaṃ prāvartata samantataḥ ||",
  "S04n383:247": "iti jayaśriyādiṣṭaṃ niśamya sa sasāṃghikaḥ |",
  "S04n383:248": "jinaśrīrāja ātmajñaḥ prābhyanandat prabodhitaḥ ||",
  "S04n383:249": "tataścāsau mahābhijño jayaśrīḥ sugarātātmajaḥ |",
  "S04n383:250": "sarvān saṃghān samālokya punarevaṃ samādiśat ||",
  "S04n383:251": "yatredaṃ sūtrarājendraṃ prāvartayet kalāvapi |",
  "S04n383:252": "bhāṣedyaḥ śṛṇuyādyaśca śrāvayedyaśca pracārayet ||",
  "S04n383:253": "eteṣāṃ tatra sarveṣāṃ saṃbuddhāḥ sakalāḥ sadā |",
  "S04n383:254": "kṛpādṛṣṭyā samālokya kurvantu bhadramābhavam ||",
  "S04n383:255": "sarvāḥ pāramitādevyasteṣāṃ tatra sadā śivam |",
  "S04n383:256": "kurvantyā bodhisaṃbhāraṃ pūrayantu jagaddhite ||",
  "S04n383:257": "sarve'pi bodhisattvāśca pratyekasugatā api |",
  "S04n383:258": "arhanto yoginasteṣāṃ bhadraṃ kurvantu sarvadā ||",
  "S04n383:259": "brahmadilokapālaśca sarve cāpi maharṣayaḥ |",
  "S04n383:260": "tatra teṣāṃ ca sarveṣāṃ kurvantu maṃgalaṃ sadā ||",
  "S04n383:261": "kāle varṣantu meghāśca bhūyācchasyavatī mahī |",
  "S04n383:262": "nirutpātaṃ mahotsāhaṃ subhikṣaṃ bhavatu dhruvam ||",
  "S04n383:263": "bahukṣīrapradā gāvo vṛkṣāḥ puṣpafalānvitāḥ |",
  "S04n383:264": "auṣadhyo rasavīryādyā bhūyātsustatra sarvadā ||",
  "S04n383:265": "bhavantu prāṇinaḥ sarve ārogyacirajīvinaḥ |",
  "S04n383:266": "sarvadravyasamāpannāḥ śrīmanto bhadracāriṇaḥ || 291",
  "S04n383:268": "rājā bhavatu dharmiṣṭho mantriṇo nīticāriṇaḥ |",
  "S04n383:269": "sarve lokāḥ suvṛttisthā bhavantu dharmasādhinaḥ ||",
  "S04n383:270": "mā bhutkaściddurācāraścauro duṣṭaśca vaṃcakaḥ |",
  "S04n383:271": "daridro durbhago dīno madamānābhigarvitaḥ ||",
  "S04n383:272": "sarve sattvāḥ samācārāḥ pariśuddhatrimaṇḍalāḥ |",
  "S04n383:273": "svasvakulavratārakṣāḥ pracarantu jagaddhite ||",
  "S04n383:274": "sarve bhadrāśayāḥ santaḥ saṃbodhivratacāriṇaḥ |",
  "S04n383:275": "triratnabhajanaṃ kṛtvā saṃcarantāṃ sadā śubhe ||",
  "S04n383:276": "iti jayaśriyākhyātaṃ śrutvā sarve'pi sāṃghikāḥ |",
  "S04n383:277": "evamastviti vijñapya prābhyanandan pramoditāḥ ||",
  "S04n383:278": " ||iti jinaśrīrājaparipṛṣṭajayaśrīsaṃprabhāṣita-",
  "S04n383:279": "śrīmadāryāvalokiteśvaraguṇakāraṇḍavyūhasūtrarājaṃ samāptam ||",
  "S04n383:280": "ye dharmā hetuprabhavā hetuṃ teṣāṃ tathāgato hyavadat |",
  "S04n383:281": "teṣāṃ ca yo nirodhaṃ evaṃvādī mahaśramaṇaḥ ||",
  "S04n383:282": " ||śubhamastu ||"
}