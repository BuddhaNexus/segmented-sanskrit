{
  "S01n197:0": "pañcama adhyāyaḥ",
  "S01n197:1": "svayambhūtpatyaneka tīrthasaṃjātapuṇyamahātmyavarṇano nāma",
  "S01n197:2": "athāsau ca mahāsattva maitreya sāñjalirmudā |",
  "S01n197:3": "bhagavantaṃ tamānasya prārthayedevamādarāt ||1 ||",
  "S01n197:4": "bhagavan tatra tīrthānāṃ snātvā dānādi karmmajaṃ |",
  "S01n197:5": "puṇyaphala viśeṣatvaṃ samādiśatu sāmpratam ||2 ||",
  "S01n197:6": "iti saṃprārthite tena bhagavānsa munīśvaraḥ |",
  "S01n197:7": "maitreyaṃ taṃ mahāsattvaṃ sampaśyannevamādiśat ||3 ||",
  "S01n197:8": "sādhu śrṛṇu mahāsattva tīrtha sevā phalodbhavaṃ |",
  "S01n197:9": "puṇyaṃ tad viśeṣatvaṃ vakṣāmi sarva bodhane ||4 ||",
  "S01n197:10": "tadyathā mūlatīrthāni kathyante dvādaśātra hi |",
  "S01n197:11": "mahāpuṇyāni sarveṣāṃ tīrthānāṃ yāni bhūtale ||5 ||",
  "S01n197:12": "amogha phaladāyinyāṃ vāgmatyāṃ yatra saṃgame |",
  "S01n197:13": "tattīrtha śodhanaṃ khyātaṃ daśapāpaviśodhanāt ||6 ||",
  "S01n197:14": "tatra nāgādhipā raktastakṣakākhyaḥ sukāntimān |",
  "S01n197:15": "samujvalanmahāratnaṃśrīmatphaṇā vibhūṣitaḥ ||7 ||",
  "S01n197:16": "yenarā śraddhayā tatra puṇyatīrthe yathāvidhiḥ |",
  "S01n197:17": "snānaṃ kuryumudā yāvadeka viṃśati vāsaraṃ ||8 ||",
  "S01n197:18": "japa yajñādi karmmāṇi kuryuḥ saptadinānyapi |",
  "S01n197:19": "pitṛn devāñca saṃpūjya kuryuḥ saṃtṛptamoditān ||9 ||",
  "S01n197:20": "dadyurdānānicārthibhyo yathepsitaṃ samādarāt |",
  "S01n197:21": "śuddhaśīlāḥ samādhāyaiścareyuśca vrataṃ tathā ||10 ||",
  "S01n197:22": "etatpuṇyaviśuddhāste niḥkleśā nirmmalendriyāḥ |",
  "S01n197:23": "bodhisattvā mahāsattvā bhaveyuḥ śrī guṇāśrayāḥ ||11 ||",
  "S01n197:24": "tataste bodhisambhāraṃ pūrayitvāyathākramaṃ |",
  "S01n197:25": "trividhāṃ bodhimāsādya saṃvuddha padamāpnuyuḥ ||12 ||",
  "S01n197:26": "tataśca māradāyiṇyo vāgmatyā yatra saṃgamaḥ |",
  "S01n197:27": "tacchāntatīrthamākhyātaṃ kleśa doṣa viśodhanaṃ ||13 ||",
  "S01n197:28": "tatranāgādhipaḥ śuklaḥ soma śikhītiviśrutaḥ |",
  "S01n197:29": "vilasanmaṇiratnaśrīphaṇāmaṇḍala bhūṣitaḥ ||14 ||",
  "S01n197:30": "tatrāpi śānta tīrtha ca ye kleśa duḥṣitā narāḥ |",
  "S01n197:31": "kuryu snānaṃ sadā yāvadekaviṃśati vāsaraṃ ||15 ||",
  "S01n197:32": "japa yajñādika kuryuścareyuścādhi poṣadhaṃ |",
  "S01n197:33": "pitṛn devāñca saṃpūjya kuryuḥ saṃtuṣṭananditān ||16 ||",
  "S01n197:34": "dadyurdānāṃni cārthi bhyo yathābhilaṣitaṃ mudā |",
  "S01n197:35": "śuddhaśīlā samācārāḥ dhyātvā bhajeyurīśvaraṃ ||17 ||",
  "S01n197:36": "etatpuṇyābhiliptāste pariśuddha trimaṇḍalāḥ |",
  "S01n197:37": "bodhisattvā mahāsattvā bhaveyuḥ śrīguṇālayāḥ ||18 ||",
  "S01n197:38": "tataste bodhi sambhāraṃ pūrayitvā yathākramaṃ |",
  "S01n197:39": "arhanta strividhāmbodhi prāpyeyuḥ saugataṃ padaṃ ||19 ||",
  "S01n197:40": "tataśca maṇirohiṇyā vāgmatyā yatrasaṃgame |",
  "S01n197:41": "tatrorddhaniḥsṛtā śuddha sphaṭikādārasaṃnnibhāṃ ||20 ||",
  "S01n197:42": "rudradhārā mṛtākhyātā tayā ca tatra saṃgame |",
  "S01n197:43": "triveṇī saṃgame tena śaṃkara tīrtha mucyate ||21 ||",
  "S01n197:44": "tatra nāgādhipa śaṃkhapālo gaurāti sundaraḥ |",
  "S01n197:45": "maṇirasmi samuddipta śrīmatphaṇā vibhūṣitaḥ ||22 ||",
  "S01n197:46": "tatra śaṃkara tīrthe ye mānavāśca yathāvidhiḥ |",
  "S01n197:47": "snānaṃ kuryurmudā yāvadekaviṃśativāsaraṃ ||23 ||",
  "S01n197:48": "japa yajñādikarmmāṇiḥ kuryuśca saptavāsaraṃ |",
  "S01n197:49": "pitṛndevāñca saṃpūjya tarppayeyuryathāvidhi ||24 ||",
  "S01n197:50": "dadyurdānāni cārthibhya śraddhayā bodhimānasāḥ |",
  "S01n197:51": "dhyātvā bhajeyurīśaṃ casaṃcareñcapoṣaḍhaṃ ||25 ||",
  "S01n197:52": "etatpuṇya viśuddhātmā niḥkleśāḥ nirmmalendriyāḥ |",
  "S01n197:53": "labheyuḥ śrī mahāpuṣṭiśānti guṇā ca śāntyapi ||26 ||",
  "S01n197:54": "durggati tena yāyuśca saṃjātāḥ saṅgatau sadā |",
  "S01n197:55": "bodhisattvā mahāsattvā bhaveyu bhadracāriṇaḥ ||27 ||",
  "S01n197:56": "tataste bodhisaṃbhāraṃ pūrayitvā yathākramaṃ |",
  "S01n197:57": "arhanta strividhāṃ bodhi prāpyeyuḥ saugataṃ padaṃ ||28 ||",
  "S01n197:58": "tataśca rājamañcaryā vāgmatyā yatra saṃgamaṃ |",
  "S01n197:59": "tadrājatīrthamākhyātaṃ rājyārogyasukhapadaṃ ||29 ||",
  "S01n197:60": "tatra nāgādhipaḥ śuklaḥ surupākhyātisundaraḥ |",
  "S01n197:61": "maṇiratna mahādīpti śrīprabhā maṇḍitāśrayaḥ ||30 ||",
  "S01n197:62": "tatra ye mānavāyā vadeka viṃśativāsaraṃ |",
  "S01n197:63": "snāna dāna japa dhyānaṃ kuryu dadyuśca saṃvaraṃ ||31 ||",
  "S01n197:64": "etatpuṇya viśuddhāste nirdoṣā vimalendriyāḥ |",
  "S01n197:65": "rājyaśvarya sadārogya bhadra saukhyama vāpnuyuḥ ||32 ||",
  "S01n197:66": "te'pi na durggati yāyuḥ sadāsadgati saṃbhavāḥ |",
  "S01n197:67": "bodhisattvā mahāsattvā bhaveyuḥ śrīguṇāśrayāḥ ||33 ||",
  "S01n197:68": "tataste bodhisambhāraṃ pūrayitvā yathākramaṃ |",
  "S01n197:69": "arhanta strividhāṃ bodhi prāpyayāyu jinālayaṃ ||34 ||",
  "S01n197:70": "tathātra vimalāvatyā keśāvatyā ca saṃgameḥ |",
  "S01n197:71": "manorathaṃ tadākhyātaṃ svecchālaṃkāra saṃpradaṃ ||35 ||",
  "S01n197:72": "tatra nāgādhipo bhīmaḥ kulikākhyo'tikarvuraḥ |",
  "S01n197:73": "phaṇāmaṇi samuddīpta śrīprabhāmaṇḍitāśrayaḥ ||36 ||",
  "S01n197:74": "tatra manorathe tīrthe manujā ye yathāvidhiḥ |",
  "S01n197:75": "snāna dānādikaṃ kuryurekaviśati vāsaraṃ ||37 ||",
  "S01n197:76": "te'pi na durgatiṃ yāyuḥ sadā sadgatisaṃbhavāḥ |",
  "S01n197:77": "bodhisattvā mahāsattvā bhadraśrī sadguṇāśrayāḥ ||38 ||",
  "S01n197:78": "paṭṭasuvastraratnādi svecchālaṃkārabhūṣitāḥ |",
  "S01n197:79": "sarvasattva hitādhāna careryurbodhisavaraṃ ||39 ||",
  "S01n197:80": "tataste bodhisaṃbhāraṃ pūrayitvā yathākramaṃ |",
  "S01n197:81": "trividhāṃ bodhimāsādya saṃbuddha padamāpnuyuḥ ||40 ||",
  "S01n197:82": "tataśca kusumāvatyā keśāvatyāpi saṃgame |",
  "S01n197:83": "nirmmalatīrthamākhyātaṃ kalpanāvighnanāśanaṃ ||41 ||",
  "S01n197:84": "tatra nāgo palālākhyaḥ pītavarṇṇo mahākṛtiḥ |",
  "S01n197:85": "divyaratna prabhojjvāla śrīmatphaṇā vibhūṣitaḥ ||42 ||",
  "S01n197:86": "tatra ye mānavā yāvadekaviṃśativāsaraṃ |",
  "S01n197:87": "snānadānādikaṃ kuryustathāsarve ca pūrvavat ||43 ||",
  "S01n197:88": "te'pi na durgatiṃ yāyuḥ sadā saṅgatisaṃbhavāḥ |",
  "S01n197:89": "bodhisattvā mahāsattvā bhadraśrīsadguṇāyāḥ ||44 ||",
  "S01n197:90": "kali vighna mala kleśa nirmukta bhadracāriṇaḥ |",
  "S01n197:91": "sarvasattva hitāraktā bhaveyu brahmacāriṇaḥ ||45 ||",
  "S01n197:92": "tataste bodhisaṃbhāra purayitvā yathākramaṃ |",
  "S01n197:93": "arhanto bodhimāsādya sambuddhapadamāpnuyuḥ ||46 ||",
  "S01n197:94": "tataḥ suvarṇṇavatyā ca bāgamatyā yatra saṃgame",
  "S01n197:95": "nidhānatīrthamākhyātaṃ sarva sampatidāyakaṃ ||47 ||",
  "S01n197:96": "tatra nāgau haritavarṇau nandaupanandanāvubhau |",
  "S01n197:97": "nānā ratna prabhāddīptiḥ śrī matphaṇāvibhūṣitau ||48 ||",
  "S01n197:98": "tatra ye manujā yāvadeka viṃśativāsaraṃ |",
  "S01n197:99": "snānādi pūrvavatsarva karmmaṃ kuryuryathāvidhiḥ ||49 ||",
  "S01n197:100": "te'pi na durggatiṃ yāyuḥ sadā saṅgatisaṃbhavāḥ |",
  "S01n197:101": "bodhisattvā mahāsattvā bhadraśrī sadguṇāśrayāḥ ||50 ||",
  "S01n197:102": "sarvasattvārtha sampannā bhaveyuḥ dharmmacāriṇaḥ |",
  "S01n197:103": "tepyaivaṃ bodhisaṃbhāraṃ pūrayitvā yathākramaṃ ||51 ||",
  "S01n197:104": "arhanto bodhimāsādya saugataṃ padamāpnuyuḥ |",
  "S01n197:105": "tataśca pāpa nāśinyā keśavatyābhisaṃgame ||52 ||",
  "S01n197:106": "jñānatīrthaṃ tadākhyātaṃ divyabhoga sukhapradaṃ |",
  "S01n197:107": "tatra nāgādhipaḥ śukla vāśukirnāma bhīṣaṇaḥ ||53 ||",
  "S01n197:108": "divya ratna prabhāśrī matphaṇālaṃkāramaṇḍitaḥ |",
  "S01n197:109": "tatra yemānavā yā vadekaviṃśativāsaraṃ ||54 ||",
  "S01n197:110": "snāna dānādi karmmāṇi kuryuḥ sarvāṇi purvavat |",
  "S01n197:111": "te'pi na durggati yāyurjātāḥ sadāpi saṅgatau ||55 ||",
  "S01n197:112": "sarva bhoga mahāsampatsukhavanto nirāmayāḥ |",
  "S01n197:113": "bodhisattvā mahasattvāścaturbrahma vihāriṇaḥ ||56 ||",
  "S01n197:114": "bhadraśrīsadguṇādhārā bhaveyu bodhicāriṇaḥ |",
  "S01n197:115": "tathā te bodhisaṃbhāraṃ pūrayitvā yathākramaṃ ||57 ||",
  "S01n197:116": "arhanto bodhimāsādya sarvajña padmāpnuyuḥ |",
  "S01n197:117": "bhadśrī sadguṇādhārāḥ sambuddhaguṇasādhinaḥ ||58 ||",
  "S01n197:118": "tataśca yatra vāgmatyāḥ keśāvatyā ca saṃgameḥ |",
  "S01n197:119": "taccintāmaṇimākhyātaṃ sarvakāmārtha saṃpadam ||59 ||",
  "S01n197:120": "gaṃgā ca yamunācāpi tathā devī sarasvatī |",
  "S01n197:121": "parva pratyāgatā tatra tena pañca samāgamā ||60 ||",
  "S01n197:122": "tatra nāgādhipaḥ śuklo varuṇā sarva nāgarāt |",
  "S01n197:123": "divyaratna prabhāśrīmatphaṇāmaṇḍala bhūṣitaḥ ||61 ||",
  "S01n197:124": "tatra ye mānavā yāvadekaviṃśati vāsaraṃ |",
  "S01n197:125": "snānadānādikaṃ sarve kuryuḥ pūrvavadādarāt ||62 ||",
  "S01n197:126": "te'pi na durggatiṃ yāyuḥ sadā sadgatisaṃbhavāḥ |",
  "S01n197:127": "saṃpūrṇṇa paramāyuṣkāḥ vidyādhipā vicakṣaṇāḥ ||63 ||",
  "S01n197:128": "susantānā mahābhogā dhammārtha kāmabhoginaḥ |",
  "S01n197:129": "bodhisattvā mahāsattvā ścaturbrahmavihāriṇaḥ ||64 ||",
  "S01n197:130": "bhadraśrī sadguṇādhārā bhaveyuḥ bodhicāriṇaḥ |",
  "S01n197:131": "tataste bodhisaṃbhāraṃ pūrayitvā yathākramaṃ ||65 ||",
  "S01n197:132": "arhanto bodhimāsādya saṃbuddha padamāpnuyuḥ |",
  "S01n197:133": "tataśca yatra vāgmatyā ratnāvatyāḥ samāgame ||66 ||",
  "S01n197:134": "pramodatīrthamākhyātaṃ ratiprītivaśārthadaḥ |",
  "S01n197:135": "tatra nāgādhipaḥ padmo dhavaladivya sundaraḥ ||67 ||",
  "S01n197:136": "divyaratna mahākānti phaṇāmaṇḍala bhūṣitaḥ",
  "S01n197:137": "tatra ye mānavā yāvadekaviṃśativāsaraṃ ||68 ||",
  "S01n197:138": "snāna dānāni sarvāṇi kuryuḥ karmmāṇi pūrvavat |",
  "S01n197:139": "te'pi nadurgatīṃ yāyuḥ sadā sadgati saṃbhavāḥ ||69 ||",
  "S01n197:140": "rati prīti vaśānanda mahāsaukhya samanvitā |",
  "S01n197:141": "bodhisattvo mahāsattvoḥ pariśuddha trimaṇḍalāḥ ||70 ||",
  "S01n197:142": "bhadraśrī sadguṇādhārā bhaveyuḥ bodhisādhinaḥ |",
  "S01n197:143": "tataste bodhisaṃbhāraṃ pūrayitvā yathākramaṃ ||71 ||",
  "S01n197:144": "arhanta śtrividhāṃ bodhiṃprāpya yāyu rjinālayaṃ |",
  "S01n197:145": "tatraścayatra vāgmatyā cārumatyā samāgame ||72 ||",
  "S01n197:146": "tatsulakṣaṇamākhyātaṃ śrī tejo bhāgyasampadaṃ |",
  "S01n197:147": "tatra nāgo mahāpadmo'ti dhavalo'ti sundaraḥ ||73 ||",
  "S01n197:148": "divyaratna prabhāśrī matphaṇāmaṇḍalamaṇḍitaḥ |",
  "S01n197:149": "tatra ye mānavā yāvadekaviṃsativāsaraṃ ||74 ||",
  "S01n197:150": "snāna dānaṃ japa dhyānaṃ kuryuryajñaṃ ca pūrvavat |",
  "S01n197:151": "te'pina durgatiṃ yāyuḥ sadā sadgati saṃbhavāḥ ||75 ||",
  "S01n197:152": "śrītejo bhogyasaṃpannā surupālakṣaṇānvitā |",
  "S01n197:153": "bodhisattvā mahāsattvāḥ bhadraśrīsadguṇāśrayāḥ ||76 ||",
  "S01n197:154": "sarvasattva hitodyuktāḥ bhaveyuḥ bodhicāriṇaḥ |",
  "S01n197:155": "tataste bodhisaṃbhāraṃ pūrayitvā yathākramaṃ ||77 ||",
  "S01n197:156": "arhanta trividhāṃ bodhi prāpyeyuḥ saugataṃ padaṃ |",
  "S01n197:157": "tataśca yatra vāgmatyā prabhāmatyā samāgameḥ ||78 ||",
  "S01n197:158": "jayatīrtha samākhyātaṃ sarvaśatrubhayāntakṛt |",
  "S01n197:159": "tatra nāgādhipaḥ śukraḥ śrīkānti divya sundaraḥ ||79 ||",
  "S01n197:160": "divyaratna prabhāśrī matphaṇāmaṇḍalamaṇḍitaḥ |",
  "S01n197:161": "tatra ye mānavā yāvadeka viṃśativāsaraṃ ||80 ||",
  "S01n197:162": "snātvā yajñādi karmmāṇi kuryuḥ sarvāṇi pūrvavat |",
  "S01n197:163": "te'pi na durggatīṃ yāyuḥ sadā sadgati saṃbhavāḥ ||81 ||",
  "S01n197:164": "nirbhayā striguṇotsāhājayino nirjitārayaḥ |",
  "S01n197:165": "bodhisattvā mahāsattvāścaturbrahma vihāriṇaḥ ||82 ||",
  "S01n197:166": "bhadraśrī sadguṇācārā bhaveyu bodhicāriṇaḥ |",
  "S01n197:167": "tataste bodhisaṃbhāraṃ pūrayitvā yathākramaṃ ||83 ||",
  "S01n197:168": "arhantastrividhāṃ bodhiprāpyeyuḥ saugatapadaṃ |",
  "S01n197:169": "dvādaśaitāni nāmāni tīrthāni mahāntyatra himālaye ||84 ||",
  "S01n197:170": "anyānyapi ca saṃtyatra tāni vakṣyāmyahaṃ śṛṇu |",
  "S01n197:171": "tadyatho pari vāgmatyāḥ śrotasiddhārasaṃnidhau ||85 ||",
  "S01n197:172": "saundarya tīrthamākhyātaṃ saundarya guṇasaṃpadaṃ |",
  "S01n197:173": "tatra yemānavā yāvadekaviṃśativāsaraṃ ||86 ||",
  "S01n197:174": "snāna dānāni karmmāṇi kuryuḥ sarvāṇi pūrvavat |",
  "S01n197:175": "te'pina durggatiṃ yāyuḥ sadā sadgatisaṃbhavāḥ ||87 ||",
  "S01n197:176": "surūpā lakṣaṇopetāḥ śrīmanta sadguṇānvitāḥ |",
  "S01n197:177": "bodhisattvā mahāsattvā caturbrahma vihāriṇaḥ ||88 ||",
  "S01n197:178": "sarvasattva hitādhānaṃ careyu rbodhisaṃmvaraṃ |",
  "S01n197:179": "tataste bodhisaṃbhāraṃ pūrayitvā yathākramaṃ ||89 ||",
  "S01n197:180": "arhanta strividhāṃ bodhisaṃprāpyeyuḥ jinālayaṃ |",
  "S01n197:181": "taduparicayattīrtha agastyo na maharṣiṇā ||90 ||",
  "S01n197:182": "nityasnānaṃ japa dhyānaṃ kṛtvā yajñaṃ ca sevitaṃ |",
  "S01n197:183": "tenāgastyaṃ mahattīrtha tadā khyāntaṃ munīśvaraiḥ ||91 ||",
  "S01n197:184": "tatra ye manujā snāyūste yāyuḥ paramāṃ gatiṃ |",
  "S01n197:185": "dāna yajña japādiśca kuryu dhyātvāyi ceśvaraṃ ||92 ||",
  "S01n197:186": "toṣayayustathāpittṛndadyurdānaṃ yathepsitaṃ |",
  "S01n197:187": "te sarve vimalātmānaśca caturbrahmavihāriṇaḥ ||93 ||",
  "S01n197:188": "bodhisattvā mahāsattvā bhaveyuḥ śrīguṇāśrayāḥ |",
  "S01n197:189": "tathā te bodhisaṃbhāraṃ pūrayitvā yathākramaṃ ||94 ||",
  "S01n197:190": "arhanta strividhāmbodhiṃ prāpya buddhatvamāpnuyuḥ |",
  "S01n197:191": "tatraivānantanāgena yadāśritaṃ mahāhradaṃ ||95 ||",
  "S01n197:192": "tena tadahradamākhyātaṃ anantatīrthamarthadaṃ |",
  "S01n197:193": "tatra ye manujāyāvadekaṃviṃśati vāsaraṃ ||96 ||",
  "S01n197:194": "snāna dāna japa dhyānaṃ kuryuryajñaṃca pūrvavat |",
  "S01n197:195": "te'pi na durgatiṃ yāyuḥsadā sadgatisambhavāḥ ||97 ||",
  "S01n197:196": "bodhisattvā mahāsattvā rbhaveyuḥ śrīguṇāśrayāḥ |",
  "S01n197:197": "tathā te bodhisambhāraṃ pūrayitvā yathākramaṃ ||98 ||",
  "S01n197:198": "arhanto bodhimāsādya sarvajñapadamāpnuyuḥ |",
  "S01n197:199": "tatraiva ca mahattīrtha āryatārāniṣevitam ||99 ||",
  "S01n197:200": "tenedaṃ prāthitaṃ prāryatārā tīrtha subhāgyadaṃ |",
  "S01n197:201": "tatrāpi ye narā ryāvadekaviṃśativāsaraṃ ||100 ||",
  "S01n197:202": "snānadānajapa dhyānaṃ yajñaṃ kuryu ryathāvidhi |",
  "S01n197:203": "te'pi na durgatiṃ yāyuḥ saṃjātāḥ sadgatau sadā ||101 ||",
  "S01n197:204": "bodhisattvā mahāsattvāḥ pariśuddhatrimaṇḍalāḥ |",
  "S01n197:205": "saubhāgyaśālino dhīrā bhadraśrīsadguṇāśrayāḥ ||102 ||",
  "S01n197:206": "sarvasattvahitotsāhā bhaveyu rbodhicāriṇaḥ |",
  "S01n197:207": "tathā te bodhisaṃbhāraṃ pūrayitvā yathākramaṃ ||103 ||",
  "S01n197:208": "arhanta strividhāṃ bodhiṃ prāpyeyuḥ saugataṃpadaṃ |",
  "S01n197:209": "arddhaurddhañca vāgmantyāḥ prabhavatīrthamuktamaṃ ||104 ||",
  "S01n197:210": "sarveṣāmapi tīrthānāṃ pradhānamagramucyate |",
  "S01n197:211": "tatraikasnāna mātreṇa gaṃgā snāna śatādhikaṃ ||105 ||",
  "S01n197:212": "puṇyaṃ mahattaraṃ siddhaṃ vāñchitārtha sukhapradaṃ |",
  "S01n197:213": "tatra ye mānavā yāvadekaviṃsativāsaraṃ ||106 ||",
  "S01n197:214": "snāna dāna japa dhyānaṃ yajñaṃ kuryuryuyathāvidhiḥ |",
  "S01n197:215": "śuviśuddha trikāyāste yathākāma sukhāśina ca ||107 ||",
  "S01n197:216": "dhamārthaṃ śrīsamṛddhāḥ syuścaturbrahmavihāriṇaḥ |",
  "S01n197:217": "kvacinna durggatiṃ yāyuḥ saṃjātā sadgato sadā ||108 ||",
  "S01n197:218": "svaparātmahitaṃ kṛtvā saṃcarensadā śubhe |",
  "S01n197:219": "tataste vimalātmāno suviśuddhendriyāśayāḥ ||109 ||",
  "S01n197:220": "bodhisattvā mahāsattvāḥ bhaveyuḥ sadguṇākarāḥ |",
  "S01n197:221": "tathā te bodhisaṃbhāraṃ pūrayitvā yathāvidhiḥ ||110 ||",
  "S01n197:222": "arhantastrividhāṃ bodhi prāpyeyuḥ saugataṃpadaṃ |",
  "S01n197:223": "taṃ śaṃkhaparvata nāma sarva śiloccayottamaṃ ||111 ||",
  "S01n197:224": "samārohaṇa mātreṇa niṣṇā yeḥ siddhimān bhavet |",
  "S01n197:225": "tatrāpi ye samāśritya snātvā dhyātvā samāhitaḥ ||112 ||",
  "S01n197:226": "japa yajñādi dānaṃ ca kuryuḥ saṃbodhimānasāḥ |",
  "S01n197:227": "te'pi na durgatiṃ yāyuḥ sadāsadgati saṃbhavāḥ ||113 ||",
  "S01n197:228": "bodhisattvā mahāsattvāḥ pariśuddha trimaṇḍalāḥ |",
  "S01n197:229": "niḥkleśā vimalātmānaḥ sarva sattva hitāśayāḥ ||114 ||",
  "S01n197:230": "bhadraśrī sadguṇādhārā bhaveyu rbrahmacāriṇaḥ |",
  "S01n197:231": "tataste bodhisaṃbhāraṃ pūrayitvā yathākramaṃ ||115 ||",
  "S01n197:232": "arhanto bodhimāsādya saṃbuddhapadamāpnuyuḥ |",
  "S01n197:233": "vahūni copa tīrthāni vidyante'tra himālaye ||116 ||",
  "S01n197:234": "tāni tīrthāni sarvāṇi bhukti mukti pradānyapi |",
  "S01n197:235": "yatra yatra śravantīnāma nyeṣāṃ ca samāgame ||117 ||",
  "S01n197:236": "tatra tatrāpi tīrthāni puṇya phala pradāni hi |",
  "S01n197:237": "teṣāṃ cāpyupa tīrthānāṃ pṛthakpṛthatphalaṃ mahat ||118 ||",
  "S01n197:238": "pāpa saṃśodhanaṃ puṇyaṃ saddharmmasukhasādhanaṃ | |",
  "S01n197:239": "teṣvapi ye narāḥ snātvā careyu poṣaḍhaṃ vrataṃ ||119 ||",
  "S01n197:240": "dadyurdānāni cārthibhyaṃ kuryuryajñāni ca ye mudā |",
  "S01n197:241": "pitṛsaṃtarpya yeyuśca pūjayeyuḥ surānapi ||120 ||",
  "S01n197:242": "smṛtvā dhyātvā triratnānāṃ bhajeyunemijalyanaiḥ |",
  "S01n197:243": "evaṃ lokādhipānāṃ ca smṛtvā dhyātvā samāhitāḥ ||121 ||",
  "S01n197:244": "japitvā nāma mantrāṇi sādhayeyu ryathāvidhiḥ |",
  "S01n197:245": "tāni sarvāni sidhyeyuḥ sādhitāni jagaddhite ||122 ||",
  "S01n197:246": "dadyuśceha śubhotsāhaṃ paratra nirvṛtaṃ padaṃ |",
  "S01n197:247": "te'pi na durgatiṃ yāyuḥ sadā sadgatisaṃbhavāḥ ||123 ||",
  "S01n197:248": "niḥkleśā vimalātmānaḥ pariśuddhā trimaṇḍalāḥ |",
  "S01n197:249": "bodhisattvā mahāsattvāścaturbrahma vihāriṇaḥ ||124 ||",
  "S01n197:250": "bhadraśrī sadguṇādhārā bhaveyuḥ bodhicāriṇaḥ |",
  "S01n197:251": "tataste bodhisambhāraṃ pūrayitvā yathākramaṃ ||125 ||",
  "S01n197:252": "arhanta bodhiṃ prāpyayāyu rjinālayaṃ |",
  "S01n197:253": "ekaṃ vijñāya sarveṣāṃ tīrthānāmapisatphalaṃ ||126 ||",
  "S01n197:254": "bhadraśrī sadguṇātsāhaṃ saukhyasaṃbodhi sādhanaṃ |",
  "S01n197:255": "sarveṣveteṣu tīrtheṣubhadraśrī guṇa vāṃchābhiḥ ||127 ||",
  "S01n197:256": "snāna dānādikaṃ karma karttavyaṃ bodhi prāptaye |",
  "S01n197:257": "ye ye eteṣu tīrtheṣu snātvā nityaṃ yathāvidhiḥ ||128 ||",
  "S01n197:258": "datvā dāna vrataṃ dhṛtvā dhyātvā bhajeyurīśvaraṃ |",
  "S01n197:259": "te te sarve vikalmāṣāḥ pariśuddha trimaṇḍalāḥ ||129 ||",
  "S01n197:260": "niḥkleśā vimalātmāno bhaveyurbodhibhāginaḥ |",
  "S01n197:261": "iti lokādhipaiḥ sarve rbrahmendra pramukhairapi ||130 ||",
  "S01n197:262": "sarvānyetāni tīrthāni saṃsevitāni sarvadā |",
  "S01n197:263": "tathā ca munibhiḥ sarvestāpa sairbrahmacāribhiḥ ||131 ||",
  "S01n197:264": "yatibhiryogibhiścāpi tīrthikaiḥ śrāvakai rapi |",
  "S01n197:265": "brāhmaṇai vaiṣṇavaiḥ śaivaiḥ kaulikairapi śaktikairapi ||132 ||",
  "S01n197:266": "devaiśca dānavaiścāpi yakṣagandharvakinnaraiḥ |",
  "S01n197:267": "guhyaka siddhasādhyai śca grahaiḥ vidyādharairapi ||133 ||",
  "S01n197:268": "apsarobhiśca sarvābhiḥ sadā saṃsevitāni hi |",
  "S01n197:269": "nāgendrai rgaruḍaiścāpi kumbhāṇḍai rākṣasairapi ||134 ||",
  "S01n197:270": "evamanyairapripretya sevitāni śubhārthibhiḥ |",
  "S01n197:271": "grahaiścaḥ sāṃdhikaiścāpi vratiścāpyupāsakaiḥ ||135 ||",
  "S01n197:272": "bodhisattvai rmunīndraiśca sevitāni jagaddhite |",
  "S01n197:273": "ahamapitathaiteṣu tīrtheṣu samupāśrayan ||136 ||",
  "S01n197:274": "snātvā dānāni datvā ca kṛtvā yajñaṃ yathāvidhi |",
  "S01n197:275": "pitṛnsatarpayitvāpi samabhyarcya surānapi ||137 ||",
  "S01n197:276": "triratnabhajanaṃ kṛtvā prācaraṃ poṣadha vraṃtaṃ |",
  "S01n197:277": "dharmmadhātuṃ samārādhya smṛtvā dhyātvā samāhitaḥ ||138 ||",
  "S01n197:278": "japitvā dhāraṇī mantraṃ pracaranbodhisamvaraṃ |",
  "S01n197:279": "etat puṇyānubhāvena pariśuddha trimaṇḍalāḥ ||139 ||",
  "S01n197:280": "niḥkleśo nirmmalātmohaṃ caturbrahmavihāriṇaḥ |",
  "S01n197:281": "bodhisattvā mahāsattvāḥ bhadraśrī sadguṇāddhirmān ||140 ||",
  "S01n197:282": "āśu saṃbodhiṃ saṃbhāra pūrayitvā yathākramaṃ |",
  "S01n197:283": "jitvā māragaṇānsarvān kalāvapi jagaddhite ||141 ||",
  "S01n197:284": "travidhabodhimāsādya saṃbuddho dharmmarātbhuve |",
  "S01n197:285": "thuyamapijñātvāni vighna bodhi prāptaye ||142 ||",
  "S01n197:286": "sarveṣu teṣu tīrtheṣu pravadhvaṃ yathāvidhiḥ |",
  "S01n197:287": "dharmmadhātuṃ sadābhyarcya smṛtvā dhyātvā samāhitāḥ ||143 ||",
  "S01n197:288": "japitvā dhāraṇīmantraṃ saṃbhajadhvaṃ jagaddhite |",
  "S01n197:289": "etpuṇyu prabhovaṇa pariśuddhatrimaṇḍalāḥ ||144 ||",
  "S01n197:290": "durggatinnaivagacheta jāyadhvaṃ saṃdgatau sadāṃ |",
  "S01n197:291": "tatra sadā triratnāno śaraṇe samupasthitāḥ ||145 ||",
  "S01n197:292": "satkārai rbhajana kṛtvā saṃcaradhvaṃ jagaddhite |",
  "S01n197:293": "teṣāṃ hi vimalātmānaścaturbrahma vihāriṇaḥ ||146 ||",
  "S01n197:294": "bodhisattvā mahāsattvā bhaveyu bhadracāriṇaḥ |",
  "S01n197:295": "tataḥ śrī sadguṇādhārāḥ sarvavidyāvicakṣaṇāḥ ||147 ||",
  "S01n197:296": "sarva sattvāhitādhānaṃ saṃcaradhva jagaddhite |",
  "S01n197:297": "tataḥ saṃbodhiṃ saṃbhāraṃ pūrayitvā yathākramaṃ ||148 ||",
  "S01n197:298": "āśu tribodhimāsādya prāpsyatha saugataṃ padaṃ |",
  "S01n197:299": "ityādiṣṭaṃ munīndreṇa śrutvā sarve pravodhitāḥ ||149 ||",
  "S01n197:300": "maitreyādi sabhālokāḥ prāpyananda pravodhitāḥ |",
  "S01n197:301": "iti śrī svayaṃbhū samutpatti kathāyāṃ aneka tīrtha saṃjāta puṇya mahātmya varṇano nāma pañcamo'dhyāya |"
}