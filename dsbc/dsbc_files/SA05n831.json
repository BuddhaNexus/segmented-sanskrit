{
  "SA05n831:0": "vāgvāṇīstotram",
  "SA05n831:1": "sarasvatīṃ namasyāmi cetanāṃ hṛdi saṃsthitām |",
  "SA05n831:2": "kaṇṭhasthāṃ padmayoniṃ ca hrīṃkārasupriyāṃ sadā || 1 ||",
  "SA05n831:3": "matidāṃ varadāṃ caiva sarvakāmapradāyinīm |",
  "SA05n831:4": "keśavasya priyāṃ devīṃ vīṇāhastāṃ varapradām || 2 ||",
  "SA05n831:5": "aiṃ hrīṃ mantrapriyāṃ caiva kumatidhvaṃsakāriṇīm |",
  "SA05n831:6": "svaprakāśāṃ nirālambāmajñānatimirāpahām || 3 ||",
  "SA05n831:7": "mokṣapradāṃ sunityāṃ suvaradāṃ śodhanapriyām |",
  "SA05n831:8": "ādityamaṇḍale līnāṃ praṇamāmi jinapriyām || 4 ||",
  "SA05n831:9": "jñānākārāṃ jagaddīpāṃ bhaktapāśavināśinīm |",
  "SA05n831:10": "iti samyak stutā devī vāgīśena mahātmanā || 5 ||",
  "SA05n831:11": "ātmānaṃ darśayāmāsa śaradindusamaprabhā |",
  "SA05n831:12": "sarasvatyuvāca",
  "SA05n831:13": "varaṃ vṛṇīṣva bhadanta yatte manasi vartate || 6 ||",
  "SA05n831:14": "bṛhaspatiruvāca",
  "SA05n831:15": "prasannā yadi me devī divyaṃ jñānaṃ pradīyatām |",
  "SA05n831:16": "sarasvatyuvāca",
  "SA05n831:17": "stotreṇānena ye bhaktyā māṃ stuvanti sadā narāḥ || 7 ||",
  "SA05n831:18": "labhante paramaṃ jñānaṃ mama tulyaparākramam |",
  "SA05n831:19": "kavitvaṃ matprasādena tathā ca vipulaṃ yaśaḥ || 8 ||",
  "SA05n831:20": "trisandhyaṃ prayato bhūtvā yaḥ stotraṃ paṭhate naraḥ |",
  "SA05n831:21": "tasya kaṇṭhe sadā vāsaṃ kariṣyāmi na saṃśayaḥ || 9 ||",
  "SA05n831:22": "om aiṃ vāgvādini mama jihvāyāṃ eeṃ hrīṃ mantrasarasvati svāhā |",
  "SA05n831:23": "bṛhaspatikṛtaṃ śrīvāgvāṇīstotraṃ samāptam |"
}