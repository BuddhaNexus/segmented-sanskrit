{
  "S06n589:0": "kauśikaprajñāpāramitāsūtram |",
  "S06n589:1": "namo sarvabuddhabodhisattvebhyaḥ ||",
  "S06n589:2": "evaṃ mayā śrutam |",
  "S06n589:3": "ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamanekaiśca bodhisattvaśatasahasraiḥ sarvaiḥ kumārabhūtaiḥ |",
  "S06n589:4": "tatra khalu bhagavān śakraṃ devānāmindramāmantrayate sma ||",
  "S06n589:5": "ayaṃ kauśika prajñāpāramitāyāḥ arthaḥ-prajñāpāramitā na dvayena draṣṭavyā na advayena |",
  "S06n589:6": "na nimittato na animittataḥ |",
  "S06n589:7": "na āyūhato na nirāyūhataḥ |",
  "S06n589:8": "notkṣepato na prakṣepataḥ |",
  "S06n589:9": "na saṃkleśato na asaṃkleśataḥ |",
  "S06n589:10": "na vyavadānato na avyavadānataḥ |",
  "S06n589:11": "notsargato na anutsargataḥ |",
  "S06n589:12": "na sthānato na asthānataḥ |",
  "S06n589:13": "na yogato na ayogataḥ |",
  "S06n589:14": "na saṃbandhato na asaṃbandhataḥ |",
  "S06n589:15": "na pratyayato na apratyayataḥ |",
  "S06n589:16": "na dharmato na adharmataḥ |",
  "S06n589:17": "na tathata(yā)",
  "S06n589:18": "na atathata(yā)",
  "S06n589:19": "na bhūtakoṭyā na abhūtakoṭyā (vedi)tavyā ||",
  "S06n589:20": "evamevāyaṃ sa kauśika prajñāpāramitāyāḥ arthaḥ |",
  "S06n589:21": "tadyathā sarvadharmasamatvāt prajñāpāramitā samā |",
  "S06n589:22": "sarvadharmaviviktatvāt prajñāpāramitā viviktā |",
  "S06n589:23": "sarvadharmācalatvāt prajñāpāramitā acalā |",
  "S06n589:24": "sarvadharmāmanyatvāt prajñāpāramitā amanyatā |",
  "S06n589:25": "sarvadharmābhīrutvāt prajñāpāramitā abhīru |",
  "S06n589:26": "sarvadharmācchambhitatayā prajñāpāramitā acchambhī |",
  "S06n589:27": "sarvadharmaikarasatvāt prajñāpāramitā ekarasā |",
  "S06n589:28": "sarvadharmānutpādatvāt prajñāpāramitā anutpādā |",
  "S06n589:29": "sarvadharmānirodhatvāt prajñāpāramitā anirodhā |",
  "S06n589:30": "gaganakalpatvāt sarvadharmāṇāṃ prajñāpāramitā gaganakalpā |",
  "S06n589:31": "rūpāparyantatvāt prajñāpāramitā aparyantā |",
  "S06n589:32": "evaṃ vedanāsaṃjñāsaṃskāravijñānāparyantatvāt prajñāpāramitā aparyantā |",
  "S06n589:33": "pṛthivīdhātvaparyantatvāt prajñāpāramitā aparyantā |",
  "S06n589:34": "evamabdhātu-tejodhātu-vāyudhātu-ākāśadhātu-vijñānadhātvaparyantatvāt prajñāpāramitā aparyantā |",
  "S06n589:35": "sumervaparyantatvāt prajñāpāramitā aparyantā |",
  "S06n589:36": "samudrāparyantatvāt prajñāpāramitā aparyantā |",
  "S06n589:37": "vajrasamatvāt prajñāpāramitā samā |",
  "S06n589:38": "sarvadharmābhedatvāt prajñāpāramitā abhedā |",
  "S06n589:39": "sarvadharma(svabhāvā)",
  "S06n589:40": "nupalabdhitvāt prajñāpāramitā anupalabdhiḥ |",
  "S06n589:41": "sarvadharmavibhāva(nā)",
  "S06n589:42": "-samatvāt prajñāpāramitā(a)",
  "S06n589:43": "vibhāva(nā)-samā |",
  "S06n589:44": "sarvadharmaniśceṣṭatvāt prajñāpāramitā niśceṣṭā |",
  "S06n589:45": "sarvadharmācintyatvāt prajñāpāramitā acintyeti ||",
  "S06n589:46": "evaṃ dānapāramitā-śīlapāramitā-kṣāntipāramitā-vīryapāramitā-",
  "S06n589:47": "dhyānapāramitā-prajñāpāramitātrimaṇḍalapariśuddhyaparyantatvāt prajñāpāramitā aparyantā iti ||",
  "S06n589:48": "prajñāpāramitā ucyate yaduta aṣṭādaśaśūnyatā |",
  "S06n589:49": "tadyathā- ādhyātmaśūnyatā bahirdhāśūnyatā ādhyātmābahirdhāśūnyatā śūnyatāśūnyatā mahāśūnyatā paramā(rtha)",
  "S06n589:50": "śūnyatā saṃskṛtaśūnyatā asaṃskṛtaśūnyatā atyantaśūnyatā anādyagraśūnyatā (ana)",
  "S06n589:51": "pakāraśūnyatā prakṛtiśūnyatā svalakṣaṇaśūnyatā sarvadharmaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā iti |",
  "S06n589:52": "ayamucyate saṃkṣiptena prajñāpāramiteti ||",
  "S06n589:53": "tārakā timiraṃ dīpo māyāvaśyāya buddhudam |",
  "S06n589:54": "supinaṃ vidyudabhraṃ ca evaṃ draṣṭavya saṃskṛtamiti ||",
  "S06n589:55": "anirodhamanutpādamanucchedamaśāśvatam |",
  "S06n589:56": "anekārthamanānārthamanāgamamanirgamam ||",
  "S06n589:57": "yaḥ pratītyasamutpādaṃ prapañcopaśamaṃ śivam |",
  "S06n589:58": "deśayāmāsa saṃbuddhastaṃ vande vadatāṃ varam ||",
  "S06n589:59": "namo daśasu dikṣu sarveṣāmatītānāgatapratyutpannānāṃ trayāṇāṃ ratnānām |",
  "S06n589:60": "namo bhagavatyai prajñāpāramitāyai sarvatathāgatasunibhāyai sarvatathāgatānujñātavijñātāyai |",
  "S06n589:61": "(oṃ) prajñe mahāprajñe prajñāvabhāse prajñālokakāri ajñānavidhamane siddhe susiddhe siddhyamane (bha)",
  "S06n589:62": "gavate sarvāṅgasundari (bha)",
  "S06n589:63": "ktivatsale prasārahaste samāśvāsakare sidhya sidhya,",
  "S06n589:64": "budhya budhya,",
  "S06n589:65": "kampa kampa,",
  "S06n589:66": "cala cala,",
  "S06n589:67": "rāva rāva,",
  "S06n589:68": "āgaccha bhagavate mā vilamba svāhā ||",
  "S06n589:69": "namo dharmodgatasya bodhisattvasya mahāsattvasya mahākāruṇakasya ||",
  "S06n589:70": "namo prajñāpāramitāyai |",
  "S06n589:71": "tadyathā-munidharme saṃgrahadharme anugrahadharme vimokṣadharme sattvānugrahadharme vaiśramaṇadharme samantanuparivartanadharme guṇigrahasaṃgrahadharme sarvatrānugatadharme sarvakālaparipūrṇadharme svāhā ||",
  "S06n589:72": "namo prajñāpāramitāyai |",
  "S06n589:73": "tadyathā-akhane nikhane mukhana nekhane (avaravandane)",
  "S06n589:74": "paṭane paṭane paṭare svāhā ||",
  "S06n589:75": "namo prajñāpāramitāyai |",
  "S06n589:76": "tadyathā-gaṅgā gaṅgā na tīrāvabhāsa gaṅgā svāhā ||",
  "S06n589:77": "namo prajñāpāramitāyai |",
  "S06n589:78": "tadyathā śrīye śrīye muni śrīye śrīyase svāhā ||",
  "S06n589:79": "namo prajñāpāramitāyai |",
  "S06n589:80": "tadyathā-oṃ vajrabale svāhā ||",
  "S06n589:81": "namo prajñāpāramitāyai |",
  "S06n589:82": "tadyathā-oṃ hrī śrī dhī śruti smṛti mati gati vijaye svāhā ||",
  "S06n589:83": "namo prajñāpāramitāyai |",
  "S06n589:84": "tadyathā-bambari bambari mahābambari būru būru mahābūru svāhā ||",
  "S06n589:85": "namaḥ prajñāpāramitāyai |",
  "S06n589:86": "tadyathā-hūte hūte hūvitāśane sarva-karmāvaraṇane svāhā ||",
  "S06n589:87": "namaḥ prajñāpāramitāyai |",
  "S06n589:88": "tadyathā-oṃ orolik svāhā ||",
  "S06n589:89": "namo prajñāpāramitāyai |",
  "S06n589:90": "tadyathā-oṃ sarvavit svāhā ||",
  "S06n589:91": "namaḥ prajñāpāramitāyai |",
  "S06n589:92": "tadyathā-gate gate pāragate pārasaṃgate bodhi svāhā ||",
  "S06n589:93": "idamavocadbhagavān |",
  "S06n589:94": "āttamanā āyuṣmān sāriputraḥ śakro devānāmindraste ca bodhisattvā mahāsattvāḥ sā ca sarvāvatī parṣad sadevagandharvamānuṣāsuraśca loko bhagavato bhāṣitamabhyanandan ||",
  "S06n589:95": "kauśikanāma prajñāpāramitā samāptā ||"
}