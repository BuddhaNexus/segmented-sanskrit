{
  "SA21n1405:0": "[atha bhāvanāvidhiḥ]",
  "SA21n1405:1": "atha kṛtabāhyārcanavidhirurukaruṇo nirmitāriramadhyābje |",
  "SA21n1405:2": "vyasuhṛdayoṣṇagubimbe dhyāyāt pūrvoditāṃ devīm ||1 ||",
  "SA21n1405:3": "athetyādi | athānantaraṃ devīṃ dhyāyāditi sambandhaḥ |",
  "SA21n1405:4": "pūrvoditāmiti |",
  "SA21n1405:5": "vigrahavatīṃ sahajarūpiṇīṃ pūrvapratipāditāṃ pūrvatantre śrīsaṃvarārṇavādau bhagavatpratipāditāṃ vā |",
  "SA21n1405:6": "kṛtabāhyārcanavidhiriti |",
  "SA21n1405:7": "kṛta eva bāhye darpaṇatale arcanavidhiryena sa tathā |",
  "SA21n1405:8": "urukaruṇa iti |",
  "SA21n1405:9": "ururmahatī karuṇā kṛpā yasya |",
  "SA21n1405:10": "kutra dhyāyādityāha-nirmitāri(ra)",
  "SA21n1405:11": "madhyābja iti |",
  "SA21n1405:12": "nirmāṇacakramadhyapadme |",
  "SA21n1405:13": "vyasuhṛdayoṣṇagubimba iti |",
  "SA21n1405:14": "vigatā asavaḥ prāṇā yasya sa vyasurmṛtakaḥ,",
  "SA21n1405:15": "tasya hṛdayaṃ vyasuhṛdayaṃ tasmin ,",
  "SA21n1405:16": "uṣṇā gauryasya sa uṣṇaguḥ sūryastasya bimbe maṇḍale mṛtakahṛdayagatasūryamaṇḍala ityarthaḥ |",
  "SA21n1405:17": "vyākhyānāntaramapi- devīṃ dhyāyāt |",
  "SA21n1405:18": "mahārāgarasena dīvyatīti devī |",
  "SA21n1405:19": "pūrvoditāmiti vyākhyātameva |",
  "SA21n1405:20": "kiṃbhūtaḥ sannityāha-kṛtabāhyārcanavidhiriti |",
  "SA21n1405:21": "uhyata iti vāhyā avadhūtī |",
  "SA21n1405:22": "bāhyāṅganātvāt karmamudrā vā |",
  "SA21n1405:23": "kṛta eva bāhyāyāmarcanavidhiḥ sukhodayo yena sa tathā |",
  "SA21n1405:24": "urukaruṇa iti |",
  "SA21n1405:25": "kaṃ sukhaṃ ruṇaddhīti karuṇā bodhicittam ,",
  "SA21n1405:26": "ururmahatī karuṇā yasya sa urukaruṇaḥ |",
  "SA21n1405:27": "kutra dhyāyādityāha- nirmāṇāri (ra)",
  "SA21n1405:28": "madhyābja iti |",
  "SA21n1405:29": "prabhāsvarānmanonirmitaṃ ca tadari tridalacakraṃ ceti nirmitāri dharmodayā ,",
  "SA21n1405:30": "tanmadhyapadme |",
  "SA21n1405:31": "vyasuhṛdayoṣṇagubimba iti |",
  "SA21n1405:32": "śavahṛdayasūryabimbe |",
  "SA21n1405:33": "suviśuddhadharmadhātusamupajātajñānāloka ityarthaḥ | tathā ca-",
  "SA21n1405:34": "nirātmakatvāt khalu dharmadhātorviśuddhitaḥ suptaśavo vimānaḥ |",
  "SA21n1405:35": "anālayaṃ tat suviśuddharūpaṃ pratītaye (yate)",
  "SA21n1405:36": "tadhṛdaye śavasya ||",
  "SA21n1405:37": "prajñoṣṇagurjñānamayaṃ viśuddhaṃ vibhāvasormaṇḍalamugratejaḥ |",
  "SA21n1405:38": "tatroditeyaṃ suviśuddhadharmadhātusvarūpā jagadekarūpā ||1 ||",
  "SA21n1405:39": "sandhyāsindūravarṇāṃ kharakaranikarāpāstasaptārkakānti",
  "SA21n1405:40": "kartrīṃ sarvārtihantrīṃ sphuradamitaghṛṇiṃ bibhratīṃ savyadoṣṇā |",
  "SA21n1405:41": "bibhrāṇāṃ vāmadoṣṇā kamalamatisitaṃ raktapūrṇadhvajāḍhayāṃ",
  "SA21n1405:42": "kālyā dambholikālyā parigataśirasaṃ muktamūrdhvotthahastām ||2 ||",
  "SA21n1405:43": "bhāvanāmāha-sandhyetyādi |",
  "SA21n1405:44": "sandhyāsindūrayoriva varṇo yasyāḥ suviśuddharāgamayītvāt ,",
  "SA21n1405:45": "tāṃ dhyāyādityanuvartanīyam |",
  "SA21n1405:46": "kharakaretyādi |",
  "SA21n1405:47": "kharastīkṣṇaḥ karanikaro raśmisamūhastena apāstā nirākṛtā saptārkasya saptasūryasya kāntiryayā sā tathā |",
  "SA21n1405:48": "punaḥ kiṃbhūtāṃ kartrīṃ vidhātrīṃ sarvārtihantrīmiti |",
  "SA21n1405:49": "sarvaduḥkhacchedikām |",
  "SA21n1405:50": "sphuradamitaghṛṇimiti |",
  "SA21n1405:51": "sphuradamito&#39;",
  "SA21n1405:52": "paryanto ghṛṇirdīdhitiryasyāḥ |",
  "SA21n1405:53": "savyadoṣṇeti dakṣiṇabāhunā |",
  "SA21n1405:54": "punaḥ kiṃbhūtāṃ kamalaṃ biṃbhrāṇāṃ kapālaṃ dhārayantīm |",
  "SA21n1405:55": "atisitamiti nirmalam |",
  "SA21n1405:56": "raktapūrṇamiti |",
  "SA21n1405:57": "caturmārāṇāṃ raktena pūritatvāt |",
  "SA21n1405:58": "vāmadoṣṇeti vāmabāhunā |",
  "SA21n1405:59": "dhvajāḍhayāmiti vāmapārśvadhṛtakhaṭvāṅgām |",
  "SA21n1405:60": "parigataśirasamiti |",
  "SA21n1405:61": "anugatamastakām |",
  "SA21n1405:62": "kayetyāha- dambholikālyeti |",
  "SA21n1405:63": "dambholireva dambholikā |",
  "SA21n1405:64": "svārthe kan kuliśapaṅktirityarthaḥ |",
  "SA21n1405:65": "kiṃbhūtayā kālyeti kṛṣṇayā ,",
  "SA21n1405:66": "upadeśāt kapālāvalīmaṇḍitamastake (kaye)",
  "SA21n1405:67": "ti boddhavyam |",
  "SA21n1405:68": "kaṃ śiraḥ ,tadālyā tat paṅktyā parigataśirasamiti vā |",
  "SA21n1405:69": "etatpakṣe vajrāvalī kṛṣṇetyupadeśaḥ |",
  "SA21n1405:70": "muktamūrdhvotthahastāmiti |",
  "SA21n1405:71": "muktaṃ yathā bhavati tathordhvotthahastām |",
  "SA21n1405:72": "muktamūrdhvotthāḥ keśakalāpā muktāstatparyantamīṣallagno hasto dakṣiṇakaro yasyā iti vā ||2 ||",
  "SA21n1405:73": "muṇḍālīmaṇḍitāṅgīṃ mukhagaladasṛjaṃ svādaguṃ muktanādāṃ",
  "SA21n1405:74": "savye cordhvaṃ kirāsyāṃ varasubhagamanākkrodhamūlānanāntām |",
  "SA21n1405:75": "sānandāṃ sānurāgāṃ vividharasayutāmardhaparyaṅkanṛtyāṃ",
  "SA21n1405:76": "mudrābhirmudritāṅgīṃ vyapagatavasanāṃ ṣoḍaśābdāṃ varāṅgīm ||3 ||",
  "SA21n1405:77": "aparaṃ viśeṣaṇamāha- muṇḍālītyādi |",
  "SA21n1405:78": "naraśiromālāmaṇḍitaśarīrām |",
  "SA21n1405:79": "mukhagaladasṛjamiti |",
  "SA21n1405:80": "mukhātpadmamukhād galadasṛg raktaṃ yasyāḥ sā tathā |",
  "SA21n1405:81": "mahārajoyogāccaturmāraraktapānādvā vadanagaladasṛjam |",
  "SA21n1405:82": "svādagumiti |",
  "SA21n1405:83": "svādo rasaḥ ,",
  "SA21n1405:84": "sa ca ṣaṭprakāraḥ |",
  "SA21n1405:85": "svāda eva ṣaḍeva gāvaścakṣūṃṣi yasyāḥ sā tathā |",
  "SA21n1405:86": "pratimukhaṃ nayanatrayatvāt |",
  "SA21n1405:87": "muktanādāmiti muktamahāsukhajanitanādām |",
  "SA21n1405:88": "kirāsyāmiti śūkaravaktrām |",
  "SA21n1405:89": "kutretyāha- savya iti dakṣiṇapārśve |",
  "SA21n1405:90": "ūrdhvamiti kriyāviśeṣaṇam |",
  "SA21n1405:91": "varasubhagetyādi |",
  "SA21n1405:92": "varaṃ viśiṣṭaṃ subhagaṃ manoharaṃ manāk īṣat krodhameva mūlaṃ pradhānamānanaṃ mukham,",
  "SA21n1405:93": "anyanmukhaṃ śūkaramukhaṃ ca yasyāḥ sā tathā |",
  "SA21n1405:94": "tāmiti dvitīyaikavacanaṃ vā |",
  "SA21n1405:95": "sānandāmiti |",
  "SA21n1405:96": "sahajānandamagnām |",
  "SA21n1405:97": "sānurāgāmiti mahārāgamayīm |",
  "SA21n1405:98": "vividharasayutāmiti |",
  "SA21n1405:99": "śṛṅgārādinavanāṭyarasasahitām ,",
  "SA21n1405:100": "sakalakleśopakleśaśamanāt |",
  "SA21n1405:101": "ardhaparyaṅkanṛtyāmiti |",
  "SA21n1405:102": "ardhaparyaṅkena nṛtyantīṃ |",
  "SA21n1405:103": "kṛtakṛtyatvāt |",
  "SA21n1405:104": "mudrāabhirmudritāṅgīmiti |",
  "SA21n1405:105": "mudrābhiḥ kaṇṭhikā-rucaka-kuṇḍala-śiromaṇi-yajñopavītasvarūpapañcamudrābhiḥ sāṃvarībhiḥ samyag mudritamaṅgaṃ yasyāḥ sā tathā |",
  "SA21n1405:106": "tathā ca śrīcakrasaṃvare-",
  "SA21n1405:107": "kaṇṭhikārucakakuṇḍalaśiromaṇivibhūṣitam |",
  "SA21n1405:108": "yajñopavītaṃ bhasmeti mudrāṣaṭkaṃ prakīrtitam ||iti |",
  "SA21n1405:109": "etā eva bhasmaparihāreṇa devyāḥ pañcamudrā boddhavyā ityāmnāyaḥ |",
  "SA21n1405:110": "tathā ca śabarapādīyasādhane&#39;",
  "SA21n1405:111": "pi &quot;",
  "SA21n1405:112": "pañcamudrāvibhūṣitām&quot;iti |",
  "SA21n1405:113": "cakrikā mekhalā copamudrā boddhavyā |",
  "SA21n1405:114": "ṣaṇmudrāmudritāṅgīmiti pāṭhe etatpratipāditapañcamudrāmadhya eva mekhalāyā antarbhāvāt ṣaṇmudrā boddhavyāḥ |",
  "SA21n1405:115": "mudrayoḥ (drāyāḥ)",
  "SA21n1405:116": "ṣaṭ mudrāṣaḍiti ṣaṣṭhīsamāsaśca svīkartavyaḥ |",
  "SA21n1405:117": "ubhayapakṣe&#39;",
  "SA21n1405:118": "pi ṣaṣṭhatathāgataviṣaye guruparamparaivāśrayaṇīyeti |",
  "SA21n1405:119": "vyapagatavasanāmiti |",
  "SA21n1405:120": "nagnām ,āvaraṇadvayarahitatvāt |",
  "SA21n1405:121": "ṣoḍaśābdāmiti |",
  "SA21n1405:122": "ṣoḍaśakalāsampūrṇacandratvāt ,",
  "SA21n1405:123": "ṣoḍaśānandamayītvād vā |",
  "SA21n1405:124": "yaduktaṃ śrīkālacakre-",
  "SA21n1405:125": "prajñādhṛg yena cakre śirasi dhṛtamidaṃ śukravairāgyasaukhya-",
  "SA21n1405:126": "muṣṇīṣe brahmarandhre&#39;",
  "SA21n1405:127": "kṣaraparamasukhaṃ ṣoḍaśānandapūrṇam | iti |",
  "SA21n1405:128": "varāṅgīmiti sakalasukumārādiślādhyayauvanaguṇopetatvāt ||3 ||",
  "SA21n1405:129": "jñānākarṣādividhiṃ prāgiva kṛtvā vidhānavinmantrī |",
  "SA21n1405:130": "svastikamalikābhimukhaṃ bhramantamekaṃ drutaṃ dhyāyāt ||4 ||",
  "SA21n1405:131": "kṛtyāntaramāha- jñānākarṣādītyādi |",
  "SA21n1405:132": "mantrī bhāvakaḥ |",
  "SA21n1405:133": "svastikaṃ nandyāvartaṃ dhyāyāt |",
  "SA21n1405:134": "suṣṭhu asti kaṃ sukhaṃ yasmāt sa svastiko binduḥ |",
  "SA21n1405:135": "caṇḍāalīkarasaṃgamādāvartayati tadbinduviśuddhayā cintanīya ityupadeśaḥ |",
  "SA21n1405:136": "tathā ca śabarapādīyasādhane-&quot;",
  "SA21n1405:137": "kolāsyāsannidhau dṛṣṭvā nandyāvartaṃ tu sadbudhaḥ&quot; |",
  "SA21n1405:138": "tasyārthaḥ-sukharūpiṇyā devyā saha nandayatīti nandī binduḥ |",
  "SA21n1405:139": "tasya ca caṇḍālīsaṅgamādāvartānnandyāvarta iti |",
  "SA21n1405:140": "bhramantamityavicchinnaṃ kulālacakravad bhramantam |",
  "SA21n1405:141": "alikābhimukhamiti |",
  "SA21n1405:142": "alamivālaṃ daṃṣṭrā tadasyāstītyalikaṃ mastakaṃ tadabhimukham |",
  "SA21n1405:143": "athavā vajraḍāke &quot;",
  "SA21n1405:144": "alikaṃ paśuḥ&quot;",
  "SA21n1405:145": "ityaṣṭame chomāpaṭale pratipāditam |",
  "SA21n1405:146": "tadabhiprāyādvā |",
  "SA21n1405:147": "alikābhimukhaṃ paśumukhābhimukhamiti boddhavyam |",
  "SA21n1405:148": "ekamiti ekameva |",
  "SA21n1405:149": "drutamiti |",
  "SA21n1405:150": "anavaratabhramaṇayogāt |",
  "SA21n1405:151": "kiṃkṛtvetyāha-vidhānaviditi upadeśajñaḥ ||4 ||",
  "SA21n1405:152": "tadanu viyadvati dhātau trikūṭagirigahvare bhramaccakram |",
  "SA21n1405:153": "prāguktamiva dhyāyādraktaṃ jājvalyamānaṃ sat ||5 ||",
  "SA21n1405:154": "viśeṣakartavyamāha-tadanvityādi |",
  "SA21n1405:155": "tadanantaraṃ cakraṃ dhyāyāt |",
  "SA21n1405:156": "kutra taddhayātavyamityāha- viyadvati dhātāviti |",
  "SA21n1405:157": "viyad gaganaṃ śūnyaṃ śuṣiramiti yāvat ,",
  "SA21n1405:158": "tena yukto viyadvān devīkamalam |",
  "SA21n1405:159": "dadhātīti dhātuḥ ,",
  "SA21n1405:160": "pṛthivīdhātusādharmyāt tatra devīkamalodara iti vākyārthaḥ |",
  "SA21n1405:161": "trikūṭagirigahvara iti |",
  "SA21n1405:162": "trikoṇatvāt trikūṭaṃ durārohatvāt prapātabhūtatvācca giristasya gahvare&#39;",
  "SA21n1405:163": "bhyantare devīkamalodaragataparadharmodayāyāmiti bhāvaḥ |",
  "SA21n1405:164": "kiṃbhūtaṃ cakram ?",
  "SA21n1405:165": "bhramat prāguktamiveti |",
  "SA21n1405:166": "yathā sindūrapātasamaye śikhikoṭikaṃ likhitaṃ tathaivetyarthaḥ |",
  "SA21n1405:167": "raktamiti lohitam |",
  "SA21n1405:168": "jājvalyamānamiti prakāśamayatvāt |",
  "SA21n1405:169": "saditi śobhanamanupamasukhayogāt ||5 ||",
  "SA21n1405:170": "tat sthiramivātivegānnirvātaniṣkampadīpamiva dīptam |",
  "SA21n1405:171": "drāvayaduru sukhacakraṃ sravadamṛtāsārakṛtasavanam ||6 ||",
  "SA21n1405:172": "viśeṣamāha- tat sthiramityādi |",
  "SA21n1405:173": "tadeva cakra mativegādatiśayitacalanāt sthiramiva niścalamiva dhyāyāt |",
  "SA21n1405:174": "atropadeśaḥ- anantaraślokasthitapaścācchabdotthapaścādityaparakriyāpadāccakrabhāvanānantaraṃ caṇḍālīrūpaṃ nirvātaniṣkampadīpamiva dīptaṃ niścalapradīpavad dedīpyamānaṃ paśyediti boddhavyam |",
  "SA21n1405:175": "etannirvātaniṣkampadīpamivetyādyavyabhicāraviśeṣaṇadīptaśabdasya punaruktasyopādānācca bhagavatyāścaṇḍālyā evaṃrūpasya sakalamavikalaṃ napuṃsakaśabdena viśeṣaṇamityāmnāyavidaḥ |",
  "SA21n1405:176": "anyathā saṃvṛtipakṣe caṇḍālīdarśanameva na syāt ,",
  "SA21n1405:177": "anuktatvāt |",
  "SA21n1405:178": "etadeva vā cakraṃ caṇḍālīrūpaṃ syāt |",
  "SA21n1405:179": "dvayamapyasaṃpradāyamiti tad vyākhyānaṃ parihṛtyocyate kiṃbhūtaṃ caṇḍālīrūpaṃ drāvayat uru mahat sukhacakraṃ drāvayat drutāpannaṃ kurvat |",
  "SA21n1405:180": "sravadamṛtāsārakṛtasavanamiti |",
  "SA21n1405:181": "mahāsukhacakrādamṛtasravaṇakṛtasnānam ||6 ||",
  "SA21n1405:182": "kāyatrayasvabhāvaṃ paramaṃ sahajātmakaṃ jagadvyāpi |",
  "SA21n1405:183": "sphuradamitaśātasantatiṃ paśyet paścānmukhaḥ paścāt ||7 ||",
  "SA21n1405:184": "kāyatrayasvabhāvamiti |",
  "SA21n1405:185": "dharmasaṃbhoganirmāṇasvarūpamekalolībhūtatvāt |",
  "SA21n1405:186": "paramamiti |",
  "SA21n1405:187": "asādhāraṇarūpatvāt |",
  "SA21n1405:188": "paramatiśayitaṃ sahajakṣaṇaṃ māti paricchinattīti vā paramam |",
  "SA21n1405:189": "sahajātmakamiti |",
  "SA21n1405:190": "mahāsukharūpatvāt |",
  "SA21n1405:191": "jagadvayāpīti |",
  "SA21n1405:192": "tadvilakṣaṇasyānyasyābhāvāt |",
  "SA21n1405:193": "yadvā jagadvayāpi ceti jagadvayāpi jagato&#39;",
  "SA21n1405:194": "pi tatsvarūpatvāt |",
  "SA21n1405:195": "sphuradityādi |",
  "SA21n1405:196": "sphuranti (ntī)",
  "SA21n1405:197": "amitā anavacchinnā śātasya sukhasya santatiryasmāt tat tathā |",
  "SA21n1405:198": "paścānmukha iti |",
  "SA21n1405:199": "paścimābhimukha eva devīṃ bhāvayediti niyamaḥ |",
  "SA21n1405:200": "paścānnirmāṇacakrād vakārarūpiṇīṃ devīmindubindusthitanādarūparekhayā ūrdhvaṃ gacchantīṃ yāvadevoktaviśeṣaṇasahitāṃ bhāvayedityāmnāyaḥ |",
  "SA21n1405:201": "sā ca rekhārūpiṇī bhagavatī cakratrayasamudbhede mahāsukharūpamāsādya mahāsukhamayaṃ svastikaṃ praveśya mahāsukhacakraṃ gatvā mahājvālāvalīvilīnasacchidraghaṭaghṛtenevānavaratasravadamṛtadraveṇātmānaṃ snāpayan sphuṭamevācintyapade viśramediti viśeṣaḥ |",
  "SA21n1405:202": "vyākhyānāntare tu caṇḍālyāḥ prathamamevoktatvāt cakrasyaiva viśeṣaṇametad boddhavyam |",
  "SA21n1405:203": "prathamataścakramuktaviśeṣaṇaviśiṣṭaṃ dhyāyāt |",
  "SA21n1405:204": "paścād mahā sukhacakraṃ bhāvayet drutāpannaṃ kārayet paśyet |",
  "SA21n1405:205": "na tu mahāsukhacakramatra boddhavyaṃ sphuradamitāsārakṛtasavanamiti ,",
  "SA21n1405:206": "caṇḍālījvalanāt |",
  "SA21n1405:207": "tasya cādhaḥ sthitatvāt |",
  "SA21n1405:208": "tatra ca śrīmati caṇḍālīyoge sakalaśaktinidhāne guruvākyādiṣu saṃyogaśaktisamutpāditaviśiṣṭarāgavat ,",
  "SA21n1405:209": "ikṣvādiṣu pīḍanaśaktisamupajāta divyarasavat ,",
  "SA21n1405:210": "kāṣṭhādiṣu śayanīyaśaktisamutpāditamahālokavat ,",
  "SA21n1405:211": "maithuneṣu dampatīprītiśaktisamutpāditasatprasavavat ,",
  "SA21n1405:212": "kṣīrādiṣu dhārāpātaśaktisamutpāditasāravat ,",
  "SA21n1405:213": "navanīteṣu jvālāśaktisamutpāditaviśiṣṭasāravat ,",
  "SA21n1405:214": "mṛttikādiṣu āvartaśaktisamutpāditataijasavat ,",
  "SA21n1405:215": "drākṣādiṣu bhaiṣajyaśaktisamutpādita balaviśeṣavat ,",
  "SA21n1405:216": "mantrādiṣvākarṣaṇaśaktisamutpāditasakalavāñchitavat anuṣṭhānāt sakalamavikalamevotpadyate |",
  "SA21n1405:217": "ananuṣṭhānāttu śrāvakāṇāmiva mahāyānayāyināmapi samūlameva sarvamālūnaṃ viśīrṇam | tathā ca-",
  "SA21n1405:218": "saṃyogāt cakrapadmābhyāṃ pīḍanīyaṃ saroruham |",
  "SA21n1405:219": "kramaśo mathanīyañca prītimutpādya tāttvikīm ||",
  "SA21n1405:220": "dhārāpāte&#39;pi ca girerjvālāśaktiśca vaṃ-bhavā |",
  "SA21n1405:221": "āvartaśaktirjvālāyā mahārāgauṣadhīvadhūḥ ||",
  "SA21n1405:222": "ākarṣaṇaśaktiḥ pavanāt kathaṃ na syānmahodayaḥ |",
  "SA21n1405:223": "ananuṣṭhānadoṣeṇa kāraṇaiḥ saha naśyati ||",
  "SA21n1405:224": "atha bhagavatyevātmānaṃ sakalasattvanistāraṇārthameva pratipāditavatīti viśuddhirabhidhīyate |",
  "SA21n1405:225": "tathā ca sādhanavibhaṅge sindūrapātaviśuddhāvasmadguravaḥ-",
  "SA21n1405:226": "prīteyaṃ kiravaktrā yadyapi sindūrapātato mukure |",
  "SA21n1405:227": "adhyātmarūpadevīpūjā śreṣṭhā tathāpīha ||",
  "SA21n1405:228": "vajramabhedyajñānadhāraṇāt tasyāmbujaṃ ca madanaṃ ca |",
  "SA21n1405:229": "vajradharaśabdavācyaṃ tadupari śabdāttadāvalambya ||",
  "SA21n1405:230": "mukuramiva nirmalatare cetasi rāgaṃ viśuddhamiva bhujagabhavam |",
  "SA21n1405:231": "vinyasya vikira bāhyābhyantaradharmodayāmathavā ||",
  "SA21n1405:232": "mantrālīmiva mananāttrāṇānmantrākṣaraṃ vilikha bījam",
  "SA21n1405:233": "kāñcanaśalākayaiva sphuṭamavadhūtyā suśobhanayā ||",
  "SA21n1405:234": "tatroditā vikaluṣā suviśuddhajñānarūpiṇī yā&#39;&#39;sīt |",
  "SA21n1405:235": "ujjhitasakalavivādā tāmiha paritoṣayed yogī ||",
  "SA21n1405:236": "muṇḍālī maṇḍitāṅgīyamālikālyorvidhāraṇāt |",
  "SA21n1405:237": "mahāsukhamayitvena rajoyogayutā sadā ||",
  "SA21n1405:238": "yadvānanagaladraktā mārāṇāṃ raktapānataḥ |",
  "SA21n1405:239": "mūlāsyaṃ paramārthena saṃvṛtyā śaukaraṃ mukham ||",
  "SA21n1405:240": "mūlānane triṇetreyaṃ traikālyekṣaṇaśuddhitaḥ |",
  "SA21n1405:241": "kolānane triṇetreyaṃ satyābhyāṃ tulyadarśanāt ||",
  "SA21n1405:242": "ūrdhvānanasthito bindurmūrdhvotthamiti kathyate |",
  "SA21n1405:243": "pratyaṅgabhramaṇānmuktaṃ viyacchuddhayā śitadyutiḥ ||",
  "SA21n1405:244": "subaddhamuktagativadvāsanāśeṣanāśataḥ |",
  "SA21n1405:245": "manākkrodhaṃ mukhaṃ devyāḥ sausthityā subhagaṃ varam ||",
  "SA21n1405:246": "bhāvābhāvavikalpānāṃ cchedārthaṃ kartikā kṛtā |",
  "SA21n1405:247": "dakṣiṇastīkṣṇakiraṇastīkṣṇatvād dakṣiṇe dhṛtā ||",
  "SA21n1405:248": "bodhicittaviśuddhayaiva kapālaṃ raktapūrṇatā |",
  "SA21n1405:249": "suviśuddhena rāgeṇa saṃyogapratipādikā ||",
  "SA21n1405:250": "yadvā mahāsukhasadākṛpārasamayaṃ nṛkam |",
  "SA21n1405:251": "raktapūrṇaṃ dhṛtaṃ vāme bindorvāmapravāhataḥ ||",
  "SA21n1405:252": "khe nāḍayāṃ tuṅgata iti khaṭvāṅgaṃ bindurucyate |",
  "SA21n1405:253": "tadeva dhvajamityuktaṃ yogicihnatayā&#39;nayā ||",
  "SA21n1405:254": "pañcātmako&#39;",
  "SA21n1405:255": "yaṃ bhagavān krīḍate sukhacakrake |",
  "SA21n1405:256": "vihīnaḥ pañcato binduriti kālī śiraḥsthitā ||",
  "SA21n1405:257": "kṛtāḥ sukhatayā bhedyāḥ sukhacakre tathāgatāḥ |",
  "SA21n1405:258": "iti dambholikīrājī rājate śirasi sthitā ||",
  "SA21n1405:259": "ūrdhvaṃ binduḥ sahā&#39;",
  "SA21n1405:260": "vidyāsuramunmūlituṃ kṣamaḥ |",
  "SA21n1405:261": "bindoḥ saṃvṛtirūpatvāt saṃvṛtyā śaukaraṃ mukham ||",
  "SA21n1405:262": "tadudbhūtaṃ mahārāgarasaviddhaṃ mahāsukham |",
  "SA21n1405:263": "tathaiva paramārthatvāllohitaṃ mūlamānanam ||",
  "SA21n1405:264": "nimīlyāpi dṛśaṃ paśyannabhaḥ sa na vilohitam |",
  "SA21n1405:265": "tacchuddhayā lohitā devītyāha me gururantimaḥ ||",
  "SA21n1405:266": "dharmodayoditaṃ rūpaṃ sthirabījaṃ nirañjanam |",
  "SA21n1405:267": "tadeva cakramityuktaṃ kalpanājālanāśataḥ ||7 ||",
  "SA21n1405:268": "pratidivasaṃ pratisandhyaṃ yathākṣaṇaṃ vā vibhāvayedetat |",
  "SA21n1405:269": "yāvatsiddhinimittaṃ tāvadidaṃ tūcyate vyaktam ||8 ||",
  "SA21n1405:270": "kadā bhāvayedityāha-pratidivasamityādi |",
  "SA21n1405:271": "pratidivasaṃ pratyahaṃ bhāvayediti sambandhaḥ |",
  "SA21n1405:272": "evaṃ pratisandhyaṃ sandhyācatuṣṭaye |",
  "SA21n1405:273": "yathākṣaṇaṃ vā yathāvasaram |",
  "SA21n1405:274": "yāvat siddhinimittamiti |",
  "SA21n1405:275": "yāvat siddhinimittaṃ nopajāyate tāvadityarthaḥ |",
  "SA21n1405:276": "idaṃ tūcyate vyaktamiti |",
  "SA21n1405:277": "idaṃ punarvyaktameva nimittamucyate ,",
  "SA21n1405:278": "yena yogī utpannanimitto&#39;",
  "SA21n1405:279": "bhidhīyate iti ||8 ||",
  "SA21n1405:280": "ayatnajaṃ prītirayānubandhād",
  "SA21n1405:281": "yadā bhaved vyaktamidaṃ vibhāvitam |",
  "SA21n1405:282": "kaśācapeṭādihate na vedanā",
  "SA21n1405:283": "tadā bhavetsiddhiradūravartinī ||9 ||",
  "SA21n1405:284": "nimittamāha- ayatnajamityādi |",
  "SA21n1405:285": "tadā siddhirbhavediti sambandhaḥ |",
  "SA21n1405:286": "adūravartinī sannihitā |",
  "SA21n1405:287": "kadetyāśaṅkāyāmāha-yadā vibhāvitaṃ vyaktaṃ bhavet |",
  "SA21n1405:288": "ayatnajamiti |",
  "SA21n1405:289": "yatnanirapekṣyaṃ svarasavāhitayā ityarthaḥ |",
  "SA21n1405:290": "kutastadbhavedityāha-prītirmahāsukhaṃ tasya rayo vegaḥ ,",
  "SA21n1405:291": "tasyānubandhanamaparityāgaḥ,tasmāt |",
  "SA21n1405:292": "kadā kiṃ na bhavedityāha- kaśetyādi |",
  "SA21n1405:293": "kaśā carmaṭhī |",
  "SA21n1405:294": "capeṭaścavaṭuḥ |",
  "SA21n1405:295": "ādiśabdāt pādaprahārādiḥ |",
  "SA21n1405:296": "etairapi hate vedanā notpadyate |",
  "SA21n1405:297": "tadeva siddhirityarthaḥ ||9 ||",
  "SA21n1405:298": "pratāḍitānāṃ paṇavādikānāṃ",
  "SA21n1405:299": "paṭudhvanirna śrutigocaraścet |",
  "SA21n1405:300": "tadāpyate bodhiranuttarāgyrā",
  "SA21n1405:301": "svapne&#39;cirād dhyānavato&#39;",
  "SA21n1405:302": "grasiddhiḥ ||10 ||",
  "SA21n1405:303": "dvitīyaṃ nimittamāha-pratāḍitānāmityādi |",
  "SA21n1405:304": "tadā bodhenā(dhirā)",
  "SA21n1405:305": "pyate prāpyate iti sambandhaḥ |",
  "SA21n1405:306": "anuttareti |",
  "SA21n1405:307": "na vidyate uttaraṃ śreṣṭhaṃ yasyāḥ |",
  "SA21n1405:308": "agryeti |",
  "SA21n1405:309": "sahajānandarūpā sarvopari vidyamānatvāt |",
  "SA21n1405:310": "kadetyāśaṅkāyāmāha - pratāḍitānāmityādi |",
  "SA21n1405:311": "prakarṣaṃ tāḍitānāmapi mṛdaṅgādīnāṃ paṭuḥ prakṛṣṭo dhvaniḥ śrutigocare śravaṇaviṣayendriye nānubhavatīti śeṣaḥ |",
  "SA21n1405:312": "svapna iti |",
  "SA21n1405:313": "apiśabdo&#39;tra boddhavyaḥ |",
  "SA21n1405:314": "svapne&#39;pi nidrāyāmapi dhyānavato yogadharasyācirādevānuttarā siddhiḥ syāt |",
  "SA21n1405:315": "nidrāṇo&#39;pi yogī mahāsukhasamādhilīna eva vajravilāsinīmanohārikārī bhavatīti bhāvaḥ |",
  "SA21n1405:316": "yadvā svapne&#39;",
  "SA21n1405:317": "pi yadyevaṃ nimittamālokate tadāpi siddhirbhavatyevetyarthaḥ ||10 ||",
  "SA21n1405:318": "dṛṣṭvā siddhinimittaṃ pitṛvanagirikuñje vṛkṣamūlādau |",
  "SA21n1405:319": "nivasannutpannakramayogamajasraṃ sudhīḥ kuryāt ||11 ||",
  "SA21n1405:320": "sthānaviśeṣamāha-dṛṣṭvetyādi |",
  "SA21n1405:321": "sudhīḥ paṇḍitaḥ saprajño vā |",
  "SA21n1405:322": "utpannakramayogamadhyātmayogaṃ kuryādabhyasediti sambandhaḥ |",
  "SA21n1405:323": "kiṃkṛtvetyāhadṛṣṭvā siddhinimittamiti |",
  "SA21n1405:324": "siddheretaduktanimittaṃ jñātvā |",
  "SA21n1405:325": "nivasanniti |",
  "SA21n1405:326": "samāhitastiṣṭhan |",
  "SA21n1405:327": "kutretyāha-pitṛvanetyādi |",
  "SA21n1405:328": "pitṛvanaṃ śmaśānam |",
  "SA21n1405:329": "anyatsubodhameva |",
  "SA21n1405:330": "pakṣāntare tu piturvajradharasya vanaṃ vijanatvāt ,",
  "SA21n1405:331": "rāgāṭavītvācca mahāsukham |",
  "SA21n1405:332": "pitṛvanaśabdasya śmaśānaparyāyatvāt |",
  "SA21n1405:333": "aṣṭavijñānopaśamanalakṣaṇaṃ vā |",
  "SA21n1405:334": "tatra sthita ityarthaḥ |",
  "SA21n1405:335": "giriḥ prapātasthānatvāt kamalakiñjalkaṃ tasya kuñje koṣacarmapihitatvāt tadgarbhe |",
  "SA21n1405:336": "vṛkṣamūlādau |",
  "SA21n1405:337": "&quot;kṛṣū vṛṣū secane &quot;",
  "SA21n1405:338": "sicyate bodhicittaṃ dhārayatīti vṛkṣaḥ kuliśamavadhūtī vā ,",
  "SA21n1405:339": "tasya mūle nivasan cittamarpayanniti bhāvaḥ |",
  "SA21n1405:340": "ādiśabdānmaṇimadhyamaṇyagrayorapi grahaṇam |",
  "SA21n1405:341": "ajastramityanavarataṃ yathā bhavati ||11 ||",
  "SA21n1405:342": "siddhau vasudhādīnāṃ bhavati layo hyuttarottare kramaśaḥ |",
  "SA21n1405:343": "khyāti tadā gaganābhaṃ prabhāsvaraṃ jñānamātraṃ sat ||12 ||",
  "SA21n1405:344": "tatkṣaṇasya māhātmyamāha -siddhāvityādi |",
  "SA21n1405:345": "asya yogasya siddhau vasudhādīnāṃ pṛthivyādimahābhūtānāṃ layo bhavati |",
  "SA21n1405:346": "uttarottare kramaśa iti |",
  "SA21n1405:347": "uttaramuttarakrameṇa līyate ityarthaḥ | tathā ca-",
  "SA21n1405:348": "bhūdhāturlīyate toye toyaṃ tejasi līyate |iti |",
  "SA21n1405:349": "āśayastu-",
  "SA21n1405:350": "pṛthvī kāṭhinyamabdhātuḥ snehatāṃ teja uṣṇatām |",
  "SA21n1405:351": "pavanaṃ preraṇāṃ muñcan bodhāmbhodhau nimajjati ||",
  "SA21n1405:352": "tathā ca hevajre-",
  "SA21n1405:353": "pṛthivyāpaśca vāyuśca teja ākāśameva ca |",
  "SA21n1405:354": "kṣaṇāt sarve na bādhyante svaparasaṃvittivedanam ||",
  "SA21n1405:355": "yadvā vāmadakṣiṇanāḍīvāhagatāni pṛthivyādīni maṇḍalasvabhāvāni pṛthivīmaṇḍalamabmaṇḍalaṃ yātītyevaṃ kramato yāvadakṣayasukhasvarūpaṃ jñānamaṇḍalaṃ praviśantīti |",
  "SA21n1405:356": "yaduktaṃ kālacakre-",
  "SA21n1405:357": "pṛthvī toyaṃ prayāti jvalanamapi jalaṃ pāvako mārutaṃ ca",
  "SA21n1405:358": "vāyuḥ śūnyaṃ ca śūnyaṃ vrajati daśavidhaṃ vai nimittaṃ nimittam |",
  "SA21n1405:359": "sarvākāraṃ prayātyakṣaraparamasukhānāhataṃ jñānakāyaṃ",
  "SA21n1405:360": "jñānādṛddhiśca siddhirbhavati narapate janmanīhaiva puṃsām |",
  "SA21n1405:361": "tadā yoginaḥ kathamiva prakāśata ityāha- khyāti tadā gaganābhamiti |",
  "SA21n1405:362": "gaganasadṛśaṃ prakāśate |",
  "SA21n1405:363": "prabhāsvaramiti |",
  "SA21n1405:364": "niṣkaluṣaṃ talavilīnabāṣpakramavyapagamasaṃprāptanijarūpaṃ darpaṇavannirmalaṃ tādṛśi jñānadarpaṇa iva bāṣpaṃ viśvameva layamāpadyata ityarthaḥ |",
  "SA21n1405:365": "jñānamātramiti |",
  "SA21n1405:366": "svapnajñānavajjñeyanirapekṣaṃ svaprakāśamātram |",
  "SA21n1405:367": "saditi anavacchinnarūpam ||12 ||",
  "SA21n1405:368": "jānīyāttaccihnaiścihnāni tu pañcadhā vidustajjñāḥ |",
  "SA21n1405:369": "ata eva tāni yogī samāhito lakṣayenmanasā ||13 ||",
  "SA21n1405:370": "jñānakāraṇamāha- jānīyādityādi |",
  "SA21n1405:371": "tajjñānaṃ cihnairvakṣyamāṇairjānīyāditi sambandhaḥ |",
  "SA21n1405:372": "cihnāni tviti |",
  "SA21n1405:373": "cihnāni nimittāni punaḥ pañcadhā pañcaprakārāṇi tajjñāstadadvaitayogajñā vidurjānanti ,",
  "SA21n1405:374": "teṣāmeva taccihnotpatteḥ |",
  "SA21n1405:375": "ata eveti asmādevākārāt |",
  "SA21n1405:376": "śūnyatāsamādhereva vā |",
  "SA21n1405:377": "yogī tattve nipuṇastāni lakṣayet |",
  "SA21n1405:378": "samāhita iti |",
  "SA21n1405:379": "avikṣiptacittaḥ |",
  "SA21n1405:380": "manaseti |",
  "SA21n1405:381": "dhyānāgracetasaivānyavijñānānāmaviṣayatvāt ||13 ||",
  "SA21n1405:382": "prathamaṃ mṛgatṛṣṇābhaṃ dhūmākāraṃ dvitīyakaṃ cihnam |",
  "SA21n1405:383": "khadyotavattṛtīyaṃ turyaṃ dīpojjvalaṃ spaṣṭam ||14 ||",
  "SA21n1405:384": "kāni tāni cihnānītyāha- prathamamityādi |",
  "SA21n1405:385": "mṛgatṛṣṇābhaṃ marīcikāsamaṃ prathamaṃ cihnamutpadyate |",
  "SA21n1405:386": "yadyapyevaṃ tathāpyupadeśāddhūmākārameva prathamaṃ cihnamiti boddhavyam |",
  "SA21n1405:387": "marīcikā tu dvitīyā |",
  "SA21n1405:388": "prathamamākāśāsaktacitto yogī dhūmaṃ paśyati paścānmarīcikādikamiti |",
  "SA21n1405:389": "yaduktaṃ kālacakre-",
  "SA21n1405:390": "ākāśāsaktacittairanimiṣanayanairvajramārgaṃ praviṣṭaiḥ",
  "SA21n1405:391": "śūnyād dhūmo marīciḥ prakaṭavimalakhadyota eva pradīpaḥ |",
  "SA21n1405:392": "jvālā candrārkavajrāṇyapi paramakalā dṛśyate bindukaśca",
  "SA21n1405:393": "tanmadhye jñānabimbaṃ viṣayavirahitānekasaṃbhogakāyam ||",
  "SA21n1405:394": "ṣaḍaṅge ca tatra gurūpadeśenākāśe prathamaṃ yogī dhūmaṃ paśyati na marīcikāmiti svānubhavato jñeyaṃ tato marīcikāḥ |",
  "SA21n1405:395": "paścādeva dhūmādikaṃ kalpanārahitaṃ pratisenāvaditi |",
  "SA21n1405:396": "uktañca ḍākinīvajrapañjare-",
  "SA21n1405:397": "sarvajñahetukaṃ taddhi siddhinikaṭe pravartakam |",
  "SA21n1405:398": "paścānmāyopamākāraṃ svapnākāraṃ kṣaṇātkṣaṇam ||iti |",
  "SA21n1405:399": "yadvā mṛgatṛṣṇābhamiti |",
  "SA21n1405:400": "viśvameva yogino marīcikeva mithyā |",
  "SA21n1405:401": "pratibhāsa ityarthaḥ |",
  "SA21n1405:402": "atasmiṃstadgrahaṇena pratibhāsamānatvāt |",
  "SA21n1405:403": "dhūmākāramiti |",
  "SA21n1405:404": "dhūmākāramevākāśajñānamutpadyate |",
  "SA21n1405:405": "māyāgajādi ca |",
  "SA21n1405:406": "māyāgajaḥ pratītyasamutpanno niḥsvabhāva iti viśvameva pratītyajaṃ pratibhāsamātraṃ rūpaṃ dhūmavat paśyatītyarthaḥ |",
  "SA21n1405:407": "khadyotavaditi |",
  "SA21n1405:408": "yathā khadyotaḥ khe ākāśe kṣaṇaṃ kṣaṇaṃ dyotate ,",
  "SA21n1405:409": "tathaiva sphuṭāsphuṭabhāvena śūnyatāyāṃ jñānajyotirālambana iti tṛtīyaṃ cihnam |",
  "SA21n1405:410": "turyamiti |",
  "SA21n1405:411": "dīpavadujjvalaṃ caturthaṃ cihnam |",
  "SA21n1405:412": "yadvā dīpavadujjvalaṃ spaṣṭaṃ vyaktam |",
  "SA21n1405:413": "prakāśarūpaṃ ciramapi sthitvā bodhivirahitāt punarvinaśvaramiti |",
  "SA21n1405:414": "akalyāṇamitrasamparkāditi bhāvaḥ ||14 ||",
  "SA21n1405:415": "vigatābhragaganasadṛśaṃ pañcamaṃ cihnaṃ prakāśamavikalpam |",
  "SA21n1405:416": "evaṃ labdhanimitto mudrāṃ mahatīmavāpnoti ||15 ||",
  "SA21n1405:417": "pañcamacihnamāha-vigatābhretyādi |",
  "SA21n1405:418": "śaradamalamadhyāhnanabhonibham |",
  "SA21n1405:419": "prakāśamiti |",
  "SA21n1405:420": "jñānasvarūpatvāt |",
  "SA21n1405:421": "avikalpamiti vigatadvaitātpañcamaṃ cihnamutpadyate |",
  "SA21n1405:422": "evamiti |",
  "SA21n1405:423": "evaṃ krameṇotpannajñānanimitto yogī mudamānandaṃ rāti gṛhṇātīti mudrā ,",
  "SA21n1405:424": "mahatīmiti mahāmudrāmavāpnoti pratipadyate,",
  "SA21n1405:425": "mahāmudrālābhī bhavatītyarthaḥ ||15 ||",
  "SA21n1405:426": "utthātukāmaḥ praṇipatya yoginīṃ",
  "SA21n1405:427": "nāthaṃ ca kasthaṃ samudīrya mūḥkṛtim |",
  "SA21n1405:428": "utthāya kṛtyaṃ vidadhīta tattvadhī -",
  "SA21n1405:429": "stiṣṭhet sadā yogayugena yogavit ||16 ||",
  "SA21n1405:430": "iti tattvajñānasaṃsiddhau bhāvanāvidhiḥ ||",
  "SA21n1405:431": "kartavyāntaramāha- utthātukāma ityādi |",
  "SA21n1405:432": "utthātukāmo yogī utthāya kṛtyaṃ vidadhīteti sambandhaḥ |",
  "SA21n1405:433": "kiṃkṛtvetyāha-praṇipatya yoginīmiti |",
  "SA21n1405:434": "devīṃ namaskṛtya |",
  "SA21n1405:435": "nāthaṃ ceti |",
  "SA21n1405:436": "nāthamapi gurumapi |",
  "SA21n1405:437": "kasthamiti |",
  "SA21n1405:438": "śiraḥ sthitam |",
  "SA21n1405:439": "mūḥkṛtiṃ samudīryeti |",
  "SA21n1405:440": "mūḥkāraṃ visarjanamantraṃ samuccārya visarjanānantarameva kṛtyaṃ kurvītetyarthaḥ |",
  "SA21n1405:441": "kṛtyamapi kurvan bhāvakaḥ kathaṃ tiṣṭhatītyāha- tiṣṭhedityādi |",
  "SA21n1405:442": "yogayugena mudrādvayayogena sadaiva tiṣṭhannivaset ,",
  "SA21n1405:443": "sacakrāṃ devīṃ caṇḍālīṃ ca bhāvayannityarthaḥ |",
  "SA21n1405:444": "yadvā hetuphalavyavasthayā caṇḍālīdvayameva yogadvayamiti boddhavyam |",
  "SA21n1405:445": "ye tu bhagavatīdharmodayāntargatāparadharmodayācakre vaṃkāraṃ kādyādivarṇāvṛtaṃ jvaladrūpaṃ prathamato dṛṣṭvā paścād vaṃkārakiraṇarekhayā mṛṇālītantusūkṣmayā nirmāṇacakradharmasambhogasvarūpacakratrayamudbhidya mahāsukhacakramanugacchantyāplāvitaśītāṃśudvāreṇa mahāsukhamāmukhīkṛtya yogālambanaṃ vidheyamiti vyācakṣate vyākhyātāraḥ ,",
  "SA21n1405:446": "tanmate yogayugaśabdasya yogāsaṅgenetyapavyākhyānatvād eka eva yogaḥ pratipāditaḥ |",
  "SA21n1405:447": "sa cāsmadgurubhiranāmnāyatvāt śabarapādīyasādhanavirodhācca na svīkṛtaḥ |",
  "SA21n1405:448": "dṛśyante&#39;pi kecit tanmate&#39;",
  "SA21n1405:449": "pi bhāvakā iti |",
  "SA21n1405:450": "yogaviditi yogajñaḥ |",
  "SA21n1405:451": "tattvadhīriti |",
  "SA21n1405:452": "tattvārthā dhīḥ prajñā yasyetyarthaḥ ||16 ||",
  "SA21n1405:453": "iti marmakalikāyāṃ tattvajñānasaṃsiddhipañjikāyāṃ bhāvanāvidhiḥ ||"
}