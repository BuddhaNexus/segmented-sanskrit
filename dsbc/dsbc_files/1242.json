{
    "1242:0": "ācāryadharmottarakṛtāyā nyāyabinduṭīkāyāḥ ṭippaṇī |",
    "1242:1": "sarva eva hi viśiṣṭo janaḥ śāstrārambhe sveṣṭadevatāstutiṃ kṛtavān |",
    "1242:2": "tathāyamevāryadharmottaraḥ |",
    "1242:3": "sadācārānuvṛttimātmanaḥ khyāpayansveṣṭadevatāstuteśca puṇyopacayaṃ tataśca śāstrasyāvipte parisamāptiṃ vyākhyāyāḥ śrotṛṇaṃ stutipuraḥsarayā pravṛttyā puṇyātiśayotpādanātpārārthyaṃ cālocya buddhasya bhagavataḥ stutimārabdhavān jayantītyādi |",
    "1242:4": "anena ślokena buddhasya bhagavata eva pūjā stotrataḥ |",
    "1242:5": "nānyeṣāṃ nirdiṣṭaguṇodbhavāt |",
    "1242:6": "stotramapi svaparārthasaṃpattyai saṃbhavatīti |",
    "1242:7": "pūrvaṃ svārthasaṃpadaṃ bhagavato darśayati jayanti jātivyasanetyādinā sugataparyattena manastamastānavetyādinā parārthasaṃpadam |",
    "1242:8": "jayanti jayaṃ kurvanti vāca iti saṃbandhaḥ |",
    "1242:9": "kasya vāca ityāha |",
    "1242:10": "suśabdo&#39;tra śobhane&#39;",
    "1242:11": "tiśaye&#39;",
    "1242:12": "punarāvṛttau ca vartate&#39;",
    "1242:13": "nekārthatvānnipātānām |",
    "1242:14": "tadayamarthaḥ |",
    "1242:15": "śobhanaṃ gataḥ sugataḥ sucaritavat |",
    "1242:16": "atiśayena gataḥ sugataḥ suparipūrṇaghaṭavat |",
    "1242:17": "apunarāvṛtyā gataḥ sugataḥ pradīpavat |",
    "1242:18": "kiṃviśiṣṭasya tasyetyāha rāgādyarāteriti |",
    "1242:19": "rāgaśaktirādau sa ādiryeṣāṃ dveṣādīnāṃ te rāgādayo bhavatti kleśāḥ |",
    "1242:20": "teṣā marātiḥ śatruḥ |",
    "1242:21": "yato bhagavatā sarvakleśā niḥśeṣaṃ nirdagdhā yata eva rāgādyarātirbhagavānata eva jagatastraidhātukajīvalokasya vijetā |",
    "1242:22": "anena svārthasaṃpatsopāyā darśitā |",
    "1242:23": "kiṃviśiṣṭasya jagato vijeturityāha jātivyasanetyādi |",
    "1242:24": "vyasanamanarthasaṃjananam |",
    "1242:25": "jātau vyasanamiti saptamīti yogavibhāgātsamāsaḥ |",
    "1242:26": "tatrābhilāṣa iti yāvat |",
    "1242:27": "devo&#39;haṃ syāṃ manuṣyo&#39;",
    "1242:28": "haṃ syāmityabhilāṣaḥ |",
    "1242:29": "yadvā vividhamanekaprakāreṇāsyate kṣipyata iti vyasanam |",
    "1242:30": "sāmānyena karmasādhanam |",
    "1242:31": "paścājjātiśabdena viśeṣaṇasamāsaḥ |",
    "1242:32": "jātireva vyasanam |",
    "1242:33": "jātyā vyasanaṃ viśiṣyate |",
    "1242:34": "tena jātiśabdasya viśeṣaṇatvātpūrvanipātaḥ |",
    "1242:35": "jātivyasanasya prabandhaḥ pravāhaḥ |",
    "1242:36": "tasya prasūtiḥ prasavamutpattiḥ |",
    "1242:37": "tasyā hetuḥ kāraṇaṃ jagattasya jagato vijeturiti |",
    "1242:38": "tatrāyaṃ samudāyārthaḥ |",
    "1242:39": "yasmācchobhanādinā gato bhagavānata eva rāgādyāratiḥ yata eva nirdagdhakleśo&#39;",
    "1242:40": "to jagato vijeteti |",
    "1242:41": "kiṃviśiṣṭā vāco jayattītyāha manastamaityādi |",
    "1242:42": "manaso vikalpavijñānasya |",
    "1242:43": "tṛṣṇāvidyā tama eva |",
    "1242:44": "tama iti kṛtvā na gamatayā tamo&#39;",
    "1242:45": "ndhakāro ghaṭādipratibandhaṃ karoti tathāvidyāpi viparītagrāhitayā pratibandhaṃ karoti |",
    "1242:46": "tanorbhāvastānavam |",
    "1242:47": "igattācca ladhupūrvādityaṇ |",
    "1242:48": "manastamasi tānavaṃ ṣaṣṭhīsamāso vā vacanapramātho draṣṭavyaḥ |",
    "1242:49": "manastamastānavamādadhānāstanutvaṃ kurvānāḥ sakalajanasya śruticittābhāvanākrameṇa sugatasya vācaḥ sūtrābhidharmavinayatripiṭakasvabhāvā jayatti |",
    "1242:50": "jayaḥ punastāsāṃ tīrthikaśāstrābhibhavalakṣaṇaḥ |",
    "1242:51": "yasmādbhagavatpravacane pramāṇaparicchinna upāyo vimuktilakṣaṇa upeyaśca nirdiśyate teṣāṃ cāgama upāyopeyayoḥ pramāṇarahitatvāttato bhagavata eva vāco jayatti nānyeṣāmiti bhagavataḥ stutiḥ |",
    "1242:52": "samyagjñānetyādinā vinītadevavyākhyāṃ dūṣayati yato&#39;",
    "1242:53": "bhidheyasyaiva prayojanaṃ na samyagjñānavyutpatteḥ śāstraprayojanasya prayojanam |",
    "1242:54": "sarvapuruṣārthasiddhirvyutpatteḥ samyagjñānaparijñānasyaiva prayojanam |",
    "1242:55": "sarvapuruṣārthasiddhiḥ prayojanaṃ yena syātprayojanaprayojanaṃ tena ca prayojanaprayojanamākhyātamiti dūṣitaṃ sāmarthyāt |",
    "1242:56": "atha kasmātprakaraṇasyābhidheyaprayojanami tyevamuktaṃ na punaḥ prakaraṇasya śarīraprayojanamityāha dvividhaṃ hītyāhi |",
    "1242:57": "yato dvividhaṃ prakaraṇasya śarīraṃ prakaraṇasya svabhāvaḥ tasmādabhidheyeti viśeṣaṇaṃ kṛtam |",
    "1242:58": "nanu yathābhidheyasya prayojanaṃ cintyate tathā śabdasyāpi kimiti na cintyata ityāha tatretyādi |",
    "1242:59": "tatpratipattya ityabhidheyapratipattaye |",
    "1242:60": "saṃdarbho racanāviśeṣaḥ |",
    "1242:61": "apiśabdādarthasaṃdarbho&#39;pi gṛhyate |",
    "1242:62": "parīkṣeti parīkṣyate&#39;",
    "1242:63": "nayeti parīkṣā śāstramucyate |",
    "1242:64": "anenetyādivākyena |",
    "1242:65": "yasmādityādinā samudāpārthaṃ darśayati atretyādivākyena |",
    "1242:66": "nanu ca yatrābhidheyaprayojanaṃ prekṣāvatāṃ pravṛttāvaṅgaṃ tathā saṃbandhādīnyapi |",
    "1242:67": "atastāni kimiti na kathyanta ityāha asminnabhidheyaprayojane kathite tānyapi sāmarthyātkathitāni bhavantītyarthaḥ |",
    "1242:68": "abhidheya eva bhāgoṃ&#39;",
    "1242:69": "śaḥ saṃbandhādirāśeḥ |",
    "1242:70": "tasya prayojanaṃ kathayatītyarthaḥ |",
    "1242:71": "taddarśayati |",
    "1242:72": "abhidheyaprayojanameva sākṣādvācyatayā nirdiśyate abhidheyādīni tu tadviśeṣaṇatayā |",
    "1242:73": "codakena pradhānavācyatayābhidheyādīnyipaśyatā coditam |",
    "1242:74": "sāmarthyāyātatayā prarihṛtaṃ siddhāntavādinā |",
    "1242:75": "na caikena vākyenārthatrayaṃ sākṣācchakyate darśayitumiti darśayati natvidamityādi |",
    "1242:76": "ekaṃ tvityādi vākyaṃ prādhānyenaikaṃ vadadabhidheyavyutpattiprayojanasaṃbandhārthatrayaṃ pratipādayati tatra tadityādinā |",
    "1242:77": "apodvāreṇāvayavārthaṃ darśayati tatretyādivākye |",
    "1242:78": "nanu ca tadyutpattiḥ kriyata ityevaṃ yujyate vaktuṃ kimiti tadyutpādyata iti ṇicā nirdeśa iti |",
    "1242:79": "tatphalamāha prayojanaṃ cātretyādi |",
    "1242:80": "atreti prakaraṇe vakturiti śāstrakartuḥ śrotuśca prakaraṇakaraṇaśravaṇavyāpārasya prayojanaṃ cintyate |",
    "1242:81": "yasmāddvayorapi vaktṛśrotrostatra prakaraṇe prakaraṇakaraṇaśravaṇākhyo vyāpārau staḥ |",
    "1242:82": "kimiti punastayoḥ karaṇaśravaṇayoḥ prayojanaṃ cintyata ityāha tathāhītyādi |",
    "1242:83": "tata ācāryeṇetyādinā dvayorvyāpārasya prayojanaṃ darśayati yasmādanena samyagjñānaṃ vyutpādyata ityatra vākye vyutpattikriyāniṣpattau karaṇaśravaṇakriyādvayakartavyatayā praviṣṭam |",
    "1242:84": "tacca vyutpattikaraṇaṃ śāstrakārasyaiva nānyasyeti ṇicā nidarśitam |",
    "1242:85": "yasmātsamyagjñānaṃ vyutpādyamānāñśiṣyānprerayati vyutpāditaṃ samyagjñānaṃ vyutpadyadhvamityātmānaṃ vyutpādakaṃ kartumārabdhaṃ prakaraṇam |",
    "1242:86": "tasmādvaktureva karaṇavyāpārasya prayojanaṃ vyutpādanaṃ na bhājanādīnām |",
    "1242:87": "yadyapi tairvinā vyutpādanaṃ na bhavati tathāpi na tāni vyutpādakāni teṣāṃ śiṣyaviṣaye prerakatvābhāvāt |",
    "1242:88": "śiṣyaiścetyādi yasmācchiṣyā ācāryaprayuktāṃ vyutpattimātmanaḥ saṃbandhinīṃ kartumicchatti yataste pracodyāstasmāttatprakaraṇaṃ taiḥ śrūyata iti śravaṇasya prayojanaṃ vyutpādanam |",
    "1242:89": "etaccārthadvayaṃ ṇicā pratipāditam |",
    "1242:90": "anyathāsādharaṇavyāpāro vakturvyutpattau na darśitaḥ syāt śiṣyāṇaṃ ca śravaṇavyāpāraśca |",
    "1242:91": "yasmātsarva evaṃ prayojakaparatantro bhavati asati ṇici śiṣyā aprayojyāḥ ye cāprayojyāḥ te svatantrāḥ svatantrāṇāṃ cācāryaprayuktāṃ vyutpattimanicchatāṃ śravaṇabhāvātkathaṃ śravaṇavyāpārasya prayojanaṃ cintyata iti sthitam |",
    "1242:92": "nanu ca yathābhidheyavyutpādanaprayojanayorapoddhāreṇa pratipādakapadaṃ kathaṃ saṃbandhasyāpi kimiti na kathitamityāha saṃbandhapradarśanapadaṃ tvityādi |",
    "1242:93": "ayameva prakaraṇaviśeṣo laghūpāyatayā vakṣyamāṇayā nītyopāyo vyutpādanamupeyam |",
    "1242:94": "upāyopeyasaṃbandhaśca kāryakāraṇasaṃbandha eva |",
    "1242:95": "sa ca pratīyata iti na padāntareṇa kathitaḥ |",
    "1242:96": "tathā coktaṃ śāstraṃ prayojanaṃ caiva |",
    "1242:97": "saṃbandhasyāścayāduktau taduktyantargataḥ |",
    "1242:98": "tena bhinno noktaḥ prayojanāditi |",
    "1242:99": "evamādivākyenābhidheyaprayojanādau kathite sati prāmāṇikānāṃ pravṛttau tadasaṃgatameveti manyamānaścodayati nanvityādinā |",
    "1242:100": "evaṃ manyate |",
    "1242:101": "yo hi prāmāṇikaḥ sa pramāṇe pravartate |",
    "1242:102": "na cādivākye prayojanādinā kathitena śāstraśravaṇātprāgvartate śāstraṃ ādivākyasyāprāmāṇyāt |",
    "1242:103": "aprāmāṇyaṃ cārthena sahāsaṃbandhācchabdasya |",
    "1242:104": "etairityabhidheyādibhiḥ |",
    "1242:105": "ārambhapradeśoktairiti prakaraṇasyaikadeśoktairādāvuktairityarthaḥ |",
    "1242:106": "ukteṣvityādi |",
    "1242:107": "evaṃ manyate |",
    "1242:108": "yadyasyāpramāṇaṃ prayojanapratipādakamādivacanaṃ tathāpi śāstrādau pratipādanīyaṃ arthasaṃśayajananārtham |",
    "1242:109": "yo hi samyagjñānārthī sa tathābhūta śāstrakarturādivākyaṃ śrutvā tatra saṃśete saṃśayācca pravartata iti tātparyam |",
    "1242:110": "ata eveti yata evādivākyenārthasaṃśayaḥ saṃśayācca pravṛttirata eva śāstrakāreṇaiva yujyate vaktuṃ nākhyānakartreti |",
    "1242:111": "tena yaduktaṃ kenacidyākhyānakārā eva prayojanādīni pratipādayiṣyantīti tatpratyuktam |",
    "1242:112": "utpaśyāma ityādinaitaddarśayati |",
    "1242:113": "yadyapi pramāṇaṃ nāsti mahatā prabandhane śāstrakaraṇātsaṃbhāvyata ityarthaḥ |",
    "1242:114": "nanu ca bādhakasādhakapramāṇābhāvātsamyagjñānavyutpattyathī vināpyādivacanena saṃśayānastatra pravartata iti kimādivākyena tatroktenetyāha anukteṣvityādi |",
    "1242:115": "evaṃ manyate |",
    "1242:116": "yo hyamūḍhastaṃ prati na kartavyameva |",
    "1242:117": "yo hi kākadattaparīkṣādiśāstraṃ dṛṣṭvā prayojanādirahitaṃ atrāpyaprayojanādīnsaṃbhāvayannanarthaṃ saṃśete anarthasaṃśayācca na pravartate taṃ pratyetatkathanasya prayojanam |",
    "1242:118": "kathite ca vacane śāstrakāreṇa tadanurodhādvacanādarthasaṃśayo jāyate tataḥ pravartata ityarthaḥ |",
    "1242:119": "anarthasaṃśayo yaiḥ kāraṇairbhavati tannidarśayati niṣprayojanamityādinā |",
    "1242:120": "ato vā prakaraṇadanyasya prakaraṇasya laghutaropāyatāṃ saṃbhāvyāsya prakaraṇasyāsāratayā anupāyatā syādityarthaḥ |",
    "1242:121": "evaṃ samudāyena vākyasyaṃ tātparyaṃ vyākhyāyāvayavārthaṃ darśayitumāha avisaṃvādakamityādi |",
    "1242:122": "avisaṃvādakaṃ jñānaṃ samyagjñānamiti bruvatā ṭīkākṛtārthāvabodhakaṃ jñānaṃ mīmāṃsakaparikalpitamarthadarśanaṃ ca cārvākopakalpitamathāpi viparītaṃ jñānaṃ kaiścitparikalpitaṃ samyaktvena tannirastaṃ sarvaṃ eteṣāṃ samyagjñānalakṣaṇābhāvāt |",
    "1242:123": "yathā ca na tāni samyagjñānāni tathā svayaṃ ṭīkāyāmapahastitāni |",
    "1242:124": "ekasminnevārthe trayāṇāṃ jñānānāṃ pradarśakapravartakaprāpakabhedena prāmāṇyamiṣṭaṃ pareṇa |",
    "1242:125": "tannirākartumāha pradarśite cārtha ityādi |",
    "1242:126": "pradarśite cārtha prathamena darśakena jñānena yaddvitīyaṃ jñānaṃ tatraivārthe puruṣasya pravartakaṃ tṛtīyamapi tatraivārthe prāpakaṃ tato nādyādadhikaṃ prāpaṇayogyīkaraṇeneti tadeva pramāṇam |",
    "1242:127": "amumevārthaṃ samarthayati tathāhītyādinā |",
    "1242:128": "na janayannotpādayadarthaṃ svahetorevārthasyotpannatvāt |",
    "1242:129": "anena pravartakātprāpakasyābhedo darśitaḥ |",
    "1242:130": "pravartakasyāpi pradarśakādabhedaṃ darśayitumāha |",
    "1242:131": "yatpradarśakamādāvutpannamarthe jñānaṃ tadeva pravṛttiviṣayaṃ karoti pravṛttiviṣayayogyīkarotītyarthaḥ |",
    "1242:132": "na tu dvitīyaṃ jñānaṃ ādyenaiva pravṛttiviṣayayogyīkṛtatvāt |",
    "1242:133": "apiśabdaḥ pūrvāpekṣaḥ |",
    "1242:134": "ata evetyādinā ācāryagranthe svamataṃ saṃvādayati |",
    "1242:135": "kuto&#39;yaṃ labhyate yadā prathamaṃ darśayatyeva na pravartayati na prāpayati |",
    "1242:136": "dvitīyamapi pravartayatyeva na prāpayati |",
    "1242:137": "evaṃ satyanyatpradarśakapramāṇaṃ anyatpravartanādikaphalam |",
    "1242:138": "na caivam |",
    "1242:139": "tasmādyuktamuktam |",
    "1242:140": "nanu ca yadyapyarthādhigatireva pramāṇaphalaṃ tathāpi yāvaduttare pravartakaprāpakajñāne na bhavatastatrārthe tāvanna pramāṇavyāpāraparisamāptirityāha adhigata ityādi |",
    "1242:141": "evaṃ manyate |",
    "1242:142": "adhigate cārthe samāptaḥ pramāṇavyāpāra iti tayoḥ prāmāṇye kartavye&#39;",
    "1242:143": "nupayogitvam |",
    "1242:144": "ato&#39;pramāṇe te |",
    "1242:145": "kathaṃ samāptaḥ pramāṇavyāpāraḥ ko vāsāvityāha |",
    "1242:146": "svavyāpāraḥ svaviṣayaniścayajanakatvaṃ nāma |",
    "1242:147": "sa ca niścayaḥ prathamayā cārthādhigatvā kṛta iti samāpto vyāpārastāvataiva puruṣasya pravṛtteḥ |",
    "1242:148": "ato dvitīyādīnāmatraivārthe&#39;",
    "1242:149": "dhiko vyāpāro nāstīti |",
    "1242:150": "adhigatagantṛtvādaprāmāṇyamityarthaḥ |",
    "1242:151": "pravartitaḥ puruṣa iti pravartanayogyatvātpravartita ityucyate prāpaṇayogyatvātprāpitaḥ |",
    "1242:152": "evaṃ sāmānyena saṃvādakaṃ samyagjñānaṃ pratipādya viśeṣeṇa ca pratyakṣānumāṇe svavyāpāraṃ kurvatī samyagjñāne bhavata iti darśayannāha tatra yo&#39;",
    "1242:153": "rtha ityādinā |",
    "1242:154": "tatra tayormadhye pratyakṣasya vyāpāraṃ darśayati |",
    "1242:155": "dṛṣṭatvena jñāto dṛṣṭatvena niścitaḥ |",
    "1242:156": "vikalpenānugamyata iti tatpṛṣṭhabhāvinā vikalpenāvasīyate |",
    "1242:157": "etaduktaṃ bhavati |",
    "1242:158": "pratibhāsamānārthavyavasāyaṃ kurvatpratyakṣaṃ pramāṇaṃ saṃvādakamityarthaḥ |",
    "1242:159": "anumānaṃ tvityādinā anumānasya pravṛttiviṣayaṃ darśayati |",
    "1242:160": "liṅgadarśanaṃ liṅgajñānam |",
    "1242:161": "tacca vahnyavyabhicāridhūmaniścayanaṃ sāmanyena sādhyāvinābhāvi ca smaraṇajñānam |",
    "1242:162": "yathā dhūmaṃ pratyakṣeṇa gṛhītvā sarvatrāyaṃ vahnija iti smaraṇaṃ tasmātliṅgajñānānniścinvatpravṛttiviṣayaṃ darśayati |",
    "1242:163": "tadanumānaṃ viśiṣṭasaṃbandhena yadudeti jñānaṃ yathātratyo dhūmo vahnija iti jñānam |",
    "1242:164": "etaduktaṃ bhavati |",
    "1242:165": "pratyakṣasya svaviṣayaniścayajananavyāpāro&#39;bhinnaḥ |",
    "1242:166": "anumānasya tu liṅgadarśanātsvaviṣaye niścayātmanotpattireva niścayavyāpāra iti |",
    "1242:167": "tathā cetyādinā anayordarśitaṃ vyāpāraṃ spaṣṭayati |",
    "1242:168": "ata ete pramāṇe |",
    "1242:169": "nānyadvijñānamityevaṃ bruvataite eva samyagjñāne nānyāni śabdādīni teṣāṃ niyatārthānupadarśakatvāditi samyagjñānasya pravṛttiḥ darśitā |",
    "1242:170": "yathaite pramāṇe saṃśayādijñānaṃ na tathā pramāṇam |",
    "1242:171": "prāptuṃ śakyamityādinā darśayati |",
    "1242:172": "etaduktaṃ bhavati |",
    "1242:173": "yathā pratyakṣānumāne svena svena pramāṇenopadarśitārthasya prāpake na tathā saṃśayaviparyayajñāne tathābhūtasyārthasyābhāvāditi |",
    "1242:174": "nanu ca mā bhūtsaṃśayaviparyayajñānayoḥ prāmāṇyaṃ tathābhūtasyārthasyāsattvāditi yatpunariha kūpe jalamiti jñānaṃ tatpramāṇāntaraṃ kimiti na bhavati na tāvatpratyakṣaṃ tatra jalasya parokṣatvāt |",
    "1242:175": "nāpyanumānaṃ liṅgābhāvāt |",
    "1242:176": "nāpi saṃśayanūpaṃ ubhayāṃśābhāvāt |",
    "1242:177": "nāpi viparītaṃ viparītārthābhāvāt |",
    "1242:178": "ityāśaṅkyāha sarveṇa cāliṅgajenetyādi |",
    "1242:179": "evaṃ manyate |",
    "1242:180": "yadyapi sākṣātsaṃśayajñānaṃ na pratīyate yastu saṃśayaḥ vikalpakasya jñānasya iha kūpe jalamityevaṃjātīyasya tathāpi niyāmakaṃ liṅgamattareṇa tadapramāṇaṃ niyatārthaparicchedāt |",
    "1242:181": "tataścāyamarthaḥ syātkadācitkūpe jalamiti yaccaivaṃnūpaṃ tatsaṃśayajñānamevetyapramāṇam |",
    "1242:182": "yatpunastatra pravṛttena kadācijjalaṃ labhyate tajjñānāntarāditi viniścayaṭīkāyāṃ pratipāditam |",
    "1242:183": "nanu ca yadyapi saṃśayādīnāmupadarśitārthasya prāpakatvaṃ nāsti kiṃ tāni na vyutpādyanta ityāha arthakriyārthibhiścetyādi |",
    "1242:184": "puruṣārthasiddhāvanupayogādityabhiprāyaḥ |",
    "1242:185": "nanu ca yadyupadarśitārthaprāpaṇātpramāṇaṃ samyagjñānaṃ śuklaśaṅkhe pītajñānaṃ kuñcikāvivare maṇiprabhāyāṃ maṇijñānaṃ ardharātre madhyāhnakālavastugrāhi svaprajñānaṃ ca pramāṇaṃ prāpnotītyebhirupadarśitasyārthamātrasya prāptestataśca samyagjñānamityāśaṅkyāha arthādhigamātmakaṃ hītyādi |",
    "1242:186": "evaṃ manyate |",
    "1242:187": "ebhirupadarśitasyārthasya pītākārasya kuñcikāvivarasthasya maṇerniyatadeśasya niyatakālasya cārdharātre&#39;",
    "1242:188": "prāpaṇāt deśakālavyatiriktasyāvayavāderabhāvāt ata eva tānyapramāṇānyeva na samyagjñānānīti |",
    "1242:189": "yadapyetānyabhrāntagrahaṇasya vyāvartyāni tatraivābhrāntagrahaṇaprastāve darśayitavyāni tathāpoha samyagjñānavyāvartyaprastāvātkathitānītyadoṣaḥ |",
    "1242:190": "nanu cetyādi |",
    "1242:191": "evaṃ manyate codakaḥ |",
    "1242:192": "deśākārābhyāṃ niyatasya prāptuṃ śakyatvādbhavatvanyākārasyānyadeśasya ca prāptāvapramāṇam |",
    "1242:193": "na tvanyakālasya niyatakālasya cāprāpteḥ kṣaṇikatvādbhāvānām |",
    "1242:194": "tataśca yathā satyanīle nīlajñānasyānyo grāhyakālo&#39;",
    "1242:195": "nyaśca prāpyakālaḥ atha kālabhede&#39;",
    "1242:196": "pi prāmāṇyaṃ tathā svaprajñānasyārdharātropadarśitamadhyāhnakālaputraprāpaṇasya prāmāṇyaṃ bhaviṣyatīti |",
    "1242:197": "nocyata ityādinā siddhāntavādī tvevaṃ manyate |",
    "1242:198": "satyaṃ kṣaṇabhedena vastuno bhedo&#39;",
    "1242:199": "styeva kiṃ tu kṣaṇāpekṣayā na prāmāṇyalakṣaṇamucyate api tu saṃtānāpekṣayā |",
    "1242:200": "tataśca nīlādau ya eva saṃtānaḥ paricchinno nīlajñānena sa eva tena prāpitaḥ |",
    "1242:201": "tena pramāṇaṃ nīlajñānam |",
    "1242:202": "na tathā sthūlakālabhedena pradarśitasya putrasya svaprajñānam |",
    "1242:203": "na prāptikālabhedena saṃtānaikyādhyavasāyāyogāt |",
    "1242:204": "saṃtānagatamekatvaṃ draṣṭavyamityanena niścayapravṛttyorhetuhetumadbhāvaṃ darśayati |",
    "1242:205": "sa ca hetuhetumadbhāvaḥ kathaṃ bhavati yadi saṃtānāpekṣayā prāmāṇyamavatiṣṭhate na kṣaṇāpekṣayeti |",
    "1242:206": "samyagjñānaṃ pūrvaṃ kāraṇaṃ yasyāḥ |",
    "1242:207": "kathaṃ pūrvaśabdaḥ kāraṇe vartata ityāha kāryādityādi |",
    "1242:208": "kāraṇaśabda eva kasmānna kṛta ityāha kāraṇaśabda ityādi |",
    "1242:209": "kimanantarakāraṇaṃ jñānaṃ saṃbhavati yadapekṣayā vyavahitasya grahaṇārthaṃ pūrvaśabdagrahaṇaṃ kṛtamityāha dvividhamityādi nanu kimucyate arthakriyānirbhāsaṃ jñānamanantaraṃ kāraṇaṃ naṃ hi tatkāraṇajñānaṃ kiṃ tarhi phalajñānam |",
    "1242:210": "evaṃ tu yujyate vaktuṃ yatsādhananirbhāsyanantaraṃ jñānamarthakriyānirbhāsajñānamupajanayati tatsādhanajñānamanantarakāraṇamityucyate |",
    "1242:211": "tadevātrābhipretamarthakriyānirbhāsaśabdena |",
    "1242:212": "kathaṃ |",
    "1242:213": "arthakriyā yā nirbhāsaḥ pratibimbanaṃ tadākārajñānotpattiryasmādanantarajñānāttatsādhanajñānaṃ tadarthakriyānirbhāsaṃ sādhanajñānam |",
    "1242:214": "evamatrāpi samāsaḥ kartavyaḥ |",
    "1242:215": "athavārthakriyājñānamevānantarakāraṇaṃ tatprāpitaheyopādeyānuṣṭhānavyavahārapekṣayā pravartakamiti vyavahitaṃ sādhananirbhāsajñānam |",
    "1242:216": "yadyevamanantarameva kimiti na parīkṣyata ityāha yatraiva hītyādi |",
    "1242:217": "yatraiva jñāne&#39;",
    "1242:218": "rthakriyāsamarthavastupravartake puruṣasya saṃdehastadeva parīkṣyate na cānattarasādhanajñāne saṃdehastadanattaraṃ sukhaduḥkhapratibhāsajñānodayāt |",
    "1242:219": "tayoranubhave sati sādhanajñānātpravartituṃ vā yujyata iti na parīkṣāhaṃ yadvārthakriyānirbhāsasyānayā yuktyā na parīkṣārhatvamiti |",
    "1242:220": "arthyata ityādi |",
    "1242:221": "artha yacñāyāmityasya karmaṇi ghañ |",
    "1242:222": "aryata ityapi draṣṭavyam |",
    "1242:223": "upalakṣaṇārthatvādasyārterauṇādikaḥsthanpratyayaḥ |",
    "1242:224": "heyortha ityādinā vinītadevasya vyākhyā dūṣitā |",
    "1242:225": "tena hyevaṃ vyākhyātaṃ arthaśabdena prayojanamucyate puruṣasya prayojanaṃ dārupākādi |",
    "1242:226": "tasya siddhirniṣpattiriti |",
    "1242:227": "taccāyuktaṃ yasmādarthasya dārupākāderna samyagjñānānniṣpattiḥ |",
    "1242:228": "kiṃ tarhi svahetoreva vajrapādeḥ |",
    "1242:229": "dharmottaravyākhyāne tu heyopādeyārthaviṣayā yā siddhiranuṣṭhitiḥ sā samyagjñānapūrviketi na doṣaḥ |",
    "1242:230": "amumevārthaṃ darśayiṣyati heyasya ca hānamanuṣṭhānam |",
    "1242:231": "nanu ca heyopādeyābhyāmanyo&#39;",
    "1242:232": "pyupekṣaṇīya asti |",
    "1242:233": "tasya kimiti na kathanamityāha na ca heyetyādi |",
    "1242:234": "evaṃ manyate |",
    "1242:235": "satyaṃ |",
    "1242:236": "asti |",
    "1242:237": "kiṃ tu tasyānupādeyatvādveyatvameveti na pṛthakkathanam |",
    "1242:238": "tena yaduktaṃ kaiścidveyopādeyayoḥ puruṣārthopayogitvātkathanaṃ upekṣaṇīyasya tadviparyayānna kathanamiti tatpratyuktam |",
    "1242:239": "amumevārthaṃ vyācaṣṭe |",
    "1242:240": "uttareṇa granthena sarvaśabda ityādinā ṭīkākṛtāṃ vyākhyāṃ dūṣayati |",
    "1242:241": "vinītadevaśāntabhadrābhyāmevamāśaṅkā vyākhyātam |",
    "1242:242": "kathamāśaṅkitam |",
    "1242:243": "na tu sarvā hānopādānārthasiddhiḥ samyagjñānādevāpi tu mithyājñānādapi kākatālīyetyāśaṅkā parihṛtam |",
    "1242:244": "satyaṃ asti |",
    "1242:245": "kiṃ tvevaṃ vyākhyāyate |",
    "1242:246": "sarvaśabdo&#39;",
    "1242:247": "yaṃ prakāravācī |",
    "1242:248": "tenāyamarthaḥ sarvapuruṣārthasiddhiḥ dviprakārā hānopādānārthasiddhilakṣaṇā |",
    "1242:249": "laukikalokottarārthasiddhilakṣaṇā samyagjñānanibandhanā bāhulyeneti |",
    "1242:250": "taddūṣitam |",
    "1242:251": "yasmātsarvaśabdo&#39;",
    "1242:252": "tra draṣṭavyaḥ kārtsnye vartate sarvaṃ brahmaṇā sṛṣṭamiti |",
    "1242:253": "tenāyamarthaḥ yāvatī kṛtsnārthasiddhirhānopādānalakṣaṇā sarvā samyagjñānādeva na mithyājñānāt mithyājñānādarthaprāptyasiddheriti |",
    "1242:254": "amumevārthamanantareṇa granthena darśayati |",
    "1242:255": "dviprakārāpītyādinā paravyākhyāṃ darśayati api tvayamartha ityādinātmīṣāṃ vyākhyām |",
    "1242:256": "tato yāvadbrūyādi tyādinopasaṃhāravyājenaivaśabdena prayuktenāvadhāraṇārthavācinā yāvānarthastāvāneva sarvaśabdena prayuktena kṛtsnārthavācinā bhavatīti darśayati |",
    "1242:257": "nanu bahuvrīhiṇā puruṣārthasiddhirucyate tasyāḥ prādhānyāttacchabdena saṃbandho yukto na samyagjñānasyetyāha yadyapītyādi |",
    "1242:258": "evaṃ manyate |",
    "1242:259": "śabdārtho hi dvividhaḥ śābdaḥ pratipādyaśca |",
    "1242:260": "śābdāpekṣayā codyaṃ pratipādyāpekṣayā parihṛtam |",
    "1242:261": "samyagjñānasyaiva vyutpādyatayā prastutatvāditarasyāḥ siddhestadviparyayāditi |",
    "1242:262": "nanu ca kimidaṃ jñānasya vyutpādanaṃ kiṃ jñānasyotpādanamuta doṣāpanayanamatha svanūpakathanamiti |",
    "1242:263": "na tāvadutpādanamanena prakaraṇena kriyate svahetorevotpatteḥ |",
    "1242:264": "nāpi doṣāpanayanam |",
    "1242:265": "na hyanena prakaraṇena doṣo&#39;",
    "1242:266": "panetuṃ śakyate akārakatvādasya nāpi jñāpayitumavidyamānatvāddoṣasya |",
    "1242:267": "nāpi svanūpakathanaṃ yujyate niṣprayojanatvātprakaraṇasyetyāśaṅkyāha vyutpādyata iti vipratipattinirākaraṇeneti |",
    "1242:268": "evaṃ manyate |",
    "1242:269": "vipratipattinirākaraṇadvāreṇa samyagjñānasvanūpaṃ jñāpyate&#39;",
    "1242:270": "nena prakaraṇeneti |",
    "1242:271": "vakṣyamāṇalakṣaṇayuktaṃ samyagjñānaṃ nānyalakṣaṇayuktamiti svanūpakathanam |",
    "1242:272": "tāmeva vipratipattiṃ krameṇa darśayati catuḥprakārā saṃkhyālakṣaṇetyādinā |",
    "1242:273": "tathetyādinā saṃkhyāvipratipattinirākaraṇaṃ darśayati |",
    "1242:274": "anekaprakārā punaḥ samyagjñānasya vipratipattiḥ |",
    "1242:275": "tathā hi mīmāṃsakāḥ pratyakṣānumānaśabdopamānārthāpattyabhāvalakṣaṇaṃ padavyākhyāyuktaṃ samyagjñānaṃ manyatte |",
    "1242:276": "naiyāyikāścatuḥsaṃkhyāyuktaṃ pratyakṣānumānaśabdopamānalakṣaṇaṃ manyatte |",
    "1242:277": "cārvākāstu kecitpratyakṣamevaikamiti |",
    "1242:278": "tannirāsena darśayati dvividhamiti |",
    "1242:279": "nanu ca samyagjñānasya lakṣaṇe kathite sati paścāttadbhedaḥ pradarśayituṃ yujyate itthaṃbhūtalakṣaṇaṃ samyagjñānaṃ dvividhamiti tatkimityādāveva pradarśitamityāha vyaktibhede cetyādi |",
    "1242:280": "evaṃ manyate |",
    "1242:281": "satyamevameva kiṃ tatra saṃkhyābhede&#39;",
    "1242:282": "kathite samyagjñānasya lakṣaṇameva na śakyate kathayituṃ yataḥ pratyakṣasyānyatlakṣaṇamanumānasya cānyat |",
    "1242:283": "saṃkhyābhede tu kathite lakṣaṇaṃ pratiniyataṃ śakyate kathayitumityato lakṣaṇāṅgamevādau saṃkhyābhedakathanamiti |",
    "1242:284": "nanu ca pratyakṣamanumānaṃ ceti nirdeśāddvividhamiti labdham |",
    "1242:285": "kimarthaṃ dvividhagrahaṇam |",
    "1242:286": "ucyate |",
    "1242:287": "dvividhameva samyagjñānamityavadhāraṇārthaṃ tenaikatricaturā saṃkhyā nirastā syāt |",
    "1242:288": "asati dvitvakathane pratyakṣānumāne tāvatsaṃbhavato&#39;",
    "1242:289": "nyānyapi pramāṇāni bhaviṣyattīti syādāśaṅkā |",
    "1242:290": "pratigatamakṣamityādinā gatisamāsaṃ darśayati |",
    "1242:291": "akṣamakṣaṃ prati pratyakṣamityavyayībhāvasamāsaḥ kasmānna pradarśyate&#39;",
    "1242:292": "yaṃ samāsaḥ |",
    "1242:293": "yato&#39;vyayībhāvaścennapuṃsakaliṅgatā syātpratyakṣasya |",
    "1242:294": "tataśca pratyakṣā buddhiḥ pratyakṣo ghaṭa iti na syāt |",
    "1242:295": "idameva syātpratyakṣaṃ jñānaṃ pratyakṣaṃ kuṇḍaṃ ceti |",
    "1242:296": "gatisamāse tu sarvaliṅgatā bhavati |",
    "1242:297": "nanu ca pratigatamakṣamityasyāṃ vyutpattāvakṣāśritasyaivendriyajñānasya pratyakṣaśabdavācyatā syāt na yogijñānādeiḥ teṣāmakṣānāśrayādityāśaṅkyāha akṣāśritatvaṃ cetyādi |",
    "1242:298": "ekārthasamavetamityekasminnindriyajñāne samavetamakṣāśritatvamarthasākṣātkāritvaṃ ca saṃbaddhamityarthaḥ |",
    "1242:299": "sānūpyalakṣaṇāmi tyanenārthasānūpyalakṣitaṃ jñānamevocyate |",
    "1242:300": "tanna sānūpyamātram |",
    "1242:301": "anyathā vinūpātliṅgādanumeye jñānamiti virudhyate |",
    "1242:302": "atrāpi paścānmānamanumānami tyavyapībhāvasamāse pūrvavajrodyamudrāvya gatisamāsa āśrayitavyaḥ |",
    "1242:303": "anugataṃ mānamanumānamiti paścādityarthakathanaṃ kṛtaṃ na tasminvākye samāsaḥ |",
    "1242:304": "cakāraḥ pratyakṣānumānayostulyabalatvaṃ samuccinotītyādinā yaduktaṃ śabarasvāmiprabhṛtibhiḥ pratyakṣaṃ śreṣṭhaṃ pramāṇaṃ nānumānaṃ tathā coktaṃ mīmāṃsabhāṣye pratyakṣe balīyasi kathamanumānamiti tatpratyuktaṃ yato dvayorapi svavyāpāre tulyabalatvam |",
    "1242:305": "amumevārthaṃ darśayati |",
    "1242:306": "yathāthīvinābhāvetyādinā |",
    "1242:307": "anena vinītadevaśāttabhadrayorvyākhyā ca dūṣitā |",
    "1242:308": "tābhyāmevaṃ vyākhyātaṃ pratyakṣamanumāna ceti bhinnavibhaktinirdeśo &#39;",
    "1242:309": "rthādviṣayabhedaṃ darśayati |",
    "1242:310": "yathānayorvibhaktirbhinnā evaṃ viṣayo &#39;",
    "1242:311": "pi bhinna iti |",
    "1242:312": "etaccāyuktaṃ yasmādekavibhaktinirdeśe kriyāmāṇe cakāreṇa tulyabalatvaṃ na pradarśitaṃ syāditi |",
    "1242:313": "pratyakṣatvajātyeti pratyakṣāṇāṃ bahutvāt tajjātyā nirdhāryate |",
    "1242:314": "pratyakṣamanūdyeti lakṣyanirdeśaḥ |",
    "1242:315": "kalpanāpoḍhatvamabhrāntatvaṃ na vidhīyata iti lakṣaṇanirdeśaḥ |",
    "1242:316": "anena lakṣyalakṣaṇabhāvaṃ darśayatā vinītadevavyākhyānaṃ saṃjñāsaṃjñisaṃbandhanūpaṃ pratyuktam |",
    "1242:317": "na hi saṃjñā yathārthaṃ saṃbhavati |",
    "1242:318": "yathārthakathanena hi vipratipattirnirākṛtā syāt |",
    "1242:319": "yadyapyanvarthasaṃjñayā kalpanāpoḍhaṃ yadbhrāntaṃ ca tatpratyakṣamiti śakyate yathārthaṃ kathayituṃ tathāpi na svanūpaṃ pratyakṣasya kathitaṃ syāt yato&#39;",
    "1242:320": "nyadapi pratyakṣasya svanūpamarthasākṣātkārādikamastīti lakṣyalakṣaṇe tu yathārthaṃ kathite kathitaṃ bhavati |",
    "1242:321": "yatkiṃcitpratyakṣaṃ tatkalpanāpoḍhābhrāntamiti pratipattavyam |",
    "1242:322": "ata eva na lakṣaṇakaraṇaṃ saṃjñākaraṇaṃ bhavati saṃjñākaraṇatvenāpratīterlakṣaṇakaraṇasya |",
    "1242:323": "śabdamanūdyānityatvaṃ lakṣaṇaṃ vidhīyate na cānityatvaṃ saṃjñeti gamyata iti saṃjñālakṣaṇakaraṇayorbhedaḥ |",
    "1242:324": "yastvanayoḥ pradeśāntaraprasiddhayoranuvādaṃ kṛtvā pratyakṣatvaṃ vidadhāti tenāpyatra lakṣyalakṣaṇabhāvo viparītamākhyātaṃ bhaṅgyā yato lakṣaṇavidhānakāle lakṣyamanūdya lakṣaṇaṃ vidhīyate na tu lakṣaṇamanūdya lakṣyaṃ vidhīyate |",
    "1242:325": "siddhe tu lakṣyalakṣaṇabhāve sati lakṣaṇamanūdya lakṣyaṃ vidhīyate yathā yaḥ śikhāvānsa parivrājaka iti |",
    "1242:326": "śikhālakṣaṇavidhānakāle tu parivrājakānuvādena śikhaiva vidhīyate na viparītavidhānamityanyadapyasminyakṣe dūṣaṇaṃ dattaṃ viniścayaṭīkāyāṃ ṭīkākṛteti tatraiva draṣṭavyam |",
    "1242:327": "nanu ca lakṣaṇavidhipakṣe pratyakṣasyādyāpyasiddhatvādanūdyaṃ na saṃbhavati tataśca kathaṃ pratyakṣalakṣyamanūdya lakṣaṇaṃ vijñāpyate |",
    "1242:328": "yathā śikhayā prarivrājaka ityitra śikhālakṣaṇamanūdya kalpanāpoḍhādi vidhīyata ityāśaṅkyāha yattadbhavatāmityādi |",
    "1242:329": "evaṃ manyate |",
    "1242:330": "yadyapi kalpanāpoḍhatvena pratyakṣaṃ na prasiddhaṃ tathāpyarthasākṣātkāritvena sāmānyaṃ pratyakṣaṃ prasiddham |",
    "1242:331": "ato&#39;pyucyate pratyakṣamanūdyeti |",
    "1242:332": "nanu ca tayoraprasiddhatvātpratyakṣasyāprasiddhireva pratyakṣasya tatsvabhāvatvādityāśaṅkyāha na caitanmantavyamityādi subodham |",
    "1242:333": "kalpanāsvabhāvarahitamiti bhāvapradhāno nirdeśaḥ |",
    "1242:334": "kalpanātvasvabhāvarahitamityarthaḥ |",
    "1242:335": "abhrāntamarthakriyākṣame na vastunūpa ityādināvisaṃvādo&#39;",
    "1242:336": "rtho&#39;",
    "1242:337": "bhrāntaśabdasya na saṃbhavatīti darśayati |",
    "1242:338": "avisaṃvādārthe&#39;",
    "1242:339": "bhrāntaśabde gṛhyamāṇa uttaratradūṣaṇaṃ pratipādayati |",
    "1242:340": "sanniveśopādhivarṇātmakamityanenaitaddarśayati |",
    "1242:341": "varṇādanyatsaṃsthānādikaṃ paraparikalpitaṃ nāstīti |",
    "1242:342": "etacca lakṣaṇadvayamityādinā padadvayena vipratipattinirāsaṃ darśayatā vinītadevavyākhyā padadvayavyavacchedakathananūpā dūṣitā |",
    "1242:343": "tena tvevaṃ vyākhyātam |",
    "1242:344": "abhrāntamiti yadvisaṃvādi na bhavati |",
    "1242:345": "evaṃ satyanumānasyāpi pratyakṣalakṣaṇaṃ prāpnotīti kalpanāpoḍhagrahaṇaṃ tannivṛttyartham |",
    "1242:346": "yadyevaṃ vyākhyāyate ālambane yanna bhrāntaṃ tadabhrāntamityevamucyamāne sarvaṃ pratyakṣaṃ jñānamālambane bhrāntamiti na kasyacitpratyakṣatvaṃ syāt | tathā cāha |",
    "1242:347": "sarvamālambane bhrāntaṃ muktvā tathāgatajñānam |",
    "1242:348": "iti yogācāramate |",
    "1242:349": "na tadapyatrācāryeṇa saṃgṛhītamiti tadayuktaṃ yata ācāryeṇa vipratipattinirāsārthaṃ padadvayaṃ kṛtaṃ na vyavacchedārtham |",
    "1242:350": "ata evācāryamanumāpayatā dharmottareṇa padadvayaṃ vyākhyātamiti |",
    "1242:351": "nanu ca bhavataḥ pakṣe&#39;",
    "1242:352": "pi kimiti vyavacchedārthaṃ na bhavatītyāha etaccetyādi |",
    "1242:353": "evaṃ manyate |",
    "1242:354": "bhrāntaśabdo&#39;",
    "1242:355": "yaṃ nāvisaṃvādārtho gṛhyate |",
    "1242:356": "api tvarthakriyākṣame vastunūpa ālambane yanna bhrāmyati tadabhrāntaśabdena gṛhyate |",
    "1242:357": "nanūktaṃ yogācāramatamasaṃgṛhītaṃ syāditi |",
    "1242:358": "ucyate |",
    "1242:359": "bāhyānayena sautrāttika matānusāreṇācāryeṇa lakṣaṇaṃ kṛtamityadoṣaḥ |",
    "1242:360": "yogācāramatena tvabhrāntagrahaṇaṃ na kartavyaṃ saṃvādakasya samyagjñānasya prastutatvāt anyavyāvartyasyābhāvāt |",
    "1242:361": "tasmādabhrāntagrahaṇenānumāne niraste kalpanāpoḍhagrahaṇāmadhikaṃ siddhivipratipattiṃ nirākaroti |",
    "1242:362": "ata evāha na tvanumānanivṛttyarthamiti |",
    "1242:363": "asti cātra vipratipattiḥ |",
    "1242:364": "tathāhi mīmāṃsakādaya evamāhuḥ |",
    "1242:365": "yathā nirvikalpakaṃ jñānaṃ samyagjñānaṃ tathā jātyādiyojanājñānamapi samyagjñānamindriyajaṃ upadarśitasyārthasya prāpaṇāt |",
    "1242:366": "tathā cāhuḥ |",
    "1242:367": "tataḥ paraṃ punarvastudharmairjātyādibhiryayā |",
    "1242:368": "buddhyāvasīyate sāpi pratyakṣatvena saṃmateti ||",
    "1242:369": "tathā ca vaiyākaraṇā āhuḥ |",
    "1242:370": "vācakasaṃsṛṣṭaṃ vācyamindriyajñāne pratibhāsate |",
    "1242:371": "tena śabdasaṃyojanātmakamiti |",
    "1242:372": "vāyūpatā cedutkrāmedavabodhasya śāśvatī |",
    "1242:373": "na prakāśaḥ prakāśena sā hi pratyavamarśinī ||",
    "1242:374": "na so&#39;sti pratyayo loke yaḥ śabdānugamādṛte |",
    "1242:375": "anuviddhamiva jñānaṃ sarvaṃ śabdena bhāsate ||",
    "1242:376": "tathā naiyāyikādīnāṃ savikalpakaṃ pratyakṣamiti kalpanāpoḍhagrahaṇena nirākriyate |",
    "1242:377": "tathā kalpanāpoḍhagrahaṇena nirvikalpake siddhe&#39;",
    "1242:378": "bhrāntagrahaṇamatiricyamānaṃ dvicandrajñānādeḥ samyagjñānādhikaraṇa evaṃ nirastatvādvipratipattinirāsārthatvameva bhavati |",
    "1242:379": "tathācāryaikadeśīyāḥ śukle śaṅkhe pītajñānaṃ gacchadvṛkṣadarśanajñānaṃ cālātacakrajñānamabhrāntamapi samyagjñānamicchanti vastuno&#39;",
    "1242:380": "bhrāntatvātpītākārādeśca bhrāntatvādityasti vipratipattiḥ |",
    "1242:381": "tannirākriyate&#39;",
    "1242:382": "bhrāntagrahaṇeneti sthitaṃ dvayorapi vipratipattinirāsārthatvamiti |",
    "1242:383": "tathā sati abhrāntagrahaṇa ityādinābhrāntaśabdasya vipratipattiviṣayaṃ darśayati |",
    "1242:384": "na tato vṛkṣāvāptirityupadarśitasya gacchadvṛkṣasyāprāpterityabhiprāyaḥ |",
    "1242:385": "jñānāntarādeva tviti pratyakṣāntarātsthiravṛkṣasya prāpteḥ |",
    "1242:386": "tathābhrāntagrahaṇenetyādinā kalpanāpoḍhagrahaṇasya vipratipattinirāsārthatvaṃ darśayati |",
    "1242:387": "vipratipattiviṣayaśca ṭīkākṛtā na darśito&#39;",
    "1242:388": "tiprasiddhatvāt |",
    "1242:389": "yaduktaṃ prāg nāvisaṃvādārtho&#39;",
    "1242:390": "bhrāntārtha iti tasyārthasya grahaṇe doṣaṃ darśayati na tvavisaṃvādakamityādinā |",
    "1242:391": "kīdṛśī punaḥ kalpanetyādinā kalpanābahutvātkasyāḥ kalpanāyāḥ grahaṇamiti kalpanāviśeṣamajñānanpṛcchati |",
    "1242:392": "tathā hi vaibhāṣikā indriyavijñānaṃ vitarkavicāracaitasikasaṃprayuktaṃ kalpanāmicchanti |",
    "1242:393": "yogācāramatena ca tathāgatajñānamadvayaṃ muktvā sarvajñānaṃ grāhyagrāhakatvena vikalpitaṃ kalpanā |",
    "1242:394": "jātyādisaṃsṛṣṭaṃ tu manojñānaṃ kalpanetyanye kathayanti |",
    "1242:395": "abhilāpetyādinā śabdasaṃsṛṣṭasya vikalpasya grahaṇaṃ nāgamaparipaṭhitānāmiti darśayati |",
    "1242:396": "teṣāṃ grahaṇe satīndriyavijñānasya pratyakṣatvānupapatteḥ |",
    "1242:397": "abhilapyata aneneti karaṇasādhanenaitaddarśayati |",
    "1242:398": "vācako&#39;bhilāpaśabdeneṣṭo na tu vācyaṃ sāmānyādi |",
    "1242:399": "tena vinītadevavyākhyā dūṣitā abhilapyata ityabhilāpaḥ vācyaḥ sāmānyādirityevaṃnūpā |",
    "1242:400": "evamevedamāśrayaṇīyamanyathā yogyagrahaṇena śabdasaṃsargayogyo na kathitaḥ syāditi |",
    "1242:401": "yadyevaṃ dharmottaravyākhyāne jātyādervācyasya saṃsargabhāvo na pradarśitaḥ syāt |",
    "1242:402": "satyaṃ anena na pratipāditaḥ |",
    "1242:403": "viṣayacintāyāṃ sāmānyāderviṣayabhāvakathanena sāmarthyātkathitaṃ bhavatīti nirodhaḥ |",
    "1242:404": "ekasmiñjñāne vācyavācakākāratayā saṃghaṭanamityarthaḥ |",
    "1242:405": "nanu ca yadyapi tasmiñjñāna ākārayormīlanaṃ tathāpi śabdārthayoḥ saṃsargo nāstītyāha |",
    "1242:406": "tato yadaikasminnityādi |",
    "1242:407": "śabdārthayoḥ saṃsargavijñāne&#39;",
    "1242:408": "pi tayorākārayormīlanaṃ na saṃbhavatītyabhiprāyaḥ |",
    "1242:409": "tatra kācitpratītirityādinā yogyagrahaṇasya viṣayaṃ darśayati |",
    "1242:410": "vyutpannasaṃketāpekṣayākāradvayapratibhāsanam |",
    "1242:411": "nanu cāvyutpannasaṃketasya bālamūkāderanumato vijñāne na śabdasaṃsarga iti tadyotyatvamapi nāsti |",
    "1242:412": "kaśca saṃsargayogyapratibhāsaḥ ya śabdapratibhāsaḥ |",
    "1242:413": "mūkādijñāne tu saṃketābhāve sati śabdapratibhāso&#39;",
    "1242:414": "pi na saṃbhavatīti saṃsargayogyatvamapi nāsti |",
    "1242:415": "kimidaṃ yogyatvaṃ nāma abhidheyākārasya saṃketakaraṇayogyatvam |",
    "1242:416": "na cābhidhānotlekhābhāve satyabhidheyapratibhāsanaṃ nāpi yogyatvamiti |",
    "1242:417": "tathā cakumārilaḥ prāha |",
    "1242:418": "asti hyālocanātmakaṃ prathamaṃ nirvikalpakaṃ |",
    "1242:419": "bālamūkādivijñānasadṛśaṃ śuddhavastujamiti ||",
    "1242:420": "tataśca vyāvartyābhāvādyogyagrahaṇaṃ na kartavyamityāśaṅkāṃ parasya darśayati asatyabhilāpetyadinā |",
    "1242:421": "aniyatapratibhāsetyādinottaramāha |",
    "1242:422": "evaṃ manyate |",
    "1242:423": "śabdasaṃsargitva kimucyate vikalpajñānasyāniyatapratibhāsatvameva |",
    "1242:424": "kutastatsiddhamityāha aniyatetyādi |",
    "1242:425": "arthādeva hyutpadyamānaṃ niyatapratibhāsaṃ bhavati |",
    "1242:426": "tathā cakṣurvijñānamityabhiprāyaḥ |",
    "1242:427": "nanu kalpanājñānamapyarthādutpadyamānaṃ niyatākāraṃ bhaviṣyatītyāha vikalpajñānetyādi |",
    "1242:428": "arthasaṃnidhi vinā vikalpajñānasyotpattirityabhiprāyaḥ tenendriyajñānameva niyatapratibhāsam |",
    "1242:429": "vikalpajñānaṃ tvaniyatapratibhāsamiti |",
    "1242:430": "tathāniyatapratibhāsaṃ vikalpajñānaṃ bālamūkāderapyastīti darśayati bālo&#39;",
    "1242:431": "pi hītyādinā |",
    "1242:432": "nanu ca bālasya tālvādikaraṇapāṭavābhāve sāmānyaviśeṣaśabdoccāraṇaṃ nāsti tatkimucyate sa evāyamiti |",
    "1242:433": "satyaṃ nāsti kiṃ tu sa evāyamityanena vikalpasyāvasthocyate |",
    "1242:434": "sa evāyamityanena pūrvadṛṣṭatvamevocyate |",
    "1242:435": "uparatarudito&#39;",
    "1242:436": "pagataruditaḥ |",
    "1242:437": "etaddarśayati |",
    "1242:438": "bālasyāpi pūrvāparaparāmarśanūpaṃ vikalpakaṃ vijñānamasti niyataviṣaye pravṛtteḥ yathā gṛhītasaṃketasya pūrvāparaparāmarśena pravṛttiriti |",
    "1242:439": "yacca pūrvāparaparāmarśaṃ,",
    "1242:440": "tadaniyatapratibhāsaṃ pūrvāparayorāropitatvāditi saṃsargayogyaṃ bālamūkādervijñānamiti tannivṛttyartha yogyagrahaṇaṃ kartavyamiti sthitam |",
    "1242:441": "indriyavijñānamityādinā kumārilena yadindriyavijñānasyālocanākhyasya bālamūkādivijñānena sādṛśyaṃ pratipāditaṃ taddūṣayitumupasaṃhāravyājena vailakṣaṇyaṃ darśayati |",
    "1242:442": "ata evetyādi yadindriyavijñānamarthabalenotpadyamānaṃ niyatapratibhāsaṃ tannirvikalpakam |",
    "1242:443": "ata eva svalakṣaṇasyāpi śabdasyārthasya ca vācyavācakatvamabhyupagamya nirvikalpakatvamindriyavijñānasya sādhyate |",
    "1242:444": "vikalpavijñānasya tu svalakṣaṇavācyavācakatvaṃ pratibhāsino&#39;",
    "1242:445": "pi savikalpakatvamiti sthitam |",
    "1242:446": "yadyapītyanena svalakṣaṇayorvācyavācakabhāvābhyupagamaṃ darśayati paramārthataḥ sāmānyayoreva vācyavācakatvaṃ nārthaśabdaviśeṣasyetyādinā nyāyena |",
    "1242:447": "avaśyaṃ ca svalakṣaṇayoḥ vācyavācakabhāvo&#39;",
    "1242:448": "bhyupagamyaḥ |",
    "1242:449": "kutaḥ |",
    "1242:450": "sāmānyayorviṣayacintāyāmeva nirasyamānatvāditi nirvikalpakatvakathanaṃ vyarthaṃ syādiha |",
    "1242:451": "tadapi hi viṣayāviṣayacintādvāreṇa nirvikalpakaviṣayameveti |",
    "1242:452": "tena yadvinītadevena sāmānyayorvāghyavācakabhāvamaṅgīkṛtya nirvikalpakatvamindriyavijñānasya pratipāditaṃ taddūṣitaṃ bhaṅgyā |",
    "1242:453": "śrotravijñānaṃ tarhītyādinā svalakṣaṇasya vācyavācakabhāvapakṣe&#39;",
    "1242:454": "tiprasaṅgamāpādayati paraḥ |",
    "1242:455": "kiṃcinnirvikalpakatvamindriyavijñānasya sādhanīyam|",
    "1242:456": "na sāmānyayorvācyavācakamabhyupagamya śabdasvalakṣaṇaṃ vācyam |",
    "1242:457": "yadā ghaṭaśabdaḥ śabdaśabdo vā śabdaṃ śabdena pratipadyate tadā kiṃcidvācyaṃ śabdasvalakṣaṇaṃ kiṃcidvācakaṃ śabdasvalakṣaṇamiti |",
    "1242:458": "tataḥ śruddhayoḥ śravaṇe sati śabdavijñāne dvayorapi śabdayoḥ pratibhāsanācchrotrendriyajñānamaniyatapratibhāsitvātsavikalpakaṃ syādityākūtam |",
    "1242:459": "satyapītyādi |",
    "1242:460": "evaṃ manyate |",
    "1242:461": "yadyapi svalakṣaṇayorvācyavācakatvaṃ tathāpi śrotravijñāne na vācyavācakatayā tayoḥ pratibhāsanaṃ api tu śuddhayoreva pratibhāsanaṃ yasmācchabdasaṃnidhibalena śrotravijñānamutpadyate |",
    "1242:462": "na ca saṃnihitayoḥ śabdayoḥ vācyavācakatvamasti |",
    "1242:463": "yāvatsaṃketakālabhāviśabdasmaraṇaṃ na bhavati tāvatkuto vācyatvaṃ vācakatvaṃ vā syāt etatpratyabhijñayā sa evāyaṃ vācako bhaviṣyatītyāha |",
    "1242:464": "na ca saṃketakāletyādi |",
    "1242:465": "viṣayabhedāttayoḥ pūrvottarayorbhedaḥ |",
    "1242:466": "kaśca saṃketaviṣayaḥ śabdo yaḥ saṃketakālabhāvinā jñānena viṣayīkṛtaḥ |",
    "1242:467": "yaśca pūrvajñānena viṣayīkṛtaḥ sa idānīṃ nāsti pūrvajñānavināśe pūrvajñānaviṣayatvasyābhāvāt |",
    "1242:468": "ataḥ pūrvakālaviṣayatvamapaśyatsannihite śrotrabalenotpadyamānaṃ nirvikalpakameva |",
    "1242:469": "yogijñānena yadyekasminkāle manovijñānena ca yugapacchandārthau gṛhīte tathāpi saṃnihitavastutayā tena gṛhītavyāviti darśayati |",
    "1242:470": "yogijñānamityādinā |",
    "1242:471": "nanu kalpanājñānamapi parayā kalpanayā śūnyaṃ tataśca tasyāpi nirvikalpakatvaṃ prāpnotītyāśaṅkyāha |",
    "1242:472": "tayā kalpanayā kalpanāsvabhāvenetyādi |",
    "1242:473": "evaṃ manyate |",
    "1242:474": "dharmiṇā kalpanājñānena dharmo&#39;",
    "1242:475": "tra kalpanātvaṃ lakṣyate yathā viṣāṇītyatra viṣāṇitvaṃ tataśca kalpanātvena rahitaṃ yajjñānaṃ tannirvikalpakam |",
    "1242:476": "na ca kalpanājñānaṃ kalpanātvarahitamityadoṣaḥ |",
    "1242:477": "kalpanāpoḍhābhrāntatvayorlakṣaṇayoḥ parasparaviśeṣaṇaviśeṣyatvaṃ na svātantryeṇa pṛthaglakṣaṇatvamiti darśayitumante pratyakṣaśabdaṃ gṛhītvā tayorapi saṃbadhnāti tatpratyakṣamiti pareṇa saṃbandha ityanena |",
    "1242:478": "indriyagatamidaṃ vibhramakāraṇamitīndriyasya timireṇākrāntatvāt |",
    "1242:479": "āśubhramaṇamiti |",
    "1242:480": "mandaṃ bhramyamāṇa iti viśeṣaṇasya vyāvṛttiḥ |",
    "1242:481": "viṣayagatamiti viṣayasyālātādeścakrākāraṃ prati nimittatvāt |",
    "1242:482": "nauyānamiti samudāyapraśnaḥ |",
    "1242:483": "gacchatyāṃ nāvītyādinā |",
    "1242:484": "prayojanaṃ darśayati |",
    "1242:485": "bāhyāśrayagatamiti |",
    "1242:486": "bāhyā nauḥ sevāśrayastatra sthitasyāśrayadvārako vibhrama ucyate |",
    "1242:487": "saṃkṣobho vātādīnāṃ vikārāpattiradhyātmikavibhramakāraṇam |",
    "1242:488": "nanu cendriyagatameva vibhramakāraṇam |",
    "1242:489": "pratyucyate|",
    "1242:490": "nānyairindriyamagatairindriyaṃ vikriyāṃ gatamityāha sarvairevetyādi timirasya sākṣādalātādeḥ pāramparyeṇeti etacca viniścayaṭīkāyāṃ vistareṇa pratipāditamiti |",
    "1242:491": "saṃkṣobhapadena saha dvandvaṃ kṛtvā bahuvrīhiriti darśayati viniścaye tu saṃkṣobhaśabdena ṣaṣṭhīsamāsaṃ kṛtvādiśabdena bahuvrīhisamāsa darśayataḥ ko&#39;",
    "1242:492": "bhiprāyaḥ ṭīkākṛta iti |",
    "1242:493": "vyutpattibhedakathanameva nārthabheda iti |",
    "1242:494": "yadā saṃkṣobhaśabdena ṣaṣṭhī samāsaḥ tadāśrayagatasya vibhramakāraṇasyopalakṣaṇatvādvātapittādergrahaṇaṃ bhavatīti nārthabhedaḥ |",
    "1242:495": "atha kimarthamāśubhramaṇagrahaṇāderupādānaṃ timirādītyeva kriyatāmādigrahaṇena sarveṣāṃ saṃgraho bhaviṣyati |",
    "1242:496": "ucyate |",
    "1242:497": "asatyāśubhramaṇādigrahaṇa indriyagatamevādiśabdena kācakāmalādi gṛhyata ityāśaṅkyeta |",
    "1242:498": "tasmādāśubhramaṇādirupādīyate |",
    "1242:499": "teṣāmupādāne padyādigrahaṇaṃ na kriyeta tadā teṣāṃ svanūpagrahaṇameva syāt |",
    "1242:500": "na prakāropalakṣaṇamityādigrahaṇam |",
    "1242:501": "tata ubhayopādāne sati timirādīnāmubhayakātsyarna labhyata iti sthitam |",
    "1242:502": "tat tathāvidhaṃ jñānamiti yadyapi sūtre jñānagrahaṇaṃ nāsti tathāpi bhrānte jñānadharmatvāttadyudāsena jñānameva pratyakṣaṃ gṛhyata ityadoṣaḥ |",
    "1242:503": "vinītadevavyākhyāyāṃ bhavati tu pratyakṣasūtrasyārthakathanaṃ jñānaṃ pratyakṣamiti tasmātsthitaṃ nirvikalpakaṃ jñānaṃ pratyakṣabhrāntamiti ||",
    "1242:504": "yairindriyameva draṣṭu parikalpitamiti |",
    "1242:505": "vaibhāṣikaiḥ cakṣuḥ paśyati nūpāṇīti tairiṣyate|",
    "1242:506": "mānase ca pratyakṣe doṣa udbhāvita iti dvābhyāṃ bhikṣavo nūpaṃ dṛśyate cakṣurvijñānena tadākṛṣṭena manovijñāneneti tadāgamasiddhaṃ manovijñānamācāryadignāgena pratyakṣaṃ darśitaṃ tatparaiḥ kumārilādibhirlakṣaṇamajñānadbhirdūṣitam |",
    "1242:507": "tanmanojñānaṃ yadīndriyavijñānaviṣaye pravartate tadā gṛhītagrāhitayāpramāṇaṃ athānyaviṣaye pravartate vyavahite pratyakṣaṃ bhavatkiṃ tanmanovijñānamindriyasavyapekṣaṃ syānnirāpekṣaṃ vā |",
    "1242:508": "indriyasavyapekṣatve satīndiyavijñānameva nirāpekṣatve vānindriyasyāpi manovijñānaṃ pratyakṣaṃ syādityandhabadhirādyabhāvacodya kṛtam |",
    "1242:509": "svasaṃvedanaṃ ca nābhyupagatamiti mīmāṃsakaiḥ parokṣaṃ vijñānamarthāpattigamyaṃ pratyakṣo&#39;",
    "1242:510": "rtha iṣyate |",
    "1242:511": "naiyāyikādibhistu jñānāntaragamyaṃ jñānamiṣyate na svasaṃvedanaṃ siddhaṃ svātmani kāritvavirodhāt |",
    "1242:512": "yogijñānaṃ ca nābhyupagatamiti saṃbandhaḥ |",
    "1242:513": "mīmāṃsakādaya evamāhuḥ |",
    "1242:514": "yogina eva na saṃprati pramāṇābhāvāt kiṃ punaḥ teṣāṃ jñānamiti indriyāśritamiti cakṣurādīndriyacatuṣṭayaṃ gṛhyate |",
    "1242:515": "na mana indriyaṃ tasya svasaṃvedanapratyakṣe pratipādyamānatvāt |",
    "1242:516": "indriyāśritaṃ vijñānaṃ pratyakṣamiti bruvatā thismuc vārtikakṛtā na cakṣuḥ pramāṇamiti kathitaṃ bhavati yasmājjñānasyaivānvayavyatirekānuvidhānādrūpādidarśane sāmarthyaṃ na cakṣuṣaḥ |",
    "1242:517": "yatūktaṃ jñānaṃ cetpaśyati vyavahitamapi kiṃ na paśyati amūrtasyāvācakābhāvāditi tadayuktaṃ yato yogyadeśenaivārthena tajjñānaṃ janyate na vyavahitena vijñānādarśanāt |",
    "1242:518": "svaśabdasya vivaraṇaṃ ātmīya itīndriyavijñānasyātmīyaḥ viṣayakṣaṇaḥ |",
    "1242:519": "tasyānāntara ityasya vivaraṇaṃ na vidyata ityādi |",
    "1242:520": "antaraśabdasya vivaraṇaṃ vyavadhānamityādi |",
    "1242:521": "samānajātīya upādeyakṣaṇa indriyavijñānaviṣayasyāvyavahitaḥ samānajātīyakṣaṇa ucyate |",
    "1242:522": "sa copādeyakṣaṇo viṣayaḥ |",
    "1242:523": "viṣayagrahaṇenālokasyānantarasya nirāsaḥ |",
    "1242:524": "sa tathābhūtaḥ sahakārī yasyeti saṃbandhaḥ |",
    "1242:525": "nanu ca kathaṃ viṣayakṣaṇasya sahakāritvamekasminkṣaṇe upakāryopakārakabhāvābhāvādityata āha dvividhaścetyādi |",
    "1242:526": "evaṃ manyate |",
    "1242:527": "nātropakārakatvātsahakāritvamapi tvekakāryakāritvāditi |",
    "1242:528": "tadeva darśayati viṣayetyādinā |",
    "1242:529": "īdṛśeneti svaviṣayānantaraviṣayasahakāriṇondriyajñānenālambanapratyayabhūteneti |",
    "1242:530": "yadā yogijñānaṃ parasyaivaṃvidhajñānamālambate tadālambanabhūtena yogijñānaṃ janyata iti |",
    "1242:531": "samaścāsāvityanantarakṣaṇasyāpi jñānatvāt |",
    "1242:532": "samanantara iti ca bhavati śakandhvādiṣu pāṭhāt paranūpatvaṃ yataḥ sa ceti samanantaraḥ hetutvāditi pratyayārthakathanametat |",
    "1242:533": "tena janitamityādinaitatkathayati |",
    "1242:534": "indriyavijñānena svaviṣayānantaraviṣayasahakāriṇopādānabhūtena yajjanitaṃ tadeva manovijñānaṃ pratyakṣaṃ na ālambanabhūtena janitamityarthaḥ |",
    "1242:535": "yadā cetyādinā dvayorekaṃ viṣayaṃ gṛhītvā yañcoditaṃ pareṇa tatparihṛtaṃ pūrvakṣaṇa indriyavijñānasya viṣayo dvitīyakṣaṇe manovijñānasya viṣaya ityagṛhītagrāhi manovijñānamiti |",
    "1242:536": "yadā cetyādinā yaccodyaṃ kṛtaṃ yadi manovijñānamindriyasavyapekṣaṃ na syānmanovijñānasyendriyavijñānaviṣayādanyo viṣayaḥ tadāndhabadirādyabhāvaḥ vyavahitasya nīlādergrahaṇaṃ bhavatviti tatparihṛtam |",
    "1242:537": "yasmādindriyavijñānaviṣayasya dvitīyopādeyabhūtaviṣayakṣaṇo gṛhīto manovijñānaviṣayaḥ tasmādyavahitakṣaṇo viṣayo na bhavatyasyāndhabadirādeścātīndriyavijñānam |",
    "1242:538": "vijñānaviṣayānantaraviṣayasahakāri vidyate |",
    "1242:539": "tena teṣāṃ na manovijñānaṃ bhavatīti parihṛtam |",
    "1242:540": "svaviṣayānantaraviṣayasahakāriṇotyudyamāne śabdaviṣayaṃ mānasaṃ na prāpnoti śrotravijñānaviṣayācchabdādaparasyopādeyakṣaṇasyānutpatteḥ śabdasyoccheditvāt |",
    "1242:541": "aparasya śabdasya śabdādanutpatterityavaśyaṃ mānasaṃ pratyakṣaśabdaviṣayameṣṭavyam |",
    "1242:542": "anyathā pañca bāhyā vijñeyā ityasya vyāghātaḥ syāt |",
    "1242:543": "svaviṣayānantaraviṣayaśabdena śrotravijñānaviṣayānantarayogyaviṣayo gṛhyate nopādeyakṣaṇa eva tena vijñānaviṣayadeśe&#39;",
    "1242:544": "paraśabdo yadotpadyate tadā mānasaṃ pratyakṣaṃ svaviṣayānantaraviṣayasahakāriṇā janitaṃ bhavatītyadoṣaḥ |",
    "1242:545": "etaccetyādinā manovijñānasyotpattiviṣayaṃ darśayati |",
    "1242:546": "uparate cakṣuṣīti |",
    "1242:547": "yadā cakṣurviṣayamālocyoparataṃ bhavati tadālocanāviṣaye cakṣurvijñānamutpannaṃ satpunardvitīye kṣaṇa ātmīyaviṣayānantaraviṣayenotpādyata indriyāṇāṃ tatra vyāpārābhāvāt |",
    "1242:548": "tataśca tenendriyavijñānena svaviṣayānantaraviṣayasahakāriṇā mānasapratyakṣamutpadyata iti sthitam |",
    "1242:549": "nanvekasminkṣaṇe tasyotpādake sati na tatra kācidarthakriyāvāpyata iti puruṣārthānupayogitvātprāmāṇyaṃ prāpnoti |",
    "1242:550": "ucyate |",
    "1242:551": "na mānasapratyakṣeṇāsmadvidhānāmarthakriyāvāptirbhavati api tu yogino vītarāgādeḥ |",
    "1242:552": "te ca tasminkṣaṇe mānase copadarśitaṃ viṣayaṃ pratipadya dharmadeśanādikāmarthakriyāmāsādayantītyinavadyam |",
    "1242:553": "atha vyāpāravati cakṣuṣi kimiti mānasotpattirlupyata ityāha vyāpāravatityādi sarvendriyāśritaṃ jñānaṃ cakṣurvijñānameva na mānasasyotpattirastītyabhiprāyaḥ|",
    "1242:554": "nanu vyāpāravati cakṣuṣi prathame kṣaṇa indriyavijñānaṃ bhavati dvitīye kṣaṇe mānasaṃ bhavati yadyapi samānajātīyayoryugapadutpattirnāstītyāha itarathetyādi |",
    "1242:555": "evaṃ manyate|",
    "1242:556": "vyāpāravati cakṣuṣi kimitīndriyavijñānaṃ notpadyate dvitīye kṣaṇe yogyakaraṇe sati samānanūpaṃ tena tayoḥ kathamindriyavijñānavyapadeśo na syāditi |",
    "1242:557": "nanu ca yadi mānasaṃ pratyakṣaṃ indriyajñānādbhinnaṃ pratyakṣādipramāṇasiddhaṃ bhavettadā tasya lakṣaṇaṃ yāvatā pramāṇasiddhameva nāstītyāha etaccetyādi |",
    "1242:558": "evaṃjātīyakamitīndriyavijñānasadṛśaṃ tadetaddharmottareṇāgamasiddhaṃ darśayatācāryajñānagarbhaprabhṛtīnāṃ mānasasiddhaye yatpramāṇamupanyastaṃ vikalpodayāditi tadbhaṅgyāvadhāraṇādeva dūṣitam |",
    "1242:559": "tairevaṃ vyākhyātaṃ vyāpāravati cakṣuṣīndriyajñānamutpadyate mānasaṃ ca |",
    "1242:560": "na śakyate vaktuṃ dvayoryugapadutpattirnāstīti |",
    "1242:561": "yataḥ samānendriyayornāsti na bhinnendriyayoḥ ṣaṇāṃ yugapadutpattiriti vacanāt |",
    "1242:562": "tataśca dvayorbhinnendriyayoryugapadutpattiḥ |",
    "1242:563": "na ca tatra bhedenānupalabhyamānaṃ mānasaṃ nāstīti śakyate vaktuṃ samānajātīyanīlavikalpodayāt |",
    "1242:564": "yadi ca tanna mānasaṃ syāttatpṛṣṭhabhāvī nīlavikalpā ne syādeva |",
    "1242:565": "samānādvi mānasātmano vikalpasyotpattirbhavati na vijātīyādindriyavijñānāditi |",
    "1242:566": "yathā deevadattena nīle gṛhīte na yajñadattasya nīlaniścayo bhavati |",
    "1242:567": "tathendriyavijñānamanovijñānasaṃtānayorbhinnatvāt |",
    "1242:568": "na tathā mānasamanovikalpasaṃtānayorbhinnasaṃtānatvam dvayorapyanindriyatvāt manovyapadeśācceti |",
    "1242:569": "atrocyate |",
    "1242:570": "yaduktaṃ tāvatsamānajātīyavikalpodayāditi tatsidvau yatsādhanaṃ tadanaikāntikam |",
    "1242:571": "vijātīpādapyutpattidarśanādanvayavyatirakobhyām |",
    "1242:572": "na ca vyāpāravati cakṣuṣi mānasasyotpattirasti na ca dvayornīlavijñānayorutpattirnirvikalpayordṛśyate anupalabhyamānatvāttayoḥ |",
    "1242:573": "tenendriyavijñānādeva vijātīyādvikalpakasyotpatterna vikalpasyodayāditi mānasasiddhau hetuḥ |",
    "1242:574": "na ca devadattayajñadattayorivabhinnasaṃtānavartitvaṃ savikalpakanirvikalpakayoḥ |",
    "1242:575": "yena bhinnasaṃtānānnirvikalpakādutpattirna syādekasaṃtānapātitvāttayoravaśyaṃ cāṅgīkartavyā vijātīyā vikalpasyotpattiryena vārtikakāra evamāha |",
    "1242:576": "tad dṛṣṭāveva dṛṣṭeṣu saṃvitsāmarthyabhāvinaḥ |",
    "1242:577": "svavyāpāratvakaraṇātsmaraṇādityādi |",
    "1242:578": "saṃvicchabdenendriyavijñānamevocyate na mānasam |",
    "1242:579": "tataśca tatsāmarthyabhāvi kathaṃ vikalpavijñānaṃ smaraṇaṃ vijātīyatvāt |",
    "1242:580": "na ca tatra mānasaṃ saṃviducyata indriyavijñānasya vyavahāreṇa prāmāṇyasya cintyatvāt |",
    "1242:581": "kiṃ cendriyavijñānasya kathaṃ prāmāṇyaṃ yadi svavyāpāraṃ karoti |",
    "1242:582": "svavyāpārastu svaviṣaye vikalpajanakatvaṃ nāma |",
    "1242:583": "tataśca vijātīyādapi vikalpasyodayāditi yatkiṃcidetat|",
    "1242:584": "nanu cittacaittā iti vaktavye sarvagrahaṇasya vyāvartyābhāvādapārthakaṃ tadgrahaṇamityāha sukhādaya evetyādi |",
    "1242:585": "na kevalaṃ prasiddhāḥ sukhādayaḥ cittacaittā svasaṃvedanā gṛhyatte anye&#39;",
    "1242:586": "pi svasaṃvedanā iti tātparyam |",
    "1242:587": "amumevārthaṃ darśayati nāstītyādinā |",
    "1242:588": "śuddhasya cittāvasthānūpasyāsaṃveditasyābhāvamāheti bhāvaḥ |",
    "1242:589": "evaṃ bruvatā ṭīkākṛtānena nirodhasamāpattyavasthāyāṃ śuddhacittābhāva evetyabhiprāyaḥ pradarśitaḥ tasyāmavasthāyāṃ na kāciccittāvasthā saṃvedyate yataḥ |",
    "1242:590": "nanu cittacaittā nāmātmasaṃvedanaṃ nāsti syātmani kāritvavirodhādityuktamityāha yena hītyādi |",
    "1242:591": "yasmādanena bodhasvanūpeṇātmasvanūpaṃ vedyate tatpratyakṣamātmasaṃvedanamucyate |",
    "1242:592": "evaṃ manyate |",
    "1242:593": "yathā pradīpaḥ prakāśatayaṃ svanūpaṃ nivedayannātmaprakāśane na pradīpāttaramapekṣate tathā cittādikamapi saṃvidrūpatayā svanūpaṃ nivedayannātmasaṃvedane na jñānāttaramapekṣate |",
    "1242:594": "na ca svātmani kāritvavirodho yato vāstavakārakatvābhāvaḥ |",
    "1242:595": "atrāpi kalpanayā prakāśyaprakāśakatvena karmakartṛbhāvaḥ |",
    "1242:596": "tatrāpi nīlākārotpattireva prakāśakatvaṃ jñānasya pradīpasyāpi prāgbhāvitvameva |",
    "1242:597": "prakāśakatvaṃ kalpanāparo vyāpāraḥ |",
    "1242:598": "bodhasya tu bodhanūyatayotpattireva svaprakāśakatvam |",
    "1242:599": "tataśca vijñānaṃ bodhanūpatayā pratyakṣeṇānubhūyamānaṃ kathamapahnūyate bhavatā parokṣaṃ vijñānamiti |",
    "1242:600": "evaṃ tāvanmīmāṃsakādīnprati vijñānaṃ svasaṃvedanapratyakṣaṃ nirdiṣṭam |",
    "1242:601": "yastu sāṃkhyo&#39;",
    "1242:602": "pi bāhyanūpāḥ sukhādaya iti manyate taṃ pratyāha iha ca nūpādo dṛśyamāna ityādi |",
    "1242:603": "evaṃ manyate |",
    "1242:604": "nīlanūpātsātādikamantaraṃ saṃvedanaṃ pratyakṣeṇānubhūyamānaṃ na bāhyenābhinnanūpaṃ jaḍanūpaṃ ca śakyate vaktumiti |",
    "1242:605": "amumevārthaṃ na ca gṛhyamānākāra ityādinā darśayati |",
    "1242:606": "sākṣātkāritvavyāpāra iti pratyakṣasya vyāpāraḥ |",
    "1242:607": "vikalpastatpṛṣṭhabhāvo |",
    "1242:608": "na ca nīlasya sātanūpatvamanugamyata iti tatpṛṣṭhabhāvinā vikalpena sātanūpo nīlādirnānugamyata ityarthaḥ |",
    "1242:609": "tena nīlādiḥ sātasvabhāvo na pratyakṣasiddha iti sāṃkhyaṃ nirākurvatā grāhyagrāhakaṃ sātādinūpaṃ bhinnaṃ pratyakṣaṃ pradarśitam |",
    "1242:610": "tena yuktamuktaṃ keścit grāhyādbhinnaṃ grāhakaṃ na pratyakṣeṇānubhūyata iti tena kiṃcinnāma nāpahnutaṃ bhavatītyuktam |",
    "1242:611": "tasmātsarvāṇyetāni cittacaittāni svasaṃvedanapratyakṣāṇīti |",
    "1242:612": "teṣāṃ lakṣaṇaṃ yojayati taccetyādinā |",
    "1242:613": "tatpratyakṣaṃ svasaṃvedananūpaṃ nirvikalpakaṃ tatra śabdādiyojanābhāvāt |",
    "1242:614": "kutaḥ |",
    "1242:615": "śabdena saṃketābhāvāt |",
    "1242:616": "abhrāntaṃ ca tadvijñānaṃ svanūpe&#39;",
    "1242:617": "viparyastatvād bādhakābhāvācceti |",
    "1242:618": "bhāvyamānārthābhāsasyeti kṣaṇikatvādigrāhiṇaḥ |",
    "1242:619": "skuṭābhavārambha ityādyatiśayasyopakramāttataḥ pareṇātiśayābhāvājjñānasya |",
    "1242:620": "tataśca kṣaṇikatvādigrāhi manovijñānaṃ bhāvyamānamīṣadasaṃpūrṇamantakṣaṇaḥ |",
    "1242:621": "prakarṣaparyanta ucyate |",
    "1242:622": "tadeva darśayati yadā sphuṭābhatvamityādinā |",
    "1242:623": "tadiha sphuṭābhatvārambhe tyādinopasaṃhāravyājena yogino manovijñānasyāvasthātrayaṃ darśayati |",
    "1242:624": "bhāvanāprakarṣāvasthekā prakarṣaparyantāvasthā dvitīyā bhāvyamānasya karatalāmalakavaddarśanaṃ yoginaḥ tṛtīyāvastheti |",
    "1242:625": "taddhi sphuṭābhamityādinā yogino manovijñānamapi sphuṭābhatvādevendriyavijñānavannirvikalpakaṃ darśayati |",
    "1242:626": "nirvikalpānubaddhasya spaṣṭārthaḥ pratibhāsate |",
    "1242:627": "iti nyāyādyadyapi manojñānena bhāvanāprakarṣaparyantajena śabdārthauo yugapadgṛhyete tathāpi dvayoḥ svanūpasya sannihitatayā gṛhyamāṇatvāttadgrāhi vijñānaṃ nirvikalpakamiti |",
    "1242:628": "nuna ca manovijñānaṃ bhāvyamānaṃ vācyavācakasaṃsṛṣṭaṃ pratibhāsate yathā tathaiva bhāvyamānaṃ prakarṣaparyantajaṃ manovijñānaṃ vācyavācakapratibhāsi sphuṭābhaṃ bhavati |",
    "1242:629": "tadā sphuṭābhatvānnirvikalpako&#39;",
    "1242:630": "pamityanaikāntiko heturiti paccoditaṃ pareṇa tatparihartumupakramate vikalpavijñānaṃ hītyādinā |",
    "1242:631": "evaṃ manyate |",
    "1242:632": "yadyapi manovijñānaṃ vācyavācakasaṃsṛṣṭapratibhāsi tathāpi sphuṭābhatvāvasthāyāṃ tadalīkākāraṃ vācyavācakanūpamapaiti vittinūpaṃ tu tasya nijam |",
    "1242:633": "atastadeva cidrūpaṃ jñānaṃ sphuṭaṃ bhavati na vācyavācakākāratayā tayorāropitanūpatvāt |",
    "1242:634": "āropitanūpagrahaṇasphuṭatvameva na syāditi nānaikāntikatvaṃ hetoḥ sphuṭābhatvādityasya |",
    "1242:635": "yadā tu vikalpavijñānaṃ śabdasaṃsargayogyavastu gṛhṇāti tadā saṃketakāladṛṣṭatvena tadvastu gṛhṇāti |",
    "1242:636": "tadasaṃnihitaṃ tadā tasya saṃketābhāvāt |",
    "1242:637": "tacca pūrvadṛṣṭaṃ pūrvavijñānasya viṣayaḥ |",
    "1242:638": "tacca pūrvavijñānaṃ saṃprati śabdasaṃsargayogyavastugrahaṇakāle nāsti kṣaṇikatvājjñānasya |",
    "1242:639": "tadvatpūrvavijñānaviṣayatvamapi saṃprati nāsti viṣayiṇo jñānasyābhāve viṣayasyāpyarthasya saṃketakālabhāvinojbhāva ityasaṃnihataṃ saṃketakālabhāvi tadvastvāropya gṛhṇadvikalpavijñānamasphuṭaṃ bhavatīti |",
    "1242:640": "sphuṭatvaṃ tato nivṛttaṃ nirvikalpe&#39;",
    "1242:641": "vatiṣṭhata iti vyāptiḥ siddhyati |",
    "1242:642": "tataḥ sphuṭatvānnirvikalpakaṃ yogijñānamabhrāntaṃ ca pramāṇena śuddhārthagrāhitvātsaṃvādakam |",
    "1242:643": "iyadeveti indriyavijñānādārabhya yogijñānaparyantaṃ naikamevendriyapratyakṣamityarthaḥ |",
    "1242:644": "nāpyadhikamadhikasyānupalambhāt ||",
    "1242:645": "prakārabhedamiti pratyakṣaṃ sāmānyaṃ nirvikalpakamabhrāntaṃ tasya prakārabheda indriyajñānādiḥ |",
    "1242:646": "taṃ pratipādyetyarthaḥ |",
    "1242:647": "viṣayavipratipattimiti |",
    "1242:648": "iha kaiścinmīmāṃsakādimiḥ pratyakṣasya sāmānyaviśeṣau dvāvapi viṣayau kalpitau |",
    "1242:649": "anumānasya sāmānyameva viṣayaḥ na viśeṣaḥ |",
    "1242:650": "sāṃkhyena dvayorapi viśeṣo viṣaya iṣṭaḥ sāmānyasyābhāvāt |",
    "1242:651": "vedāntavādinā ca sāmānyameva viṣayo dvayoḥ ātmadvaitatayā sarvasyaikatvādviśeṣe bhrāntatvāddvayoriti vipratipattiḥ pratyakṣādiviṣaye |",
    "1242:652": "svalakṣaṇami tyaneneṣṭaṃ viṣayaṃ darśayati |",
    "1242:653": "tattvamityarthakriyākāri |",
    "1242:654": "anena lakṣaṇaśabdo vivṛtaḥ |",
    "1242:655": "lakṣyate dāhādyarthakriyā yena tatlakṣaṇam |",
    "1242:656": "etaddarśayati |",
    "1242:657": "asādhāraṇameva tattva vastuno nūpam|",
    "1242:658": "sādhāraṇaṃ tu tattvamāropitaṃ nūpaṃ pūrvāparakṣaṇānāmabhedādhyavasāyāt |",
    "1242:659": "ato vastuno nūpadvayamasādhāraṇaṃ sāmānyaṃ ca |",
    "1242:660": "tatrāsādhāraṇatattvaṃ pratyakṣasya grāhyaviṣaya iti darśayati yadasādhāraṇamityādinā |",
    "1242:661": "nanu kimucyate grāhyaviṣaya iti yāvatā kimanyo viṣayo&#39;",
    "1242:662": "sti pratyakṣasya |",
    "1242:663": "astītyāha dvividha ityādi |",
    "1242:664": "yamadhyavasyatīti yaṃ saṃtānanūpeṇa sthitamarthaṃ tatpṛṣṭhabhāvinā vikalpena niścinoti |",
    "1242:665": "nanu ca kathaṃ pratyakṣasya saṃtāno viṣayo yato vikalpasyāsau viṣayaḥ |",
    "1242:666": "ucyate |",
    "1242:667": "upacārāt |",
    "1242:668": "pratyakṣavyāpāreṇa vikalpenādhyavaseyatayā,",
    "1242:669": "viṣayīkṛtatvātpratyakṣaviṣayaṃ ityucyata upacārādityadoṣaḥ |",
    "1242:670": "dvaividhyameva sphuṭayatya anyo hītyādinā |",
    "1242:671": "tathānumānamityādinā prasaṅgenānumānasyāpi viṣayadvaividhyaṃ darśayati |",
    "1242:672": "svalakṣaṇatvenāvasīyata iti dāhādyarthakriyāsamarthatvenāvasīyata ityarthaḥ |",
    "1242:673": "tadetratyādinā pramāṇacintāyāṃ grāhyaviṣayadarśano&#39;",
    "1242:674": "yaṃ na prāpyaṃ viṣayamiti darśayati |",
    "1242:675": "grāhya eva viṣaye sarveṣāṃ vipratipatteḥ |",
    "1242:676": "kaḥ punarasau viṣaya ityādi |",
    "1242:677": "evaṃ manyeta |",
    "1242:678": "nanu pratyakṣasya svalakṣaṇaṃ viṣaya ityukte sāmānyamapi tasya viṣaya iti tadapi svalakṣaṇaṃ prāpnotīti praśnaḥ |",
    "1242:679": "asaṃnidhānaṃ dūradeśāvasthānamiti bruvatā vinītadevasya vyākhyā dūṣitā |",
    "1242:680": "tena hyevaṃ vyākhyātaṃ sarveṇa nūpeṇa vastuno&#39;",
    "1242:681": "bhāvo&#39;",
    "1242:682": "saṃnidhānamiti |",
    "1242:683": "etadasaṃgataṃ yasmādvastunaḥ tatrābhāve jñānameva na bhavati |",
    "1242:684": "tataśca jñānapratibhāsabheda iti na ghaṭate |",
    "1242:685": "yo hītyādinaitaddarśayati |",
    "1242:686": "arthakriyāsamarthasyaiva saṃnidhānāsaṃnidhānābhyāṃ sphuṭāsphuṭapratibhāsabhedo na sāmānyasyeti |",
    "1242:687": "na sāmānyaṃ svalakṣaṇam |",
    "1242:688": "āropitanūyasya dūrāsannābhyāṃ sarvadaivāsphuṭatvāditi |",
    "1242:689": "nanu sāmānyameva dūre gṛhyamāṇamasphuṭapratibhāsaṃ na svalakṣaṇamityāha sarvāṇyevetyādi sāmānyasyāvidyamānatvādityabhiprāyaḥ |",
    "1242:690": "ataḥ tānyeva svalakṣaṇāni sphuṭāsphuṭapratibhāsīni na sāmānyam |",
    "1242:691": "nanu yadi dūrāsannābhyāṃ svalakṣaṇaṃ spaṣṭāspaṣṭapratibhāsaṃ nūpadvayaṃ tasya syāt tataśca nikaṭasthitasya pratibhāsadvayaṃ syāt na ca niyamo dūre&#39;",
    "1242:692": "spaṣṭaṃ nikaṭe spaṣṭamiti |",
    "1242:693": "ucyate na hi nīlaṃ vastu spaṣṭanūpamaspaṣṭaṃ ca api tu nīlaṃ sādhyārthakriyāsamarthaṃ nīlaparamāṇunūpam |",
    "1242:694": "spaṣṭāspaṣṭākārau copādhikṛtau |",
    "1242:695": "yadā dūre nīlaṃ paśyati tadālokaparamāṇūnāṃ ca rajaḥparamāṇubhirabhibhūtatvātspaṣṭapratibhāsaṃ jñānaṃ bhavati |",
    "1242:696": "nikaṭe tu ālokaparamāṇūnāṃ bahutvānna te rajaḥparamāṇubhirabhibhūtā iti spaṣṭapratibhāsaṃ jñānaṃ jāyate |",
    "1242:697": "jñānasya spaṣṭādidvāreṇārthasya spaṣṭāspaṣṭanūpe bhavato na paramārthata iti |",
    "1242:698": "sāmānyasya tu jñānadvāreṇa na spaṣṭāspaṣṭanūpe |",
    "1242:699": "tena na tatsvalakṣaṇam |",
    "1242:700": "nanu tasya viṣayaḥ svalakṣaṇamityuktaṃ tatra yadi pratyakṣasyaiva viṣayo bhavati svalakṣaṇaṃ nānyasyeti tadānumānāderna svalakṣaṇaviṣayaḥ |",
    "1242:701": "kiṃ tu pratyakṣasyānyo viṣayaḥ syāt |",
    "1242:702": "atha pratyakṣasya svalakṣaṇaṃ viṣayo nānyaḥ |",
    "1242:703": "tadānumānasya svalakṣaṇaṃ viṣayo na niṣiddha iti svalakṣaṇaviṣayamanumānaṃ syāditi manyamānaḥ pṛcchati |",
    "1242:704": "kasmātpunari tyādinā nānumānasya |",
    "1242:705": "vikalpasya viṣayo vāstavo na bhavati |",
    "1242:706": "kathaṃ svalakṣaṇaṃ bhavatītyāha tathāhītyādi |",
    "1242:707": "yadyapi vikalpasya viṣayo vastu na bhavati tathāpi sa eva svalakṣaṇaṃ dāhādyarthakriyānūpeṇa vyavasāyādityabhiprāyaḥ |",
    "1242:708": "tadeva paramārthasaditi |",
    "1242:709": "evaṃ manyate |",
    "1242:710": "na hāropabalādavastu vastu bhavati sarvasya śaśaviṣāṇādervastutvaprasaṅgāt |",
    "1242:711": "vastu tadevānupacaritasvanūpaṃ ataḥ tadeva svalakṣaṇam |",
    "1242:712": "nanu vikalpaviṣayo&#39;",
    "1242:713": "pyarthaḥ paramārthasanneva |",
    "1242:714": "idameva paramārthasattvaṃ nāma yaduta jñāne pratibhāsanam |",
    "1242:715": "sāmānyamapi jñāne pratibhāsate tadapi paramārtha saditi manyamānaḥ pṛcchati |",
    "1242:716": "kṛsmātpunastadeva paramārthasaditi |",
    "1242:717": "arthyata ityādinārthakriyāsāmarthyalakṣaṇatvapadasyārthaṃ vivṛṇoti |",
    "1242:718": "tadayamartha ityādinā samudāyasya padānāṃ tātparyaṃ darśayati |",
    "1242:719": "evaṃ manyate |",
    "1242:720": "yasmādarthakriyāsamarthaṃ paramārthasan tasmānna sāmānyaṃ paramārthasan |",
    "1242:721": "dāhādyarthakriyāyāmanupayogāt |",
    "1242:722": "na ca pratibhāsabalāttattvamasadrūpasyāpyavidyābalapratibhāsanāt |",
    "1242:723": "na ca jñānajanakatvenārthakriyākāritvaṃ tasya jñānasya vināpi sāmānyena vāsanābalātsāmānyaviṣayasyotpatteriti |",
    "1242:724": "etasmādityādinānumānasya viṣayaṃ darśayati |",
    "1242:725": "tathāhītyādinā pratyakṣaviṣayeṇa saha vikalpaviṣayasya sāmānyasya visadṛśatvaṃ darśayati |",
    "1242:726": "kathaṃ punarvikalpasya viṣayo bhavati sāmānyamityāha samāropyamāṇamiti sakalavahnisādhāraṇatayā sāmānyākārasya saṃvedyatvādityabhiprāyaḥ |",
    "1242:727": "so&#39;numānasya viṣayo grāhyanūpa iti grāhyaṃ nūpamasyeti bahuvrīhiḥ |",
    "1242:728": "atrāpi grāhyāpekṣayā viṣayo vyavasthāpito na prāpyāpekṣayā tatrāvipratipatteḥ |",
    "1242:729": "nanu tatsāmānyamiti napuṃsakaliṅgaṃ prastutya sa ityanena puṃtliṅgena parāmarśaḥ kathamityāha sarvanāmnetyādi |",
    "1242:730": "kasmātpunaḥ pratyakṣapariccheda anumānasya viṣayavipratipattirnirākṛtā vārtikakāreṇa nānumānapariccheda ityāha sāmānyalakṣaṇamityādi |",
    "1242:731": "evaṃ manyate |",
    "1242:732": "yadyanumānaparicchede&#39;",
    "1242:733": "numānasya viṣayo vyavasthāpyeta tadā tatraiva granthaḥ kartavyaḥ syāt |",
    "1242:734": "ko&#39;sau vānumānasya viṣayaḥ pratyakṣaviṣayādanyaḥ pratyakṣasyaiva ko&#39;",
    "1242:735": "sau viṣayo yadapekṣayāyamanyaḥ punarvaktavyaṃ svalakṣaṇamityevamāvartyamāne gauravaṃ syāt |",
    "1242:736": "tato lāghavārthaṃ atraivakathitamiti |",
    "1242:737": "phalavipratipattiṃ nirākartumāheti |",
    "1242:738": "kathaṃ pramāṇasya phale vipratipattiḥ |",
    "1242:739": "tathāhi pramāṇaṃ karaṇaṃ pramitikriyāṃ vinā na bhavati yathā chittiṃ vinā na paraśuḥ |",
    "1242:740": "tataśca pramāṇātkaraṇātpṛthakphalenārthasaṃpravṛttilakṣaṇena bhavitavyaṃ svātmani kriyākaraṇatvavirodhāt |",
    "1242:741": "na hi paraśureva chittiriti |",
    "1242:742": "ato mīmāṃsakenendriyaṃ pramāṇamindriyārthasannikarṣaḥ manaindriyasannikarṣaḥ ātmamanaḥ sannikarṣaśceṣṭaḥ sarve sannikarṣāśceti | taduktam |",
    "1242:743": "yadvendriyaṃ pramāṇaṃ syātasya cārthena saṃgatiḥ |",
    "1242:744": "manaso vendriyairyoga ātmanā sarva eva vā ||",
    "1242:745": "ityarthāvabodhaḥ phalaṃ tatra vyāpārācca pramāṇateti |",
    "1242:746": "tadā jñānaṃ phalaṃ tatra vyāpārācca pramāṇatā |",
    "1242:747": "vyāpāro na yadā teṣāṃ tadā notpadyate phalamiti ||",
    "1242:748": "tathā pūrvaṃ pūrvaṃ pramāṇamuttaramuttaraṃ phalamiti coktam |",
    "1242:749": "tatrāpi buddhijanma pramāṇaṃ pravṛttyādikaṃ phalamiti |",
    "1242:750": "tathā naiyāyikādayo&#39;",
    "1242:751": "pyevaṃbhūtameva pramāṇaphalamicchatti |",
    "1242:752": "idaṃ tvadhikaṃ viśeṣaṇajñānaṃ pramāṇaṃ viśeṣyajñānaṃ phalamiti yathoktaṃ kumārilena |",
    "1242:753": "pramāṇaphalate buddhyorviśeṣaṇaviśeṣyayoḥ |",
    "1242:754": "yadā tadāpi pūrvoktā bhinnārthatvanivāraṇeti ||",
    "1242:755": "tadeṣāṃ vipratipattiḥ |",
    "1242:756": "tāṃ nirākartumāha tadeveti |",
    "1242:757": "kathaṃ punararthaparichittinūpaṃ pramāṇasya phalaṃ nārthapravartakādi vijñānamityāha arthasyetyādi |",
    "1242:758": "evaṃ manyate |",
    "1242:759": "yena phalena niṣpannenānantareṇa pramāṇasya karaṇatvavyapadeśo bhavati tadeva phalaṃ nānyat |",
    "1242:760": "arthaparicchedakatvena vijñāna utpanne svaviṣayaniścayajanakatve sati samāpto jñānasya pramāṇavyāpāra iti |",
    "1242:761": "arthaparicchittireva phalaṃ na pravartakādikam |",
    "1242:762": "amumevārthaṃ darśayatyetaduktamityādinā |",
    "1242:763": "pramāṇādarthaparicchittinūpasya phalasya bhinnatvaṃ darśayituṃ pramāṇajñānasya svanūpaṃ prāgdarśitamapi punarapi darśayati prāpakaṃ jñānamityādinā |",
    "1242:764": "evaṃ manyate |",
    "1242:765": "yasmātprāpakaṃ vijñānaṃ pramāṇamiṣṭamasmābhiḥ tasmātsā ca prāpaṇaśaktirathaparicchittireva nārthādutpattyādikamiti |",
    "1242:766": "etadeva darśayati prāpaṇaśaktirityādinā |",
    "1242:767": "kasmādarthāvinābhāvitvamātrameva prāpaṇaśaktirna bhavatītyāha vījādītyādi |",
    "1242:768": "yato bījādeḥ sakāśādaṅkurasyārthāvabhāsitvotpattirasti na ca bījādikaṃ prāpayati khalavilāntargatasyāpi bījasyāṅkurotpādakatvādityabhiprāyaḥ |",
    "1242:769": "tasmādityādinā jñānasyārthādutpattivyāpārādanya eva pramāṇavyāpāra iti darśayati |",
    "1242:770": "pūrvāparayoḥ kṣaṇayorekatvādhyavasāyātprāpyādutpattāvityuktaṃ sa eveti pramāṇavyāpāraḥ |",
    "1242:771": "yadyevaṃ prāpaṇaśaktiḥ phalaṃ tarhi nārthaparicchittinūpaṃ phalam |",
    "1242:772": "prāpakatvādarthaparichitteranyatvādityāha uktaṃ ca purastādityādi |",
    "1242:773": "yadeva prāpakaṃ jñānaṃ tadeva pravartakamarthapradarśakaṃ ca tadeveti purastātsaṃvarṇitaṃ pramāṇasvanūpacintāyām |",
    "1242:774": "tataścārthapradarśakameva prāpakaṃ tasya ca prāpaṇaśaktirarthaparicchittireva tāvatā parisamāptatvātpramāṇavyāpārasyeti sthitam |",
    "1242:775": "pramāṇasya phalamarthaparicchittinūpameva nānyaditi |",
    "1242:776": "yadi jñānasya pramitinūpaṃ phalaṃ jñānāttarhi pramāṇena bhinnena bhavitavyamiti manyamānaḥ pṛcchati yadi tarhītyādinā |",
    "1242:777": "arthasānūpyamasya pramāṇamiti etasya vivaraṇaṃ arthena yatsānūpyamityādi |",
    "1242:778": "evaṃ manyate |",
    "1242:779": "arthasānūpyaṃ vijñānasya pramāṇaṃ nendriyādikamiti |",
    "1242:780": "viṣayādutpadyamānaṃ viṣayasadṛśaṃ bhavatīti tadeva sānūpyaṃ sādṛśyamuktamiti darśayati iha yasmādityādinā nanu cetyādi |",
    "1242:781": "evaṃ manyate paraḥ |",
    "1242:782": "indriyādikaṃ pramāṇamuktamasmābhiḥ tadeva kiṃ bauddhenāpi neṣyate yenārthasānūpyaṃ pramāṇamiṣyate |",
    "1242:783": "kiṃ cārthasānūpye pramāṇe&#39;",
    "1242:784": "ṅgīkriyamāṇe pramāṇaphalayoraikyānnaikaṃ karma karaṇaṃ bhavatīti yaccoditaṃ tattadavasthameveti |",
    "1242:785": "tadvaśādityādi |",
    "1242:786": "evaṃ manyate |",
    "1242:787": "pramāṇaṃ karaṇaṃ ca sādhakatamaṃ kārakāṇām |",
    "1242:788": "prakṛṣṭopakārakaṃ jñānasya sānūpyameva tadvaśādarthādhigatisiddheḥ nendriyādikaṃ arthasānūpyābhāve&#39;",
    "1242:789": "rthapratīterabhāvāditi |",
    "1242:790": "amumevārthaṃ darśayati |",
    "1242:791": "arthasya pratītiravabodha ityādinā |",
    "1242:792": "nīlanirbhāsaṃ hītyādinā nīlākāraṃ nīlavijñānasya nīlāvagamavyavasthāyā nimittaṃ darśayati |",
    "1242:793": "yasmānnīlākāre vijñānasyāvagate nīlapratītiravagamyate tasmādarthākāraḥ pramāṇaṃ karaṇadharmatvādasyeti |",
    "1242:794": "nanu ca cakṣurādibhyo vijñānamutpadyate viśiṣṭārthamavagacchantyeva |",
    "1242:795": "tatkathamarthākārasya prakṛṣṭopakārakatvamityāha yebhyo hītyādi |",
    "1242:796": "tatkathayati cakṣurādīnāmapi vijñānotpattau nimittābhāvo&#39;sti |",
    "1242:797": "kiṃ tu teṣāṃ sarvajñānotpattiṃ prati nimittatvānna pratiniyatārthavyavasthāpanasya nimittatvam |",
    "1242:798": "arthākārasya tvasādhāraṇatvātpratiniyatārthavyavasthāpanaṃ prati nimittatvamiti |",
    "1242:799": "tadeva pramāṇam |",
    "1242:800": "yattatpareṇa coditaṃ pramāṇaphalayoraikyānna caikaṃ sādhyaṃ sādhanaṃ vā syāditi tatpariharati |",
    "1242:801": "na cātra janyajanaketyādinā |",
    "1242:802": "syādayamekasya vastuno virodho yadyayaṃ janyajanakabhāvaḥ pramāṇaphalayoḥ sādhyasādhanabhāvaḥ kiṃ tarhi vyavasthāpyavyavasthāpakabhāvaḥ |",
    "1242:803": "kuto jñānādhikārāt |",
    "1242:804": "yasmājjñāne viśiṣṭa utpanne pratipattrā viśiṣṭo&#39;",
    "1242:805": "rtho jñāpyate na tyartha utpādyate |",
    "1242:806": "tathā hi nīlākāre vijñāna utpanne viśiṣṭajñānaṃ vyavasthāpayanti nīlajñānamanubhūtamiti na jñānamutpādayati |",
    "1242:807": "kiṃcidityādinaikasyaiva vijñānasyāṃśāṃśitayā vyavasthāpyavyavasthāpakatvaṃ darśayati |",
    "1242:808": "nanu ca nirvikalpakaṃ jñānaṃ viśiṣṭākāramutpannaṃ kathaṃ tasya samānakāla evāṃśaṃśitayā vyavasthāpyavyavasthāpakabhāvo bhavatīti manyamāna pṛcchati |",
    "1242:809": "vyavasthāpyavyavasthāpaketyādinā |",
    "1242:810": "sadṛśamityādi |",
    "1242:811": "evaṃ manyate |",
    "1242:812": "na vijñānameva nirvikalpakamātmānaṃ vyavasthāpayati kiṃtu pratyakṣapṛṣṭhabhāvinā niścayapratyayena vyavasthāpyate |",
    "1242:813": "tatra cārthākārasya vyavasthāpanahetutvamasānūpyavyāvṛttibhedenārthabodhatayā vyavasthāpyasyotpādena vedanasya tu vyavasthāpyatvam |",
    "1242:814": "niścayapratyayastu vyavasthāpaka iti amumevārthaṃ darśayati |",
    "1242:815": "tasmādityādinā |",
    "1242:816": "nanu nīlajñānamutpannaṃ svasaṃvedanapratyakṣasiddhaṃ yadi niścayavaśātpramāṇavyavasthā labhyate tadā yujyate vaktuṃ niścayapratyayena vyavasthāpyata iti yāvatā niścayapratyayaṃ vināpi pramāṇaṃ bhavatyevetyāha niścayapratyayenāvyavasthāpitamityādi darśayati |",
    "1242:817": "yāvatpratyakṣaṃ svaviṣaye svātmani niścayaṃ notpādayati na tāvatpramāṇaṃ bhavati ātmavyāpārānirvartanāt |",
    "1242:818": "tataścādhyavasāyaṃ kurvadeva pramāṇamiti niścayamapekṣate |",
    "1242:819": "nanu yadi niścayaṃ vinā pramāṇameva na bhavati pratyakṣaṃ vikalpasahitaṃ tarhi pratyakṣaṃ pramāṇaṃ syānna kevalaṃ tadanvayavyatirekāditi manyamānaścodayati yadyevamityādinā |",
    "1242:820": "naitadevam |",
    "1242:821": "uṃ niścayapratyayena vyavasthāpyata iti yāvatā niścayapratyayaṃ vināpi pramāṇaṃ bhavatyevetyāha niścayapratyayenāvyavasthāpitamityādi darśayati |",
    "1242:822": "yāvatpratyakṣaṃ svaviṣaye svātmani niścayaṃ notpādayati na tāvatpramāṇaṃ bhavati ātmavyāpārānirvartanāt |",
    "1242:823": "tataścādhyav"
}