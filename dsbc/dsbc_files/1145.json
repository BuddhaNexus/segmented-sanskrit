{
    "1145:0": "śatagāthā",
    "1145:1": "kaumārye paṭhyatāṃ vidyā śaitye saṃpālyatāṃ ca gauḥ |",
    "1145:2": "kṣettraṃ ca karṣyatāṃ pītaṃ trayaḥ sufalahetavaḥ ||1||",
    "1145:3": "gate'pi vayasi grāhyā vidyā sarvātmanā budhaiḥ |",
    "1145:4": "yadyapi phaladā syānna sulabhā sā'nyajanmani ||2||",
    "1145:5": "guṇeṣu kriyatāṃ yatnaḥ kimāṭopaiḥ prayojanam |",
    "1145:6": "vikrīyante na ghaṇṭābhirgāvaḥ kṣīravivarjitāḥ ||3||",
    "1145:7": "guṇini guṇajño ramate nāguṇaśīlasya guṇini paritoṣaḥ |",
    "1145:8": "alireti vanātkamalaṃ na dardurasya tannivāso'pi ||4||",
    "1145:9": "guṇiṣu durlabhā āḍhayā āḍhayeṣu guṇinastathā ||5||",
    "1145:10": "aneke santi bhūbhāgā ratnavantastu durlabhāḥ |",
    "1145:11": "durlabhāḥ praṇināṃ santi mātṛpitṛyutastu ca ||6||",
    "1145:12": "guṇāḥ kurvanti dūtatvaṃ dūre'pi basatāṃ satām |",
    "1145:13": "ketakīgandhamāghrātuṃ svayamāyānti ṣaṭpadāḥ ||7||",
    "1145:14": "vidvatvaṃ ca nṛpatvaṃ ca naiva tulyaṃ kadācana |",
    "1145:15": "svadeśe pūjyate rājā vidvān sarvatra pūjyate ||8||",
    "1145:16": "alpastu kālo vividhāśca vidhā ḥ",
    "1145:17": "simā''yuṣo yā kiyatī ? na buddhā|",
    "1145:18": "haṃsā labhante ca yathā payo'dbhyas",
    "1145:19": "tathaiva tatvaṃ labhatāṃ ca yattat ||9||",
    "1145:20": "ekasthānanivāsino'tisamayāt syuste viyuktāḥ kila",
    "1145:21": "vicchedānna hi cāntaraṃ kimapi tat tyājyaṃ na kiṃ tatsthalam |",
    "1145:22": "vaivaśyādhdi viyogato manasi jāyante vidhātā ati",
    "1145:23": "tatsthānaṃ yadi hīyate sahajataḥ syāccātiśāntiḥ sukham ||10||",
    "1145:24": "saha vasatāmapyasatāṃ jalaruhajalavadbhavatyasaṃśleṣaḥ |",
    "1145:25": "dūre'pi satāṃ vasatāṃ prītiḥ kumudenduvadbhavati ||11||",
    "1145:26": "prapañcā yatnaoto heyāḥ saṃsargaḥ kriyatāṃ satām |",
    "1145:27": "dinaṃ rogabhayānmuktaṃ śatābdāccāpi tad varam ||12||",
    "1145:28": "sarvathehāḥ parityājyāścedaśakyaṃ tadā punaḥ |",
    "1145:29": "nirvāṇāptyunmukho bhūyāt tadiyaṃ tasya bheṣajam ||13||",
    "1145:30": "udayantvamūni subahūni mahāmahāṃsi cando",
    "1145:31": "cando'pyalaṃ bhuvanamaṇḍalamaṇḍanāya |",
    "1145:32": "sūryādūte na tadudeti na cāstameti",
    "1145:33": "yenoditena dinamastamitena rātriḥ ||14||",
    "1145:34": "yadudeti vinā sūrya tejasvi tanna jāyate |",
    "1145:35": "sūryodayo varaṃ cāsti hyanyeṣāmudayena kim || ||15||",
    "1145:36": "kusumastabakasyeva dve gatī tu mahātmanām |",
    "1145:37": "mūdhni vā sarvalokasya śīryate vana eva vā ||16|",
    "1145:38": "vāṇi kaṭhorā bhaṇitā hi duṣṭairyā sarparupā sujanān hinasti |",
    "1145:39": "te bheṣajaṃ kṣāntimayaṃ ca prajñāṃ saṃsevya cintārahitā bhavanti ||17||",
    "1145:40": "dhīrāḥ kaṣṭamanuprāptā na bhavanti viṣādinaḥ |",
    "1145:41": "praviśya vadanaṃ rāhoḥ kiṃ nodeti punaḥ śaśī ||18||",
    "1145:42": "yasya cittaṃ dravībhūtaṃ kṛpayā sarvajantuṣu |",
    "1145:43": "tasya jñānena mokṣeṇa kiṃ jaṭābhasmacivaraiḥ||19||",
    "1145:44": "vanāni dahato vahneḥ sakhā bhavati mārutaḥ |",
    "1145:45": "sa eva dīpanāśāya kṛśe kasyāsti sauhṛdam ||20||",
    "1145:46": "parastutaguṇairyastu nirguṇo'pi guṇī bhavet |",
    "1145:47": "indro'pi laghutāṃ yāti svayaṃ prakhyāpitairguṇaiḥ ||21||",
    "1145:48": "kulīno'pi bhaved garvī kārpāṇyasahito dhanī |",
    "1145:49": "devatāstāṃśca nindanti sargo'yaṃ jalavahnivat ||22||",
    "1145:50": "dūrastho'pi samīpastho yo yasya manasi sthitaḥ|",
    "1145:51": "yo yasya hṛdaye nāsti samīpastho'pidūrataḥ ||23||",
    "1145:52": "pareṣāṃ vaibhavaṃ dṛṣṭvā mano yasya prakupyati |",
    "1145:53": "na tasyārthopalabdhistu citaṃ puṇyaṃ ca naśyati ||24||",
    "1145:54": "rāgopamaṃ nāsti malaṃ hi loke īrṣyopamā nāsti ca kā'pi hāniḥ |",
    "1145:55": "yāñcāsamo nāsti ca ko'pi bandhurdānopamo nāsti ca mitravargaḥ ||25||",
    "1145:56": "kṣudhāsamā nāsti śarīravedanā cintāsamā nāsti śarīraśoṣaṇā |",
    "1145:57": "guṇaiḥ samā nāsti śarīrabhūṣaṇā kṣāntyā samaṃ nāsti śarīravarmaṃ vai ||26||",
    "1145:58": "dhanena kiṃ kṣudrajanasya mitraiḥ kiṃ vañcakasyāpi ca matsarasya |",
    "1145:59": "kiṃ hānidasyātiguṇagrahaiśca kiṃ vā vipattau vimukhātmajena ||27||",
    "1145:60": "sarvathā svahitamācaraṇīyaṃ kiṃ kariṣyati jano bahujalpaḥ|",
    "1145:61": "bidyate hi na sa kaścidupāyaḥ sarvalokaparitoṣakaro yaḥ ||28||",
    "1145:62": "prasaṅgasyānukūlo yaḥprajña eva sa pālayet |",
    "1145:63": "satyāsatye ca maitridveṣau kuryāt svaparaiḥ saha ||29||",
    "1145:64": "na dviṣantaḥ kṣayaṃ yānti yāvajjīvamapi ghnataḥ |",
    "1145:65": "krodhameva tu yo hanti tena sarve dviṣo hatāḥ ||30||",
    "1145:66": "satkāro guṇināṃ śreyān durjanasya vinītatā |",
    "1145:67": "kośapūrtiḥ sadācāraiḥ śreyo deśaparīkṣaṇam||31||",
    "1145:68": "yāvanmārgo bhavet dṛṣṭo yāvaccaraṇapuṣṭatā |",
    "1145:69": "prajñā hrāso na yāvadhdi tāvatkuryāt svayaṃ hitam ||32||",
    "1145:70": "vyabhicāreṣvāsattaḥ rājā tasya hi nirakṣaro mantri |",
    "1145:71": "tadā dhanāśā kutra rakṣyā asavaḥ prayatnena ||33||",
    "1145:72": "sarva yatra vinetāraḥ sarve paṇḍitamāninaḥ|",
    "1145:73": "sarve prabhutvamicchanti tad vṛndamavasīdati ||34||",
    "1145:74": "mūṣako rakṣayedannaṃ mārjārī navanītakam |",
    "1145:75": "kākaścālayet pākaṃ vastūnāṃ tatra kā kathā ||35||",
    "1145:76": "mālākāra ivārāme na yathāṅgārakārakaḥ |",
    "1145:77": "puṣpaṃ puṣpaṃ vicinvīta mūlocchedaṃ na kārayet ||36||",
    "1145:78": "valmīkaṃ madhujātaṃ ca śuklapakṣe ca candramāḥ |",
    "1145:79": "bhikṣādravyaṃ nṛpadravyaṃ stokaṃ stokena vardhate ||37||",
    "1145:80": "hīnatā yācane yatra syāttatra na ca yācyatām |",
    "1145:81": "kāmaṃ hi na bhavedindro himājjīvati tittariḥ ||38||",
    "1145:82": "mayūra ! grīṣmasya tu tāpayukta āśāyutaḥ khasya jale bhavestvam |",
    "1145:83": "kaṇṭhantu no nāmaya gauraveṇa nīre taḍāgasya tu dūṣitasya ||39||",
    "1145:84": "siṃho balī hariṇaraktapāmāṃsabhojī",
    "1145:85": "saṃvatsareṇa kurute ratimekavāram |",
    "1145:86": "yo gardabhaḥ khalu rajaḥkaṇamātrabhojī",
    "1145:87": "kāmī bhavedanudinaṃ vada ko'tra hetuḥ ||40||",
    "1145:88": "sarpāḥ pibanti pavanaṃ na ca durbalāste",
    "1145:89": "śuṣkaistṛṇairvanagajā balino bhavanti |",
    "1145:90": "kandaiḥ phalairmunivarā gamayanti kālam",
    "1145:91": "saṃtoṣa eva puruṣasya paraṃ nidhānam ||41||",
    "1145:92": "sa śobhate puṣpitapuṣpavacca sumaṇḍitaṃ yasya mukhaṃ suvarṇaiḥ |",
    "1145:93": "anakṣaraṃ yasya mukhaṃ bhavecvet tannetravaktre bhubi chidravacca ||42||",
    "1145:94": "muktāmaṇibhyāṃ ca hi gardabhasya kiṃ śūkarasya priyabhojanena |",
    "1145:95": "andhasyadīptyā badhirasya gītaimūrkhasya dharmeṇa kimasti kṛtyam ||43||",
    "1145:96": "kātantraśābdavettā hi vaidyaśca siddhasāravit |",
    "1145:97": "kāṣṭhakhaṅgadharaścopahāsaṃ yānti trayo'pi te ||44||",
    "1145:98": "dehīdaṃ vacanaṃ nimnaṃ na dāsyāmyatinimnakam |",
    "1145:99": "gṛhāṇetyuttamaṃ vākyaṃ na gṛhṇāmyatiśobhanam ||45||",
    "1145:100": "kṣatiṃ bihāya yenāpi prayogeṇa hitasya kim |",
    "1145:101": "svakāyarakṣaṇenāpi kiñcaiva dhanatṛṣṇayā ||46||",
    "1145:102": "kiṃśukasya falaprāptiryathā vyartha bubhukṣave |",
    "1145:103": "dhaninaśca tathā'dāturjīvanaṃ niṣprayojanam||47||",
    "1145:104": "kāmāturāṇāṃ na bhayaṃ na lajjā kṣudhāturāṇāṃ na balaṃ na tejaḥ |",
    "1145:105": "rogāturāṇāṃ na sukhaṃ na nidrā mārgāturāṇāṃ na bhayaṃ na vīryam ||48||",
    "1145:106": "dhanalipsuḥ suhrit tyājyā bhāryā ca vyabhicāriṇī |",
    "1145:107": "adharmī ca nṛpaḥ krūro mantrī piśuna eva ca ||49||",
    "1145:108": "kupradeśo hi durvyavasāyo duṣṭo'tha vai suhṛt|",
    "1145:109": "baidyo'dakṣo'pi duḥsevyam vastu heyā ime'pi ca ||50||",
    "1145:110": "ahitaṃ hitamācāraśūnyabudhdeḥ śrutisamayairbahubhirvahiṣkṛtasya |",
    "1145:111": "udarabharaṇamātne kevalecchormanujapaśośca ko viśeṣaḥ ||51||",
    "1145:112": "ardhajalabharaḥ kumbho mūrdhni yatnena dhāryate |",
    "1145:113": "krudhyanti durjanā nūnaṃ satkāreṇātisevayā ||52||",
    "1145:114": "stokenonnatimāyāti stoke nā'yātyadhogatim |",
    "1145:115": "aho ! susadṛśī ceṣṭā tulāyaṣṭeḥ khalasya ca ||53||",
    "1145:116": "yathā bāryo na laśunasya gandhaḥ kastūrikācandanacandrasaṃjñaiḥ |",
    "1145:117": "tathā na vāryā varaśāstraśikṣā'bhyāsena duṣṭasya ca duṣṭatā'pi ||54||",
    "1145:118": "durjanaḥ parihartavyo vidyayālaṅkṛto'pi san |",
    "1145:119": "maṇinā bhūṣitaḥ sarpaḥ kimasau na bhayaṅkaraḥ ||55||",
    "1145:120": "durjanā durbalā yāvat tāvat sādhusvabhāvakāḥ |",
    "1145:121": "nyūne śaradi nīre hi nadīṃ sarve taranti ca ||56||",
    "1145:122": "jvarādatyuṣṇatā raukṣāt kaphaśca vardhate yathā |",
    "1145:123": "guṇācārasvabhāvaiḥ syurduṣṭā na parivartitāḥ||57||",
    "1145:124": "duṣṭā narā bhṛtyagaṇo'vamānī praśikṣitā naiva hayāḥ kubhāryā |",
    "1145:125": "pratāḍanenaiva bhavanti namrāḥ sukarmayogyā na kadāpi caite ||58||",
    "1145:126": "vṛthā vṛṣṭiḥ samudrasya vṛthā tṛptasya bhojanam |",
    "1145:127": "vṛthā dānaṃ samarthasya vṛthā hīnasya satkṛtiḥ ||59||",
    "1145:128": "padmāni satputramukhe lasanti rohanti nūnaṃ kulaṭāsutasya |",
    "1145:129": "viṣasya patrāṇi yathā karoti duṣkarma yo vai labhate phalantat ||60||",
    "1145:130": "abhracchāyā khale prītiḥ sidhdamannaṃ ca yoṣitaḥ",
    "1145:131": "tṛṇāgnirhimabinduśca ṣaḍete budbudopamāḥ||61||",
    "1145:132": "śuṣkaṃ māṃsaṃ striyo vṛdhdā madyaṃ ca taruṇaṃ dadhi |",
    "1145:133": "nakte bhojo divā svāpaḥ ṣaḍete prāṇahāriṇaḥ ||62||",
    "1145:134": "sadyo māsaṃ navaṃ sarpirbālāstrī payasaudanam |",
    "1145:135": "uṣṇodakaṃ tarucchāyā ṣaḍete prāṇakāriṇaḥ ||63||",
    "1145:136": "kāntāviyogaḥ svajanāpamāno ṛṇasya śeṣaḥ kunarasya sevā |",
    "1145:137": "dāridrabhātpravimukta mitraṃ vinā'gninaiete pradahanti pañca ||64||",
    "1145:138": "karmī hyalābhī balino'pakartā darpī ca bhikṣurhyadhanaḥ sukhārthī |",
    "1145:139": "kaṭūktibhāṣī priyasundarīṇāmete mṛṣācārijanāśca pañca ||65||",
    "1145:140": "dharmadātā'nnatrdātā ca bhayatrātopadeśakaḥ |",
    "1145:141": "śarīrotpādakaśceti pañcaite hitakāriṇaḥ ||66||",
    "1145:142": "prārāvṛto hi sanyāsāt srī patitrayadarśikā |",
    "1145:143": "jambūko jālamuktaśca trayo'mī vañcakā matāḥ ||67||",
    "1145:144": "bhojanāpācakā vaiddyā nṛpāścāsatyavādinaḥ |",
    "1145:145": "pāpina uccavaṃśīyā ayogyāḥ syustrayo janāḥ||68||",
    "1145:146": "yācakaḥ svādubhoji ca darpī bhikṣāparo bhavet |",
    "1145:147": "śāstrārthī bhavatādajñastrayo hāsaṃ bhajanti ca ||69||",
    "1145:148": "sakṛjjalpanti rājānaḥ āryo hi dṛśyate sakṛt |",
    "1145:149": "sakṛtkanyāḥ pradīyante trīṇyetāni sakṛtsakṛt ||70||",
    "1145:150": "sthūlavapustapasvī ca śūraścāpyakṛtavraṇaḥ |",
    "1145:151": "śayānaikākinī ca strī trayametanna viśavaset ||71||",
    "1145:152": "anyeṣāṃ hiṃsako vipro mithyācārinṛpo'pi ca |",
    "1145:153": "bhogī kāmarato bhikṣurnindābhājastrayo bhuvi ||72||",
    "1145:154": "vidvān vinayasampanno vīro'tiśānta eva ca |",
    "1145:155": "tyāgārambhaṃ dhanī kuryāt kīrtanīyāstrayo'pi ca ||73||",
    "1145:156": "dayī parahite līno duṣṭaśca paranāśakaḥ |",
    "1145:157": "icchābhirbālaka nūnaṃ trayo'tṛptā ime bhuvi ||74||",
    "1145:158": "arthanāśānmanastāpaṃ duścaritāṃ gṛhe striyam |",
    "1145:159": "vañcanaṃ cāpamānaṃ ca matimānna prakāśayet ||75||",
    "1145:160": "vijñāyate'dhvā śaśitārakāṇāṃ jyotirvidā'dhvā gaṇitena khasya |",
    "1145:161": "na dṛśyate tena gṛhe tu patnyāḥ kāmādimithyācaraṇaṃ kukṛtam ||76||",
    "1145:162": "garuṇā tattvavettuḥ kiṃ vaidyenārogiṇaśca kim |",
    "1145:163": "pāre gatasya kiṃ nāvā kāntayā kiṃ virāgiṇaḥ ||77||",
    "1145:164": "devasujanaviprāṇāṃ satye vidvadgaṇasya hi |",
    "1145:165": "gūḍhe vacasi bhojye'sti prīti pṛthagjanasya ca ||78||",
    "1145:166": "śaile śaile na māṇikyaṃ mīne mīne na mauktim |",
    "1145:167": "sādhavo he na sarvatra candanaṃ na vane vane ||79||",
    "1145:168": "haṃso na bhāti caturo bakayūthamadhye",
    "1145:169": "gomāyumaṇḍalagato na vibhāti siṃhaḥ |",
    "1145:170": "jātyo na bhāti turagaḥ kharayūthamadhye",
    "1145:171": "vidvān na bhāti puruṣeṣu nirakṣareṣu ||80||",
    "1145:172": "kokilānāṃ svaro rupaṃ nārīrupamapatrapā ca |",
    "1145:173": "vidyārupaṃ vidagdhānāṃ kṣamārupaṃ tapasvinām ||81||",
    "1145:174": "prabhāvaśāline puṃse kā kṣamā'pratikāriṇe |",
    "1145:175": "vinītāya ca śāntāya janāya kā sahiṣṇutā ||82||",
    "1145:176": "paro'pi hitavān bandhurbandhurapyahitaḥ paraḥ |",
    "1145:177": "ahito dehajo vyādhiḥ hitamāraṇyamauṣadham ||83||",
    "1145:178": "mahājanasya saṃsargaḥ kasya nonnatikārakaḥ |",
    "1145:179": "puṣpamālānuṣaṅgeṇa sūtraṃ śirasi dhāryate ||84||",
    "1145:180": "viśvāsapratipannānāṃ vañcane kā vidagdhatā |",
    "1145:181": "aṅkamāruhya suptasya hantuḥ kiṃ nāma pauruṣam ||85||",
    "1145:182": "kaumāre pitarau pātaḥ bhartrī rakṣati yauvane |",
    "1145:183": "rakṣanti vārdhdake putrā nājñaḥ svātantryamarhati ||86||",
    "1145:184": "āsaktirna bhaveddyāvat tāvattu guṇa eva saḥ |",
    "1145:185": "praviṣṭe'syāṃ mahāsaktau guṇādānaṃ kuto bhavet ||87||",
    "1145:186": "nijarītyā janāḥ prāyo'parānākalayanti hi |",
    "1145:187": "ṛṣayaḥ pretamālokya bruvanti taṃ tapasvinam ||88||",
    "1145:188": "durjanadūṣitamanasāṃ puṃsāṃ sujane'pi nāsti viśvāsaḥ |",
    "1145:189": "bālaḥ payasā dagdho dadhyapi fūtkṛtya bhakṣayati ||89||",
    "1145:190": "araghaṭṭaghaṭī yuktā vaśībhavati yoṣitaḥ |",
    "1145:191": "bhavatyārambhiko yo'pi bhavatyeva tadadbhutaḥ ||90||",
    "1145:192": "satkṛto mahatāṃ yo'sti vetti tamadhamastṛṇam |",
    "1145:193": "paṇḍitaiḥ pūjitastūpe kākaḥ karoti cāsanam||91||",
    "1145:194": "phalaṃ ketakavṛkṣasya yadyapyambu prasādakam |",
    "1145:195": "na nāmagrahaṇādeva tasya vāri prasīdati ||92||",
    "1145:196": "śiṣṭā na gṛhṇanti purā pratijñāṃ gṛhṇanti cet te kaṭhinapratijñām |",
    "1145:197": "aṅgikṛtāṃ tāṃ paripālayanti pāṣāṇarekhāmiva te tadānīm||93||",
    "1145:198": "prāpnoti vittaṃ hyadhamo ti kiñcid garvī pareṣāmavamānanāyām |",
    "1145:199": "saṃjāyate labdhadhanaḥ sumartyaḥ supakvadhānyena samaṃ vinamraḥ ||94||",
    "1145:200": "nāsti prajñāsamaṃ cakṣurnāsti mohasamaṃ tamaḥ |",
    "1145:201": "nāsti rogasamaḥ śatrurnāsti mṛtyusamaṃ bhayam ||95||",
    "1145:202": "ata eva kaṭhorātimṛtyuḥ sambhāvyate dhruvam |",
    "1145:203": "kāmāccittamapāvṛtya sadhdarme'pekṣyate spṛhā ||96||",
    "1145:204": "guṇā guṇajñeṣu guṇā bhavanti te nirguṇaṃ prāpya bhavanti doṣāḥ |",
    "1145:205": "susvādu toyāḥ prabhavanti nadyaḥ samudramāsādya bhavantyapeyāḥ ||97||",
    "1145:206": "kāryamālocitāpāyaṃ matimadbhirviceṣṭitam |",
    "1145:207": "nāpattirbhavitā tatra jātā parihṛtā'pi sā ||98||",
    "1145:208": "alpā dṛḍhā ye mṛdubhāṣiṇaśca tebhyo'vadhānaṃ karaṇīyameva |",
    "1145:209": "niryāti sūryaḥ saghanādhdi meghāt syāt tatprakāśastu tadā'titīkṣṇaḥ ||99||",
    "1145:210": "śāntipriyāḥ syuḥ khalu yauvane'pi vaiduṣya evaṃ vinatā bhaveyuḥ |",
    "1145:211": "sahiṣṇavastejasi cātinamrāḥ sudurlabhā evamarindamāḥ syuḥ ||100|",
    "1145:212": "mleccheṣvapi samṛdhdāḥ syurvīrā evaṃ paśuṣvapi |",
    "1145:213": "vaktāraḥ sārthakoktīnāṃ sajjanāḥ syuḥ sudurlabhāḥ||101||",
    "1145:214": "sampaccalaṃ naśvarayauvanaṃ ca prāṇā bhaveyuryamadantamadhye |",
    "1145:215": "upekṣate tatra sukhaṃ na ceha janaḥ prapātastha ivāsti cāndhaḥ ||102||",
    "1145:216": "ye kleśarogiṇo bhuktvā na ca saddharmabheṣajam |",
    "1145:217": "pramattā viṣayāsaktā bhavābdhiṃ na taranti te ||103||",
    "1145:218": "jagatā gatiśīlena śiraḥstho dṛśyate'ntakaḥ |",
    "1145:219": "tadā'priyaṃ bhavedannaṃ kriyāntarasya kā kathā ||104||",
    "1145:220": "pratīkṣate kriyāṇāṃ na pūrti cāpūrtimantakaḥ |",
    "1145:221": "śvastanaṃ cādya kuryācca pūrva madhyāhnikaṃ varam ||105||",
    "1145:222": "asthiraṃ jīvanaṃ loke yauvanaṃ dhanamasthiraṃ |",
    "1145:223": "asthiere putrapatnyau ca dharmasatyahitāḥ sthirāḥ ||106||",
    "1145:224": "rājño'tijīvitaṃ yuktaṃ drutamṛtyurvaraṃ ṛṣeḥ |",
    "1145:225": "sato jīvanamanto vā varaṃ tvākheṭakasya na ||107||",
    "1145:226": "ācāryavararucikṛtā śatagāthā samāptā|",
    "1145:227": "gātheyaṃ bhāratīyopādhyāyavinayacandreṇa bhoṭadeśīya lokacakṣu bhikṣuṇā dharmaprajñenānūditā nirṇītāceti |"
}