{
  "SA20n1361:0": "dvitīyo'dhikāraḥ",
  "SA20n1361:1": "śaraṇagamanaviśeṣasaṃgrahaślokaḥ |",
  "SA20n1361:2": "ratnāni yo hi śaraṇapragato'tra yāne",
  "SA20n1361:3": "jñeyaḥ sa eva paramaḥ śaraṇa[ṇaṃ] gatānām |",
  "SA20n1361:4": "sarvatragābhyupagamādhigamābhibhūti-",
  "SA20n1361:5": "bhedaiścaturvidhamayārthaviśeṣaṇena ||1 ||",
  "SA20n1361:6": "sa eva paramaḥ śaraṇaṃ gatānāmiti |",
  "SA20n1361:7": "kena kāraṇena |",
  "SA20n1361:8": "caturvidhasvabhāvārthaviśeṣaṇena |",
  "SA20n1361:9": "caturvidho'rthaḥ sarvatragābhyupagamādhigamābhibhūtibhedato veditavyaḥ |",
  "SA20n1361:10": "sarvatragārthaḥ |",
  "SA20n1361:11": "abhyupagamārthaḥ |",
  "SA20n1361:12": "adhigamārthaḥ |",
  "SA20n1361:13": "abhibhavārthaḥ |",
  "SA20n1361:14": "te punaruttaratra nirdekṣyante |",
  "SA20n1361:15": "tathāpyatra śaraṇapragatānāṃ bahuduṣkarakāryatvāt kecinnotsahante | ślokaḥ |",
  "SA20n1361:16": "yasmādādau duṣkara eṣa vyavasāyo",
  "SA20n1361:17": "duḥsādho'sau naikasahasrairapi kalpaiḥ |",
  "SA20n1361:18": "siddho yasmātsattvahitādhānamahārtha-",
  "SA20n1361:19": "stasmādagre yāna ihāgraśaraṇārthaḥ ||2 ||",
  "SA20n1361:20": "etena tasya śaraṇagamanavyavasāyasya praṇidhānapratipattiviśeṣābhyāṃ yaśohetutvaṃ darśayati |",
  "SA20n1361:21": "phalaprāptiviśeṣeṇa mahārthatvam |",
  "SA20n1361:22": "pūrvādhikṛte sarvatragārthe ślokaḥ |",
  "SA20n1361:23": "sarvān sattvāṃstārayituṃ yaḥ pratipanno",
  "SA20n1361:24": "yāne jñāne sarvagate kauśalyayuktaḥ |",
  "SA20n1361:25": "yo nirvāṇe saṃsaraṇe'pyekaraso'sau [saṃsṛtiśāntyekaraso'sau]",
  "SA20n1361:26": "jñeyo dhīmāneṣa hi sarvatraga evam ||3 ||",
  "SA20n1361:27": "etena caturvidhaṃ sarvatragārthaṃ...........................",
  "SA20n1361:28": "asāṃketikaṃ dharmatāaprātilambhikaṃ ceti prabhedalakṣaṇā pravṛttiraudārikasūkṣmaprabhedena |",
  "SA20n1361:29": "śaraṇapratipattiviśeṣaṇe ślokaḥ |",
  "SA20n1361:30": "śaraṇagatimimāṃ gato mahārthāṃ",
  "SA20n1361:31": "guṇagaṇavṛddhimupaiti so'prameyām |",
  "SA20n1361:32": "sphurati jagadidaṃ kṛpāśayena",
  "SA20n1361:33": "prathayati cāpratimaṃ mahā[rya]dharmam ||4 ||",
  "SA20n1361:34": "atra śaraṇagamanasthāṃ mahārthatāṃ svaparārthapratipattibhyāṃ darśayati |",
  "SA20n1361:35": "svārthapratipattiḥ punarbahuprakārā'prameyaguṇavṛddhyā |",
  "SA20n1361:36": "aprameyatvaṃ tarkasaṃkhyākālāprameyatayā veditavyam |",
  "SA20n1361:37": "na hi sā guṇavṛddhistarkeṇa prameyā na saṃkhyayā na kālenātyantikatvāt |",
  "SA20n1361:38": "parārthapratipattirāśayataśca karuṇāsphuraṇena prayogataśca mahāyānadharmaprathanena |",
  "SA20n1361:39": "mahāyānaṃ hi mahāryadṛśāṃ dharmaḥ |",
  "SA20n1361:40": " || mahāyānasūtrālaṃkāre śaraṇagamanādhikāro dvitīyaḥ ||"
}