{
  "SA17n1282:0": "Pratimālakṣaṇavivaraṇam",
  "SA17n1282:1": "oṃ ..........bhagavatā yadevoktaṃ buddhākṛtau phalam |",
  "SA17n1282:2": "lakṣaṇaṃ buddhamūrttīnāṃ tadevātrāpi likhyate ||",
  "SA17n1282:3": "sarvalakṣaṇasaṃpūrṇā pratimā sukhadāyikā |",
  "SA17n1282:4": "tadvihīnā yadā yasmāt dānta(yā syādante )",
  "SA17n1282:5": "duḥkhapradāyika ||",
  "SA17n1282:6": "kiṃ tatsukham |",
  "SA17n1282:7": "tadāha - yāvantaḥ paramāṇavo bhagavatstūpeṣu bimbeṣu vā tatkarturdivi bhūtale ca niyataṃ tāvanti rājyā....rūpāsanādhisaṃpadamvinā bhuktvā ca sarvaṃ....prāpte janmajarāvipattirahitaṃ prāpnoti bauddha padam |",
  "SA17n1282:8": "ato rūpakāyasya lakṣaṇamāha - tatra samyaksambuddhānāṃ mahāvajradharāṇāñca dairghyeṇa kāyasya bāhudvayapārśvaprasāritavyāmenāpi kiṃ pramāṇam |",
  "SA17n1282:9": "svakīyāṅgulena sārddhadvādaśāṅgulastālistena pañcaviṃśatyadhikaśatāṅgulam |",
  "SA17n1282:10": "locanādidevīnāṃ dvādaśāṅgulastālastena navatālenāṣṭottaraśatāṅgulāyāmo vyāmaśca |",
  "SA17n1282:11": "bodhisattvānāñca dvādaśāṅgulairdaśatālakameva |",
  "SA17n1282:12": "kharvvalambodarakrodhānāñca ṣaṇṇavatyaṅgulamaṣṭatālena |",
  "SA17n1282:13": "lalatkrodhānāṃ tu daśatālena viṃśatyuttaraśatāṅgulāyāmavyāmābhyāṃ sarvāṅgopāṅgoditaṃ jñātavyam |",
  "SA17n1282:14": "&quot;śāsturddharmadeśanāgamanasamaye śāriputro bhagavantametadavocat - bhagavan bhagavatā vinā śrāddhaiḥ kulaputraiḥ kuladuhitṛbhiśca kathaṃ pratipattavyam |",
  "SA17n1282:15": "bhagavānāha - śāriputra !mayi gate parinirvṛte vā nyagrodhaparimaṇḍalaṃ yāvadvyāmaṃ tāvat kāyaṃ yāvatkāyaṃ tāvadvyāmaṃ pūjāsatkārārthaṃ pratimā kartavyā |",
  "SA17n1282:16": "sarvaṅgaupāṅgāvayavasthaulyalāvaṇyalālityasalīlatvaṃ saptotsadamahāhanutvaṃ chatrākāraśiraḥskandhasusaṃsthitoṣṇīṣatvādisusaṃsthānā |",
  "SA17n1282:17": "tatrāyāme vistārotsedhasandhibandhananirgamaiḥ pramāṇaṃ buddhamūrttīnāṃ bodhisattvānāṃ ca &#39;",
  "SA17n1282:18": "&#39;",
  "SA17n1282:19": "iti vacanāt |",
  "SA17n1282:20": "tatra lāvaṇyaṃ snigdhaca(dha)rmatā |",
  "SA17n1282:21": "lālityaṃ manoharatā |",
  "SA17n1282:22": "salīlatvaṃ tribhaṅgatvādiguṇena |",
  "SA17n1282:23": "saptotsadeti saptāvayavāḥ |",
  "SA17n1282:24": "utsadā ucchrayā unnatāśceti paryāyāḥ |",
  "SA17n1282:25": "katame pādadvayaṃ hastadvayaṃ skandhadvayaṃ grīvā ceti |",
  "SA17n1282:26": "aparaṃ prasiddhameva kiñcidunnatirucche(tse)dhaḥ |",
  "SA17n1282:27": "tatra caturaṅgulamuṣṇīṣaṃ keśasthānañca tathaiva lalāṭanāsikadhaścibukāntaṃ caturvādhikacaturaṅgulam |",
  "SA17n1282:28": "etenārddhatrayodaśīmātrā mukhabhāgaḥ |",
  "SA17n1282:29": "cibukaṃ dvyaṅgulaṃ bhavet |",
  "SA17n1282:30": "āyāmanirgamābhyāñcaiva caturaṅgulamiṣyate |",
  "SA17n1282:31": "caturaṅgulau kapolavākarṇamūlādvinirgatau |",
  "SA17n1282:32": "cakṣuradhaścarmaṇo&#39;",
  "SA17n1282:33": "dhobhāgā hanuḥ syāt dvyaṅgulotsedho vistārāt dvyaṃgulaśca saḥ |",
  "SA17n1282:34": "bodhisattvāpekṣaḥ so&#39;",
  "SA17n1282:35": "dhikaḥ paripūrṇaḥ syānmahāsiṃhahanuryathā |",
  "SA17n1282:36": "saṃbuddhamahāvajradharāṇāṃ kiñcidunnata ityarthaḥ |",
  "SA17n1282:37": "krodhānāṃ tu cipiṭo vistārādhikaḥ |",
  "SA17n1282:38": "adharo dvyaṅgulāyāmo nirgamotsedhamātrikaḥ |",
  "SA17n1282:39": "aṅgulyāstṛtīyabhāgo mātrika iti |",
  "SA17n1282:40": "adharamadhyaṃ bimbaphalavat |",
  "SA17n1282:41": "ekāṅgule sṛkkaṇī |",
  "SA17n1282:42": "caturaṅgulāyāmaṃ vaktraṃ yathopapannavinyāsaśca catvāriṃśaddaśanānāṃ rājadadantādikrameṇa |",
  "SA17n1282:43": "uttaroṣṭho&#39;",
  "SA17n1282:44": "ṅgulārdhaścaturyavo nirgamotsedhābhyām |",
  "SA17n1282:45": "nāsāgrā&#39;dharaṣṭāṅgulastribhāgā praṇīlākārā śmaśrumathyā |",
  "SA17n1282:46": "godhiḥ nāsādvyaṅgulavistārā sārddhāṅgulonnatā |",
  "SA17n1282:47": "buddhānāṃ kiñcidadhikā |",
  "SA17n1282:48": "atikrodhānāṃ kiñciccipiṭā pārśvanirgatā |",
  "SA17n1282:49": "arddhāṅgulasame vṛtte śrotasī |",
  "SA17n1282:50": "tasyā nāsāvaṃso(śo)",
  "SA17n1282:51": "nāsāgramavakro vistārārddhāṅgulaḥ |",
  "SA17n1282:52": "caturaṅgulaścakṣuḥ koṣaḥ |",
  "SA17n1282:53": "tanmadhyamekāṅgulaṃ vistārāt madhye dvyaṅgulam |",
  "SA17n1282:54": "bhrūvoradhastādārabhyādhaḥ paryantaṃ tryaṅguliḥ |",
  "SA17n1282:55": "cakṣuṣorantare nāsāmūlamekāṅgulaṃ bhrūcaturaṅgulāyatācāpākārā |",
  "SA17n1282:56": "arddhāṅgulavistārā madhye vajradharasya |",
  "SA17n1282:57": "krodhānāṃ tu kuṭilā |",
  "SA17n1282:58": "buddhānāṃ dhyānadṛṣṭīnāṃ dviyavavistārād dvyaṅgulaṣaṭyavādhikāyāmāccāpākāraṃ bodhisattvānāṃ tu caturyavavistārāt viṃśatiyavāyāmādutpalam |",
  "SA17n1282:59": "sarvāsāṃ śṛṅgārastrīṇāṃ aṣṭādaśayavāyāmena ṣaṭyavavistārāt matsyodarākāram |",
  "SA17n1282:60": "caturyavakaravīraṃ nāsāsamīpaṃ netrāntaḥ |",
  "SA17n1282:61": "aparanetrānto&#39;",
  "SA17n1282:62": "pāṅgaścaturyavaḥ |",
  "SA17n1282:63": "tryaṅgulaścakṣurmaṇiḥ |",
  "SA17n1282:64": "piṭakena dviyavonnataḥ |",
  "SA17n1282:65": "kālikā sātirekapañcayavapramāṇā sṛkkaṇīsūtramādṛṣṭirmadhyeputtalikā |",
  "SA17n1282:66": "sārddhaṅgulasyaiva pañcabhāgena vistāreṇaikāṅgulaṃ tārātribhāgikā&#39;",
  "SA17n1282:67": "ṅgulasya caturthāṃśaḥ prakāśito akṣiputrakaḥ |",
  "SA17n1282:68": "padmapatrākṛti[kāryo]netrakośo&#39;",
  "SA17n1282:69": "ṅgulatrayam |",
  "SA17n1282:70": "karavīrasamasūtraṃ nāsikāpuṭasya |",
  "SA17n1282:71": "tārāsamaṃ cibukaṃ sṛkkaṇī tathā |",
  "SA17n1282:72": "bhruvormadhyaṃ sārddhāṅgulam |",
  "SA17n1282:73": "tatraivorṇṇā ekāṅgulā pūrṇacandranibhā |",
  "SA17n1282:74": "nāsā urṇā uṣṇīṣasamaṃ sūtram |",
  "SA17n1282:75": "bhruvo rekhāsamau karṇṇau |",
  "SA17n1282:76": "āyāmena caturaṅgulau dvyaṅgulavistārau tatpatraṃ ca yavam |",
  "SA17n1282:77": "tayorūrdhvapatraṃ caturyavaṃ natamūcemai (muccaire)kāṅgulam |",
  "SA17n1282:78": "vilaṃ caturyavam |",
  "SA17n1282:79": "kapolakarṇacchidrayormadhye karṇṇāvarttaḥ phalikākāro dviyavaḥ |",
  "SA17n1282:80": "karṇalatā caturaṅgulī dīrghataḥ sthūlā yathā śobhanā |",
  "SA17n1282:81": "pūrvamuṣṇīṣādigrīvāparyantaṃ caturyavādhikaviṃśatyaṅgulamuktvā idānīṃ grīvādigulphādhaḥ paryantasya vibhāgaḥ kriyate |",
  "SA17n1282:82": "grīva caturaṅgulā |",
  "SA17n1282:83": "grīvāto hṛdayaṃ sārddhadvādaśāṅgulam |",
  "SA17n1282:84": "hṛdayānnābhiparyantaṃ tathā nābherāguhyaṃ sārddhadvādaśāṅgulam |",
  "SA17n1282:85": "ūruḥ pañcaviṃśatyaṅgulam,",
  "SA17n1282:86": "jaṃghāpi tathā |",
  "SA17n1282:87": "jānuḥ ṣaḍaṅgulam |",
  "SA17n1282:88": "dvyaṅgulo gulphaḥ |",
  "SA17n1282:89": "gulphādadhaścaturaṅgulameti samyaksaṃbuddhavajradharabodhisattvādīnāṃ daśatālasya kathito vibhāgaḥ |",
  "SA17n1282:90": "anyeṣāṃ tu yathāyogamunneyam |",
  "SA17n1282:91": "yathāśobhaṃ śiromaṇirvimalaḥ kāryaḥ |",
  "SA17n1282:92": "uṣṇīṣaṃ madhyasthīkṛtya dvādaśāṅgulaṃ jaṭāmakuṭaṃ vajradharasya |",
  "SA17n1282:93": "vīrāṇāṃ bodhisattvānāṃ cāṣṭāṅgulaṃ jaṭājūṭaṃ makuṭaṃ ceti viśeṣaḥ |",
  "SA17n1282:94": "daśāṅgulamiti kecit |",
  "SA17n1282:95": "uṣṇīṣādho veṣṭanena dvādaśāṅgulam |",
  "SA17n1282:96": "lalāṭoparicchatrākāram |",
  "SA17n1282:97": "nīladakṣiṇāvartamūrddhvajam |",
  "SA17n1282:98": "unnatamastakāṃ(kaṃ)",
  "SA17n1282:99": "karṇasaṃmukhapṛṣṭhaveṣṭanena dvātriṃśadaṅgulamastakam |",
  "SA17n1282:100": "grīvā cāṣṭāṅgulavistārā |",
  "SA17n1282:101": "tasyā veṣṭanaṃ caturviṃśatyaṅgulam |",
  "SA17n1282:102": "grīvāyā aṣṭāṅgulaṃ hitvā karṇasamīpe caturaṅgulena saha dvādaśāṅgulaskandhāvṛttaḥ sthāṇukṣoṇānvitaḥ |",
  "SA17n1282:103": "kṛśatārahitaskandhāt kaphoṇerurdhvaṃ viṃśatyaṅgulo bāhuḥ kaphoṇirekāṅgulā |",
  "SA17n1282:104": "kaphoṇeradhastānmaṇibandhādūrddhvaṃ prabāhuḥ ṣoḍaśāṅgulaḥ |",
  "SA17n1282:105": "ekāṅgulo maṇibandhaḥ |",
  "SA17n1282:106": "maṇibandhādadho madhyāṅgulyagraparyantaṃ dvādaśāṅgulo hastaḥ |",
  "SA17n1282:107": "evaṃ pañcāśadaṅgulam |",
  "SA17n1282:108": "bāhau madhyeveṣṭanaṃ viṃśatyaṅgulam |",
  "SA17n1282:109": "upabāhormadhyaveṣṭanaṃ ṣoḍaśāṅgulam |",
  "SA17n1282:110": "maṇibandhe veṣṭanaṃ dvādaśāṅgulam |",
  "SA17n1282:111": "maṇibandhāt saptāṅgulaṃ karatalam |",
  "SA17n1282:112": "madhyāṅgulī pañcamātrā |",
  "SA17n1282:113": "tasyāḥ parvārddhonā pradeśinī |",
  "SA17n1282:114": "anāmikā tatsamā |",
  "SA17n1282:115": "parvonā kanīyasī |",
  "SA17n1282:116": "sarvāṅgulyastriparvāḥ |",
  "SA17n1282:117": "parvārddhena nakhāstāsām |",
  "SA17n1282:118": "maṇibandhāccaturaṅgulam tyaktvā nakhāgraṃ yāvaccaturaṅgulo&#39;ṅguṣṭhaḥ |",
  "SA17n1282:119": "dviparvaḥ parvārddhena nakhaḥ |",
  "SA17n1282:120": "aṅguṣṭho vesṭanena caturaṅgulaḥ |",
  "SA17n1282:121": "aṅguṣṭhapradeśinyorantaraṃ tryaṅgulam |",
  "SA17n1282:122": "maṇibandhāt kanīyasīmūlaparyantaṃ pañcāṅgulam |",
  "SA17n1282:123": "skandhāt kakṣaparyantaṃ navāṅgulam |",
  "SA17n1282:124": "kakṣāt stanaṃ yāvat ṣaḍaṅgulam |",
  "SA17n1282:125": "uraḥpṛṣṭhayorveṣṭanaṃ ṣaṭpañcāśadaṅgulam |",
  "SA17n1282:126": "stanayormadhyaṃ sārddhadvādaśāṅgulam |",
  "SA17n1282:127": "stananābhyormadhyaṃ ṣoḍaśāṅgulam |",
  "SA17n1282:128": "nābhimārabhya vṛṣṭhena (pṛṣṭhena)",
  "SA17n1282:129": "sa[ha]nābhiṃ yāvat ṣaṭcatvāriṃśadaṅgulaṃ nābhernimūtayo ekāṅgulaṃ pariṇāhaṃ ca |",
  "SA17n1282:130": "tathā vistareṇāṣṭādaśāṅgulā kaṭiḥ sphiccau caturaṅgulau vistārāyāmau |",
  "SA17n1282:131": "urumūlayormadhyaṃ dvādaśāṅgulam |",
  "SA17n1282:132": "veṣṭanena triguṇam |",
  "SA17n1282:133": "tayormadhya āyāmena pañcāṅgulau vistāreṇa caturaṅgulau aṇḍakoṣau |",
  "SA17n1282:134": "tadupari dvyaṅgulaṃ vistāreṇa guhyaṃ dairghyeṇa dviyavādhika - ṣaḍaṅgulam |",
  "SA17n1282:135": "urumadhyaṃ veṣṭanena dvātriṃśadaṅgulam |",
  "SA17n1282:136": "jānuveṣṭanamaṣṭāviṃśatyaṅgulam |",
  "SA17n1282:137": "jaṃghāmadhyaveṣṭanaṃ caturviṃśatyaṅgulam |",
  "SA17n1282:138": "jaṃghādho veṣṭanamekaviṃśatyaṅgulam |",
  "SA17n1282:139": "pādagrantheradhaḥ pārṣṇī caturaṅgule |",
  "SA17n1282:140": "adha ūrdhvataḥ ṣaḍaṅgule |",
  "SA17n1282:141": "tiryakvistārācca pariṇāhenāṣṭādaśāṅgule |",
  "SA17n1282:142": "gulphātparato&#39;",
  "SA17n1282:143": "ṅguṣṭhanakhāgraṃ yā[va]t pādau dvādaśāṅgulau vistāreṇa ṣaḍaṅgulau |",
  "SA17n1282:144": "adha ūrdhvena dvyaṅgulavistārau pādayoḥ pārṣṇī |",
  "SA17n1282:145": "pādāṅgulyaḥ pañca dvidviparvā |",
  "SA17n1282:146": "tāsāṃ madhyaparvārddhena nakhāḥ |",
  "SA17n1282:147": "pādāṅguṣṭhaḥ pañcāṅgulaḥ pariṇāhena dairghyeṇa tryaṅgulaḥ ,",
  "SA17n1282:148": "tatsamā pradeśinī |",
  "SA17n1282:149": "tasyāḥ sārddhaparvonā madhyamā |",
  "SA17n1282:150": "tasyā aṣṭama - bhāgonānāmikā |",
  "SA17n1282:151": "tasyā apyaṣṭamabhāgonā kanīyasī |",
  "SA17n1282:152": "aṅgulya ekāṅgulonnatāḥ |",
  "SA17n1282:153": "aṅguṣṭhāgrau sārddhāṅgulonnatau |",
  "SA17n1282:154": "bahiruparipādau kūrmmapṛṣṭhasamau |",
  "SA17n1282:155": "adhastāccakrādi - bhiralaṅkṛtau |",
  "SA17n1282:156": "kukkuṭāṇḍatilākāraṃ caturasrañca maṇḍalam |",
  "SA17n1282:157": "sarvasāmānyaliṅgānāṃ mukhākṛtiścaturvidhā ||",
  "SA17n1282:158": "saṃbuddhānāṃ mahāvajradharāṇāṃ ca mukhaṃ kukkuṭāṇḍākāram |",
  "SA17n1282:159": "locanādidevakanyānāṃ tilabimbākāram |",
  "SA17n1282:160": "maitreyādimahābodhisattvānāṃ mahāvajradharavanmukham |",
  "SA17n1282:161": "kharvalambodarakrodhānāṃ maṇḍalākāraṃ vṛttamukham |",
  "SA17n1282:162": "lalitakrodhānāṃ tu bodhisattvavat |",
  "SA17n1282:163": "pretādīnāṃ tu caturasraṃ mukham |",
  "SA17n1282:164": "lāvaṇyadarśanaṃ mukhadvayam |",
  "SA17n1282:165": "caturasramaṇḍalaṃ mukhadvayaṃ vikṛtākāram |",
  "SA17n1282:166": "same dṛṣṭi(ṣṭhī)",
  "SA17n1282:167": "prasannāsye saumyasnigdhāvalokane |",
  "SA17n1282:168": "sārddhena dainyayukte&#39;",
  "SA17n1282:169": "dhaḥ kartavye sarvadarśinām ||iti |",
  "SA17n1282:170": "locanādi yoginīnāṃ uṣṇīṣaguhyorupṛṣṭhaveṣṭanāt daśāṅgulena saha pīnaghanakucau |",
  "SA17n1282:171": "nābhāvaveṣṭanāt daśabhāgaṃ hitvā kaṭisthalaṃ pīnaṃ kartavyam |",
  "SA17n1282:172": "bodhisattvamānāduraso daśabhāgena guhyāṃśena ca vīriṇīnā(nāṃ)",
  "SA17n1282:173": "kucayugmaṃ |",
  "SA17n1282:174": "kaṭisthalaṃ tu pūrvavat |",
  "SA17n1282:175": "kākāsyādīnāṃ tattāladvayena stanādau pīnatā |",
  "SA17n1282:176": "bhagavataḥ śrīsaṃvarasya pūrvakṛtalakṣaṇe mukhakṣetre caturyavaṃ hitvā dvādaśabhāgikavistāre adhaḥ koṇayorekasārddhadvisārddhadvibhāgaharaṇavarttanāt bhagavato mūlavāmadakṣiṇapaścimavaktrāṇi |",
  "SA17n1282:177": "bhagavato dakṣiṇakhagāṇḍamukhavad vajravārāhīkhaṇḍarohārūpiṇīdevakanyānāṃ ca paścimamukhavattilabimbākāraṃ ḍākinyāḥ pūrvamukhavat lāmāyāḥ vāmamukhavat cūtābhaṃ vīravīreśvarīṇāñca |",
  "SA17n1282:178": "kākāsyādīnāṃ kākādimukhameva bhagavato vāmadakṣiṇamukhaṃ ca kurvaddhasitatrasitabubhukṣitānāmiveti viśeṣaḥ |",
  "SA17n1282:179": "indra - īśānavāyuvaruṇa - upendrapitāmahā navatālāḥ khagāṇḍamukhāḥ |",
  "SA17n1282:180": "vemacitrinairṛtiṣaṭtālāḥ krodhasvabhāvāḥ |",
  "SA17n1282:181": "kuberānalau lalitakharvāvaṣṭatālau khagāṇḍamukhau |",
  "SA17n1282:182": "saumyagrahāḥ sūryaśca śakravanmānamānitāḥ |",
  "SA17n1282:183": "krūrāḥ krodhasvabhāvāḥ |",
  "SA17n1282:184": "arddhakāyo rāhuḥ |",
  "SA17n1282:185": "adhaḥkāyanāgākāraḥ ketuḥ |",
  "SA17n1282:186": "sarvanāgā navatālā khagāṇḍamukhāḥ |",
  "SA17n1282:187": "vaṭuvāmanaherambaḥ kartavyaḥ pañcatālikaḥ |",
  "SA17n1282:188": "tatra tālaikena mukhaḥ grīvāta āguhyaṃ yāvattāladvayena guhyataḥ pādatalaṃ yāvattāladvayeneti pañcatālam |",
  "SA17n1282:189": "tatra saṃbuddhāḥ karuṇābhūtaśāntarasopetāḥ vajradharamukhaṃ sarvaśarīraṃ navarasarasāviṣṭam |",
  "SA17n1282:190": "bodhisattvādayastu śṛṅgārarasādhikāḥ iti prastāraḥ kathitaḥ ||",
  "SA17n1282:191": " || iti samyaksambuddhabhāṣitaṃ pratimālakṣaṇavivaraṇaṃ samāptam ||",
  "SA17n1282:192": "svabhāvāḥ |",
  "SA17n1282:193": "arddhakāyo rāhuḥ |",
  "SA17n1282:194": "adhaḥkāyanāgākāraḥ ketuḥ |",
  "SA17n1282:195": "sarvanāgā navatālā khagāṇḍamukhāḥ |",
  "SA17n1282:196": "vaṭuvāmanaherambaḥ kartavyaḥ pañcatālikaḥ |",
  "SA17n1282:197": "tatra tālaikena mukhaḥ grīvāta āguhyaṃ yāvattāladvayena guhyataḥ pādatalaṃ yāvattāladvayeneti pañcatālam |",
  "SA17n1282:198": "tatra saṃbuddhāḥ karuṇābhūtaśāntarasopetāḥ vajradharamukhaṃ sarvaśarīraṃ"
}