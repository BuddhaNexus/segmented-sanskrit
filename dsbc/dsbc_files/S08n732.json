{
  "S08n732:0": "CHAPTER 19",
  "S08n732:1": "SARVARTHASIDDHI-MAHAMANDALA-VIDHI-VISTARA",
  "S08n732:2": "Hymn of 108 names of the mahabodhisattva Akasagarbha",
  "S08n732:3": "atha khalu sarvatathāgatāḥ punaḥ samājamāgamya,",
  "S08n732:4": "sarvatathāgatābhiṣekaratnaṃ tameva vajradharamāryākāśagarbha mahābodhisatvamanena nāmaṣṭaśatenādhyeṣitavantaḥ |",
  "S08n732:5": "ākāśagarbhaṃ satvārtha mahāsatva mahādyute |",
  "S08n732:6": "mahāratna suratnāgrya vajraratna namo'stu te ||1 ||",
  "S08n732:7": "abhiṣeka mahāratna mahāśuddha mahāśubha |",
  "S08n732:8": "buddharatna viśuddhāṅga ratnaratna namo'stu te ||2 ||",
  "S08n732:9": "ākāśākāśasaṃbhūta sarvākāśa mahānabha |",
  "S08n732:10": "ākāśadhātu sarvāśa sarvāśāgrya namo'stu te ||3 ||",
  "S08n732:11": "ratnasaṃbhava ratnorṇa buddhorṇa sutathāgata |",
  "S08n732:12": "sarvaratna susarvāgrya ratnakārya namo'stu te ||4 ||",
  "S08n732:13": "ratna ratnāgrya ratnogra ratnasarvatathāgata |",
  "S08n732:14": "ratnottama mahākāśa samākāśa namo'stu te ||5 ||",
  "S08n732:15": "alaṅkāra mahāśobha śobhākara suśobhaka |",
  "S08n732:16": "śuddha sarvārtha śuddhārtha dānacarya namo'stu te ||6 ||",
  "S08n732:17": "dharmaratna viśuddhāgrya saṅgharatna tathāgata |",
  "S08n732:18": "mahābhiṣeka lokārtha pramodārtha namo'stu te ||7 ||",
  "S08n732:19": "dāna pradana dānāgrya tyāga tyāgāgrya dāyaka |",
  "S08n732:20": "sarvasatvārtha tatvārtha mahārthārtha namo'stu te ||8 ||",
  "S08n732:21": "cintārāja mahāteja dānapāramitānaya |",
  "S08n732:22": "tathāgata mahāsatva sarvabuddha namo'stu te ||9 ||",
  "S08n732:23": "tathāgata mahāratna tathāgata mahāprabha |",
  "S08n732:24": "tathāgata mahāketo mahāhāsa namo'stu te ||10 ||",
  "S08n732:25": "tathāgatābhiṣekāgrya mahābhiṣeka mahāvibho |",
  "S08n732:26": "lokanāthatva lokāgrya lokasūrya namo'stu te ||11 ||",
  "S08n732:27": "ratnādhikādhikatara ratnabhūṣaṇa ratnadhṛk |",
  "S08n732:28": "ratnāloka mahāloka ratnakīrte namo'stu te ||12 ||",
  "S08n732:29": "ratnotkara suratnottha maṇe vajramaṇe guṇa |",
  "S08n732:30": "ratnākara sudīptāṅga sarvaratna namo'stu te ||13 ||",
  "S08n732:31": "mahātma yaṣṭi ratneśa sarvāśāparipūraka |",
  "S08n732:32": "sarvābhiprāyasaṃprāpti ratnarāśi namo'stu te ||14 ||",
  "S08n732:33": "a[bhva]grya vyāpi sarvātma varaprada mahāvara |",
  "S08n732:34": "vibhūte sarvasaṃpatte vajragarbha namo'stu te ||15 ||",
  "S08n732:35": "yaḥ kaścid dhārayen nāmnāmidante'ṣṭaśataṃ śivaṃ |",
  "S08n732:36": "sarvabuddhābhiṣekaṃ tu sa prāpnotyanaghaḥ kṣaṇāt ||16 ||",
  "S08n732:37": "adhyeṣayāmastvāṃ ratna bhāṣa svadhanasaṃcayaṃ |",
  "S08n732:38": "sarvabuddhābhiṣekāgryamutpāda niyamakulam ||17 || iti ||",
  "S08n732:39": "athākāśagarbho bodhisatvaḥ idaṃ sarvatathāgatavacanamupaśrutya,",
  "S08n732:40": "sarvatathāgatābhiṣekasamayaṃ nāma svahṛdayamabhāṣat oṃ vajraratnaṃ hūṃ ||",
  "S08n732:41": "atha bhagavān vairocanastathāgata idaṃ sarvatathāgatamaṇisamayaṃ nāma vidyottamamabhāṣat oṃ sarva-tathāgatāśā-paripūraṇamahāratna hūṃ ||",
  "S08n732:42": "atha vajrapāṇirmahābodhisatva imaṃ svakulasaṃbhavaṃ vidyottamamabhāṣat oṃ vajra hūṃ traḥ ||",
  "S08n732:43": "atha vajragarbho bodhisatva imaṃ svavidyottamamabhāṣat oṃ maṇi hūṃ ||",
  "S08n732:44": "atha vajranetro bodhisatva imaṃ svakulasaṃbhavaṃ vidyottamamabhāṣat oṃ padma hrīḥ ||",
  "S08n732:45": "atha vajraviśvo bodhisatvo mahāsatva imaṃ svavidyottamamabhāṣat oṃ viśvaratna hūṃ ||",
  "S08n732:46": "athāryākāśagarbho bodhisa[tvo mahāsatvaḥ] sarvatathāgatābhiṣekaratnaṃnāma samādhiṃ samāpannaḥ;",
  "S08n732:47": "samanantarasamāpanne cātha tāvadeva sarvatathāgatahṛdayebhyo vajramaṇiratnaraśmayo niścaritāḥ |",
  "S08n732:48": "te sarvalokadhātavo'vabhāsya sarvasatvān sarvatathāgatābhiṣekairabhiṣicya,",
  "S08n732:49": "punarapyekadhyībhūtvā,",
  "S08n732:50": "bhagavata ākāśagarbhasya mahābodhisatvasya hṛdaye'nupraviṣṭā iti |",
  "S08n732:51": "atha tat ākāśagarbhahṛdayātsa eva bhagavān vajrapāṇiḥ samantaraśmijvālāgarbhā vicitravajramaṇiratnābhiṣekādyābharaṇālaṅkārālaṅkṛtakāyā mahavajramaṇiratnacinhamudrāvyagrakarā mahābodhisatvakāyā bhūtvā viniḥsṛtya,",
  "S08n732:52": "sarvalokadhātuṣu mahāratnavarṣādibhiḥ ratnotpattibhiḥ santoṣya,",
  "S08n732:53": "punarāgatya,",
  "S08n732:54": "bhagavato vairocanasya sarvato vajradhātumahāmaṇḍalayogena candramaṇḍalāśritā bhūtvedamudānamudānayiṃsuḥ |",
  "S08n732:55": "aho hi sarvabuddhānāṃ sarvaratnasamuccayaṃ |",
  "S08n732:56": "vajraratnakulaṃ tvedaṃ saṃbhūtaṃ jagadarthata || iti ||",
  "S08n732:57": "Delineation of the mandala",
  "S08n732:58": "athākāśagarbho bodhisatvo mahāsatva iti svakulamutpādya,",
  "S08n732:59": "sarvatathāgatebhyaḥ sarvāśāparipūrye niryātyedaṃ sarvārthasiddhinnāma mahāmaṇḍalamabhāṣat |",
  "S08n732:60": "athātaḥ saṃpravakṣyāmi mahāmaṇḍalamuttamaṃ |",
  "S08n732:61": "vajradhātupratīkāśaṃ sarvasiddhiriti smṛtaṃ ||1 ||",
  "S08n732:62": "caturaśraṃ caturdvāraṃ catuṣtoraṇaśobhitaṃ |",
  "S08n732:63": "catuḥsūtrasamāyuktaṃ paṭṭasragdāmabhūṣitaṃ ||2 ||",
  "S08n732:64": "sarvamaṇḍalakoṇeṣu dvāraniryūhasandhiṣu |",
  "S08n732:65": "khacitaṃ vajraratnaistu sūtrayedbāhyamaṇḍalaṃ ||3 ||",
  "S08n732:66": "tasyābhyantarataḥ kāryaṃ vajraratnasamaṃ puraṃ |",
  "S08n732:67": "aṣṭastaṃbhāgrayogena sūtraṇaṃ tatra kārayet ||4 ||",
  "S08n732:68": "pañcamaṇḍalaśobhaṃ tu nānāratnākarojjvalaṃ |",
  "S08n732:69": "svamudrāparivāraṃ tu tatra buddhanniveśayet ||5 ||",
  "S08n732:70": "tatraiṣāṃ hṛdayāni bhavanti |",
  "S08n732:71": "oṃ buddharatna hūṃ ||",
  "S08n732:72": "oṃ vajramaṇi hūṃ ||",
  "S08n732:73": "oṃ vajraratnāṅkura hūṃ ||",
  "S08n732:74": "oṃ vajraratnapadma hūṃ ||",
  "S08n732:75": "oṃ ratnapadmavarṣa hūṃ ||",
  "S08n732:76": "vajravegena cākramya sarvāśāsiddhimaṇḍalaṃ |",
  "S08n732:77": "tatrasthaṃ vajragarbha tu likhedratnavarapradaṃ ||1 ||",
  "S08n732:78": "tasya pārśveṣu sarveṣu ratnamudrā samandhitāḥ |",
  "S08n732:79": "mahāsatvāḥ samālekhyā yathāvadanupūrvaśaḥ ||2 ||",
  "S08n732:80": "athaiṣāṃ hṛdayāni bhavanti |",
  "S08n732:81": "oṃ sarvārthasiddhiprada hūṃ ||",
  "S08n732:82": "oṃ vajramaṇicinhākāśagarbha bhagavan sidhya sidhya hūṃ ||",
  "S08n732:83": "oṃ ratnāṅkuśākarṣaya sarvārthānānaya śīghraṃ sarvatathāgatasatyamanusmara hūṃ ||",
  "S08n732:84": "oṃ maṇirāga vaśīkuru sarvārthanānayākāśagarbha hūṃ ||",
  "S08n732:85": "oṃ ratnatuṣṭi hūṃ ||",
  "S08n732:86": "vajravegena cākramya ratnāmālasya maṇḍalaṃ |",
  "S08n732:87": "tatra madhye likhet samyagratnamālādharaṃ paraṃ ||1 ||",
  "S08n732:88": "tasya pārśveṣu sarveṣu yathāvadanupūrvaśaḥ |",
  "S08n732:89": "mahāsatvāḥ samālekhyā maṇicinhāgrapāṇayaḥ ||2 ||",
  "S08n732:90": "tatraiṣāṃ hṛdayāni bhavanti |",
  "S08n732:91": "oṃ ratnadṛṣṭi traḥ ||",
  "S08n732:92": "oṃ sarvatathāgatābhiṣekaratnamāla hūṃ ||",
  "S08n732:93": "oṃ maṇisūrya hūṃ ||",
  "S08n732:94": "oṃ cintāmaṇidhvaja sarvāśāprapūrakākāśagarbha hūṃ ||",
  "S08n732:95": "oṃ ratnāṭṭahāsa hasa ha ha hūṃ ||",
  "S08n732:96": "vajravegena cākramya ratnapadmasya maṇḍalaṃ |",
  "S08n732:97": "tatrasthaṃ tu samālekhyaṃ ratnapadmadharaṃ vibhuṃ ||1 ||",
  "S08n732:98": "tasya pārśveṣu sarveṣu mahāsatvān samālikhet |",
  "S08n732:99": "maṇicinhān samāsena yathāvadanupūrvaśaḥ ||2 ||",
  "S08n732:100": "tatraiṣāṃ hṛdayāni bhavanti ||",
  "S08n732:101": "oṃ ratnapadma hūṃ ||",
  "S08n732:102": "oṃ [tyāgasamādhijñāna] garbha hūṃ ||",
  "S08n732:103": "oṃ ratnakośāgrya hūṃ ||",
  "S08n732:104": "oṃ maṇicakra pravartaya hūṃ ||",
  "S08n732:105": "oṃ ratnabhāṣa hūṃ ||",
  "S08n732:106": "vajravegena cākramya ratnavṛṣṭestu maṇḍalaṃ |",
  "S08n732:107": "tatra lekhyaṃ mahāsatvaṃ ra[tnavṛṣṭiṃ pravarṣa]yan ||1 ||",
  "S08n732:108": "tasya pārśveṣu sarveṣu mahāsatvān yathāvidhi |",
  "S08n732:109": "ratnacinhasamopetān mudrāhastān samāsataḥ ||2 ||",
  "S08n732:110": "tatraiṣāṃ hṛdayāni bhavanti |",
  "S08n732:111": "oṃ ratnavṛṣṭi varṣaya sarvārthasaṃpado bhagavan maṇihasta hūṃ ||",
  "S08n732:112": "oṃ maṇipūjā samaya hūṃ ||",
  "S08n732:113": "oṃ maṇibandha kavaca hūṃ ||",
  "S08n732:114": "oṃ maṇidaṃṣṭrākarāla mahāyakṣa hara hara sarvārthān bhīṣāpaya hūṃ ||",
  "S08n732:115": "oṃ maṇiratna bandha samaya hūṃ ||",
  "S08n732:116": "vajravegena cākramya koṇabhāgeṣu sarvataḥ |",
  "S08n732:117": "ratnalāsyādayo lekhyā yathāvadanupūrvaśaḥ ||",
  "S08n732:118": "tatrāsāṃ mudrā bhavanti |",
  "S08n732:119": "oṃ ratnarati hūṃ ||",
  "S08n732:120": "oṃ ratnamāle hūṃ ||",
  "S08n732:121": "oṃ ratnagīte hūṃ ||",
  "S08n732:122": "oṃ ratnanṛtye hūṃ ||",
  "S08n732:123": "vajravegena niḥkramya bāhyamaṇḍalamuttamaṃ |",
  "S08n732:124": "bāhyamaṇḍalakoṇeṣu dhūpapūjādayo likhet ||",
  "S08n732:125": "tatrāsāṃ mudrā bhavanti |",
  "S08n732:126": "oṃ dhūparatne ||",
  "S08n732:127": "oṃ puṣpamaṇi ||",
  "S08n732:128": "oṃ ratnāloke ||",
  "S08n732:129": "oṃ maṇigandhe ||",
  "S08n732:130": "dvārapālāstu kartavyā dvāramadhyacatuṣṭaye |",
  "S08n732:131": "ataḥ paraṃ pravakṣyāmi maṇḍale vidhivistaraṃ ||",
  "S08n732:132": "athātra hṛdayāni bhavanti |",
  "S08n732:133": "oṃ sarvaratnākarṣa āryāruṇa mahāsatva bhagavantaṃ ākāśagarbha codayākarṣaya śīghraṃ hoḥ jaḥ ||",
  "S08n732:134": "oṃ sarvaratnapraveśasamaya praveśaya samayān mahāmaṇirājakulaṃ ratnapāśa hūṃ ||",
  "S08n732:135": "oṃ maṇibandha hūṃ vaṃ ||",
  "S08n732:136": "oṃ maṇiratnāveśa aḥ ||",
  "S08n732:137": "Initiation into the mandala",
  "S08n732:138": "athātra mahāmaṇḍale svayaṃ maṇiratnācāryo yathāvat praviśya,",
  "S08n732:139": "vidhivistaramātmanaḥ kṛtvā,",
  "S08n732:140": "tato ratnādhiṣṭhitakalaśodakena maṇiśiṣyānabhiṣicya,",
  "S08n732:141": "vajramaṇisamayamudrāṃ bandhayedanena hṛdayena oṃ vajramaṇi samaya vaṃ ||",
  "S08n732:142": "tato yathāvarṇaprāptitayā vastramuttarāsaṅgaṃ kṛtvā,",
  "S08n732:143": "tādṛśenaivākṣiṇī badhvā,",
  "S08n732:144": "praveśayedanena hṛdayena oṃ hūṃ maṇirājakulaṃ ||",
  "S08n732:145": "tataḥ praveśya vaktavyaṃ “na tvayedaṃ kasyacid vaktavyaṃ;",
  "S08n732:146": "māte sarvajanmasu dāridryaduḥkhānmokṣe na bhaven,",
  "S08n732:147": "narakavāsaśca dṛḍho bhaved” ityuktvā,",
  "S08n732:148": "samayaṃ sphoṭayet;",
  "S08n732:149": "mahāyānābhisamayaṃ coccārayet |",
  "S08n732:150": "tataḥ samāviṣṭasya vajravācā paripṛcchet |",
  "S08n732:151": "”kutra mahānidhirasti? |",
  "S08n732:152": "kathaṃ vā prāpyate |”",
  "S08n732:153": "tato bhagavānākāśagarbho bodhisatvaḥ sarvaṃ jalpāpayatītya;",
  "S08n732:154": "uktamātre mukhabandhaṃ muktvā,",
  "S08n732:155": "mahāmaṇḍalaṃ darśayet,",
  "S08n732:156": "sarvatathāgatābhiṣekasamayaṃ codāharet,",
  "S08n732:157": "yāvad bhagavāṃstathāgatastu gata iti |",
  "S08n732:158": "tato yathāvibhavataḥ pūjān kṛtvā,",
  "S08n732:159": "sarvakāryāṇi sādhayediti |",
  "S08n732:160": "Mudra",
  "S08n732:161": "athātra jñānamudrā bhavanti |",
  "S08n732:162": "vajragarbhamahāmudrāṃ badhvā tu susamāhitaḥ |",
  "S08n732:163": "nidhānaṃ khanate yatra nidhānaṃ tatra paśyati ||1 ||",
  "S08n732:164": "badhvā tu samayāgrīm vai nidhānaṃ yatra vidyate |",
  "S08n732:165": "pīḍayet tatra tāṃ mudrāṃ svayamuttiṣṭhate tadā ||2 ||",
  "S08n732:166": "vajragarbhasamādhintu bhāvayan susamāhitaḥ |",
  "S08n732:167": "manasā caiva jānāti nidhānaṃ yatra tiṣṭhati ||3 ||",
  "S08n732:168": "badhvā karmamayīṃ mudrāṃ vajragarbhasamādhinā |",
  "S08n732:169": "tāṃ mudramāviśedyatra nidhānaṃ tatra lakṣayet ||4 ||",
  "S08n732:170": "tatraiṣāṃ hṛdayāni bhavanti |",
  "S08n732:171": "oṃ mahāmaṇiratnāviśa hūṃ ||",
  "S08n732:172": "oṃ maṇipīḍa darśaya ||",
  "S08n732:173": "oṃ ratnasamādhi brūhi ||",
  "S08n732:174": "oṃ ratnāveśa darśaya ||",
  "S08n732:175": "mahāmudrāṃ samādhāya yatra kāyaṃ tu veṣṭayet |",
  "S08n732:176": "tatra ratnanidhānaṃ tu jñātavyaṃ samayātmabhiḥ ||1 ||",
  "S08n732:177": "badhvā tu samayāgrīm vai yatrāviśya parisphuṭet |",
  "S08n732:178": "nidhānantatra vijñeyaṃ mahāratnamayaṃ bhaveet ||2 ||",
  "S08n732:179": "samādhimudrāṃ badhvā vai yadyāviśya svayaṃ punaḥ |",
  "S08n732:180": "brūyādyatra nidhānaṃ tu mahāratnamayaṃ bhavet ||3 ||",
  "S08n732:181": "karmamudrāṃ tu badhvā vai yadāviśya paramparaṃ |",
  "S08n732:182": "hastau bandhe tu samayānnidhintatra vinirdeśed || iti ||4 ||",
  "S08n732:183": "tatraiṣāṃ hṛdayāni bhavanti ||",
  "S08n732:184": "oṃ mahāratnakāya darśaya ratnaṃ ||",
  "S08n732:185": "oṃ ākāśagarbha maṇiratna sphuṭa sphuṭa yatra nidhiḥ ||",
  "S08n732:186": "oṃ maṇiratnajñāna svayaṃ brūhi ||",
  "S08n732:187": "oṃ punaḥ samaya bandha darśayasva ||",
  "S08n732:188": "badhvā tu vai mahāmudrāṃ yatrāśaṅkā bhavettathā |",
  "S08n732:189": "tatra jñānena vijñeyaṃ nidhānaṃ ratnasaṃbhavaṃ ||1 ||",
  "S08n732:190": "yatra śaṅkā bhavettatra samayāgrīntu bandhayet |",
  "S08n732:191": "yadā mokṣaṃ svayaṃ yāyānnidhintatra vinirdiśet ||2 ||",
  "S08n732:192": "samādhimudrāṃ badhvā vai śaṅkā yatra bhaveddhruvā |",
  "S08n732:193": "jñānamutpādya vijñeyaṃ nidhistatrāsti śāśvataḥ ||3 ||",
  "S08n732:194": "yatra bhūyo bhavecchaṅkā karmamudrāṃ tu tatra vai |",
  "S08n732:195": "badhnīyād vidhivattāṃ tu sphuṭejjñeyo nidhiḥ punaḥ ||4 ||",
  "S08n732:196": "tatraiṣāṃ hṛdayāni bhavanti |",
  "S08n732:197": "oṃ nidhijñānāviśa ||",
  "S08n732:198": "oṃ ratnasamaya muñca nidhi bandhān ||",
  "S08n732:199": "oṃ dharmaratna brūhi nidhānaṃ ||",
  "S08n732:200": "oṃ sarvakarmāṇi sphoṭaya darśaya nidhi bandhotkṣipa ||",
  "S08n732:201": "mahāmudrāṃ tu sandhāya nidhānaṃ parimārgayet |",
  "S08n732:202": "yatrasthasya samāveśo bhavettatra vinirdiśet ||1 ||",
  "S08n732:203": "badhvā samayāgrīn vai nidhiṃ tu parimārgayet |",
  "S08n732:204": "yatrastho dṛḍhatāṃ yāyānnidhintatra vinirdiśet ||2 ||",
  "S08n732:205": "samādhimudrāṃ sandhāya nidhānaṃ parimārgayet |",
  "S08n732:206": "yatrastho jñānavān bhūyānnidhintatra vinirdiśet ||3 ||",
  "S08n732:207": "badhvā karmamayīṃ mudrāṃ nidhiṃ tu parimārgayet |",
  "S08n732:208": "yatrasthaḥ karmamudrāṃ tu bhrāmayet tatra nirdiśet ||4 ||",
  "S08n732:209": "tatraiṣāṃ hṛdayāni bhavanti |",
  "S08n732:210": "oṃ mahāratna parīkṣāviśa ||",
  "S08n732:211": "oṃ ratnasamaya dṛḍha darśaya ||",
  "S08n732:212": "oṃ ratnaparīkṣā jñānāviśa ||",
  "S08n732:213": "oṃ maṇikarma bhrāmaya ||",
  "S08n732:214": "tato maṇirahasyamudrājñānaṃ śikṣayet ||",
  "S08n732:215": "dvayendriyasamāpattyā nidhānaṃ parimārgayet |",
  "S08n732:216": "bhāvayaṃstu mahāmudrāṃ samāveśānnidhiṃ labhet ||1 ||",
  "S08n732:217": "badhvā tu samayāgrīn vai rāmayaṃstu striyantathā |",
  "S08n732:218": "yatra mudrā dṛḍhībhūyānnidhintatra vinirdiśet ||2 ||",
  "S08n732:219": "dvayendriyasamāpattyā nidhānaṃ parimārgayet |",
  "S08n732:220": "bhāvayan jñānamudrāṃ tu nidhijñānaṃ pravartate ||3 ||",
  "S08n732:221": "badhvā tu karmamudrāṃ vai dvayendriyasamādhitaḥ |",
  "S08n732:222": "sphuṭedyatra tu sā mudrā nidhintatra vinirdiśed || iti ||4 ||",
  "S08n732:223": "tatraiṣāṃ hṛdayādi bhavanti |",
  "S08n732:224": "oṃ mahāmaṇi saṃyogaviśa ||",
  "S08n732:225": "oṃ samaya saṃyogadṛḍho me bhava ||",
  "S08n732:226": "oṃ nidhijñānāviśāviśa saṃyoga ||",
  "S08n732:227": "oṃ sarvakarma sphoṭa saṃyoga ||",
  "S08n732:228": "tato mahāmaṇikulasarvamudrājñānaṃ śikṣayet |",
  "S08n732:229": "atha mahāmudrā bhavanti |",
  "S08n732:230": "yathālekhyānusāratau bhāvayaṃstu mahāmudrāḥ |",
  "S08n732:231": "sarvārthottamaṃ si[dhyati candramaṇḍalamadhyasthāḥ ||",
  "S08n732:232": "tato] mahāmudrāṇāṃ [kriyā bhavanti |]",
  "S08n732:233": "buddhamudrā tu buddhatvaṃ susiddhirvajragarbhayoḥ |",
  "S08n732:234": "ratnāṅka[śyā samākarṣet maṇirāmayānuramet ||1 ||",
  "S08n732:235": "maṇyudagryā saṃtoṣakā] maṇidṛṣṭyārthahārikā |",
  "S08n732:236": "maṇimālābhiṣekā tu maṇisūryā sutejadā ||2 ||",
  "S08n732:237": "cintāmaṇiryathecchadā ratnahāsārthahārikā |",
  "S08n732:238": "dharmaratnā[prāptaṃ dharmaṃ tyā] gāgrī lābhamuttamaṃ ||3 ||",
  "S08n732:239": "ratnakośā mahākośaṃ maṇicakrādhipatyatāṃ |",
  "S08n732:240": "bhāṣāmārgeṇa siddhistu ratnavṛṣṭirmahādhanaṃ ||4 ||",
  "S08n732:241": "maṇipūjā supūjyatvaṃ ratnavarmā dṛḍhaṃkarī |",
  "S08n732:242": "ratnadaṃṣṭrā haredarthaṃ maṇimuṣṭyā tu sidhyati ||5 ||",
  "S08n732:243": "athātra mahāmaṇḍale samayamudrājñānaṃ bhavati |",
  "S08n732:244": "vajraratnamayī mudrā sarvabuddhābhiṣekadā |",
  "S08n732:245": "mahāvajramaṇiṃ badhvā vajraratnaṃ tu sidhyati ||1 ||",
  "S08n732:246": "vajradvikaṃ maṇīkṛtvā dhanaṃ vajradharāllabhet |",
  "S08n732:247": "sā evāṅgu ṣṭhavajreṇa maṇiṃ dadyād hṛdi sthitaṃ ||2 ||",
  "S08n732:248": "kuḍmalāgryā maṇiṃ badhvā lokeśo dhanado bhavet |",
  "S08n732:249": "vajrakarmamaṇindadyān mahāviśvamaṇidhvajaṃ ||3 ||",
  "S08n732:250": "vajradhātvagramaṇinā buddharatnatvamāpnuyāt |",
  "S08n732:251": "samāgragrā pṛṣṭhasaṃkocā vajramaṅguṣṭhabandhataḥ ||4 ||",
  "S08n732:252": "iyaṃ vajramaṇiḥ proktā vajragarbhasya pāṇitaḥ |",
  "S08n732:253": "anayā buddhamātrayā mahāvajramaṇiṃ labhet ||5 ||",
  "S08n732:254": "ratnavajrāṃ samādhāya samamadhyotthitāṅkarāṃ |",
  "S08n732:255": "anayā baddhamātrayā svabhiṣekāpyavāpnuyāt ||6 ||",
  "S08n732:256": "sā eva madhyamānāmakaniṣṭhā kuḍmalīkṛtvā |",
  "S08n732:257": "anayā tu dhanaṃ dadyādavalokitanāmadhṛk ||7 ||",
  "S08n732:258": "vajraratnaprayogeṇa tarjanyaṅguṣṭhakanyasā |",
  "S08n732:259": "madhyamābhyāṃ nakhasandhānān samānāmāṅku rotthitā ||8 ||",
  "S08n732:260": "vajrabandhaṃ dṛḍhīkṛtya tarjanībhyāṃ maṇīkṛtā |",
  "S08n732:261": "prasāritāṅguṣṭhamukhā hṛdi sarvārthasiddhidā ||9 ||",
  "S08n732:262": "vajrabandhaṃ samādhāya madhyamā maṇiyojitā |",
  "S08n732:263": "mudreyaṃ maṇicinhasya maṇiratnapradāyikā ||10 ||",
  "S08n732:264": "sa evāṅkuśayogena tarjanībhyāṃ samandhitā |",
  "S08n732:265": "sarvārthakarṣaṇī mudrā maṇiratnāṅkuśī smṛtā ||11 ||",
  "S08n732:266": "sā eva vali[tāṃ kṛtvā] tarjanyā tarjanī grahā |",
  "S08n732:267": "vāṇākarṣaṇāyogena karṣayan rāgayejjagat ||12 ||",
  "S08n732:268": "sā eva sādhukārā tu tarjanyaṅguṣṭhayojitā |",
  "S08n732:269": "sā evāṅguṣṭhasandhānasaṃcchannāgryāṅgulī tathā ||13 ||",
  "S08n732:270": "aṅguṣṭhāntarayoścaiva punaragryā mukhe kṣaṇāt |",
  "S08n732:271": "maṇidṛṣṭistu sā khyātā dṛṣṭyarthānāṃ prahārikā ||14 ||",
  "S08n732:272": "sarvārthasiddhimālā tu svabhiṣekapradāyikā |",
  "S08n732:273": "sā eva hṛdaye'ṅguṣṭhamukhasandhānayojitā ||15 ||",
  "S08n732:274": "hṛdaye maṇisūryā tu mahātejaḥpradāyikā |",
  "S08n732:275": "mūrdhnisthā ca samānāma patākāgravidāritā ||16 ||",
  "S08n732:276": "mahāvajramaṇi pūrvaṃ sarvāśāparipūrikā |",
  "S08n732:277": "sā eva hāsasaṃsthā tu līlayā parivartitā ||17 ||",
  "S08n732:278": "ratnāṭṭahāsanāmnā vai hāsāt sarvārthakārikā |",
  "S08n732:279": "sarvāgramaṇipadmā tu dhanahārī samādhinā ||18 ||",
  "S08n732:280": "sā evāntyādidānā tu mahādānapradāyikā |",
  "S08n732:281": "adhargatasamāṅguṣṭhatarjanī maṇisaṃsthitā ||19 ||",
  "S08n732:282": "bhaṇikośā haredarthān jagatāṃ vikrameṇa tu |",
  "S08n732:283": "vajrabandhāgracakrā tu samāṅgusthapraveśitā ||20 ||",
  "S08n732:284": "tarjanīmaṇisaṃsthānāccakravartitvadāyikā |",
  "S08n732:285": "sā evāñjalī mukhabandhe samuddhṛtā ||21 ||",
  "S08n732:286": "sa tu sandhāya vācā vai svājñayā harate dhanaṃ |",
  "S08n732:287": "mahāvajramaṇiṃ badhvā ratnavarṣa [pravarṣitā] ||22 ||",
  "S08n732:288": "sarvāṅgulyupastobhā tu catuḥśo varṣate dhanaṃ |",
  "S08n732:289": "mahāvajramaṇiṃ badhvā nṛtyannuṣṇīṣamadhyataḥ ||23 ||",
  "S08n732:290": "saṃpūjya vidhivatsarvai sarvaratnaiḥ saṃpūjyate |",
  "S08n732:291": "[sarvārthasiddhi] mudrāṃ tu kaṇṭhadeśe pariṣvajet ||24 ||",
  "S08n732:292": "maṇibandheti vikhyātā rakṣā kavacinī smṛtā |",
  "S08n732:293": "sā eva sarvasiddhayarthā yakṣayogā mukhasthitā ||25 ||",
  "S08n732:294": "maṇidaṃṣṭreti [vikhyā]tā bhayātsarvārthahāriṇī |",
  "S08n732:295": "vajrabandhaṃ dṛḍhīkṛtya kuñcitāgryā suyantritā ||26 ||",
  "S08n732:296": "saṃgṛhyāṅguṣṭhayoḥ samyag maṇimuṣṭistu siddhidā |",
  "S08n732:297": "pūjāgrasamayānāṃ tu vajradhātuprayogataḥ ||27 ||",
  "S08n732:298": "yathāvanmaṇiyogena samayāgryo'tra kalpitāḥ |",
  "S08n732:299": "madhyamā maṇiyogena tā eva tu vikalpitāḥ ||28 ||",
  "S08n732:300": "ekāṅkuśyādiyogena sarvakarmaprasādhikā || iti ||",
  "S08n732:301": "atha mahāmaṇikuladharmamudrājñānaṃ bhavanti,",
  "S08n732:302": "traḥ,",
  "S08n732:303": "graḥ,",
  "S08n732:304": "triḥ,",
  "S08n732:305": "hrīḥ,",
  "S08n732:306": "śrīḥ, iḥ,",
  "S08n732:308": "raḥ haḥ,",
  "S08n732:309": "dhrīḥ dhīḥ, kṛ,",
  "S08n732:311": "vā, ro,",
  "S08n732:313": "ḍhaḥ, ya, aḥ |",
  "S08n732:314": "ratnamuṣṭiṃ dvidhīkṛtya karmamudrāstu sādhayed || iti ||",
  "S08n732:315": "sarvatathāgatakarmasamayān mahākalparājāt sarvārthasiddhimahāmaṇḍalavidhivistaraḥ samāptaḥ |"
}