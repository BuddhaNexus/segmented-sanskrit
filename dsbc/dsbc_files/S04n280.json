{
  "S04n280:0": "10 kṣayākṣayannāma dharmayautakam",
  "S04n280:1": "tena khalu punaḥ samaya āmrapālīvane bhagavatā dharme nirdiśyamāne,",
  "S04n280:2": "sa maṇḍalamāḍo vistīrṇo viśālo'bhūt ;",
  "S04n280:3": "sā parṣacca suvarṇavarṇa iva saṃniviṣṭā( 'bhūt) |",
  "S04n280:4": "tataḥ āyuṣmānānando bhagavantametadavocat-“bhagavan,",
  "S04n280:5": "atredamāmrapālīvanaṃ vistīrṇaṃca viśālabhūtaṃ,",
  "S04n280:6": "sarvāvatī parṣadapi suvarṇavarṇe dṛśyate |",
  "S04n280:7": "kasya khalvidaṃ pūrvanimittaṃ ?",
  "S04n280:8": "“ bhagavānavocat-“ānanda,",
  "S04n280:9": "idaṃ licchavivimalakīrtimaṃjuśrīkumārabhūtayoḥ prabhūtaparivāreṇa parivṛtayoḥ puraskṛtayostathāgatasamīpā'gamanapūrvanimittaṃ“ |",
  "S04n280:10": "atha licchavirvimalakīrtimaṃjuśrīkumārabhūtametadavocat-“maṃjuśrīḥ,",
  "S04n280:11": "ime mahāsattvā api namasyanti tathāgataṃ dṛśyamānāḥ,",
  "S04n280:12": "tasmāhvāvāṃ tathāgatasya samīpaṃ gamiṣyāvaḥ“ |",
  "S04n280:13": "maṃjuśrīrāha--“kulaputra,",
  "S04n280:14": "gamiṣyāvo yasyedānīṃ kālaṃ manyase“ |",
  "S04n280:15": "tato licchavirvimalakīrtirevaṃrūpam ṛddhyabhisaṃskāramabhisaṃskaroti sma,",
  "S04n280:16": "yathā taissiṃhāsanaissākaṃ sarvāvatīṃ parṣadaṃ dakṣiṇapāṇau pratiṣṭhāpya,",
  "S04n280:17": "yena bhagavāṃstenopasaṃkrāntaḥ |",
  "S04n280:18": "upasaṃkramya,",
  "S04n280:19": "parṣadaṃ bhūmau pratiṣṭhāpayati sma |",
  "S04n280:20": "bhagavataḥ pādau śirasā'bhivandya,",
  "S04n280:21": "saptakṛtvaḥ pradakṣiṇīkṛtyaikānte'sthāt |",
  "S04n280:22": "atha te'pi sugandhakūṭasya tathāgatasya buddhakṣetrādāgatā bodhisattvāḥ siṃhāsanebhyo'vatīrya,",
  "S04n280:23": "bhagavataḥ pādau śirasā'bhivandya,",
  "S04n280:24": "bhagavate kṛtāñjalibhūtā namaskurvanta ekānte'sthuḥ |",
  "S04n280:25": "sarve te'pi bodhisattvā mahāsattvāśca mahāśrāvakāśca siṃhāsanebhyo'vartīya,",
  "S04n280:26": "bhagavataḥ pādau śīrasā'bhivandya,",
  "S04n280:27": "ekānte 'sthuḥ |",
  "S04n280:28": "evameva sarve te śakrabrahmalokapāladevaputrā bhagavataḥ pādau śirasā'bhivandya,",
  "S04n280:29": "ekānte'sthuḥ |",
  "S04n280:30": "tato bhagavān,",
  "S04n280:31": "tān bodhisattvān dharmakathayā saṃpraharṣayitvā,",
  "S04n280:32": "etadavocat--“kulaputrāḥ,",
  "S04n280:33": "svakasvakasiṃhāsaneṣu niṣīdata“ |",
  "S04n280:34": "bhagavataitadukte,",
  "S04n280:35": "te nyaṣīdan |",
  "S04n280:36": "atha bhagavāṃśāriputramāmantrayate sma--“śāriputra,",
  "S04n280:37": "bodhisattvānāṃ varasattvānāṃ vikurvaṇāni nanu tvayā dṛṣṭāni ?",
  "S04n280:38": "“ āha-'dhruvaṃ,",
  "S04n280:39": "bhagavan, dṛṣṭāni“ |",
  "S04n280:40": "bhagavānavocat-“tataste kīdṛśā saṃjñotpannā ?",
  "S04n280:41": "“ āha-“dhruvaṃ,",
  "S04n280:42": "bhagavan tato me'cintyasaṃjñotpannā |",
  "S04n280:43": "teṣāṃ karaṇamevamacintya dṛṣṭaṃ,",
  "S04n280:44": "yathā cintātulanāgaṇanā aśakyāḥ“ |",
  "S04n280:45": "atha bhagavantamāyuṣmānānanda etadavocat--“bhagavan,",
  "S04n280:46": "apūrvaghrāto gandhaḥ śrūyamāṇaḥ,",
  "S04n280:47": "īdṛśo'sti kasya gandhaḥ ?",
  "S04n280:48": "“ bhagavān avocat-“ānanda,",
  "S04n280:49": "te bodhisattvāḥ kāyasya sarvaromakūpebhya (idṛśaṃ)",
  "S04n280:50": "gandhaṃ niḥśvasanti“ |",
  "S04n280:51": "śāriputro'pyāha-“āyuṣmanānanda,",
  "S04n280:52": "asmatkāyasya sarvaromakūpebhyo'pīdṛśo gandho niścarati“ |",
  "S04n280:53": "āha- “kuto gandha āgataḥ ?",
  "S04n280:54": "“ āha-“ayaṃ licchavirvimalakīrtiḥ sugandhakūṭasya tathāgatasya sarvagandhasugandhālokadhātorbuddhatrādbhojanamādatte sma |",
  "S04n280:55": "paribhuktvā,",
  "S04n280:56": "sarveṣāṃ,",
  "S04n280:57": "kāyādīdṛśo gandho niścarati“ |",
  "S04n280:58": "tata āyuṣmānānando licchavi vimalakīrtimetadavocat-“ayaṃ gandhaḥ kiyacciramāviṣkaraṇamāyāti ?",
  "S04n280:59": "“ āha-“yāvadannamajīrṇam |",
  "S04n280:60": "ānanda āha-“kiyacciracaritaṃ tadannaṃ jīrṇa bhaviṣyati ?",
  "S04n280:61": "“ āha-“saptāharātrāntare jīrṇa bhaviṣyati |",
  "S04n280:62": "tato'pi yāvatsaptāhamevabhojaḥ parisfuṭaṃ bhaviṣyati |",
  "S04n280:63": "ajīrṇe'pi ( bhojane )",
  "S04n280:64": ", na kācit pīḍā jāyate |",
  "S04n280:65": "“yaiśca bhadanta ānanda bhikṣubhiranavakrāntaniyāmairetadbhojanaṃ bhuktam ,",
  "S04n280:66": "teṣāmevāvakrāntaniyāmānāṃ pariṇaṃsyati |",
  "S04n280:67": "yairavakrāntaniyāmairetadbhojanaṃ bhuktaṃ,",
  "S04n280:68": "yāvatte'parimuktacittāḥ“ ( teṣān- )",
  "S04n280:69": "na pariṇaṃsyati |",
  "S04n280:70": "yairanutpāditabodhircittaiḥ sattvai paribhuktam |",
  "S04n280:71": "' teṣāmutpāditabodhicittānāṃ pariṇaṃsyati |",
  "S04n280:72": "yairutpāditabodhicittairbhuktam ' teṣāṃ nāpratilabdhakṣāntikānāṃ pariṇaṃsyati |",
  "S04n280:73": "yaiḥ pratilabdhakṣāntikairbhuktam ,",
  "S04n280:74": "teṣāmekajātipratibaddhānāṃ pariṇaṃsyati |",
  "S04n280:75": "“bhadantānanda,",
  "S04n280:76": "tadyathāpi nāmasarannāma bhaiṣajyamudare'vatīrya,",
  "S04n280:77": "yāvat sarvāṇi viṣāṇyanapagatāni, (tāvan-)",
  "S04n280:78": "na pariṇaṃsyati;",
  "S04n280:79": "tadbhaiṣajyaṃ paścāt pariṇaṃsyati |",
  "S04n280:80": "evameva, bhadantānanda,",
  "S04n280:81": "yāvat sarvakleśaviṣāṇyanapagatāni,",
  "S04n280:82": "tadbhojananna pariṇaṃsyati |",
  "S04n280:83": "tadbhojanaṃ paścāt kevalaṃ pariṇaṃsyati |“",
  "S04n280:84": "tata āyuṣmānānando bhagavantametadavocat--“idam,",
  "S04n280:85": "bhagavan,",
  "S04n280:86": "bhojanaṃ hi buddhakārya karoti“ |",
  "S04n280:87": "āmantrayate sma-“tat tathā,",
  "S04n280:88": "ānanda; yathā vadasi,",
  "S04n280:89": "tat tatheti |",
  "S04n280:90": "“saṃvidyante,",
  "S04n280:91": "ānanda,",
  "S04n280:92": "buddhakṣetrāṇi,",
  "S04n280:93": "yeṣu bodhisattvā buddhakārya kurvanti;",
  "S04n280:94": "saṃvidyante buddhakṣetrāṇi,",
  "S04n280:95": "yeṣu prabhayā buddhakārya kṛtaṃ,",
  "S04n280:96": "..... yeṣu bodhivṛkṣeṇa... ,",
  "S04n280:97": ".....tathāgatalakṣaṇarūpadarśanena....,",
  "S04n280:98": "..... ......cīvareṇa.....,",
  "S04n280:99": "bhojyena....... ,",
  "S04n280:100": ".... jalena..... ,",
  "S04n280:101": "...... udyānena......,",
  "S04n280:102": "..... vimānena..... ,",
  "S04n280:103": ".... kūṭāgāreṇa buddhakārya kṛtaṃ;",
  "S04n280:104": "saṃvidyante ca ānanda,",
  "S04n280:105": "buddhakṣetrāṇi,",
  "S04n280:106": "yeṣu nirmāṇena buddhakārya kṛtaṃ |",
  "S04n280:107": "ānanda, saṃvidyante punarbuddhakṣetrāṇi, ( yeṣv )",
  "S04n280:108": "ākāśena buddhakārya kṛtaṃ |",
  "S04n280:109": "evamevā'kāśāntarīkṣaṃ buddhakārya kṛtaṃ |",
  "S04n280:110": "anena te sattvā vaineyikā bhavanti“ |",
  "S04n280:111": "“evameva, ānanda,",
  "S04n280:112": "svapnapratibimbodakacandrapratiśrutkāmāyāmarīcyudāharaṇākṣaraniruktidarśanena tebhyaḥ sattvebhyo buddhakārya kṛtaṃ |",
  "S04n280:113": "saṃvidyante'pi buddhakṣetrāṇi,",
  "S04n280:114": "yeṣvakṣaravijñaptyā buddhakārya kṛtaṃ |",
  "S04n280:115": "ānanda, yatrāvacanānabhilāpānidarśanānudāhāreṇa tebhyaḥ sattvebhyo buddhakārya kṛtaṃ, (tatra)",
  "S04n280:116": "evaṃ pariśuddhabuddhakṣetrāṇi saṃvidyante |",
  "S04n280:117": "“bhagavatām,",
  "S04n280:118": "ānanda buddhānām īryāpathopabhogaparibhogena sattvadamanārthamakṛtabuddhakārya kiñcinnāsti |",
  "S04n280:119": "ānanda, taiścaturbhirmāraiśca caturaśītīśatasahasraiśca kleśamukhaiḥ, (yaiḥ)",
  "S04n280:120": "sattvāḥ saṃkliṣṭāḥ,",
  "S04n280:121": "sarvaistairbuddhā bhagavanto buddhakārya kurvanti |",
  "S04n280:122": "“idaṃ hyānanda,",
  "S04n280:123": "sarvabuddhadharmamukhapraveśo nāma dharmamukham |",
  "S04n280:124": "te'smin dharmamukhe praviṣṭā bodhisattvāḥ sarvodāraguṇavyūhānvitabuddhakṣetreṣu na ca dīnā vottamā vā |",
  "S04n280:125": "sarvodāraguṇavyūhānvitabuddhakṣetreṣu ( te )",
  "S04n280:126": ", na codagrā vā garvitā vā,",
  "S04n280:127": "tathāgateṣu pratimānam utpādayanti |",
  "S04n280:128": "bhagavanto buddhā ( yathā )",
  "S04n280:129": "sarvadharmasamatā'dhigatāḥ sattvaparipācanārthāya nānāprakārabuddhakṣetrāṇi darśayanti,",
  "S04n280:130": "tadāścaryam |",
  "S04n280:131": "“ānanda, tadyathāpi nāma buddhakṣetrāṇāṃ guṇā anyo'nyaṃ nānāvidhāḥ,",
  "S04n280:132": "ki tu kriyāmārgeṇa prasāritabuddhakṣetrāṇyākāśaṃc ābhinnāni |",
  "S04n280:133": "evameva, ānanda,",
  "S04n280:134": "tathāgatānāṃ rūpakāyā nānāvidhāḥ,",
  "S04n280:135": "paraṃ tu tathāgatānāmasaṃgajñānaṃ hyābhinnam |",
  "S04n280:136": "“ānanda, sarvabuddhānāṃ rūpavarṇatejaḥ kāyalakṣaṇābhijātaśīlasamādhiprajñāvimuktijñānadarśanabalavaiśāradyā-('veṇika-)",
  "S04n280:137": "buddhadharmamahāmaitrīmahākaruṇāhitābhiprāyeryāpathacaryāmārgā'yuṣpramāṇadharmadeśanāsattvaparipācanasattvavimocana-( buddha- )",
  "S04n280:138": "kṣetrapariśodhanāni sarvabuddhadharmapariniṣpanne samāni |",
  "S04n280:139": "atas ( tathāgatāḥ )",
  "S04n280:140": "samyaksaṃbuddha ityucyante, (ucyante)",
  "S04n280:141": "tathāgatā buddhā iti |",
  "S04n280:142": "“sukhamavagantum ,",
  "S04n280:143": "ānanda,",
  "S04n280:144": "teṣāṃ trayāṇāṃ vākyānāṃ yadarthavyāsaśca vacanavibhajanaṃ,",
  "S04n280:145": "tanna sukaram ,",
  "S04n280:146": "yadyapyāyuṣpramāṇante kalpasaṃnihitaṃ (syāt) |",
  "S04n280:147": "(ye) trisāhasra ( mahāsāhasralokadhātv - )",
  "S04n280:148": "antarbhūtāḥ sattvāḥ ( syuḥ )",
  "S04n280:149": ", tvamivā'nando bahuśrutānāṃ smṛtidhāraṇīprāptānāmagratāṃ prāptāḥ,",
  "S04n280:150": "sarve ta ānandapratirūpakasattvāḥ kalpamapi darśyamānāsteṣāṃ trayāṇāṃ vākyānāṃ--'samyaksaṃbuddhaḥ,",
  "S04n280:151": "tathāgataḥ,",
  "S04n280:152": "buddha,",
  "S04n280:153": "iti-niyatārtham avagantumasamarthāḥ |",
  "S04n280:154": "tathā hyānanda,",
  "S04n280:155": "buddhabodhirapramāṇā,",
  "S04n280:156": "acintye tathāgatānāṃ prajñā pratibhānañca“ |",
  "S04n280:157": "atha bhagavantamāyuṣmānānanda etatvocat--“bhagavan,",
  "S04n280:158": "adyāgreṇa 'bahuśrutānām agryo'ham' iti na pratijānāmi “ |",
  "S04n280:159": "bhagavānavocat--“dainyam,",
  "S04n280:160": "ānanda, motpādaya |",
  "S04n280:161": "tat kasya hetoḥ ?",
  "S04n280:162": "śrāvakeṣu, na kintu bodhisattveṣu,",
  "S04n280:163": "tvāṃ samanvāhṛtya,",
  "S04n280:164": "'bahuśrutānāmagryo ('sī-)",
  "S04n280:165": "' tyākhyātam mayā |",
  "S04n280:166": "ānanda, bodhisattv ekṣaṇaṃ tu nikṣipa;",
  "S04n280:167": "te hi paṇḍitaiḥ pramāṇagrāhyāḥ |",
  "S04n280:168": "sarvasamudrāṇām ,",
  "S04n280:169": "ānanda,",
  "S04n280:170": "gambhīratāṃ pramātuṃ śakyam,",
  "S04n280:171": "paraṃ tu bodhisattvānāṃ prajñājñānasmṛtidhāraṇīpratibhānagambhīratāṃ pramātunna śakyam |",
  "S04n280:172": "“ānanda, upekṣā'stu te bodhisattvacaryāsu |",
  "S04n280:173": "tat kasya hetoḥ ? (yaḥ)",
  "S04n280:174": ", ānanda, anena licchavirvimalakīrtinaikapūrvāhṇe darśito vyūhaḥ,",
  "S04n280:175": "sarva ṛddhiprāptaśrāvakāśca pratyekabuddhāḥ kalpānāmapi śatasahasrakoṭīḥ sarvarddhinirmāṇaprātihāryaiḥ ( taṃ )",
  "S04n280:176": "darśayitunna śaknuvanti |“",
  "S04n280:177": "tatassarve te tathāgatasya sugandhakūṭasya buddhakṣetrādāgatāḥ pragṛhītāñjalibodhisattvāstathāgatamabhivanditvā,",
  "S04n280:178": "etadvacanamavocan--“bhagavan,",
  "S04n280:179": "vayamatrāsmin buddhakṣetra avaropitahīnasaṃjñāmanasikārān prahātumicchāmaḥ |",
  "S04n280:180": "tat kasya hetoḥ ?",
  "S04n280:181": "bhagavatāṃ buddhānām,",
  "S04n280:182": "bhagavan,",
  "S04n280:183": "buddhaviṣay opāyakauśalyamacintyam |",
  "S04n280:184": "te sarvasattvaparipācanārtha yathā kāmaḥ,",
  "S04n280:185": "tathā tathā kṣetravyūhān deśayanti |",
  "S04n280:186": "asmabhyam, asmatsarvagandhasugandhālokadhātuṃ gatvā,",
  "S04n280:187": "bhagavān bhagavadanusmṛtyāvahadharmayautakaṃ dadātu“ |",
  "S04n280:188": "etadavocan |",
  "S04n280:189": "bhagavānāmantryate sma--“kulaputrāḥ,",
  "S04n280:190": "asti kṣayākṣayannāma bodhisattvavimokṣaḥ |",
  "S04n280:191": "tasmin yuṣmābhiḥ śikṣitavyam |",
  "S04n280:192": "sa katamaḥ ? kṣayo nāma hi saṃskṛtam,",
  "S04n280:193": "asaṃskṛtam hyakṣayaḥ |",
  "S04n280:194": "tasmin bodhisattvena saṃskṛtanna kṣapayitavyam,",
  "S04n280:195": "asaṃskṛte na sthātavyam |",
  "S04n280:196": "“tasmin saṃskṛtākṣayo hi tadyathā-mahāmaitryavināśaḥ,",
  "S04n280:197": "mahākaruṇā'nutsarjanam,",
  "S04n280:198": "adhyāśayasaṃviveśitasya sarvajñacittasyāsampramoṣaḥ,",
  "S04n280:199": "sattvaparipācane'khedaḥ,",
  "S04n280:200": "saṃgrahavastūnāmanutsargaḥ,",
  "S04n280:201": "saddharmaparigrahārtha kāyajivitotsargaḥ,",
  "S04n280:202": "kuśalamūleṣvasaṃtuṣṭiḥ,",
  "S04n280:203": "pariṇāmanākauśalye niyojanam ,",
  "S04n280:204": "dharmaparyeṣaṇāyāmakausīdyam,",
  "S04n280:205": "dharmadeśanāyāmācāryamuṣṭayakaraṇam ,",
  "S04n280:206": "tathāgatadarśanapūjā'rthodyogaḥ,",
  "S04n280:207": "saṃcintyopapattyā'trāsaḥ.,",
  "S04n280:208": "saṃpattyāṃ ca vipattyāmanunnatiranavanatā,",
  "S04n280:209": "aśikṣiteṣvanatimanyanā ca śikṣiteṣu śastarīva priyacintā,",
  "S04n280:210": "sfītakleśeṣu yoniśa upasaṃhāraḥ,",
  "S04n280:211": "viveka āramaśca tasminaśleṣaḥ,",
  "S04n280:212": "svasukha anassaktiścā'saktiḥ parasukhe,",
  "S04n280:213": "dhyānasamādhisamapattiṣvavīcisaṃjñā,",
  "S04n280:214": "saṃsāra udyānanirvāṇasaṃjñā,",
  "S04n280:215": "yācakeṣu kalyāṇamitrasaṃjñā,",
  "S04n280:216": "sarvasvaparityāge sarvajñatāpūraṇasaṃjñā,",
  "S04n280:217": "duḥśīleṣu guptisaṃjñā,",
  "S04n280:218": "pāramitāsu mātṛpitṛsaṃjñā,",
  "S04n280:219": "bodhipakṣyadharmeṣu svāmisevāsaṃjñā sarvakuśalamūlasaṃcayenāsantuṣṭiśca sarvabuddhakṣetra guṇaiḥ svakṣetraniṣpādanā,",
  "S04n280:220": "lakṣaṇānuvyañjanaparipūraṇārtham anargaḍayajñavisarjanam,",
  "S04n280:221": "sarvapāpākaraṇena kāyavākcittālaṅkāraḥ,",
  "S04n280:222": "kāyavākcittapariśuddhyā'saṃkhyeyakalpān saṃsaraṇam,",
  "S04n280:223": "cittaparākrameṇāpramāṇabuddhaguṇaśravaṇe'navalīnatā,",
  "S04n280:224": "kleśaśatrunigrahāya tīkṣṇaprajñāśastradhāraṇam,",
  "S04n280:225": "sarvasattvabhāraharaṇāya skandhadhātvāyatanā'jñā,",
  "S04n280:226": "mārasenāṃ hantuṃ vīryyajvalanam,",
  "S04n280:227": "niradhimānatāyai jñānaiṣaṇā,",
  "S04n280:228": "dharmodgrahaṇārtham alpecchatā ca santuṣṭiḥ,",
  "S04n280:229": "sarvalokasantoṣaṇāya sarvalokadharmāsaṃbhedaḥ,",
  "S04n280:230": "lokena saha sāmagrīkaraṇārtha sarveryāpathāvināśaḥ,",
  "S04n280:231": "sarvakriyāsamprakāśanāyābhijñopasaṃhāraḥ,",
  "S04n280:232": "sarvaśrutadhāraṇāya dhāraṇīsmṛtijñānāni,",
  "S04n280:233": "sarvasattvasaṃśayacchedanāyendriyavarāvarajñānam,",
  "S04n280:234": "dharmadeśanāyā apratihatādhiṣṭhānam,",
  "S04n280:235": "pratibhānaprāptisulābhenāpratihatapratibhānam,",
  "S04n280:236": "kuśalakarmapathapariśuddhyā devamanuṣyasampattyāsvādanam caturapramāṇaprabhāvanayā brahmamārgapratiṣṭhāpanam ,",
  "S04n280:237": "dharmadeśanā'bhyarthanayā cānumodanāsādhukāreṇa buddhasvarapratilabhbhaḥ,",
  "S04n280:238": "kāyavāgmanaḥ saṃvareṇa viśeṣagāmitayā ca sarvadharmāśleṣeṇa buddheryāpathapratilambhaḥ,",
  "S04n280:239": "bodhisattvasaṃghasaṃgraheṇa mahāyānāvatāraṇatā,",
  "S04n280:240": "sarvaguṇāvipraṇāśenāpramādaḥ |",
  "S04n280:241": "kulaputrāḥ, (yo)",
  "S04n280:242": "bodhisattva evaṃ hi dharmābhiyuktaḥ, (sa)",
  "S04n280:243": "bodhisattvaḥ saṃskṛtanna kṣapayanti |",
  "S04n280:244": "“kim asaṃskṛte'sthānam ?",
  "S04n280:245": "yadā śūnyatāyāṃ vyantīkaraṇam,",
  "S04n280:246": "śūnyatāsākṣātkaraṇantu nāsti;",
  "S04n280:247": "animittavyantīkaraṇam,",
  "S04n280:248": "paraṃ tvanimittasākṣātkaraṇannāsti;",
  "S04n280:249": "apraṇihitavyantīkaraṇam,",
  "S04n280:250": "ki tvapraṇihitasākṣātkaraṇannāsti;",
  "S04n280:251": "anabhisaṃskāravyantī-karaṇam ,",
  "S04n280:252": "anabhisaṃskārasākṣātkaraṇantu nāsti |",
  "S04n280:253": "“anityatāpratyavekṣā,",
  "S04n280:254": "paraṃ tu kuśalamūlāsantuṣṭiḥ;",
  "S04n280:255": "duḥkhapratyavekṣā,",
  "S04n280:256": "kiṃ tu saṃcintyopapattiḥ;",
  "S04n280:257": "nairātmyapratyavekṣā,",
  "S04n280:258": "ātmaparityāgastu nāsti |",
  "S04n280:259": "“śāntipratyavekṣā,",
  "S04n280:260": "paraṃ tūpaśamānutthāpanam;",
  "S04n280:261": "vivekapratyavekṣā,",
  "S04n280:262": "ki tu kāyacittenautsukyam;",
  "S04n280:263": "anālayapratyavekṣā,",
  "S04n280:264": "api tu śucidharmālayapratikṣepo nāsti;",
  "S04n280:265": "anutpādapratyavekṣā,",
  "S04n280:266": "sattvānāṃ tu bhārādānadhāraṇam;",
  "S04n280:267": "anāsravapratyavekṣā,",
  "S04n280:268": "paraṃ tu saṃsāraprabandhotthāpanakaraṇam ;",
  "S04n280:269": "apracārapratyavekṣā,",
  "S04n280:270": "sattvaparipācanārtha pracārotpādaḥ ;",
  "S04n280:271": "nairātmyapratyavekṣā,",
  "S04n280:272": "api tu sattvamahākaruṇā'nutsargaḥ;",
  "S04n280:273": "aprarohaṇapratyavekṣā,",
  "S04n280:274": "api tu khalu punaḥ śrāvakaniyatyapātaḥ |",
  "S04n280:275": "“(sarvadharmeṣu )",
  "S04n280:276": "tucchariktaniḥsārāsvāmikāniketapratyavekṣā,",
  "S04n280:277": "paraṃ tvatucchapuṇye cāriktajñāne ca paripurṇasaṃkalp ( eṣu )",
  "S04n280:278": "ca svayambhūjñānābhiṣeke ca svayambhūjñānābhiyoge ca nītārthabuddhagotre pratiṣṭhā |",
  "S04n280:279": "kulaputrāḥ,",
  "S04n280:280": "evaṃ hi tādṛśadharmādhimuktabodhisattvo'saṃskṛte na tiṣṭhati,",
  "S04n280:281": "saṃskṛtañcāpi na kṣapayati |",
  "S04n280:282": "punaraparaṃ,",
  "S04n280:283": "kulaputrāḥ,",
  "S04n280:284": "bodhisattvaḥ puṇyasambhārasya samabhinirhārārtham asaṃskṛte na tiṣṭhati,",
  "S04n280:285": "jñānasambhārasamabhinirhārārtha saṃskṛtanna kṣapayati |",
  "S04n280:286": "mahāmaitrī samanvāgataḥ ( so )",
  "S04n280:287": "'saṃskṛte na tiṣṭhati,",
  "S04n280:288": "mahākaruṇāsamanvāgataḥ (sa)",
  "S04n280:289": "saṃskṛtanna kṣapayati |",
  "S04n280:290": "“sattvaparipācanārthāya (so)",
  "S04n280:291": "'saṃskṛte na tiṣṭhati,",
  "S04n280:292": "buddhadharmādhimuktikāraṇāt (sa)",
  "S04n280:293": "saṃskṛtanna kṣapayati |",
  "S04n280:294": "buddhalakṣaṇaparipūraṇārtham asaṃskṛte na tiṣṭhati,",
  "S04n280:295": "sarvajñajñānaparipūraṇārtha saṃskṛtanna kṣapayati |",
  "S04n280:296": "upāyakauśalyakāraṇādasaṃskṛte na tiṣṭhati,",
  "S04n280:297": "prajñāsuniścitaḥ (sa)",
  "S04n280:298": "saṃskṛtanna kṣapayati |",
  "S04n280:299": "buddhakṣetrapariśodhanārthamasaṃskṛte na tiṣṭhati,",
  "S04n280:300": "buddhādhiṣṭhānakāraṇāt saṃskṛtanna kṣapayati |",
  "S04n280:301": "sattvārthānubhavakāraṇādasaṃskṛte na tiṣṭhati,",
  "S04n280:302": "dharmārtha samprakāśanakāraṇāt saṃskṛtanna kṣapayati |",
  "S04n280:303": "“kuśalamūlasaṃcayārthāyāsaṃskṛte na tiṣṭhati,",
  "S04n280:304": "kuśalamūlavāsanākāraṇāt saṃskṛtanna kṣapayati |",
  "S04n280:305": "praṇidhānaparipūraṇārthamasaṃskṛte na tiṣṭhati,",
  "S04n280:306": "apraṇihitakāraṇāt saṃskṛtanna kṣapayati |",
  "S04n280:307": "āśayapariśuddhikāraṇādasaṃskṛte na tiṣṭhati,",
  "S04n280:308": "adhyāśayapariśuddhikāraṇāt saṃskṛtanna kṣapayati |",
  "S04n280:309": "pañcabhijñāvikrīḍanatākāraṇād asaṃskṛte na tiṣṭhati,",
  "S04n280:310": "buddhajñānasya ṣaḍabhijñā'rthāya saṃskṛtanna kṣapayayi |",
  "S04n280:311": "“pāramitāsaṃcayaparipūraṇārtham asaṃskṛte na tiṣṭhati,",
  "S04n280:312": "kālaparipūrikāraṇāt saṃskṛtanna kṣapayati |",
  "S04n280:313": "dharmadhanasaṃgrahārthamasaṃskṛte na tiṣṭhati,",
  "S04n280:314": "prādeśikadharmāspṛhaṇatākāraṇāt saṃskṛtanna kṣapayati |",
  "S04n280:315": "dharmabhaiṣajyasaṃgrahārthamasaṃskṛte na tiṣṭhati,",
  "S04n280:316": "yathāyogaṃ dharmabhaiṣajyaprayogārthāya saṃskṛtanna kṣapayati |",
  "S04n280:317": "“pratijñādhairyārthāyāsaṃskṛte na tiṣṭhati;",
  "S04n280:318": "pratijñāhānyāḥ paścāt (yathā)",
  "S04n280:319": "aghigaccheta, (sa)",
  "S04n280:320": "saṃskṛtanna kṣapayati |",
  "S04n280:321": "sarva dharmauṣadhyādhānārthāyāsaṃskṛte na tiṣṭhati,",
  "S04n280:322": "evam mṛdudharmauṣadhaprayogārtha saṃskṛtanna kṣapayati |",
  "S04n280:323": "sa sarvakleśarogaparijñānakāraṇādasaṃskṛte na tiṣṭhati,",
  "S04n280:324": "sarvarogasaṃśamanārtha saṃskṛtakṣayannecchati |",
  "S04n280:325": "kulaputrāḥ,",
  "S04n280:326": "ityevaṃ bodhisattvaḥ saṃskṛtanna kṣapayati cāsaṃskṛte na tiṣṭhati |",
  "S04n280:327": "sa hi bodhisattvānāṃ kṣayākṣayannāma vimokṣaḥ |",
  "S04n280:328": "tasmin, satpuruṣāḥ,",
  "S04n280:329": "yuṣmābhirapi yogaḥ karaṇīyaḥ“ |",
  "S04n280:330": "atha te bodhisattvāḥ,",
  "S04n280:331": "imamupadeśaṃ śrutvā tuṣṭā udagrā āttamanasaḥ pramuditāḥ prītisaumanasyajātāḥ,",
  "S04n280:332": "bhagavatpūjanārthaca tebhyo bodhisattvebhyaścāsmai dharmaparyāyāya pūjanārthaṃ |",
  "S04n280:333": ", sarvamimaṃ trisāhasramahāsāhasralokadhātuṃ sarvānekacūrṇagandhadhūpapuṣṣairjānumātram ācchādayanti sma |",
  "S04n280:334": "bhagavataḥ parṣanmaṇḍalamabhikīrya,",
  "S04n280:335": "bhagavataḥ pādau śirasābhivandya,",
  "S04n280:336": "bhagavate triḥpradakṣiṇīkṛtya,",
  "S04n280:337": "udānamudānayāmāsuḥ |",
  "S04n280:338": "tatas ( te )'smādbuddhakṣetrādantarhitā ekakṣaṇalavamuhūrtena tasyāṃ sarvagandhasugandhāyāṃ lokadhātvānnyaṣīdan |"
}