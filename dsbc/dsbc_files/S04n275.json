{
  "S04n275:0": "5 acintyavimokṣanirdeśaḥ",
  "S04n275:1": "athāyuṣmataḥ śāriputrasyaivaṃ bhavati sma-'yadyasmin gṛha āsanānyapi na syuḥ,",
  "S04n275:2": "ime bodhisattvāśca mahāśrāvakāḥ kutra niṣīdanti ?",
  "S04n275:3": "' tato licchavirvimalakīrtirāyuṣmataḥ śāriputrasya cittavitarka jñātvā,",
  "S04n275:4": "āyuṣmantaṃ śāriputramevamavocat-",
  "S04n275:5": "“bhadanta śāriputra,",
  "S04n275:6": "ki dharmārthika āgato'si ?",
  "S04n275:7": "āhosvidāsanārthikaḥ ?",
  "S04n275:8": "“ āha-“dharmārthika āgataḥ,",
  "S04n275:9": "nāsmyāsanārthikaḥ“ |",
  "S04n275:10": "avocad-“bhadanta śāriputra,",
  "S04n275:11": "yadyato yo dharmārthikaḥ so 'pi svakāyārthiko na syāt ,",
  "S04n275:12": "āsanachandīkṣaṇaṃ kuta āgatam ?",
  "S04n275:13": "bhadanta śāriputra,",
  "S04n275:14": "yo dharmakāmaḥ,",
  "S04n275:15": "sa hi rūpavedanāsaṃjñāsaṃskāravijñānakāmo nāsti,",
  "S04n275:16": "skandhadhātvāyatanakāmo nāsti |",
  "S04n275:17": "yo dharmakāmaḥ,",
  "S04n275:18": "sa kāmarūpārūpyadhātukāmo nāsti, |",
  "S04n275:19": "yo dharmakāmaḥ,",
  "S04n275:20": "sa buddhabhiniveśakāmo nāsti,",
  "S04n275:21": "dharmasaṃghābhiniveśakāmo nāsti |",
  "S04n275:22": "“bhadanta śāriputra,",
  "S04n275:23": "punaraparaṃ yo dharmakāmaḥ,",
  "S04n275:24": "sa duḥkhaparijñānakāmo nāsti,",
  "S04n275:25": "samudayaprahāṇakāmo nāsti,",
  "S04n275:26": "nirodhasākṣātkārakāmo nāsti,",
  "S04n275:27": "mārgabhāvanākāmo nāsti |",
  "S04n275:28": "tat kasya hetoḥ ?",
  "S04n275:29": "dharmo hyaprapañca'nakṣaraḥ;",
  "S04n275:30": "tato yad-'duḥkhaṃ parijñātavyam,",
  "S04n275:31": "samudāyaḥ prahātavyaḥ,",
  "S04n275:32": "nirodhaḥ sākṣātkartavyaḥ,",
  "S04n275:33": "mārgo bhāvayitavya' ityuttarikaraṇīyaṃ,",
  "S04n275:34": "taddharmakāmo nāsti,",
  "S04n275:35": "tadhi prapañcakāmaḥ |",
  "S04n275:36": "“bhadanta śāriputra,",
  "S04n275:37": "dharmo hyupaśāntaśca praśāntaḥ,",
  "S04n275:38": "tato ya utpādavināśanasamudācāraḥ,",
  "S04n275:39": "sa dharmakāmo nāsti,",
  "S04n275:40": "vivekakāmo nāsti;",
  "S04n275:41": "sa utpādavināśakāmaḥ |",
  "S04n275:42": "bhadanta śāriputra,",
  "S04n275:43": "punaraparaṃ dharmo' rajo virajaḥ;",
  "S04n275:44": "tataḥ kaściddharmaśced yasmin anunayas-( syād- )",
  "S04n275:45": "antamaśo nirvāṇe'pi,",
  "S04n275:46": "sa hi dharmakāmo nāsti;",
  "S04n275:47": "sa 'rāgarajaḥ kāmaḥ' |",
  "S04n275:48": "dharmo viṣayo nāsti |",
  "S04n275:49": "yā viṣayagaṇanā,",
  "S04n275:50": "sā dharmakāmo nāsti;",
  "S04n275:51": "sa viṣayakāmaḥ |",
  "S04n275:52": "dharmo hyanāvyūho'nirvyuhaḥ;",
  "S04n275:53": "kaściddharmo yasminabhigrahaṇaṃ cotsargaḥ,",
  "S04n275:54": "sa dharmakāmo nāsti;",
  "S04n275:55": "sa hyabhigrahaṇotsargakāmaḥ |",
  "S04n275:56": "“dharmo'nālayaḥ;",
  "S04n275:57": "ya ālayārāmāḥ,",
  "S04n275:58": "te na dharmakāmāḥ,",
  "S04n275:59": "te hyālayakāmāḥ |",
  "S04n275:60": "dharmo'nimittaḥ śūnyaḥ;",
  "S04n275:61": "yeṣāṃ vijñānanimittānugamanam,",
  "S04n275:62": "te na dharmakāmāḥ,",
  "S04n275:63": "te nimittakāmāḥ |",
  "S04n275:64": "dharmo'sahavāsaḥ;",
  "S04n275:65": "ye keciddharmeṇa saha viharanti,",
  "S04n275:66": "te na dharmakāmāḥ,",
  "S04n275:67": "te vihārakāmāḥ |",
  "S04n275:68": "dharmo dṛṣṭaśrutamatavijñātannāsti;",
  "S04n275:69": "ye dṛṣṭaśrutamatavijñāte caranti te dṛṣṭaśrutamatavijñātakāmāḥ,",
  "S04n275:70": "na tu dharmakāmāḥ |",
  "S04n275:71": "“bhadanta śāriputra,",
  "S04n275:72": ",",
  "S04n275:73": "dharmassaṃskṛtāsaṃskṛtannāsti;",
  "S04n275:74": "ye saṃskṛtāvacarāḥ te na dharmakāmāḥ,",
  "S04n275:75": "te saṃskṛragrahaṇakāmāḥ |",
  "S04n275:76": "bhadanta śāriputra,",
  "S04n275:77": "ata iccheśceddharma,",
  "S04n275:78": "tvayā sarvadharmā apratikāṃkṣitavyāḥ“ |",
  "S04n275:79": "asmin dharmopadeśe nirdiśyamāne,",
  "S04n275:80": "devaputrāṇām pañcaśata( sya )",
  "S04n275:81": "dharmeṣu viśuddhaṃ dharmacakṣurudapādi |",
  "S04n275:82": "atha licchavirvimalakīrtirmajuśrīkumārabhūtamabravīt-“maṃjuśrīḥ,",
  "S04n275:83": "daśadikṣu śatasahasrāṇyasaṃkhyeyāni buddhakṣetrāṇi buddhakṣetracārikāṃ caritvā,",
  "S04n275:84": "kasmin buddhakṣetre sarvottamāni sarvaguṇasampannāni siṃhāsanāni tvayā dṛṣṭāni?",
  "S04n275:85": "“ evamavocat |",
  "S04n275:86": "maṃjuśrīkumārabhūto licchavi bimalakīrtimetadavocat-“kulaputra,",
  "S04n275:87": "itaḥ pūrvāsmin dvātriśad-gaṅgānadīvālukāsamāni buddhakṣetrāṇyatikramya,",
  "S04n275:88": "asti merudhvajo nāma lokadhātuḥ |",
  "S04n275:89": "tatramerupradīpa rājo nāma tathāgatastiṣṭhiti dhriyate yāpayati |",
  "S04n275:90": "tasya tathāgatasya kāya( pramāṇaṃ )",
  "S04n275:91": "caturaśītiryojanaśatasahasrāṇī |",
  "S04n275:92": "tasya bhagavatassiṃhānapramāṇamaṣṭaṣaṣṭiryojanaśatasahasrāṇi |",
  "S04n275:93": "teṣāṃ bodhisattvānāṃ kāya( pramāṇam )",
  "S04n275:94": "api dvicatvāriṃśadyojanaśatasahasrāṇi |",
  "S04n275:95": "teṣāṃ bodhisattvānāṃ siṃhāsana( pramāṇam )",
  "S04n275:96": "api caturtriśadyojanaśatasahasrāṇi |",
  "S04n275:97": "kulaputra, tasmiṃstasya merupradīparājasya tathāgatasya buddhakṣetre merudhvaje lokadhātau siṃhāsanāni santi sarvottamāni sarvaguṇasampannāni“ |",
  "S04n275:98": "tatastena khalu samayena tādṛśamabhiprāyaṃ sañcintya,",
  "S04n275:99": "licchavinā vimalakīrtinā'syā evaṃrupardvividhyā abhisaṃskāro'bhisaṃskṛtaḥ, ( yathā )",
  "S04n275:100": "merudhvajāllokadhātorbhagavatā merupradīparājena tathāgateta dvātriśatsiṃhāsanasahasrāṇyanupreṣitāni-etāvadunnatārohāṇyetāvadviśālānyetāvaddarśanīyāni,",
  "S04n275:101": "yāni tairbodhisattvaiśca tairmahāśrāvakaiśca taiḥśakrabrahmalokapāladevaputrairadṛṣṭapūrvāṇi |",
  "S04n275:102": "tānyuparivihāyasa āgatya,",
  "S04n275:103": "licchavervimalakīrtergṛhe pratiṣṭhānāni |",
  "S04n275:104": "dvātriṃśannānāsihāsanasahasreṣvanāyātena vahamāneṣu,",
  "S04n275:105": "tadhgṛhamapyetāvadviśālaṃ dṛṣyate sma |",
  "S04n275:106": "vaiśālyapi mahānagaryanivṛtā'bhūta ;",
  "S04n275:107": "jambudvīpaścaturdvīpako ( lokadhātu-)",
  "S04n275:108": "ścānivṛtāḥ,",
  "S04n275:109": "sarve te'pi yathāpūrva dṛśyante sma |",
  "S04n275:110": "atha licchavirvimalakīrtirmañjuśrīkumārabhūtametadavocat-“maṃjuśrīḥ,",
  "S04n275:111": "siṃhāsanānurupakāyādhiṣṭhitāstavamime ca bodhisattvāḥ sihāsane ( ṣu ) niṣīdata“ |",
  "S04n275:112": "tato ye'bhi'jñālābhibodhisattvāḥ,",
  "S04n275:113": "te dvicatvāriṃśadyojanaśatasahasrakāyādhiṣṭhitāḥ sihāsane( ṣu )",
  "S04n275:114": "niṣīdanti sma |",
  "S04n275:115": "ye bodhisattvāādikarmikāḥ,",
  "S04n275:116": "te teṣu sihāsaneṣu nīṣīditunnāśakan |",
  "S04n275:117": "tato licchavirvimalakīrtiryathā te bodhisattvāḥ pañcābhijñāyāṃ sidhyeyustathā hyevaṃ tebhyo bodhisattvebhyo dharma deśayi |",
  "S04n275:118": "te'bhijñām prāpya, ( ṛddhyā )",
  "S04n275:119": "dvicatvāriśadyojanaśatasahasraśarīrāṇyabhinirmāya,",
  "S04n275:120": "teṣu sihāsaneṣu niṣidanti sma |",
  "S04n275:121": "teṣvāpi mahāśrāvakeṣu teṣu sihāsaneṣu niṣīditumasamartheṣu,",
  "S04n275:122": "licchavirvimalakīrtistata āyuṣmantaṃ śāriputramabravīt-“bhadanta śāriputra,",
  "S04n275:123": "sihasane niṣīda“ |",
  "S04n275:124": "avocat-“satpuruṣa,",
  "S04n275:125": "eṣu sihāsaneṣūtkṛṣṭeṣu cātimātreṣu,",
  "S04n275:126": "niṣīditunna śakromi“ |",
  "S04n275:127": "abravīt-“ bhadanta śāriputra,",
  "S04n275:128": "tasmai bhagavate tathāgatāya merupradīparājāya kuru praṇāmañca niṣīdituṃ śakṣyasi“ |",
  "S04n275:129": "atha te mahāśrāvakāstasmai bhagavate tathāgatāya merupradīparājāyābhivandanaṃ kṛtvā purataste sihāsane( ṣu ) nyaṣīdan |",
  "S04n275:130": "athā'yuṣmāṃśāriputro licchavi vimalakīrtimetadavocat-“kulaputra,",
  "S04n275:131": "āścarya ( yathai-)",
  "S04n275:132": "vamutkṛṣṭātimātrāṇīdṛśanānāsahasrāṇi siṃhāsanānyetāvadalpagṛhaṃ praviśanti caibhirapi vaiśālī mahānagarī nivṛtā nāti,",
  "S04n275:133": "jambūdvīpasya grāmanagaranigamarāṣṭrarājadhānī ca caturmahādvīpako'pi (lokadhātu-)",
  "S04n275:134": "śca na kicinnivṛtāḥ,",
  "S04n275:135": "api ca devanāgayakṣagandharvāsurgaruḍa kinnaramahoragasthānānyanivṛtāni pūrva yādṛśānyāyatyapi dṛśyante tathā“ |",
  "S04n275:136": "licchavirvimalakīrtirabrabīt-“ bhadanta śāriputra,",
  "S04n275:137": "tathāgatebhyaśca bodhisattvebhyo'cintyo nāma vimokṣo'sti |",
  "S04n275:138": "tasminacintyavimokṣe viharan bodhisattva etāvadunnatātirekavipulaṃ sumeruṃ parvatarājaṃ sarṣapābhyantaram prakṣipan tasmin sarṣape'vardhamāne ca sumerāvavyaye, ( tādṛśāṃ )",
  "S04n275:139": "krīyāṃ deśayati |",
  "S04n275:140": "cāturmahārājakāyikadevāśca trayasriṃśadevā api 'kutra vayam prakṣiptāḥ', na jānanti |",
  "S04n275:141": "anyaistvṛdvividhineyikasattvaiḥ sa parvatarājassumeruḥ sarṣapābhyantaram prakṣiptam prajñāyate ca dṛśyate |",
  "S04n275:142": "sa hi, bhadanta śāriputra,",
  "S04n275:143": "bodhisattvānām acintyavimokṣaviṣayapraveṣaḥ |",
  "S04n275:144": "“bhadanta śāriputra,",
  "S04n275:145": "bhūyo'pyacintyavimokṣavihāribodhisattvasya caturmahāsamudrasya skandhān ekoromakūpaṃ pravartayaḥ,",
  "S04n275:146": "matsyakūrmaśiśumāramaṇḍūkānyajalajaprāṇibhya upaghāto nāsti |",
  "S04n275:147": "nāgakṣagandharvāsurāṇāmapyevaṃ 'vayaṃ kutra viveśayitā' iti na bhavati;",
  "S04n275:148": "tasyām kriyāyāṃ dṛśyamānāyāṃ,",
  "S04n275:149": "tebhyassattvebhya upaghātaśca saṃkṣobho nāsti |",
  "S04n275:150": "“ayamapya-( cintyavimokṣavihāribodhisattvas |",
  "S04n275:151": "trisāhasramahā-sāhasralokadhātuṃ kumbhakārasya cakramiva dakṣiṇahastenā'dāya ca pravartayya,",
  "S04n275:152": "gaṅgānadīvālukopamalokadhā( tūnāṃ dūraṃ kṣipati )",
  "S04n275:153": "; kṣipta (śca)",
  "S04n275:154": "sattvā 'vayaṃ kutroddhṛtāḥ,",
  "S04n275:155": "kuta āgatā' na jānanti |",
  "S04n275:156": "punareva gṛhītāḥ ( sva )",
  "S04n275:157": "sthānameva pratiṣṭhāpitā āgamanagamananna jānanti,",
  "S04n275:158": "yadyapi sā kriyā saṃdṛśayate |",
  "S04n275:159": "“bhadanta śāriputra,",
  "S04n275:160": "bhūyo'pyaprameyakālavaineyikasattvā vidyante,",
  "S04n275:161": "vidyante ca saṃkṣepya kālavaineyikāḥ |",
  "S04n275:162": "tatrācintyavimokṣavihāribodhisattvo'prameyakālavaineyekasattvavaineyārthāya saptāhaṃ kalpātyayena,",
  "S04n275:163": "saṃkṣepyakālavaineyikasattvebhyaḥ kalpaṃ saptāhātyayena darśayate |",
  "S04n275:164": "tatrāprameyakālavaineyikasattvāḥ saptāhe kalpātyayaṃ jānanti |",
  "S04n275:165": "ye saṃkṣepyakālavaineyikasattvāḥ,",
  "S04n275:166": "te kalpaṃ saptāhenātītaṃ jānanti |",
  "S04n275:167": "“tathā hyacintyavimokṣavihāribodhisattvaḥ sarvabuddhakṣetraguṇavyūhānekabiddhakṣetre darśayate |",
  "S04n275:168": "cāpi sarvasattvān dakṣiṇakaratala ādhāya,",
  "S04n275:169": "cittajavanarddhividhyā gacchantyasarvabuddhakṣetrāṇyādarśayati,",
  "S04n275:170": "ki cāpyekabuddhakṣetrādacalitaḥ |",
  "S04n275:171": "daśadikṣu bhagavate buddhāya yāvat pūjanāni,",
  "S04n275:172": "sarvāṇi tānyekaromakūpe deśayati |",
  "S04n275:173": "daśadikṣu yāvaccandraścādityaśca tārakārūpāṇi,",
  "S04n275:174": "sarvāṇi tānyapyekaromakūpe darśayate |",
  "S04n275:175": "“daśadikṣu vāyumaṇḍalāni yāvaduttiṣṭhanti,",
  "S04n275:176": "sarvāṇi tāni mukhena pītvā,",
  "S04n275:177": "tasya kāyo'vinaṣṭaśca teṣāṃ buddhakṣetrāṇām tṛṇavanaspatayo'prapatitāḥ |",
  "S04n275:178": "daśadikṣu sarva taṃ buddhakṣetradahana kalpoddāhāgnirāśi svodaraṃ prakṣipya,",
  "S04n275:179": "yat karma tena karaṇīyaṃ, tat karoti |",
  "S04n275:180": "adhastādgaṅgānadīvālukāsama( ani )",
  "S04n275:181": "buddhakṣetrā( ṇya )",
  "S04n275:182": "atikramya, sa ( ekaṃ )",
  "S04n275:183": "biddhakṣetramūrdhvamutkṣipya cā'ruhya,",
  "S04n275:184": "ūrdhva gaṅgānadīvālukāsamā( ni )",
  "S04n275:185": "buddhakṣetrā( ṇya )",
  "S04n275:186": "atikramya, upariṣṭāt-tadyathāpi nāma mahāsthāmnā puruṣeṇa sūcyagreṇa badarapatramucchritam-evamevotkṣiptaṃ ( biddhakṣetran ) nikṣipati |",
  "S04n275:187": "“tathā hyacintyavimokṣavihāribodhisattvaḥ sarvasattvarupamadhitiṣṭhati |",
  "S04n275:188": "cakravartirājasya rūpamadhitiṣṭhati;",
  "S04n275:189": "evamevādhitiṣṭhati lokapālaśakrabrahmaśrāvakapratyekabuddhabodhisattvasarvasattvabuddharūpam |",
  "S04n275:190": "“( sa bodhisattvo )",
  "S04n275:191": "daśadikṣu sattvānāṃ sarvāgramadhyahīnaśabdaprasiddhaḥ |",
  "S04n275:192": "yāḥ kāścana śabdaprajñaptayaḥ,",
  "S04n275:193": "tāḥ sarvā buddhaghoṣarutaṃca buddhadharmasaṃghaśabdamadhitiṣṭhiti,",
  "S04n275:194": "tasmāt śabdasvarād anityatāduḥkhaśūnyanairātmyaśabdasvaraṃ niścārayati;",
  "S04n275:195": "daśadikṣu bhagavān buddo yāvadākāramupadeśena darśayati,",
  "S04n275:196": "tebhyaḥ sarvebhyaḥ śabdasvarebhyo niścārayati |",
  "S04n275:197": "“bhadanta śāriputra,",
  "S04n275:198": "ayaṃ hyacintyavimokṣavihāribodhisattvaviṣayapraveśaḥ kiṃcinmātraṃ kevalaṃ darśitaḥ |",
  "S04n275:199": "bhadanta śāriputra, ( tattvataḥ )",
  "S04n275:200": "kalpābhyadhikaṃ vā tadatikrāntaṃ vā'cintyavimokṣavihāribodhisattvaviṣayapraveśopadeśam daeśanīyam ( abhaviṣyat ) |",
  "S04n275:201": "atha mahākāśyapaḥ sthavira imaṃ bodhisattvācintyavimokṣopadeśaṃ śrutvā,",
  "S04n275:202": "āścaryādbhutaprāptaḥ śāriputraṃ sthavirametadavocat-",
  "S04n275:203": "“āyuṣmaṃśāriputra,",
  "S04n275:204": "tadyathāpi nāma jātyandhapuruṣasyābhimukhaṃ sarvarūpopapannānām kriyāṇām darśitānāmapi tena jātyandhenaikarupamapi tu na dṛśyate;",
  "S04n275:205": "evamevā'yuṣmaṃśāriputra,",
  "S04n275:206": "asyācintyavimokṣamukhasya deśanākāle sarvaśrāvakapratyekabuddhebhyo jātyandhasamebhyaścakṣurnāsti caikamātrācintyadvāramapyanabhimukhībhūtam |",
  "S04n275:207": "imamacintyavimokṣaṃ śrutvā,",
  "S04n275:208": "ko vicakṣaṇo'nuttarasamyaksaṃbodhicittanna janayet ?",
  "S04n275:209": "“( asmābhiḥ ) praṇaṣṭendriyairdagdhapūtikabījasadṛśairasmai mahāyānāya bhājanābhūtairidānīm kathaṃ karaṇīyam ? ( asmābhir )",
  "S04n275:210": "imaṃ dharmopadeśaṃ śrutvā,",
  "S04n275:211": "ārtasvaraṃ kranditvā,",
  "S04n275:212": "sarvaśrāvakapratyekabuddhaistrisāhasramahāsāhasralokadhātau śabdamādātavyam |",
  "S04n275:213": "sarvabodhisattvairimamacintyavimokṣaṃ śrutvā,",
  "S04n275:214": "yuvako rājaputro yathā mukuṭaṃ gṛhaṇīyācca prāmodyena mūrdhni pratigrahīṣyati,",
  "S04n275:215": "cāsmin svādhimuktibalamutpādayitavyam |",
  "S04n275:216": "yā'smin acintyavimokṣa'dhimuktiḥ,",
  "S04n275:217": "tasyāṃ sarvamārā api ki kuryuḥ ?“",
  "S04n275:218": "mahākāśyapena sthavirenāsmanupadeśe deśite,",
  "S04n275:219": "dvātriṃśaddevaputrasahasrāṇyanuttarasamyaksaṃbodhicittamutpādayanti sma |",
  "S04n275:220": "tato licchavirvimalakīrtirmahākāśyapaṃ sthavirametadavocat-“bhadanta mahākāśyapa,",
  "S04n275:221": "daśadikṣvaparimāṇalokadhātuṣu ye kecinmārā mārakāriṇaḥ,",
  "S04n275:222": "sarve te'cintyavimokṣavihāribodhisattvāścopāyakauśalyena sattvaparipācanārthammārakāriṇaḥ |",
  "S04n275:223": "“bhadanta mahākāśyapa,",
  "S04n275:224": "daśadikṣvaparimāṇalokadhātuṣu bodhisattve ( bhyo )",
  "S04n275:225": "ye hastapadaśrotraghrāṇalohitasnāyvasthimajjācakṣuḥ pūrvakāyaśīrṣāṅgapratyaṃgarājyarāṣṭrapradeśabhāryāputraduhitṛdāsadāsyaśvahastiratha-vāhanasuvarṇajātarūpamaṇimuktāśaṅkhasfaṭikaśilāpravāḍavaiḍūryānarghaṇiratnā'hārapānarasavastrayācakāḥ saṃbādhaṃ kurvanti,",
  "S04n275:226": "sarve te'pi yācakā yadbhūyasā'cintyavimokṣavihāribodhisattvā upāyakauśalyenemāṃ ( bodhisattva- )",
  "S04n275:227": "adhyāśayadṛḍhatāṃ deśayanti |",
  "S04n275:228": "tat kasya hetoḥ ?",
  "S04n275:229": "bhadanta mahākāśyapa,",
  "S04n275:230": "bodhisattveṣu kaṭukatapasaivaṃ deśayatsu,",
  "S04n275:231": "akṛtāvakāśe janakāyāya bodhisattvasaṃbādhakaraṇānubhāvo nāsti |",
  "S04n275:232": "akṛtāvakāśe ( janakāyena)",
  "S04n275:233": "hananotthāpanam aśakyam |",
  "S04n275:234": "“bhadanta kāśyapa,",
  "S04n275:235": "tadyathāpi māna khadyotakena sūryamaṇḍalābhāso'nākramaṇīyaḥ;",
  "S04n275:236": "evameva bhadanta kāśyapa,",
  "S04n275:237": "akṛtāvakāśe ( janakāyena )",
  "S04n275:238": "bodhisattvākramaṇotthāpanamaśakyam |",
  "S04n275:239": "bhadanta mahākāśyapa,",
  "S04n275:240": "tadyathāpi nāma kuñjaramātaṅgāya nāgarājāya gardabheta prahāradānamakṣamaṇīyam ;",
  "S04n275:241": "evameva bhadanta mahākāśyapa,",
  "S04n275:242": "bodhisattvābhāvena bodhisattvasambādhakaraṇaśakyam |",
  "S04n275:243": "( yadya ) api kho pana bodhisattvaḥ khalu bodhisattvāya sambādhaṃ kuryāt ( tad- )",
  "S04n275:244": "bodhisattvasambādhakaraṇaṃ bodhisattvaḥ kṣamate |",
  "S04n275:245": "“bhadanta mahākāśyapa,",
  "S04n275:246": "ayaṃ hyacintyavimokṣavihāribodhisattvānāmupāyajñānabalapraveśaḥ“ |",
  "S04n275:247": "acintyavimokṣanirdeśasya parivartaḥ paṃcamaḥ |"
}