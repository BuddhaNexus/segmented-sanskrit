{
    "GSP30paratriu:0": " śrīdevy uvāca |=20",
    "GSP30paratriu:1": " anuttaraṃ kathaṃ deva svataḥ kaulikasiddhidam |",
    "GSP30paratriu:2": " yena vijñātamātreṇa khecarīsamatāṃ vrajet || 1 ||",
    "GSP30paratriu:3": " etad guhyaṃ mahāguhyaṃ kathayasva mama prabho |",
    "GSP30paratriu:4": " hṛdayasthā tu yā śaktiḥ kaulinī kulanāyikā || 2 ||",
    "GSP30paratriu:5": " tām me kathaya deveśa yena tṛptiṃ vrajāmy aham |",
    "GSP30paratriu:6": " śrībhairava uvāca |",
    "GSP30paratriu:7": " śṛṇu devi mahābhage uttarasyāpy anuttaram || 3 ||",
    "GSP30paratriu:8": " kathayāmi na saṃdehaḥ sadyaḥ kaulikasiddhidam |",
    "GSP30paratriu:9": " kauliko 'yaṃ vidhir devi mama hṛdvyomny avasthitaḥ || 4 ||",
    "GSP30paratriu:10": " athādyās tithayaḥ sarve svarā bindvavasānakāḥ |",
    "GSP30paratriu:11": " tadantaḥ kālayogena somasūryau prakīrtitau || 5 ||",
    "GSP30paratriu:12": " pṛthivyādīni tattvāni puruṣāntāni pañcasu |",
    "GSP30paratriu:13": " kramāt kādiṣu vargeṣu makārānteṣu suvrate || 6 ||",
    "GSP30paratriu:14": " vāyvagnisalilendrāṇāṃ dhāraṇānāṃ catuṣṭayam |",
    "GSP30paratriu:15": " tadūrdhve śādivikhyātam purastād brahmapañcakam || 7 ||",
    "GSP30paratriu:16": " amūlā tatkramā jñeyā kṣāntā sṛṣṭir udāhṛtā |",
    "GSP30paratriu:17": " sarveṣāṃ caiva mantrāṇāṃ vidyānāṃ ca yaśasvini || 8 ||",
    "GSP30paratriu:18": " iyaṃ yoniḥ samākhyātā sarvatantreṣu sarvadā |",
    "GSP30paratriu:19": " caturdaśayutaṃ bhadre tithīśāntasamanvitam |",
    "GSP30paratriu:20": " tṛtīyam brahma suśroṇi hṛdayam bhairavātmanaḥ || 9 ||",
    "GSP30paratriu:21": " etan nā yoginījāto nā rudro labhate sphuṭam |",
    "GSP30paratriu:22": " hṛdayaṃ devadevasya sadyo yogavimokṣadam || 10 ||",
    "GSP30paratriu:23": " asyoccāre kṛte samyaṅ mantramudrāgaṇo mahān |",
    "GSP30paratriu:24": " sadyaḥ sanmukhatām eti svadehāveśalakṣaṇam || 11 ||",
    "GSP30paratriu:25": " muhūrtaṃ smarate yas tu cumbake nābhimudritaḥ |",
    "GSP30paratriu:26": " sa badhnāti tadā dehaṃ mantramudrāgaṇaṃ naraḥ || 12 ||",
    "GSP30paratriu:27": " atītānāgatānarthān pṛṣṭo 'sau kathayaty api |",
    "GSP30paratriu:28": " praharād yad abhipretaṃ devatārūpam uccaran || 13 ||",
    "GSP30paratriu:29": " sakṣāt paśyaty asaṃdigdham ākṛṣṭaṃ rudrasaktibhiḥ |",
    "GSP30paratriu:30": " praharadvayamātreṇa vyomastho jāyate smaran || 14 ||",
    "GSP30paratriu:31": " trayeṇa mātaraḥ sarvā yogesvaryo mahābalāḥ |",
    "GSP30paratriu:32": " vīrā vīresvarāḥ siddhā balavān śākinīgaṇaḥ || 15 ||",
    "GSP30paratriu:33": " āgatya samayaṃ dattvā bhairaveṇa pracoditāḥ |",
    "GSP30paratriu:34": " yacchanti paramāṃ siddhiṃ phalaṃ yad vā samīhitam || 16 ||",
    "GSP30paratriu:35": " anena siddhāḥ setsyanti sādhayanti ca mantriṇaḥ || 17 ||",
    "GSP30paratriu:36": " yatkiṃcid bhairave tantre sarvam asmāt prasidhyati |",
    "GSP30paratriu:37": " mantravīryasamāveśaprabhāvān na niyantriṇā || 18 ||",
    "GSP30paratriu:38": " adṛṣṭama.ṅdalo 'py evam yaḥ kaścid vetti tattvataḥ |",
    "GSP30paratriu:39": " sa siddhibhāg bhaven nityaṃ sa yogī sa ca dīkṣītaḥ || 19 ||",
    "GSP30paratriu:40": " anena jñātamātreṇa jñāyate sarvaśaktibhiḥ |",
    "GSP30paratriu:41": " śākinīkulasāmānyo bhaved yogaṃ vināpi hi || 20 ||",
    "GSP30paratriu:42": " avidhijño vidhānajño jāyate yajanaṃ prati |",
    "GSP30paratriu:43": " kālāgnim āditaḥ kṛtvā māyāntam brahmadehagam || 21 ||",
    "GSP30paratriu:44": " śivo viśvadyanantāntaḥ paraṃ śaktitrayaṃ matam |",
    "GSP30paratriu:45": " tadantar varti yatkiṃcic chuddhamārge vyavasthitam || 22 ||",
    "GSP30paratriu:46": " aṇur viśuddham acirād aisvaraṃ jñānam aśnute |",
    "GSP30paratriu:47": " taccodakaḥ śivo jñeyaḥ sarvajñaḥ parameśvaraḥ || 23 ||",
    "GSP30paratriu:48": " sarvago nirmalaḥ svacchas tṛptaḥ svāyatanaḥ śuciḥ |",
    "GSP30paratriu:49": " yathā nyagrodhabījasthaḥ śaktirūpo mahādrumaḥ || 24 ||",
    "GSP30paratriu:50": " tathā hṛdayabījasthaṃ jagad etac carācaram |",
    "GSP30paratriu:51": " evaṃ yo vetti tattvena tasya nirvāṇagāminī || 25 ||",
    "GSP30paratriu:52": " dīkṣā bhavaty asaṃdigdhā tilājyāhutivarjitā |",
    "GSP30paratriu:53": " mūrdhni vaktre ca hṛdaye guhye murtau tathaiva ca || 26 ||",
    "GSP30paratriu:54": " nyāsaṃ krtvā śikhāṃ baddhvā saptaviṃsatimantritām |",
    "GSP30paratriu:55": " ekaikena diśāṃ bandhaṃ daśānām api kārayet || 27 ||",
    "GSP30paratriu:56": " tālatrayam purā dattvā saśabdaṃ vighnaśāntaye |",
    "GSP30paratriu:57": " śikhāsaṃkhyābhijaptena toyenābhyukṣayet tataḥ || 28 ||",
    "GSP30paratriu:58": " puṣpādikaṃ kramāt sarvaṃ liṅgaṃ vā stha.ṅdilaṃ ca vā |",
    "GSP30paratriu:59": " caturdaśābhijaptena puṣpeṇāsanakalpanā || 29 ||",
    "GSP30paratriu:60": " tatra sṛṣṭiṃ yajed vīraḥ punar evāsanaṃ tataḥ |",
    "GSP30paratriu:61": " sṛṣṭiṃ tu sampuṭīkṛtya paścād yajanam ārabhet || 30 ||",
    "GSP30paratriu:62": " sarvatattvasusampūrṇām sarvāvayavaśobhitām |",
    "GSP30paratriu:63": " yajed devīṃ mahābhāgā saptaviṃśatimantritām || 31 ||",
    "GSP30paratriu:64": " tataḥ sugandhipuṣpaiś ca yathāśaktyā samarcayet |",
    "GSP30paratriu:65": " pūjayet parayā bhaktyā svātmanaṃ ca nivedayet || 32 ||",
    "GSP30paratriu:66": " evaṃ yajanam ākhyātam agnikārye 'py ayaṃ vidhiḥ |",
    "GSP30paratriu:67": " kṛtapūjāvidhiḥ samyak smaran bījam prasiddhyati || 33 ||",
    "GSP30paratriu:68": " ādyantarahitam bījaṃ vikasat tithimadhyagam |",
    "GSP30paratriu:69": " hṛtpadmāntargataṃ dhyāyet somāṃśuṃ nityam abhyasyet || 34 ||",
    "GSP30paratriu:70": " yān yān kāmayate kāmāṃs tān tāñ cchīghram avāpnuyāt |",
    "GSP30paratriu:71": " ajñaḥ pratyakṣatām eti sarvajñatvaṃ na saṃśayaḥ || 35 ||",
    "GSP30paratriu:72": " evaṃ mantraphalāvaptir ity etad rudrayāmalam |",
    "GSP30paratriu:73": " etad abhyāsataḥ siddhiḥ sarvajñatvam avāpyate || 36 ||",
    "GSP30paratriu:74": " Gandharva-nagaram /",
    "GSP30paratriu:75": " DSO Sanskrit Archive"
}