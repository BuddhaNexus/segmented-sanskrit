{
    "XXbsu059_u:0": " Samyaksambuddhabhāṣitaṃ pratimālakṣaṇam namo buddhāya /",
    "XXbsu059_u:2": " evaṃ mayā śrutamekasmin samaye buddho bhagavān jetavane viharati sma /",
    "XXbsu059_u:3": " tuṣitavarabhavanāt māturdharmadeśanāgamanakālasamaye śāriputro bhagavantametadavocat /",
    "XXbsu059_u:4": " bhagavan bhagavatā gate parinirvṛte vā śrāddhaiḥ kulaputraiḥkuladuhitṛbhiśca kathaṃ pratipattavyam",
    "XXbsu059_u:5": " bhagavānāha -",
    "XXbsu059_u:6": " śāriputra! mayi gate parinirvṛte vā nyagrodhaparimaṇḍalaṃ kāyaṃ kartavyam",
    "XXbsu059_u:7": " / yāvatkāyaṃ tāvadvyāmaṃ yāvadvyāmaṃ tāvatkāyaṃ pūjāsatkārārthaṃ pratimā",
    "XXbsu059_u:8": " kartavyā /",
    "XXbsu059_u:9": " sarvāṅgopāṅgāvayavasthaulyalāvaṇyalālityasalīlatvaṃ chatrākāraṃ śiraḥskandhāṃ(dhasu)saṃsthitoṣṇīṣatvādisusaṃsthānāt",
    "XXbsu059_u:10": " tatrāyāmavistāroccheda(tsedha)sandhibandhanirgamaiḥ pramāṇaṃ bodhisattvānāṃ sugatānāñca pravakṣyāmi tacchṛṇu /",
    "XXbsu059_u:11": " tatra tāvat pramāṇaṃ bodhisattvānāṃ svenāṅgulīpramāṇenaśataṃ viṃśatyuttaram, buddhānāṃ pañcaviṃśatyuttaram",
    "XXbsu059_u:12": " caturaṅgulamuṣṇīṣaṃ keśasthānaṃ tathaiva ca /",
    "XXbsu059_u:13": " sārddhatrayodasī(śī) mātrā mukhabhāgañca tattrayam // 1 //",
    "XXbsu059_u:14": " lalāṭaṃ nāsikāñcādhaścibukāntaṃ tṛtīyakam /",
    "XXbsu059_u:15": " caturaṅgulaṃ lalāṭaṃ ca tulyaṃ nāsikayā bhavet // 2 //",
    "XXbsu059_u:16": " sādhikaṃ cibukāntaṃ tu cibukaṃ dvayaṅgulaṃ bhavet /",
    "XXbsu059_u:17": " āyāmaṃ nirgamāccaiva caturaṅgulamiṣyate // 3 //",
    "XXbsu059_u:18": " caturaṅgulau kapolau tu karṇamūlādviniḥśri(sṛ)tau /",
    "XXbsu059_u:19": " hanuḥ syāttryaṅgulocchedo(tsedho)vistāre dvayaṅgulaśca saḥ // 4 //",
    "XXbsu059_u:20": " sā 'dhikaḥ paripūrṇṇaḥ syānmahāsiṃhahanuryathā /",
    "XXbsu059_u:21": " adharo dvayaṅgulāyāmo nirgamoccheda(tsedha)mātrikaḥ // 5 //",
    "XXbsu059_u:22": " (p. 127)",
    "XXbsu059_u:23": " madhye syācchobhanā rekhā sṛkkaṇī mātṛke smṛtau /",
    "XXbsu059_u:24": " caturaṅgulamāyāmaṃ vaktraṃ kuryādvicakṣaṇaḥ // 6 //",
    "XXbsu059_u:25": " yathopapannasthānāścatvāriṃśaddaśanāḥ smṛtāḥ /",
    "XXbsu059_u:26": " uttaroṣṭho 'ṅgulārddhaḥ syāttathaiboccheda(tsedha)nirgamaḥ // 7 //",
    "XXbsu059_u:27": " tribhāgāṅgulikā kāryā godhistasyaiva ca sthitā /",
    "XXbsu059_u:28": " nāsā dvayaṅgulavistārā sārddhamaṅgulamunnatā // 8 //",
    "XXbsu059_u:29": " arddhāṅgule same vṛtte nāsāyāḥ śrotasī smṛtau(te) /",
    "XXbsu059_u:30": " nāsāvaṃśaḥ samo madhye vistāreṇārddhamātrikaḥ // 9 //",
    "XXbsu059_u:31": " netrāntaro 'ṅgule jñeyo netre ca caturaṅgule /",
    "XXbsu059_u:32": " vistārāddvayaṅgulau madhye tayostārā tribhāgikī // 10 //",
    "XXbsu059_u:33": " dṛṣṭiḥ syātpañcabhāgena dvayaṅgulaṃ tryaṅgulaṃ tayoḥ /",
    "XXbsu059_u:34": " aṅgulasya caturthāṃśo visṛ(stṛ)to 'kṣiḥ samudgakaḥ // 11 //",
    "XXbsu059_u:35": " padmapatrākṛtiḥ kāryo netrakośo 'ṅgulitrayam /",
    "XXbsu059_u:36": " karavīrasamaṃ sūtraṃ netrayoḥ nāsikāpuṭe // 12 //",
    "XXbsu059_u:37": " tārā same ca cibuke sṛkkaṇī pariyojayet /",
    "XXbsu059_u:38": " antarastu bhruvaḥ kāryaṃ vistṛtaṃ sārddhamaṅgulam // 13 //",
    "XXbsu059_u:39": " madhye corṇātra vijñeyā śubhā pūrṇendusannibhā /",
    "XXbsu059_u:40": " nāsikāvatsa(vaṃśa)sūtrorṇā tathā mūrdhva(rdha)jasaṃsthitam // 14 //",
    "XXbsu059_u:41": " śiromaṇīḥ sa vijñeyaḥ suprabho vimalastathā /",
    "XXbsu059_u:42": " caturaṅgulamucchedāllalāṭopari mastakam // 15 //",
    "XXbsu059_u:43": " (p. 128)",
    "XXbsu059_u:44": " chatrākāraṃ śubhannīlaṃ dakṣiṇāvarttastūrdhvajam /",
    "XXbsu059_u:45": " bhrurekhā syāccaturmātrā karṇāgraṃ cāpi tatsamam // 16 //",
    "XXbsu059_u:46": " niḥsṛtau dvayaṅgulau karṇau tayoḥ patrārddhamātrikaḥ /",
    "XXbsu059_u:47": " ucchedo(tsedho)mātriko jñeyaḥ śliṣṭaśrotrārddhamātrikāḥ // 17 //",
    "XXbsu059_u:48": " aṅgulasya caturthāṃsaḥ(śaḥ) karṇāvarttastu vistaraiḥ /",
    "XXbsu059_u:49": " sārddhamātre 'ṅgule dve syāt karṇastvantarabhāgataḥ // 18 //",
    "XXbsu059_u:50": " pārśvau syātāṃ yathāśobhaṃ keśāścāpi tathaiva ca /",
    "XXbsu059_u:51": " arddhapañcamamātrañca karṇapatramapāṅgataḥ // 19 //",
    "XXbsu059_u:52": " karṇātkarṇāntavijñeyo mastako 'ṣṭādaśāṅgulaḥ /",
    "XXbsu059_u:53": " caturdaśāṅgulaṃ pṛṣṭhaṃ tayorantaramiṣyate // 20 //",
    "XXbsu059_u:54": " catvāriṃśanmātrañca śiraḥ syātpariṇāhataḥ /",
    "XXbsu059_u:55": " grīvocchedā(tsedhā)ccaturmātrā vistārādaṣṭamātṛkā // 21 //",
    "XXbsu059_u:56": " pariṇāhācca kartavyā caturviśatimātṛkā /",
    "XXbsu059_u:57": " grīvāntānyaṅgulānyaṣṭau skandhāṃso(śo) dvādaśāṅgulaḥ // 22 //",
    "XXbsu059_u:58": " vināntarāṃśo vṛttaśca skandhaḥ syāllakṣaṇānvitaḥ /",
    "XXbsu059_u:59": " catvāriṃśatamātrāṇi bāhau cāyāmamiṣyate // 23 //",
    "XXbsu059_u:60": " bāhurviśatimātrastu prabāhuḥ ṣoḍaśastathā /",
    "XXbsu059_u:61": " dvādaśāṅgulahastāgraṃ maṇibandhātprakīrtitaḥ // 24 //",
    "XXbsu059_u:62": " kukuṇīmaṇibandhābhyāmaṅgulañcāṅgulaṃ smṛtam /",
    "XXbsu059_u:63": " bāhau madhyaparikṣepa iṣṭo viṃśatimātṛkaḥ // 25 //",
    "XXbsu059_u:64": " prabāhuḥ ṣoḍaśaḥśca syāddviṣaṭko maṇibandhane /",
    "XXbsu059_u:65": " āyāmaṃ saptakaṃ pāṇau talavistārapañcakam // 26 //",
    "XXbsu059_u:66": " (p. 129)",
    "XXbsu059_u:67": " śaṅkhañcakraṃ tale nyastaṃ padma cākuliśāṅkuśam /",
    "XXbsu059_u:68": " sarvalakṣaṇarūpiṇyo le(re)khāḥ kāryyāḥ pṛthagvidhāḥ // 27 //",
    "XXbsu059_u:69": " pañcāṅgulāyatā madhyā parvārddhonā pradeśinī /",
    "XXbsu059_u:70": " aṅgulārddhavihīnā tu kartavyā syādanāmikā // 28 //",
    "XXbsu059_u:71": " anāmikātaḥ parvonā kartavyā tu kanīyasī /",
    "XXbsu059_u:72": " triparvāṅgulayaḥ sarvāḥ parvārddhena nakhāḥśubhāḥ // 29 //",
    "XXbsu059_u:73": " maṇibandhopariṣṭāttu so 'ṅguṣṭhaścaturaṅgulaḥ /",
    "XXbsu059_u:74": " tāvāneva parikṣepaḥ parvārddhena nakhaśca saḥ // 30 //",
    "XXbsu059_u:75": " aṅguṣṭhāttu pradeśinyā antaraṃ tryaṅgulaṃ smṛtam /",
    "XXbsu059_u:76": " kanīyasī maṇibandhādbhavetpañcāṅgulāyataḥ // 31 //",
    "XXbsu059_u:77": " agrahastaparikṣepo vijñeyo dvādaśāṅgulaḥ /",
    "XXbsu059_u:78": " dairghyāttṛtīyabhāgaḥ syāt svāṅgulīnāṃ parigrahaḥ // 32 //",
    "XXbsu059_u:79": " grīvāhṛdayayormadhye sārddhadvādaśamātrikaḥ /",
    "XXbsu059_u:80": " hṛnnābhyośca catuścaiva stanayorapi cāntaram // 33 //",
    "XXbsu059_u:81": " stanayorupariṣṭācca kakṣe kārye ṣaḍaṅgule /",
    "XXbsu059_u:82": " tadūrdhvaṃ punarāskandhānnavamātrā prakīrtitā // 34 //",
    "XXbsu059_u:83": " uraso 'pi ca vistāraḥ pañcaviṃśatimātrikaḥ /",
    "XXbsu059_u:84": " pariṇāhāduraḥ kāryo vistārāttriguṇaṃ śubham // 35 //",
    "XXbsu059_u:85": " stananābhyantare(raṃ) caiva ṣoḍaśāṅgulamiṣyate /",
    "XXbsu059_u:86": " avedhaḥ sandhirandhrābhyāṃ nābhimaṇḍalamaṅgulam // 36 //",
    "XXbsu059_u:87": " nābhimadhyāt parikṣepaḥ ṣaṭcatvāriṃśadaṅgulaḥ /",
    "XXbsu059_u:88": " aṣṭādaśāṅgulaṃ caiva vistāreṇa kaṭirbhavet // 37 //",
    "XXbsu059_u:89": " (p. 130)",
    "XXbsu059_u:90": " nābhimeḍhrontarañca syāt sārddhadvādaśamātrikaḥ /",
    "XXbsu059_u:91": " tadarddhena tu meḍhraḥ syādapānapariṇāhataḥ // 38 //",
    "XXbsu059_u:92": " pañcamātrāyatau lambau vṛṣaṇau caturaṅgulau /",
    "XXbsu059_u:93": " pañcamātrāṇi catvāri vistārāyāmatastayoḥ // 39 //",
    "XXbsu059_u:94": " ūrū samāhitau kāryau pañcaviṃśatimātrikau /",
    "XXbsu059_u:95": " suvistāraṃ tayormadhyaṃ māpayeddvādaśāṅgulam // 40 //",
    "XXbsu059_u:96": " pariṇāhe 'pi kartavyaṃ śubhaṃ ṣaṭtriṃśadaṅgulam /",
    "XXbsu059_u:97": " madhye................caturaṅgulaṃ tu jānutaḥ // 41 //",
    "XXbsu059_u:98": " sandhibandhaścaturmātrā tridvikaṃ jānugulphakam /",
    "XXbsu059_u:99": " guḍhagulphaṃ sirāsthitvaṃ sukumārau stayau(?) śubhau // 42 //",
    "XXbsu059_u:100": " ṛjuvṛttāyate jaṃghā(ghe) pañcaviṃśatimātrike /",
    "XXbsu059_u:101": " tayormadhye pariṇāha ekaviṃśatimātrikaḥ // 43 //",
    "XXbsu059_u:102": " caturdaśāṅgulā 'yatā gulphāntāścaturaṅgulam /",
    "XXbsu059_u:103": " gulpho dvādaśakāyāmaḥ pādaḥ pādārddhavistaraḥ // 44 //",
    "XXbsu059_u:104": " pārśvau dvayaṅgulavistārau pārṣṇī ca caturaṅgule /",
    "XXbsu059_u:105": " ṣaḍaṅgulaṃ tva(su)vistāraṃ triguṇaṃ pariṇāhataḥ // 45 //",
    "XXbsu059_u:106": " pañcāṅgulyo dviparvāṇi parvārddhena nakhāḥ smṛtāḥ /",
    "XXbsu059_u:107": " pañcāṅgulaṃ parikṣepādaṅguṣṭhastryaṅgulāyataḥ // 46 //",
    "XXbsu059_u:108": " aṅguṣṭhakasamā caiva āyāmena pradeśinī /",
    "XXbsu059_u:109": " ṣoḍaśāṣṭāṣṭabhāgena śeṣā hīnāḥ parasparam // 47 //",
    "XXbsu059_u:110": " aṅgulyo mātrikocchre(tse)dhādaṅguṣṭhaḥ sārddhamātrikaḥ /",
    "XXbsu059_u:111": " tatra tāmranakhāḥ sārddhāṃ aṅgulāḥ komalāyatāḥ // 48 //",
    "XXbsu059_u:112": " (p. 131)",
    "XXbsu059_u:113": " kūrmapṛṣṭhasamau pūrṇau pādau bahiralaṃkṛtau /",
    "XXbsu059_u:114": " samaśliṣṭānatācchidrau supratiṣṭhataḥ(ṣṭhita) lakṣaṇaiḥ // 49 //",
    "XXbsu059_u:115": " tayostalaṃ sucakrādicitrākāraṃ tu kārayet /",
    "XXbsu059_u:116": " pādāvatra praśaṃsanti sarvajñā hatakilviṣāḥ // 50 //",
    "XXbsu059_u:117": " kukkuṭāṇḍaṃ tilākāraṃ caturasraṃ suvartulam /",
    "XXbsu059_u:118": " sarvasāmānyaliṅgānāṃ mukhametaccaturvidham // 51 //",
    "XXbsu059_u:119": " mahānarasurastrīṇāṃ kukkuṭāṇḍaṃ tilākṛtiḥ /",
    "XXbsu059_u:120": " lāvaṇyaṃ darśanīyaṃ tat kārayet mukhadvayam // 52 //",
    "XXbsu059_u:121": " pretabhūtapiśācānāṃ rakṣasāṃ vikṛtākṛtiḥ /",
    "XXbsu059_u:122": " maṇḍalaṃ caturasraṃ ca kārayettu mukhadvayam // 53 //",
    "XXbsu059_u:123": " samā dṛṣṭiḥ prasannā ca buddhānāmavalokane /",
    "XXbsu059_u:124": " nādho nordhvaṃ na dainyena saṃyuktaṃ sarvadarśinām // 54 //",
    "XXbsu059_u:125": " // iti samyaksambuddhabhāṣitaṃ pratimālakṣaṇaṃ samāptam //"
}