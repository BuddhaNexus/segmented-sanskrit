{
    "XXbsa070_u:0": " Upāyahṛdayam /",
    "XXbsa070_u:1": " atha prathamaṃ prakaraṇam /",
    "XXbsa070_u:2": " etādvādāvabodhena vādadharmāvabodhanam /",
    "XXbsa070_u:3": " vistareṇa ca gambhīro 'yamartho 'trābhidhīyate //",
    "XXbsa070_u:4": " vādo na kartavyaḥ /",
    "XXbsa070_u:5": " kasmāt? prāyeṇa hi vādakārakāṇāṃ",
    "XXbsa070_u:6": " sañjātavipulakrodhamadamattānāṃ svayaṃ vibhrāntacittānāṃ manaso",
    "XXbsa070_u:7": " 'natimṛdutā parapāpaprakāśakatvaṃ svapāṇḍityānumodakatvañcetyādayo doṣā",
    "XXbsa070_u:8": " budhirnirbhatsitāḥ /",
    "XXbsa070_u:9": " tasmādāryajanā asaṃkhyeyopāyairvivādachedakāstatparihāraprītāśca viṣabhājanaparityāgādiva",
    "XXbsa070_u:10": " / vādakārakāṇāñcāntaraṃ vastuto mṛdvapi paraṃ bahirbahudoṣaṃ dṛśyate /",
    "XXbsa070_u:11": " tasmātsvahitaparahitābhilāṣiṇaite vivādadharmāḥ praheyāḥ /",
    "XXbsa070_u:12": " atrocyate /",
    "XXbsa070_u:13": " maivaṃ, naiṣa vādaprārambhaḥ paribhavalābhakhyātyartho 'pi tu sulakṣaṇadurlakṣaṇopadeśecchayaiva vādasya prārambhaḥ /",
    "XXbsa070_u:14": " yadīha loke vādo na bhavet, mugdhānāṃ bāhulyaṃ syāt /",
    "XXbsa070_u:15": " tataśca laukikamithyājñānakuśalatāsahacarabhrāntisamudbhūtakukarmabhiḥ saṃsāradurgatiḥ sadarthahāniśca",
    "XXbsa070_u:16": " vādāvagame tu svayaṃ sulakṣadurlakṣaṇaśūnyalakṣaṇaparijñānatvāt sarve mārāstīrthikā mithyādṛṣṭimanuṣyāśca viheṭhanāsamarthā ( Uh 4.)",
    "XXbsa070_u:17": " apratibandhakārāśca /",
    "XXbsa070_u:18": " tasmātsattvahitecchayeha loke saddharmasya pracārecchayā ca mayaiṣa samyagvāda ārabhyate /",
    "XXbsa070_u:19": " yathāsraphalaparipuṣṭikāmena tat(phala)parirakṣaṇārthaṃ",
    "XXbsa070_u:20": " bahirbahutīkṣṇakaṇṭakanikaravinyāsaḥ kriyate /",
    "XXbsa070_u:21": " vādārambho 'pi tathaivādhunā saddharmmarakṣaṇecchayā na tu khyātilābhāya /",
    "XXbsa070_u:22": " yaduktaṃ (bhavatā) pūrvaṃ [eṣa vādo] vivādapravardhaka iti /",
    "XXbsa070_u:23": " tadayuktam /",
    "XXbsa070_u:24": " dharmarakṣaṇārthameva hi vāda ārabdhavyaḥ /",
    "XXbsa070_u:25": " āha /",
    "XXbsa070_u:26": " yaduktaṃ pūrvaṃ bhavatā yadyetaṃ vādaṃ jānīyādvādadharmānavagacchediti vaktavyametasya lakṣaṇam",
    "XXbsa070_u:27": " atrocyate /",
    "XXbsa070_u:28": " tasya vādasyāṣṭavidho bhedaḥ /",
    "XXbsa070_u:29": " tadarthagatiprajñānasāmarthye",
    "XXbsa070_u:30": " paravādāvagamaḥ, yathā dhānyamuptvā siktā codakena tasya puṣṭiḥ",
    "XXbsa070_u:31": " samṛddhiśca sādhyate /",
    "XXbsa070_u:32": " tṛṇādyanutsāraṇe tūṭkṛṣṭāṅkurā na jāyante /",
    "XXbsa070_u:33": " yadi kaścidetamaṣṭāvidhaṃ [vādaṃ] śṛṇuyādarthantu tasya nāvagacchettadā [tasya]",
    "XXbsa070_u:34": " sarveṣu vādeṣu saṃśayo bhavet /",
    "XXbsa070_u:35": " yadi kaścidetamaṣṭavidhamarthaṃ parijānīyānniyatameva sarvavādadharmāvagame samartho bhavet",
    "XXbsa070_u:36": " āha /",
    "XXbsa070_u:37": " etadvādaparijñānādeva vādadharmā niyatamavagamyanta iti",
    "XXbsa070_u:38": " (bhavato)ktam /",
    "XXbsa070_u:39": " atha tīrthikānāṃ vādadharmāḥ santi na vā /",
    "XXbsa070_u:40": " atrocyate santyeva /",
    "XXbsa070_u:41": " yathā vaiśeṣikāṇāṃ ṣaṭ padārthāḥ /",
    "XXbsa070_u:42": " dravyaṃ guṇaḥ sāmānyaṃ viśeṣaḥ karma samavāyaścetyādikavādadharmeṣu svavagateṣvapi parasūtraśāstrāṇāmapratītiḥ",
    "XXbsa070_u:43": " ato vādanayapratipādanārthaṃ prapañcocchedanārthañcaite 'ṣṭavidhā",
    "XXbsa070_u:44": " gambhīrāḥ sadvādadharmāḥ saṃkṣepato mayā kathyante /",
    "XXbsa070_u:45": " ( Uh 5.) dṛṣṭāntaḥ siddhānto vākyapraśaṃsā vākyadoṣaḥ pramāṇaṃ prāptakālavākyaṃ hetvābhāso vākchalam /",
    "XXbsa070_u:46": " dṛṣṭānto dvividhaḥ /",
    "XXbsa070_u:47": " saṃpūrṇadṛṣṭānta āśiṃkadṛṣṭāntaśca /",
    "XXbsa070_u:48": " siddhānto niścitārtha iti /",
    "XXbsa070_u:49": " vākyapraśaṃsā vākyasyārthānugamaḥ /",
    "XXbsa070_u:50": " vākyadoṣo vākyasya yuktivyatyayaḥ /",
    "XXbsa070_u:51": " pramāṇaṃ dvividhajñāpakaheturutpattiheturvyañjanahetuśca /",
    "XXbsa070_u:52": " prāptakāla vākyam /",
    "XXbsa070_u:53": " yathā yadi pūrvaṃ dhātvāyatanāni vadet /",
    "XXbsa070_u:54": " paścāttu pañcaskandhān tadaitadaprāptakālamityucyate /",
    "XXbsa070_u:55": " prāptakālavākyaṃ tu vākyakramāvagame /",
    "XXbsa070_u:56": " hetvābhāso yathā marīcābudakābhāsaḥ, na tu vastuta",
    "XXbsa070_u:57": " udakam /",
    "XXbsa070_u:58": " yadi vādī svalaṅkṛtairvākyairudakamiti vadettadā sa hetvābhāsaḥ /",
    "XXbsa070_u:59": " vākchalaṃ yathā /",
    "XXbsa070_u:60": " navakambala ityukte taddūṣayan vadet /",
    "XXbsa070_u:61": " vastraṃ na kālaḥ kathaṃ nava ityucyate /",
    "XXbsa070_u:62": " iti chalam /",
    "XXbsa070_u:63": " evaṃ samāmato 'ṣṭavidho 'rthaḥ",
    "XXbsa070_u:64": " samākhyātaḥ /",
    "XXbsa070_u:65": " idānīṃ krameṇa tallakṣaṇāni vistareṇa vyākhyāsyāmaḥ /",
    "XXbsa070_u:66": " āha /",
    "XXbsa070_u:67": " ukto bhavatā pūrvaṃ dṛṣṭāntaḥ /",
    "XXbsa070_u:68": " kastāvadupāyo dṛṣṭāntasya sthāpane /",
    "XXbsa070_u:69": " atrocyate /",
    "XXbsa070_u:70": " dṛṣṭāntavacanaṃ hi yatra pṛthagjanānāmāryāṇāñca buddhisāmyaṃ tadā vaktavyam /",
    "XXbsa070_u:71": " yathā cittaṃ cañcalaṃ drutavāyuvat /",
    "XXbsa070_u:72": " sarveṣāṃ janānāṃ vāyucāñcalyasya pratīteḥ /",
    "XXbsa070_u:73": " tadā cittasthiratāyā niścayaḥ /",
    "XXbsa070_u:74": " apratītau dṛṣṭāntālābhaḥ /",
    "XXbsa070_u:75": " āha /",
    "XXbsa070_u:76": " kasmātsadartha eva nocyate 'pi tu dṛṣṭāntaḥ /",
    "XXbsa070_u:77": " atrocyate /",
    "XXbsa070_u:78": " dṛṣṭāntavacanaṃ hi sadarthadyotanārtham /",
    "XXbsa070_u:79": " āha /",
    "XXbsa070_u:80": " bhavatā pūrvamuktam pṛthagjanānāmāryāṇāñca buddhisāmyadṛṣṭāntalābha iti /",
    "XXbsa070_u:81": " kiṃ sāmyaṃ ko vā viśeṣaḥ /",
    "XXbsa070_u:82": " atrocyate /",
    "XXbsa070_u:83": " pūrvavat /",
    "XXbsa070_u:84": " vāyudṛṣṭāntasya sāmyamityucyate /",
    "XXbsa070_u:85": " ( Uh 6.) āryāṇāṃ nirvāṇaprāptiḥ pṛthagjanānāṃ",
    "XXbsa070_u:86": " tvaprāptirayaṃ viśeṣa ityucyate /",
    "XXbsa070_u:87": " āha /",
    "XXbsa070_u:88": " uktaṃ dṛṣṭāntalakṣaṇam /",
    "XXbsa070_u:89": " kiṃ punaḥ siddhāntalakṣaṇam /",
    "XXbsa070_u:90": " atrocyate /",
    "XXbsa070_u:91": " sādhyasya hetubhirvistareṇa sthāpanaṃ nirṇayaśca /",
    "XXbsa070_u:92": " etatsiddhāntalakṣaṇam /",
    "XXbsa070_u:93": " āha /",
    "XXbsa070_u:94": " siddhāntadharmāḥ kiyantaḥ /",
    "XXbsa070_u:95": " atrocyate /",
    "XXbsa070_u:96": " catvāraḥ /",
    "XXbsa070_u:97": " sarvasamaḥ sarvabhinna ādau samaḥ paścādbhinna ādau bhinnaḥ paścātsamaśca /",
    "XXbsa070_u:98": " āha /",
    "XXbsa070_u:99": " adhunā bhavataitāni catvāri lakṣaṇāni vyākhyātavyāni /",
    "XXbsa070_u:100": " atrocyate /",
    "XXbsa070_u:101": " arthasthāpanamicchatā caturvidhaṃ jñānamāśrayitavyam /",
    "XXbsa070_u:102": " kiṃ taccaturvidham /",
    "XXbsa070_u:103": " pratyakṣamanumānamupamānamāgamaśca /",
    "XXbsa070_u:104": " sarvasamo yathā, (vādī vadeda)ātmātmīyañca na vidyete, prativadyapi vadedātmātmīyañca na vidyeta ityayaṃ sarvasamaḥ /",
    "XXbsa070_u:105": " sarvabhinno yathā, (vādī",
    "XXbsa070_u:106": " vadet) pṛthagiti prativādī tu vadedekamityayam sarvabhinnaḥ /",
    "XXbsa070_u:107": " ādau samaḥ paścādbhinno yathā, (vādī vadet) sarvaṃ dṛṣṭadharmaṃ sat /",
    "XXbsa070_u:108": " ātmā punarapratyakṣo 'pi sag /",
    "XXbsa070_u:109": " prativādī vadedyatpratyakṣadharmakaṃ tadeva saditi vaktavyam /",
    "XXbsa070_u:110": " ātmā cedapratyakṣaḥ kathaṃ san /",
    "XXbsa070_u:111": " anumānena cedātmā sanniti tarhi pratyakṣapūrvakamanumānamiti /",
    "XXbsa070_u:112": " apratyakṣadharmaka ātmā kathamanumīyate /",
    "XXbsa070_u:113": " yadi punarupamānenātmā sanniti, atha sādharmyapūrvakamupamānamityātmā kenopamīyate /",
    "XXbsa070_u:114": " yadi tvāgamenātmā siddha ityucyate tadayuktam /",
    "XXbsa070_u:115": " durbodhaṃ hi sūtram /",
    "XXbsa070_u:116": " kutracitsanniti kutracidasanniti kathaṃ tatpratītirityayamādau samaḥ paścādbhinnaḥ /",
    "XXbsa070_u:117": " ādau bhinnaḥ ( Uh 7.) paścātsamo yathā, (vādī vadeda)ātmātmīyañca na vidyete /",
    "XXbsa070_u:118": " prativādī tu vadedastyātmā, asti puruṣaḥ /",
    "XXbsa070_u:119": " nirvāṇābhyupagamastrūbhayorvādinoḥ /",
    "XXbsa070_u:120": " ayamucyata bhinnaḥ paścātsamaḥ /",
    "XXbsa070_u:121": " api cāparimitāni lakṣaṇāni siddhāntasya, tadyathā dvādaśa nidānāni,",
    "XXbsa070_u:122": " duḥkhaṃ, samudayaḥ, nirodhaḥ, mārgaḥ saptatriṃśatpakṣāḥ, catvāri śrāmaṇyaphalānītyādayo dharmā buddhasya samyagarthā ityucyante /",
    "XXbsa070_u:123": " sandhyāpūjā, balidānaṃ, dhūpadīpanaṃ, tailadīpanivedanamiti caturvidhā yājñikatīrthikānāṃ kriyā /",
    "XXbsa070_u:124": " triṣaṣṭyakṣarāṇāṃ caturṇāṃ ca padānāmartha iti śābdikāstīrthikāḥ /",
    "XXbsa070_u:125": " oṣadhividyā ṣaḍvidhā /",
    "XXbsa070_u:126": " oṣadhināma, oṣadhiguṇaḥ, oṣadhirasaḥ, oṣadhivīryaṃ,",
    "XXbsa070_u:127": " sannipātaḥ, vipākaśceti bhaiṣājyadharmāḥ /",
    "XXbsa070_u:128": " ṣaṭpadārthā vaiśeṣikāṇām //",
    "XXbsa070_u:129": " pradhanasyaikyaṃ puruṣā bahavaḥ /",
    "XXbsa070_u:130": " [teṣāṃ ca] vimuktiriti sāṃkhyāḥ /",
    "XXbsa070_u:131": " aṣṭau sūkṣmāṇi yathā /",
    "XXbsa070_u:132": " catvāri mahābhūtāni buddhirākāśo, vidyā, avidyā,",
    "XXbsa070_u:133": " aṣṭaiśvaryāṇi [tadyathā] aṇimā, mahimā, laghimā, prāptiḥ, prākāmyaṃ,",
    "XXbsa070_u:134": " kāyavibhāgaḥ, īśitvaṃ tirobhāvaśca /",
    "XXbsa070_u:135": " iti yogatīrthikāḥ /",
    "XXbsa070_u:136": " jīvo 'jīvaḥ pāpaṃ puṇyamāśravaḥ, nirjarā, sambaraḥ, bandhaḥ, mokṣaḥ /",
    "XXbsa070_u:137": " pañcajñānāni [tadyathā] śrutajñānaṃ, matijñānaṃ, avadhijñānaṃ,",
    "XXbsa070_u:138": " manaḥparyāyajñānaṃ, kevalajñānam /",
    "XXbsa070_u:139": " ṣaḍāvaraṇāni, ( Uh 8.)",
    "XXbsa070_u:140": " darśanāvaraṇaṃ, duḥkhavedanīyāvaraṇaṃ, mohāvaraṇamāyurāvaraṇaṃ,",
    "XXbsa070_u:141": " gotrāvaraṇaṃ, nāmāvaraṇañca /",
    "XXbsa070_u:142": " catvāraḥ kaṣāyāḥ [tadyathā] krodhaḥ, mānaḥ,",
    "XXbsa070_u:143": " lābhaḥ, māyā ceti nirgranthadharmāḥ /",
    "XXbsa070_u:144": " apare 'pi santi ye vadanti sarvamekaṃ sadbhāvājjñeyam /",
    "XXbsa070_u:145": " sarvadharmāṇāṃ ca guṇavattvādaikyam, kiñca pradhānāt samutpannaṃ sarvamekaṃ jñeyamekamūlatvā ityevamekavādinastīrthikāḥ /",
    "XXbsa070_u:146": " apare vadanti /",
    "XXbsa070_u:147": " sarvaṃ pṛthak /",
    "XXbsa070_u:148": " kuta iti cet /",
    "XXbsa070_u:149": " yathā śiraḥpadādi kāyātpṛthak /",
    "XXbsa070_u:150": " api ca lakṣaṇapṛthaktaṃ yathā vṛṣabho 'śvavilakṣaṇaḥ /",
    "XXbsa070_u:151": " tasmātsarvaṃ pṛthagiti jñeyam /",
    "XXbsa070_u:152": " iti pṛthagvādinastīrthikāḥ /",
    "XXbsa070_u:153": " atha kathaṃ sarvamekaṃ sadbhāvāditi /",
    "XXbsa070_u:154": " yataḥ saddhi dvedhā cetanamacetanañca /",
    "XXbsa070_u:155": " tatkathamekaṃ hetuvaiṣamyāṃditi /",
    "XXbsa070_u:156": " evaṃ dharmāṇāṃ samāsato dūṣaṇam /",
    "XXbsa070_u:157": " yadi punaḥ kaścidvadedduḥkhasamudayanirodhamārgadvādaśanidānasaṃskṛtādidharmāṇāmekatvaṃ pṛthaktaṃ veti sarvametadasaddhetukam /",
    "XXbsa070_u:158": " kasmāt /",
    "XXbsa070_u:159": " yadyekatvaṃ tadā duḥkhāntavādāpattiḥ /",
    "XXbsa070_u:160": " yadi pṛthaktaṃ tadā sukhāntavādāpattiḥ /",
    "XXbsa070_u:161": " tasmāduktaṃ",
    "XXbsa070_u:162": " [ekatve pṛthakte vā]ntadvayavādāpattiḥ /",
    "XXbsa070_u:163": " naiṣa buddhadharmasyārtha iti /",
    "XXbsa070_u:164": " api ca yathā kecidvadanti nirvāṇabhāvaḥ na duḥkhaṃ na ca sukham /",
    "XXbsa070_u:165": " kathaṃ jñātamiti cet /",
    "XXbsa070_u:166": " sarve hi dharmāścetanāḥ saduḥkhasukhā nirvāṇaṃ tvacetanaṃ kathaṃ sukhaṃ syāt /",
    "XXbsa070_u:167": " api ca kecidvādinaḥ sukhaṃ vadanti /",
    "XXbsa070_u:168": " kuta iti cet /",
    "XXbsa070_u:169": " sukhaṃ trividham /",
    "XXbsa070_u:170": " sukhavedanāsukhaṃ, anupaghātaḥ, anākāṅkṣā ca /",
    "XXbsa070_u:171": " nirvāṇa ākāṅkṣābhāvānnirvāṇaṃ sukham /",
    "XXbsa070_u:172": " ( Uh 9.)",
    "XXbsa070_u:173": " api ca nirvāṇaṃ nityamiti mayā pūrvaṃ jñātam /",
    "XXbsa070_u:174": " idānīntu [vaktavyaṃ]",
    "XXbsa070_u:175": " saṃskārebhyastat pṛthak na veti kecit /",
    "XXbsa070_u:176": " atrocyate /",
    "XXbsa070_u:177": " nirvāṇaṃ nityamiti pūrvaṃ jñātaṃ kimucyate saṃksāraistattulyam /",
    "XXbsa070_u:178": " saṃskārāṇāṃ svabhāvaḥ pariṇāmaḥ pradhvaṃsaśca /",
    "XXbsa070_u:179": " nirvāṇabhāvasya tu nityatā sukhatvañca /",
    "XXbsa070_u:180": " kathaṃ vidvāṃstatsaṃskāraistulyaṃ vadet /",
    "XXbsa070_u:181": " anyacca kecidāhuḥ /",
    "XXbsa070_u:182": " ātmabhāvasya rūpavattve nityo 'nityo vāyamiti na niścīyate /",
    "XXbsa070_u:183": " atrocyate /",
    "XXbsa070_u:184": " sarvaṃ mūrtamanityameva yathā murto ghaṭo vināśī /",
    "XXbsa070_u:185": " ātmāpi tadvaditi cettadānitya eva /",
    "XXbsa070_u:186": " ātmano mūrtatvantu sūtrairna samarthitaṃ,",
    "XXbsa070_u:187": " yuktihīnañcaitat /",
    "XXbsa070_u:188": " yathā ratnabudhyā sikatopalādānaṃ tathā bhavato vacanamatīva mithyā /",
    "XXbsa070_u:189": " atha kasmādātmāmurta iti cenmayā pūrvamuktaṃ ghaṭo mūrtatvādvināśīti /",
    "XXbsa070_u:190": " yadyātmaivaṃ syāt, tadā so 'pi vināśī bhavet /",
    "XXbsa070_u:191": " kathamidānīṃ bhavatā pṛcchyate `kasmādātmāmūrta' iti /",
    "XXbsa070_u:192": " aparañca /",
    "XXbsa070_u:193": " aniyatasiddhāntalakṣaṇam, yathā kaścit pṛcchet /",
    "XXbsa070_u:194": " kiṃ śabdo vastu[bhūto] nityo 'nityo vā /",
    "XXbsa070_u:195": " atrocyate /",
    "XXbsa070_u:196": " yadvibhāganiṣpannaṃ tadanityameva /",
    "XXbsa070_u:197": " śabdo 'pi vibhāganiṣpannaḥ kathaṃ nityo bhavet /",
    "XXbsa070_u:198": " atha kiṃ nāma śabdo vastu[bhūtaḥ] /",
    "XXbsa070_u:199": " atrocyate /",
    "XXbsa070_u:200": " aniścaye kathaṃ praśnaḥ /",
    "XXbsa070_u:201": " atha kiṃ kevala evātmānāgate 'dhvani sukhaduḥkhe vedayate saśarīro vā /",
    "XXbsa070_u:202": " atrocyate /",
    "XXbsa070_u:203": " etasmiccharīre vinaṣṭa ātmano 'parasmiñcharīre vedanam /",
    "XXbsa070_u:204": " ( Uh 10.)",
    "XXbsa070_u:205": " nanu ka eṣa ātmā yo 'nāgate 'dhvani sukhaduḥkhe vedayate /",
    "XXbsa070_u:206": " atrocyate /",
    "XXbsa070_u:207": " 'ātmā, iti pūrvamuktaṃ bhavatā /",
    "XXbsa070_u:208": " kathaṃ punaḥ sannasan vātmā' iti pṛcchyate /",
    "XXbsa070_u:209": " ayuktametat /",
    "XXbsa070_u:210": " atha siddhāntārtha uktaḥ /",
    "XXbsa070_u:211": " kiṃ punarvākyapraśaṃsālakṣaṇam /",
    "XXbsa070_u:212": " atrocyate /",
    "XXbsa070_u:213": " yuktyaviruddhamanadhikamanyūnamadhigatapadārthaṃ vacanadharmanibaddhaṃ prasiddhadṛṣṭāntāviruddhamananuyojyañca",
    "XXbsa070_u:214": " ebhirhetubhirvākyapraśaṃsetyucyate /",
    "XXbsa070_u:215": " nanu kiṃ nāma yuktyaviruddham /",
    "XXbsa070_u:216": " atrocyate /",
    "XXbsa070_u:217": " vijñānamevātmeti kecinmanyante sarvaskārāṇāṃ śūnyatvādanātmatvācca /",
    "XXbsa070_u:218": " na hi sarve saṃskārā vijñānamiti tadayuktam /",
    "XXbsa070_u:219": " saṃskārā hi vijñānasya hetavaḥ /",
    "XXbsa070_u:220": " hetūnāṃ cānātmatvāt, kathaṃ vijñānamātmā /",
    "XXbsa070_u:221": " atha sarve dharmāṃ anityāḥ śabdastu naiva sarvaṃ, tasmācchabdo nitya iti /",
    "XXbsa070_u:222": " atrocyate /",
    "XXbsa070_u:223": " bhavatā sarvamityuktam, ko 'rthaḥ punaḥ śabdasya, yo naiva sarvam /",
    "XXbsa070_u:224": " etadahetukamayuktañca /",
    "XXbsa070_u:225": " anyacca /",
    "XXbsa070_u:226": " sarve kṛtakadharmā anityā eva /",
    "XXbsa070_u:227": " agnisantānavat /",
    "XXbsa070_u:228": " śabdo 'pi tathā",
    "XXbsa070_u:229": " / tasmādanityaḥ /",
    "XXbsa070_u:230": " etadaviruddhalakṣaṇam /",
    "XXbsa070_u:231": " atha kimanadhikamanyūnañca /",
    "XXbsa070_u:232": " atrocyate /",
    "XXbsa070_u:233": " ahikanyūnatvayorlakṣaṇaṃ pūrvamuktam /",
    "XXbsa070_u:234": " nyūnatvaṃ trividham hetunyūnatvaṃ vākyanyūnatvaṃ dṛṣṭāntanyūnatvañca /",
    "XXbsa070_u:235": " yadi kaścidvadet /",
    "XXbsa070_u:236": " ṣaḍvijñānanyanityāni ghaṭavat /",
    "XXbsa070_u:237": " kāraṇantu na vadettadā taddhetunyūnatvamityucyate /",
    "XXbsa070_u:238": " yadi kaścidvadeheho 'yamanātmā sakāraṇatvāt /",
    "XXbsa070_u:239": " śabdo 'pyanātmā sakāraṇatvādetadṛṣṭāntanyūnatvam",
    "XXbsa070_u:240": " ( Uh 11.)",
    "XXbsa070_u:241": " yadi kaścidvadedanityāni catvāri mahābhūtāni ghaṭavatkṛtakāni /",
    "XXbsa070_u:242": " etadvākyanyūnatvam /",
    "XXbsa070_u:243": " etadvīparītaṃ tu sampannamityucyate /",
    "XXbsa070_u:244": " sampannañca yathā /",
    "XXbsa070_u:245": " ātmavādyevaṃ praṣṭavyaḥ /",
    "XXbsa070_u:246": " yaduktaṃ bhavatātmeti sa nityo 'nityo vā /",
    "XXbsa070_u:247": " yadyanityastadā saṃskāravadvināśadharmā /",
    "XXbsa070_u:248": " nitya iti cettarhi kathaṃ nirvāṇaspṛhā /",
    "XXbsa070_u:249": " etat sampannalakṣaṇam /",
    "XXbsa070_u:250": " atha kiṃ nāmādhikam /",
    "XXbsa070_u:251": " atrocyate /",
    "XXbsa070_u:252": " adhikaṃ trividham, hetvadhikaṃ,",
    "XXbsa070_u:253": " dṛṣṭāntādhikaṃ, vākyādhikañca /",
    "XXbsa070_u:254": " yadi kaścidvadecchabdo 'nityaḥ samyogajaḥ",
    "XXbsa070_u:255": " / yathā ghaṭaḥ kṛtako 'nityaśca /",
    "XXbsa070_u:256": " punarapi vadecchabda ākāśasya guṇaḥ /",
    "XXbsa070_u:257": " ākāśo 'mūrtaḥ śabdastu rūpadharmā kathamanyonyasamāśrayaḥ /",
    "XXbsa070_u:258": " etaddhetvadhikam yadyucyate pañcendriyāṇyanityāni pratidhvanivatkṛtakatvāt",
    "XXbsa070_u:259": " / śabdo 'pi tathā /",
    "XXbsa070_u:260": " kathaṃ tajjñāyate /",
    "XXbsa070_u:261": " oṣṭhamukhādisamudbhavatvāt /",
    "XXbsa070_u:262": " tadṛṣṭāntādhikam /",
    "XXbsa070_u:263": " yadyucyate 'ṇuḥ sūkṣma ākāśastu vyāpī /",
    "XXbsa070_u:264": " ubhāvapi nityau /",
    "XXbsa070_u:265": " śabdastu na tathā tasmādanitya etadṛṣṭāntādhikam /",
    "XXbsa070_u:266": " api ca śabdo 'nityaḥ",
    "XXbsa070_u:267": " sakāraṇatvāt /",
    "XXbsa070_u:268": " nitya iti cet, tadayuktam /",
    "XXbsa070_u:269": " kasmāt? dvābhyāṃ hetubhyām /",
    "XXbsa070_u:270": " murtodbhavatvādaindriyakatvācca /",
    "XXbsa070_u:271": " kathaṃ nitya iti yacca samānadharmakaṃ tatsarvamanityam /",
    "XXbsa070_u:272": " etadvākyādhikamucyate /",
    "XXbsa070_u:273": " atrāha /",
    "XXbsa070_u:274": " kīdṛśaṃ vākyaṃ laukikānāṃ pratipādanāya smartham /",
    "XXbsa070_u:275": " ucyate /",
    "XXbsa070_u:276": " yadi mūrkhāya gambhīrārtha vadedyathā sarve dharmā śūnyāḥ śāntā nirātmāno niṣpugdalā māyāvat nirmāṇavattattvarahitā ityādi tadā taṃ gambhīrārthaṃ vidvāneva jñātuṃ śankoti pṛthagjanastu śrutvā bhrāntyāpanno bhavet /",
    "XXbsa070_u:277": " ( Uh",
    "XXbsa070_u:278": " 12.) etadaprāptakālam /",
    "XXbsa070_u:279": " athocyate /",
    "XXbsa070_u:280": " asti dharmāṇāṃ karma, asti viṣākro 'sti ca bandhamokṣaḍiḥ /",
    "XXbsa070_u:281": " yaḥ karoti so 'nubhuṅkta ityalpabuddhayo 'pi",
    "XXbsa070_u:282": " śrutvāvagacchanti yathā vedhakāraṇisaṃyogenāgnerūtpattiḥ /",
    "XXbsa070_u:283": " yadabhidhīyate tadyadi sattvopayogi bhavet, tadā sarveṣāṃ [tatra] pratītiranumodanañca /",
    "XXbsa070_u:284": " etat prāptakālam /",
    "XXbsa070_u:285": " atha kiṃ pratipattiḥ /",
    "XXbsa070_u:286": " ucyate /",
    "XXbsa070_u:287": " abhihitasya bāhulye 'pi smaraṇasāmarthyam,",
    "XXbsa070_u:288": " arthānāṃ gāmbhīrye 'pi tallakṣaṇopalabdhiḥ, janaprītikaraśca sādhyasāraḥ /",
    "XXbsa070_u:289": " yathā kaścidvadet sarve dharmāḥ śūnyā anīśvarāḥ sarvavastūnāṃ pratītyasamutpannatvāditi pratipattiḥ",
    "XXbsa070_u:290": " atha ke vākyadoṣāḥ /",
    "XXbsa070_u:291": " atrocyate /",
    "XXbsa070_u:292": " pūrvoktaviparītā vākyadoṣāḥ /",
    "XXbsa070_u:293": " vākyadoṣāḥ punardvividhāḥ /",
    "XXbsa070_u:294": " kiñca taddvaividhyam /",
    "XXbsa070_u:295": " arthasyābhede punaruktiḥ /",
    "XXbsa070_u:296": " vākyasya cābhede punaruktiriti /",
    "XXbsa070_u:297": " kā nāmaikārthapunaruktiḥ /",
    "XXbsa070_u:298": " yathā kauśika ityuktvā punarvadeddevendraḥ śakraḥ purandaro veti /",
    "XXbsa070_u:299": " iyamucyata etasyaivārthasya nāmāntarapunaruktiḥ /",
    "XXbsa070_u:300": " nāmārthatulyatā yathā /",
    "XXbsa070_u:301": " indra ityuktvā punarapīndra iti vadet /",
    "XXbsa070_u:302": " iyaṃ nāmārthābhede punaruktiḥ /",
    "XXbsa070_u:303": " yadalaṅkṛtamasaṅgaṃ voktaṃ sa sarvo vākyadoṣa ityucyate /",
    "XXbsa070_u:304": " aparañca yadyuktisamupetamapyakramam eṣo 'pi vākyadoṣa iti /",
    "XXbsa070_u:305": " yathā gāthayoktam /",
    "XXbsa070_u:306": " yathā kaściddevānāmindrasya śakrasya bhāryāṃ praśaṃmayan suvarṇarūpiṇīm //",
    "XXbsa070_u:307": " ( Uh 13.)",
    "XXbsa070_u:308": " komalapādahastāṃ paścācca śakro devānāmindro 'suratripuravināśīti tu vadannityakramaṃ vacanamuktam",
    "XXbsa070_u:309": " atha katividhaṃ pramāṇam /",
    "XXbsa070_u:310": " caturvidhaṃ pramāṇam /",
    "XXbsa070_u:311": " pratyakṣamanumānamupamānamāgamaśceti /",
    "XXbsa070_u:312": " caturṣu pramāṇeṣu pratyakṣa śreṣṭham /",
    "XXbsa070_u:313": " kutaḥ punaḥ pratyakṣaṃ śreṣṭhamiti cedapareṣāṃ trayāṇāṃ pramāṇānāṃ pratyakṣopajīvakatvācchreṣṭham",
    "XXbsa070_u:314": " yathā dṛṣṭe dhūmavatyagnau paścāddhumadarśanādagneranumānam /",
    "XXbsa070_u:315": " tasmātpratyakṣaṃ viśiṣyate /",
    "XXbsa070_u:316": " yatha ca marīcidarśanenodakopamānam /",
    "XXbsa070_u:317": " tasmātpratyakṣe pūrvaṃ jñāte paścādupamānalābhaḥ /",
    "XXbsa070_u:318": " .....paścātpratyakṣakāle pūrvajñānaṃ satyam /",
    "XXbsa070_u:319": " tataśca pratyakṣādeva [pramāṇa]trayaṃ jñānamiti jñātam /",
    "XXbsa070_u:320": " idānīntu tatpratyakṣaṃ kathaṃ saditi /",
    "XXbsa070_u:321": " atrocyate /",
    "XXbsa070_u:322": " pañcendriyajñānaṃ kadācinmithyā /",
    "XXbsa070_u:323": " yattu sādhyavasāyaṃ samyagdharmāvabodhakaṃ tatparamam /",
    "XXbsa070_u:324": " grīṣme marīcīnāmalātacakragandharvanagarāṇāṃ ca pratyakṣe 'pi tadasat /",
    "XXbsa070_u:325": " aparañca /",
    "XXbsa070_u:326": " lakṣaṇāspaṣṭatvāddarśanabhramaḥ /",
    "XXbsa070_u:327": " yathā rātrau sthāṇuṃ dṛṣṭvā manuṣya eṣa ityucyate /",
    "XXbsa070_u:328": " aṅgulyā cakṣuḥpīḍanācca dvicandradarśanam /",
    "XXbsa070_u:329": " śūnyatājñāne prāpte samyagdṛṣṭirucyate /",
    "XXbsa070_u:330": " jñāta pratyakṣaṃ tāvat /",
    "XXbsa070_u:331": " atha kimanumānalakṣaṇam /",
    "XXbsa070_u:332": " ucyate tatpūrvamuddiṣṭam /",
    "XXbsa070_u:333": " adhunā vyākhyāyate /",
    "XXbsa070_u:334": " anumānaṃ trividhaṃ pūrvavat, śeṣavat, sāmānyato [dṛṣṭaṃ] ca /",
    "XXbsa070_u:335": " yathā ṣaḍaṅguliṃ sapiḍakamūrdhānaṃ bālaṃ dṛṣṭvā paṣcāddhṛddhaṃ bahuśrutaṃ devadattaṃ dṛṣṭvā ṣaḍaṅgulismaraṇāt so 'yamiti pūrvavat /",
    "XXbsa070_u:336": " śeṣavat yathā, sāgarasalilaṃ pītvā tallavaṇarasamanubhūya ( Uh 14.)",
    "XXbsa070_u:337": " śeṣamapi salilaṃ tulyameva lavaṇamiti /",
    "XXbsa070_u:338": " etaccheṣavadanumānam /",
    "XXbsa070_u:339": " sāmānyato dṛṣṭaṃ yathā /",
    "XXbsa070_u:340": " kaścigdacchaṃstaṃ deśaṃ prāpnoti /",
    "XXbsa070_u:341": " gagane 'pi",
    "XXbsa070_u:342": " sūryācandramasau pūrvasyāṃ diśyuditau paścimāyāñcāstaṃ gatau /",
    "XXbsa070_u:343": " tacceṣṭāyāmadṛṣṭāyāmapi tadgamanamanumīyate /",
    "XXbsa070_u:344": " etatsāmānyato dṛṣṭam /",
    "XXbsa070_u:345": " nanu kā śrutiḥ /",
    "XXbsa070_u:346": " atrocyate,",
    "XXbsa070_u:347": " satyaprācīnavṛddhabuddhabodhisattvadarśanādāryasūtradharmaśravaṇagrahaṇayorjñānadarśanotpādasāmarthyameṣā śrutirityucyate /",
    "XXbsa070_u:348": " yathā suvaidyako bheṣajakuśalo maitracittena śikṣakaḥ suśruta ityucyate /",
    "XXbsa070_u:349": " evamapi yat kṛtasarvadharmasākṣātkārairmahājñānairāryaiḥ śrutaṃ tat suśrutamucyate /",
    "XXbsa070_u:350": " atha kimupamānalakṣaṇam /",
    "XXbsa070_u:351": " atrocyate /",
    "XXbsa070_u:352": " yathā sarve dharmā śūnyāḥ śāntā māyāvat nirmāṇavat /",
    "XXbsa070_u:353": " saṃjñādāntāśvavat, saṃskārāḥ kadalīvat, kāmalakṣaṇaṃ piḍakavat viṣavat /",
    "XXbsa070_u:354": " etadupamānamucyate /",
    "XXbsa070_u:355": " evaṃ catvāro hetavaḥ /",
    "XXbsa070_u:356": " tadavagamanaṃ hetujñānamityuktam /",
    "XXbsa070_u:357": " atha ke hetvābhāsāḥ /",
    "XXbsa070_u:358": " atrācyate /",
    "XXbsa070_u:359": " hetvābhāsā eteṣu vādadharmesu mahādoṣā eva jñeyāḥ /",
    "XXbsa070_u:360": " śīghrañcāpahartavyāḥ /",
    "XXbsa070_u:361": " athedānīṃ hetvābhāsā vyākhyāsyante /",
    "XXbsa070_u:362": " hetvābhāsānāṃ lakṣaṇānyaparimitāni saṃkṣepatastvaṣṭāveva /",
    "XXbsa070_u:363": " vākchalaṃ,",
    "XXbsa070_u:364": " sāmānyachalaṃ, saṃśayasamaḥ, kālātītaḥ, prakaraṇasamaḥ, varṇyasamaḥ,",
    "XXbsa070_u:365": " savyabhicāraḥ, viruddhaḥ /",
    "XXbsa070_u:366": " nanvete 'ṣṭau dharmā vistareṇa vivektavyāḥ /",
    "XXbsa070_u:367": " ucyate /",
    "XXbsa070_u:368": " nava iti caturvidham",
    "XXbsa070_u:369": " / navaḥ, nava, na vaḥ, nava iti /",
    "XXbsa070_u:370": " ( Uh 15.)",
    "XXbsa070_u:371": " yathā kaścidāha /",
    "XXbsa070_u:372": " yo maya parihitaḥ sa navakambalaḥ /",
    "XXbsa070_u:373": " atra dūṣaṇaṃ (vadet)",
    "XXbsa070_u:374": " yadbhavatā parihitaṃ tadekameva vastraṃ kathaṃ naveti /",
    "XXbsa070_u:375": " atra prativedenmayā nava ityuktaṃ tathāca navaḥ kambalaḥ natu naveti /",
    "XXbsa070_u:376": " atra dūṣayetkathaṃ nava? navalomairnirmitatvānnava ityukte prativādī vadet tattvato 'parimitāni lomāni kathaṃ navalomānītyucyate /",
    "XXbsa070_u:377": " atrāha /",
    "XXbsa070_u:378": " nava iti mayā pūrvamuktaṃ na tu navasaṃkhyā /",
    "XXbsa070_u:379": " atra dūṣaṇam /",
    "XXbsa070_u:380": " tadvastraṃ yuṣmākameveti jñātaṃ kasmādetanna vaḥ kathyate /",
    "XXbsa070_u:381": " atrottaram /",
    "XXbsa070_u:382": " mayā nava ityuktaṃ kintu na va iti noktam /",
    "XXbsa070_u:383": " atra dūṣaṇam /",
    "XXbsa070_u:384": " bhavataḥ kāyaṃ kambalo vasta iti pratyakṣametat /",
    "XXbsa070_u:385": " kathamucyate na vaḥkambalaḥ /",
    "XXbsa070_u:386": " ayaṃ hetvābhāsa ityucyate vākchalaṃ ca /",
    "XXbsa070_u:387": " aparañca vākchalam /",
    "XXbsa070_u:388": " yathā girirdahyata ityukte, dūṣaṇam /",
    "XXbsa070_u:389": " tattvatastṛṇataravo dahyante kathaṃ girirdahyata ityuktam /",
    "XXbsa070_u:390": " etadvākchalamityucyate /",
    "XXbsa070_u:391": " api ca chalaṃ dvividhaṃ /",
    "XXbsa070_u:392": " pūrvavat sāmānyañceti /",
    "XXbsa070_u:393": " yathā /",
    "XXbsa070_u:394": " saṃskṛtā dharmāḥ śrūnyāḥ śāntā ākāśavadityukte, dūṣaṇam /",
    "XXbsa070_u:395": " yadyevaṃ, ubhayorapi",
    "XXbsa070_u:396": " śūnyatvamabhāvaśca, tadā niḥsvabhāvā dharmā ākāśatulyā iti sāmānyachalam /",
    "XXbsa070_u:397": " kā tāvadutpattiriti /",
    "XXbsa070_u:398": " atrocyate /",
    "XXbsa070_u:399": " sata utpattiriti /",
    "XXbsa070_u:400": " yathā mṛdo ghaṭatvattvāddhaṭotpādakatvam /",
    "XXbsa070_u:401": " yadi mṛdo ghaṭatvavattvaṃ tadā mṛdeva ghaṭaḥ syāt /",
    "XXbsa070_u:402": " tadā tadutpattaye kṛtaṃ kumbhakārarajjucakrasaṃyogena /",
    "XXbsa070_u:403": " yadi mṛdaḥ sadbhāvena ghaṭotpādakatvaṃ, tadodakasyāpi sadbhāvena ghaṭotpādakatvaṃ ( Uh 16.) syāt /",
    "XXbsa070_u:404": " yadyudakasya sadbhāvena ghaṭānutpādakatvaṃ kathaṃ tarhi mṛdo ghaṭotpādakatvam /",
    "XXbsa070_u:405": " iti sāmānyachalam /",
    "XXbsa070_u:406": " kiṃ nāma saṃśayahetvābhāsalakṣaṇam /",
    "XXbsa070_u:407": " ucyate /",
    "XXbsa070_u:408": " sthāṇormanuṣyasādṛśyāt,",
    "XXbsa070_u:409": " rātrau taṃ dṛṣṭvā, eṣa sthāṇuḥ puruṣo veti vimarśaḥ /",
    "XXbsa070_u:410": " ayaṃ saṃśayahetvābhāsa iti /",
    "XXbsa070_u:411": " kaḥ punaḥ kālātītahetvābhāsaḥ /",
    "XXbsa070_u:412": " ucyate /",
    "XXbsa070_u:413": " yathā kaścidvadennityaḥ śabdaḥ /",
    "XXbsa070_u:414": " śabdamayatvādvedo 'pi nitya iti /",
    "XXbsa070_u:415": " atra dūṣaṇam /",
    "XXbsa070_u:416": " idānīṃ bhavatā śabdasya nityatākāraṇamapratiṣṭhāpya kathaṃ vedo nitya ityucyate /",
    "XXbsa070_u:417": " atra vadedyathākāśamarūpatvānnityaṃ tathā śabdo 'pyarūpatvānnityaḥ /",
    "XXbsa070_u:418": " tadvacane paścādapyukte so 'rthaḥ sidhyati /",
    "XXbsa070_u:419": " atra dūṣaṇaṃ kālatītametadvacanam /",
    "XXbsa070_u:420": " yathā gṛhe dagdha udākānveṣaṇaṃ bhavatopyevamiti kālātītaḥ /",
    "XXbsa070_u:421": " atha ko nāma prakaraṇasamaḥ? (ātmanaḥ) śarīra bhinnatvādātmā nityaḥ /",
    "XXbsa070_u:422": " yathā (ghaṭasya) ākaśabhinnatvādvaṭo 'nityaḥ /",
    "XXbsa070_u:423": " ayaṃ prakaraṇasama ityucyate /",
    "XXbsa070_u:424": " atra dūṣaṇam /",
    "XXbsa070_u:425": " yadyātmā śarīrabhinnatrvānnitya iti, tadā (ghaṭasya)",
    "XXbsa070_u:426": " ākāśabhinnatvādvaṭo 'nityaḥ /",
    "XXbsa070_u:427": " ayam prakaraṇasama ityucyate /",
    "XXbsa070_u:428": " atra dūṣaṇam /",
    "XXbsa070_u:429": " yadyātmā śarīrabhinnatvānnitya iti, tadā (ghaṭasya) śarīrabhinnatvādvaṭo",
    "XXbsa070_u:430": " 'pi nityaḥ syāt śarīrabhinnatve 'pi ghaṭo 'nitya iti cet, tarhyātmāpi śarīrabhinnatvāt kathaṃ nityaḥ /",
    "XXbsa070_u:431": " iti prakaraṇasamaḥ /",
    "XXbsa070_u:432": " ko nāma varṇyasamaḥ /",
    "XXbsa070_u:433": " ucyate /",
    "XXbsa070_u:434": " yathā nityamākāśamasparśatvāt /",
    "XXbsa070_u:435": " manovijñānamapi tathā /",
    "XXbsa070_u:436": " ayaṃ varṇyasama ityucyate /",
    "XXbsa070_u:437": " kaḥ savyabhicāraḥ /",
    "XXbsa070_u:438": " ucyate /",
    "XXbsa070_u:439": " yathā pañcaviṣayā anityā ( Uh 17.)",
    "XXbsa070_u:440": " indriyagrāhyatvāt /",
    "XXbsa070_u:441": " catvāri mahābhūtānyapi tathā tasmādanityāni /",
    "XXbsa070_u:442": " atra dūṣaṇam /",
    "XXbsa070_u:443": " kūrmaroma lavaṇagandhaśca nirābhāsamātraṃ manovijñānopalabhyatvātkimanityamiti savyabhicāraḥ",
    "XXbsa070_u:444": " atha ko nāma viruddhaḥ /",
    "XXbsa070_u:445": " ucyate /",
    "XXbsa070_u:446": " viruddho dvividhaḥ /",
    "XXbsa070_u:447": " dṛṣṭāntaviruddho yuktiviruddhaśca /",
    "XXbsa070_u:448": " yathātmā nityo 'mūrtatvāt, vṛṣabhavat /",
    "XXbsa070_u:449": " ayaṃ dṛṣṭāntaviruddhaḥ /",
    "XXbsa070_u:450": " yuktiviruddho yathā, brāhmaṇasya kṣatrakarmānupālanaṃ mṛgayādiśikṣā ca,",
    "XXbsa070_u:451": " kṣatriyasya dhyānasamāpattiriti yuktiviruddhaḥ /",
    "XXbsa070_u:452": " evambhūtau dharmāvajñā abuddhaiva satyaṃ manyante /",
    "XXbsa070_u:453": " nanu kimaviruddham /",
    "XXbsa070_u:454": " atrocyate /",
    "XXbsa070_u:455": " etadbhinnamaviruddhamityabhidhīyate /",
    "XXbsa070_u:456": " iti hetvābhāsāḥ /",
    "XXbsa070_u:457": " // iti prathamaṃ prakaraṇam //",
    "XXbsa070_u:458": " ( Uh 18.)",
    "XXbsa070_u:459": " atha dvitīyaṃ prakaraṇam /",
    "XXbsa070_u:460": " pūrvamaṣṭavidhā vādadharmā uktāḥ /",
    "XXbsa070_u:461": " atha nigraha[sthāna]dharmān vakṣyāmaḥ /",
    "XXbsa070_u:462": " nanu katame vādadharmāḥ /",
    "XXbsa070_u:463": " (atrocyate) yathā catvāri mahābhūtāni",
    "XXbsa070_u:464": " prajñaptireva /",
    "XXbsa070_u:465": " kasmāt /",
    "XXbsa070_u:466": " rūpādidharmatvādeva /",
    "XXbsa070_u:467": " aparaḥ punarāha /",
    "XXbsa070_u:468": " catvāri mahābhūtāni tattvataḥ santi /",
    "XXbsa070_u:469": " kathametajjñātam /",
    "XXbsa070_u:470": " kāṭhinyaṃ pṛthivīdharmo yāvaccalatvaṃ vāyudharmaḥ /",
    "XXbsa070_u:471": " tatsaditi jñeyam /",
    "XXbsa070_u:472": " etacca prativiruddham /",
    "XXbsa070_u:473": " tasmādvivādaḥ /",
    "XXbsa070_u:474": " yathā vā /",
    "XXbsa070_u:475": " pṛthivī śarīrakāraṇameva /",
    "XXbsa070_u:476": " aparāṇi mahābhūtānyapi tathā /",
    "XXbsa070_u:477": " atra dūṣaṇam /",
    "XXbsa070_u:478": " pṛthivyādi sarvavastusādhanasamarthaṃ sat, kathaṃ śarīramātraṃ sādhayediti nātra vivādaḥ /",
    "XXbsa070_u:479": " yadyevaṃ na syāttadā vāda ityucyate /",
    "XXbsa070_u:480": " nanu kāni nigrahasthānāni /",
    "XXbsa070_u:481": " (atrocyate) yathā śabdo nityo",
    "XXbsa070_u:482": " 'mūrtatvādākāśavat /",
    "XXbsa070_u:483": " atra dūṣaṇam /",
    "XXbsa070_u:484": " yadyapi śabdo 'mūrtaḥ /",
    "XXbsa070_u:485": " tathāpyaindriyakaḥ, saṃpratighaḥ,",
    "XXbsa070_u:486": " ghaṭavatkṛtakaḥ /",
    "XXbsa070_u:487": " api tvākāśe 'kṛtake kathaṃ tadṛṣṭāntalābhaḥ /",
    "XXbsa070_u:488": " etannigrahasthānamityucyate /",
    "XXbsa070_u:489": " atha ghaṭo mūrta ityanityaḥ śabdasya tvamūrtatvāt kathaṃ tadṛṣṭāntalābhaḥ /",
    "XXbsa070_u:490": " atra dūṣaṇam /",
    "XXbsa070_u:491": " śabdo ghaṭabhinno 'pyaindriyakaḥ śrāvaṇatvāt /",
    "XXbsa070_u:492": " tasmādanityaḥ /",
    "XXbsa070_u:493": " nanu kasyārthasyānigrahasthānatvāpattiḥ /",
    "XXbsa070_u:494": " saṃskārā vijñānañca ( Uh 19.)",
    "XXbsa070_u:495": " kṛtakatvādanityam /",
    "XXbsa070_u:496": " nirvāṇamakṛtakatvānnityam /",
    "XXbsa070_u:497": " etadvākyaṃ samyakpadarasam /",
    "XXbsa070_u:498": " etaducyate 'nigrahasthānam /",
    "XXbsa070_u:499": " nanu kiṃ vacanaṃ dūṣayitavyam /",
    "XXbsa070_u:500": " cuayte /",
    "XXbsa070_u:501": " vākyavaiparītyaṃ,",
    "XXbsa070_u:502": " asaddhetusthāpanaṃ, udāharaṇavaiṣamyañcaitaddūṣayitavyam /",
    "XXbsa070_u:503": " yatha saṃjñā saṃyojanocchedikā, ityukte kaścit pṛcchet /",
    "XXbsa070_u:504": " kathaṃ saṃjñā samyojanocchedikā /",
    "XXbsa070_u:505": " jñānasya saṃjñāta utpādaṃ pūrvamanutkā saṃjñāmātrakathanādvākyavaiparītyamitīdaṃ dūṣaṇīyam",
    "XXbsa070_u:506": " nanu kathaṃ punaretadvākyamucyate /",
    "XXbsa070_u:507": " asidvasthāpanānnigrahasthānāpattijñāpanārthamuktam /",
    "XXbsa070_u:508": " aparañca /",
    "XXbsa070_u:509": " anuyojyānanuyogaḥ /",
    "XXbsa070_u:510": " prativaktavye 'prativaktavyata /",
    "XXbsa070_u:511": " trirabhihitasya parairavijñātam /",
    "XXbsa070_u:512": " trirabhihitasya svayamavijñānam /",
    "XXbsa070_u:513": " etāni nigrahasthānāni /",
    "XXbsa070_u:514": " anyacca /",
    "XXbsa070_u:515": " pareṇa vivadamānastadvikalatāṃ nāvagacchati /",
    "XXbsa070_u:516": " anyastu vadati /",
    "XXbsa070_u:517": " eṣo 'rthaḥ mithyaiva, kiṃ bhavānnopalabhate tadā nigrahasthānam /",
    "XXbsa070_u:518": " anyacca /",
    "XXbsa070_u:519": " parasya samyagarthe doṣasamārope 'pi nigrahasthānam /",
    "XXbsa070_u:520": " anyacca /",
    "XXbsa070_u:521": " vādinoktaṃ sarvairvijñātamapyasāveva (prativādī) nāvagacchati cettadapi nigrahasthānam /",
    "XXbsa070_u:522": " praśno 'pi tadvat /",
    "XXbsa070_u:523": " etāni nigrahasthānāni vādasya mahākaṇṭakāni gambhīraduḥkhāni jñeyāni, drutañca heyāni /",
    "XXbsa070_u:524": " nanu praśnāḥ katividhāḥ /",
    "XXbsa070_u:525": " ucyate /",
    "XXbsa070_u:526": " trividhāḥ /",
    "XXbsa070_u:527": " yathā vacanasamaḥ,",
    "XXbsa070_u:528": " arthasamaḥ, hetusamaśca /",
    "XXbsa070_u:529": " yadi vādinastaistribhiḥ ( Uh 20.)",
    "XXbsa070_u:530": " praśnottarāṇi na kurvanti tadvibhrāntam /",
    "XXbsa070_u:531": " yadyeteṣāṃ trayāṇāmuttarāṇāmanyatamaṃ nyūnaṃ syāttadasampannam /",
    "XXbsa070_u:532": " yadi vadedahamevamprakārān trīn praśnānnāvagacchāmi mama yathājñānamanyonyaṃ praṣṭavyaṃ, tadādoṣaḥ",
    "XXbsa070_u:533": " vākyasamaḥ yathā /",
    "XXbsa070_u:534": " ātmā nāstītyukte tadvākyāśrayeṇa praśnaḥ /",
    "XXbsa070_u:535": " ayaṃ vākyasama ityucyate /",
    "XXbsa070_u:536": " arthasamaḥ tanmatopādānamevāyamarthasama ityucyate /",
    "XXbsa070_u:537": " hetusamaḥ /",
    "XXbsa070_u:538": " paramanogaterutpādakasya hetorjñāmayaṃ hetusama ityucyate /",
    "XXbsa070_u:539": " evaṃ sāmarthye satye nigrahasthānamityucyate /",
    "XXbsa070_u:540": " yadyatidrutaṃ vadecchrotāraśca nāvagaccheyustadapi nigrahasthānam /",
    "XXbsa070_u:541": " athaitāvamātramaparāṇi vā santi /",
    "XXbsa070_u:542": " atrocyate /",
    "XXbsa070_u:543": " santyeva yathā nyūnaṃ,",
    "XXbsa070_u:544": " adhikam nirarthakaṃ, aprāptakālaṃ, punaruktaṃ pratijñāsannyāsa ityādīni",
    "XXbsa070_u:545": " nigrahasthānānītyucyante /",
    "XXbsa070_u:546": " yadyevamādi pūrvapakṣī vadet, tadā nigrahasthānāpattiḥ /",
    "XXbsa070_u:547": " atha pratijñāvirodhaḥ /",
    "XXbsa070_u:548": " yathā vijñānaṃ nityam /",
    "XXbsa070_u:549": " kasmāt /",
    "XXbsa070_u:550": " vijñānasya hi dvaividhyam /",
    "XXbsa070_u:551": " vijñānotpāttirvijñākriyā ca /",
    "XXbsa070_u:552": " ghaṭasyāpi dvaividhyam, ghaṭotpattirghaṭakriyā ca /",
    "XXbsa070_u:553": " evaṃ vijñānamutpādyamānameva sakriyaṃ tasmānnityam /",
    "XXbsa070_u:554": " ghaṭasya tūtpattyanantaraṃ sakriyatvam, tasmādanityatvam /",
    "XXbsa070_u:555": " atra dūṣaṇam /",
    "XXbsa070_u:556": " utpattāveva sakriyatvānnityamiti ceddīpasyāpyutpattāveva sakriyatvānnityatvaprasaṅgaḥ /",
    "XXbsa070_u:557": " atha dīpaścakṣuṣā dṛṣṭaḥ syāt, śabdaśca śravaṇena śrūyata iti kathaṃ dṛṣṭāntopapattiḥ /",
    "XXbsa070_u:558": " etatpratijñāsannyāsanigrahasthānam /",
    "XXbsa070_u:559": " ( Uh 21.)",
    "XXbsa070_u:560": " aparañca /",
    "XXbsa070_u:561": " kecidvadantyātmā nitya iti /",
    "XXbsa070_u:562": " kathaṃ jñātam /",
    "XXbsa070_u:563": " anaindriyakatvāt /",
    "XXbsa070_u:564": " yathā ākāśo 'naindriyakatvānnityaḥ /",
    "XXbsa070_u:565": " atra dūṣaṇam /",
    "XXbsa070_u:566": " paramāṇavo 'nindriyakā api tvanityāḥ /",
    "XXbsa070_u:567": " atrocyate /",
    "XXbsa070_u:568": " ātmākṛtakatvānnityaḥ paramāṇavastu kṛtakatvādanityāḥ /",
    "XXbsa070_u:569": " atra dūṣaṇam /",
    "XXbsa070_u:570": " anupalabdheriti bhavatā pūrvamuktam /",
    "XXbsa070_u:571": " adhunā cākṛtakatvādibyucyate /",
    "XXbsa070_u:572": " ayaṃ pratijñāvirodhaḥ /",
    "XXbsa070_u:573": " nanūcyate 'haṃ virodhīti cedbhavāṃstu mama vacanaṃ pratikūlayan katham",
    "XXbsa070_u:574": " virodhau na syāt /",
    "XXbsa070_u:575": " kiñca kathametadyuktisaham /",
    "XXbsa070_u:576": " yadvi viruddhamityucyate mayā, sā bhavata eva",
    "XXbsa070_u:577": " vacanasya pūrvoktenārthan pratikūlatā /",
    "XXbsa070_u:578": " tasmādviruddhamityuktam /",
    "XXbsa070_u:579": " anyacca /",
    "XXbsa070_u:580": " bhavatā pūrvamuktamaspaṣṭatvānme saṃśaya utpanna iti /",
    "XXbsa070_u:581": " nāhaṃ bhavadvirodhītyevaṃ saṃśayena virodhaḥ /",
    "XXbsa070_u:582": " etadapi nigrahasthānamiti /",
    "XXbsa070_u:583": " // iti dvitīyaṃ prakaraṇam //",
    "XXbsa070_u:584": " ( Uh 22.)",
    "XXbsa070_u:585": " atha tṛtīyaṃ prakaraṇam /",
    "XXbsa070_u:586": " vādī prāha /",
    "XXbsa070_u:587": " yadi kaścidvadedasti sattvo yāvatsanti prāṇā asti jīva ityādi /",
    "XXbsa070_u:588": " kathaṃ jñātam /",
    "XXbsa070_u:589": " aindriyakatvāt /",
    "XXbsa070_u:590": " yathā nirupadhiśeṣanirvāṇasyendriyairanupalabdherabhāvaḥ sattvānāntu na tathā /",
    "XXbsa070_u:591": " tasmātsantyeva iti jñātam /",
    "XXbsa070_u:592": " atmā nityaḥ /",
    "XXbsa070_u:593": " yathārhattvaphalaṃ kasmiṃścideva kāle vidyamānamapi pūrvaṃ paścāccāvidyamānatvādabhāva iti jñāyate /",
    "XXbsa070_u:594": " yathā ca dvītīyo mūrdhā tṛtīyo hastaśca /",
    "XXbsa070_u:595": " abhūtvā bhāvāt prāgabhāvaḥ /",
    "XXbsa070_u:596": " bhūtvā tu vināśātpradhvaṃsābhāva iti jñāyate /",
    "XXbsa070_u:597": " ātmā tu na tathā tasmānnityaḥ /",
    "XXbsa070_u:598": " atra dūṣaṇam /",
    "XXbsa070_u:599": " yathā mūla[kīla]odakānyadṛśyatvānna sadityuktam /",
    "XXbsa070_u:600": " arhattva[phalasyāpi] tathātvameva na tvabhāvaḥ /",
    "XXbsa070_u:601": " etattu na bhavatā sākṣātkriyate /",
    "XXbsa070_u:602": " nanu maivam /",
    "XXbsa070_u:603": " udakasya pṛthivyāvaraṇādadṛśyatvam /",
    "XXbsa070_u:604": " arhattva[phalasya tu]",
    "XXbsa070_u:605": " kenāvaraṇenādṛśyatvam /",
    "XXbsa070_u:606": " tasmāttadasaditi jñāyate /",
    "XXbsa070_u:607": " atra dūṣaṇam /",
    "XXbsa070_u:608": " yadbhavatoktaṃ [yathā] dvitīyasya mūrdhnastṛtīyasya hastasya cādṛśyatvāda[bhāvaḥ] arhattva[phalasyāpya]bhāvaḥ iti spaṣṭam /",
    "XXbsa070_u:609": " tadayuktam /",
    "XXbsa070_u:610": " dvitīyasya mūrdhno nāstitve 'pi tarhi na prathamasya",
    "XXbsa070_u:611": " nāstitvam /",
    "XXbsa070_u:612": " arhattva[phalaṃ] tu nāstyeveti tasyaivātyantābhāvaḥ /",
    "XXbsa070_u:613": " kathaṃ dṛṣṭāntatopapattiḥ /",
    "XXbsa070_u:614": " yacca bhavatoktamanupalabdhernirvāṇābhāvaḥ siddha iti tadapyayuktam /",
    "XXbsa070_u:615": " kiṃ nāma (mahā)śāgarodakasya",
    "XXbsa070_u:616": " binduparimāṇasyāśakyajñānatvāttadasaditi ( Uh 23.) vaktuṃ śakyate /",
    "XXbsa070_u:617": " yadyapi binduparimāṇaṃ na jñāyate tathāpyastyeva sāgaraḥ /",
    "XXbsa070_u:618": " nirvāṇasyāpi tathātvam /",
    "XXbsa070_u:619": " anupalabdhāvapi tattattvataḥ sadeva /",
    "XXbsa070_u:620": " asaditi cedvaktavyam tasya kāraṇam /",
    "XXbsa070_u:621": " yadi na śakyate vaktaṃ tadā bhavata evārthahāniḥ /",
    "XXbsa070_u:622": " ayamucyate yathādharmavādaḥ /",
    "XXbsa070_u:623": " anyacca yadyanupalabdhernirvāṇasyāsattvaṃ, tadā parasya saṃśayaḥ /",
    "XXbsa070_u:624": " yathā rātrau taruṃ dṛṣṭvā citte saṃśayaḥ /",
    "XXbsa070_u:625": " eṣa sthāṇurvā manuṣyo veti /",
    "XXbsa070_u:626": " na khalū taruḥ sthāṇoḥ puruṣasya vo[palabdhau] niyato hetuḥ /",
    "XXbsa070_u:627": " anupalabdhireva nirvāṇasyābhāve niyato heturiti cennātra saṃśayasambhavaḥ /",
    "XXbsa070_u:628": " anyacca karmavipākāvināśāt, sadeva nirvāṇam /",
    "XXbsa070_u:629": " kuta iti cet /",
    "XXbsa070_u:630": " yathā davena girestarudāhe 'gnistadvināśahetuḥ /",
    "XXbsa070_u:631": " kaḥ punastasya karmavipākasya vināśaheturyena tadvinaśyate /",
    "XXbsa070_u:632": " nirvāṇalābhe tadā prahāniḥ /",
    "XXbsa070_u:633": " atrocyate /",
    "XXbsa070_u:634": " asti tattvato vināśahetuḥ /",
    "XXbsa070_u:635": " āvaraṇāttvanupalabdhaḥ /",
    "XXbsa070_u:636": " atra dūṣaṇam /",
    "XXbsa070_u:637": " nirvāṇamapi sadāvaraṇāttvanupalabdham /",
    "XXbsa070_u:638": " kiñca yadi vipākasya vināśaheturvartata iti cennocyate /",
    "XXbsa070_u:639": " tadā bhavato 'rthahāniḥ /",
    "XXbsa070_u:640": " yadyabhāvādvināśaheturanuktastadāvaraṇābhāvo 'pi kathamuktaḥ",
    "XXbsa070_u:641": " / evaṃ kāraṇairkarmāṇāmavināśo jñāyate /",
    "XXbsa070_u:642": " eṣa yathādharmavāda ityucyate /",
    "XXbsa070_u:643": " pūrvapakṣī vadati /",
    "XXbsa070_u:644": " yadi sāgarodakasadbhāvānnirvāṇasadbhāvaḥ siddhastadā kiṃ dvitīyasyāpi mūrdhnaḥ sadbhāvo na sidhyati /",
    "XXbsa070_u:645": " dvitīyasyāpi mūrdhnaḥ sadbhāvo na siddha iti cet ( Uh 24.) kathaṃ nirvāṇasya sadbhāvaḥ /",
    "XXbsa070_u:646": " tasmādbhavatoktaḥ sāgarodakadṛṣṭāntaḥ nirvāṇasadbhāvaṃ sādhayituṃ na samarthaḥ /",
    "XXbsa070_u:647": " kiṃ dvitīyasya mūrdhnaḥ sadbhāvaṃ sādhayet /",
    "XXbsa070_u:648": " atra dūṣaṇam /",
    "XXbsa070_u:649": " kiṃ nirvāṇamasaditi bhavadabhipretam /",
    "XXbsa070_u:650": " asataḥ sattā vāsato",
    "XXbsa070_u:651": " 'sattā vā /",
    "XXbsa070_u:652": " asato 'satteti cet kathaṃ nirvāṇamasaditi pratijñāyate /",
    "XXbsa070_u:653": " yadi tvasataḥ sattā kathaṃ bhavatāsattocyate /",
    "XXbsa070_u:654": " yadyasato nirvāṇasya sattā tadā svato 'sato 'sattvamapi saditi cet, kathaṃ na nirvāṇasadbhāvalāba ityatra heturvaktavyaḥ /",
    "XXbsa070_u:655": " yadi vaktuṃ na śakyate,",
    "XXbsa070_u:656": " tadā niścitameva nirvāṇaṃ saditi jñeyam /",
    "XXbsa070_u:657": " etadapi yathādharmavāda ityucyate /",
    "XXbsa070_u:658": " nanvātmā nityo 'nityo vā /",
    "XXbsa070_u:659": " atmā 'kṛtakatvānnityaḥ, ghaṭādiṣṭu kṛtakatvādanityaḥ /",
    "XXbsa070_u:660": " atra dūṣaṇam /",
    "XXbsa070_u:661": " akṛtakatvādātmā nitya iti cettadayuktam /",
    "XXbsa070_u:662": " kasmāt /",
    "XXbsa070_u:663": " puruṣāṇāṃ saṃśayajanakatvāt /",
    "XXbsa070_u:664": " yadyakṛtakatvānnitya evātmeti tadā nityo",
    "XXbsa070_u:665": " 'nitya veti saṃśayasyāsambhavaḥ /",
    "XXbsa070_u:666": " saṃśayajanakatvāddoṣaḥ /",
    "XXbsa070_u:667": " vādī /",
    "XXbsa070_u:668": " iyaṃ doṣāpattirna mamaivāpi tu sarveṣāmeva vādināṃ yathā śabdo nityo 'mūrtatvāt /",
    "XXbsa070_u:669": " atītaḥ kāyo 'styeva pūrvanivāsānusmaraṇādityādipratijñā pūrvavatsaṃśayamutpādayatīti /",
    "XXbsa070_u:670": " tasmatsarvatraiva doṣāpattiḥ /",
    "XXbsa070_u:671": " atra dūṣaṇam /",
    "XXbsa070_u:672": " dṛṣṭānta eva saṃśayaṃ nirdhārayati /",
    "XXbsa070_u:673": " bhavatāṃ tūdāhṛto dṛṣṭānto mama saṃśayamutpādayati tasmādasiyo 'yaṃ dṛṣṭāntaḥ /",
    "XXbsa070_u:674": " dṛṣṭānte",
    "XXbsa070_u:675": " 'siddhe 'rthahāniḥ /",
    "XXbsa070_u:676": " tadeva nigrahasthānam /",
    "XXbsa070_u:677": " yatpunarbhavatoktaṃ sarveṣāmeva doṣāpattirna tu mamaivetyeṣa ( Uh 25.)",
    "XXbsa070_u:678": " svadoṣa eva na tu paradoṣaḥ /",
    "XXbsa070_u:679": " kuta iti cet /",
    "XXbsa070_u:680": " yathā kaścidabhiyukta ātmānamaprakāśya sarva eva taskarā iti vadettadāsau puruṣa ātmānamapi taskaraṃ manyata iti jñeyam /",
    "XXbsa070_u:681": " bhavānapi tathā tasmānnigrāhyaḥ /",
    "XXbsa070_u:682": " idānīṃ yadi bhavānātmānaṃ prakāśayitumiḥcchu pūrvayuktimatikramya punarvaktumicchennūnaṃ bahudoṣāpattiḥ syāt /",
    "XXbsa070_u:683": " bhavataḥ prathamaḥ pakṣo dvitīyena [pakṣeṇa] dūṣitaḥ /",
    "XXbsa070_u:684": " tṛtīyaścārtho mayā dūṣitaḥ /",
    "XXbsa070_u:685": " pañcamena doṣāvadhimicchan pūrvaṃ nātikrāmedataḥ bhavato 'ntyaḥ pakṣaḥ punaruktaṃ bhavet",
    "XXbsa070_u:686": " punaruktaṃ ca nigrahasthānam /",
    "XXbsa070_u:687": " nanvanuyojyaḥ ṣaṣṭho 'pi?",
    "XXbsa070_u:688": " atrocyate /",
    "XXbsa070_u:689": " sidvastāvatpañcamasya doṣaḥ /",
    "XXbsa070_u:690": " tatkathaṃ ṣaṣṭho 'nuyojyaḥ /",
    "XXbsa070_u:691": " asmin hi pratyukte pūrvadoṣatulyatā /",
    "XXbsa070_u:692": " anuyoktuḥ sadoṣatve pratipakṣeṇa tūṣṇīmbhaviṃtavyam /",
    "XXbsa070_u:693": " aparañca /",
    "XXbsa070_u:694": " ṣaṣṭhasya doṣaḥ pañcamenāparyanuyojyaḥ /",
    "XXbsa070_u:695": " kuta iti cet /",
    "XXbsa070_u:696": " pañcamenaiva hyeṣa ṣaṣṭho 'nuyuktaḥ /",
    "XXbsa070_u:697": " ato 'yaṃ svayame sadoṣaḥ kathaṃ taṃ dūṣayet /",
    "XXbsa070_u:698": " evaṃ saddharmavādaḥ /",
    "XXbsa070_u:699": " // iti tṛtīyaṃ prakaraṇam //",
    "XXbsa070_u:700": " ( Uh 26.)",
    "XXbsa070_u:701": " athe caturthaṃ prakaraṇam /",
    "XXbsa070_u:702": " nanu bhavatā vyākhyāto yathādharmasadvādaḥ /",
    "XXbsa070_u:703": " kaḥ punaḥ sambandhaḥ /",
    "XXbsa070_u:704": " atrocyate /",
    "XXbsa070_u:705": " praśnottarasambandho viṃśatividhaḥ /",
    "XXbsa070_u:706": " yadi kaścittena viṃśatividhenārthena samyagnyāyamārabhate sa sadvādasya jñātetyucyate /",
    "XXbsa070_u:707": " yadi naivaṃ tadā nāyaṃ vivādadharmāvagantā /",
    "XXbsa070_u:708": " eṣāṃ viṃśatividhānāṃ sāro dvividhaḥ /",
    "XXbsa070_u:709": " vaidharmyaṃ sādharmyañca /",
    "XXbsa070_u:710": " sajātīyatvātsādharmyaṃ vijātīyatvādvaidharmyam /",
    "XXbsa070_u:711": " arthasya hi tatsamāśrayatvātte viṃśatidharmān vyāpnuvataḥ /",
    "XXbsa070_u:712": " kiṃ sādharmyam /",
    "XXbsa070_u:713": " yathā kleśakṣayo nirābhāsa eva, ākāśabhāvo 'pi nirābhāsa iti sādharmyam /",
    "XXbsa070_u:714": " kiṃ vaidharmyam /",
    "XXbsa070_u:715": " yathā nirvāṇamakṛtakatvānnityaṃ tathā sarve saṃskārāḥ kṛtakatvādanityāḥ /",
    "XXbsa070_u:716": " iti vaidharmyam /",
    "XXbsa070_u:717": " nanu sādharmyavaidharmyābhyāṃ kathaṃ dūṣaṇam /",
    "XXbsa070_u:718": " atrocyate /",
    "XXbsa070_u:719": " sādharmyadūṣaṇamicchatā evaṃ vaktavyam /",
    "XXbsa070_u:720": " rūpaṃ cakṣuṣā dṛṣṭaṃ,",
    "XXbsa070_u:721": " śabdastu śravaṇena śruta iti, kathaṃ tayoḥ sādharmyam /",
    "XXbsa070_u:722": " yadi rūpādbhinnaḥ śabdastadā rūpasyānityatvācchabdo nityo bhavet /",
    "XXbsa070_u:723": " vaidharmyadūṣaṇam /",
    "XXbsa070_u:724": " yatha rūpasyaindriyakatvādanityatā, ātmano",
    "XXbsa070_u:725": " 'naindriyakatvānnityatā /",
    "XXbsa070_u:726": " ghaṭasyātmanaśca sadbhāvaḥ /",
    "XXbsa070_u:727": " sadbhāvasādharmye ghaṭasyānityatvādātmano 'pi",
    "XXbsa070_u:728": " tathātvāpattiḥ /",
    "XXbsa070_u:729": " ghaṭasadbhāva ātmasadbhāvādbhinnastataścātmā ( Uh 27.)",
    "XXbsa070_u:730": " nityo ghātastvanitya iti cet /",
    "XXbsa070_u:731": " nityatāsādharmyada[pya]ātmanā nityena bhavitavyam /",
    "XXbsa070_u:732": " evaṃ dūṣaṇaṃ viṃśatividhaṃ yathā 1 utkarṣa[sama]m, 2 apakarṣa[sama]m, 3",
    "XXbsa070_u:733": " bhedābheda[sama]m, 4 praśnabāhulyamuttarālpatā, 5",
    "XXbsa070_u:734": " praśnālpatottarabāhulyam, 6 hetusamam, 7 kāryasamam, 8 vyāptisamam, 9",
    "XXbsa070_u:735": " avyāptisamam, 10 kālasamam, 11 prāptisamam, 12 aprāptisamam, 13 viruddham,",
    "XXbsa070_u:736": " 14 aviruddham, 15 saṃśaya[sama]m, 16 asaṃśaya[sama]m, 17",
    "XXbsa070_u:737": " pratidṛṣṭānta[sama]m, 18 śrutisamam, 19 śrutibhinnam, 20",
    "XXbsa070_u:738": " anupapatti[sama]ñceti praśnottaradharmā viṃśatidhā /",
    "XXbsa070_u:739": " 1. utkarṣa[sama]m /",
    "XXbsa070_u:740": " yathā (kaścidvaded), ātmā nitya indriyānupalabdheḥ /",
    "XXbsa070_u:741": " ākāśo hyanupalabdhernityaḥ /",
    "XXbsa070_u:742": " sarvamanupalabhyaṃ nityameva /",
    "XXbsa070_u:743": " ātmāpyanupalabhyaḥ kathaṃ tadanityatāprāptiḥ /",
    "XXbsa070_u:744": " atra dūṣaṇam /",
    "XXbsa070_u:745": " ākāśo 'cetanatvānnityaḥ /",
    "XXbsa070_u:746": " ātmā tu cetanaḥ kathaṃ nityaḥ /",
    "XXbsa070_u:747": " ākāśaścetana ityanyāyyam /",
    "XXbsa070_u:748": " yadyātmācetanastadaivākāśena sadharmā /",
    "XXbsa070_u:749": " evaṃ vidvāṃsaḥ so 'nitya iti manyante /",
    "XXbsa070_u:750": " etadutkarṣa[sama]m /",
    "XXbsa070_u:751": " 2. apakarṣa[sama]m /",
    "XXbsa070_u:752": " yathākāśo 'cetana ātmā tu cetanaḥ /",
    "XXbsa070_u:753": " kathamākāśa ātmano dṛṣṭāntaḥ /",
    "XXbsa070_u:754": " etadapakarṣa[sama]m /",
    "XXbsa070_u:755": " 3. bhedābheda[sama]m /",
    "XXbsa070_u:756": " yathātmanityatāsthāpana ākāśa udāharaṇam /",
    "XXbsa070_u:757": " [atra",
    "XXbsa070_u:758": " dūṣaṇaṃ] ātmā ākāśaścābhinnau iti cedaikadharmyāt kathamākāśasyātmano dṛṣṭāntatā /",
    "XXbsa070_u:759": " ( Uh 28.) bhinnau iti cedanyānyasādharmyāprāptiḥ /",
    "XXbsa070_u:760": " etaducyate bhedābheda[sama]m /",
    "XXbsa070_u:761": " 4. anyacca /",
    "XXbsa070_u:762": " ātmā nityo 'naindriyakatvāt /",
    "XXbsa070_u:763": " yathākāśo 'nindriyakatvānnitya",
    "XXbsa070_u:764": " iti bhavataḥ sthāpanā /",
    "XXbsa070_u:765": " atha yadanaindriyakaṃ tannāvaśyaṃ nityam /",
    "XXbsa070_u:766": " tatkathaṃ siddham /",
    "XXbsa070_u:767": " etaducyate praśnabāhulyamuttarālpatā ca /",
    "XXbsa070_u:768": " 5. anyacca /",
    "XXbsa070_u:769": " ātmā nityonaindriyakatvāditi bhavatsthāpanā /",
    "XXbsa070_u:770": " anaindriyakasya dvaividhyam /",
    "XXbsa070_u:771": " yathā paramāṇavo 'nupalabhyā anityāḥ /",
    "XXbsa070_u:772": " ākāśastvindriyānupalabhyo nityaśca /",
    "XXbsa070_u:773": " kathaṃ bhavatocyate yadanupalabhyatvānnitya ityucyate praśnālpatottarabāhulyañca /",
    "XXbsa070_u:774": " 6. anyacca /",
    "XXbsa070_u:775": " anupalabdhihetunātmā nitya iti bhavatā pratijñātam /",
    "XXbsa070_u:776": " ākāśaścātmā ca bhinnauḥ kathamubhayoranupalabhyatvaṃ heturbhavet /",
    "XXbsa070_u:777": " iti hetusamam /",
    "XXbsa070_u:778": " 7. anyacca /",
    "XXbsa070_u:779": " yatpañcamahābhūtamayaṃ tadanityam /",
    "XXbsa070_u:780": " ākāśa ātmā ca pañcamahābhūtamayau kathaṃ nityāvuktau /",
    "XXbsa070_u:781": " iti kāryasamam /",
    "XXbsa070_u:782": " 8. anyacca /",
    "XXbsa070_u:783": " anupalabhyatvānnitya ākāśa iti bhavataḥ sthāpanā /",
    "XXbsa070_u:784": " ākāśaśca sarvavyāpī [tataśca] kiṃ sarvāṇi bastūnyanupalabhyāni /",
    "XXbsa070_u:785": " etadyāptisamam /",
    "XXbsa070_u:786": " 9. anyacca /",
    "XXbsa070_u:787": " paramāṇuravyāpyanaindriyako 'pyanityaḥ /",
    "XXbsa070_u:788": " ātmā tvanaindriyakaḥ kathaṃ nityaḥ /",
    "XXbsa070_u:789": " iti avyāptisamam /",
    "XXbsa070_u:790": " 10. anyacca /",
    "XXbsa070_u:791": " ātmā nityo 'nindriyakatvāditi bhavatsthāpanā /",
    "XXbsa070_u:792": " so",
    "XXbsa070_u:793": " 'yaṃ[hetu]rvartamāne 'tīte 'nāgate vā /",
    "XXbsa070_u:794": " atīta iti cedatītatvānnaṣṭāḥ /",
    "XXbsa070_u:795": " anāgata iti cedabhāvaḥ /",
    "XXbsa070_u:796": " vartamāna ( Uh 29.) iti cettadāhetuḥ /",
    "XXbsa070_u:797": " yathā śṛṅge yugapadeva jātatvānnānyonyahetuke /",
    "XXbsa070_u:798": " iti kālasamam /",
    "XXbsa070_u:799": " 11. anyacca /",
    "XXbsa070_u:800": " ātmā nityo 'naindriyakatvāditi bhavatsthāpanā /",
    "XXbsa070_u:801": " atha prāpyāprāpya vā heturiti /",
    "XXbsa070_u:802": " aprāpya cedasiddho hetuḥ /",
    "XXbsa070_u:803": " yathāgniraprāpya",
    "XXbsa070_u:804": " dahanāsamarthaḥ, asiścāprāpya chedanāsamarthaḥ /",
    "XXbsa070_u:805": " ātmānamaprāpya kathaṃ heturbhavet /",
    "XXbsa070_u:806": " ityaprāpti[samam] /",
    "XXbsa070_u:807": " 12. anyacca /",
    "XXbsa070_u:808": " prāpya iti cet, prāpterahetutvam /",
    "XXbsa070_u:809": " iti prāptisamam /",
    "XXbsa070_u:810": " 13. anyacca /",
    "XXbsa070_u:811": " sarvamanityam /",
    "XXbsa070_u:812": " na tvātmā sarvaṃ, tato nitya iti",
    "XXbsa070_u:813": " bhavatpratijñā ātmā ca tadbhāvādanitya iti vaktavyaḥ, kiñciddagdho hi kambalaḥ prāyeṇādagdhatvādadagdha ityucyate /",
    "XXbsa070_u:814": " etadviruddham /",
    "XXbsa070_u:815": " 14. anyacca /",
    "XXbsa070_u:816": " ātmānaindriyakatvādākāśatulya iti bhavatsthāpanā /",
    "XXbsa070_u:817": " ākāśasyānupalabdhirātmano 'pi tathātvam /",
    "XXbsa070_u:818": " ātmana upalabdhiriti cettadākāśo",
    "XXbsa070_u:819": " 'pi sukhadūḥkhadikamupalabheta /",
    "XXbsa070_u:820": " ātmana ākāśasya cābhinnatvāt /",
    "XXbsa070_u:821": " etadaviruddham /",
    "XXbsa070_u:822": " 15. anyacca /",
    "XXbsa070_u:823": " ātmanaḥ sadbhāvavannityatāniyatā /",
    "XXbsa070_u:824": " laukikānāṃ saṃśayasambhavo nityo 'nityo veti /",
    "XXbsa070_u:825": " etat saṃśayasamam /",
    "XXbsa070_u:826": " 16. anyacca /",
    "XXbsa070_u:827": " astyātmānaindriyakatvāditi bhavadvacanam atha vimarśaḥ kenāvaraṇenānupalabdhiḥ /",
    "XXbsa070_u:828": " kāraṇamatra vaktavyam /",
    "XXbsa070_u:829": " yadi kāraṇaṃ na vidyata ātmārthasya hāniḥ /",
    "XXbsa070_u:830": " ityasaṃśayasamam /",
    "XXbsa070_u:832": " 17. anyacca /",
    "XXbsa070_u:833": " ātmānaindriyakatrvānnitya iti bhavatā pratijñātam /",
    "XXbsa070_u:834": " atha mūlakilodakānyanaindriyakānyapyanityānyātmā tu kathaṃ nityaḥ /",
    "XXbsa070_u:835": " iti",
    "XXbsa070_u:836": " pratidṛṣṭānta[sama]m /",
    "XXbsa070_u:837": " 18. anyacca /",
    "XXbsa070_u:838": " sūtreṣu ātmano 'nupalabdhiruktā tasmāttasya nityatā jñāteti",
    "XXbsa070_u:839": " bhavataḥ [sthāpanā] /",
    "XXbsa070_u:840": " (parantu) nāstyātmā nāstyātmīyamityapi sūtreṣūktam /",
    "XXbsa070_u:841": " nirgranthadharme cātmānityatoktā /",
    "XXbsa070_u:842": " ātmanityatve niyate sati sūtrāṇāṃ vaiṣamyānupapattiḥ /",
    "XXbsa070_u:843": " iti śrutisamam /",
    "XXbsa070_u:844": " 19. anyacca /",
    "XXbsa070_u:845": " yadi bhavatā ekameva sūtramadhigacchatātmā nitya iti manyate",
    "XXbsa070_u:846": " / athānyeṣāmapi sūtrāṇāṃ pratīterātmānityo mantavyaḥ /",
    "XXbsa070_u:847": " ubhayathā pratītiriti cedekasyaivātmano nityatvānityatvaprasaṅgaḥ /",
    "XXbsa070_u:848": " iti śrutibhinnam /",
    "XXbsa070_u:849": " 20. anyacca /",
    "XXbsa070_u:850": " yadi sadbhāvāditi hetunātmāstīti /",
    "XXbsa070_u:851": " atha śālasya sadbhāvāttāla utpadyate /",
    "XXbsa070_u:852": " yadyabhāvānnāstīti tadā tālabījeṣu vṛkṣākārābhāvāttadutpattyaprāptiḥ /",
    "XXbsa070_u:853": " sadbhāve 'nutpattiḥ /",
    "XXbsa070_u:854": " abhāve",
    "XXbsa070_u:855": " 'pyanutpattiḥ /",
    "XXbsa070_u:856": " ātmano 'pi tathātvam /",
    "XXbsa070_u:857": " yadi kiṃcitsadeva na tadānaindriyakatvaṃ hetutvena prayoktavyam /",
    "XXbsa070_u:858": " yadi ca sadeva tadā nānaindriyakatvena tasya sattā sādhyā /",
    "XXbsa070_u:859": " ityanutpattisamam /",
    "XXbsa070_u:860": " yadi punaḥ kaścicchabdanityatāṃ sthāpayet,",
    "XXbsa070_u:861": " tadaivamvidhairuktapūrvairviśatiṃdharmaistadvadeva dūṣayet /",
    "XXbsa070_u:862": " nanvātmasadbhāvādeva bhavānātmānaṃ dūṣayati /",
    "XXbsa070_u:863": " ātmano 'bhāve kiṃ bhavatā dūṣaṇīyam /",
    "XXbsa070_u:864": " dūṣaṇāddhyasti dūṣayitavyam /",
    "XXbsa070_u:865": " atra dūṣaṇam /",
    "XXbsa070_u:866": " yuktito nāsyātmā /",
    "XXbsa070_u:867": " bhavatā tu ( Uh 31.) tatsadbhāvasya vikalpānmayā bhavato dūṣaṇaṃ kṛtam /",
    "XXbsa070_u:868": " yadbhavatoktaṃ dūṣayitavyabhavādastyātmeti /",
    "XXbsa070_u:869": " tato dūṣaṇānnāstyātmeti jñātam /",
    "XXbsa070_u:870": " bhavata ātmaparigraha ātmābhāvadyotanarthamiti cettadayuktam /",
    "XXbsa070_u:871": " bhavadarthāprayogāt",
    "XXbsa070_u:872": " / idānīntu svayaṃ bhavatā mama siddhāntaḥ prayuktaḥ /",
    "XXbsa070_u:873": " nanu kathaṃ bhavatā jñātaṃ yanmayā bhavadarthaḥ parigṛhītaḥ /",
    "XXbsa070_u:874": " atra kāraṇaṃ vaktavyamiti cenmayā khalu pūrvamuktaṃ yatsvārthamaparigṛṇhatā bhavatā parasthāpanā parigṛhītā kathamidānīṃ punaridaṃ pṛcchyate /",
    "XXbsa070_u:875": " kathaṃ jñātaṃ yadbhavato 'rtho maya parigṛhīta iti /",
    "XXbsa070_u:876": " yato bhavadvacanaṃ viruddhaṃ tasmānnigrahasthānāpattiḥ /",
    "XXbsa070_u:877": " anyacca /",
    "XXbsa070_u:878": " anaindriyakatvātsannevātmeti bhavatā pūrvaṃ pratijñātaṃ paścāttu dharmabāhulyena sādhitam",
    "XXbsa070_u:879": " sthāpitahetoraniyatatvātpratijñāvirodhācca nigrahasthānam /",
    "XXbsa070_u:880": " tasmādbhavadarthanāhau yadi punarahaṃ kiṃcibdravīmi,",
    "XXbsa070_u:881": " [yanmayā] pūrvamuktaṃ tasmādetanna bhidyate /",
    "XXbsa070_u:882": " tadā vacanasya bahudoṣaprasaṅgaḥ /",
    "XXbsa070_u:883": " pakṣapratipakṣayoḥ pratipakṣamaryādā pañcame /",
    "XXbsa070_u:884": " tadatikramyoktaṃ vacanaṃ doṣaḥ /",
    "XXbsa070_u:885": " yadi vidvān gambhīraṃ nyāyaṃ bhāvayatyuktena dṛṣṭāntenārthāvagamasamarthaśca syāttadā tasya vāda evaṃvidhaṃ dharmaṃ nātikrāmati /",
    "XXbsa070_u:886": " vādī prāha /",
    "XXbsa070_u:887": " evamukto vadadharmāṇāṃ sāraḥ /",
    "XXbsa070_u:888": " eṣa vādasāraḥ sarvavādānāṃ mūlam /",
    "XXbsa070_u:889": " etasmādvādātpakṣapratipakṣayoḥ paramotkarṣajñānaṃ jāyate /",
    "XXbsa070_u:890": " yathā bīje sukṣetra upte mūlāṅkurāḥ samṛddhāḥ /",
    "XXbsa070_u:891": " kukṣetre tūpte phalabhāva eva /",
    "XXbsa070_u:892": " etasya dharmasyāpi tathātvam /",
    "XXbsa070_u:893": " ( Uh 32.)",
    "XXbsa070_u:894": " yadi vidvān kaścit pramāṇavicārakuśalastadā vādānutpādayati /",
    "XXbsa070_u:895": " mūrkhastvalpabuddhiretadvādābhyāsenāpi tadavagamāsamarthastattvato vidvān nocyate /",
    "XXbsa070_u:896": " tasmādye ye sañjñānotpattiṃ subhāśubhavivekañcecchanti taistaireva saddharmavāda āśrayitavyaḥ",
    "XXbsa070_u:897": " // iti caturthaṃ prakaraṇam //",
    "XXbsa070_u:898": " samāptaścāyaṃ granthaḥ /"
}