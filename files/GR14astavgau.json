{
    "GR14astavgau:0": " PADA MARKERS For a four-pada verse:",
    "GR14astavgau:1": " For a six-pada verse:",
    "GR14astavgau:2": " aṣṭāvakragītā janaka uvāca kathaṃ jñānam avāpto 'ti $ kathaṃ muktir bhaviṣyati &",
    "GR14astavgau:3": " vairāgyaṃ ca kathaṃ prāptam % etad brūhi mama prabho // Avg_1.1 //",
    "GR14astavgau:4": " aṣṭāvakra uvāca muktim icchasi cet tāta $ viṣayān viṣavat tyaja &",
    "GR14astavgau:5": " kṣamārjavadayātoṣa- % satyaṃ pīyūṣavad bhaja // Avg_1.2 //",
    "GR14astavgau:6": " na pṛthvī na jalaṃ nāgnir $ na vāyur dyaur na vā bhavān &",
    "GR14astavgau:7": " eṣāṃ sākṣiṇam ātmānaṃ % cid-rūpaṃ viddhi muktaye // Avg_1.3 //",
    "GR14astavgau:8": " yadi dehaṃ pṛthak kṛtya $ citi viśrāmya tiṣṭhasi &",
    "GR14astavgau:9": " adhunaiva sukhī śānto % bandha-mukto bhaviṣyasi // Avg_1.4 //",
    "GR14astavgau:10": " na tvaṃ viprādiko varṇo $ nāśramī nākṣa-gocaraḥ &",
    "GR14astavgau:11": " asaṅgo 'si nirākāro % viśva-sākṣī sukhī bhava // Avg_1.5 //",
    "GR14astavgau:12": " dharmādharmau sukhaṃ duḥkhaṃ $ mānasāni na te vibho &",
    "GR14astavgau:13": " na kartāsi na bhoktāsi % mukta evāsi sarvadā // Avg_1.6 //",
    "GR14astavgau:14": " eko draṣṭāsi sarvasya $ mukta-prāyo 'si sarvadā &",
    "GR14astavgau:15": " ayam eva hi te bandho % draṣṭāraṃ paśyasītaram // Avg_1.7 //",
    "GR14astavgau:16": " ahaṃ kartety ahaṃ-māna- $ mahā-kṛṣṇāhi-daṃśitaḥ &",
    "GR14astavgau:17": " nāhaṃ karteti viśvāsā- % -mṛtaṃ pītvā sukhī bhava // Avg_1.8 //",
    "GR14astavgau:18": " eko viśuddha-bodho 'ham $ iti niścaya-vahninā &",
    "GR14astavgau:19": " prajvālyājñāna-gahanaṃ % vīta-sokaḥ sukhī bhava // Avg_1.9 //",
    "GR14astavgau:20": " yatra viśvam idaṃ bhāti $ kalpitaṃ rajju-sarpavat &",
    "GR14astavgau:21": " ānanda-paramānandaḥ % sa bodhas tvaṃ sukhaṃ cara // Avg_1.10 //",
    "GR14astavgau:22": " muktābhimānī mukto hi $ baddho baddhābhimāny api &",
    "GR14astavgau:23": " kiṃ vadantīha satye 'yaṃ % yā matiḥ sā gatir bhavet // Avg_1.11 //",
    "GR14astavgau:24": " ātmā sākṣī vibhuḥ pūrṇa $ eko muktaś cid akriyaḥ &",
    "GR14astavgau:25": " asaṅgo nispṛhaḥ śānto % bhramāt saṃsāravān iva // Avg_1.12 //",
    "GR14astavgau:26": " kūṭasthaṃ bodham advaitam $ ātmānaṃ paribhāvaya &",
    "GR14astavgau:27": " ābhāso 'haṃ bhramaṃ muktvā % bhāvaṃ bāhyam athāntaraṃ // Avg_1.13 //",
    "GR14astavgau:28": " dehābhimāna-pāśena $ ciraṃ baddho 'si putraka &",
    "GR14astavgau:29": " bodho 'haṃ jñāna-khaḍgena % tan niṣkṛtya sukhī bhava // Avg_1.14 //",
    "GR14astavgau:30": " niḥsaṅgo niṣkriyo 'si tvaṃ $ sva-prakāśo nirañjanaḥ &",
    "GR14astavgau:31": " ayam eva hi te bandhaḥ % samādhim anutiṣṭhasi // Avg_1.15 //",
    "GR14astavgau:32": " tvayā vyāptam idaṃ viśvaṃ $ tvayi protaṃ yathārthataḥ &",
    "GR14astavgau:33": " śudddha-buddha-svarūpas tvaṃ, % mā gamaḥ kṣudra-cittatām // Avg_1.16 //",
    "GR14astavgau:34": " nirapekṣo nirvikāro $ nirbharaḥ śītalāśayaḥ &",
    "GR14astavgau:35": " agādha-buddhir akṣubdho % bhava cin-mātra-vāsanaḥ // Avg_1.17 //",
    "GR14astavgau:36": " sākāram anṛtaṃ viddhi $ nirākāraṃ tu niścalam &",
    "GR14astavgau:37": " etat-tattvopadeśena % na punar-bhava-sambhavaḥ // Avg_1.18 //",
    "GR14astavgau:38": " yathaivādarśam adhyasthe $ rūpe 'ntaḥ paritas tu saḥ &",
    "GR14astavgau:39": " tathaivāsmin śarīre 'ntaḥ % paritaḥ parameśvaraḥ // Avg_1.19 //",
    "GR14astavgau:40": " ekaṃ sarva-gataṃ vyoma $ bahir antar yathā ghaṭe &",
    "GR14astavgau:41": " nityaṃ nirantaraṃ brahma % sarva-bhūta-gaṇe tathā // Avg_1.20 //",
    "GR14astavgau:42": " janaka uvāca aho nirañjanaḥ śānto $ bodho 'haṃ prakṛteḥ paraḥ &",
    "GR14astavgau:43": " etāvantam ahaṃ kālaṃ % mohenaiva viḍambitaḥ // Avg_2.1 //",
    "GR14astavgau:44": " yathā prakāśayāmy eko $ deham enaṃ tathā jagat &",
    "GR14astavgau:45": " ato mama jagat sarvam % athavā na ca kiṃcana // Avg_2.2 //",
    "GR14astavgau:46": " saśarīram aho viśvaṃ $ parityajya mayādhunā &",
    "GR14astavgau:47": " kutaścit kauśalād eva % paramātmā vilokyate // Avg_2.3 //",
    "GR14astavgau:48": " yathā na toyato bhinnās $ taraṅgāḥ phena-budbudāḥ &",
    "GR14astavgau:49": " ātmano na tathā bhinnaṃ % viśvam ātma-vinirgatam // Avg_2.4 //",
    "GR14astavgau:50": " tantu-mātro bhaved eva $ paṭo yadvad vicāritaḥ &",
    "GR14astavgau:51": " ātma-tanmatram evedaṃ % tadvad viśvaṃ vicāritam // Avg_2.5 //",
    "GR14astavgau:52": " yathaivekṣu-rase kḷptā $ tena vyāptaiva śarkarā &",
    "GR14astavgau:53": " tathā viśvaṃ mayi kḷptaṃ % mayā vyāptaṃ nirantaram // Avg_2.6 //",
    "GR14astavgau:54": " ātmājñānāj jagad bhāti $ ātma-jñānān na bhāsate &",
    "GR14astavgau:55": " rajjvajñānād ahir bhāti % taj-jñānād bhāsate na hi // Avg_2.7 //",
    "GR14astavgau:56": " prakāśo me nijaṃ rūpaṃ $ nātirikto 'smy ahaṃ tataḥ &",
    "GR14astavgau:57": " yadā prakāśate viśvaṃ % tadāham bhāsa eva hi // Avg_2.8 //",
    "GR14astavgau:58": " aho vikalpitaṃ viśvam $ ajñānān mayi bhāsate &",
    "GR14astavgau:59": " rūpyaṃ śuktau phaṇī rajjau % vāri sūryakare yathā // Avg_2.9 //",
    "GR14astavgau:60": " matto vinirgataṃ viśvaṃ $ mayy eva layam eṣyati &",
    "GR14astavgau:61": " mṛdi kumbho jale vīciḥ % kanake kaṭakaṃ yathā // Avg_2.10 //",
    "GR14astavgau:62": " aho ahaṃ namo mahyaṃ, $ vināśo yasya nāsti me &",
    "GR14astavgau:63": " brahmādi-stamba-paryantaṃ % jagannāśe 'pi tiṣṭhataḥ // Avg_2.11 //",
    "GR14astavgau:64": " aho ahaṃ namo mahyaṃ $ eko 'haṃ dehavān api &",
    "GR14astavgau:65": " kvacin na gantā nāgantā % vyāpya viśvam avasthitaḥ // Avg_2.12 //",
    "GR14astavgau:66": " aho ahaṃ namo mahyaṃ $ dakṣo nāstīha mat-samaḥ &",
    "GR14astavgau:67": " asaṃspṛśya śarīreṇa % yena viśvaṃ ciraṃ dhṛtam // Avg_2.13 //",
    "GR14astavgau:68": " aho ahaṃ namo mahyaṃ $ yasya me nāsti kiṃcana &",
    "GR14astavgau:69": " athavā yasya me sarvaṃ % yad vāṅ-manasa-gocaram // Avg_2.14 //",
    "GR14astavgau:70": " jñānaṃ jñeyaṃ tathā jñātā $ tritayaṃ nāsti vāstavam &",
    "GR14astavgau:71": " ajñānād bhāti yatredaṃ % so 'ham asmi nirañjanaḥ // Avg_2.15 //",
    "GR14astavgau:72": " dvaita-mūlam aho duḥkhaṃ $ nānyat tasyāsti bheṣajam &",
    "GR14astavgau:73": " dṛśyam etan mṛṣā sarvaṃ % eko 'haṃ cid-raso 'malaḥ // Avg_2.16 //",
    "GR14astavgau:74": " bodha-mātro 'ham ajñānād $ upadhiḥ kalpito mayā &",
    "GR14astavgau:75": " evaṃ vimṛśato nityaṃ % nirvikalpe sthitir mama // Avg_2.17 //",
    "GR14astavgau:76": " na me bandho 'sti mokṣo vā $ bhrāntiḥ śāntā nirāśrayā &",
    "GR14astavgau:77": " aho mayi sthitaṃ viśvaṃ % vastuto na mayi sthitam // Avg_2.18 //",
    "GR14astavgau:78": " sa-śarīram idaṃ viśvaṃ $ na kiṃcid iti niścitam &",
    "GR14astavgau:79": " śuddha-cin-mātra ātmā ca % tat kasmin kalpanādhunā // Avg_2.19 //",
    "GR14astavgau:80": " śarīraṃ svarga-narakau $ bandha-mokṣau bhayaṃ tathā &",
    "GR14astavgau:81": " kalpanā-mātram evaitat % kiṃ me kāryaṃ cidātmanaḥ // Avg_2.20 //",
    "GR14astavgau:82": " aho jana-samūhe 'pi $ na dvaitaṃ paśyato mama &",
    "GR14astavgau:83": " araṇyam iva saṃvṛttaṃ % kva ratiṃ karavāṇy aham // Avg_2.21 //",
    "GR14astavgau:84": " nāham deho na me deho $ jīvo nāham, ahaṃ hi cit &",
    "GR14astavgau:85": " ayam eva hi me bandha % āsīt yā jīvite spṛhā // Avg_2.22 //",
    "GR14astavgau:86": " aho bhuvana-kallolair $ vicitrair drāk samutthitam &",
    "GR14astavgau:87": " mayy ananta-mahāmbhodhau % citta-vāte samudyate // Avg_2.23 //",
    "GR14astavgau:88": " mayy ananta-mahāmbhodhau $ citta-vāte praśāmyati &",
    "GR14astavgau:89": " abhāgyāj jīva-vaṇijo % jagat poto vinaśvaraḥ // Avg_2.24 //",
    "GR14astavgau:90": " mayy ananta-mahāmbhodhav $ āścaryaṃ jīva-vīcayaḥ &",
    "GR14astavgau:91": " udyanti ghnanti khelanti % praviśanti svabhāvataḥ // Avg_2.25 //",
    "GR14astavgau:92": " aṣṭāvakra uvāca avināśinam ātmānam $ ekaṃ vijñāya tattvataḥ &",
    "GR14astavgau:93": " tavātma-jñasya dhīrasya % katham arthārjane ratiḥ // Avg_3.1 //",
    "GR14astavgau:94": " ātmājñānād aho prītir $ viṣaya-bhrama-gocare &",
    "GR14astavgau:95": " śukter ajñānato lobho % yathā rajata-vibhrame // Avg_3.2 //",
    "GR14astavgau:96": " viśvaṃ sphurati yatredaṃ $ taraṅgā iva sāgare &",
    "GR14astavgau:97": " so 'ham asmīti vijñāya, % kiṃ dīna iva dhāvasi // Avg_3.3 //",
    "GR14astavgau:98": " śrutvāpi śuddha-caitanyam $ ātmānam atisundaram &",
    "GR14astavgau:99": " upasthetyanta-saṃsakto % mālinyam adhigacchati // Avg_3.4 //",
    "GR14astavgau:100": " sarva-bhūteṣu cātmānaṃ $ sarva-bhūtāni cātmani &",
    "GR14astavgau:101": " muner jānata āścaryaṃ % mamatvam anuvartate // Avg_3.5 //",
    "GR14astavgau:102": " āsthitaḥ paramādvaitaṃ $ mokṣārthe 'pi vyavasthitaḥ &",
    "GR14astavgau:103": " āścaryaṃ kāma-vaśago % vikalaḥ keli-śikṣayā // Avg_3.6 //",
    "GR14astavgau:104": " udbhūtaṃ jñāna-durmitram $ avadhāryātidurbalaḥ &",
    "GR14astavgau:105": " āścaryaṃ kāmam ākāṅkṣet % kālam antam anuśritaḥ // Avg_3.7 //",
    "GR14astavgau:106": " ihāmutra viraktasya $ nityānitya-vivekinaḥ &",
    "GR14astavgau:107": " āścaryaṃ mokṣa-kāmasya % mokṣād eva vibhīṣikā // Avg_3.8 //",
    "GR14astavgau:108": " dhīras tu bhojyamāno 'pi $ pīḍyamāno 'pi sarvadā &",
    "GR14astavgau:109": " ātmānaṃ kevalaṃ paśyan % na tuṣyati na kupyati // Avg_3.9 //",
    "GR14astavgau:110": " ceṣṭamānaṃ śarīraṃ svaṃ $ paśyaty anya-śarīravat &",
    "GR14astavgau:111": " saṃstave cāpi nindāyāṃ % kathaṃ kṣubhyet mahāśayaḥ // Avg_3.10 //",
    "GR14astavgau:112": " māyā-mātram idaṃ viśvaṃ $ paśyan vigata-kautukaḥ &",
    "GR14astavgau:113": " api sannihite mṛtyau % kathaṃ trasyati dhīradhīḥ // Avg_3.11 //",
    "GR14astavgau:114": " niḥspṛhaṃ mānasaṃ yasya $ nairāśye 'pi mahātmanaḥ &",
    "GR14astavgau:115": " tasyātma-jñāna-tṛptasya % tulanā kena jāyate // Avg_3.12 //",
    "GR14astavgau:116": " svabhāvād eva jānāno $ dṛśyam etan na kiṃcana &",
    "GR14astavgau:117": " idaṃ grāhyam idaṃ tyājyaṃ % sa kiṃ paśyati dhīradhīḥ // Avg_3.13 //",
    "GR14astavgau:118": " antas-tyakta-kaṣāyasya $ nirdvandvasya nirāśiṣaḥ &",
    "GR14astavgau:119": " yad-ṛcchay-āgato bhogo % na duḥkhāya na tuṣṭaye // Avg_3.14 //",
    "GR14astavgau:120": " aṣṭāvakra uvāca hantātma-jñasya dhīrasya $ khelato bhoga-līlayā &",
    "GR14astavgau:121": " na hi saṃsāra-vāhīkair % mūḍaiḥ saha samānatā // Avg_4.1 //",
    "GR14astavgau:122": " yat padaṃ prepsavo dīnāḥ $ śakrādyāḥ sarva-devatāḥ &",
    "GR14astavgau:123": " aho tatra sthito yogī % na harṣam upagacchati // Avg_4.2 //",
    "GR14astavgau:124": " taj-jñasya puṇya-pāpābhyāṃ $ sparśo hy antar na jāyate &",
    "GR14astavgau:125": " na hy ākāśasya dhūmena % dṛśyamānāpi saṅgati // Avg_4.3 //",
    "GR14astavgau:126": " ātmaivedaṃ jagat sarvaṃ $ jñātaṃ yena mahātmanā &",
    "GR14astavgau:127": " yad-ṛcchayā varttamānaṃ % taṃ niṣeddhuṃ kṣameta kaḥ // Avg_4.4 //",
    "GR14astavgau:128": " ā-brahma-stamba-paryante $ bhūta-grāme catur-vidhe &",
    "GR14astavgau:129": " vijñasyaiva hi sāmarthyam % icchānicchā-vivarjane // Avg_4.5 //",
    "GR14astavgau:130": " ātmānam advayaṃ kaścij $ jānāti jagad īśvaraṃ &",
    "GR14astavgau:131": " yad vetti tat sa kurute % na bhayaṃ tasya kutracit // Avg_4.6 //",
    "GR14astavgau:132": " aṣṭāvakra uvāca na te saṅgo 'sti kenāpi $ kiṃ śuddhas tyaktum icchasi &",
    "GR14astavgau:133": " saṅghāta-vilayaṃ kurvann % evam eva layaṃ vraja // Avg_5.1 //",
    "GR14astavgau:134": " udeti bhavato viśvaṃ $ vāridher iva budbudaḥ &",
    "GR14astavgau:135": " iti jñatvaikam ātmānam % evam eva layaṃ vraja // Avg_5.2 //",
    "GR14astavgau:136": " pratyakṣam apy avastutvād $ viśvaṃ nāsty amale tvayi &",
    "GR14astavgau:137": " rajju-sarpa iva vyaktam % evam eva layaṃ vraja // Avg_5.3 //",
    "GR14astavgau:138": " sama-duḥkha-sukhaḥ pūrṇa $ āśā-nairāśyayoḥ samaḥ &",
    "GR14astavgau:139": " sama-jīvita-mṛtyuḥ sann % evam eva layaṃ vraja // Avg_5.4 //",
    "GR14astavgau:140": " aṣṭāvakra uvāca ākāśavad ananto 'haṃ $ ghaṭavat prakṛtaṃ jagat &",
    "GR14astavgau:141": " iti jñānaṃ tathaitasya % na tyāgo na graho layaḥ // Avg_6.1 //",
    "GR14astavgau:142": " mahodadhir ivāhaṃ sa $ prapañco vīci-saṃnibhaḥ &",
    "GR14astavgau:143": " iti jñānaṃ tathaitasya % na tyāgo na graho layaḥ // Avg_6.2 //",
    "GR14astavgau:144": " ahaṃ sa śukti-saṅkāśo $ rūpyavad viśva-kalpanā &",
    "GR14astavgau:145": " iti jñānaṃ tathaitasya % na tyāgo na graho layaḥ // Avg_6.3 //",
    "GR14astavgau:146": " ahaṃ vā sarva-bhūteṣu $ sarva-bhūtāny atho mayi &",
    "GR14astavgau:147": " iti jñānaṃ tathaitasya % na tyāgo na graho layaḥ // Avg_6.4 //",
    "GR14astavgau:148": " janaka uvāca mayy ananta-mahāmbhodhau $ viśva-pota itas-tataḥ &",
    "GR14astavgau:149": " bhramati svānta-vātena % na mamāsty asahiṣṇutā // Avg_7.1 //",
    "GR14astavgau:150": " mayy ananta-mahāmbhodhau $ jagad-vīciḥ svabhāvataḥ &",
    "GR14astavgau:151": " udetu vastam āyātu % na me vṛddhir na ca kṣatiḥ // Avg_7.2 //",
    "GR14astavgau:152": " mayy ananta-mahāmbhodhau $ viśvaṃ nāma vikalpanā &",
    "GR14astavgau:153": " atiśānto nirākāra % etad evāham āsthitaḥ // Avg_7.3 //",
    "GR14astavgau:154": " nātmā bhāveṣu no bhāvas $ tatrānante niranjane &",
    "GR14astavgau:155": " ity asakto 'spṛhaḥ śānta % etad evāham āstitaḥ // Avg_7.4 //",
    "GR14astavgau:156": " aho cin-mātram evāham $ indra-jālopamaṃ jagat &",
    "GR14astavgau:157": " ato mama kathaṃ kutra % heyopādeya-kalpanā // Avg_7.5 //",
    "GR14astavgau:158": " aṣṭāvakra uvāca tadā bandho yadā cittaṃ $ kiṃcid vāñchati ṣocati &",
    "GR14astavgau:159": " kiṃcin muñcati gṛhṇāti % kiṃcid dhṛṣyati kupyati // Avg_8.1 //",
    "GR14astavgau:160": " tadā muktir yadā cittaṃ $ na vāñchati na śocati &",
    "GR14astavgau:161": " na muñcati na gṛhṇāti % na hṛṣyati na kupyati // Avg_8.2 //",
    "GR14astavgau:162": " tadā bandho yadā cittaṃ $ saktaṃ kāsv api dṛṣṭiṣu &",
    "GR14astavgau:163": " tadā mokṣo yadā cittam % asaktaṃ sarva-dṛṣṭiṣu // Avg_8.3 //",
    "GR14astavgau:164": " yadā nāhaṃ tadā mokṣo $ yadāhaṃ bandhanaṃ tadā &",
    "GR14astavgau:165": " matveti helayā kiṃcit % mā gṛhāṇa vimuñca mā // Avg_8.4 //",
    "GR14astavgau:166": " aṣṭāvakra uvāca kṛtākṛte ca dvandvāni $ kadā śāntāni kasya vā &",
    "GR14astavgau:167": " evaṃ jñātveha nirvedād % bhava tyāga-paro 'vratī // Avg_9.1 //",
    "GR14astavgau:168": " kasyāpi tāta dhanyasya $ loka-ceṣṭāvalokanāt &",
    "GR14astavgau:169": " jīvitecchā bubhukṣā ca % bubhutsopaśamaḥ gatāḥ // Avg_9.2 //",
    "GR14astavgau:170": " anityaṃ sarvam evedaṃ $ tāpa-tritaya-dūṣitam &",
    "GR14astavgau:171": " asāraṃ ninditaṃ heyam % iti niścitya śāmyati // Avg_9.3 //",
    "GR14astavgau:172": " ko 'sau kālo vayaḥ kiṃ vā $ yatra dvandvāni no nṛṇām &",
    "GR14astavgau:173": " tāny upekṣya yathā-prāpta- % vartī siddhim avāpnuyāt // Avg_9.4 //",
    "GR14astavgau:174": " nānā mataṃ maharṣīṣāṃ $ sādhūnāṃ yogināṃ tathā &",
    "GR14astavgau:175": " dṛṣṭvā nirvedam āpannaḥ % ko na śāmyati mānavaḥ // Avg_9.5 //",
    "GR14astavgau:176": " kṛtvā mūrti-parijñānaṃ $ caitanyasya na kiṃ guruḥ &",
    "GR14astavgau:177": " nirveda-samatāyuktyā % yas tārayati saṃsṛteḥ // Avg_9.6 //",
    "GR14astavgau:178": " paśya bhūta-vikārāṃs tvaṃ $ bhūta-mātrān yathārthataḥ &",
    "GR14astavgau:179": " tat-kṣaṇād bandha-nirmuktaḥ % sva-rūpa-stho bhaviṣyasi // Avg_9.7 //",
    "GR14astavgau:180": " vāsanā eva saṃsāra $ iti sarvā vimuñca tāḥ &",
    "GR14astavgau:181": " tat-tyāgo vāsanā-tyāgāt % sthitir adya yathā tathā // Avg_9.8 //",
    "GR14astavgau:182": " aṣṭāvakra uvāca vihāya vairiṇaṃ kāmam $ arthaṃ cānartha-saṅkulam &",
    "GR14astavgau:183": " dharmam apy etayor hetuṃ % sarvatrānādaraṃ kuru // Avg_10.1 //",
    "GR14astavgau:184": " svapnendra-jālavat paśya $ dināni trīṇi pañca vā &",
    "GR14astavgau:185": " mitra-kṣetra-dhanāgāra- % dāra-dāyādi-sampadaḥ // Avg_10.2 //",
    "GR14astavgau:186": " yatra yatra bhavet tṛṣṇā, $ saṃsāraṃ viddhi tatra vai &",
    "GR14astavgau:187": " prauḍha-vairāgyam āśritya % vīta-tṛṣṇaḥ sukhī bhava // Avg_10.3 //",
    "GR14astavgau:188": " tṛṣṇā-mātrātmako bandhas, $ tan-nāśo mokṣa ucyate &",
    "GR14astavgau:189": " bhavāsaṃsakti-mātreṇa % prāpti-tuṣṭir muhur-muhuḥ // Avg_10.4 //",
    "GR14astavgau:190": " tvam ekaś cetanaḥ śuddho $ jaḍaṃ viśvam asat tathā &",
    "GR14astavgau:191": " avidyāpi na kiṃcit sā % kā bubhutsā tathāpi te // Avg_10.5 //",
    "GR14astavgau:192": " rājyaṃ sutāḥ kalatrāṇi $ śarīrāṇi sukhāni ca &",
    "GR14astavgau:193": " saṃsaktasyāpi naṣṭāni % tava janmani janmani // Avg_10.6 //",
    "GR14astavgau:194": " alam arthena kāmena $ sukṛtenāpi karmaṇā &",
    "GR14astavgau:195": " ebhyaḥ saṃsāra-kāntāre % na viśrāntam abhūn manaḥ // Avg_10.7 //",
    "GR14astavgau:196": " kṛtaṃ na kati janmāni $ kāyena manasā girā &",
    "GR14astavgau:197": " duḥkham āyāsadaṃ karma % tad adyāpy uparamyatām // Avg_10.8 //",
    "GR14astavgau:198": " aṣṭāvakra uvāca bhāvābhāva-vikāraś ca $ sva-bhāvād iti niścayī &",
    "GR14astavgau:199": " nirvikāro gata-kleśaḥ % sukhenaivopaśāmyati // Avg_11.1 //",
    "GR14astavgau:200": " īśvaraḥ sarva-nirmātā $ nehānya iti niścayī &",
    "GR14astavgau:201": " antar-galita-sarvāśaḥ % śāntaḥ kvāpi na sajjate // Avg_11.2 //",
    "GR14astavgau:202": " āpadaḥ sampadaḥ kāle $ daivād eveti niścayī &",
    "GR14astavgau:203": " tṛptaḥ svasthendriyo nityaṃ % na vāñchati na śocati // Avg_11.3 //",
    "GR14astavgau:204": " sukha-duḥkhe janma-mṛtyū $ daivād eveti niścayī &",
    "GR14astavgau:205": " sādhyādarśī nirāyāsaḥ % kurvann api na lipyate // Avg_11.4 //",
    "GR14astavgau:206": " cintayā jāyate duḥkhaṃ $ nānyatheheti niścayī &",
    "GR14astavgau:207": " tayā hīnaḥ sukhī śāntaḥ % sarvatra galita-spṛhaḥ // Avg_11.5 //",
    "GR14astavgau:208": " nāhaṃ deho na me deho $ bodho 'ham iti niścayī &",
    "GR14astavgau:209": " kaivalyam iva saṃprāpto % na smaraty akṛtaṃ kṛtam // Avg_11.6 //",
    "GR14astavgau:210": " ā-brahma-stamba-paryantam $ aham eveti niścayī &",
    "GR14astavgau:211": " nirvikalpaḥ śuciḥ śāntaḥ % prāptāprāpta-vinirvṛtaḥ // Avg_11.7 //",
    "GR14astavgau:212": " nānāścaryam idaṃ viśvaṃ $ na kiṃcid iti niścayī &",
    "GR14astavgau:213": " nirvāsanaḥ sphūrti-mātro % na kiṃcid iva śāmyati // Avg_11.8 //",
    "GR14astavgau:214": " janaka uvāca kāya-kṛty-āsahaḥ pūrvaṃ $ tato vāg-vistarāsahaḥ &",
    "GR14astavgau:215": " atha cintāsahas tasmād % evam evāham āsthitaḥ // Avg_12.1 //",
    "GR14astavgau:216": " prīty-abhāvena śabdāder $ adṛśyatvena cātmanaḥ &",
    "GR14astavgau:217": " vikṣepaikāgra-hṛdaya % evam evāhaṃ āsthitaḥ // Avg_12.2 //",
    "GR14astavgau:218": " sam-ādhyās-ādi-vikṣiptau $ vyavahāraḥ samādhaye &",
    "GR14astavgau:219": " evaṃ vilokya niyamam % evam evāham āsthitaḥ // Avg_12.3 ??? //",
    "GR14astavgau:220": " heyopādeya-virahād $ evaṃ harṣa-viṣādayoḥ &",
    "GR14astavgau:221": " abhāvād adya he brahmann % evam evāham āsthitaḥ // Avg_12.4 //",
    "GR14astavgau:222": " āśramānāśramaṃ dhyānaṃ $ cittas-vīkṛta-varjanam &",
    "GR14astavgau:223": " vikalpaṃ mama vīkṣyaitair % evam evāham āsthitaḥ // Avg_12.5 //",
    "GR14astavgau:224": " karmānuṣṭhānam ajñānād $ yathaivoparamas tathā &",
    "GR14astavgau:225": " buddhvā saṃyag idaṃ tattvam % evam evāham āsthitaḥ // Avg_12.6 //",
    "GR14astavgau:226": " acintyaṃ cintyamāno 'pi $ cintārūpaṃ bhajaty asau &",
    "GR14astavgau:227": " tyaktvā tad-bhāvanaṃ tasmād % evam evāham āsthitaḥ // Avg_12.7 //",
    "GR14astavgau:228": " evam eva kṛtaṃ yena $ sa kṛtārtho bhaved asau &",
    "GR14astavgau:229": " evam eva svabhāvo yaḥ % sa kṛtārtho bhaved asau // Avg_12.8 //",
    "GR14astavgau:230": " janaka uvāca akiṃcana-bhavaṃ svāsthyaṃ $ kaupīnatve 'pi durlabham &",
    "GR14astavgau:231": " tyāgādāne vihāyāsmād % aham āse yathā-sukham // Avg_13.1 //",
    "GR14astavgau:232": " kutrāpi khedaḥ kāyasya, $ jihvā kutrāpi khidyate &",
    "GR14astavgau:233": " manaḥ kutrāpi tat tyaktvā % puruṣārthe sthitaḥ sukham // Avg_13.2 //",
    "GR14astavgau:234": " kṛtaṃ kim api naiva syād $ iti sañcintya tattvataḥ &",
    "GR14astavgau:235": " yadā yat kartum āyāti % tat kṛtvāse yathā-sukham // Avg_13.3 //",
    "GR14astavgau:236": " karma-naiṣkarmya-nirbandha- $ bhāvā deha-stha-yoginaḥ &",
    "GR14astavgau:237": " saṃyogāyoga-virahād % aham āse yathā-sukham // Avg_13.4 //",
    "GR14astavgau:238": " arthānarthau na me sthityā $ gatyā na śayanena vā &",
    "GR14astavgau:239": " tiṣṭhan gacchan svapan tasmād % aham āse yathā-sukham // Avg_13.5 //",
    "GR14astavgau:240": " svapato nāsti me hāniḥ $ siddhir yatnavato na vā &",
    "GR14astavgau:241": " nāśollāsau vihāyāsmād % aham āse yathā-sukham // Avg_13.6 //",
    "GR14astavgau:242": " sukhādi-rūpā niyamaṃ $ bhāveṣv ālokya bhūriśaḥ &",
    "GR14astavgau:243": " śubhāśubhe vihāyāsmād % aham āse yathā-sukham // Avg_13.7 //",
    "GR14astavgau:244": " janaka uvāca prakṛtyā śūnya-citto yaḥ $ pramādād bhāva-bhāvanaḥ &",
    "GR14astavgau:245": " nidrito bodhita iva % kṣīṇa-saṃsmaraṇo hi saḥ // Avg_14.1 //",
    "GR14astavgau:246": " kva dhanāni kva mitrāṇi $ kva me viṣaya-dasyavaḥ &",
    "GR14astavgau:247": " kva śāstraṃ kva ca vijñānaṃ % yadā me galitā spṛhā // Avg_14.2 //",
    "GR14astavgau:248": " vijñāte sākṣi-puruṣe $ paramātmani ceśvare &",
    "GR14astavgau:249": " nairāśye bandha-mokṣe ca % na cintā muktaye mama // Avg_14.3 //",
    "GR14astavgau:250": " antar-vikalpa-śūnyasya $ bahiḥ sva-cchanda-cāriṇaḥ &",
    "GR14astavgau:251": " bhrāntasyeva daśās tās tās % tādṛśā eva jānate // Avg_14.4 //",
    "GR14astavgau:252": " aṣṭāvakra uvāca yathā-tathopadeśena $ kṛtārthaḥ sattva-buddhimān &",
    "GR14astavgau:253": " ājīvam api jijñāsuḥ % paras tatra vimuhyati // Avg_15.1 //",
    "GR14astavgau:254": " mokṣo viṣaya-vairasyaṃ $ bandho vaiṣayiko rasaḥ &",
    "GR14astavgau:255": " etāvad eva vijñānaṃ % yathecchasi tathā kuru // Avg_15.2 //",
    "GR14astavgau:256": " vāgmi-prājña-mahodyogaṃ $ janaṃ mūka-jaḍālasam &",
    "GR14astavgau:257": " karoti tattva-bodho 'yam % atas tyakto bubhukṣubhiḥ // Avg_15.3 //",
    "GR14astavgau:258": " na tvaṃ deho na te deho $ bhoktā kartā na vā bhavān &",
    "GR14astavgau:259": " cid-rūpo 'si sadā sākṣī % nirapekṣaḥ sukhaṃ cara // Avg_15.4 //",
    "GR14astavgau:260": " rāga-dveṣau mano-dharmau $ na manas te kadācana &",
    "GR14astavgau:261": " nirvikalpo 'si bodhātmā % nirvikāraḥ sukhaṃ cara // Avg_15.5 //",
    "GR14astavgau:262": " sarva-bhūteṣu cātmānaṃ $ sarva-bhūtāni cātmani &",
    "GR14astavgau:263": " vijñāya nirahaṃ-kāro % nirmamas tvaṃ sukhī bhava // Avg_15.6 //",
    "GR14astavgau:264": " viṣvaṃ sphurati yatredaṃ $ taraṅgā iva sāgare &",
    "GR14astavgau:265": " tat tvam eva na sandehaś % cin-mūrte vijvaro bhava // Avg_15.7 //",
    "GR14astavgau:266": " śraddhatsva tāta śraddhatsva $ nātra mohaṃ kuruṣva bhoḥ &",
    "GR14astavgau:267": " jñāna-svarūpo bhagavān % ātmā tvaṃ prakṛteḥ paraḥ // Avg_15.8 //",
    "GR14astavgau:268": " guṇaiḥ saṃveṣṭito dehas $ tiṣṭhaty āyāti yāti ca &",
    "GR14astavgau:269": " ātmā na gantā nāgantā % kim enam anuśocasi // Avg_15.9 //",
    "GR14astavgau:270": " dehas tiṣṭhatu kalpāntaṃ $ gacchatv adyaiva vā punaḥ &",
    "GR14astavgau:271": " kva vṛddhiḥ kva ca vā hānis % tava cin-mātra-rūpiṇaḥ // Avg_15.10 //",
    "GR14astavgau:272": " tvayy ananta-mahāmbhodhau $ viśva-vīciḥ sva-bhāvataḥ &",
    "GR14astavgau:273": " udetu vāstam āyātu % na te vṛddhir na vā kṣatiḥ // Avg_15.11 //",
    "GR14astavgau:274": " tāta cin-mātra-rūpo 'si $ na te bhinnam idaṃ jagat &",
    "GR14astavgau:275": " ataḥ kasya kathaṃ kutra % heyopādeya-kalpanā // Avg_15.12 //",
    "GR14astavgau:276": " ekasminn avyaye śānte $ cid-ākāśe 'male tvayi &",
    "GR14astavgau:277": " kuto janma kutaḥ karma % kuto 'haṃkāra eva ca // Avg_15.13 //",
    "GR14astavgau:278": " yat tvaṃ paśyasi tatraikas $ tvam eva pratibhāsase &",
    "GR14astavgau:279": " kiṃ pṛthak bhāsate svarṇāt % kaṭakāṅgada-nūpuram // Avg_15.14 //",
    "GR14astavgau:280": " ayaṃ so 'ham ayam nāhaṃ $ vibhāgam iti santyaja &",
    "GR14astavgau:281": " sarvam ātmeti niścitya % niḥsaṅkalpaḥ sukhī bhava // Avg_15.15 //",
    "GR14astavgau:282": " tavaivājñānato viśvaṃ $ tvam ekaḥ param-ārthataḥ &",
    "GR14astavgau:283": " tvatto 'nyo nāsti saṃsārī % nāsaṃsārī ca kaścana // Avg_15.16 //",
    "GR14astavgau:284": " bhrānti-mātram idaṃ viśvaṃ $ na kiṃcid iti niścayī &",
    "GR14astavgau:285": " nirvāsanaḥ sphūrti-mātro % na kiṃcid iva śāmyati // Avg_15.17 //",
    "GR14astavgau:286": " eka eva bhavāmbhodhāv $ āsīd asti bhaviṣyati &",
    "GR14astavgau:287": " na te bandho 'sti mokṣo vā % kṛta-kṛtyaḥ sukhaṃ cara // Avg_15.18 //",
    "GR14astavgau:288": " mā saṅkalpa-vikalpābhyāṃ $ cittaṃ kṣobhaya cin-maya &",
    "GR14astavgau:289": " upaśāmya sukhaṃ tiṣṭha % svātmany ānanda-vigrahe // Avg_15.19 //",
    "GR14astavgau:290": " tyajaiva dhyānaṃ sarvatra $ mā kiṃcid dhṛdi dhāraya &",
    "GR14astavgau:291": " ātmā tvaṃ mukta evāsi % kiṃ vimṛśya kariṣyasi // Avg_15.20 //",
    "GR14astavgau:292": " aṣṭāvakra uvāca ācakṣva śṛṇu vā tāta $ nānā-śāstrāṇy-anekaśaḥ &",
    "GR14astavgau:293": " tathāpi na tava svāsthyaṃ % sarva-vismaraṇād ṛte // Avg_16.1 //",
    "GR14astavgau:294": " bhogaṃ karma samādhiṃ vā $ kuru vijña tathāpi te &",
    "GR14astavgau:295": " cittaṃ nirasta-sarvāśam % atyarthaṃ rocayiṣyati // Avg_16.2 //",
    "GR14astavgau:296": " āyāsāt sakalo duḥkhī $ nainaṃ jānāti kaścana &",
    "GR14astavgau:297": " anenaivopadeśena % dhanyaḥ prāpnoti nirvṛtim // Avg_16.3 //",
    "GR14astavgau:298": " vyāpāre khidyate yas tu $ nimeṣonmeṣayor api &",
    "GR14astavgau:299": " tasyālasyadhurīṇasya % sukhaṃ nānyasya kasyacit // Avg_16.4 //",
    "GR14astavgau:300": " idaṃ kṛtam idaṃ neti $ dvandvair muktaṃ yadā manaḥ &",
    "GR14astavgau:301": " dharmārtha-kāma-mokṣeṣu % nirapekṣaṃ tadā bhavet // Avg_16.5 //",
    "GR14astavgau:302": " virakto viṣaya-dveṣṭā $ rāgī viṣaya-lolupaḥ &",
    "GR14astavgau:303": " graha-mokṣa-vihīnas tu % na virakto na rāgavān // Avg_16.6 //",
    "GR14astavgau:304": " heyopādeyatā tāvat $ saṃsāra-viṭapāṅkuraḥ &",
    "GR14astavgau:305": " spṛhā jīvati yāvad vai % nirvicāradaśāspadam // Avg_16.7 //",
    "GR14astavgau:306": " pravṛttau jāyate rāgo $ nirvṛttau dveṣa eva hi &",
    "GR14astavgau:307": " nirdvandvo bālavad dhīmān % evam eva vyava-sthitaḥ // Avg_16.8 //",
    "GR14astavgau:308": " hātum icchati saṃsāraṃ $ rāgī duḥkha-jihāsayā &",
    "GR14astavgau:309": " vīta-rāgo hi nirduḥkhas % tasminn api na khidyati // Avg_16.9 //",
    "GR14astavgau:310": " yasyābhimāno mokṣe 'pi $ dehe 'pi mamatā tathā &",
    "GR14astavgau:311": " na ca jñānī na vā yogī % kevalaṃ duḥkhabhāg asau // Avg_16.10 //",
    "GR14astavgau:312": " haro yady upadeṣṭā te $ hariḥ kamala-jo 'pi vā &",
    "GR14astavgau:313": " tathāpi na tava svāsthyaṃ % sarva-vismaraṇād ṛte // Avg_16.11 //",
    "GR14astavgau:314": " aṣṭāvakra uvāca tena jñāna-phalaṃ prāptaṃ $ yogābhyāsa-phalaṃ tathā &",
    "GR14astavgau:315": " tṛptaḥ svacchendriyo nityam % ekākī ramate tu yaḥ // Avg_17.1 //",
    "GR14astavgau:316": " na kadācij jagaty asmiṃs $ tattva-jño hanta khidyati &",
    "GR14astavgau:317": " yata ekena tenedaṃ % pūrṇaṃ brahmāṇḍa-maṇḍalam // Avg_17.2 //",
    "GR14astavgau:318": " na jātu viṣayāḥ ke 'pi $ svārāmaṃ harṣayanty amī &",
    "GR14astavgau:319": " sallakī-pallava-prītam % ivebhaṃ nimba-pallavāḥ // Avg_17.3 //",
    "GR14astavgau:320": " yas tu bhogeṣu bhukteṣu $ na bhavaty adhivāsitaḥ &",
    "GR14astavgau:321": " abhukteṣu nirākāṅkṣī % tādṛśo bhava-durlabhaḥ // Avg_17.4 //",
    "GR14astavgau:322": " bubhukṣur iha saṃsāre $ mumukṣur api dṛśyate &",
    "GR14astavgau:323": " bhoga-mokṣa-nirākāṅkṣī % viralo hi mahāśāyaḥ // Avg_17.5 //",
    "GR14astavgau:324": " dharmārtha-kāma-mokṣeṣu $ jīvite maraṇe tathā &",
    "GR14astavgau:325": " kasyāpy udāra-cittasya % heyopādeyatā na hi // Avg_17.6 //",
    "GR14astavgau:326": " vāñchā na viśva-vilaye $ na dveṣas tasya ca sthitau &",
    "GR14astavgau:327": " yathā jīvikayā tasmād % dhanya āste yathā sukhaṃ // Avg_17.7 //",
    "GR14astavgau:328": " kṛtārtho 'nena jñānenety $ evaṃ galita-dhīḥ kṛtī &",
    "GR14astavgau:329": " paśyan śṛṇvan spṛśan jighrann % aśnann aste yathā sukhaṃ // Avg_17.8 //",
    "GR14astavgau:330": " śūnyā dṛṣṭir vṛthā ceṣṭā $ vikalānīndriyāṇi ca &",
    "GR14astavgau:331": " na spṛhā na viraktir vā % kṣīṇa-saṃsāra-sāgare // Avg_17.9 //",
    "GR14astavgau:332": " na jagarti na nidrāti $ nonmīlati na mīlati &",
    "GR14astavgau:333": " aho para-daśā kvāpi % vartate mukta-cetasaḥ // Avg_17.10 //",
    "GR14astavgau:334": " sarvatra dṛśyate sva-sthaḥ $ sarvatra vimalāśayaḥ &",
    "GR14astavgau:335": " samasta-vāsanā mukto % muktaḥ sarvatra rājate // Avg_17.11 //",
    "GR14astavgau:336": " paśyan śṛṇvan spṛśan jighrann $ aśnan gṛhṇan vadanvrajan &",
    "GR14astavgau:337": " īhitānīhitair mukto % mukta eva mahāśayaḥ // Avg_17.12 //",
    "GR14astavgau:338": " na nindati na ca stauti $ na hṛṣyati na kupyati &",
    "GR14astavgau:339": " na dadāti na gṛhṇāti % muktaḥ sarvatra nīrasaḥ // Avg_17.13 //",
    "GR14astavgau:340": " sānurāgāṃ striyaṃ dṛṣṭvā $ mṛtyuṃ vā samupasthitam &",
    "GR14astavgau:341": " avihvala-manāḥ sva-stho % mukta eva mahāśayaḥ // Avg_17.14 //",
    "GR14astavgau:342": " sukhe duḥkhe nare nāryāṃ $ saṃpatsu ca vipatsu ca &",
    "GR14astavgau:343": " viśeṣo naiva dhīrasya % sarvatra sama-darśinaḥ // Avg_17.15 //",
    "GR14astavgau:344": " na hiṃsā naiva kāruṇyaṃ $ nauddhatyaṃ na ca dīnatā &",
    "GR14astavgau:345": " nāścaryaṃ naiva ca kṣobhaḥ % kṣīṇa-saṃsaraṇe nare // Avg_17.16 //",
    "GR14astavgau:346": " na mukto viṣaya-dveṣṭā $ na vā viṣaya-lolupaḥ &",
    "GR14astavgau:347": " asaṃsakta-manā nityaṃ % prāptāprāptam upāśnute // Avg_17.17 //",
    "GR14astavgau:348": " samādhānāsamādhāna- $ hitāhita-vikalpanāḥ &",
    "GR14astavgau:349": " śūnya-citto na jānāti % kaivalyam iva saṃsthitaḥ // Avg_17.18 //",
    "GR14astavgau:350": " nirmamo nirahaṃkāro $ na kiṃcid iti niścitaḥ &",
    "GR14astavgau:351": " antar-galita-sarvāśaḥ % kurvann api karoti na // Avg_17.19 //",
    "GR14astavgau:352": " manaḥ-prakāśa-sammoha- $ svapna-jāḍya-vivarjitaḥ &",
    "GR14astavgau:353": " daśāṃ kām api saṃprāpto % bhaved galita-mānasaḥ // Avg_17.20 //",
    "GR14astavgau:354": " aṣṭāvakra uvāca yasya bodhodaye tāvat $ svapnavad bhavati bhramaḥ &",
    "GR14astavgau:355": " tasmai sukhaika-rūpāya % namaḥ śāntāya tejase // Avg_18.1 //",
    "GR14astavgau:356": " arjayitvākhilān arthān $ bhogān āpnoti puṣkalān &",
    "GR14astavgau:357": " na hi sarva-parityāgam % antareṇa sukhī bhavet // Avg_18.2 //",
    "GR14astavgau:358": " kartavya-duḥkha-mārtaṇḍa- $ jvālād agdhāntarātmanaḥ &",
    "GR14astavgau:359": " kutaḥ praśama-pīyūṣa- % dhārāsāram ṛte sukham // Avg_18.3 //",
    "GR14astavgau:360": " bhavo 'yaṃ bhāvanā-mātro $ na kiṃcit param-arthataḥ &",
    "GR14astavgau:361": " nāsty abhāvaḥ sva-bhāvanāṃ % bhāvābhāva-vibhāvinām // Avg_18.4 //",
    "GR14astavgau:362": " na dūraṃ na ca saṅkocāl $ labdham evātmanaḥ padam &",
    "GR14astavgau:363": " nirvikalpaṃ nirāyāsaṃ % nirvikāraṃ nirañjanam // Avg_18.5 //",
    "GR14astavgau:364": " vyāmoha-mātra-viratau $ svarūpādāna-mātrataḥ &",
    "GR14astavgau:365": " vītaśokā virājante % nirāvaraṇa-dṛṣṭayaḥ // Avg_18.6 //",
    "GR14astavgau:366": " samastaṃ kalpanā-mātram $ ātmā muktaḥ sanātanaḥ &",
    "GR14astavgau:367": " iti vijñāya dhīro hi % kim abhyasyati bālavat // Avg_18.7 //",
    "GR14astavgau:368": " ātmā brahmeti niścitya $ bhāvābhāvau ca kalpitau &",
    "GR14astavgau:369": " niṣkāmaḥ kiṃ vijānāti % kiṃ brūte ca karoti kiṃ // Avg_18.8 //",
    "GR14astavgau:370": " ayaṃ so 'ham ayaṃ nāham $ iti kṣīṇā vikalpanāḥ &",
    "GR14astavgau:371": " sarvam ātmeti niścitya % tūṣṇī-bhūtasya yoginaḥ // Avg_18.9 //",
    "GR14astavgau:372": " na vikṣepo na caikāgryaṃ $ nātibodho na mūḍhatā &",
    "GR14astavgau:373": " na sukhaṃ na ca vā duḥkham % upaśāntasya yoginaḥ // Avg_18.10 //",
    "GR14astavgau:374": " svārājye bhaikṣa-vṛttau ca $ lābhālābhe jane vane &",
    "GR14astavgau:375": " nirvikalpa-svabhāvasya % na viṣeso 'sti yoginaḥ // Avg_18.11 //",
    "GR14astavgau:376": " kva dharmaḥ kva ca vā kāmaḥ $ kva cārthaḥ kva vivekitā &",
    "GR14astavgau:377": " idaṃ kṛtam idaṃ neti % dvandvair muktasya yoginaḥ // Avg_18.12 //",
    "GR14astavgau:378": " kṛtyaṃ kim api naivāsti $ na kāpi hṛdi rañjanā &",
    "GR14astavgau:379": " yathā-jīvanam eveha % jīvan-muktasya yoginaḥ // Avg_18.13 //",
    "GR14astavgau:380": " kva mohaḥ kva ca vā viśvaṃ $ kva tad dhyānaṃ kva muktatā &",
    "GR14astavgau:381": " sarva-saṅkalpa-sīmāyāṃ % viśrāntasya mahātmanaḥ // Avg_18.14 //",
    "GR14astavgau:382": " yena viśvam idaṃ dṛṣṭaṃ $ sa nāstīti karotu vai &",
    "GR14astavgau:383": " nirvāsanaḥ kiṃ kurute % paśyann api na paśyati // Avg_18.15 //",
    "GR14astavgau:384": " yena dṛṣṭaṃ paraṃ brahma $ so 'haṃ brahmeti cintayet &",
    "GR14astavgau:385": " kiṃ cintayati niścinto % dvitīyaṃ yo na paśyati // Avg_18.16 //",
    "GR14astavgau:386": " dṛṣṭo yenātma-vikṣepo $ nirodhaṃ kurute tv asau &",
    "GR14astavgau:387": " udāras tu na vikṣiptaḥ % sādhyābhāvāt karoti kim // Avg_18.17 //",
    "GR14astavgau:388": " dhīro loka-viparyasto $ varttamāno 'pi lokavat &",
    "GR14astavgau:389": " na samādhiṃ na vikṣepaṃ % na lepaṃ svasya paśyati // Avg_18.18 //",
    "GR14astavgau:390": " bhāvābhāva-vihīno yas $ tṛpto nirvāsano budhaḥ &",
    "GR14astavgau:391": " naiva kiṃcit kṛtaṃ tena % loka-dṛṣṭyā vikurvatā // Avg_18.19 //",
    "GR14astavgau:392": " pravṛttau vā nirvṛttau vā $ naiva dhīrasya durgrahaḥ &",
    "GR14astavgau:393": " yadā yat kartum āyāti % tatkṛtvā tiṣṭhataḥ sukham // Avg_18.20 //",
    "GR14astavgau:394": " nirvāsano nirālambaḥ $ svacchando mukta-bandhanaḥ &",
    "GR14astavgau:395": " kṣiptaḥ saṃskāra-vātena % ceṣṭate śuṣka-parṇavat // Avg_18.21 //",
    "GR14astavgau:396": " asaṃsārasya tu kvāpi $ na harṣo na viṣāditā &",
    "GR14astavgau:397": " sa śītala-manā nityaṃ % videha iva rājate // Avg_18.22 //",
    "GR14astavgau:398": " kutrāpi na jihāsāsti $ nāśo vāpi na kutracit &",
    "GR14astavgau:399": " ātmārāmasya dhīrasya % śītalācchatarātmanaḥ // Avg_18.23 //",
    "GR14astavgau:400": " prakṛtyā śūnya-cittasya $ kurvato 'sya yad-ṛcchayā &",
    "GR14astavgau:401": " prākṛtasyeva dhīrasya % na māno nāvamānatā // Avg_18.24 //",
    "GR14astavgau:402": " kṛtaṃ dehena karmedaṃ $ na mayā śuddha-rūpiṇā &",
    "GR14astavgau:403": " iti cintānurodhī yaḥ % kurvann api karoti na // Avg_18.25 //",
    "GR14astavgau:404": " atad-vādīva kurute $ na bhaved api bāliśaḥ &",
    "GR14astavgau:405": " jīvan-muktaḥ sukhī śrīmān % saṃsarann api śobhate // Avg_18.26 //",
    "GR14astavgau:406": " nānā-vicāra-suśrānto $ dhīro viśrāntim āgataḥ &",
    "GR14astavgau:407": " na kalpate na jānāti % na śṛṇoti na paśyati // Avg_18.27 //",
    "GR14astavgau:408": " asamādher avikṣepān $ na mumukṣur na cetaraḥ &",
    "GR14astavgau:409": " niścitya kalpitaṃ paśyan % brahmaivāste mahāśayaḥ // Avg_18.28 //",
    "GR14astavgau:410": " yasyāntaḥ syād ahaṅkāro $ na karoti karoti saḥ &",
    "GR14astavgau:411": " nirahaṅkāra-dhīreṇa % na kiṃcid akṛtaṃ kṛtam // Avg_18.29 //",
    "GR14astavgau:412": " nodvignaṃ na ca santuṣṭam $ akartṛ spanda-varjitam &",
    "GR14astavgau:413": " nirāśaṃ gata-sandehaṃ % cittaṃ muktasya rājate // Avg_18.30 //",
    "GR14astavgau:414": " nirdhyātuṃ ceṣṭituṃ vāpi $ yac cittaṃ na pravarttate &",
    "GR14astavgau:415": " nirnimittam idaṃ kin tu % nirdhyāyati viceṣṭate // Avg_18.31 //",
    "GR14astavgau:416": " tattvaṃ yathārtham ākarṇya $ mandaḥ prāpnoti mūḍhatām &",
    "GR14astavgau:417": " atha vāyāti saṅkocam % amūḍhaḥ ko 'pi mūḍhavat // Avg_18.32 //",
    "GR14astavgau:418": " ekāgratā nirodho vā $ mūḍhair abhyasyate bhṛśam &",
    "GR14astavgau:419": " dhīrāḥ kṛtyaṃ na paśyanti % suptavat sva-pade sthitāḥ // Avg_18.33 //",
    "GR14astavgau:420": " aprayatnāt prayatnād vā $ mūḍho nāpnoti nirvṛtim &",
    "GR14astavgau:421": " tattva-niścaya-mātreṇa % prājño bhavati nirvṛtaḥ // Avg_18.34 //",
    "GR14astavgau:422": " śuddhaṃ buddhaṃ priyaṃ pūrṇaṃ $ niṣprapañcaṃ nirāmayam &",
    "GR14astavgau:423": " ātmānaṃ taṃ na jānanti % tatrābhyāsa-parā janāḥ // Avg_18.35 //",
    "GR14astavgau:424": " nāpnoti karmaṇā mokṣaṃ $ vimūḍho 'bhyāsa-rūpiṇā &",
    "GR14astavgau:425": " dhanyo vijñāna-mātreṇa % muktas tiṣṭhaty avikriyaḥ // Avg_18.36 //",
    "GR14astavgau:426": " mūḍho nāpnoti tad brahma $ yato bhavitum icchati &",
    "GR14astavgau:427": " anicchann api dhīro hi % para-brahma-svarūpa-bhāk // Avg_18.37 //",
    "GR14astavgau:428": " nirādhārā grahavya-grā $ mūḍhāḥ saṃsāra-poṣakāḥ &",
    "GR14astavgau:429": " etasyānartha-mūlasya % mūla-cchedaḥ kṛto budhaiḥ // Avg_18.38 //",
    "GR14astavgau:430": " na śāntiṃ labhate mūḍho $ yataḥ śamitum icchati &",
    "GR14astavgau:431": " dhīras tattvaṃ viniścitya % sarvadā śānta-mānasaḥ // Avg_18.39 //",
    "GR14astavgau:432": " kvātmano darśanaṃ tasya $ yad dṛṣṭam avalambate &",
    "GR14astavgau:433": " dhīrās taṃ taṃ na paśyanti % paśyanty ātmānam avyayam // Avg_18.40 //",
    "GR14astavgau:434": " kva nirodho vimūḍhasya $ yo nirbandhaṃ karoti vai &",
    "GR14astavgau:435": " svārāmasyaiva dhīrasya % sarvadāsāv akṛtrimaḥ // Avg_18.41 //",
    "GR14astavgau:436": " bhāvasya bhāvakaḥ kaścin $ na kiṃcid bhāvako 'paraḥ &",
    "GR14astavgau:437": " ubhayābhāvakaḥ kaścid % evam eva nirākulaḥ // Avg_18.42 //",
    "GR14astavgau:438": " śuddham advayam ātmānaṃ $ bhāvayanti ku-buddhayaḥ &",
    "GR14astavgau:439": " na tu jānanti saṃmohād % yāvaj-jīvam anirvṛtāḥ // Avg_18.43 //",
    "GR14astavgau:440": " mumukṣor buddhir ālambam $ antareṇa na vidyate &",
    "GR14astavgau:441": " nirālambaiva niṣkāmā % buddhir muktasya sarvadā // Avg_18.44 //",
    "GR14astavgau:442": " viṣaya-dvīpino vīkṣya $ cakitāḥ śaraṇārthinaḥ &",
    "GR14astavgau:443": " viśanti jhaṭiti kroḍaṃ % nirodhaikāgrya-siddhaye // Avg_18.45 //",
    "GR14astavgau:444": " nirvāsanaṃ hariṃ dṛṣṭvā $ tūṣṇīṃ viṣaya-dantinaḥ &",
    "GR14astavgau:445": " palāyante na śaktās te % sevante kṛta-cāṭavaḥ // Avg_18.46 //",
    "GR14astavgau:446": " na mukti-kārikāṃ dhatte $ niḥśaṅko yukta-mānasaḥ &",
    "GR14astavgau:447": " paśyañ chṛṇvan spṛśañ jighrann % aśnann āste yathā-sukham // Avg_18.47 //",
    "GR14astavgau:448": " vastu-śravaṇa-mātreṇa $ śuddha-buddhir nirākulaḥ &",
    "GR14astavgau:449": " naivācāram-anācāram % audāsyaṃ vā prapaśyati // Avg_18.48 //",
    "GR14astavgau:450": " yadā yat kartum āyāti $ tadā tat-kurute ṛjuḥ &",
    "GR14astavgau:451": " śubhaṃ vāpy aśubhaṃ vāpi % tasya ceṣṭā hi bālavat // Avg_18.49 //",
    "GR14astavgau:452": " svā-tantryāt sukham āpnoti $ svā-tantryāl labhate param &",
    "GR14astavgau:453": " svā-tantryān nirvṛtiṃ gacchet % svā-tantryāt paramaṃ padam // Avg_18.50 //",
    "GR14astavgau:454": " akartṛtvam abhoktṛtvaṃ $ svātmano manyate yadā &",
    "GR14astavgau:455": " tadā kṣīṇā bhavanty eva % samastāś citta-vṛttayaḥ // Avg_18.51 //",
    "GR14astavgau:456": " ucchṛṅkhalāpy akṛtikā $ sthitir dhīrasya rājate &",
    "GR14astavgau:457": " na tu saspṛha-cittasya % śāntir mūḍhasya kṛtrimā // Avg_18.52 //",
    "GR14astavgau:458": " vilasanti mahābhogair $ viśanti giri-gahvarān &",
    "GR14astavgau:459": " nirasta-kalpanā dhīrā % abaddhā mukta-buddhayaḥ // Avg_18.53 //",
    "GR14astavgau:460": " śrotriyaṃ devatāṃ tīrtham $ aṅganāṃ bhūpatiṃ priyam &",
    "GR14astavgau:461": " dṛṣṭvā sampūjya dhīrasya % na kāpi hṛdi vāsanā // Avg_18.54 //",
    "GR14astavgau:462": " bhṛtyaiḥ putraiḥ kalatraiś ca $ dauhitraiś cāpi gotrajaiḥ &",
    "GR14astavgau:463": " vihasya dhik-kṛto yogī % na yāti vikṛtiṃ manāk // Avg_18.55 //",
    "GR14astavgau:464": " santuṣṭo 'pi na santuṣṭaḥ $ khinno 'pi na ca khidyate &",
    "GR14astavgau:465": " tasyāścarya-daśāṃ tāṃ tāṃ % tādṛśā eva jānate // Avg_18.56 //",
    "GR14astavgau:466": " kartavyataiva saṃsāro $ na tāṃ paśyanti sūrayaḥ &",
    "GR14astavgau:467": " śūnyākārā nirākārā % nirvikārā nirāmayāḥ // Avg_18.57 //",
    "GR14astavgau:468": " akurvann api saṃkṣobhād $ vyagraḥ sarvatra mūḍhadhīḥ &",
    "GR14astavgau:469": " kurvann api tu kṛtyāni % kuśalo hi nirākulaḥ // Avg_18.58 //",
    "GR14astavgau:470": " sukham āste sukhaṃ śete $ sukham āyāti yāti ca &",
    "GR14astavgau:471": " sukhaṃ vakti sukhaṃ bhuṅkte % vyavahāre 'pi śāntadhīḥ // Avg_18.59 //",
    "GR14astavgau:472": " svabhāvād yasya naivārtir $ lokavad vyavahāriṇaḥ &",
    "GR14astavgau:473": " mahā-hrada ivākṣobhyo % gata-kleśaḥ suśobhate // Avg_18.60 //",
    "GR14astavgau:474": " nivṛttir api mūḍhasya $ pravṛttir upajāyate &",
    "GR14astavgau:475": " pravṛttir api dhīrasya % nivṛtti-phalabhāginī // Avg_18.61 //",
    "GR14astavgau:476": " parigraheṣu vairāgyaṃ $ prāyo mūḍhasya dṛśyate &",
    "GR14astavgau:477": " dehe vigalitāśasya % kva rāgaḥ kva virāgatā // Avg_18.62 //",
    "GR14astavgau:478": " bhāvanābhāvanā-saktā $ dṛṣṭir mūḍhasya sarvadā &",
    "GR14astavgau:479": " bhāvya-bhāvanayā sā tu % svasthasyādṛṣṭi-rūpiṇī // Avg_18.63 //",
    "GR14astavgau:480": " sarvārambheṣu niṣkāmo $ yaś cared bālavan muniḥ &",
    "GR14astavgau:481": " na lepas tasya śuddhasya % kriyamāṇe 'pi karmaṇi // Avg_18.64 //",
    "GR14astavgau:482": " sa eva dhanya ātma-jñaḥ $ sarva-bhāveṣu yaḥ samaḥ &",
    "GR14astavgau:483": " paśyan śṛṇvan spṛśan jighrann % aśnan nistarṣa-mānasaḥ // Avg_18.65 //",
    "GR14astavgau:484": " kva saṃsāraḥ kva cābhāsaḥ $ kva sādhyaṃ kva ca sādhanam &",
    "GR14astavgau:485": " ākāśasyeva dhīrasya % nirvikalpasya sarvadā // Avg_18.66 //",
    "GR14astavgau:486": " sa jayaty artha-saṃnyāsī $ pūrṇa-svarasa-vigrahaḥ &",
    "GR14astavgau:487": " akṛtrimo 'navacchinne % samādhir yasya vartate // Avg_18.67 //",
    "GR14astavgau:488": " bahunātra kim uktena $ jñāta-tattvo mahāśayaḥ &",
    "GR14astavgau:489": " bhoga-mokṣa-nirākāṅkṣī % sadā sarvatra nīrasaḥ // Avg_18.68 //",
    "GR14astavgau:490": " mahad-ādi jagad-dvaitaṃ $ nāma-mātra-vijṛmbhitam &",
    "GR14astavgau:491": " vihāya śuddha-bodhasya % kiṃ kṛtyam avaśiṣyate // Avg_18.69 //",
    "GR14astavgau:492": " bhrama-bhūtam idaṃ sarvaṃ $ kiṃcin nāstīti niścayī &",
    "GR14astavgau:493": " alakṣya-sphuraṇaḥ śuddhaḥ % svabhāvenaiva śāmyati // Avg_18.70 //",
    "GR14astavgau:494": " śuddha-sphuraṇa-rūpasya $ dṛśya-bhāvam apaśyataḥ &",
    "GR14astavgau:495": " kva vidhiḥ kva ca vairāgyaṃ % kva tyāgaḥ kva śamo 'pi vā // Avg_18.71 //",
    "GR14astavgau:496": " sphurato 'nanta-rūpeṇa $ prakṛtiṃ ca na paśyataḥ &",
    "GR14astavgau:497": " kva bandhaḥ kva ca vā mokṣaḥ % kva harṣaḥ kva viṣāditā // Avg_18.72 //",
    "GR14astavgau:498": " buddhi-paryanta-saṃsāre $ māyā-mātraṃ vivartate &",
    "GR14astavgau:499": " nirmamo nirahaṅkāro % niṣkāmaḥ śobhate budhaḥ // Avg_18.73 //",
    "GR14astavgau:500": " akṣayaṃ gata-santāpam $ ātmānaṃ paśyato muneḥ &",
    "GR14astavgau:501": " kva vidyā ca kva vā viśvaṃ % kva deho 'haṃ mameti vā // Avg_18.74 //",
    "GR14astavgau:502": " nirodhādīni karmāṇi $ jahāti jaḍadhīr yadi &",
    "GR14astavgau:503": " mano-rathān pralāpāṃś ca % kartum āpnoty atatkṣaṇāt // Avg_18.75 //",
    "GR14astavgau:504": " mandaḥ śrutvāpi tad-vastu $ na jahāti vimūḍhatām &",
    "GR14astavgau:505": " nirvikalpo bahir-yatnād % antar-viṣaya-lālasaḥ // Avg_18.76 //",
    "GR14astavgau:506": " jñānād galita-karmā yo $ loka-dṛṣṭyāpi karma-kṛt &",
    "GR14astavgau:507": " nāpnoty avasaraṃ kartuṃ % vaktum eva na kiṃcana // Avg_18.77 //",
    "GR14astavgau:508": " kva tamaḥ kva prakāśo vā $ hānaṃ kva ca na kiṃcana &",
    "GR14astavgau:509": " nirvikārasya dhīrasya % nirātaṅkasya sarvadā // Avg_18.78 //",
    "GR14astavgau:510": " kva dhairyaṃ kva vivekitvaṃ $ kva nirātaṅkatāpi vā &",
    "GR14astavgau:511": " anirvācya-svabhāvasya % niḥsvabhāvasya yoginaḥ // Avg_18.79 //",
    "GR14astavgau:512": " na svargo naiva narako $ jīvan-muktir na caiva hi &",
    "GR14astavgau:513": " bahunātra kim uktena % yoga-dṛṣṭyā na kiṃcana // Avg_18.80 //",
    "GR14astavgau:514": " naiva prārthayate lābhaṃ $ nālābhenānuśocati &",
    "GR14astavgau:515": " dhīrasya śītalaṃ cittam % amṛtenaiva pūritam // Avg_18.81 //",
    "GR14astavgau:516": " na śāntaṃ stauti niṣkāmo $ na duṣṭam api nindati &",
    "GR14astavgau:517": " sama-duḥkha-sukhas tṛptaḥ % kiṃcit kṛtyaṃ na paśyati // Avg_18.82 //",
    "GR14astavgau:518": " dhīro na dveṣṭi saṃsāram $ ātmānaṃ na didṛkṣati &",
    "GR14astavgau:519": " harṣāmarṣa-vinirmukto % na mṛto na ca jīvati // Avg_18.83 //",
    "GR14astavgau:520": " niḥsnehaḥ putra-dārādau $ niṣkāmo viṣayeṣu ca &",
    "GR14astavgau:521": " niścintaḥ svaśarīre 'pi % nirāśaḥ śobhate budhaḥ // Avg_18.84 //",
    "GR14astavgau:522": " tuṣṭiḥ sarvatra dhīrasya $ yathā-patita-vartinaḥ &",
    "GR14astavgau:523": " svacchandaṃ carato deśān % yatrāstamita-śāyinaḥ // Avg_18.85 //",
    "GR14astavgau:524": " patatūdetu vā deho $ nāsya cintā mahātmanaḥ &",
    "GR14astavgau:525": " svabhāva-bhūmi-viśrānti- % vismṛtāśeṣa-saṃsṛteḥ // Avg_18.86 //",
    "GR14astavgau:526": " akiṃcanaḥ kāma-cāro $ nirdvandvaś chinna-saṃśayaḥ &",
    "GR14astavgau:527": " asaktaḥ sarva-bhāveṣu % kevalo ramate budhaḥ // Avg_18.87 //",
    "GR14astavgau:528": " nirmamaḥ śobhate dhīraḥ $ sama-loṣṭāśma-kāñcanaḥ &",
    "GR14astavgau:529": " subhinna-hṛdaya-granthir % vinirdhūta-rajas-tamaḥ // Avg_18.88 //",
    "GR14astavgau:530": " sarvatrānavadhānasya $ na kiṃcid vāsanā hṛdi &",
    "GR14astavgau:531": " muktātmano vitṛptasya % tulanā kena jāyate // Avg_18.89 //",
    "GR14astavgau:532": " jānann api na jānāti $ paśyann api na paśyati &",
    "GR14astavgau:533": " bruvann api na ca brūte % ko 'nyo nirvāsanād ṛte // Avg_18.90 //",
    "GR14astavgau:534": " bhikṣur vā bhūpatir vāpi $ yo niṣkāmaḥ sa śobhate &",
    "GR14astavgau:535": " bhāveṣu galitā yasya % śobhanāśobhanā matiḥ // Avg_18.91 //",
    "GR14astavgau:536": " kva svācchandyaṃ kva saṅkocaḥ $ kva vā tattva-viniścayaḥ &",
    "GR14astavgau:537": " nirvyājārjava-bhūtasya % caritārthasya yoginaḥ // Avg_18.92 //",
    "GR14astavgau:538": " ātma-viśrānti-tṛptena $ nirāśena gatārtinā &",
    "GR14astavgau:539": " antar yad anubhūyeta % tat kathaṃ kasya kathyate // Avg_18.93 //",
    "GR14astavgau:540": " supto 'pi na suṣuptau ca $ svapne 'pi śayito na ca &",
    "GR14astavgau:541": " jāgare 'pi na jāgarti % dhīras tṛptaḥ pade pade // Avg_18.94 //",
    "GR14astavgau:542": " jñaḥ sacinto 'pi niścintaḥ $ sendriyo 'pi nirindriyaḥ &",
    "GR14astavgau:543": " sabuddhir api nirbuddhiḥ % sāhaṅkāro 'nahaṃkṛtiḥ // Avg_18.95 //",
    "GR14astavgau:544": " na sukhī na ca vā duḥkhī $ na virakto na saṅgavān &",
    "GR14astavgau:545": " na mumukṣur na vā mukto % na kiṃcin na ca kiṃcana // Avg_18.96 //",
    "GR14astavgau:546": " vikṣepe 'pi na vikṣiptaḥ $ samādhau na samādhimān &",
    "GR14astavgau:547": " jāḍye 'pi na jaḍo dhanyaḥ % pāṇḍitye 'pi na paṇḍitaḥ // Avg_18.97 //",
    "GR14astavgau:548": " mukto yathā-sthiti-svasthaḥ $ kṛta-kartavya-nirvṛtaḥ &",
    "GR14astavgau:549": " samaḥ sarvatra vaitṛṣṇyān % na smaraty akṛtaṃ kṛtam // Avg_18.98 //",
    "GR14astavgau:550": " na prīyate vandyamāno $ nindyamāno na kupyati &",
    "GR14astavgau:551": " naivodvijati maraṇe % jīvane nābhinandati // Avg_18.99 //",
    "GR14astavgau:552": " na dhāvati janākīrṇaṃ $ nāraṇyam upaśānta-dhīḥ &",
    "GR14astavgau:553": " yathā-tathā yatra-tatra % sama evāvatiṣṭhate // Avg_18.100 //",
    "GR14astavgau:554": " janaka uvāca tattva-vijñāna-sandaṃśam $ ādāya hṛdayodarāt &",
    "GR14astavgau:555": " nānā-vidha-parāmarśa- % śalyoddhāraḥ kṛto mayā // Avg_19.1 //",
    "GR14astavgau:556": " kva dharmaḥ kva ca vā kāmaḥ $ kva cārthaḥ kva vivekitā &",
    "GR14astavgau:557": " kva dvaitaṃ kva ca vādvaitaṃ % svamahimni sthitasya me // Avg_19.2 //",
    "GR14astavgau:558": " kva bhūtaṃ kva bhaviṣyad vā $ vartamānam api kva vā &",
    "GR14astavgau:559": " kva deśaḥ kva ca vā nityaṃ % svamahimni sthitasya me // Avg_19.3 //",
    "GR14astavgau:560": " kva cātmā kva ca vānātmā $ kva śubhaṃ kvāsubhaṃ yathā &",
    "GR14astavgau:561": " kva cintā kva ca vācintā % svamahimni sthitasya me // Avg_19.4 //",
    "GR14astavgau:562": " kva svapnaḥ kva suṣuptir vā $ kva ca jāgaraṇaṃ tathā &",
    "GR14astavgau:563": " kva turiyaṃ bhayaṃ vāpi % svamahimni sthitasya me // Avg_19.5 //",
    "GR14astavgau:564": " kva dūraṃ kva samīpaṃ vā $ bahyaṃ kvābhyantaraṃ kva vā &",
    "GR14astavgau:565": " kva sthūlaṃ kva ca vā sūkṣmaṃ % svamahimni sthitasya me // Avg_19.6 //",
    "GR14astavgau:566": " kva mṛtyur-jīvitaṃ vā kva $ lokāḥ kvāsya kva laukikam &",
    "GR14astavgau:567": " kva layaḥ kva samādhir vā % svamahimni sthitasya me // Avg_19.7 //",
    "GR14astavgau:568": " alaṃ tri-varga-kathayā $ yogasya kathayāpy alam &",
    "GR14astavgau:569": " alaṃ vijñāna-kathayā % viśrāntasya mamātmani // Avg_19.8 //",
    "GR14astavgau:570": " janaka uvāca kva bhūtāni kva deho vā $ kvendriyāṇi kva vā manaḥ &",
    "GR14astavgau:571": " kva śūnyaṃ kva ca nairāśyaṃ % mat-svarūpe nirañjane // Avg_20.1 //",
    "GR14astavgau:572": " kva śāstraṃ kvātma-vijñānaṃ $ kva vā nirviṣayaṃ manaḥ &",
    "GR14astavgau:573": " kva tṛptiḥ kva vitṛṣṇatvaṃ % gata-dvandvasya me sadā // Avg_20.2 //",
    "GR14astavgau:574": " kva vidyā kva ca vāvidyā $ kvāhaṃ kvedaṃ mama kva vā &",
    "GR14astavgau:575": " kva bandhaḥ kva ca vā mokṣaḥ % svarūpasya kva rūpitā // Avg_20.3 //",
    "GR14astavgau:576": " kva prārabdhāni karmāṇi $ jīvan-muktir api kva vā &",
    "GR14astavgau:577": " kva tad videha-kaivalyaṃ % nirviśeṣasya sarvadā // Avg_20.4 //",
    "GR14astavgau:578": " kva kartā kva ca vā bhoktā $ niṣkriyaṃ sphuraṇaṃ kva vā &",
    "GR14astavgau:579": " kvāparokṣaṃ phalaṃ vā kva % niḥsvabhāvasya me sadā // Avg_20.5 //",
    "GR14astavgau:580": " kva lokaḥ kva mumukṣur vā $ kva yogī jñānavān kva vā &",
    "GR14astavgau:581": " kva baddhaḥ kva ca vā muktaḥ % sva-svarūpe 'ham advaye // Avg_20.6 //",
    "GR14astavgau:582": " kva sṛṣṭiḥ kva ca saṃhāraḥ $ kva sādhyaṃ kva ca sādhanam &",
    "GR14astavgau:583": " kva sādhakaḥ kva siddhir vā % svasvarūpe 'ham advaye // Avg_20.7 //",
    "GR14astavgau:584": " kva pramātā pramāṇaṃ vā $ kva prameyaṃ kva ca pramā &",
    "GR14astavgau:585": " kva kiṃcit kva na kiṃcid vā % sarvadā vimalasya me // Avg_20.8 //",
    "GR14astavgau:586": " kva vikṣepaḥ kva caikagryaṃ $ kva nirbodhaḥ kva mūḍhatā &",
    "GR14astavgau:587": " kva harṣaḥ kva viṣādo vā % sarvadā niṣkriyasya me // Avg_20.9 //",
    "GR14astavgau:588": " kva caiṣa vyavahāro vā $ kva ca sā paramārthatā &",
    "GR14astavgau:589": " kva sukhaṃ kva ca vā dukhaṃ % nirvimarśasya me sadā // Avg_20.10 //",
    "GR14astavgau:590": " kva māyā kva ca saṃsāraḥ $ kva prītir viratiḥ kva vā &",
    "GR14astavgau:591": " kva jīvaḥ kva ca tad-brahma % sarvadā vimalasya me // Avg_20.11 //",
    "GR14astavgau:592": " kva pravṛttir nirvṛttir vā $ kva muktiḥ kva ca bandhanam &",
    "GR14astavgau:593": " kūṭastha-nirvibhāgasya % svasthasya mama sarvadā // Avg_20.12 //",
    "GR14astavgau:594": " kvopadeśaḥ kva vā śāstraṃ $ kva śiṣyaḥ kva ca vā guruḥ &",
    "GR14astavgau:595": " kva cāsti puruṣārtho vā % nirupādheḥ śivasya me // Avg_20.13 //",
    "GR14astavgau:596": " kva cāsti kva ca vā nāsti $ kvāsti caikaṃ kva ca dvayam &",
    "GR14astavgau:597": " bahunātra kim uktena % kiṃcin nottiṣṭhate mama // Avg_20.14 //"
}