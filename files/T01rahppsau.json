{
    "T01rahppsau:0": " PADA MARKERS For a four-pada verse:",
    "T01rahppsau:1": " For a six-pada verse:",
    "T01rahppsau:2": " Rāhulabhadra: Prajñāpāramitāstotra nirvikalpe namas tubhyaṃ $ prajñāpāramite 'mite &",
    "T01rahppsau:3": " yā tvaṃ sarvānavadyāṅgi % niravadyair nirīkṣyase // RahPps_1 //",
    "T01rahppsau:4": " ākāśam iva nirlepāṃ $ niṣprapañcāṃ nirakṣarām &",
    "T01rahppsau:5": " yas tvāṃ paśyati bhāvena % sa paśyati tathāgatam // RahPps_2 //",
    "T01rahppsau:6": " tava cārye guṇāḍhyāyā $ buddhasya ca jagadguroḥ &",
    "T01rahppsau:7": " na paśyanty antaraṃ santaś % candracandrikayor iva // RahPps_3 //",
    "T01rahppsau:8": " kṛpātmakāḥ prapadya tvāṃ $ buddhadharmapuraḥsarīm &",
    "T01rahppsau:9": " sukhenāyānti māhātmyam % atulaṃ bhaktivatsale // RahPps_4 //",
    "T01rahppsau:10": " sakṛd apy āśaye śuddhe $ yas tvāṃ vidhivad īkṣate &",
    "T01rahppsau:11": " tenāpi niyataṃ siddhiḥ % prāpyate 'moghadarśane // RahPps_5 //",
    "T01rahppsau:12": " sarveṣām api vīrāṇāṃ $ parārthaniratātmanām &",
    "T01rahppsau:13": " poṣikā janayitrī ca % mātā tvam asi vatsalā // RahPps_6 //",
    "T01rahppsau:14": " yad buddhā lokaguravaḥ $ putrās tava kṛpālavaḥ &",
    "T01rahppsau:15": " tena tvam api kalyāṇi % sarvasattvapitāmahī // RahPps_7 //",
    "T01rahppsau:16": " sarvapāramitābhis tvaṃ $ nirmalābhir anindite &",
    "T01rahppsau:17": " candralekheva tārābhir % anuyātāsi sarvadā // RahPps_8 //",
    "T01rahppsau:18": " vineyaṃ janam āsādya $ tatra tatra tathāgataiḥ &",
    "T01rahppsau:19": " bahurūpā tvam evaikā % nānānāmabhir īḍyase // RahPps_9 //",
    "T01rahppsau:20": " prabhāṃ prāpyeva dīptāṃśor $ avaśyāyodabindavaḥ &",
    "T01rahppsau:21": " tvāṃ prāpya pralayaṃ yānti % doṣā vādāś ca vādinām // RahPps_10 //",
    "T01rahppsau:22": " tvam eva trāsajananī $ bālānāṃ bhīmadarśanā &",
    "T01rahppsau:23": " āśvāsajananī cāsi % viduṣāṃ saumyadarśanā // RahPps_11 //",
    "T01rahppsau:24": " yasya tvayy apy abhiṣvaṅgas $ tvannāthasya na vidyate &",
    "T01rahppsau:25": " tasyāmba katham anyatra % rāgadveṣau bhaviṣyataḥ // RahPps_12 //",
    "T01rahppsau:26": " nāgacchasi kutaś cit tvaṃ $ na ca kva cana gacchasi &",
    "T01rahppsau:27": " sthāneṣv api ca sarveṣu % vidvadbhir nopalabhyase // RahPps_13 //",
    "T01rahppsau:28": " ye tvām evaṃ na paśyanti $ prapadyante ca bhāvataḥ &",
    "T01rahppsau:29": " prapadya ca vimucyante % tad idaṃ mahad adbhutam // RahPps_14 //",
    "T01rahppsau:30": " tvām eva badhyate paśyann $ apaśyann api badhyate &",
    "T01rahppsau:31": " tvām eva mucyate paśyann % apaśyann api mucyate // RahPps_15 //",
    "T01rahppsau:32": " aho vismayanīyāsi $ gambhīrāsi yaśasvini &",
    "T01rahppsau:33": " sudurbodhāsi māyeva % dṛśyase na ca dṛśyase // RahPps_16 //",
    "T01rahppsau:34": " buddhaiḥ pratyekabuddhaiś ca $ śrāvakaiś ca niṣevitā &",
    "T01rahppsau:35": " mārgas tvam ekā mokṣasya % nāsty anya iti niścayaḥ // RahPps_17 //",
    "T01rahppsau:36": " vyavahāraṃ puraskṛtya $ prajñaptyarthaṃ śarīriṇām &",
    "T01rahppsau:37": " kṛpayā lokanāthais tvam % ucyase ca na cocyase // RahPps_18 //",
    "T01rahppsau:38": " śaktaḥ kas tvām iha stotuṃ $ nirnimittāṃ nirañjanām &",
    "T01rahppsau:39": " sarvavāgviśayātītāṃ % yā tvaṃ kva cid aniśritā // RahPps_19 //",
    "T01rahppsau:40": " saty evam api saṃvṛtyā $ vākpathair vayam īdṛśaiḥ &",
    "T01rahppsau:41": " tvām astutyām api satīṃ % tuṣṭūṣantaḥ sunirvṛtāḥ // RahPps_20 //",
    "T01rahppsau:42": " prajñāpāramitāṃ stutvā $ yan mayopacitaṃ śubham &",
    "T01rahppsau:43": " tenāstv āśu jagat kṛtsnaṃ % prajñāpāraparāyaṇam // RahPps_21 //"
}