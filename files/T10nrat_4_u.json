{
    "T10nrat_4_u:0": " [ 15a ] adharmam anyāyyam api prāyo rājā 'nujīvibhiḥ |",
    "T10nrat_4_u:1": " ācaran stūyate tasmāt kṛcchrād vetti kṣamā 'kṣamaṃ || RATNA_04.01",
    "T10nrat_4_u:2": " anyo 'pi tāvad yaḥ kaścid durvacaḥ kṣamam apriyam |",
    "T10nrat_4_u:3": " kimu rājā mahābhaumas tvaṃ mayā bhikṣuṇā satā || RATNA_04.02",
    "T10nrat_4_u:4": " tvatkṛtād eva tu snehāj jagatām anukampayā |",
    "T10nrat_4_u:5": " aham eko vadāmi tvāṃ pathyam apy apriyaṃ bhṛśaṃ || RATNA_04.03",
    "T10nrat_4_u:6": " satyaṃ ślakṣṇārthavat pathyaṃ śiṣyaḥ kāle 'nukampayā |",
    "T10nrat_4_u:7": " vācya ity āha bhagavāṃs tad evam abhidhīyase || RATNA_04.04",
    "T10nrat_4_u:8": " akrodhe satyavākye ca ślāghyamāṇo yadi sthitaḥ |",
    "T10nrat_4_u:9": " śravyaṃ samparigṛhṇīyāt sattoyaṃ snāpyamānavat || RATNA_04.05",
    "T10nrat_4_u:10": " tasya me vadato vākyaṃ tvam ihāmutra ca kṣamaṃ |",
    "T10nrat_4_u:11": " jñātvā kuru hitāyedam ātmano jagato 'pi ca || RATNA_04.06",
    "T10nrat_4_u:12": " yācakebhyaḥ purā dānāt prāpyārthāṃś cen na dāsyasi |",
    "T10nrat_4_u:13": " akṛtajñatvalobhābhyāṃ nārthān punar avāpsyasi || RATNA_04.07",
    "T10nrat_4_u:14": " iha pathy adanaṃ loke na vahaty abhṛto bhṛtaḥ |",
    "T10nrat_4_u:15": " yācakas tv abhṛto 'mutra hīnaḥ śataguṇadvahaḥ || RATNA_04.08",
    "T10nrat_4_u:16": " udāracittaḥ satataṃ bhavodārakriyārataḥ |",
    "T10nrat_4_u:17": " udārakarmaṇaḥ sarvam udāraṃ jāyate phalam || RATNA_04.09",
    "T10nrat_4_u:18": " manorathair api klībair anālīḍhaṃ narādhipaiḥ |",
    "T10nrat_4_u:19": " kuru dharmāspadaṃ śrīmat khyātaṃ ratnatrayāspadam || RATNA_04.10",
    "T10nrat_4_u:20": " sāmantarājaromāñcakaraṃ dharmāspadaṃ na yat |",
    "T10nrat_4_u:21": " mṛtyasyāpy apraśasyatvād rājaṃs tad akṛtaṃ varam || RATNA_04.11",
    "T10nrat_4_u:22": " atyaudāryād [ 15b ] udārāṇāṃ vismayotsāhavardhaṇam |",
    "T10nrat_4_u:23": " utsāhaghnaṃ ca mandānāṃ sarvasvenāpi kāraya || RATNA_04.12",
    "T10nrat_4_u:24": " utsṛjyāmutra gantavyaṃ sarvasvam avaśena te |",
    "T10nrat_4_u:25": " dharme niyuktaṃ yāty eva purastāt sarvam eva tat || RATNA_04.13",
    "T10nrat_4_u:26": " sarvasvaṃ pūrvanṛpateḥ nṛpasya vaśam āgataṃ |",
    "T10nrat_4_u:27": " kiṃ pūrvakasya dharmāya sukhāya yaśase 'pi vā || RATNA_04.14",
    "T10nrat_4_u:28": " bhuktād arthād iha sukhaṃ dattāt pāratrikaṃ sukham |",
    "T10nrat_4_u:29": " abhuktādattanaṣṭatvād duḥkham eva kutaḥ sukhaṃ || RATNA_04.15",
    "T10nrat_4_u:30": " vinaśyan sacivair dātum asvātantryān na śakyasi |",
    "T10nrat_4_u:31": " āpatichedaniḥsnehair navarājapriyaiṣibhiḥ || RATNA_04.16",
    "T10nrat_4_u:32": " sarvasvenāpy ataḥ svasthaḥ śīghraṃ dharmāspadaṃ kuru |",
    "T10nrat_4_u:33": " mṛtyupratyayamadhyasthaḥ pravātasthapradīpavat || RATNA_04.17",
    "T10nrat_4_u:34": " dharmādhikārā ye cānye pūrvarājapravartitāḥ |",
    "T10nrat_4_u:35": " devadroṇyādayas te 'pi pravartyantāṃ yathā sthitāḥ || RATNA_04.18",
    "T10nrat_4_u:36": " ahiṃsakaiḥ śubhācārair vratasthair atithipriyaiḥ |",
    "T10nrat_4_u:37": " sarvakṣamair akalahair bhajyeraṃs taiḥ sado(dya)taiḥ || RATNA_04.19",
    "T10nrat_4_u:38": " andhavyādhitahīnāṅgadīnānāthavanīpakāḥ |",
    "T10nrat_4_u:39": " te 'py annapānaṃ sāmyena labherann avighaṭṭitāḥ || RATNA_04.20",
    "T10nrat_4_u:40": " anarthīnām api satāṃ dhārmikāṇāṃ anugrahān |",
    "T10nrat_4_u:41": " apy anyarājyasaṃsthānām anurūpān pravarttaya || RATNA_04.21",
    "T10nrat_4_u:42": " sarvadharmādhikāreṣu dharmādhikṛtam utthitaṃ |",
    "T10nrat_4_u:43": " alubdhaṃ paṇḍitaṃ dharmyaṃ kuru teṣām abādhakaṃ || RATNA_04.22",
    "T10nrat_4_u:44": " nītijñān dhārmikān snigdhān śucīn bhaktān akātarān |",
    "T10nrat_4_u:45": " kulinān śīlasampannān [ 16a ] kṛtajñān sacivān kuru || RATNA_04.23",
    "T10nrat_4_u:46": " akṣudrāṃs tyāginaḥ śūrān snigdhān sambhoginaḥ sthirān |",
    "T10nrat_4_u:47": " kuru nityāpramattāṃs ca dhārmikān daṇḍanāyakān || RATNA_04.24",
    "T10nrat_4_u:48": " dharmaśīlān śucīn dakṣān kāryajñān śāstrakovidān |",
    "T10nrat_4_u:49": " kṛtavṛttīn samān snigdhān vṛddhān adhikṛtan kuru || RATNA_04.25",
    "T10nrat_4_u:50": " pratimāsaṃ ca tebhyas tvaṃ sarvam āyavyayaṃ śṛṇu |",
    "T10nrat_4_u:51": " śrutvā dharmādhikārādyaṃ kāryaṃ sarvaṃ svayaṃ vada || RATNA_04.26",
    "T10nrat_4_u:52": " dharmārthaṃ yadi te rājyaṃ na kīrtyarthaṃ na kāmataḥ |",
    "T10nrat_4_u:53": " tataḥ saphalam atyartham anarthārtham ato 'nyathā || RATNA_04.27",
    "T10nrat_4_u:54": " parasparāmiṣībhūte loke 'smin prāyaśo nṛpa |",
    "T10nrat_4_u:55": " yathā rājyaṃ ca dharmaś ca bhavet tava tathā śṛṇu || RATNA_04.28",
    "T10nrat_4_u:56": " jñānavṛddhā kule jātā nyāyajñāḥ pāpabhīravaḥ |",
    "T10nrat_4_u:57": " sametā bahavo nityaṃ santu te kāryadarśinaḥ || RATNA_04.29",
    "T10nrat_4_u:58": " daṇḍabandhaprahārādīn kuryus te nyāyato 'pi cet |",
    "T10nrat_4_u:59": " kārunyārdraḥ sadā bhūtvā tvam anugrahavān bhava || RATNA_04.30",
    "T10nrat_4_u:60": " hitāyaiva tvayā cittam unnāmyaṃ sarvadehinām |",
    "T10nrat_4_u:61": " kāruṇyāt satataṃ rājaṃs tīvrapāpakṛtām api || RATNA_04.31",
    "T10nrat_4_u:62": " tīvrapāpeṣu hiṃsreṣu kṛpā kāryā viśeṣataḥ |",
    "T10nrat_4_u:63": " ta eva hi kṛpāsthānam hatāmāno mahātmanām || RATNA_04.32",
    "T10nrat_4_u:64": " pratyahaṃ pañcarātram vā baddhān kṣīnān vimocaya |",
    "T10nrat_4_u:65": " śeṣān api yathāyogaṃ mā kāṃścit naiva mocaya || RATNA_04.33",
    "T10nrat_4_u:66": " yeṣv amokṣaṇacittaṃ te jāyate teṣv asaṃvaraḥ |",
    "T10nrat_4_u:67": " tasmād asaṃvarāt pāpam ajasram upacīyate || RATNA_04.34",
    "T10nrat_4_u:68": " [ 16b ] yāvac ca na vimucyeraṃs tāvat syuḥ sukhabandhanāḥ |",
    "T10nrat_4_u:69": " nāpitasnānapānānnabhaiṣajyavasanānvitāḥ || RATNA_04.35",
    "T10nrat_4_u:70": " apātreṣv iva putreṣu pātrīkaraṇakāṅkṣayā |",
    "T10nrat_4_u:71": " kāruṇy [ āt tāḍanam kāryaṃ na dveṣān ] nārthalipsayā || RATNA_04.36",
    "T10nrat_4_u:72": " vimṛśya saṃyag vijñāya praduṣṭān ghātakān api |",
    "T10nrat_4_u:73": " ahatvā 'pīḍayitvā ca kuru nirviṣayān narān || RATNA_04.37",
    "T10nrat_4_u:74": " svatantraḥ paśya sarvaṃ ca viṣayaṃ cāracakṣuṣā |",
    "T10nrat_4_u:75": " nityāpramattaḥ smṛtimān kuru kāryaṃ ca dhārmikaṃ || RATNA_04.38",
    "T10nrat_4_u:76": " pradānamānasatkārair guṇasthān satataṃ bhaja |",
    "T10nrat_4_u:77": " udārair anurūpais tu śeṣān api yathāvidhi || RATNA_04.39",
    "T10nrat_4_u:78": " sammānasphītakusumaḥ sampradānamahāphalaḥ |",
    "T10nrat_4_u:79": " rājavṛkṣaḥ kṣamācchāyaḥ sevyate bhṛtyaprakṣibhiḥ || RATNA_04.40",
    "T10nrat_4_u:80": " tyāgaśīlamayo rājā tejasvī bhavati priyaḥ |",
    "T10nrat_4_u:81": " śarkarāmodako yadvad elāmaricakarkaśaḥ || RATNA_04.41",
    "T10nrat_4_u:82": " mātsyanyāyaś ca te naivaṃ nyāyād rājyaṃ bhaviṣyati |",
    "T10nrat_4_u:83": " na cānyāyo na vā 'dharmo dharmaś caivaṃ bhaviṣyati || RATNA_04.42",
    "T10nrat_4_u:84": " paralokāt tvayā rājyaṃ nānītaṃ nāpi neṣyasi |",
    "T10nrat_4_u:85": " dharmāt prāptam ato 'syārthe nādharmaṃ kartum arhasi || RATNA_04.43",
    "T10nrat_4_u:86": " rājyena bhāṇḍamūlyena duḥkhabhāṇḍaparamparām |",
    "T10nrat_4_u:87": " rājan yathā nārjayasi prayatnaḥ kriyatāṃ tathā || RATNA_04.44",
    "T10nrat_4_u:88": " rājyena bhāṇḍamūlyena rājyabhāṇḍaparamparāṃ |",
    "T10nrat_4_u:89": " rājan yathā nirviśasi prayatnaḥ kriyatāṃ tathā || RATNA_04.45",
    "T10nrat_4_u:90": " caturdvīpām api prāpya pṛthivīṃ cakravartinaḥ [ 17a ] |",
    "T10nrat_4_u:91": " śārīraṃ mānasaṃ caiva sukhadvayam idaṃ matam || RATNA_04.46",
    "T10nrat_4_u:92": " duḥkhapratikriyāmātraṃ śārīraṃ vedanāsukhaṃ |",
    "T10nrat_4_u:93": " saṃjñāmayaṃ mānasaṃ tu kevalaṃ kaplpanākṛtaṃ || RATNA_04.47",
    "T10nrat_4_u:94": " duḥkhapratikriyāmātraṃ kalpanāmātram eva ca |",
    "T10nrat_4_u:95": " lokasya sukhasarvasvaṃ vyartham etad ato 'rthataḥ || RATNA_04.48",
    "T10nrat_4_u:96": " dvīpadeśapurāvāsapradeśasānavāsasāṃ |",
    "T10nrat_4_u:97": " śayyā 'nnapānahastyastyaśvastrīṇāṃ caikaikabhogyatā || RATNA_04.49",
    "T10nrat_4_u:98": " yadā ca yatra cittaṃ syāt tadānena sukhaṃ kila |",
    "T10nrat_4_u:99": " śeṣāṇām amanaskārāt teṣāṃ vyarthatvam arthataḥ || RATNA_04.50",
    "T10nrat_4_u:100": " viṣayān pañcabhiḥ pañca cakṣurādibhir indriyaiḥ |",
    "T10nrat_4_u:101": " na kalpayati yed gṛhṇan nāsmāt teṣu tadā sukhaṃ || RATNA_04.51",
    "T10nrat_4_u:102": " jānīte viṣayaṃ yaṃ yaṃ yena yenendriyeṇa ca |",
    "T10nrat_4_u:103": " tadā na śeṣaiḥ śeṣāṇi vyarthāny eva yatas tadā || RATNA_04.52",
    "T10nrat_4_u:104": " indriyair upalabdhasya viṣayasyākṛtiṃ manaḥ |",
    "T10nrat_4_u:105": " upalabhya vyatītasya kalpayan manyate sukhaṃ || RATNA_04.53",
    "T10nrat_4_u:106": " ekam arthaṃ vijānāti yady apy ekam ihendriyaṃ |",
    "T10nrat_4_u:107": " tad apy arthaṃ vinā vyarthaṃ vyartho 'rtho 'pi ca tad vinā || RATNA_04.54",
    "T10nrat_4_u:108": " pratītya mātāpitarau yathoktaḥ putrasambhavaḥ |",
    "T10nrat_4_u:109": " cakṣūrūpe pratītyaivam ukto vijñānasaṃbhavah || RATNA_04.55",
    "T10nrat_4_u:110": " atītānāgatā vyarthāḥ viṣayāḥ sārdham indriyaiḥ |",
    "T10nrat_4_u:111": " taddvayānatiriktatvād vyarthā ye 'pi ca sāmpratāḥ || RATNA_04.56",
    "T10nrat_4_u:112": " alātacakraṃ gṛhṇāti yathā cakṣur viparyayāt |",
    "T10nrat_4_u:113": " tathendriyāṇi [ 17b ] gṛhṇanti viṣayān sāmpratān iva || RATNA_04.57",
    "T10nrat_4_u:114": " indriyāṇīndriyārthāś ca pañcabhūtamayā matāḥ |",
    "T10nrat_4_u:115": " pratisvaṃ bhūtavaiyarthyād eṣāṃ vyarthatvam arthataḥ || RATNA_04.58",
    "T10nrat_4_u:116": " nirindhano 'gnir bhūtānāṃ vinirbhāge prasajyate |",
    "T10nrat_4_u:117": " saṃparke lakṣaṇābhāvaḥ śeṣeṣv apy eṣa nirṇayaḥ || RATNA_04.59",
    "T10nrat_4_u:118": " evaṃ dvidhāpi bhūtānāṃ vyarthatvāt saṅgatir vṛthā |",
    "T10nrat_4_u:119": " vyarthatvāt saṅgateś caivaṃ rūpaṃ vyartham ato 'rthataḥ || RATNA_04.60",
    "T10nrat_4_u:120": " vijñānavedanāsaṃjñāsaṃskārāṇām ca sarvaśaḥ |",
    "T10nrat_4_u:121": " pratyekam ātmavaiyarthyād vaiyarthyaṃ paramārthataḥ || RATNA_04.61",
    "T10nrat_4_u:122": " sukhābhimāno duḥkhasya pratīkāre yathārthataḥ |",
    "T10nrat_4_u:123": " tathā duhkhābhimāno 'pi sukhasya pratighātajaḥ || RATNA_04.62",
    "T10nrat_4_u:124": " sukhe saṃyogatṛṣṇaivaṃ naiḥsvābhāvyāt prahīyate |",
    "T10nrat_4_u:125": " duḥkhe viyogatṛṣṇā ca paśyatāṃ muktir ity ataḥ || RATNA_04.63",
    "T10nrat_4_u:126": " kaḥ paśyatīti cec cittaṃ vyavahāreṇa kathyate |",
    "T10nrat_4_u:127": " na hi caittaṃ vinā cittaṃ vyarthatvān na saheṣyate || RATNA_04.64",
    "T10nrat_4_u:128": " vyartham evaṃ jagan matvā yāthābhūtyān nirāspadaḥ |",
    "T10nrat_4_u:129": " nirvāti nirupādāno nirupādānavahnivat || RATNA_04.65",
    "T10nrat_4_u:130": " bodhisattvo 'pi dṛṣṭvaivaṃ sambodhau niyato mataḥ |",
    "T10nrat_4_u:131": " kevalaṃ tv asya kāruṇyād ābodher bhavasaṃtatiḥ || RATNA_04.66",
    "T10nrat_4_u:132": " bodhisattvasya saṃbhāro mahāyāne tathāgataiḥ |",
    "T10nrat_4_u:133": " nirdiṣṭaḥ sa tu sammūḍhaiḥ pradviṣṭaiś caiva nindyate || RATNA_04.67",
    "T10nrat_4_u:134": " guṇadoṣānabhijño vā doṣasaṃjñī guṇeṣu vā |",
    "T10nrat_4_u:135": " athavāpi guṇadveṣī mahāyānasya nindakaḥ || RATNA_04.68",
    "T10nrat_4_u:136": " paropaghātino [ 18a ] doṣān parānugrahiṇo guṇān |",
    "T10nrat_4_u:137": " jñātvocyate guṇadveṣī mahāyānasya nindakaḥ || RATNA_04.69",
    "T10nrat_4_u:138": " yat svārthanirapekṣatvāt parāthaikarasapriyaṃ |",
    "T10nrat_4_u:139": " guṇākaraṃ mahāyānaṃ tad dveṣī tena dahyate || RATNA_04.70",
    "T10nrat_4_u:140": " śrāddho 'pi durgṛhītena dviṣyāt kruddho 'thavetaraḥ |",
    "T10nrat_4_u:141": " śrāddho 'pi dagdha ity uktaḥ kā cintā dveṣabandhure || RATNA_04.71",
    "T10nrat_4_u:142": " viṣeṇāpi viṣaṃ hanyād yathaivoktaṃ cikitsakaiḥ |",
    "T10nrat_4_u:143": " duḥkhenāpy ahitaṃ hanyād ity ukte kiṃ virudhyate || RATNA_04.72",
    "T10nrat_4_u:144": " manaḥpūrvaṅgamā dharmā manaḥśreṣṭhā iti śruteḥ |",
    "T10nrat_4_u:145": " hitaṃ hitamanāḥ kurvan duḥkenāpy ahitaṃ kathaṃ || RATNA_04.73",
    "T10nrat_4_u:146": " duḥkham apy āyatīpathyaṃ kāryaṃ kimu sukhaṃ hitaṃ |",
    "T10nrat_4_u:147": " ātmanaś ca pareṣāṃ ca dharma eṣa sanātanaḥ || RATNA_04.74",
    "T10nrat_4_u:148": " mātrāsukhaparityāgāt paścāc ced vipulaṃ sukhaṃ |",
    "T10nrat_4_u:149": " tyajen mātrāsukhaṃ dhīraḥ saṃpaśyan vipulaṃ sukhaṃ || RATNA_04.75",
    "T10nrat_4_u:150": " na mṛṣyate ca yady etat kaṭubhaiṣajyadāyinaḥ |",
    "T10nrat_4_u:151": " tataś cikitsakādyāś ca hatā naivaṃ ca yujyate || RATNA_04.76",
    "T10nrat_4_u:152": " apathyam api yad dṛṣṭaṃ tat pathyaṃ paṇḍitaiḥ kvacit |",
    "T10nrat_4_u:153": " utsargaś cāpavādaś ca sarvaśāstreṣu śaṃsyate || RATNA_04.77",
    "T10nrat_4_u:154": " karuṇāpūrvakāḥ sarve niṣyandā jñānanirmalāḥ |",
    "T10nrat_4_u:155": " uktā yatra mahāyāne kas tan nindet sacetanaḥ || RATNA_04.78",
    "T10nrat_4_u:156": " atyaudāryātigāmbhīryād viṣaṇṇair akṛtātmabhiḥ |",
    "T10nrat_4_u:157": " nindyate 'dya mahāyānaṃ mohāt svaparavairibhiḥ || RATNA_04.79",
    "T10nrat_4_u:158": " dānaśīlakṣamāvīryadhyānaprajñākṛpātmakaṃ [ 18b ] |",
    "T10nrat_4_u:159": " mahāyānam atas tasmin kasmād durbhāṣitaṃ vacaḥ || RATNA_04.80",
    "T10nrat_4_u:160": " parārtho dānaśīlābhyāṃ kṣāntyā vīryeṇa cātmanaḥ |",
    "T10nrat_4_u:161": " dhyānaṃ prajñā ca mokṣāya mahāyānārthasaṃgrahaḥ || RATNA_04.81",
    "T10nrat_4_u:162": " parā [ tmahita ] mokṣārthāḥ saṃkṣepād buddhaśāsanaṃ |",
    "T10nrat_4_u:163": " te saṭpāramitāgarbhās tasmād bauddham idaṃ vacaḥ || RATNA_04.82",
    "T10nrat_4_u:164": " puṇyajñānamayo yatra buddhair bodher mahāpathaḥ |",
    "T10nrat_4_u:165": " deśitas tan mahāyānam ajñānād vai na dṛśyate || RATNA_04.83",
    "T10nrat_4_u:166": " kham ivācintyaguṇatvād ukto 'cintyaguṇo jinaḥ |",
    "T10nrat_4_u:167": " mahāyāne yato buddhamāhātmyaṃ kṣamyatām idam || RATNA_04.84",
    "T10nrat_4_u:168": " āryaśāradvatasyāpi śīlamātre 'py agocaraḥ |",
    "T10nrat_4_u:169": " yasmāt tad buddhamāhātmyam acintyaṃ kiṃ na mṛṣyate || RATNA_04.85",
    "T10nrat_4_u:170": " anutpādo mahāyāne pareṣāṃ śūnyātā kṣayaḥ |",
    "T10nrat_4_u:171": " kṣayānutpādāyoś caikyam arthataḥ kṣamyatāṃ yataḥ || RATNA_04.86",
    "T10nrat_4_u:172": " śūnyatābuddhamāhātmyam evaṃ yuktyānupaśyatāṃ |",
    "T10nrat_4_u:173": " mahāyānetaroktāni na sameyuḥ kathaṃ satāṃ || RATNA_04.87",
    "T10nrat_4_u:174": " tathāgatābhisandhyoktāny asukhaṃ jñātum ity ataḥ |",
    "T10nrat_4_u:175": " ekayānatriyānoktād ātmā rakṣya upekṣayā || RATNA_04.88",
    "T10nrat_4_u:176": " upekṣayā hi nāpuṇyam dveṣāt pāpaṃ kutaḥ śubhaṃ |",
    "T10nrat_4_u:177": " mahāyāne yato dveṣo nātmakāmaiḥ kṛto 'rhati || RATNA_04.89",
    "T10nrat_4_u:178": " na bodhisattvapraṇidhir na caryāpariṇāmanā |",
    "T10nrat_4_u:179": " uktāḥ śrāvakayāne 'smād bodhisattvaḥ kutas tataḥ || RATNA_04.90",
    "T10nrat_4_u:180": " adhiṣṭhānāni noktāni [ 19a ] bodhisattvasya bodhaye |",
    "T10nrat_4_u:181": " buddhair anyat pramāṇaṃ ca ko 'smin arthe jinādhikaḥ || RATNA_04.91",
    "T10nrat_4_u:182": " adhiṣṭānāryasatyārthabodhipakṣopasaṃhitāt |",
    "T10nrat_4_u:183": " mārgāc chrāvakasāmānyād bauddhaṃ kenādhikaṃ phalaṃ || RATNA_04.92",
    "T10nrat_4_u:184": " bodhicaryāpratiṣṭhārthaṃ na sūtre bhāṣitaṃ vacaḥ |",
    "T10nrat_4_u:185": " bhāṣitaṃ ca mahāyāne grāhyam asmād vicakṣaṇaiḥ || RATNA_04.93",
    "T10nrat_4_u:186": " yathaiva vaiyākaraṇo mātṛkām api pāṭhayet |",
    "T10nrat_4_u:187": " buddho 'vadat tathā dharmaṃ vineyānāṃ yathākṣamaṃ || RATNA_04.94",
    "T10nrat_4_u:188": " keṣāṃcid avadad dharmaṃ pāpebhyo vinivṛttaye |",
    "T10nrat_4_u:189": " keṣāṃcit puṇyasiddhyarthaṃ keṣāṃcid dvayaniḥśritaṃ || RATNA_04.95",
    "T10nrat_4_u:190": " dvayāniśritam ekeṣāṃ gāmbhīraṃ bhīrubhīṣaṇaṃ |",
    "T10nrat_4_u:191": " śūnyatākaruṇāgarbham ekeṣāṃ bodhisādhanaṃ || RATNA_04.96",
    "T10nrat_4_u:192": " iti sadbhir mahāyāne kartavyaḥ pratighakṣayaḥ |",
    "T10nrat_4_u:193": " prasādaś cādhikaḥ kāryaḥ saṃyaksaṃbodhisiddhaye || RATNA_04.97",
    "T10nrat_4_u:194": " mahāyānaprasādena taduktācaraneṇa ca |",
    "T10nrat_4_u:195": " prāpyate 'nuttarā bodhiḥ sarvasaukhyāni cāntarā || RATNA_04.98",
    "T10nrat_4_u:196": " dānaśīlakṣamāsatyaṃ gṛhasthasya viśeṣataḥ |",
    "T10nrat_4_u:197": " dharma uktaḥ kṛpāgarbhaḥ sa sātmīkriyatāṃ dṛḍhaṃ || RATNA_04.99",
    "T10nrat_4_u:198": " atha lokasya vaidharmyād rājyaṃ dharmeṇa duṣkaraṃ |",
    "T10nrat_4_u:199": " tato dharmayaśo 'rthaṃ te prayujyādhigamaḥ kṣamaḥ || RATNA_04.100",
    "T10nrat_4_u:200": " ratnāvalyām rājavṛttopadeśe nāma caturthaḥ paricchedaḥ |",
    "T10nrat_4_u:201": " Copyright (C) 2003 by R.B. Mahoney - Christchurch - New Zealand"
}