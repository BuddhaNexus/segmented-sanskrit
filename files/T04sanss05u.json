{
    "T04sanss05u:0": " śīlapāramitāyām anarthavarjanaṃ pañcamaḥ paricchedaḥ ||",
    "T04sanss05u:1": " uktaḥ saṃkṣepato 'narthaḥ |",
    "T04sanss05u:2": " tasya vivarjanaṃ yathâdhyaśayasaṃcodanasūtre |",
    "T04sanss05u:3": " evaṃvidhânarthaśravaṇabhayabhīrukaiḥ",
    "T04sanss05u:4": " [ Cambridge MS f54a ---> ]",
    "T04sanss05u:5": " ādikarmikabodhisatvaiḥ samādānāni yathā gṛhītāni tathā kāryaṃ |",
    "T04sanss05u:6": " evaṃ-",
    "T04sanss05u:7": " [ Bendall ed p98 ---> ]",
    "T04sanss05u:8": " hi tair uktaṃ |",
    "T04sanss05u:9": " ete vayaṃ bhagavann adyâgreṇa tathāgatasya purataḥ |",
    "T04sanss05u:10": " evaṃ samādānaṃ kurmaḥ |",
    "T04sanss05u:11": " saced vayaṃ bhagavann adyâgreṇa bodhisatvayānikaṃ pudgalaṃ gṛhiṇaṃ vā pravrajitaṃ vâpattyā codayiṣyāmo bhūtena vâbhūtena vā visaṃvādito 'smābhis",
    "T04sanss05u:12": " tathāgato 'rhan samyaksaṃbuddho bhavet |",
    "T04sanss05u:13": " saced vayaṃ bhagavann adyâgreṇa bodhisatvayānikaṃ pudgalam avamanyemâvarṇaṃ câsya bhāṣema visaṃvādito 'smābhis tathāgato bhaved arhan",
    "T04sanss05u:14": " samyaksaṃbuddhaḥ |",
    "T04sanss05u:15": " saced vayaṃ bhagavann adyâgreṇa bodhisatvayānikaṃ pudgalaṃ gṛhiṇaṃ vā pravrajitaṃ vā pañcabhiḥ kāmaguṇaiḥ krīḍantaṃ paricārayantaṃ daṣṭvâprasādaṃ kuryāma vilekhaṃ vā cittasyôtpādayemâgauravaṃ vôtpādayema",
    "T04sanss05u:16": " na ca tatra śāstṛsaṃjñām utpādayema |",
    "T04sanss05u:17": " visaṃvādito 'smābhis tathāgato bhavet |",
    "T04sanss05u:18": " saced vayaṃ bhagavann adyâgreṇa mitrakulabhikṣād akulanidānaṃ bodhisatvayānikānāṃ pudgalānāṃ kāyapīḍāṃ cittapīḍāṃ vā kuryāma visaṃvādito",
    "T04sanss05u:19": " 'smābhis tathāgato bhavet |",
    "T04sanss05u:20": " saced vayaṃ bhagavann adyâgreṇa bodhisatvayānikaṃ pudgalaṃ dṛṣṭvâikenâpy amanojñavacanenâbhāṣema visaṃvādito 'smābhis tathāgato bhavet |",
    "T04sanss05u:21": " saced vayaṃ bhagavann adyâgreṇa triskṛtvo rātreḥ triskṛtvo divasya bodhisatvayānikaṃ pudgalaṃ na namasyema visaṃvādito 'smābhis tathāgato bhavet |",
    "T04sanss05u:22": " saced vayaṃ bhagavann adyâgreṇâsya vratasamādānasya kṛtaśo rājyapratilambhaṃ vā dhanapratilambhaṃ vā kāyajīvitaṃ vā na parityajema",
    "T04sanss05u:23": " [ Cambridge MS f54b ---> ]",
    "T04sanss05u:24": " visaṃvādito 'smābhis tathāgato bhavet |",
    "T04sanss05u:25": " saced vayaṃ bhagavann adyâgreṇa śrāvakayānikaṃ vā pratyekabuddhayānikaṃ vā pudgalam avamanyema",
    "T04sanss05u:26": " vayaṃ viśiṣṭatarā nâite iti visaṃvādito 'smābhis tathāgato bhavet |saced",
    "T04sanss05u:27": " vayaṃ bhagavan nīcacittāś caṇḍālasadṛśacittā na viharema visaṃvādito",
    "T04sanss05u:28": " 'smābhis tathāgato bhavet |",
    "T04sanss05u:29": " saced vayaṃ bhagavann adyâgreṇâtmānam utkarṣayema paraṃ vā paṃsayema visaṃvādito 'smābhis tathāgato bhavet |",
    "T04sanss05u:30": " saced vayaṃ bhagavann adyâgreṇa vyāpādavigrahabhayād yojanaṃ vā yojanaśataṃ vā na palāyemêritāḥ samānā visaṃvādito 'smābhis tathāgato bhavet |",
    "T04sanss05u:31": " saced vayaṃ bhagavann adyâgreṇa śīlavantam ātmānaṃ pratijānīma bahuśrutaṃ vā dhutaguṇinaṃ vânyatarânyatareṇa vā guṇenâtmānam udbhāvayema visaṃvādito",
    "T04sanss05u:32": " 'smābhis tathāgato bhavet |",
    "T04sanss05u:33": " saced vayaṃ bhagavann adyâgreṇa praticchannakalyāṇā vivṛtapāpā na viharema visaṃvādito 'smābhis tathāgato bhaved arhan samyaksaṃbuddhaḥ ||",
    "T04sanss05u:34": " pe ||",
    "T04sanss05u:35": " tatra bhagavān maitreyaṃ bodhisatvaṃ mahāsatvam āmantrayate sma |",
    "T04sanss05u:36": " karmâvaraṇaṃ maitreya",
    "T04sanss05u:37": " [ Bendall ed p99 ---> ]",
    "T04sanss05u:38": " kṣapayitukāmena kulaputreṇa vā kuladuhitrā vâivaṃ samādānaṃ kartavyaṃ yathâibhiḥ kulaputraiḥ kṛtam iti ||",
    "T04sanss05u:39": " sarvadharmâpravṛttinirdeśe 'py āha ||",
    "T04sanss05u:40": " tṛṣkṛtva rātriṃ divasaṃ tathâiva |",
    "T04sanss05u:41": " sa bodhisatvān praṇameta mūrdhnā |",
    "T04sanss05u:42": " teṣāṃ na kiñcit skhalitaṃ gaveṣet |",
    "T04sanss05u:43": " careta caryāṃ hi sadā yathêṣṭam ||",
    "T04sanss05u:44": " paśyed yadā kāmaguṇai ramantaṃ |",
    "T04sanss05u:45": " na tasya kiñcit skhalitaṃ gaveṣet |",
    "T04sanss05u:46": " guṇair anantāṃ vara bodhicaryāṃ |",
    "T04sanss05u:47": " eṣo 'pi kālena hitāṃ spṛśeta ||",
    "T04sanss05u:48": " yuktyânupūrvyā kriyayânupūrvyā |",
    "T04sanss05u:49": " bhavej jino nâiva hi ekavācā |",
    "T04sanss05u:50": " bahukalpakoṭyo niyutāni câiṣa |",
    "T04sanss05u:51": " sannāhasaṃprasthitanā-",
    "T04sanss05u:52": " [ Cambridge MS f55a ---> ]",
    "T04sanss05u:53": " ny abhāvī ||",
    "T04sanss05u:54": " atrâivâha |",
    "T04sanss05u:55": " ye kulaputrâivaṃrūpeṇa karmâvaraṇenânarthikāḥ |",
    "T04sanss05u:56": " tair na dvitīyasya bodhisatvasya sarvacaryāsu vipratipattavyaṃ |",
    "T04sanss05u:57": " sarvāḥ kriyās tasya vimoktavyāḥ |",
    "T04sanss05u:58": " evaṃ cittam utpādayitavyaṃ |",
    "T04sanss05u:59": " nâhaṃ paracittaṃ jāne durvijñeyā satvacaryā |",
    "T04sanss05u:60": " idaṃ ca khalu kulaputrârthavaśaṃ saṃpaśyaṃs tathāgatâivaṃ-",
    "T04sanss05u:61": " [ Bendall ed p100 ---> ]",
    "T04sanss05u:62": " dharmaṃ deśayati |",
    "T04sanss05u:63": " na pudgalena pudgalaḥ pramātavyaḥ ||",
    "T04sanss05u:64": " ahaṃ vā pudgalaṃ pramiṇuyāṃ yo vā syān mādṛśaḥ ||",
    "T04sanss05u:65": " yaḥ kulaputrâtmānaṃ rakṣitukāmas tena na kasyacic caryā vivecayitavyā |",
    "T04sanss05u:66": " na pareṣāṃ vikuṭṭanā kartavyā |",
    "T04sanss05u:67": " ayam īdṛśo 'yam īdṛśêti |",
    "T04sanss05u:68": " buddhadharmâbhiyuktena bhavitavyaṃ rātriṃ divaṃ dharmapaliguddhamānasenêti ||",
    "T04sanss05u:69": " tathā kṣitigarbhasūtre 'pi kathitaṃ |",
    "T04sanss05u:70": " atha tāvad eva bahūni śatasahasrāṇi vidvāṃsaḥ satvôtthāyâsanād yena bhagavāṃs tenâñjaliṃ praṇamyâivam āhuḥ |",
    "T04sanss05u:71": " vayaṃ bhadanta bhagavataḥ puratâivaṃ praṇidhānaṃ kurmaḥ yāvac ciraṃ vayaṃ bhadanta bhagavan saṃsāre saṃsarema tāvan mātra pratilabdhakṣāntikāmā rājasthānaṃ pratilabhema |",
    "T04sanss05u:72": " mâmātyasthānaṃ |",
    "T04sanss05u:73": " mā nagarajyeṣṭhasthānaṃ |",
    "T04sanss05u:74": " mā grāmajyeṣṭhasthānaṃ |",
    "T04sanss05u:75": " mā nigamajyeṣṭhasthānaṃ |",
    "T04sanss05u:76": " mā purohitajyeṣṭhasthānaṃ mā bhaṭṭajyeṣṭhasthānaṃ |",
    "T04sanss05u:77": " yāvan mā sârthavāhajyeṣṭhasthānaṃ |",
    "T04sanss05u:78": " môpādhyāyajyeṣṭhasthānaṃ |",
    "T04sanss05u:79": " mā śramaṇajyeṣṭhasthānaṃ |",
    "T04sanss05u:80": " mā gṛhapatijyeṣṭhasthānaṃ |",
    "T04sanss05u:81": " mā kuṭumbijyeṣṭhasthānaṃ yāvat sarvaśo vayaṃ mā satvānām adhipatisthānaṃ pratilabhema yāvan na kṣāntipratilabdhāḥ syāma |",
    "T04sanss05u:82": " yato nidānaṃ vayam evaṃrūpam atigāḍhaṃ karma buddhānāṃ śāsanam ākṣipema |",
    "T04sanss05u:83": " iti vistaraḥ ||",
    "T04sanss05u:84": " candrapradīpasūtre 'py anarthavivarjanam uktam |",
    "T04sanss05u:85": " nâsti pāpam akartavyaṃ kumārā teṣu bheṣyati |",
    "T04sanss05u:86": " mā tehi saṃsta-",
    "T04sanss05u:87": " [ Cambridge MS f55b ---> ]",
    "T04sanss05u:88": " vaṃ sārddhaṃ kuryāḥ tvaṃ kāli paścime ||",
    "T04sanss05u:89": " ālape saṃlapeyyāsi kuryāsī teṣv agauravaṃ |",
    "T04sanss05u:90": " ānālīnaḥ satkareyyāsy agrabodhayi kāraṇāt ||",
    "T04sanss05u:91": " [ Bendall ed p101 ---> ]",
    "T04sanss05u:92": " varṣâgraṃ paripṛcchitvā yas te vṛddhataro bhavet |",
    "T04sanss05u:93": " kuryāsi gauravaṃ tatra śirasā pādavandanaiḥ ||",
    "T04sanss05u:94": " na teṣāṃ skhalitaṃ paśyed bodhimaṇḍaṃ vipaśyatāṃ |",
    "T04sanss05u:95": " pratighātaṃ na janayet maitracittaḥ sadā bhavet ||",
    "T04sanss05u:96": " yady eṣāṃ skhalitaṃ paśyed doṣāṃs teṣāṃ na kīrtayet |",
    "T04sanss05u:97": " yādṛśaṃ kāhiti karma tādṛśaṃ lapsyate phalaṃ ||",
    "T04sanss05u:98": " smitena mukhacandreṇa vṛddheṣu navakeṣu ca |",
    "T04sanss05u:99": " pūrvâbhāṣī bhaven nityaṃ hatamānaś ca sarvataḥ ||",
    "T04sanss05u:100": " cīvaraiḥ piṇḍapātaiś ca kuryāt teṣām anugrahaṃ |",
    "T04sanss05u:101": " evaṃ cittaṃ pradadhyās tvaṃ sarve bheṣyanti nāyakā |",
    "T04sanss05u:102": " iti ||",
    "T04sanss05u:103": " yasya ca bodhicittôtpādike gauravaṃ prasādaś ca nôtpadyete |",
    "T04sanss05u:104": " tena svadurgatiprapātabhayarakṣârthaṃ dṛṣṭâdṛṣṭaprāmodyânubhavanârthaṃ svacittakaluṣaprasādanârthaṃ cittakalyatācittakarmaṇyatāpratilābhârthaṃ ca yathâryagaṇḍavyūhe bodhicittôtpādikaguṇā",
    "T04sanss05u:105": " bhagavadāryamaitreyeṇâcāryasudhanam adhikṛtyôdbhāvitās tathā bhāvayitavyāḥ ||",
    "T04sanss05u:106": " eṣa dṛṣṭva jaravyādhipīḍitān prāṇino duṣkhaśatair upadrutān |",
    "T04sanss05u:107": " janmamṛtyubhayaśokatāpitān teṣârthi carate krpâśayaḥ ||",
    "T04sanss05u:108": " duṣkhayantraparipīḍitaṃ jagat dṛṣṭva pañcagaticakramaṇḍale |",
    "T04sanss05u:109": " jñānavajramayam eṣa te dṛḍhaṃ duṣkhayantragaticakrabhedanaṃ ||",
    "T04sanss05u:110": " [ Bendall ed p102 ---> ]",
    "T04sanss05u:111": " rāgadoṣatṛṇakhāṇukaṇṭakaṃ dṛṣṭisaṃgabahu kakṣasaṃkulam |",
    "T04sanss05u:112": " satvakṣetrapariśodhanârthikaḥ prajñalāṅgaladṛḍhaṃ gaveṣate ||",
    "T04sanss05u:113": " mohavidyagahanâśayaṃ jagat prajñacakṣuhata naṣṭadaiśikaṃ |",
    "T04sanss05u:114": " tasya kṣema diśa-",
    "T04sanss05u:115": " [ Cambridge MS f56a ---> ]",
    "T04sanss05u:116": " daiśikaḥ prabhuḥ sârthavāha jagato bhaviṣyati ||",
    "T04sanss05u:117": " kṣāntidharmatrivimokṣavāhano jñānakhaḍga ripukleśadharṣakaḥ |",
    "T04sanss05u:118": " śūrasūtâbhayasya dāyako daiśako hi jagato bhaviṣyati ||",
    "T04sanss05u:119": " dharmanāva samudānayaty ayaṃ jñānasāgarapathe suśikṣitaḥ |",
    "T04sanss05u:120": " śāntiratnavaradvīpanāyakaḥ karṇadhāra tribhavârṇave 'yam ||",
    "T04sanss05u:121": " jñānaraśmipraṇidhānamaṇḍalaḥ sarvasatva bhavanâvabhāsakaḥ |",
    "T04sanss05u:122": " dharmadhātugagane samudgato buddhasūrya samudeśyate 'yam ||",
    "T04sanss05u:123": " maitricandanasamādhiśītalaḥ sarvasatvasama cittasuprabhaḥ |",
    "T04sanss05u:124": " śukladharmaparipūrṇamaṇḍalo buddhacandra samudeśyate 'yam ||",
    "T04sanss05u:125": " āśaye dṛḍhatale pratiṣṭhito bodhicaryânupūrvôdgataḥ |",
    "T04sanss05u:126": " sarvadharmaratanâkaro hy ayaṃ jñānasāravaro bhaviṣyati ||",
    "T04sanss05u:127": " bodhicittabhujagêndrasaṃbhavo dharmadhātugagane samudgataḥ |",
    "T04sanss05u:128": " [ Bendall ed p103 ---> ]",
    "T04sanss05u:129": " dharmameghayugapatpravarṣaṇaḥ sarvaśuklaphala śasyavardhanaḥ ||",
    "T04sanss05u:130": " śuddhi vartti trimalattamo 'py ahaṃ maitrisneha smṛtibhājanaṃ dṛḍham |",
    "T04sanss05u:131": " bodhicittavimalâgnisuprabham dharmadīpa samujjvālayiṣyati ||",
    "T04sanss05u:132": " bodhicittakalalaḥ kṛpârbudo maitrapeśir acalâśayo ghanaḥ |",
    "T04sanss05u:133": " bodhi aṅgam anupūrvasaṃbhavo buddhagarbhâyu saṃpravardhate ||",
    "T04sanss05u:134": " puṇyagarbham abhivarddhayiṣyati prajñagarbham abhiśodhayiṣyati |",
    "T04sanss05u:135": " jñānagarbha samudeśyate 'yaṃ yādṛśaḥ praṇidhigarbhasaṃbhavaḥ ||",
    "T04sanss05u:136": " īdṛśāḥ karuṇamaitradharmitāḥ satvamocana matī hitâśayāṃ |",
    "T04sanss05u:137": " durlabhā jagi sdevamānuṣe yādṛśo 'yu viśuddhamānasaḥ ||",
    "T04sanss05u:138": " īdṛśâśayasumūlasaṃsthito īdṛśo dṛḍhaprayogavarddhitaḥ |",
    "T04sanss05u:139": " īdṛśas tribhavachādanaprabho jñānavṛkṣaphaladaḥ sudurlabhaḥ ||",
    "T04sanss05u:140": " eṣa sarvaguṇasaṃbhavârthikaḥ sarvadharmaparipṛ-",
    "T04sanss05u:141": " [ Cambridge MS f56b ---> ]",
    "T04sanss05u:142": " cchanârthikaḥ |",
    "T04sanss05u:143": " sarvasaṃśayavidāraṇârthikaḥ sarvamitra bhajate 'tandritaḥ ||",
    "T04sanss05u:144": " [ Bendall ed p104 ---> ]",
    "T04sanss05u:145": " eṣa mārakalikleśasūdano eṣa dṛṣṭimalakleśaśodhanaḥ |",
    "T04sanss05u:146": " eṣa sarvajagamokṣaṇôdyato eṣa te sada viśeṣa paṇḍitaḥ ||",
    "T04sanss05u:147": " eṣa durgati viśodhayiṣyati svargamārgam upadarśayiṣyati |",
    "T04sanss05u:148": " mokṣamārgam upaneṣyate jagad yādṛśe guṇapathe pratiṣṭhitaḥ ||",
    "T04sanss05u:149": " eṣa sarvataduṣkhamocako |",
    "T04sanss05u:150": " eṣa sarvagatisaukhyadāyakaḥ |",
    "T04sanss05u:151": " eṣa sarvabhayapāśachedako |",
    "T04sanss05u:152": " bheṣyate bhagavatīnisūdana |",
    "T04sanss05u:153": " iti ||",
    "T04sanss05u:154": " evam anayā bhāvanayânarthavivarjanaṃ sukaraṃ bhavati |",
    "T04sanss05u:155": " tathâdhyāśayasañcodanasūtre 'py anarthavivarjanam uktaṃ |",
    "T04sanss05u:156": " caturbhir maitreya dharmaiḥ samanvāgato bodhisatvayānikaḥ pudgalaḥ paścimāyāṃ pañcaśatyāṃ saddharmavipralope vartamāne 'kṣato 'nupahataḥ",
    "T04sanss05u:157": " svastinā parimokṣyate ||",
    "T04sanss05u:158": " katamaiś caturbhiḥ |",
    "T04sanss05u:159": " ātmaskhalitapratyavekṣaṇatayā |",
    "T04sanss05u:160": " pareṣāṃ bodhisatvayānikānāṃ pudgalānām āpattyacodanatayā |",
    "T04sanss05u:161": " mitrakulabhikṣād akulânavalokanatayā |",
    "T04sanss05u:162": " amanaskavacanaprativiramaṇatayā |",
    "T04sanss05u:163": " ebhir maitreya caturbhir iti pūrvavat ||",
    "T04sanss05u:164": " aparaiś caturbhiḥ |",
    "T04sanss05u:165": " katamaiḥ |",
    "T04sanss05u:166": " alpaśrutasatvaparivarjanatayā |",
    "T04sanss05u:167": " parṣadanupādānatayā |",
    "T04sanss05u:168": " prāntaśayyâsananiṣevaṇatayā ca |",
    "T04sanss05u:169": " ātmadamaśamathayogam anuyuktatayā ca |",
    "T04sanss05u:170": " ebhiś caturbhir iti vistaraḥ ||",
    "T04sanss05u:171": " punar atrâivâha |",
    "T04sanss05u:172": " ādikarmikeṇa maitreya bodhisatvena prajñābalâdhānaprāptena lābhasatkāraparivarjitena lābhasatkāradoṣadarśinā bhavitavyaṃ ||",
    "T04sanss05u:173": " pe ||",
    "T04sanss05u:174": " saṃgaṇikârāmaparivarjitena saṃga-",
    "T04sanss05u:175": " [ Bendall ed p105 ---> ]",
    "T04sanss05u:176": " ṇikârāmadoṣadarśinā bhavitavyaṃ |",
    "T04sanss05u:177": " bhāṣyârāmaparivarjitena bhāṣyârāmadoṣadarśi-",
    "T04sanss05u:178": " [ Cambridge MS f57a ---> ]",
    "T04sanss05u:179": " nā bhavitavyaṃ |",
    "T04sanss05u:180": " nidrârāmavarjitena nidrârāmadoṣadarśinā bhavitavyaṃ |",
    "T04sanss05u:181": " karmârāmavarjitena karmârāmadoṣadarśinā bhavitavyaṃ |",
    "T04sanss05u:182": " prapañcârāmavarjitena prapañcârāmadoṣadarśinā bhavitavyaṃ ||",
    "T04sanss05u:183": " pe ||",
    "T04sanss05u:184": " iha maitreya bodhisatvena mahāsatvena rāgasaṃjanano lābhasatkāraḥ pratyavekṣitavyaḥ |",
    "T04sanss05u:185": " smṛtividhvaṃsanakaro lābhasatkāraḥ pratyavekṣitavyaḥ |",
    "T04sanss05u:186": " lābhâlābhatayônnāmâvanāmakaro lābhasatkāraḥ pratyavekṣitavyaḥ |",
    "T04sanss05u:187": " mohôtpādano lābhasatkāraḥ pratyavekṣitavyaḥ |",
    "T04sanss05u:188": " kulamātsaryâdhyavasāno lābhasatkāraḥ pratyavekṣitavyaḥ |",
    "T04sanss05u:189": " ātmârthaniṣpādanatayā śāṭhyôtpādano lābhasatkāraḥ pratyavekṣitavyaḥ |",
    "T04sanss05u:190": " caturāryavaṃśaparivarjanatayâhrīkyânapatrāpyasaṃjanano lābhasatkāraḥ pratyavekṣitavyaḥ |",
    "T04sanss05u:191": " evaṃ sarvabuddhânanujñāno lābhasatkāraḥ pratyavekṣitavyaḥ |",
    "T04sanss05u:192": " mānamadôtpādano lābhasatkāraḥ pratyavekṣitavyaḥ |",
    "T04sanss05u:193": " gurūṇām avamānano lābhasatkāraḥ |",
    "T04sanss05u:194": " mārapakṣo lābhasatkāraḥ |",
    "T04sanss05u:195": " ekântapramādamūlaḥ kuśalamūlâpaharaṇo lābhasatkāraḥ |",
    "T04sanss05u:196": " vidyuccakrâśanisadṛśo lābhasatkāraḥ |",
    "T04sanss05u:197": " bahupaligodhapaliguddho mitrakulabhikṣād akulâvalokano daurmanasyasaṃjananaḥ |",
    "T04sanss05u:198": " buddhivibhrāmaṇo lābhasatkāraḥ priyavastupariṇāmanatayā śokabhājano lābhasatkāraḥ |catuḥsmṛtyupasthānasaṃmoṣaṇaḥ śukladharmadurbalīkaraṇaḥ catuḥsamyakprahāṇaparihāṇakaraṇo lābhasatkāraḥ |",
    "T04sanss05u:199": " ṛddhyabhijñāparihāṇakaraṇaḥ |",
    "T04sanss05u:200": " pūrvaṃ satkārapaścād asatkārakaraṇaḥ |",
    "T04sanss05u:201": " amitrasatkaraṇamitraprahāṇo lābhasatkāraḥ |",
    "T04sanss05u:202": " parâbhisaṃdhānatayā gaṇikāsadṛśaḥ |",
    "T04sanss05u:203": " dhyana-",
    "T04sanss05u:204": " [ Cambridge MS f57b ---> ]",
    "T04sanss05u:205": " apramāṇaparivarjanaḥ |",
    "T04sanss05u:206": " narakatiryagyoniyamalokaprapātano lābhasatkāraḥ |",
    "T04sanss05u:207": " devadattôdrakasamācāro lābhasatkāraḥ pratyavekṣitavyaḥ ||",
    "T04sanss05u:208": " [ Bendall ed p106 ---> ]",
    "T04sanss05u:209": " ime evaṃrūpā maitreya lābhasatkāre ādīnavā ye bodhisatvena pratyavekṣitavyāḥ |",
    "T04sanss05u:210": " pratyavekṣya câlpêcchatāyāṃ rantavyaṃ na paritaptavyaṃ |",
    "T04sanss05u:211": " tat kasya hetoḥ |",
    "T04sanss05u:212": " alpêcchasya hi maitreyêmae evaṃrūpā doṣā na bhavanti na câsyântarāyā bhavanti buddhadharmāṇāṃ",
    "T04sanss05u:213": " anirviṇṇaś ca bhavati gṛhipravrajitebhyaḥ |",
    "T04sanss05u:214": " anurakṣaṇīyaś ca bhavati devamanuṣyāṇāṃ pariśuddhâśayasthitaḥ |",
    "T04sanss05u:215": " asaṃtrastaś ca bhavati sarvadurgatinipātebhyaḥ |",
    "T04sanss05u:216": " anabhibhūtaś ca bhavati tarjanāvigataḥ |",
    "T04sanss05u:217": " asaṃhāryaś ca bhavati māraviṣayavimuktaḥ |",
    "T04sanss05u:218": " adharṣaṇīyaś ca bhavati sarvavyasanaiḥ |",
    "T04sanss05u:219": " abhilaṣaṇīyaś ca bhavati devamanuṣyāṇāṃ dhyānâbhyāsâvasthitaḥ [[DOUBT]] |",
    "T04sanss05u:220": " spaṣṭaś ca bhavati māyāśāṭhyaprahīṇo 'pramattaś ca bhavati pañcakāmaguṇadoṣadarśī yathāvādī tathākārī bhavaty āryavaṃśe sthitaḥ |",
    "T04sanss05u:221": " abhilaṣitaś ca bhavati vidvadbhiḥ sabrahmacāribhiḥ |",
    "T04sanss05u:222": " imāṃ maitreyâivaṃrūpām anuśaṃsāṃ viditvā paṇḍitena bodhisatvenâdhyāśayenâlpêcchatāyāṃ rantavyaṃ",
    "T04sanss05u:223": " alpêcchatâsevitavyā sarvalābhasatkaraprahāṇāyêti ||",
    "T04sanss05u:224": " saṃgaṇikām adhikṛtyâha |",
    "T04sanss05u:225": " vijahya rāgaṃ vijahya doṣaṃ na tiṣṭhate saṃgaṇikāsu yogī |",
    "T04sanss05u:226": " bhavaty asau tatpravaṇas tannimnaḥ |",
    "T04sanss05u:227": " etena doṣeṇa ratiṃ na kuryāt |",
    "T04sanss05u:228": " auddhatya hāsyaṃ ca tathā vitarkā |",
    "T04sanss05u:229": " bhavanty amī saṃgaṇikāsu sarve ||",
    "T04sanss05u:230": " saṃkīrṇacārī hi bhavaty asaṃvṛtaḥ |",
    "T04sanss05u:231": " karoti yaḥ saṃgaṇikām asārām ||",
    "T04sanss05u:232": " lokasya mantreṣu ramanti bālā |",
    "T04sanss05u:233": " hīyanti cêhâgrakathāsu bālāḥ |",
    "T04sanss05u:234": " [ Bendall ed p107 ---> ]",
    "T04sanss05u:235": " pradoṣa vardhenti vitarkôtsadā |",
    "T04sanss05u:236": " etena doṣeṇa na tatra rājate ||",
    "T04sanss05u:237": " na vardhate câpi śrutena bhikṣuḥ |",
    "T04sanss05u:238": " ayuktamantreṣu ratiṃ janitvā |",
    "T04sanss05u:239": " tasmāt",
    "T04sanss05u:240": " [ Cambridge MS f57b ---> ]",
    "T04sanss05u:241": " parityajyâyuktamantrān |",
    "T04sanss05u:242": " dharme ratiṃ vindatha nityakālam ||",
    "T04sanss05u:243": " sahasraśo 'ṣṭhāni mayā svakāni |",
    "T04sanss05u:244": " tyaktāni bodhiṃ pratikāṅkṣa tarhi |",
    "T04sanss05u:245": " na câsmi tṛptaḥ śṛṇumāna dharmaṃ |",
    "T04sanss05u:246": " te khedam eṣyanti śṛṇonta dharmam ||",
    "T04sanss05u:247": " sarveṇa sarvaṃ parivarjanīyā |",
    "T04sanss05u:248": " ayuktamantrāś câśiṣṭamantrāḥ |",
    "T04sanss05u:249": " dharme vare tatra ratiṃ janetha |",
    "T04sanss05u:250": " yo durlabhaḥ kalpaśatair anekaiḥ ||",
    "T04sanss05u:251": " vane vasantena guṇârthikena |",
    "T04sanss05u:252": " parasya doṣā na hi vīkṣitavyāḥ |",
    "T04sanss05u:253": " ahaṃ viśiṣṭo 'ham eva śreṣṭho |",
    "T04sanss05u:254": " nâiva cittaṃ samupādanīyam ||",
    "T04sanss05u:255": " [ Bendall ed p108 ---> ]",
    "T04sanss05u:256": " mado 'yaṃ sarvapramādamūlo |",
    "T04sanss05u:257": " na hīnabhikṣū avamanyitavyāḥ |",
    "T04sanss05u:258": " anupūrvâiṣo iha śāsanasya |",
    "T04sanss05u:259": " nâikena janmena labhate bodhim ||",
    "T04sanss05u:260": " atrêva bhāṣyârāmam adhikṛtyâha |",
    "T04sanss05u:261": " agauravo bhoti śrutena matto |",
    "T04sanss05u:262": " vivādamantreṣu niviṣṭa bhoti |",
    "T04sanss05u:263": " muṣitaśrutiś câpi asaṃprajanyo |",
    "T04sanss05u:264": " bhāṣye ramantasya",
    "T04sanss05u:265": " [ Cambridge MS f58b ---> ]",
    "T04sanss05u:266": " ime hi doṣāḥ ||",
    "T04sanss05u:267": " adhyātmacintâtta [[DOUBT]] sudūra bhotī |",
    "T04sanss05u:268": " cittaṃ na kāyaś ca prasanna bhoti |",
    "T04sanss05u:269": " unnāmanāmāni bahūni gacchatī |",
    "T04sanss05u:270": " bhāṣye ramantasyême hi doṣāḥ ||",
    "T04sanss05u:271": " saddharmacittāt tu praṇaṣṭu bālāḥ |",
    "T04sanss05u:272": " sukarkaśo bhoti asnigdhacittaḥ |",
    "T04sanss05u:273": " vipaśyanāyāḥ śamathāc ca dūre |",
    "T04sanss05u:274": " bhāṣye ramantasyême hi doṣāḥ ||",
    "T04sanss05u:275": " agauravo bhoti sadā gurūṇāṃ |",
    "T04sanss05u:276": " [ Bendall ed p109 ---> ]",
    "T04sanss05u:277": " paligodhamantreṣu ratiṃ janitvā |",
    "T04sanss05u:278": " asārasthāyī parihīṇaprajño |",
    "T04sanss05u:279": " bhāṣye ramantasyême hi doṣāḥ ||",
    "T04sanss05u:280": " amānito devaguṇaiḥ sa bhoti |",
    "T04sanss05u:281": " nâpy asya tasmin spṛha saṃjananti |",
    "T04sanss05u:282": " pratisaṃvidāto bhavatī vihīno |",
    "T04sanss05u:283": " bhāṣye ramantasyême hi doṣāḥ ||",
    "T04sanss05u:284": " paribhāṣyate câpi sa paṇḍitebhiḥ |",
    "T04sanss05u:285": " ye kacid astī pṛthakāyasākṣī [[DOUBT]] |",
    "T04sanss05u:286": " nirarthakaṃ jīvitu tasya bhotī |",
    "T04sanss05u:287": " bhāṣye ramantasyême hi doṣāḥ ||",
    "T04sanss05u:288": " sa śocate kālu karotu bālaḥ |",
    "T04sanss05u:289": " pratipatti hīno 'smi kim adya kuryāṃ |",
    "T04sanss05u:290": " suduṣkhito bhoti alabdhagādho |",
    "T04sanss05u:291": " bhāṣye ramantasyême hi doṣāḥ ||",
    "T04sanss05u:292": " calâcalo bhoti tṛṇaṃ yathêritaṃ |",
    "T04sanss05u:293": " vicikitsate evam asau na saṃśayaḥ |",
    "T04sanss05u:294": " na tasya jātū dṛḍha buddhi bhotī |",
    "T04sanss05u:295": " bhāṣye ramantasyême hi doṣāḥ ||",
    "T04sanss05u:296": " [ Bendall ed p110 ---> ]",
    "T04sanss05u:297": " naṭā yathā tiṣṭhati raṅgamadhye |",
    "T04sanss05u:298": " anyāna śūrāṇa guṇān prabhāṣate |",
    "T04sanss05u:299": " svayaṃ ca bhotī pratipattihīno |",
    "T04sanss05u:300": " bhāṣye ramantasyême hi doṣāḥ ||",
    "T04sanss05u:301": " śaṭhaś ca so bhoti laghunirāśaḥ |",
    "T04sanss05u:302": " punaḥ punaś cârabhate vivādam |",
    "T04sanss05u:303": " so dūrato āryadharmasya bhotī |",
    "T04sanss05u:304": " bhāṣye ramantasyême hi doṣāḥ ||",
    "T04sanss05u:305": " saṃhṛṣyate satkrṭâlpasthāmaḥ |",
    "T04sanss05u:306": " prakampate viprakṛto 'jānī |",
    "T04sanss05u:307": " kapir yathā cañcalacitta bhotī |",
    "T04sanss05u:308": " bhāṣye ramantasyême hi doṣāḥ ||",
    "T04sanss05u:309": " pe ||",
    "T04sanss05u:310": " ramitva bhāṣyasmi ciraṃ pi kālaṃ |",
    "T04sanss05u:311": " na vindate prītim ihâtmasaukhyaṃ |",
    "T04sanss05u:312": " varaṃ hi ekasya padasya cintanā |",
    "T04sanss05u:313": " prītiṃ pade yatra labhed anantam ||",
    "T04sanss05u:314": " nêkṣutvace sāram ihâsti kiñcin |",
    "T04sanss05u:315": " madhye 'sti tatsāra supremaṇīyaḥ |",
    "T04sanss05u:316": " bhuktvā tvacaṃ nêha punaḥ saśakyaṃ |",
    "T04sanss05u:317": " labdhuṃ nareṇêkṣurasaṃ pradhānam ||",
    "T04sanss05u:318": " [ Bendall ed p111 ---> ]",
    "T04sanss05u:319": " yathā tvacaṃ tadvad avaihi bhāṣyaṃ |",
    "T04sanss05u:320": " yathā rasas tadvad ihârthacintā [[DOUBT]] |",
    "T04sanss05u:321": " tasmād dhi bhāṣye tu ratiṃ vihāya |",
    "T04sanss05u:322": " cintethârthaṃ sadâpramattāḥ ||",
    "T04sanss05u:323": " nidrârāmam adhikṛtyâha |",
    "T04sanss05u:324": " mahac ca so vardhati mohajālaṃ |",
    "T04sanss05u:325": " vicikitsako bhoti sa dṛṣṭiprāptaḥ ||",
    "T04sanss05u:326": " dṛṣṭīkṛtāny asya bahūni bhontī |",
    "T04sanss05u:327": " yasmāna middhe 'bhiratiṃ prayāti ||",
    "T04sanss05u:328": " prajñā ca teṣāṃ bhavatī sudurbalā |",
    "T04sanss05u:329": " parihīyate buddhi na tasya bhoti |",
    "T04sanss05u:330": " jñānāc ca so hīyati nityakālaṃ |",
    "T04sanss05u:331": " yasmāna middhe 'bhiratiṃ prayāti ||",
    "T04sanss05u:332": " kusīdâjño 'laso 'prajño 'manuṣyâvatāra labhenti tasya |",
    "T04sanss05u:333": " viheṭhayante ca vane vasantaṃ yasmāna middhe 'bhiratiṃ prayāti ||",
    "T04sanss05u:334": " kuśalena cittena sadânarthiko |",
    "T04sanss05u:335": " dharme ca chando na hi bhoti tasya |",
    "T04sanss05u:336": " adharmakāyaś ca sa bhoti bhūyo yasmāna middhe 'bhiratiṃ prayāti ||",
    "T04sanss05u:337": " saddharmachandena vihīnamūḍhaḥ parihoyate sarvaguṇehi bā-",
    "T04sanss05u:338": " [ Cambridge MS f59a ---> ]",
    "T04sanss05u:339": " laḥ |",
    "T04sanss05u:340": " śuklaṃ ca ghāteti tamo 'dhigacchatī |",
    "T04sanss05u:341": " [ Bendall ed p112 ---> ]",
    "T04sanss05u:342": " yasmāna middhe 'bhiratiṃ prayāti ||",
    "T04sanss05u:343": " aviśārado bhoti pralīnacittaḥ |",
    "T04sanss05u:344": " prāmodya tasyô bhavatī na nityaṃ |",
    "T04sanss05u:345": " nidrayâpagrastaḥ śithilâṅga bhotī |",
    "T04sanss05u:346": " yasmāna middhe 'bhiratiṃ prayāti ||",
    "T04sanss05u:347": " ātmā tu jñātvā ca kusīdaprāptaḥ īrṣyāyate vīryabalair upetān |",
    "T04sanss05u:348": " vīryânvitānāṃ câvarṇa bhāṣate yasmāna middhe 'bhiratiṃ prayāti ||",
    "T04sanss05u:349": " pe ||",
    "T04sanss05u:350": " yat sarvaduṣkhasya tamasya nāśanaṃ |",
    "T04sanss05u:351": " apāyaparivarjanatayā mūlaṃ |",
    "T04sanss05u:352": " sarvehi buddhair hi sadā praśastaṃ |",
    "T04sanss05u:353": " taṃ vīryam āryaṃ satataṃ bhajasva ||",
    "T04sanss05u:354": " karmârāmam adhikṛtyâha ||",
    "T04sanss05u:355": " sudurvaco bhoti gurūbhi coditaḥ |",
    "T04sanss05u:356": " pradakṣiṇaṃ gṛhṇati nânuśāsanaṃ |",
    "T04sanss05u:357": " vipannaśīlaś ca sa bhoti kṣipraṃ |",
    "T04sanss05u:358": " doṣâmī karmarate bhavanti ||",
    "T04sanss05u:359": " utkaṇṭhito bhoti sa nityakālaṃ |",
    "T04sanss05u:360": " gṛhasthakarmāṇi sadā vicintayan |",
    "T04sanss05u:361": " dhyānaprahāṇaiś ca na tasya kṛtyaṃ |",
    "T04sanss05u:362": " doṣâmī karmarate bhavati ||",
    "T04sanss05u:363": " tīvraś ca saṃjāyati tasya rāgo |",
    "T04sanss05u:364": " rasâraseṣu grasitaḥ sa mūrcchitaḥ |",
    "T04sanss05u:365": " [ Bendall ed p113 ---> ]",
    "T04sanss05u:366": " na tuṣyate 'sāv itarêtareṇa |",
    "T04sanss05u:367": " doṣâmī karmarate bhavanti ||",
    "T04sanss05u:368": " mahatyā ca bhotī pariṣāya tuṣṭho |",
    "T04sanss05u:369": " sa duṣkhito bhoti tayā vihīnaḥ |",
    "T04sanss05u:370": " saṃkīrṇa bhotī sayathêha gardabho |",
    "T04sanss05u:371": " doṣâmī karmarate bhavanti ||",
    "T04sanss05u:372": " pe ||",
    "T04sanss05u:373": " divā ca rātrau cânanyacitto |",
    "T04sanss05u:374": " bhakte ca coḍe ca bhavaty abhīkṣṇaṃ |",
    "T04sanss05u:375": " svanarthiko bhoti guṇaiḥ sa sarvadā |",
    "T04sanss05u:376": " doṣâmī karmarate bhavanti ||",
    "T04sanss05u:377": " kṛtyāny asau pṛcchati laukikāni |",
    "T04sanss05u:378": " ayuktamantraiś ca ratiṃ prayāti |",
    "T04sanss05u:379": " yuktaiś ca mantraiḥ sa na vindate ratiṃ |",
    "T04sanss05u:380": " doṣâmī karmarate bhavanti ||",
    "T04sanss05u:381": " pe ||",
    "T04sanss05u:382": " atha khalu maitreyo bodhisatvo mahāsatvo bhagavantam etad avocat |",
    "T04sanss05u:383": " suparīttaprajñās te bhagavan bodhisatvā bhaviṣyanti vihīnaprajñā ye",
    "T04sanss05u:384": " 'gradharmān varjayitvā hīnāni karmāṇy ārapsyante ||",
    "T04sanss05u:385": " evam ukte bhagavān maitreyaṃ bodhisatvaṃ mahāsatvam etad avocat |",
    "T04sanss05u:386": " evam etan maitreya |",
    "T04sanss05u:387": " evam etad yathā vadasi",
    "T04sanss05u:388": " [ Cambridge MS f59b ---> ]",
    "T04sanss05u:389": " suparīttaprajñās te bodhisatvā bhaviṣyanti ye 'gradharmān parivarjayitvā hīnāni karmāṇy ārapsyante",
    "T04sanss05u:390": " api tv ārocayāmi te maitreya prativedayāmi te |",
    "T04sanss05u:391": " na te bodhisatvās tathāgata-",
    "T04sanss05u:392": " [ Bendall ed p114 ---> ]",
    "T04sanss05u:393": " śāsane pravrajitā yeṣāṃ nâsti yogo nâsti dhyānaṃ nâsti prahāṇaṃ nâsty adhyayanaṃ nâsti bāhuśrutyaparyeṣṭiḥ",
    "T04sanss05u:394": " api tu maitreya dhyānaprahāṇaprabhāvitaṃ tathāgataśāsanaṃ jñānasaṃskṛtaṃ jñānasamāhitaṃ abhiyogaprabhāvitaṃ",
    "T04sanss05u:395": " na gṛhikarmântavaiyāpṛtyaprabhāvitaṃ |",
    "T04sanss05u:396": " ayuktayogānām etat karma saṃsārâbhiratānāṃ yad uta vaiyāpṛtyaṃ laukikakṛtyapaligodhaḥ |",
    "T04sanss05u:397": " na tatra bodhisatvena spṛhôtpādayitavyā |",
    "T04sanss05u:398": " sacen maitreya vaiyāpṛtyâbhirato bodhisatvaḥ saptaratnamayaiḥ stūpair imaṃ trisāhasramahāsāhasraṃ lokadhātuṃ pūrayet |",
    "T04sanss05u:399": " nâhaṃ tenârādhito bhaveyaṃ na mānito nâpi satkṛtaḥ ||",
    "T04sanss05u:400": " pe |",
    "T04sanss05u:401": " tatra jambūdvīpaḥ pūritaḥ syād vaiyāpṛtyakarair bodhisatvaiḥ |",
    "T04sanss05u:402": " sarvais tair ekasyôddeśasvâdhyāyâbhiyuktasya",
    "T04sanss05u:403": " bodhisatvasyôpasthānaparicaryā karaṇīyā |",
    "T04sanss05u:404": " jambūdvīpapramāṇaiś côddeśasvâdhyāyâbhiyuktair bodhisatvair ekasya pratisaṃlayanâbhiyuktasya bodhisatvasyôpasthānaparicaryā kartavyā ||",
    "T04sanss05u:405": " pe ||",
    "T04sanss05u:406": " tat kasya hetoḥ |",
    "T04sanss05u:407": " duṣkaram etat karma yad uta prajñākarma |",
    "T04sanss05u:408": " uttaraṃ niruttaraṃ sarvatrailokyaprativiśiṣṭam abhyudgataṃ tasmāt tarhi maitreya bodhisatvena yogârthikena vīryam ārabdhukāmena prajñāyām abhiyoktavyam iti ||",
    "T04sanss05u:409": " prapañcârāmam adhikṛtyâha |",
    "T04sanss05u:410": " aṣṭâkṣaṇā tasya na bhonti dūre |",
    "T04sanss05u:411": " kṣaṇasaṃpadā tasya na bhoti śreṣṭhā |",
    "T04sanss05u:412": " ete 'narthā sya bhavanti nityaṃ |",
    "T04sanss05u:413": " doṣâmī tasya prapañcacāriṇaḥ ||",
    "T04sanss05u:414": " pe ||",
    "T04sanss05u:415": " doṣān imān samyag avetya paṇḍitaḥ sarvān prapañcān parivarjīta |",
    "T04sanss05u:416": " sulabhânarthā hi prapa-",
    "T04sanss05u:417": " [ Cambridge MS f60a ---> ]",
    "T04sanss05u:418": " ñcacāriṇaḥ |",
    "T04sanss05u:419": " tasmāt prapañcena na saṃvaseta ||",
    "T04sanss05u:420": " [ Bendall ed p115 ---> ]",
    "T04sanss05u:421": " yāyāc chataṃ yojanakaṃ paraṃ varaṃ |",
    "T04sanss05u:422": " yatra prapañco stiya vigraho vā |",
    "T04sanss05u:423": " na tatra vāsaṃ na niketu kuryān muhūrttamātraṃ stiya yatra kleśaḥ ||",
    "T04sanss05u:424": " nârthârthikāḥ pravrajitā guṇârthikā |",
    "T04sanss05u:425": " mā vigraha kurvatha dustacittāḥ |",
    "T04sanss05u:426": " na vo 'sti kṣetraṃ na kṛṣir vaṇijyā |",
    "T04sanss05u:427": " syur yasyârthāya prapañcâite ||",
    "T04sanss05u:428": " na putra dhītā na ca vo 'sti bhāryā |",
    "T04sanss05u:429": " na câsya mitraṃ na ca bandhuvargaḥ |",
    "T04sanss05u:430": " dāsyo na dāsā na cêśvaratvaṃ |",
    "T04sanss05u:431": " mā vigrahaṃ kurvatha pravrajitvā ||",
    "T04sanss05u:432": " kāṣāyavastrāṇi gṛhītva śraddhayā |",
    "T04sanss05u:433": " śāntapraśāntair hi niṣevitāni |",
    "T04sanss05u:434": " śāntapraśāntôpaśānta bhotha |",
    "T04sanss05u:435": " prapañca varjitva janetha kṣāntim ||",
    "T04sanss05u:436": " āśīviṣān rakṣatha raudracittān |",
    "T04sanss05u:437": " narakāś ca tiryag viṣayo yamasya |",
    "T04sanss05u:438": " prapañcacārasya na bhonti dūre |",
    "T04sanss05u:439": " tasmād dhi kṣāntau janayeta vīryam ||",
    "T04sanss05u:440": " pe ||",
    "T04sanss05u:441": " imena yogena labheta śuddhiṃ |",
    "T04sanss05u:442": " kṣapayitva karmâvaraṇaṃ aśeṣaṃ |",
    "T04sanss05u:443": " dharṣeti māraṃ sacalaṃ savāhanaṃ yo dhīru tasyâiva janeti kṣāntim |",
    "T04sanss05u:444": " iti ||",
    "T04sanss05u:445": " [ Bendall ed p116 ---> ]",
    "T04sanss05u:446": " saṃkṣepatas tatrânarthavivarjanam uktaṃ |",
    "T04sanss05u:447": " tasmāt tarhi maitreya bodhisatvayānikena kulaputreṇa vā kuladuhitrā vā paścimāyāṃ pañcaśatyāṃ saddharmapralope vartamāne 'kṣatanânupahatena",
    "T04sanss05u:448": " svastinā parimoktukāmena sarvakarmâvaraṇāni kṣapayitukāmenâsaṃsargâbhiratena bhavitavyam araṇyavanaprāntavāsinânabhiyuktasatva parivarjitenâtmaskhalitagaveṣiṇā paraskhalitâgaveṣiṇā tuṣṇībhāvâbhiratena prajñāpāramitāvihārâbhiratenêti",
    "T04sanss05u:449": " āryaratnameghe 'py anarthavarjanam uktaṃ |",
    "T04sanss05u:450": " tāvat piṇḍāya carati yāvad asya kāryasya prāptir bhavati |",
    "T04sanss05u:451": " anyatra yeṣu sthāneṣu caṇḍā vā kukkurās taruṇavatsā vā gāvaḥ prakṛtiduḥśīlā vā tiryagyonigatā",
    "T04sanss05u:452": " viheṭhanâbhiprāyā vā strīpuruṣadārakadārikā jugupsi-",
    "T04sanss05u:453": " [ Cambridge MS f60b ---> ]",
    "T04sanss05u:454": " tāni vā sthānāni |",
    "T04sanss05u:455": " tāni sarveṇa sarvaṃ varjayatîti ||",
    "T04sanss05u:456": " anenâitad darśitaṃ bhavati yad dṛṣṭe 'pi bādhākarâivaṃvidhe |",
    "T04sanss05u:457": " tad avarjayatâpattir bhavatîti ||",
    "T04sanss05u:458": " atha yad evamādy anarthavarjanam uktaṃ kenâital labhyate sarvaniṣphalasyandavarjanāt |",
    "T04sanss05u:459": " phalam atra parârthaṃ |",
    "T04sanss05u:460": " tadarthaṃ yaḥ syando na saṃvartate |",
    "T04sanss05u:461": " sa niṣphalatvād varjayitavyaḥ ||yathā candrapradīpasūtre kāyasaṃvaramadhye paṭhyate |",
    "T04sanss05u:462": " na hastalolupo bhavati na pādalolupaḥ hastapādasaṃyatêti ||",
    "T04sanss05u:463": " tathā daśadharmakasūtre 'pi deśitaṃ hastavikṣepaḥ pādavikṣepo 'dhāvanaṃ",
    "T04sanss05u:464": " paridhāvanaṃ laṅghanaṃ plavanam idam ucyate kāyadauṣṭhulyam iti ||",
    "T04sanss05u:465": " [ Bendall ed p117 ---> ]",
    "T04sanss05u:466": " āryadharmasaṃgītisūtre tu yathā bodhisatvānāṃ parârthād anyat karma na kalpate |",
    "T04sanss05u:467": " tathā spaṣṭam eva paridīpitaṃ yat kiñcid bhagavan bodhisatvānāṃ kāyakarma yat kiñcid vākkarma yat kiñcin manaskarma tat sarvaṃ satvâvekṣitaṃ pravartate mahākaruṇâdhipateyaṃ satvahitâdhiṣṭhānanimittaṃ sarvasatvahitasukhâdhyāśayapravṛttaṃ |",
    "T04sanss05u:468": " sâivaṃ hitâśayaḥ evaṃ saṃjñībhavati |",
    "T04sanss05u:469": " sa mayā pratipattiḥ pratipattavyayā sarvasatvānāṃ hitâvahā sukhâvahā ca ||",
    "T04sanss05u:470": " pe ||",
    "T04sanss05u:471": " āyataneṣu śūnyagrāmavat pratyavekṣaṇā pratipattiḥ |",
    "T04sanss05u:472": " na câyatanaparityāgaṃ spṛhayatîti ||",
    "T04sanss05u:473": " āryagaganagañjasūtre 'py uktaṃ |",
    "T04sanss05u:474": " tad yathâpi nāma chidrān mārutaḥ praviśati |",
    "T04sanss05u:475": " evam eva yato yatâiva cittasya chidraṃ bhavati tatas tatâiva māro 'vatāraṃ",
    "T04sanss05u:476": " labhate |",
    "T04sanss05u:477": " tasmāt sadâchidracittena bodhisatvena bhavitavyaṃ |tatrêyam achidracittatā yad idaṃ sarvâkārajñatāyāḥ śūnyatāyāḥ paripūrir iti ||",
    "T04sanss05u:478": " kā punar iyaṃ sarvâkāravarôpetā śūnyatā |",
    "T04sanss05u:479": " yêyaṃ bodhisatvacaryāyâparityāgenâbhyasyamānā |",
    "T04sanss05u:480": " abhyastā vā |",
    "T04sanss05u:481": " sarvabhāvaśūnyatā |",
    "T04sanss05u:482": " eṣā ca ratnacūḍasūtre vistareṇâkhyātā ||",
    "T04sanss05u:483": " tathâkṣayamatisūtre 'pi darśitaṃ |",
    "T04sanss05u:484": " pāpakā-",
    "T04sanss05u:485": " [ Cambridge MS f61a ---> ]",
    "T04sanss05u:486": " nām akuśalānāṃ dharmāṇāṃ prahāṇāya chandaṃ janayatîty atra prastāve yāni",
    "T04sanss05u:487": " cânyāni punaḥ kānicid anyāny api cittavikṣepakarāṇi yāni samādhiskandhasya vipakṣāya saṃvartante",
    "T04sanss05u:488": " ayam ucyate samādhivipakṣaḥ |",
    "T04sanss05u:489": " yāvad ime ucyante pāpakâkuśalā dharmêti ||",
    "T04sanss05u:490": " śikṣāsamuccaye śīlapāramitāyām anarthavivarjanaṃ pañcamaḥ paricchedaḥ ||",
    "T04sanss05u:491": " Copyright (c) 2002 by Jens Braarvig - Oslo"
}