{
    "GK22ksdarpau:0": " PADA MARKERS For a four-pada verse:",
    "GK22ksdarpau:1": " For a six-pada verse:",
    "GK22ksdarpau:2": " darpadalanam prathamo vicāraḥ praśāntāśeṣavighnāya $ darpasarpāpasarpaṇāt &",
    "GK22ksdarpau:3": " satyāmṛtanidhānāya % svaprakāśavikāsine // KDarp_1.1 //",
    "GK22ksdarpau:4": " saṃsāravyatirekāya $ hṛtotsekāya cetasaḥ &",
    "GK22ksdarpau:5": " praśamāmṛtasekāya % vivekāya namo namaḥ // KDarp_1.2 //",
    "GK22ksdarpau:6": " (yugmam)",
    "GK22ksdarpau:7": " kṣemendraḥ suhṛdāṃ prītyā $ darpadoṣacikitsakaḥ &",
    "GK22ksdarpau:8": " svāsthyāya kurute yatnaṃ % madhuraiḥ sūktibheṣajaiḥ // KDarp_1.3 //",
    "GK22ksdarpau:9": " kulaṃ vittaṃ śrutaṃ rūpaṃ $ śauryaṃ dānaṃ tapastathā &",
    "GK22ksdarpau:10": " prādhānyena manuṣyāṇāṃ % saptaite madahetavaḥ // KDarp_1.4 //",
    "GK22ksdarpau:11": " ahaṃkārābhibhūtānāṃ $ bhūtānāmiva dehinām &",
    "GK22ksdarpau:12": " hitāya darpadalanaṃ % kriyate mohaśāntaye // KDarp_1.5 //",
    "GK22ksdarpau:13": " kulaṃ kulaṃ kalayatāṃ $ mohānmithyābhimāninām &",
    "GK22ksdarpau:14": " lagnaḥ ko 'yaṃ na jānīmaḥ % stabdhagrīvāgrahagrahaḥ // KDarp_1.6 //",
    "GK22ksdarpau:15": " kulasya kamalasyeva $ mūlamanviṣyate yadi &",
    "GK22ksdarpau:16": " doṣapaṅkaprastāntas % tadāvaśyaṃ prakāśate // KDarp_1.7 //",
    "GK22ksdarpau:17": " yathā jātyaturaṃgasya $ na śakyajjātya(?)mucyate &",
    "GK22ksdarpau:18": " tathā guṇavataḥ sūnur % nirguṇastatkulodbhavaḥ // KDarp_1.8 //",
    "GK22ksdarpau:19": " ekaścetpūrvapuruṣaḥ $ kule yajvā bahuśrutaḥ &",
    "GK22ksdarpau:20": " aparaḥ pāpakṛnmūrkhaḥ % kulaṃ kasyānurvartatām // KDarp_1.9 //",
    "GK22ksdarpau:21": " loke kulaṃ kulaṃ tāvad $ yāvatpūrvasamanvayaḥ &",
    "GK22ksdarpau:22": " guṇaprabhāve vicchinne % samāptaṃ sakalaṃ kulam // KDarp_1.10 //",
    "GK22ksdarpau:23": " kulābhimānaḥ kasteṣāṃ $ jaghanyasthānajanmanām &",
    "GK22ksdarpau:24": " kulakūlaṃkaṣā yeṣāṃ % jananyo nimnagāḥ striyaḥ // KDarp_1.11 //",
    "GK22ksdarpau:25": " kulīnasya kulīnasya $ navadāridryalajjayā &",
    "GK22ksdarpau:26": " kiṃ kulenākulīnāgre % yāñcādainyapralāpinaḥ // KDarp_1.12 //",
    "GK22ksdarpau:27": " guṇavatkulajāto 'pi $ nirguṇaḥ kena pūjyate &",
    "GK22ksdarpau:28": " dogdhrīkulodbhavā dhenur % vandhyā kasyopayujyate // KDarp_1.13 //",
    "GK22ksdarpau:29": " svayaṃ kulakṛtastasmād $ vicārya tyajyatāṃ madaḥ &",
    "GK22ksdarpau:30": " guṇādhīnaṃ kulaṃ jñātvā % guṇeṣvādhīyatāṃ matiḥ // KDarp_1.14 //",
    "GK22ksdarpau:31": " mūlānveṣaṇacintyamānamaniśaṃ nāstyeva puṃsāṃ kulaṃ $ strīṇāṃ yatra paramparaiva tanute saṃtānatantukramam &",
    "GK22ksdarpau:32": " etāsāṃ kṛtakaprapañcaracanālajjāvatīnāṃ puraḥ %",
    "GK22ksdarpau:33": " saṃsaktasmararūḍhagūḍhacaritaṃ tattvena jānāti kaḥ // KDarp_1.15 //",
    "GK22ksdarpau:34": " kulābhimānābharaṇasya mātā $ pitāmahī vā prapitāmahī vā &",
    "GK22ksdarpau:35": " yoṣitsvabhāvena yadi praduṣṭā % tadeṣa doṣaḥ kulamūlaghātaḥ // KDarp_1.16",
    "GK22ksdarpau:36": " sūryavaṃśe triśaṅkuryaś $ caṇḍālo 'bhūnmahīpatiḥ &",
    "GK22ksdarpau:37": " dilīparaghurāmādyāḥ % kṣitipāstatkulodbhavāḥ // KDarp_1.17 //",
    "GK22ksdarpau:38": " bhūbhujāṃ somavaṃśyānāṃ $ yaḥ pūrvapuruṣo budhaḥ &",
    "GK22ksdarpau:39": " gurutalpe sa candrasya % jāto jagati viśrutaḥ // KDarp_1.18 //",
    "GK22ksdarpau:40": " kanyāyāstanayaḥ karṇaḥ $ kṣetrajāḥ pāṇḍunandanāḥ &",
    "GK22ksdarpau:41": " sāmānyakulacarcābhiḥ % kimanyābhiḥ prayojanam // KDarp_1.19 //",
    "GK22ksdarpau:42": " mathurāyāmabhūtpūrvaṃ $ brāhmaṇaḥ śrīmatāṃ varaḥ &",
    "GK22ksdarpau:43": " yajvā śrutanidhirnāma % śrutimānviśrutaśrutaḥ // KDarp_1.20 //",
    "GK22ksdarpau:44": " tasya muktālatā nāma $ prāṃśuvaṃśasamudbhavā &",
    "GK22ksdarpau:45": " babhūva vallabhā patnī % lāvaṇyalalitākṛtiḥ // KDarp_1.21 //",
    "GK22ksdarpau:46": " tasyāṃ tasyābhavatkāntaḥ $ suvṛttaḥ saguṇāgraṇīḥ &",
    "GK22ksdarpau:47": " putrastejonidhirnāma % vidyāvimaladarpaṇaḥ // KDarp_1.22 //",
    "GK22ksdarpau:48": " sa dhīmānvedavidvādī $ kaviḥ sarvakalālayaḥ &",
    "GK22ksdarpau:49": " sabhāsu viduṣāṃ cakre % lajjayāvanataṃ śiraḥ // KDarp_1.23 //",
    "GK22ksdarpau:50": " taṃ darpadoṣajvaritaṃ $ grīvāstambhayutaṃ rahaḥ &",
    "GK22ksdarpau:51": " praśamāya pitā snehāt % pathyaṃ vaktuṃ pracakrame // KDarp_1.24 //",
    "GK22ksdarpau:52": " putra mithyābhimānena $ kiṃ prayāto 'si mūḍhatām &",
    "GK22ksdarpau:53": " yanmadadviradārūḍhaḥ % pūjyapūjāsu lajjase // KDarp_1.25 //",
    "GK22ksdarpau:54": " nāstyupāyaḥ sa saṃsāre $ darpaśvabhranipātinām &",
    "GK22ksdarpau:55": " mūḍhānāṃ kriyate yena % kṣanaṃ hastāvalambanam // KDarp_1.26 //",
    "GK22ksdarpau:56": " kaṣṭaṃ kenopadiṣṭaste $ vinaṣṭavinayasmṛteḥ &",
    "GK22ksdarpau:57": " madaḥ sādhujanāviṣṭaḥ % kulavidyādhanodbhavaḥ // KDarp_1.27 //",
    "GK22ksdarpau:58": " asthiraḥ kulasaṃbandhaḥ $ sadā vidyāvivādinī &",
    "GK22ksdarpau:59": " mado mohāya mithyaiva % muhūrtanidhanaṃ dhanam // KDarp_1.28 //",
    "GK22ksdarpau:60": " etadeva kulīnatvam $ etadeva guṇārjanam &",
    "GK22ksdarpau:61": " yatsadaiva satāṃ satsu % vinayāvanataṃ śiraḥ // KDarp_1.29 //",
    "GK22ksdarpau:62": " dayaiva viditā vidyā $ satyamevākṣayaṃ dhanam &",
    "GK22ksdarpau:63": " akalaṅkavivekānāṃ % śīlamevāmalaṃ kulam // KDarp_1.30 //",
    "GK22ksdarpau:64": " abhogasubhagā bhūtir $ adainyadhavalaṃ kulam &",
    "GK22ksdarpau:65": " adarpaviśadā vidyā % bhavatyunnatacetasām // KDarp_1.31 //",
    "GK22ksdarpau:66": " dveṣaḥ kasya na doṣāya $ prītiḥ kasya na bhūtaye &",
    "GK22ksdarpau:67": " darpaḥ kasya na pātāya % nonnatyai kasya namratā // KDarp_1.32 //",
    "GK22ksdarpau:68": " tyāginā kiṃ daridreṇa $ kiṃ kulīnena pāpinā &",
    "GK22ksdarpau:69": " tuṣṭena kiṃ kadaryeṇa % darpāndhena budhena kim // KDarp_1.33 //",
    "GK22ksdarpau:70": " vairāyate suhṛdbhāvaḥ $ pradānaṃ haraṇāyate &",
    "GK22ksdarpau:71": " darpabhūtābhibhūtasya % vidyā maurkhyaśatāyate // KDarp_1.34 //",
    "GK22ksdarpau:72": " guṇināṃ matsaraḥ śatrur $ lubdhānāmatiyācakaḥ &",
    "GK22ksdarpau:73": " sarva eva sadarpāṇāṃ % na kaścitpriyavādinām // KDarp_1.35 //",
    "GK22ksdarpau:74": " tasmātkāryastvayā putra $ nāhaṃkāraḥ kadācana &",
    "GK22ksdarpau:75": " darpodgrīvaḥ kilogreṇa % mohagrāheṇa gṛhyate // KDarp_1.36 //",
    "GK22ksdarpau:76": " vaṃśenonnatiśālinā guṇagaṇenāntaścamatkāriṇā $ rūpeṇātimanohareṇa mahatā vittena vṛttena vā &",
    "GK22ksdarpau:77": " rohanmohamahātarurmadamayaḥ saṃjāyate yaḥ sadā % tasyādau dṛḍharūḍhamūladalane kāryo 'bhiyogastvayā guṇeṣvanādaraṃ putra $ prāptaśrīrapi mā kṛthāḥ &",
    "GK22ksdarpau:78": " saṃpūrṇo 'pi ghaṭaḥ kūpād % guṇacchinnaḥ patatyadhaḥ // KDarp_1.38 //",
    "GK22ksdarpau:79": " kulābhimānaṃ tyaja saṃvṛttāgraṃ $ dhanābhimānaṃ tyaja dṛṣṭanaṣṭam &",
    "GK22ksdarpau:80": " vidyābhimānaṃ tyaja paṇyarūpaṃ % rūpābhimānaṃ tyaja kālalehyam //",
    "GK22ksdarpau:81": " putra prayatnena vibodhito 'si $ na muñcasi tvaṃ yadi darpamoham &",
    "GK22ksdarpau:82": " tadeṣa te yāsyati śalyabhāvaṃ % tīvrābhitāpaprasavo 'bhimānaḥ //",
    "GK22ksdarpau:83": " vibhūtinalinīgajaḥ sujanamānabhaṅgaśani- $ nipātapathadaiśikaḥ sukṛtacitradhūmodgamaḥ &",
    "GK22ksdarpau:84": " parāśayanavajvaraścaritacandrabimbāmbudaḥ % sadā samadacetasāṃ guṇavināśaheturmadaḥ // anityateyaṃ yadi nityatā syāt $ sarvaṃ na pāke virasaṃ yadi syāt &",
    "GK22ksdarpau:85": " kulārthavidyādikṛto 'bhimānas % tadaiṣa te syānna viḍambanīyaḥ //",
    "GK22ksdarpau:86": " ahaṃ vādī vidyāparicayaguruḥ sarvaviduṣām $ ahaṃ mānī vāṇīprasaraparipākena sukaviḥ &",
    "GK22ksdarpau:87": " ahaṃ līlāhaṃsaḥ kuvalayadṛśāṃ mānasacaraḥ % karotyantaḥ puṃsāmiti madapiśācaḥ paricayam lakṣmīḥ kṣaṇakṣayavatī parirakṣitāpi $ kāyo 'pyapāyanicayasya nikāya eva &",
    "GK22ksdarpau:88": " saṃbhogayogasukhasaṃgatirapyatathyā % mithyābhimānakalanāghana eṣa śāpaḥ",
    "GK22ksdarpau:89": " ityukto 'pyasakṛtpitrā $ līlāmīlitalocanaḥ &",
    "GK22ksdarpau:90": " sa yayau mattahastīva % vegādagaṇitāṅkuśaḥ // KDarp_1.45 //",
    "GK22ksdarpau:91": " pādena kṣitimālikhanti samadāḥ kopoṣṇaniḥśvāsinas $",
    "GK22ksdarpau:92": " tiryagjihmanirīkṣaṇairvidadhati bhrūbhaṅgabhīmaṃ mukham &",
    "GK22ksdarpau:93": " sasvedāṅgulikandalīnikaṣaṇaistāmyallalāṭatvacaḥ % kampante hitamantravādasamaye bhūtābhibhūtā iva // KDarp_1.46 //",
    "GK22ksdarpau:94": " sa kadācidvarāśveṣu $ sthiteṣu javakautukāt &",
    "GK22ksdarpau:95": " pratasthe kharamāruhya % vayasyagṛhamutsave // KDarp_1.47 //",
    "GK22ksdarpau:96": " tena tīkṣṇapratodena $ codyamānaḥ punaḥ punaḥ &",
    "GK22ksdarpau:97": " kharastīvravyathārto 'bhūt % prakṣaratkṣatajokṣitaḥ // KDarp_1.48 //",
    "GK22ksdarpau:98": " srutākṣaḥ kathitakleśaḥ $ svasvanocitasaṃjñayā &",
    "GK22ksdarpau:99": " so 'vadatsaṃmukhāyātāṃ % gardabhīṃ jananīṃ nijām // KDarp_1.49 //",
    "GK22ksdarpau:100": " mātarbrāhmaṇaputro 'yaṃ $ paśya māmadhamāśayaḥ &",
    "GK22ksdarpau:101": " vidārayanpratodena % vahantaṃ hantumudyataḥ // KDarp_1.50 //",
    "GK22ksdarpau:102": " kiṃ karomi yamenāhaṃ $ labdho 'nena durātmanā &",
    "GK22ksdarpau:103": " avaṭe pātayāmyenaṃ % tanuṃ śvabhre kṣipāmi vā // KDarp_1.51 //",
    "GK22ksdarpau:104": " ityārtarāviṇaṃ putraṃ $ sāśrunetrātha gardabhī &",
    "GK22ksdarpau:105": " tamuvāca sasaṃtāpaṃ % snehasaṃkrantatadyathā // KDarp_1.52 //",
    "GK22ksdarpau:106": " vahainaṃ durmadaṃ putra $ sahasva viṣamāṃ vyathām &",
    "GK22ksdarpau:107": " asya nāstyeva hṛdaye % dāruṇe karuṇākaṇaḥ // KDarp_1.53 //",
    "GK22ksdarpau:108": " raudraḥ śūdreṇa jāto 'yaṃ $ brāhmaṇyāṃ brahmavarjitaḥ &",
    "GK22ksdarpau:109": " paraduḥkhaṃ na jānāti % caṇḍaṃ caṇḍālaceṣṭitaḥ // KDarp_1.54 //",
    "GK22ksdarpau:110": " dayādaridraṃ hṛdayaṃ $ vacaḥ krakacakarkaśam &",
    "GK22ksdarpau:111": " yonisaṃkarajātānām % etatpratyakṣalakṣaṇam // KDarp_1.55 //",
    "GK22ksdarpau:112": " navanītopamā vāṇī $ karuṇākomalaṃ manaḥ &",
    "GK22ksdarpau:113": " ekabījaprajātānāṃ % bhavatyavanataṃ śiraḥ // KDarp_1.56 //",
    "GK22ksdarpau:114": " raṭati kaṭukāṭopaṃ kopādakāraṇavairavān $ spṛśati na dayāṃ dainyāpanne vijātitayā śaṭhaḥ &",
    "GK22ksdarpau:115": " kṣaṇarasikatālolaḥ sevāśritānavamanyate % guṇiṣu kurute garvodgārānakharvagalaḥ khalaḥ iti duḥsahamākarṇya $ gardabhīvacanaṃ dvijaḥ &",
    "GK22ksdarpau:116": " sarvaprāṇisvanābhijñaḥ % saṃmohābhihato 'patat // KDarp_1.58 //",
    "GK22ksdarpau:117": " sa labdhasaṃjñaḥ sucirān $ meruśṛṅgādiva cyutaḥ &",
    "GK22ksdarpau:118": " tatyāja sahasā darpaṃ % naṣṭākhilakulonnatiḥ // KDarp_1.59 //",
    "GK22ksdarpau:119": " saṃmūrcchito viṣeṇeva $ sa gatvā māturantikam &",
    "GK22ksdarpau:120": " yathāśrutaṃ nivedyāsyai % sarvaṃ papraccha tāṃ rahaḥ // KDarp_1.60 //",
    "GK22ksdarpau:121": " tanutyāgapravṛttena $ pṛṣṭā sā tena śāpitā &",
    "GK22ksdarpau:122": " adhomukhī tamavadad % vailakṣyalulitākṣaraiḥ // KDarp_1.61 //",
    "GK22ksdarpau:123": " lajjākaramasatkarma $ kathaṃ tatkathayāmi te &",
    "GK22ksdarpau:124": " saṃsārādapi sāścaryaṃ % gahanaṃ strīviceṣṭitam // KDarp_1.62 //",
    "GK22ksdarpau:125": " api kuñjarakarṇāgrād $ api pippalapallavāt &",
    "GK22ksdarpau:126": " api vidyudvilasitād % vilolaṃ lalanāmanaḥ // KDarp_1.63 //",
    "GK22ksdarpau:127": " na bādhyante guṇaiḥ patyur $ na lakṣyante parīkṣakaiḥ &",
    "GK22ksdarpau:128": " na dhanena nivāryante % śīlatyāgodyatāḥ striyaḥ // KDarp_1.64 //",
    "GK22ksdarpau:129": " dhanayauvanasaṃjāta- $ darpakāluṣyaviplavāḥ &",
    "GK22ksdarpau:130": " kenonnataparibhraṣṭā % vāryante nimnagāḥ striyaḥ // KDarp_1.65 //",
    "GK22ksdarpau:131": " dehapradāḥ prāṇaharā narāṇāṃ $ bhīrusvabhāvāḥ praviśanti vahnim &",
    "GK22ksdarpau:132": " krūrāḥ paraṃ pallavapeśalāṅgyo % mugdhā vidagdhānapi vañcayanti //",
    "GK22ksdarpau:133": " ahaṃ pura rajaḥsnātā $ kāle kusumulāñchane &",
    "GK22ksdarpau:134": " ekākinī puṣpavane % yauvanonmādinī sthitā // KDarp_1.67 //",
    "GK22ksdarpau:135": " vratadīkṣāpare patyau $ serṣyeva vinatānanā &",
    "GK22ksdarpau:136": " unnatastanavinyasta- % hastā ciramacintayam // KDarp_1.68 //",
    "GK22ksdarpau:137": " etāḥ śvasanasotkampāḥ $ sajṛmbhāḥ ṣaṭpadasvanaiḥ &",
    "GK22ksdarpau:138": " sotkaṇṭhamiva gāyanti % latāḥ puṣparajakhalāḥ // KDarp_1.69 //",
    "GK22ksdarpau:139": " udbhinnayauvanākrāntā $ priyabhogaviyoginī &",
    "GK22ksdarpau:140": " vrataśeṣajuṣaḥ patyur % doṣeṇaivāsmi niṣphalā // KDarp_1.70 //",
    "GK22ksdarpau:141": " iti cintākṣaṇe tasmiṃl $ lagnābhimukhadarpaṇaḥ &",
    "GK22ksdarpau:142": " nāpitaḥ parihāsākhyaḥ % śīlaśatrurivāyayau // KDarp_1.71 //",
    "GK22ksdarpau:143": " sa māmekākinīṃ dṛṣṭvā $ naṣṭasaṃvṛttikātarām &",
    "GK22ksdarpau:144": " pasparśotkampinīṃ pāda- % nakhagrahaṇalīlayā // KDarp_1.72 //",
    "GK22ksdarpau:145": " tatrāhaṃ vṛttakartavyā $ nīcasaṃgamalajjayā &",
    "GK22ksdarpau:146": " adhomukhī cyutaṃ śīlaṃ % vīkṣamāṇeva mūrcchitā // KDarp_1.73 //",
    "GK22ksdarpau:147": " avidūre carantī sā $ kharī sarvaṃ dadarśa tat &",
    "GK22ksdarpau:148": " gūḍhagarbhapradaṃ caitat % karma me kulapātakam // KDarp_1.74 //",
    "GK22ksdarpau:149": " āstāṃ kimanayā putra $ guptavṛttāntacarcayā &",
    "GK22ksdarpau:150": " saṃvṛttānyeva śobhante % śarīrāṇi kulāni ca // KDarp_1.75 //",
    "GK22ksdarpau:151": " iti māturvacaḥ śrutvā $ yātaḥ sa sahasāndhatām &",
    "GK22ksdarpau:152": " jātimānāvapatanān % nirjīvita ivābhavat // KDarp_1.76 //",
    "GK22ksdarpau:153": " atha gatvā nirāhāraḥ $ sa kailāsāṭṭāhāsinīm &",
    "GK22ksdarpau:154": " āśāṃ brāhmaṇyabaddhāśaś % cacāra suciraṃ tapaḥ // KDarp_1.77 //",
    "GK22ksdarpau:155": " tasyogratapasā tuṣṭaḥ $ svayameva śatakratuḥ &",
    "GK22ksdarpau:156": " brāhmaṇyaṃ yācamānasya % na dadau durlabhaṃ bhuvi // KDarp_1.78 //",
    "GK22ksdarpau:157": " punaḥ punaḥ sa tapasā $ saṃtāpitajagattrayaḥ &",
    "GK22ksdarpau:158": " sahasrākṣavarātprāpa % devatvaṃ na tu vipratām // KDarp_1.79 //",
    "GK22ksdarpau:159": " chandodevābhidhāno 'tha $ so 'bhavadbhuvi viśrutaḥ &",
    "GK22ksdarpau:160": " pratyabdamekadivase hy % arcanīyo mṛgīdṛśām // KDarp_1.80 //",
    "GK22ksdarpau:161": " saṃmohapātālaviśālasarpas $ tasmānna kāryaḥ kulajātidarpaḥ &",
    "GK22ksdarpau:162": " śamakṣamādānadayāśrayāṇāṃ % śīlaṃ viśālaṃ kulamāmananti // KDarp_1.81 //",
    "GK22ksdarpau:163": " mātā na yasyāstyavivekarāśiḥ $ punarbhavābdhirjanako na yasya &",
    "GK22ksdarpau:164": " yasya prasaktā dayitā na tṛṣṇā % sa eva loke kuśalī kulīnaḥ // KDarp_1.82",
    "GK22ksdarpau:165": " dvitīyo vicāraḥ dhanena darpaḥ kimayaṃ narāṇāṃ $ lakṣmīkaṭākṣāñcalacañcalena &",
    "GK22ksdarpau:166": " yatkaṃdharābaddhamapi prayāti % naikaṃ padaṃ kālagatasya paścāt //",
    "GK22ksdarpau:167": " surakṣitaṃ tiṣṭhati nirnimittam $ arakṣitaṃ tiṣṭhati daivayogāt &",
    "GK22ksdarpau:168": " sthitaṃ kadaryasya ca copayuktam % unmattanṛttopamameva vittam //",
    "GK22ksdarpau:169": " karmoktinarmanirmāṇaiḥ $ prātaḥ prātaḥ pradhāvatām &",
    "GK22ksdarpau:170": " dhanaṃ dhanaṃ pralapatāṃ % nidhanaṃ vismṛtaṃ nṛṇām // KDarp_2.3 //",
    "GK22ksdarpau:171": " vicchāyayornirvyayayoḥ $ kaṣṭakliṣṭakalatrayoḥ &",
    "GK22ksdarpau:172": " viśeṣaḥ kleśadoṣasya % kaḥ kadaryadaridrayoḥ // KDarp_2.4 //",
    "GK22ksdarpau:173": " ye dhanādānasaṃnaddhā $ nekṣante nidhanāvadhim &",
    "GK22ksdarpau:174": " nindanto lubdhatāṃ teṣām % ante 'nye bhuñjate dhanam // KDarp_2.5 //",
    "GK22ksdarpau:175": " uktaṃ parasyāmiṣatām $ anuktaṃ yātyadṛśyatām &",
    "GK22ksdarpau:176": " hṛdaye śalyatāṃ dhatte % nidhane dhanināṃ dhanam // KDarp_2.6 //",
    "GK22ksdarpau:177": " dhanena jīviteneva $ kaṇṭhasthena nirīkṣate &",
    "GK22ksdarpau:178": " paryante 'pyaprakāśena % bandhūnāṃ mukhamāturaḥ // KDarp_2.7 //",
    "GK22ksdarpau:179": " yadarjitaṃ parikleśair $ arjitaṃ yanna bhujyate &",
    "GK22ksdarpau:180": " vibhajyate yadante 'nyaḥ % kasyacinmāstu taddhanam // KDarp_2.8 //",
    "GK22ksdarpau:181": " vidyā vivādāya dhanaṃ madāya $ prajñāprakarṣaḥ paravañcanāya &",
    "GK22ksdarpau:182": " atyunnatirlokaparābhavāya % yeṣāṃ prakāśastimiraṃ hi teṣām // KDarp_2.9 //",
    "GK22ksdarpau:183": " aśāntāntastṛṣṇā dhanalavaṇavārivyatikarair $ gatacchāyaḥ kāyaściravirasarūkṣāśanatayā &",
    "GK22ksdarpau:184": " anidrā mando 'gnirnṛpasalilacaurānalabhayāt % kadaryāṇāṃ kaṣṭaṃ sphuṭamadhanakaṣṭādapi param // KDarp_2.10 //",
    "GK22ksdarpau:185": " śrāvastyāṃ sārthavāho 'bhūd $ arthanātha ivāparaḥ &",
    "GK22ksdarpau:186": " nando nāma nirānandaḥ % kīrtanenārthināmapi // KDarp_2.11 //",
    "GK22ksdarpau:187": " sa kadaryaḥ sadā sarva- $ janasyodvegaduḥsahaḥ &",
    "GK22ksdarpau:188": " mūrdhaśāyī nidhānānāṃ % kālavyāla ivābhavat // KDarp_2.12 //",
    "GK22ksdarpau:189": " kṛtvā samastaṃ divasaṃ dhanānāṃ $ nidhānakumbhīgaṇanāvidhānam &",
    "GK22ksdarpau:190": " sa lājapeyāpalamānaśīlam % aśnāti rātrāvudaraṃ saśūlam (?) // KDarp_2.13",
    "GK22ksdarpau:191": " nirvyañjanaṃ nirlavaṇaṃ vinaṣṭam $ amṛṣṭapākaṃ viniviṣṭakaṣṭam &",
    "GK22ksdarpau:192": " adṛṣṭahāsaṃ vyayasaṃnirodhāt % tasyābhavadveśma saśokamūkam // KDarp_2.14",
    "GK22ksdarpau:193": " vicchāyaṃ niḥsukhānandaṃ $ nirdīpaṃ jalavarjitam &",
    "GK22ksdarpau:194": " tasya kaṣṭaṃ kadaryasya % paralokamabhūdgṛham // KDarp_2.15 //",
    "GK22ksdarpau:195": " sa bhaktasaṃcaye nityam $ abhaktaḥ saṃtatāmayaiḥ &",
    "GK22ksdarpau:196": " suvarṇavānvivarṇo 'bhūt % saṃpūrṇaścintayā kṛśaḥ // KDarp_2.16 //",
    "GK22ksdarpau:197": " puṇyaprāpyā matirnāma $ dhanarddhiriva rūpiṇī &",
    "GK22ksdarpau:198": " bhāryābhūttadayogyasya % tasya daivaviparyayāt // KDarp_2.17 //",
    "GK22ksdarpau:199": " sadā pracchādya sā bhartuś $ cakārātithisatkriyām &",
    "GK22ksdarpau:200": " tena vyayavivādeṣu % śoṣitā kalahāgninā // KDarp_2.18 //",
    "GK22ksdarpau:201": " tasyāṃ tasyābhavatsūnuḥ $ saguṇaścandanābhidhaḥ &",
    "GK22ksdarpau:202": " pitrā lobhāndhakāreṇa % nītaḥ padma ivānyatām // KDarp_2.19 //",
    "GK22ksdarpau:203": " kadācitsvagṛhadvāri $ dṛṣṭvā labdhānnamarthinam &",
    "GK22ksdarpau:204": " cakāra kalahaṃ nandaḥ % patnyā śoṇitapātanam // KDarp_2.20 //",
    "GK22ksdarpau:205": " so 'vadatkopadaṣṭauṣṭhaḥ $ śvasanbhāryāmadhomukhīm &",
    "GK22ksdarpau:206": " tatsparsapāpaṃ stanayoḥ % kṣālayantīmivāśrubhiḥ // KDarp_2.21 //",
    "GK22ksdarpau:207": " mama dāsyati ko bhikṣāṃ $ tvatpāṇikṣīṇasaṃpadaḥ &",
    "GK22ksdarpau:208": " dāridryajananī yasya % sthitā tvaṃ durbhagā gṛhe // KDarp_2.22 //",
    "GK22ksdarpau:209": " striyo yatra pragalbhante $ bharturācchādya kartṛtām &",
    "GK22ksdarpau:210": " gṛhaṃ bhavatyavaśyaṃ tad- % āspadaṃ paramāpadām // KDarp_2.23 //",
    "GK22ksdarpau:211": " gṛhamekaṃ gṛhasthasya $ gṛhāṇāṃ śatamarthinaḥ &",
    "GK22ksdarpau:212": " bhāryābharjitavittasya % naṣṭā gṛhapatergatiḥ // KDarp_2.24 //",
    "GK22ksdarpau:213": " tṛptidaṃ darśanenāpi $ jantorjīvitajīvitam &",
    "GK22ksdarpau:214": " draviṇaṃ yena rakṣanti % svakāyaṃ bhakṣayanti te // KDarp_2.25 //",
    "GK22ksdarpau:215": " jīvannapyakriyo niḥsvaḥ $ śavo 'pyarthena sakriyaḥ &",
    "GK22ksdarpau:216": " dāridryaṃ maraṇaṃ loke % dhanamāyuḥ śarīriṇām // KDarp_2.26 //",
    "GK22ksdarpau:217": " etadevārthasāmarthyaṃ $ pratyakṣeṇopalakṣyate &",
    "GK22ksdarpau:218": " yatskandhabandhe jīvadbhiḥ % śavaḥ śibikayohyate // KDarp_2.27 //",
    "GK22ksdarpau:219": " prayacchasi kimarthibhyas $ tvamannaṃ kleśasaṃcitam &",
    "GK22ksdarpau:220": " dīyate yatkila prāptyai % tatprāptaṃ kiṃ na rakṣyate // KDarp_2.28 //",
    "GK22ksdarpau:221": " putradārādisaṃbandhaḥ $ puṃsāṃ dhananibandhanaḥ &",
    "GK22ksdarpau:222": " kṣīṇātputrāḥ palāyante % dārā gacchanti cānyataḥ // KDarp_2.29 //",
    "GK22ksdarpau:223": " paṇḍitāḥ kavayaḥ śūrāḥ $ kalāvantastapasvinaḥ &",
    "GK22ksdarpau:224": " vaidyasyeva savittasya % vīkṣante mukhamāturāḥ // KDarp_2.30 //",
    "GK22ksdarpau:225": " iti tasya vacaḥ śrutvā $ kṛpaṇasyārthaniṣkṛpam &",
    "GK22ksdarpau:226": " sā tamūce samucitaṃ % sattvasyābhijanasya ca // KDarp_2.31 //",
    "GK22ksdarpau:227": " santaḥ kurvanti yatnena $ dharmasyārthe dhanārjanam &",
    "GK22ksdarpau:228": " dharmācāravinīnānāṃ % draviṇaṃ malasaṃcayaḥ // KDarp_2.32 //",
    "GK22ksdarpau:229": " yatkarotyaruciṃ kleśaṃ $ tṛṣṇaṃ mohaṃ prajāgaram &",
    "GK22ksdarpau:230": " na taddhanaṃ kadaryāṇāṃ % hṛdayavyādhireva tat // KDarp_2.33 //",
    "GK22ksdarpau:231": " vardhate yo dhanavyādhiḥ $ sukhabhogaviyogakṛt &",
    "GK22ksdarpau:232": " tasyāśu śamanaṃ pathaṃ % rājavaidyacikitsayā // KDarp_2.34 //",
    "GK22ksdarpau:233": " lobhānnābhūdgṛhe yasya $ kadācitkaścidutsavaḥ &",
    "GK22ksdarpau:234": " nṛtyanti paṭahaistasya % nidhane dhanabhāginaḥ // KDarp_2.35 //",
    "GK22ksdarpau:235": " kaṇācāmatuṣāṅgārān $ yatnena parirakṣasi &",
    "GK22ksdarpau:236": " mūṣakāpahṛtaṃ koṣe % ratnarāśiṃ na paśyasi // KDarp_2.36 //",
    "GK22ksdarpau:237": " dhanena darpaḥ ko nāma $ yatkṣaṇena vinaśyati &",
    "GK22ksdarpau:238": " rakṣyamāṇaṃ vyayenaiva % bhakṣyamāṇamupaplavaiḥ // KDarp_2.37 //",
    "GK22ksdarpau:239": " vicāryamāṇastattvena $ daivādhīnatayā nṛṇām &",
    "GK22ksdarpau:240": " na kasyāṃcidavasthāyāṃ % dhanalobhaḥ praśasyate // KDarp_2.38 //",
    "GK22ksdarpau:241": " kalau kāle khale mitre $ putre durvyasanānvite &",
    "GK22ksdarpau:242": " taskareṣu pravṛddheṣu % lubdhe rājñi dhanena kim // KDarp_2.39 //",
    "GK22ksdarpau:243": " ṛṇikaiḥ kalahairnityam $ acchinnaguṇanāgateḥ &",
    "GK22ksdarpau:244": " dānadviṣo 'napatyasya % mandāgneśca dhanena kim // KDarp_2.40 //",
    "GK22ksdarpau:245": " sahasāsāditārthasya $ rājadrohādipātakaiḥ &",
    "GK22ksdarpau:246": " bhayādavyayaśīlasya % śalyeneva dhanena kim // KDarp_2.41 //",
    "GK22ksdarpau:247": " ghorapratigrahagrāma- $ grastodagraguṇaujasaḥ &",
    "GK22ksdarpau:248": " tadvibhāgānabhijñasya % dhūrtāptasya dhanena kim // KDarp_2.42 //",
    "GK22ksdarpau:249": " rātrisevāvasannasya $ śītavātātapasthiteḥ &",
    "GK22ksdarpau:250": " prabhudṛṣṭiprahṛṣṭasya % kaṣṭārhasya dhanena kim // KDarp_2.43 //",
    "GK22ksdarpau:251": " prabhūtalābhalobhena $ prayuktārthasya sarvataḥ &",
    "GK22ksdarpau:252": " bhūrjadṛṣṭena tuṣṭasya % naṣṭabuddherdhanena kim // KDarp_2.44 //",
    "GK22ksdarpau:253": " malaśīlasya vaṇija- $ sthūtkṛtasya jugupsayā &",
    "GK22ksdarpau:254": " laśunasyāśuceḥ pāka- % gandheneva dhanena kim // KDarp_2.45 //",
    "GK22ksdarpau:255": " kāṅkṣitenāpyalabdhena $ bhogārhe navayauvane &",
    "GK22ksdarpau:256": " jarājīrṇaśarīrasya % bhāreṇeva dhanena kim // KDarp_2.46 //",
    "GK22ksdarpau:257": " pravrajyātyaktagehasya $ janagauravapūjayā &",
    "GK22ksdarpau:258": " dhanasaṃghaṭitārthasya % bandheneva dhanena kim // KDarp_2.47 //",
    "GK22ksdarpau:259": " śiśoraṅkuśaśūnyasya $ pātitasyāpathe viṭaiḥ &",
    "GK22ksdarpau:260": " kṣaṇakṣayopayogena % svapneneva dhanena kim // KDarp_2.48 //",
    "GK22ksdarpau:261": " bhāryayā svairacāriṇyā $ grāmasthasya niyoginaḥ &",
    "GK22ksdarpau:262": " prasabhaṃ bhujyamānena % pāpāptena dhanena kim // KDarp_2.49 //",
    "GK22ksdarpau:263": " śiṣyasaṃpāditāśeṣa- $ bhogavastrādisaṃpadaḥ &",
    "GK22ksdarpau:264": " gurordambhena siddhasya % saṃcitena dhanena kim // KDarp_2.50 //",
    "GK22ksdarpau:265": " rājakoṣaniyuktasya $ cauryacihnena kevalam &",
    "GK22ksdarpau:266": " vyayena śaṅkanīyasya % vadheneva dhanena kim // KDarp_2.51 //",
    "GK22ksdarpau:267": " ajñātabhāvicaurādi- $ doṣairnityavināśinā &",
    "GK22ksdarpau:268": " hāsyaikahetunā loke % gaṇakasya dhanena kim // KDarp_2.52 //",
    "GK22ksdarpau:269": " piṭakasyeva pūrṇasya $ pīḍanīyasya bhūbhujā &",
    "GK22ksdarpau:270": " niṣpākaśākabhojyasya % grāmīṇasya dhanena kim // KDarp_2.53 //",
    "GK22ksdarpau:271": " kalamākrāntaviśvasya $ maṣīkṛṣṇasya bhoginaḥ &",
    "GK22ksdarpau:272": " āsannabandhanasyānte % divirasya dhanena kim // KDarp_2.54 //",
    "GK22ksdarpau:273": " gṛhiṇīvigrahograsya $ muhustṛṇa upekṣayā (?) &",
    "GK22ksdarpau:274": " kopopavāsaniḥśvāsa- % saṃtaptasya dhanena ki // KDarp_2.55 //",
    "GK22ksdarpau:275": " malinasya kuvastrasya $ svalpāśanaparasya ca &",
    "GK22ksdarpau:276": " dāridryādhikakaṣṭasya % kadaryasya dhanena kim // KDarp_2.56 //",
    "GK22ksdarpau:277": " nirdhanāḥ sukhino dṛṣṭāḥ $ sadhanāścātiduḥkhitāḥ &",
    "GK22ksdarpau:278": " sukhaduḥkhodaye jāntor % daivādhīne dhanena kim // KDarp_2.57 //",
    "GK22ksdarpau:279": " samāneṣu vyatīteṣu $ svajane śūnyacetasaḥ &",
    "GK22ksdarpau:280": " virasāsārasaṃsāra- % viraktasya dhanena kim // KDarp_2.58 //",
    "GK22ksdarpau:281": " yathāvāptopayuktārtha- $ niścintasya vipaścitaḥ &",
    "GK22ksdarpau:282": " atyalpaparituṣṭasya % saṃtuṣṭasya dhanena kim // KDarp_2.59 //",
    "GK22ksdarpau:283": " bālastṛṇe ca kanake ca samānadṛṣṭir $ iṣṭaṃ na vetti",
    "GK22ksdarpau:284": " viṣayeṣvaviśeṣabuddhiḥ &",
    "GK22ksdarpau:285": " vittena koṣaparipoṣasahena tasmin % kāle vivekavikalo vada kiṃ karoti //",
    "GK22ksdarpau:286": " prāṇādhikasya suhṛdastaruṇījanasya $ putrasya vā guṇanidheḥ sahasā viyoge &",
    "GK22ksdarpau:287": " śokena śocati yadā vivaśaḥ śarīrī % ratnācalairapi tadā vada kiṃ karoti //",
    "GK22ksdarpau:288": " nārthaṃ śṛṇoti na punaḥ sthitimīhate vā $ sparśaṃ na vetti na rasaṃ na",
    "GK22ksdarpau:289": " tathādhivāsam &",
    "GK22ksdarpau:290": " vṛddhaḥ prayāti pavanena yadā jaḍatvaṃ % bhogairdhanena ca tadā vada kiṃ karoti // KDarp_2.62",
    "GK22ksdarpau:291": " rogārditaḥ spṛśati naiva dṛśāpi bhojyaṃ $ tīvravyathaḥ spṛhayate maraṇāya",
    "GK22ksdarpau:292": " jantuḥ &",
    "GK22ksdarpau:293": " sarvauṣadheṣu viphaleṣu yadā virauti % dhānyairdhanena ca tadā vada kiṃ karoti // KDarp_2.63",
    "GK22ksdarpau:294": " nidrācchedasakhedabāndhavajanaḥ sodvegavaidyojjhitaḥ $",
    "GK22ksdarpau:295": " pākakvāthakadarthitaḥ parijanaistandrībhayātkṣobhitaḥ &",
    "GK22ksdarpau:296": " bhagnasvāsthyamanorathaḥ priyatamāvaṣṭabdhapādadvayaḥ % paryante vapuṣaḥ karoti puruṣaḥ kiṃ śalyatulyairdhanaiḥ // KDarp_2.64 //",
    "GK22ksdarpau:297": " alaṃkṛtaḥ kāñcanakoṭimūlyair $ mahārharatnairgajavājivāhaiḥ &",
    "GK22ksdarpau:298": " nimeṣamātraṃ labhate na jīvaṃ % kālena kāle śikhayā gṛhītaḥ // KDarp_2.65",
    "GK22ksdarpau:299": " niścetanaḥ kāṣṭhasamānakāyas $ tyaktaḥ kṣaṇātputrakalatramitraiḥ &",
    "GK22ksdarpau:300": " bhubhāśubhaprāktanakarmabhāgī % yatnāptaratnairvada kiṃ karoti //",
    "GK22ksdarpau:301": " tasmātprabhūtavibhavodbhavavibhrameṇa $ bhūtābhibhūta iva mā bhava sābhimānaḥ &",
    "GK22ksdarpau:302": " etāḥ śriyaḥ prabalalobhaghanāndhakāra- % vidyullatāparicitāḥ sahasaiva yānti // KDarp_2.67",
    "GK22ksdarpau:303": " naṣṭe lajjitavittanāthavibhave sāmrājyabhoge purā $ śrūyante nalarāmapāṇḍutanayāḥ kaṣṭaṃ praviṣṭā vanam &",
    "GK22ksdarpau:304": " śakraḥ śrīvirahe viveśa nalinīnālāntaralaṃ hriyā % kasyāsthā vividhāvadhānavidhinā niḥsaṃnidhāne dhane // KDarp_2.68 //",
    "GK22ksdarpau:305": " ityukto 'pyasakṛtpatnyā $ svalobhānna cacāla saḥ &",
    "GK22ksdarpau:306": " svabhāvaḥ sarvabhūtānāṃ % sahajaḥ kena vāryate // KDarp_2.69 //",
    "GK22ksdarpau:307": " tataḥ sa kāle lobhena $ bhiṣagbhaiṣajyavarjitaḥ &",
    "GK22ksdarpau:308": " koṣe nidhānakumbheṣu % līnapṛṣṭo vyapadyata // KDarp_2.70 //",
    "GK22ksdarpau:309": " adattabhuktamutsṛjya $ dhanaṃ sucirarakṣitam &",
    "GK22ksdarpau:310": " mūṣakā iva gacchanti % kadaryāḥ svakṣaye kṣayam // KDarp_2.71 //",
    "GK22ksdarpau:311": " tasya yātasya nirayaṃ $ nināya nṛpatirdhanam &",
    "GK22ksdarpau:312": " paryante rājagāminyo % lubdhānāṃ dhanasaṃpadaḥ // KDarp_2.72 //",
    "GK22ksdarpau:313": " tatsūnoścandanasyātha $ śeṣārthenāpi bhūyasā &",
    "GK22ksdarpau:314": " babhūva bhūrisaṃbhāra- % bhogavyayamahotsavaḥ // KDarp_2.73 //",
    "GK22ksdarpau:315": " mā kaścinnāma nandasya $ mandāgneriha bhāṣatām &",
    "GK22ksdarpau:316": " bhogabhaṅgabhayeneti % prātastatrābavījjanaḥ // KDarp_2.74 //",
    "GK22ksdarpau:317": " dhigdhigdhanaṃ kunidhanaṃ $ nandasyevātmabādhanam &",
    "GK22ksdarpau:318": " dīyatāṃ bhujyatāṃ sarvam % ityūcuḥ puravāsinaḥ // KDarp_2.75 //",
    "GK22ksdarpau:319": " tataḥ kāle mate bāhya- $ koṣṭhadvārāntavāsinī &",
    "GK22ksdarpau:320": " vṛddhāndhā suṣuve putraṃ % caṇḍālī khaṇḍikābhidhā // KDarp_2.76 //",
    "GK22ksdarpau:321": " andhaḥ kubjaḥ kṛśaḥ khañjaḥ $ kuṣṭhī sthūlagalagrahaḥ &",
    "GK22ksdarpau:322": " samūha iva duḥkhānāṃ % sa tasyāstanayo 'bhavat // KDarp_2.77 //",
    "GK22ksdarpau:323": " tadapuṇyaiḥ parikṣīṇe $ mātuḥ kṣīre sa niścalaḥ &",
    "GK22ksdarpau:324": " kṛpayā bāndhavastrībhiḥ % śunīkṣīreṇa vardhitaḥ // KDarp_2.78 //",
    "GK22ksdarpau:325": " etadeva viruddhānāṃ $ vaicitryaṃ pūrvakarmāṇām &",
    "GK22ksdarpau:326": " kṛcchrāvasannā jīvantiṃ % vipadyante yadīśvarāḥ // KDarp_2.79 //",
    "GK22ksdarpau:327": " vraṇaiḥ sa pūtikalila- $ klāmyatkṛmikulairvṛtaḥ &",
    "GK22ksdarpau:328": " pakvaṇe kuṇapākāras % tasthau klinnatṛṇāstare // KDarp_2.80 //",
    "GK22ksdarpau:329": " tasminnapyativātsalyāt $ putrāsthāṃ jananī sthirām &",
    "GK22ksdarpau:330": " babandha vāsanālīnaḥ % snehamoho hi duḥsahaḥ // KDarp_2.81 //",
    "GK22ksdarpau:331": " sa vardhamānaḥ śanakaiḥ $ smaśānāṅgāradhūsaraḥ &",
    "GK22ksdarpau:332": " pakvaṇograpiśācānām % apyudvegakaro 'bhavat // KDarp_2.82 //",
    "GK22ksdarpau:333": " yaṣṭīniṣaṇṇagamanaḥ $ kuṣṭakledajugupsitaḥ &",
    "GK22ksdarpau:334": " sa jagāma pathā yena % prayayau tena nāparaḥ // KDarp_2.83 //",
    "GK22ksdarpau:335": " atrāntare candanasya $ pituḥ śrāddhadine mahān &",
    "GK22ksdarpau:336": " babhūvārthisamūhānna- % dāne kalakalasvanaḥ // KDarp_2.84 //",
    "GK22ksdarpau:337": " tataḥ karparamādāya $ sa caṇḍālaśiśuḥ śanaiḥ &",
    "GK22ksdarpau:338": " ācāmayācakaḥ kṛcchrād % dvārāgrabhuvamāyayau // KDarp_2.85 //",
    "GK22ksdarpau:339": " taṃ dṛṣṭvā candanaḥ saudhād $ viprāṇāṃ mārgadūṣaṇam &",
    "GK22ksdarpau:340": " nivāryatāmayaṃ prāptas % tūrṇamityavadatkrudhā // KDarp_2.86 //",
    "GK22ksdarpau:341": " prabhubhrūbhaṅgabhītena $ laguḍenāhatastataḥ &",
    "GK22ksdarpau:342": " dvārapālena sāvartaḥ % sa kapota ivābhavat // KDarp_2.87 //",
    "GK22ksdarpau:343": " sa nirbhinnalalāṭāsthi- $ prakṣaratkṣatajokṣitaḥ &",
    "GK22ksdarpau:344": " kṣaṇaṃ saṃmūrcchitaḥ prāpa % kleśabhogāya jīvitam // KDarp_2.88 //",
    "GK22ksdarpau:345": " adūravartinī śrutvā $ caṇḍālī tadyathāravam &",
    "GK22ksdarpau:346": " upasṛtya śuśocārtā % spṛśantī tasya śoṇitam // KDarp_2.89 //",
    "GK22ksdarpau:347": " kena niṣkaruṇenedaṃ $ darśitaṃ bata pauruṣam &",
    "GK22ksdarpau:348": " praklinnakāyavikale % yenāsminsubhaṭāyitam // KDarp_2.90 //",
    "GK22ksdarpau:349": " kāyāpāpamayīṃ duḥkha- $ daśāṃ dṛṣṭvāsya duḥsahām &",
    "GK22ksdarpau:350": " vairāgyāvasare kena % krauryamevaṃvidhaṃ kṛtam // KDarp_2.91 //",
    "GK22ksdarpau:351": " ārtimevaṃvidhāmasya $ hṛdayakledinīmimām &",
    "GK22ksdarpau:352": " vilokya kuryātkaḥ pāpaṃ % pāpaṃ hi padamāpadām // KDarp_2.92 //",
    "GK22ksdarpau:353": " yadyanena mahatpāpaṃ $ na kṛtaṃ pūrvajanmani &",
    "GK22ksdarpau:354": " taducyatāṃ sphuratkaṣṭā % dṛṣṭā kasyedṛśī daśā // KDarp_2.93 //",
    "GK22ksdarpau:355": " ye dṛśyante vipatkleśa- $ viśeṣaviṣamavyathāḥ &",
    "GK22ksdarpau:356": " ta eva guravaḥ pāpa- % vāpasya (?) karaṇe nṛṇām // KDarp_2.94 //",
    "GK22ksdarpau:357": " karuṇārheṣu śūrāṇām $ upakāriṣu vairiṇām &",
    "GK22ksdarpau:358": " vañcakānāmapāpeṣu % pāpasaṃkhyāṃ karoti kaḥ // KDarp_2.95 //",
    "GK22ksdarpau:359": " tāraṃ rodiṣi kiṃ putra $ sahasvāghātajāṃ rujam &",
    "GK22ksdarpau:360": " aśarmakarmanirmāṇaṃ % marmacchedi śarīriṇām // KDarp_2.96 //",
    "GK22ksdarpau:361": " iti tasyāṃ pralāpinyāṃ $ prekṣavāpte jane jinaḥ &",
    "GK22ksdarpau:362": " anāthabandhuḥ karuṇā- % sindhustenāyayau pathā // KDarp_2.97 //",
    "GK22ksdarpau:363": " bhavabhramāsaktapariśramāṇāṃ $ rāgādidoṣairupatāpitānām &",
    "GK22ksdarpau:364": " āśvāsanenāmṛtasodareṇa % limpanniva dyāṃ dyuticandanena // KDarp_2.98 //",
    "GK22ksdarpau:365": " dṛṣṭvā tamāpadgatamugraroga- $ bhagnaṃ nimagnaṃ vyasane vivignam &",
    "GK22ksdarpau:366": " vyalambatārdraḥ karuṇārasena % tattāpaśāntyai bhagavāñjinendraḥ //",
    "GK22ksdarpau:367": " tatsaṃnidhānena muhūrtamātraṃ $ sa nirvyathaḥ svāsthyamivāsasāda &",
    "GK22ksdarpau:368": " nihanti pāpaṃ kuśalaṃ prasūte % saṃdarśanaṃ sattvahitāśayānām //",
    "GK22ksdarpau:369": " jñātvātha candanaḥ prāptaṃ $ bhagavantaṃ tathāgatam &",
    "GK22ksdarpau:370": " vikasatkusumasmeraṃ % pūjāmādāya niryayau // KDarp_2.101 //",
    "GK22ksdarpau:371": " bhagavānapi sāścarya- $ prabhāvādudgataṃ bhuvaḥ &",
    "GK22ksdarpau:372": " haimaṃ kamalamāruhya % tasthau paryaṅkalīlayā // KDarp_2.102 //",
    "GK22ksdarpau:373": " praṇataṃ caraṇālīnaṃ $ pūjāvyagrakaraṃ puraḥ &",
    "GK22ksdarpau:374": " babhāṣe bhagavānprīto % bhikṣusaṃsadi candanam // KDarp_2.103 //",
    "GK22ksdarpau:375": " kimayaṃ yācamāno 'pi $ varākastāḍitaḥ krudhā &",
    "GK22ksdarpau:376": " kṛtaṃ na kṛpaṇe kasmāt % karuṇākomalaṃ manaḥ // KDarp_2.104 //",
    "GK22ksdarpau:377": " dayārdrāḥ sarvasattveṣu $ bhavanti vimalāśayāḥ &",
    "GK22ksdarpau:378": " evaṃvidhānāṃ duḥkhānāṃ % kāraṇaṃ kaluṣaṃ manaḥ // KDarp_2.105 //",
    "GK22ksdarpau:379": " kṛtakrūrāpakāreṣu $ vidveṣaparuṣeṣvapi &",
    "GK22ksdarpau:380": " bhavanti santaḥ kleśoṣma- % śoṣiteṣu na karkaśāḥ // KDarp_2.106 //",
    "GK22ksdarpau:381": " kliṣṭaḥ kaṣṭaṃ kadaryo 'yaṃ $ lobhenāparajanmani &",
    "GK22ksdarpau:382": " apradānodyatenādya % kāyakleśena pīḍitaḥ // KDarp_2.107 //",
    "GK22ksdarpau:383": " eṣa nandastava pitā $ pūrṇārthamalasaṃcayāt &",
    "GK22ksdarpau:384": " āvṛtaḥ pāparogeṇa % caṇḍālatvamupāgataḥ // KDarp_2.108 //",
    "GK22ksdarpau:385": " janmāntare 'pyato 'nyasmin $ rogayogānmumūrṣaṇā &",
    "GK22ksdarpau:386": " suvarṇaṃ dattametena % tenāyaṃ sadhano 'bhavat // KDarp_2.109 //",
    "GK22ksdarpau:387": " antyakleśadaśāyāṃ yan $ mumūrṣuḥ saṃprayacchati &",
    "GK22ksdarpau:388": " taccābhogyaṃ bhavatyasya % lobhādanyeṣu janmasu (?) // KDarp_2.110 //",
    "GK22ksdarpau:389": " datta na vittaṃ karuṇānimittaṃ $ lobhapravṛttaṃ kṛtameva cittam &",
    "GK22ksdarpau:390": " yaiḥ saṃcayosāharasaiḥ pranṛttaṃ % śocanti te pātakamātmavṛttam //",
    "GK22ksdarpau:391": " ityuktvā bhagavānpuṇyāṃ $ vidadhe dharmadeśanām &",
    "GK22ksdarpau:392": " yayā kleśaprahāṇārham % arhattvaṃ prāpa candanaḥ // KDarp_2.112 //",
    "GK22ksdarpau:393": " tasmānna darpaḥ puruṣeṇa kāryaḥ $ pravardhamānena dhanodayena &",
    "GK22ksdarpau:394": " adānabhogopahataṃ hi vittaṃ % puṃsāṃ paratreha ca durnimittam //",
    "GK22ksdarpau:395": " tṛtīyo vicāraḥ saṃsāradoṣapraśamaikahetuḥ $ karoti vidyā yadi darpamoham &",
    "GK22ksdarpau:396": " tadandakārāya bhavatyavaśyaṃ % sābhre nabhasyaṃśumatoṃśumālā // KDarp_3.1",
    "GK22ksdarpau:397": " śikṣābhyāsena suvyaktaṃ $ paṭhantyapi vihaṃgamāḥ &",
    "GK22ksdarpau:398": " ka eṣa vidyayā darpaḥ % kaṣṭaprāptaikadeśayā // KDarp_3.2 //",
    "GK22ksdarpau:399": " sā vidyā yā madaṃ hanti $ sā śrīryārthiṣu varṣati &",
    "GK22ksdarpau:400": " dharmānusāriṇī yā ca % sā buddhirabhidhīyate // KDarp_3.3 //",
    "GK22ksdarpau:401": " yo vidyāgururāyāti $ laghutāṃ śīlaviplavāt &",
    "GK22ksdarpau:402": " tasmai paṇḍitamūrkhāya % viparītātmane namaḥ // KDarp_3.4 //",
    "GK22ksdarpau:403": " vidyāṃ prāpya kṛtaṃ yena $ vidveṣakaluṣaṃ manaḥ &",
    "GK22ksdarpau:404": " tenātmā hanta mūrkheṇa % snātvā pāṃsūtkarairvṛtaḥ // KDarp_3.5 //",
    "GK22ksdarpau:405": " vidyā śrīriva lobhena $ dveṣeṇāyāti nindyatām &",
    "GK22ksdarpau:406": " bhāti namratayaivaiṣā % lajjayeva kulāṅganā // KDarp_3.6 //",
    "GK22ksdarpau:407": " spṛhaṇīyā satāṃ tāvad $ vidyā saṃtoṣaśālinī &",
    "GK22ksdarpau:408": " yāvanna pārthivāsthāna- % paṇyasthāne prasāritā // KDarp_3.7 //",
    "GK22ksdarpau:409": " sadguṇāḥ śucayastāvad $ yāvadvādena śodhakaiḥ &",
    "GK22ksdarpau:410": " prakṣālya na parīkṣyante % khalairbhūpālasaṃsadi // KDarp_3.8 //",
    "GK22ksdarpau:411": " aśmāpyahṛdayo yasya $ guṇasāraṃ parīkṣate &",
    "GK22ksdarpau:412": " ucitaiva suvarṇasya % tasyāgnipatane ruciḥ // KDarp_3.9 //",
    "GK22ksdarpau:413": " kavibhirnṛpasevāsu $ citrālaṃkārahāriṇī &",
    "GK22ksdarpau:414": " vāṇī veśyeva lobhena % paropakaraṇīkṛtā // KDarp_3.10 //",
    "GK22ksdarpau:415": " vādibhiḥ kalahodarka- $ tarkasaṃparkakarkaśā &",
    "GK22ksdarpau:416": " vāṇī krakacadhāreva % dharmamūle nipātitā // KDarp_3.11 //",
    "GK22ksdarpau:417": " sādhutejovadhāyaiva $ tārkikaiḥ karkaśīkṛtā &",
    "GK22ksdarpau:418": " vāṇī vivādibhiḥ krūraiḥ % saunikairiva kartarī // KDarp_3.12 //",
    "GK22ksdarpau:419": " śīlaṃ naiva bibharti kīrtivimale dhatte na dharme dhiyaṃ $ mātsaryeṇa manīṣiṇāṃ pratanute pāruṣyadoṣaṃ girā &",
    "GK22ksdarpau:420": " tarkoktyā paralokakarma nayati prāyeṇa saṃdigdhatāṃ %",
    "GK22ksdarpau:421": " yastasyāphalaśāstrapāṭanapaṭormūḍhasya kiṃ vidyayā // KDarp_3.13 //",
    "GK22ksdarpau:422": " ye saṃsatsu vivādinaḥ parayaśaḥśalyena śūlākulāḥ $ kurvanti svaguṇastavena guṇināṃ yatnādguṇācchādanam",
    "GK22ksdarpau:423": " teṣāṃ roṣakaṣāyitodaradṛśāṃ dveṣoṣṇaniḥśvāsināṃ % dīptā ratnaśikheva kṛṣṇaphaṇināṃ vidyā janodvegabhūḥ // KDarp_3.14 //",
    "GK22ksdarpau:424": " śocyatāṃ yātyaśīlena $ vidveṣeṇāpavitratām &",
    "GK22ksdarpau:425": " darpaśāpahatā vidyā % naśyatyeva sahāyuṣā // KDarp_3.15 //",
    "GK22ksdarpau:426": " tapovane munivarau $ mānyau munimanīṣiṇām &",
    "GK22ksdarpau:427": " purā raibhyabharadvājau % suhṛdau cakratuḥ sthitim // KDarp_3.16 //",
    "GK22ksdarpau:428": " putrāvabhūtāṃ raibhyasya $ vidyāvimaladarpaṇau &",
    "GK22ksdarpau:429": " spṛhaṇīyau guṇajñānāṃ % sarvāvasuparāvasū // KDarp_3.17 //",
    "GK22ksdarpau:430": " bharadvājasya putro 'bhūd $ yavakrītābhidhaḥ sutāḥ &",
    "GK22ksdarpau:431": " bhavantavidyāḥ prāyeṇa % pitṛpraṇayalālitāḥ // KDarp_3.18 //",
    "GK22ksdarpau:432": " sa yuvā raibhyatanayau $ sarvatra śrutiviśrutau &",
    "GK22ksdarpau:433": " paśyannātmani sāsūyaḥ % paścāttāpākulo 'bhavat // KDarp_3.19 //",
    "GK22ksdarpau:434": " sa gatvā jāhnavītīraṃ $ nirāhārakṛśaściram &",
    "GK22ksdarpau:435": " cacāra niścalatanus % tīvraṃ vidyāptaye tapaḥ // KDarp_3.20 //",
    "GK22ksdarpau:436": " taṃ tapastāpitātmānaṃ $ svayametya śatakratuḥ &",
    "GK22ksdarpau:437": " uvāca mithyānirbandhaḥ % ko 'yaṃ te muniputraka // KDarp_3.21 //",
    "GK22ksdarpau:438": " anadhītā gurumukhāt $ kathaṃ vidyādhigamyate &",
    "GK22ksdarpau:439": " anabhyāsena pāṇḍityaṃ % nabhaḥkusumaśekharaḥ // KDarp_3.22 //",
    "GK22ksdarpau:440": " adhunā vidyayā kiṃ te $ vidyārhaṃ śaiśavaṃ gatam &",
    "GK22ksdarpau:441": " yatphalaṃ kila vidyāyās % tasminnavahito bhava // KDarp_3.23 //",
    "GK22ksdarpau:442": " śīlaṃ parahitāsaktir $ anutsekaḥ kṣamā dhṛtiḥ &",
    "GK22ksdarpau:443": " alobhaśceti vidyāyāḥ % paripākojjvalaṃ phalam // KDarp_3.24 //",
    "GK22ksdarpau:444": " vivekarahitā vidyā $ dveṣaroṣoṣmaśoṣitā &",
    "GK22ksdarpau:445": " darpāśaninipātena % hatā vallīva niṣphalā // KDarp_3.25 //",
    "GK22ksdarpau:446": " etadarthaṃ śrute buddhiṃ $ karoti dveṣadūṣitaḥ &",
    "GK22ksdarpau:447": " yadvivādaiḥ kariṣyāmi % mānamlāniṃ manīṣiṇām // KDarp_3.26 //",
    "GK22ksdarpau:448": " tyaktvā praśamasaṃtoṣau $ vidyāyāḥ prathamaṃ phalam &",
    "GK22ksdarpau:449": " nānāviparyayapathair % gacchantyarthaphalārthinaḥ // KDarp_3.27 //",
    "GK22ksdarpau:450": " upakārāya yā puṃsāṃ $ na parasya na cātmanaḥ &",
    "GK22ksdarpau:451": " patrasaṃcayasaṃbhāraiḥ % kiṃ tayā bhāravidyayā // KDarp_3.28 //",
    "GK22ksdarpau:452": " anyāyaḥ prauḍhavādena $ nīyate nyāyatāṃ yayā &",
    "GK22ksdarpau:453": " nyāyaścānyāyatāṃ lobhāt % kiṃ tayā kṣadravidyayā // KDarp_3.29 //",
    "GK22ksdarpau:454": " svajihvāstutibhirnityaṃ $ patnīvodghāṭitāṃśukā &",
    "GK22ksdarpau:455": " kriyate yā sabhāmadhye % kiṃ tayā dhṛṣṭavidyayā // KDarp_3.30 //",
    "GK22ksdarpau:456": " anuṣṭhānena rahitā $ pāṭhamātreṇa kevalam &",
    "GK22ksdarpau:457": " rañjayatyeva yā lokaṃ % kiṃ tayā śukavidyayā // KDarp_3.31 //",
    "GK22ksdarpau:458": " gopyate yā śrutajñasya $ mūrkhasyāgre prakāśyate &",
    "GK22ksdarpau:459": " na dīyate ca śiṣyebhyaḥ % kiṃ tayā śaṭhavidyayā // KDarp_3.32 //",
    "GK22ksdarpau:460": " parotkarṣaṃ samācchādya $ vikrayāya prasāryate &",
    "GK22ksdarpau:461": " yā muhurdhanināmagre % kiṃ tayā paṇyavidyayā // KDarp_3.33 //",
    "GK22ksdarpau:462": " na tīryate yayā ghoraḥ $ saṃsāramakarākaraḥ &",
    "GK22ksdarpau:463": " nityaṃ cittānubandhinyā % kiṃ tayā mohavidyayā // KDarp_3.34 //",
    "GK22ksdarpau:464": " nityābhyāsaprayāsena $ jīvitaṃ kṣīyate yayā &",
    "GK22ksdarpau:465": " trivargasyoparodhena % kiṃ tayā kaṣṭavidyayā // KDarp_3.35 //",
    "GK22ksdarpau:466": " na vivekocitāṃ buddhiṃ $ na vairāgyamayaṃ manaḥ &",
    "GK22ksdarpau:467": " saṃpādayati yā puṃsāṃ % kiṃ tayā jaḍavidyayā // KDarp_3.36 //",
    "GK22ksdarpau:468": " śaucāśaucavivādena $ tyaktā (?) śrotriyatā yayā &",
    "GK22ksdarpau:469": " mithyābhimānayoginyā % kiṃ tayā dambhavidyayā // KDarp_3.37 //",
    "GK22ksdarpau:470": " paramātsaryaśalyena $ vyathā saṃjāyate yayā &",
    "GK22ksdarpau:471": " sukhanidrāpahāriṇyā % kiṃ tayā śūlavidyayā // KDarp_3.38 //",
    "GK22ksdarpau:472": " parasūktāpahāreṇa $ svasṛbhāṣitavādinā &",
    "GK22ksdarpau:473": " utkarṣaḥ khyāpyate yasyāḥ % kiṃ tayā cauravidyayā // KDarp_3.39 //",
    "GK22ksdarpau:474": " anabhyāsahatotsāhā $ pareṇa paribhūyate &",
    "GK22ksdarpau:475": " yā lajjājananī jāḍyāt % kiṃ tayā mandavidyayā // KDarp_3.40 //",
    "GK22ksdarpau:476": " lobhaḥ prabhūtavittasya $ rāgaḥ pravrajitasya ca &",
    "GK22ksdarpau:477": " na yayā śāntimāyāti % kiṃ tayālīkavidyayā // KDarp_3.41 //",
    "GK22ksdarpau:478": " yayā bhūpatimāśritya $ pareṣāṃ guṇanindakaḥ &",
    "GK22ksdarpau:479": " dānamānonnatiṃ hanti % kiṃ tayā doṣavidyayā // KDarp_3.42 //",
    "GK22ksdarpau:480": " gṛhe dhārādhiruḍhāpi $ sabhāyāṃ na pravartate &",
    "GK22ksdarpau:481": " pratibhābhaṅgasaṅgādyā % kiṃ tayā mūkavidyayā // KDarp_3.43 //",
    "GK22ksdarpau:482": " caṇḍaṃ piṇḍārthināṃ dveṣa- $ piśunānāṃ śunāmiva &",
    "GK22ksdarpau:483": " yayā saṃjāyate yuddhaṃ % kiṃ tayā vadhavidyayā // KDarp_3.44 //",
    "GK22ksdarpau:484": " vismṛtā yāvaliptasya $ kaṇṭhe kṛtagatāgatā &",
    "GK22ksdarpau:485": " jīvavṛttiriva kṣīṇā % kiṃ tayā mṛtavidyayā // KDarp_3.45 //",
    "GK22ksdarpau:486": " rasāyanī jarājīrṇaś $ cirarogī yayā bhiṣak &",
    "GK22ksdarpau:487": " dhātuvādī daridraśca % kiṃ tayā hāsyavidyayā // KDarp_3.46 //",
    "GK22ksdarpau:488": " yayā mugdhamṛgāḥ kūṭaiḥ $ pīḍyante tīvramārgaṇaiḥ &",
    "GK22ksdarpau:489": " āśāpāśāvalambinyā % kiṃ tayā lubdhavidyayā // KDarp_3.47 //",
    "GK22ksdarpau:490": " paropatāpaḥ kriyate $ vaśyādikuhakairyayā &",
    "GK22ksdarpau:491": " yantratantrānusāriṇyā % kiṃ tayā vyājavidyayā // KDarp_3.48 //",
    "GK22ksdarpau:492": " gururgarvātkavirdveṣād $ yatirbhogaparigrahāt &",
    "GK22ksdarpau:493": " nṛpaḥ pāpāddvijaḥ krodhāt % sā vidyā vāryate yayā // KDarp_3.49 //",
    "GK22ksdarpau:494": " vidyāguṇāste viduṣāṃ $ ye vivekanibandhanam &",
    "GK22ksdarpau:495": " svalpaśilpakalātulyāḥ % śeṣā jīvitahetavaḥ // KDarp_3.50 //",
    "GK22ksdarpau:496": " vīṇeva śrotrahīnasya $ lolākṣīva vicakṣuṣaḥ &",
    "GK22ksdarpau:497": " vyasoḥ kusumamāleva % vidyā stabdhasya niṣphalā // KDarp_3.51 //",
    "GK22ksdarpau:498": " dveṣadarpahatā vidyā $ kāmakrodhahatā matiḥ &",
    "GK22ksdarpau:499": " lobhamohahatā vṛttir % yeṣāṃ teṣāṃ kimāyuṣā // KDarp_3.52 //",
    "GK22ksdarpau:500": " dūre vyākaraṇaṃ kuruṣva viṣamaṃ dhātukṣayakṣobhitaṃ $ mīmāṃsā virasā na",
    "GK22ksdarpau:501": " śoṣayati kiṃ tarkairalaṃ karkaśaiḥ &",
    "GK22ksdarpau:502": " na kṣībaḥ patati smarabhramakaraiḥ kiṃ navyakāvyāsavais %",
    "GK22ksdarpau:503": " tasmānnityahitāya śāntamanasāṃ vairāgyamārogyadam // KDarp_3.53 //",
    "GK22ksdarpau:504": " ityuktaḥ surarājena $ niścayānna cacāla saḥ &",
    "GK22ksdarpau:505": " abhimānagṛhītānāṃ % durnivāro hi durgrahaḥ // KDarp_3.54 //",
    "GK22ksdarpau:506": " atha vṛddhadvijo bhūtvā $ sikatāmuṣṭibhiḥ śanaiḥ &",
    "GK22ksdarpau:507": " śakraḥ pracakrame kartuṃ % gaṅgāyāṃ setubandhanam // KDarp_3.55 //",
    "GK22ksdarpau:508": " taṃ dṛṣṭvā niṣphalakleśa- $ viphalodyoganiścalam &",
    "GK22ksdarpau:509": " munisūnuḥ kṛpāviṣṭaḥ % papracchābhyetya sasmitaḥ // KDarp_3.56 //",
    "GK22ksdarpau:510": " brahmanka eṣa nirbandhas $ tava vandhyasamudyame &",
    "GK22ksdarpau:511": " niṣphalaṃ vipulāyāsaṃ % na prājñāḥ karma kurvate // KDarp_3.57 //",
    "GK22ksdarpau:512": " asminkuṭilakallola- $ dolāvikṣobhite 'mbhasi &",
    "GK22ksdarpau:513": " hāsyahetuḥ kathaṃ setuḥ % sikatāmuṣṭibhirbhavet // KDarp_3.58 //",
    "GK22ksdarpau:514": " ityukte muniputreṇa $ brāhmaṇastamabhāṣata &",
    "GK22ksdarpau:515": " aho paropadeśeṣu % sarvo bhavati paṇḍitaḥ // KDarp_3.59 //",
    "GK22ksdarpau:516": " anadhītāṃ balādvidyāṃ $ tapasā prāptumicchasi &",
    "GK22ksdarpau:517": " yathā tvaṃ niṣphalārambhas % tathāhamaparo jaḍaḥ // KDarp_3.60 //",
    "GK22ksdarpau:518": " etaddvijavacaḥ śrutvā $ yathārthaṃ sthagitottaraḥ &",
    "GK22ksdarpau:519": " tathāpi dṛḍhasaṃkalpaḥ % svakṛtyānna cacāla saḥ // KDarp_3.61 //",
    "GK22ksdarpau:520": " athāsya tīvratapasā $ śakraḥ prādādvaraṃ varam &",
    "GK22ksdarpau:521": " sarvavidyānidhiryena % sahasaiva babhūva saḥ // KDarp_3.62 //",
    "GK22ksdarpau:522": " prāptavidyaḥ sa sotsāhas $ tūrṇaṃ gatvā svamāśramam &",
    "GK22ksdarpau:523": " nijāṃ tapaḥphalāvāpti- % kathāṃ pitre nyavedayat // KDarp_3.63 //",
    "GK22ksdarpau:524": " taṃ madākrāntamaśrānta- $ vṛttasaṃskṛtavādinam &",
    "GK22ksdarpau:525": " bharadvājaḥ pramode 'pi % svedākula ivāvadat // KDarp_3.64 //",
    "GK22ksdarpau:526": " putra prāptā tvayā vidyā $ tapastāpātkimucyate &",
    "GK22ksdarpau:527": " kiṃ tvāgāmibhayādetan % na yuktaṃ pratibhāti me // KDarp_3.65 //",
    "GK22ksdarpau:528": " itaḥ samīpe raibhyasya $ kopanasya tapovanam &",
    "GK22ksdarpau:529": " vidyāmadāndhau tatputrāv- % arvāvasuparāvasū // KDarp_3.66 //",
    "GK22ksdarpau:530": " tāvaśrāntaśrutonmādau $ tvaṃ cābhinavapaṇḍitaḥ &",
    "GK22ksdarpau:531": " tatsaṃgame dveṣamayaḥ % sadā saṃnihitaḥ kaliḥ // KDarp_3.67 //",
    "GK22ksdarpau:532": " grīvāstambhabhṛtaḥ paronnatikathāmātre śiraḥśūlinaḥ $",
    "GK22ksdarpau:533": " sodvegabhramaṇapralāpavipulakṣobhābhibhūtasthiteḥ &",
    "GK22ksdarpau:534": " antardveṣaviṣapraveśaviṣamakrodhoṣṇaniḥśvāsinaḥ % kaṣṭā nūtanapaṇḍitasya vikṛtirbhīmajvarārambhabhūḥ tava tatra prayātasya $ yuktāyuktavivādinaḥ &",
    "GK22ksdarpau:535": " bhaviṣyati muneḥ śāpād % avaśyaṃ madanigrahaḥ // KDarp_3.69 //",
    "GK22ksdarpau:536": " śuktikārajatajñāna- $ nīlapītādidarśanaiḥ &",
    "GK22ksdarpau:537": " unmādaṃ janayatyeva % vidyādarpapiśācikā // KDarp_3.70 //",
    "GK22ksdarpau:538": " eṣa vidyopadeśena $ vināśaḥ prārthitastvayā &",
    "GK22ksdarpau:539": " raibhyāśramo na gantavyaḥ % kartavyaṃ yadi madvacaḥ // KDarp_3.71 //",
    "GK22ksdarpau:540": " ityukto 'pyasakṛtpitrā $ sa gatvā raibhyaputrayoḥ &",
    "GK22ksdarpau:541": " vyadhādvivādanirvedaiḥ % sadā vidyāmadakṣitim // KDarp_3.72 //",
    "GK22ksdarpau:542": " taṃ darpamattaṃ sākopa- $ bhīmabhrūbhaṅgadurmukhau &",
    "GK22ksdarpau:543": " tāvūcaturmanaḥsakta- % vidyāvidveṣaśūlinau // KDarp_3.73 //",
    "GK22ksdarpau:544": " kanīyānāvayoryasmād $ vayasā tvaṃ śrutena ca &",
    "GK22ksdarpau:545": " karoṣi vādairākṣepaṃ % tasmādāyuḥkṣayo 'stu te // KDarp_3.74 //",
    "GK22ksdarpau:546": " ityukto 'pi krudhā tābhyāṃ $ na darpādvirarāma saḥ &",
    "GK22ksdarpau:547": " na prasannaṃ na ca kruddhaṃ % gaṇayanti madoddhatāḥ // KDarp_3.75 //",
    "GK22ksdarpau:548": " atrāntare bhramadbhṛṅga- $ mālābhrūbhaṅgavibhramaḥ &",
    "GK22ksdarpau:549": " kālaḥ proṣitakāntānāṃ % puṣpakālaḥ samāyayau // KDarp_3.76 //",
    "GK22ksdarpau:550": " kṣiptapattrāḥ sumanasāṃ $ rajaḥkaluṣitekṣaṇāḥ &",
    "GK22ksdarpau:551": " sadveṣā iva vidvāṃsaś % cerurmalayamārutāḥ // KDarp_3.77 //",
    "GK22ksdarpau:552": " mādhuryalalitodāra- $ vāṇīvilasitairmuhuḥ &",
    "GK22ksdarpau:553": " kavīnāmiva saṃgharṣaḥ % kokilānāmajāyata // KDarp_3.78 //",
    "GK22ksdarpau:554": " raibhye prayāte putrābhyāṃ $ saha snātuṃ sarittaṭam &",
    "GK22ksdarpau:555": " bharadvājātmajo 'bhyetya % praviveśa tadāśramam // KDarp_3.79 //",
    "GK22ksdarpau:556": " tatra puṣpoccayavyagrāṃ $ dharmapatnīṃ purāvasoḥ &",
    "GK22ksdarpau:557": " so 'paśyatsuprabhāṃ nāma % rūpadarpāpahāṃ rateḥ // KDarp_3.80 //",
    "GK22ksdarpau:558": " uṭajāṅganasaktānāṃ $ hariṇīnāṃ vilokane &",
    "GK22ksdarpau:559": " vilāsadīkṣāṃ kurvāṇāṃ % taralāpāṅgamaṅgibhiḥ // KDarp_3.81 //",
    "GK22ksdarpau:560": " tāṃ dṛṣṭvā candravadanāṃ $ madanānandadevatām &",
    "GK22ksdarpau:561": " babhūvotkrāntamaryādaḥ % sahasaiva muneḥ sutaḥ // KDarp_3.82 //",
    "GK22ksdarpau:562": " sa brahmacārī kāmena $ navena taralīkṛtaḥ &",
    "GK22ksdarpau:563": " abhilāṣocitaṃ vaktum % anabhijño 'pyuvāca tām // KDarp_3.83 //",
    "GK22ksdarpau:564": " unmādanamidaṃ rūpam $ anurūpaṃ manobhuvaḥ &",
    "GK22ksdarpau:565": " samutsiktamivāsaktaṃ % karoti mama mānasam // KDarp_3.84 //",
    "GK22ksdarpau:566": " vidyāvinayamutsṛjya $ saṃtyajya guruyantraṇām &",
    "GK22ksdarpau:567": " tvayi pravṛttaṃ cittaṃ me % prāgjanmapremabandhanam // KDarp_3.85 //",
    "GK22ksdarpau:568": " jānāmi yatkṛtasyāsya $ vipāke karmaṇaḥ phalam &",
    "GK22ksdarpau:569": " tathāpyabhimataṃ dhartuṃ % na śaknomi karomi kim // KDarp_3.86 //",
    "GK22ksdarpau:570": " na śrutena na vittena $ na vṛttena na karmaṇā &",
    "GK22ksdarpau:571": " pravṛttaṃ śakyate roddhuṃ % manobhavapathe manaḥ // KDarp_3.87 //",
    "GK22ksdarpau:572": " ityuktvā tāṃ bhayodbhrānta- $ nayanāmāśramonmukhīm &",
    "GK22ksdarpau:573": " gantuṃ pravṛttāṃ so 'bhyetya % jagrāhāṃśukapallave // KDarp_3.88 //",
    "GK22ksdarpau:574": " kadalī kuñjareṇeva $ tarasā tena nirjane &",
    "GK22ksdarpau:575": " kṛṣyamāṇā tamavadat % sā niṣedhacalāṅguliḥ // KDarp_3.89 //",
    "GK22ksdarpau:576": " mā mā malinaya svacchaṃ $ śīlaṃ mama tathātmanaḥ &",
    "GK22ksdarpau:577": " vidyāyā niravadyāyāḥ % kimetaducitaṃ phalam // KDarp_3.90 //",
    "GK22ksdarpau:578": " śīlaśuklāṃśukāṃ tyaktvā $ lajjāṃ nijavadhūmiva &",
    "GK22ksdarpau:579": " gṛhṇāsi paranārīṇāṃ % pāṇinā paṭapallavam // KDarp_3.91 //",
    "GK22ksdarpau:580": " kimetadityanucitaṃ $ dṛṣṭvā nūnaṃ kamaṇḍaluḥ &",
    "GK22ksdarpau:581": " udgrīvaḥ kautukeneva % mukhaṃ tava nirīkṣate // KDarp_3.92 //",
    "GK22ksdarpau:582": " bibhrato 'ntargatarasāṃ $ kusumeṣuruciṃ navām &",
    "GK22ksdarpau:583": " jaṭāvalkalabhāraste % taroriva na śāntaye // KDarp_3.93 //",
    "GK22ksdarpau:584": " pāpasaṃkalpamātreṇa $ trapayādhomukhī tava &",
    "GK22ksdarpau:585": " patitā sparśabhītyeva % kampalolākṣamālikā // KDarp_3.94 //",
    "GK22ksdarpau:586": " āsanābje sarasvatyā $ japalolaradacchade &",
    "GK22ksdarpau:587": " durnayoktirna yukteyaṃ % mukhe tava manīṣiṇaḥ // KDarp_3.95 //",
    "GK22ksdarpau:588": " iyaṃ tapovanamahī $ vivekajananī katham &",
    "GK22ksdarpau:589": " janayatyabhilāṣaṃ te % jananīvājitātmanaḥ // KDarp_3.96 //",
    "GK22ksdarpau:590": " durmado (durdamo) yauvanabharas $ turaṅga iva hārakaḥ &",
    "GK22ksdarpau:591": " sarvathā śithilātmānam % avaṭe kṣipati kṣaṇāt // KDarp_3.97 //",
    "GK22ksdarpau:592": " dhigdhiyaṃ kiṃ vivekena $ dūre viśrāmyatu śrutam &",
    "GK22ksdarpau:593": " dhāryate yairna saṃsāra- % vikāraskhalitaṃ manaḥ // KDarp_3.98 //",
    "GK22ksdarpau:594": " kva vidyā viditāśeṣa- $ kāryākāryavimarśadhīḥ &",
    "GK22ksdarpau:595": " mūḍhatā kva ca duṣkarma- % mahāpāpakuṭumbinī // KDarp_3.99 //",
    "GK22ksdarpau:596": " ityucyamāno 'pi yadā $ na sa tatyāja durgraham &",
    "GK22ksdarpau:597": " śīlāpahārasaṃtrastā % sā tadā samacintayat // KDarp_3.100 //",
    "GK22ksdarpau:598": " kiṃ karomyajane labdhā $ vivaśāhaṃ pramādinā &",
    "GK22ksdarpau:599": " utsṛṣṭadharmanimayāḥ % kiṃ na kurvantyavāritāḥ // KDarp_3.101 //",
    "GK22ksdarpau:600": " ayaṃ smarāturastāvad $ vacasā na nivartate &",
    "GK22ksdarpau:601": " vañcyante sāntvavādena % kāmakrodhamadoddhatā // KDarp_3.102 //",
    "GK22ksdarpau:602": " iti dhyātvā tamavadat $ sā śanairmṛduvādinī &",
    "GK22ksdarpau:603": " gaccha tvaṃ svayameṣyāmi % niśi śūnyalatāgṛhe // KDarp_3.103 //",
    "GK22ksdarpau:604": " snātvā saputraḥ kāle 'smin $ nāyāti śvaśuro mama &",
    "GK22ksdarpau:605": " jvalajjvalanatulyasya % tasyāgre kiṃ kariṣyasi // KDarp_3.104 //",
    "GK22ksdarpau:606": " ityuktaḥ sa tayā prāyāt $ satyaṃ vijñāya tadvacaḥ &",
    "GK22ksdarpau:607": " duṣprāpamapi manyante % sulabhaṃ kāmamohitāḥ // KDarp_3.105 //",
    "GK22ksdarpau:608": " raibhyaṃ tataḥ samāyātam $ agnyāgārāgrataḥ sthitam &",
    "GK22ksdarpau:609": " snuṣā provāca kopāgni- % dhūmenevāśruvarṣiṇī // KDarp_3.106 //",
    "GK22ksdarpau:610": " bharadvājātmajastāta $ pāpastava suhṛtsutaḥ &",
    "GK22ksdarpau:611": " mamādya vijane śīla- % viplave 'bhyarthitāṃ gataḥ // KDarp_3.107 //",
    "GK22ksdarpau:612": " sa mayā durgrahagrastaḥ $ sameṣyāmīti vañcitaḥ &",
    "GK22ksdarpau:613": " vimucye nānyathā hastāt % tasya svastimatī satī // KDarp_3.108 //",
    "GK22ksdarpau:614": " etadākarṇya sahasā $ prajvalanmanyunā muniḥ &",
    "GK22ksdarpau:615": " babhūva durnimittolkā- % pātakrūre ivāṃśumān // KDarp_3.109 //",
    "GK22ksdarpau:616": " vidyāvatāṃ sphuratyantar- $ vivekaḥ svasthacetasām &",
    "GK22ksdarpau:617": " vikārakāle saṃmohaś % citte vidyā ca pustake // KDarp_3.110 //",
    "GK22ksdarpau:618": " sa niḥśvasannatha krodha- $ jvarārambhāruṇekṣaṇaḥ &",
    "GK22ksdarpau:619": " abhicārajapeneva % kampamānādharo 'bhyadhāt // KDarp_3.111 //",
    "GK22ksdarpau:620": " aho bata bharadvājaḥ $ putrasyādhyayane vyadhāt &",
    "GK22ksdarpau:621": " dharmopadeśaṃ yatnena % nagnīkartuṃ parāṅganaḥ // KDarp_3.112 //",
    "GK22ksdarpau:622": " ityuktvāmarṣasaṃrambhād $ aparaṃ vaktumakṣamaḥ &",
    "GK22ksdarpau:623": " sa praviśyāgnisadanaṃ % pratīkāraparo 'bhavat // KDarp_3.113 //",
    "GK22ksdarpau:624": " utpāṭya vikaṭāṭopa- $ kopaḥ prauḍhāgnipiṅgalam &",
    "GK22ksdarpau:625": " sa juhāva jaṭāṃ vahnau % krūrakrodhasaṭāmiva // KDarp_3.114 //",
    "GK22ksdarpau:626": " dvitīyāyāṃ hutāyāṃ ca $ śūlabhṛdghorarākṣasaḥ &",
    "GK22ksdarpau:627": " kṛtyāsakhaḥ samudbhūtaḥ % provāca praṇato munim // KDarp_3.115 //",
    "GK22ksdarpau:628": " kiṃ karomi mune kasya $ vināśāyāsmi nirmitaḥ &",
    "GK22ksdarpau:629": " trailokyamapi nirdagdhuṃ % saṃnaddho 'haṃ tvadājñayā // KDarp_3.116 //",
    "GK22ksdarpau:630": " iti bruvāṇaṃ taṃ raibhyaḥ $ krūrākāramabhāṣata &",
    "GK22ksdarpau:631": " bharadvājasutaṃ gaccha % kavalīkurvapaṇḍitam // KDarp_3.117 //",
    "GK22ksdarpau:632": " iti tena samādiṣṭaḥ $ sa vrajankampitāvaniḥ &",
    "GK22ksdarpau:633": " ardhaśaucaṃ munisutaṃ % dṛṣṭvā durātsamādravat // KDarp_3.118 //",
    "GK22ksdarpau:634": " tasminnabhidrute vegād $ dīptaśūle niśācare &",
    "GK22ksdarpau:635": " bhayabhagnagatiḥ prāpa % śaraṇaṃ na muneḥ sutaḥ // KDarp_3.119 //",
    "GK22ksdarpau:636": " palāyamānaḥ saṃprāptaḥ $ sa javātpiturāśramat &",
    "GK22ksdarpau:637": " agnyāgāraṃ viśanruddhaḥ % śūdreṇāśaucadūṣitaḥ // KDarp_3.120 //",
    "GK22ksdarpau:638": " dāsaspṛṣṭaḥ sa niḥśaucaḥ $ patitaḥ saṃbhramātkṣitau &",
    "GK22ksdarpau:639": " rakṣaḥ śūlahataḥ paścāt % sahasā bhasmasādabhūt // KDarp_3.121 //",
    "GK22ksdarpau:640": " atrāntare bharadvājaḥ $ praviśannijamāśramam &",
    "GK22ksdarpau:641": " vidhvastacchāyamālokya % sodvegaḥ samacintayat // KDarp_3.122 //",
    "GK22ksdarpau:642": " mama puṣpaphalādāna- $ pratyāvṛttasya vahnayaḥ &",
    "GK22ksdarpau:643": " sadottiṣṭhanti puratas % te 'dya kiṃ niścalā iva // KDarp_3.123 //",
    "GK22ksdarpau:644": " iti saṃcintya dṛṣṭvāgre $ bhasmabhītaṃ sutaṃ muniḥ &",
    "GK22ksdarpau:645": " śrutvā ca dāsakathitaṃ % vṛttāntaṃ nyapatadbhuvi // KDarp_3.124 //",
    "GK22ksdarpau:646": " sa labdhasaṃjñaḥ śanakair $ avadadbāṣpagadgadam &",
    "GK22ksdarpau:647": " raibhyo 'pi vidvānkālena % prāpnotu svasutādvadham // KDarp_3.125 //",
    "GK22ksdarpau:648": " hā putra rakṣitenāpi $ kṣaṇakṣayanipātinā &",
    "GK22ksdarpau:649": " na jīvāmi sadoṣeṇa % kāyeneva tvayā vinā // KDarp_3.126 //",
    "GK22ksdarpau:650": " ityuktvā putraśokena $ citāgnimaviśanmuniḥ &",
    "GK22ksdarpau:651": " mahatsvapi navotsekād % abhagnaprasarāḥ śucaḥ // KDarp_3.127 //",
    "GK22ksdarpau:652": " atha yāte śanaiḥ kāle $ bṛhadyumnasya bhūpateḥ &",
    "GK22ksdarpau:653": " yājakau jagmaturgeham % arvāvasuparāvasū // KDarp_3.128 //",
    "GK22ksdarpau:654": " pravṛtte vidhivattasya $ dīrghasattre pṛthuśriyaḥ &",
    "GK22ksdarpau:655": " dānamānodayaḥ ko 'pi % tayoryājakayorabhūt // KDarp_3.129 //",
    "GK22ksdarpau:656": " kadāciddinaparyanta- $ saṃdhyāyāṃ nijamāśramam &",
    "GK22ksdarpau:657": " parāvasuḥ samāgacchan % dṛṣṭvā pitaramagrataḥ // KDarp_3.130 //",
    "GK22ksdarpau:658": " kṛṣṇājinottarāsaṅgaṃ $ daṇḍena mṛgaśaṅkayā &",
    "GK22ksdarpau:659": " jaghāna śāpavivaśaḥ % sa tenābhūdvicetanaḥ // KDarp_3.131 //",
    "GK22ksdarpau:660": " janakaṃ hatamālokya $ brahmahatyābhayākulaḥ &",
    "GK22ksdarpau:661": " gatvā yajñabhuvaṃ bhrātre % sa tamarthaṃ nyavedayat // KDarp_3.132 //",
    "GK22ksdarpau:662": " arvāvasustamavadad $ bhrātaḥ kiṃ kriyate vidheḥ &",
    "GK22ksdarpau:663": " bhavanti yasya saṃkalpād % evaṃrūpā viparyayāḥ // KDarp_3.133 //",
    "GK22ksdarpau:664": " dharmārthī pāpamāpnoti $ śīlārthī śīlaviplavam &",
    "GK22ksdarpau:665": " vidhau vidhuratāṃ yāte % draviṇārthī daridratām // KDarp_3.134 //",
    "GK22ksdarpau:666": " brahmahatyāvrataṃ tīvraṃ $ bhavato 'rthe carāmyaham &",
    "GK22ksdarpau:667": " tvamasya kuru bhūbhartuḥ % saṃpūrṇāṃ yājanakriyām // KDarp_3.135 //",
    "GK22ksdarpau:668": " uktvetyarvāvasurbhrātuḥ $ pāpaśāntyai dhṛtavrataḥ &",
    "GK22ksdarpau:669": " cakāra sarvatīrtheṣu % tīvraniṣkṛtipāraṇam // KDarp_3.136 //",
    "GK22ksdarpau:670": " taṃ samāptavrataṃ prāptaṃ $ rājño yajñavasuṃdharām &",
    "GK22ksdarpau:671": " dūrātparāvasurjñātvā % pitṛghnaḥ samacintayat // KDarp_3.137 //",
    "GK22ksdarpau:672": " ayaṃ me dakṣiṇākāle $ bhāgahartā samāgataḥ &",
    "GK22ksdarpau:673": " madabhāgyaiściraṃ tīvra- % vratakliṣṭo 'pi jīvati // KDarp_3.138 //",
    "GK22ksdarpau:674": " iti saṃcintya so 'bhyetya $ provāca pṛthivīpatim &",
    "GK22ksdarpau:675": " lobhamātsaryayoraṅke % patitaḥ pātakecchayā // KDarp_3.139 //",
    "GK22ksdarpau:676": " rājanyajñamahīmeṣa $ kilbiṣī brahmahatyayā &",
    "GK22ksdarpau:677": " praviśatyavikalpena % madbhrātā vāryatāmitaḥ // KDarp_3.140 //",
    "GK22ksdarpau:678": " ityuktastena nṛpatiḥ $ kṛtaghnena viparyayāt &",
    "GK22ksdarpau:679": " tasya praveśamajñānān % niṣpāpasya nyavārayat // KDarp_3.141 //",
    "GK22ksdarpau:680": " andhā iva na paśyanti $ yogyāyogyaṃ hitāhitam &",
    "GK22ksdarpau:681": " pathā tenaiva gacchanti % nīyante yena pārthivāḥ // KDarp_3.142 //",
    "GK22ksdarpau:682": " mithyāpavādadānena $ naiva bhrātre cukopa saḥ &",
    "GK22ksdarpau:683": " nikāre kāraṇaṃ daivaṃ % manyante hi manīṣiṇaḥ // KDarp_3.143 //",
    "GK22ksdarpau:684": " tena tasyānṛśaṃsyena $ nirvikāratayā tayā &",
    "GK22ksdarpau:685": " tuṣṭāḥ kratusamāsīnās % tamūcustridivaukasaḥ // KDarp_3.144 //",
    "GK22ksdarpau:686": " praśamena tavānena $ prasannāste vayaṃ mune &",
    "GK22ksdarpau:687": " varārho 'pi varācāra % gṛhyatāṃ pravaro varaḥ // KDarp_3.145 //",
    "GK22ksdarpau:688": " ityuktaḥ sa suraiḥ prītyā $ tānuvāca kṛtāñjaliḥ &",
    "GK22ksdarpau:689": " yadi yuṣmadvarārho 'haṃ % dīyatāṃ yanmamepsitam // KDarp_3.146 //",
    "GK22ksdarpau:690": " matpitrā yo 'bhicāreṇa $ bharadvājātmajo hataḥ &",
    "GK22ksdarpau:691": " sa jīvatvasmṛtakrūra- % nikāraḥ sa ca tatpitā // KDarp_3.147 //",
    "GK22ksdarpau:692": " asmatpitā mṛgadhiyā $ yaḥ parāvasunā hataḥ &",
    "GK22ksdarpau:693": " so 'pi vismṛtatatkopaḥ % svasthaḥ prāpnotu jīvitam // KDarp_3.148 //",
    "GK22ksdarpau:694": " ityarthite vare tena $ tathetyākhyāyi taiḥ suraiḥ &",
    "GK22ksdarpau:695": " yavakrītabharadvāja- % raibhyāḥ prāpuḥ svajīvitam // KDarp_3.149 //",
    "GK22ksdarpau:696": " ityete munayo 'pi darpaviphale yāte śrute śocyatāṃ $ krodhāndhyena punaḥ pranaṣṭavimalāloke viveke cyute &",
    "GK22ksdarpau:697": " śīle rāgamahoṣmaṇā vigalite dveṣeṇa nāśaṃ gatāḥ % kasyānyasya dhanābhimānamalinā vidyā vidhatte guṇam // KDarp_3.150 //",
    "GK22ksdarpau:698": " cetaḥ śāntyai dveṣadarpojjhitena $ yatnaḥ kāryaḥ sarvathā paṇḍitena &",
    "GK22ksdarpau:699": " vidyādīpaḥ kāmakopākulākṣṇāṃ % darpāndhānāṃ niṣphalāloka eva //",
    "GK22ksdarpau:700": " alobhaḥ paramaṃ vittam $ ahiṃsā paramaṃ tapaḥ &",
    "GK22ksdarpau:701": " amāyā paramā vidyā % niravadyā manīṣiṇām // KDarp_3.152 //",
    "GK22ksdarpau:702": " śukrasya vidyā dhanadārthahartum $ āryāprapañcopacitasya śocyā &",
    "GK22ksdarpau:703": " kacasya vācaspatijanmano 'pi % vyājena vidyā viphalībabhūva // KDarp_3.153",
    "GK22ksdarpau:704": " spṛśati matiṃ nahi teṣāṃ dveṣaviṣaḥ kalisarpaḥ /*",
    "GK22ksdarpau:705": " yadi śamavimalamatīnāṃ svamanasi bhavati na darpaḥ // KDarp_3.154 //*",
    "GK22ksdarpau:706": " caturtho vicāraḥ padmopamānāṃ dinasundarāṇāṃ $ ko 'yaṃ nṛṇāmasthirarūpadarpaḥ &",
    "GK22ksdarpau:707": " rūpeṇa kāntiḥ kṣaṇikaiva yeṣāṃ % hāridrarāgeṇa yathāṃśukānām // KDarp_4.1",
    "GK22ksdarpau:708": " paryantarekhāṅgavibhāgahīna- $ citropamaṃ bālavapuḥ prakṛtyā &",
    "GK22ksdarpau:709": " tadyauvanenaiva vikāsameti % caitrotsaveneva śirīṣapuṣpam // KDarp_4.2 //",
    "GK22ksdarpau:710": " alomaśaṃ pūrṇaśaśāṅkaśobhaṃ $ mukhaṃ tu yūnāṃ katiciddināni &",
    "GK22ksdarpau:711": " jāte tataḥ śmaśruviśālajāle % śevālalīnābjatulāṃ bibharti // KDarp_4.3 //",
    "GK22ksdarpau:712": " dhūmena citraṃ tuhinena padmaṃ $ tamisrapakṣeṇa sudhāṃśubimbam &",
    "GK22ksdarpau:713": " śītaṃ nidāghena na bhāti toyaṃ % jarāvatāreṇa ca cārurūpam // KDarp_4.4 //",
    "GK22ksdarpau:714": " rūpaṃ kṣaṇasvīkṛtaraktamāṃsa- $ grāsaprasaktākṛtakāmadoṣā &",
    "GK22ksdarpau:715": " keśagraheṇaiva jarā janānāṃ % veśyeva vittaṃ kavalīkaroti // KDarp_4.5 //",
    "GK22ksdarpau:716": " pākakrameṇaiva vicitrakarmā $ pratikṣaṇaṃ dehabhṛtāmalakṣyaḥ &",
    "GK22ksdarpau:717": " karoti kālaḥ pariṇāmaśaktyā % rūpaṃ virūpaṃ caturapravāhaḥ // KDarp_4.6 //",
    "GK22ksdarpau:718": " na lakṣyate kālagatiḥ savega- $ cakrabhramabhrāntividhāyinīyam &",
    "GK22ksdarpau:719": " hyo yaḥ śiśuḥ sa sphuṭayauvano 'dya % prātarjarājīrṇatanuḥ sa eva //",
    "GK22ksdarpau:720": " puṃsāmavasthātritayatribhāge $ rūpapradaṃ yauvanameva nānyat &",
    "GK22ksdarpau:721": " tasminmadonmādagadāṅgabhaṅga- % vyaṅgyādidoṣopahate kva rūpam // KDarp_4.8",
    "GK22ksdarpau:722": " yadā naraḥ śocati duḥkhataptas $ tyaktāśanaḥ śokavivarṇavaktraḥ &",
    "GK22ksdarpau:723": " na snāti nottiṣṭhati naiva śete % tadā kva rūpaṃ kva ca yauvanaśrīḥ //",
    "GK22ksdarpau:724": " yadā sthitaḥ preta ivāsthiśeṣaḥ $ kārāgṛhe dhūsaritordhvakeśaḥ &",
    "GK22ksdarpau:725": " prakīrṇayūkāmalakālakāyas % tadā kva rūpasya gato 'bhimānaḥ // KDarp_4.10",
    "GK22ksdarpau:726": " yadā sadāṅgīkṛtadainyaduḥkha- $ sevāpravāsena vinaṣṭakāyaḥ &",
    "GK22ksdarpau:727": " nityapravāsabhramabhagnajānur % na rūpalabdhasya tadāsti rupam //",
    "GK22ksdarpau:728": " yadā prahārairdalitākhilāṅgaḥ $ khaṇḍoṣṭhanāsaḥ sphuṭitākṣidantaḥ &",
    "GK22ksdarpau:729": " yuvā piśācatvamivopayāti % tadāpi rūpaṃ vigatasvarūpam // KDarp_4.12 //",
    "GK22ksdarpau:730": " yadā na dhīmānariṣu pramāthī $ na vākpaṭuścitramanuṣyatulyaḥ &",
    "GK22ksdarpau:731": " tadā surūpādavicāraramyād % varaṃ virūpaḥ spṛhaṇīyarūpaḥ // KDarp_4.13 //",
    "GK22ksdarpau:732": " yadā daridraḥ paridhānahīnas $ trapānilīnaḥ kurute 'tiyāñcām &",
    "GK22ksdarpau:733": " kapolasaṃjātavalīvikāras % tadā surūpo 'pi paraṃ virūpaḥ // KDarp_4.14 //",
    "GK22ksdarpau:734": " vidvatsaṃsadi vādibhiḥ kavivarairbhāṣānabhijñaḥ paraṃ $ mūrkhaḥ śaṃkaravāhanastutipadairyaḥ saṃjñayā hasyate &",
    "GK22ksdarpau:735": " vikrītaḥ paradeśapaṇyasadane dhūrtairivānuttaraḥ %",
    "GK22ksdarpau:736": " puṃsaścitramayūracāruvapuṣaḥ kiṃ tasya rūpaśriyā // KDarp_4.15 //",
    "GK22ksdarpau:737": " kālaṃ muhūrtāṅgulimaṇḍalena $ dinatriyāmāñjalinā pibantam &",
    "GK22ksdarpau:738": " rūpaṃ vilokyaiva vapuśca keṣāṃ % bhaṅgena nāṅgānyalasībhavanti //",
    "GK22ksdarpau:739": " rūpaṃ vayaḥ śauryamanaṅgabhogaṃ $ prajñāprabhāvaṃ vibhavaṃ vapuśca &",
    "GK22ksdarpau:740": " aśnāti kālabhramaraḥ samantāt % puṃsāṃ ni kiṃjalkamivāmbujānām //",
    "GK22ksdarpau:741": " kadācitsaha gandharvaiḥ $ sabhāsthāne śacīpatim &",
    "GK22ksdarpau:742": " nṛttenāpsarasaḥ sarvā % gītena ca siṣevire // KDarp_4.18 //",
    "GK22ksdarpau:743": " tāsāṃ madhye babhau kāntā $ vṛttīnāmiva kaiśikī &",
    "GK22ksdarpau:744": " urvaśī svamukhe maitrīṃ % vadantīvendupadmayoḥ // KDarp_4.19 //",
    "GK22ksdarpau:745": " śakrasevāgatāstatra $ tāṃ dṛṣṭvendumukhīṃ surāḥ &",
    "GK22ksdarpau:746": " menire dhanyamātmānaṃ % śṛṅgārasyāṅgatāṃ gatam // KDarp_4.20 //",
    "GK22ksdarpau:747": " nṛtyantī sā babhau hāra- $ madhyaratneṣu bimbitā &",
    "GK22ksdarpau:748": " yugapatpraviśantīva % hṛdayāni divaukasām // KDarp_4.21 //",
    "GK22ksdarpau:749": " līnā devavimāneṣu $ haṃsāstadgatinirjitāḥ &",
    "GK22ksdarpau:750": " tatkaṭākṣajitaścakre % nidrāṃ candre mṛgaḥ kṣaṇam // KDarp_4.22 //",
    "GK22ksdarpau:751": " tasyāḥ serṣyāpsaronetra- $ māleva patitā babhau &",
    "GK22ksdarpau:752": " stanayoḥ śekharasrastā % nīlotpaladalāvalī // KDarp_4.23 //",
    "GK22ksdarpau:753": " utsāhoddhatavibhramabhramarakavyāvṛttahārāntara- $",
    "GK22ksdarpau:754": " truṭyatsūtravimuktamauktikabharaḥ saktaḥ stanotsaṅgayoḥ &",
    "GK22ksdarpau:755": " vaktrenducyutasaṃtatāmṛtakaṇākāraścakāra kṣaṇaṃ % tasyā nṛttarasaśramoditaghanasvedāmbubimbaśriyam tasyā nṛttavilokane pulakitaṃ dṛṣṭvā ratirmanmathaṃ $",
    "GK22ksdarpau:756": " niḥśvāsāñcitacārurūpa(?)rajasā cakre purastātpaṭam &",
    "GK22ksdarpau:757": " udvīkṣyākṣiparamparāmapi harestatrāvasannā śacī %",
    "GK22ksdarpau:758": " kopāndolitakelipadmamadhupairmadhye 'ndhakāraṃ vyadhāt // KDarp_4.25 //",
    "GK22ksdarpau:759": " vighnaṃ na cakrurnanu nṛttalīlāsaṃdarśane puṇyavatāṃ narāṇām /*",
    "GK22ksdarpau:760": " tatrorvaśīrūpavaśīkṛtānāṃ nimeṣaśūnyāni vilocanāni // KDarp_4.26 //*",
    "GK22ksdarpau:761": " devayoraśvinostatra $ rūpamādhuryadhuryayoḥ &",
    "GK22ksdarpau:762": " mithaḥ kathā samabhavat % tadguṇākṛṣṭacittayoḥ // KDarp_4.27 //",
    "GK22ksdarpau:763": " eko 'bravīdaho rūpam $ asyāstaralacakṣuṣaḥ &",
    "GK22ksdarpau:764": " nimīlanniyamā yena % munayo 'pyākulīkṛtāḥ // KDarp_4.28 //",
    "GK22ksdarpau:765": " asyāṃ saṃsadi kasyāsye $ patantyetāḥ sujanmanaḥ &",
    "GK22ksdarpau:766": " smarasaṃbhogasaṃvāda- % lajjākuṭilitā dṛśaḥ // KDarp_4.29 //",
    "GK22ksdarpau:767": " vṛttasaṃgamayoreva $ parasparavilokane &",
    "GK22ksdarpau:768": " nyāsaṃ śṛṅgārasarvasvam % anaṅgenārpitaṃ rahaḥ // KDarp_4.30 //",
    "GK22ksdarpau:769": " raṇotsṛṣṭatanoḥ kaṇṭhe $ sotkaṇṭhā bhujabandhanam &",
    "GK22ksdarpau:770": " kasyeyaṃ taralāpāṅgā % raṅgottīrṇā kariṣyati // KDarp_4.31 //",
    "GK22ksdarpau:771": " iti bruvāṇamaparaḥ $ sasmitastamabhāṣata &",
    "GK22ksdarpau:772": " aho nu vismṛtaḥ kiṃ te % bhūtalenduḥ purūravāḥ // KDarp_4.32 //",
    "GK22ksdarpau:773": " vikramābharaṇaṃ dikṣu $ lāvaṇyatilakaṃ bhuvaḥ &",
    "GK22ksdarpau:774": " urvaśībhogasubhagaṃ % yasyaitadgīyate yaśaḥ // KDarp_4.33 //",
    "GK22ksdarpau:775": " tena rūpaguṇotsāhair $ urvaśīyaṃ vaśīkṛtā &",
    "GK22ksdarpau:776": " puraḥ sthitāpi śakrasya % manasā tatra tiṣṭhati // KDarp_4.34 //",
    "GK22ksdarpau:777": " rūpasāmyena śītāṃśu- $ vaṃśe jātaḥ sa lajjate &",
    "GK22ksdarpau:778": " na karoti rateragre % tatkathāṃ matsarī smaraḥ // KDarp_4.35 //",
    "GK22ksdarpau:779": " na jāne bata hevākaḥ $ ko 'yaṃ kusumadhanvanaḥ &",
    "GK22ksdarpau:780": " naivārpayati yatpāṇau % tasyaiva śarapañcakam // KDarp_4.36 //",
    "GK22ksdarpau:781": " bhuvaḥ samastāmbudhimekhalāyā $ voḍhāramājānuvilambibāhum &",
    "GK22ksdarpau:782": " līlāguruṃ taṃ hṛdaye vahantī % tanvī kathaṃ nṛtyati naiva vidmaḥ //",
    "GK22ksdarpau:783": " draṣṭavyaḥ sa nṛpastāvad $ aprastāve 'pi yatnataḥ &",
    "GK22ksdarpau:784": " ko vetti tadvidhaṃ ratnaṃ % puṇyairāste kiyacciram // KDarp_4.38 //",
    "GK22ksdarpau:785": " iyuktvā tau kṛtakṣoṇī- $ patidarśananiścayau &",
    "GK22ksdarpau:786": " nṛtte nivṛtte jambhāriṃ % praṇamya yayaturbhuvam // KDarp_4.39 //",
    "GK22ksdarpau:787": " rājadhānīṃ samāsādya $ tau purūravasaḥ kṣaṇāt &",
    "GK22ksdarpau:788": " avāritau viviśatur % vetribhiḥ suragauravāt // KDarp_4.40 //",
    "GK22ksdarpau:789": " tau taṃ dadṛśatuḥ snāna- $ vihitābhyaṅgasaṃgamam &",
    "GK22ksdarpau:790": " pīyūṣanavanītena % lagnasnehamivoḍupam // KDarp_4.41 //",
    "GK22ksdarpau:791": " snātottāritakeyūra- $ mahārhamaṇikaṃkaṇam &",
    "GK22ksdarpau:792": " lāvaṇyābharaṇaṃ tasya % virarājorjitaṃ vapuḥ // KDarp_4.42 //",
    "GK22ksdarpau:793": " śūnyaśravaṇapāśasya $ tasya kaṇṭhaḥ samāyayau &",
    "GK22ksdarpau:794": " nirbhūṣaṇaniveśo 'pi % viśeṣaramaṇīytām // KDarp_4.43 //",
    "GK22ksdarpau:795": " vicārya tasyā maryādaṃ $ saundaryodāryamaśvinau &",
    "GK22ksdarpau:796": " praśaśaṃsaturāścarya- % nirmāṇātiśayaṃ vidheḥ // KDarp_4.44 //",
    "GK22ksdarpau:797": " sa tau kṛtāñjaliḥ prītyā $ kṛtāsanaparigrahau &",
    "GK22ksdarpau:798": " papraccha svacchahṛdayastv % arāgamanakāraṇam // KDarp_4.45 //",
    "GK22ksdarpau:799": " tāvūcatuḥ kṣitipate $ mahīkusumadhanvanaḥ &",
    "GK22ksdarpau:800": " trailokyābharaṇaṃ rūpaṃ % tavāvāṃ draṣṭumāgatau // KDarp_4.46 //",
    "GK22ksdarpau:801": " nisargeṇa jagatsarga- $ nirargalaguṇādarāt &",
    "GK22ksdarpau:802": " kautukālokasāreva % dṛṣṭvā sṛṣṭiḥ prajāpateḥ // KDarp_4.47 //",
    "GK22ksdarpau:803": " vilokitastvaṃ vasudhā- $ sudhāṃśuḥ pūrṇamaṇḍalaḥ &",
    "GK22ksdarpau:804": " rūpapīyūṣapānena % prāptā prītiḥ kimucyate // KDarp_4.48 //",
    "GK22ksdarpau:805": " ityuktaḥ praṇayāttābhyāṃ kiṃcitkusumitasmitaḥ /*",
    "GK22ksdarpau:806": " tāvūce nṛpatirmānyamānenābhyadhikāraḥ // KDarp_4.49 //*",
    "GK22ksdarpau:807": " bhavatsaṃdarśanenāham $ asmyanugrahabhājanam &",
    "GK22ksdarpau:808": " draṣṭavyā draṣṭumāyānti % puṇyapuṇyena kevalam // KDarp_4.50 //",
    "GK22ksdarpau:809": " tīrthāptiḥ sādhusaṃparkaḥ $ pūjyapūjāmahotsavaḥ &",
    "GK22ksdarpau:810": " asminvirasaniḥsāre % saṃsāre sārasaṃgrahaḥ // KDarp_4.51 //",
    "GK22ksdarpau:811": " snānābhyaktena na mayā $ yuvayorucitaḥ kṛtaḥ &",
    "GK22ksdarpau:812": " puṇyasāphalyaniḥśalya- % kalyāṇāyārcanādaraḥ // KDarp_4.52 //",
    "GK22ksdarpau:813": " agnyāgārāntare tāvan $ muhūrtaṃ kriyatāṃ sthitiḥ &",
    "GK22ksdarpau:814": " kṛtasnānaḥ sameṣyāmi % pūjāpraṇayapātratām // KDarp_4.53 //",
    "GK22ksdarpau:815": " iyuktau tena yayatus $ tau hutāśanamandiram &",
    "GK22ksdarpau:816": " snātaṃ vibhūṣitaṃ bhūpaṃ % drakṣyāva iti kautukāt // KDarp_4.54 //",
    "GK22ksdarpau:817": " atha rājā kṛtasnānaḥ $ sarvābharaṇabhūṣitaḥ &",
    "GK22ksdarpau:818": " purohitena sahitas % tatsamīpamupāyayau // KDarp_4.55 //",
    "GK22ksdarpau:819": " tau dṛṣṭvā pṛthivīpālaṃ $ tārahāraṃ kirīṭinam &",
    "GK22ksdarpau:820": " kṣaṇaṃ naivocatuḥ kiṃcid % viṣaṇṇau vinatānanau // KDarp_4.56 //",
    "GK22ksdarpau:821": " kṛtārcane narapatau $ tau papraccha purohitaḥ &",
    "GK22ksdarpau:822": " akasmādyuvayoḥ kasmād % aprasāda ivekṣyate // KDarp_4.57 //",
    "GK22ksdarpau:823": " vinayātikramo 'smākaṃ $ yātaḥ kacinna hetutām &",
    "GK22ksdarpau:824": " pṛṣṭau purohiteneti % tau śanaistamabhāṣatām // KDarp_4.58 //",
    "GK22ksdarpau:825": " āvayornāprasannatvaṃ $ na yuṣmākamatikramaḥ &",
    "GK22ksdarpau:826": " kiṃ tu kālagalatsarva- % bhāvālokanavismayaḥ // KDarp_4.59 //",
    "GK22ksdarpau:827": " adhunaiva narendro 'yaṃ $ dṛṣṭo 'bhyaṅge 'pi yādṛśaḥ &",
    "GK22ksdarpau:828": " kṣaṇapākena kālasya % dṛśyate naiva tādṛśaḥ // KDarp_4.60 //",
    "GK22ksdarpau:829": " dinendhanavane nityaṃ $ dahyamāne 'rkavahninā &",
    "GK22ksdarpau:830": " nīyate kāladhūmena % rūpacitramacitratām // KDarp_4.61 //",
    "GK22ksdarpau:831": " niścitya sarvabhāvānāṃ $ nityametāmanityatām &",
    "GK22ksdarpau:832": " rūpe 'bhimānaṃ kaḥ kuryāt % svapnacitrapaṭopame // KDarp_4.62 //",
    "GK22ksdarpau:833": " jarājīrṇāni rūpāṇi $ rogārtāni vapūṃṣi ca &",
    "GK22ksdarpau:834": " āyūṃṣi kālalīḍhāni % dṛṣṭvā kasya bhavenmadaḥ // KDarp_4.63 //",
    "GK22ksdarpau:835": " yo 'yaṃ vikokyate lokaḥ $ sphārākāravikāravān &",
    "GK22ksdarpau:836": " ucchūnatāmupagatās % ta ete śukrabindavaḥ // KDarp_4.64 //",
    "GK22ksdarpau:837": " aho kālasya sūkṣmo 'yaṃ $ ko 'pyalakṣyakramaḥ kramaḥ &",
    "GK22ksdarpau:838": " yatpākapariṇāmena % sarvaṃ yātyanyarūpatām // KDarp_4.65 //",
    "GK22ksdarpau:839": " rājñaḥ snānakṣaṇe yābhūl $ lāvaṇyalaharī tanoḥ &",
    "GK22ksdarpau:840": " pītā kṣaṇena sā tena % pravṛttānyakṣaṇocitā // KDarp_4.66 //",
    "GK22ksdarpau:841": " saṃpūrṇasyāyuṣo mātrā $ rūpasya vibhavasya ca &",
    "GK22ksdarpau:842": " horāyātrāmbudhāreva % galatyevāniśaṃ nṛṇām // KDarp_4.67 //",
    "GK22ksdarpau:843": " kalākāṣṭhāmuhurtānāṃ $ kālasya vrajatāṃ javāt &",
    "GK22ksdarpau:844": " na lakṣyate vibhāgena % dīpasyevārciṣāṃ gatiḥ // KDarp_4.68 //",
    "GK22ksdarpau:845": " bālaḥ prabhāte madhyāhne $ taruṇaḥ sthaviro 'stagaḥ &",
    "GK22ksdarpau:846": " dine dine dineśo 'pi % kriyate kālalīlayā // KDarp_4.69 //",
    "GK22ksdarpau:847": " śuṣyantyambudhayastaraṅgagahanairāliṅgitāśāṅganā $",
    "GK22ksdarpau:848": " gacchantyudgatatuṅgaśṛṅgamukuṭodagrā girīndrāḥ kṣayam &",
    "GK22ksdarpau:849": " bhraśyatyeva vasuṃdharāpi sahitā digdantibhiryadvaśāt % sarvāśī satataṃ pradhāvati mahākālaḥ sa ko 'pyākulaḥ // KDarp_4.70 //",
    "GK22ksdarpau:850": " ityuktvā nṛpamāmantrya $ divaṃ jagmaturaśvinau &",
    "GK22ksdarpau:851": " nṛpaśca tadvacaścintā- % śāntarūpamado 'bhavat // KDarp_4.71 //",
    "GK22ksdarpau:852": " tasmānna kāryaḥ sudhiyā vicārya $ sāścaryasaundaryavilāsadarpaḥ &",
    "GK22ksdarpau:853": " saṃsāramohaprasare ghane 'smin % vidyullatāvisphuritaṃ hi rūpam //",
    "GK22ksdarpau:854": " prātarbālataro 'tha kudmalatayā kāntākucābhaḥ śanair $",
    "GK22ksdarpau:855": " helāhāsavikāsasundararuciḥ saṃpūrṇakoṣastataḥ &",
    "GK22ksdarpau:856": " paścānmlānavapurvilolaśithilaḥ padmaḥ prakīrṇe 'nilais % tasminneva dine sa paṅkakalilaklinnastaṭe śuṣyati // KDarp_4.73 //",
    "GK22ksdarpau:857": " vairūpyaṃ sahajaṃ jarāhṛtaruciryāto yayātiḥ purā $ kāntyā tarjitakāmakīrtirabhavaddurdarśamūrtirnalaḥ",
    "GK22ksdarpau:858": " saudāsasya manoharaṃ vapurabhūtsaṃtrāsanaṃ dehināṃ % rūpe kasya bhaviṣyati",
    "GK22ksdarpau:859": " pratidinamlāyinyanitye dhṛtiḥ // KDarp_4.74 //",
    "GK22ksdarpau:860": " tasmādasthirarūpaṃ vicārya rūpaṃ bhavasvarūpaṃ ca /*",
    "GK22ksdarpau:861": " anurūpamadanaśamanaṃ sthirapadasaṃprāptaye sudhiyām // KDarp_4.75 //*",
    "GK22ksdarpau:862": " pañcamo vicāraḥ ahaṃ śūraḥ krūrapratibhaṭaghaṭāpāṭanapaṭus $ tarasvī senāyāṃ hayagajaghaṭānāmadhipatiḥ",
    "GK22ksdarpau:863": " iti prauḍhaḥ puṃsāṃ nijabhujabalākrāntajagatāṃ % bhavatyantardarpaḥ paribhavapadaṃ kālagalitaḥ śauryeṇa darpaḥ puruṣasya ko 'yaṃ $ dṛṣṭastiraścāmapi śūrabhāvaḥ &",
    "GK22ksdarpau:864": " aucityahīnaṃ vinayavyapetaṃ % dayādaridraṃ na vadanti śauryam // KDarp_5.2",
    "GK22ksdarpau:865": " bālasya śauryaṃ kusumopamasya $ mātuḥ prahāre praṇayasmiteṣu &",
    "GK22ksdarpau:866": " vṛddhasya śauryaṃ śithilāṅgasaṃdheḥ % svaślāghayā pūrvakathāpatheṣu //",
    "GK22ksdarpau:867": " vayastribhāge taruṇasya śauryaṃ $ yadeva darpaprabhavābhibhūtam &",
    "GK22ksdarpau:868": " taccittavṛttervividhasvabhāvāt % paryāyaśo yātyativaiparītyam // KDarp_5.4",
    "GK22ksdarpau:869": " cittasya jātyānilacañcalasya % nānāguṇatvātkriyate kimasya // KDarp_5.5 //",
    "GK22ksdarpau:870": " hyo yena bhagnāḥ purato 'risenā $ bhītaḥ sa evādya bhavatyadhīraḥ &",
    "GK22ksdarpau:871": " vṛtreṇa śakraḥ samare nigīrṇaḥ % phenena śakraḥ sa jaghāna vṛtram //",
    "GK22ksdarpau:872": " ekaṃ samāliṅgati darpalolā % kṣībeva veśyā nahi rājalakṣmīḥ // KDarp_5.7",
    "GK22ksdarpau:873": " yaḥ kārtavīryasya ca doḥsahasraṃ viccheda vīro nahi yudhi jāmadagnyaḥ /*",
    "GK22ksdarpau:874": " sa sāyake rāmakarādhirūḍhe brāhmaṇyadainyapraṇayī babhūva // KDarp_5.8 //*",
    "GK22ksdarpau:875": " rāmo 'pi sāhāyakalābhalobhāccakre kapeḥ saṃśrayadainyasevām /*",
    "GK22ksdarpau:876": " śūrapratāpaḥ śiśirartuneva kālena līḍhastanutāmupaiti // KDarp_5.9 //*",
    "GK22ksdarpau:877": " vālī prasahya plavagaḥ kareṇa $ sollāsakailāsasahaṃ daśāsyam &",
    "GK22ksdarpau:878": " nikṣipya kakṣāñcalasaṃdhibandhe % saptābdhisaṃdhyāvidhimanvatiṣṭhat //",
    "GK22ksdarpau:879": " yuddhoddhatā bhūpatayaḥ prasiddhā $ baddhā jarāsaṃdhanṛpeṇa pūrvam &",
    "GK22ksdarpau:880": " sabhīmasenena bhujāyudhena % dvidhā kṛtaḥ saṃdhividāraṇena // KDarp_5.11",
    "GK22ksdarpau:881": " bhīmo 'pi karṇena vikīrṇadhairyaḥ $ pramūḍhaśaktiḥ kṛpayā vimuktaḥ &",
    "GK22ksdarpau:882": " karṇe 'rjunasyātatakārmukasya % kṣaṇātkṣaṇaṃ yācakatāṃ prayātaḥ //",
    "GK22ksdarpau:883": " tyaktvārjunaḥ kṛṣṇakalatravargaṃ $ jagāma gopālabalābhibhūtaḥ &",
    "GK22ksdarpau:884": " na jñāyate daivapathānuyātā % śauryasya vṛttiḥ karikarṇalolā // KDarp_5.13",
    "GK22ksdarpau:885": " bhīruḥ śūratvamāyāti $ śūro 'pyāyāti bhīrutām &",
    "GK22ksdarpau:886": " na kvaciccapalasyāsya % śauryasya niyatā sthitiḥ // KDarp_5.14 //",
    "GK22ksdarpau:887": " bāṇastryakṣeṇa kaṃsāri- $ cakradhārāpathātithiḥ &",
    "GK22ksdarpau:888": " ājanmabhaktipraṇayī % rakṣaṇārho na rakṣitaḥ // KDarp_5.15 //",
    "GK22ksdarpau:889": " vegāpte kālayavane $ mucukundamaśiśriyat &",
    "GK22ksdarpau:890": " śauriḥ śayanaparyaṅka- % talasaṃkucitākṛtiḥ // KDarp_5.16 //",
    "GK22ksdarpau:891": " śiśupālasya śirasi $ cchinne cakreṇa cakriṇā &",
    "GK22ksdarpau:892": " dṛṣṭiḥ kṛtā na cāpeṣu % nṛpaistatpakṣipātibhiḥ // KDarp_5.17 //",
    "GK22ksdarpau:893": " bhīmaniṣpīyamāṇasṛg $ dṛṣṭo duryodhanānujaḥ &",
    "GK22ksdarpau:894": " aśastrābhireva strībhir % droṇakarṇakṛpādibhiḥ // KDarp_5.18 //",
    "GK22ksdarpau:895": " sphārājagarasaṃruddha- $ bhujadvandvo vṛkodaraḥ &",
    "GK22ksdarpau:896": " jananīkaruṇākranda- % ninādamukharo 'bhavat // KDarp_5.19 //",
    "GK22ksdarpau:897": " mahatāmapi pūrveṣām $ evaṃrūpā madakṣitiḥ &",
    "GK22ksdarpau:898": " sāmānyavikramoddāma- % ślāghā kenābhinandyate // KDarp_5.20 //",
    "GK22ksdarpau:899": " aśakte raudratātaikṣṇyaṃ $ tīvrapāpeṣu dhīratā &",
    "GK22ksdarpau:900": " chadmadhīrvāci pāruṣyaṃ % nīcānāṃ śauryamīdṛśam // KDarp_5.21 //",
    "GK22ksdarpau:901": " niṣkāraṇanṛśaṃsasya $ śauryaṃ hiṃsratvamucyate &",
    "GK22ksdarpau:902": " yaḥ sarpa iva saṃnaddhaḥ % prāṇabhādhāya dehinām // KDarp_5.22 //",
    "GK22ksdarpau:903": " etadeva paraṃ śauryaṃ $ yatparaprāṇarakṣaṇam &",
    "GK22ksdarpau:904": " nahi prāṇaharaḥ śūraḥ % śūraḥ prāṇaprado 'rthinām // KDarp_5.23 //",
    "GK22ksdarpau:905": " na kaścidbuddhihīnasya $ śauryeṇa kriyate guṇaḥ &",
    "GK22ksdarpau:906": " parjanyagarjitāmarṣī % śvabhre patati kesarī // KDarp_5.24 //",
    "GK22ksdarpau:907": " kiṃ śauryeṇa sarāgasya $ madakṣībasya dantinaḥ &",
    "GK22ksdarpau:908": " bandhakīlābhalobhena % yaḥ kṣipatyavaṭe tanum // KDarp_5.25 //",
    "GK22ksdarpau:909": " śauryaṃ vikrītakāyasya $ sevakasya kimadbhutam &",
    "GK22ksdarpau:910": " meṣasyeva vadho yasya % sūnābaddhasya niścitaḥ // KDarp_5.26 //",
    "GK22ksdarpau:911": " na darpavikṛtaṃ śauryaṃ $ na māyāmalinaṃ manaḥ &",
    "GK22ksdarpau:912": " na dveṣoṣṇaṃ śrutaṃ yeṣāṃ % gaṇyante tadguṇā budhaiḥ // KDarp_5.27 //",
    "GK22ksdarpau:913": " kulaṃ kutanayeneva $ lobheneva guṇodayaḥ &",
    "GK22ksdarpau:914": " aiśvaryaṃ durnayeneva % śauryaṃ darpeṇa naśyati // KDarp_5.28 //",
    "GK22ksdarpau:915": " prabhāvabhavanastambha $ iva dambhodbhavo 'bhavat &",
    "GK22ksdarpau:916": " saptābdhiparikhālekha- % mekhalāyāḥ prabhurbhuvaḥ // KDarp_5.29 //",
    "GK22ksdarpau:917": " tasya niḥśeṣitārāteḥ $ sadā yuddhamanorathaḥ &",
    "GK22ksdarpau:918": " aprāptapratimallasya % yayau hṛdayaśalyatām // KDarp_5.30 //",
    "GK22ksdarpau:919": " sa surāsurayuddhāpta- $ darpadarpitamānasaḥ &",
    "GK22ksdarpau:920": " kaḥ ko 'sti śūraḥ saṃrambhād % ityapṛcchatsadājanam // KDarp_5.31 //",
    "GK22ksdarpau:921": " darpakaṇḍūladordaṇḍaṃ $ pṛcchantaṃ rabhasena tam &",
    "GK22ksdarpau:922": " sarvāvamānasaṃnaddhaṃ % jagādābhyetya nāradaḥ // KDarp_5.32 //",
    "GK22ksdarpau:923": " nāsti tvatsadṛśaḥ śūras $ trailokye satyamucyate &",
    "GK22ksdarpau:924": " kiṃ tu jāne raṇārhau te % naranārāyaṇāvṛṣī // KDarp_5.33 //",
    "GK22ksdarpau:925": " badaryāśramasaṃsaktau $ tīvre tapasi niṣṭhitau &",
    "GK22ksdarpau:926": " yuddhecchau tau yadi syātāṃ % tatpūrṇaste manorathaḥ // KDarp_5.34 //",
    "GK22ksdarpau:927": " nāradenetyabhihite $ sa badaryāśramaṃ yayau &",
    "GK22ksdarpau:928": " vilokayannijabhujau % pratyāsannaraṇotsavau // KDarp_5.35 //",
    "GK22ksdarpau:929": " dṛṣṭvā tejonidhī tatra $ naranārāyaṇau nṛpaḥ &",
    "GK22ksdarpau:930": " manorathapathābhyastaṃ % yayāce yuddhamuddhataḥ // KDarp_5.36 //",
    "GK22ksdarpau:931": " taṃ yuddhakāmukaṃ tiryag- $ dṛśā gambhīradhīrayā &",
    "GK22ksdarpau:932": " vilokyovāca sāvajña- % smitadigdhādharaṃ naraḥ // KDarp_5.37 //",
    "GK22ksdarpau:933": " mahīpate nivartasva $ na vayaṃ yuddhakovidāḥ &",
    "GK22ksdarpau:934": " yuktastaireva saṅgrāmas % tava ye bhūmyanantarāḥ // KDarp_5.38 //",
    "GK22ksdarpau:935": " ityukto 'pi yadā rājā $ na cacāla raṇādarāt &",
    "GK22ksdarpau:936": " tadā taṃ dṛptamaiṣīka- % niśitāstrairapūrayat // KDarp_5.39 //",
    "GK22ksdarpau:937": " pradīptajvalanākāraiḥ $ śarairākīrṇavigrahaḥ &",
    "GK22ksdarpau:938": " vinaṣṭavigraharucir % nṛpastatyāja dhīratām // KDarp_5.40 //",
    "GK22ksdarpau:939": " akāṇḍakhaṇḍitoccaṇḍa- $ darpajvarabharo nṛpaḥ &",
    "GK22ksdarpau:940": " kṛpaṇaḥ prāṇarakṣāyai % tameva śaraṇaṃ yayau // KDarp_5.41 //",
    "GK22ksdarpau:941": " vāritāstrastatastena $ bhagnamānamanorathaḥ &",
    "GK22ksdarpau:942": " lajjāvikuṇṭhakaṇṭhaḥ svāṃ % rājadhānīṃ yayau nṛpaḥ // KDarp_5.42 //",
    "GK22ksdarpau:943": " iti mānasya mahatām $ api ghorāśanirmadaḥ &",
    "GK22ksdarpau:944": " lohasya svamaleneva % kṣayo darpeṇa tejasaḥ // KDarp_5.43 //",
    "GK22ksdarpau:945": " tasmātsadā mānadhanena puṃsā $ darpaḥ prayatnena nivāraṇīyaḥ &",
    "GK22ksdarpau:946": " darpogravaktrasya suhṛjjano 'pi % sarvātmanā tivranipātasajjaḥ //",
    "GK22ksdarpau:947": " adarpaśauryaspṛhaṇīyasattvā $ goviprarakṣākṣapitasvadehāḥ &",
    "GK22ksdarpau:948": " prayānti vīrāḥ sukṛtāmṛtādrair % yaśaḥśarīrairajarāmaratvam // KDarp_5.45",
    "GK22ksdarpau:949": " ṣaṣṭho vicāraḥ jagatyeko bhadradvirada iva dānārdrasaraṇir $ yaśasvī niḥsvānāmahamabhimatāśāphalataruḥ",
    "GK22ksdarpau:950": " iti tyāgodagraṃ vahati kila darpaṃ manasi yas % tadudbhūtaṃ sarvaṃ sukṛtamapahāya vrajati saḥ // KDarp_6.1 //",
    "GK22ksdarpau:951": " svargādisaṃbhogaphalābhilāṣāt $ pātrāya pūjāṃ pratipadyate yaḥ &",
    "GK22ksdarpau:952": " dharmārthapaṇyakrayavikrayo 'sau % kastena dānaprabhavo 'bhimānaḥ //",
    "GK22ksdarpau:953": " yadvidyādiguṇotkarṣa- $ viśeṣaparitoṣitaiḥ &",
    "GK22ksdarpau:954": " dīyate prītidhanayoḥ % sa paṇyakrayavikrayaḥ // KDarp_6.3 //",
    "GK22ksdarpau:955": " lokaprasiddhisiddhyai yaḥ $ prayacchati guṇastavaiḥ &",
    "GK22ksdarpau:956": " karoti vittayaśasoḥ % sa tadā krayavikrayam // KDarp_6.4 //",
    "GK22ksdarpau:957": " avamānahataṃ yacca $ dattamaśraddhayā dhanam &",
    "GK22ksdarpau:958": " ūṣare niṣphalaṃ bījaṃ % kṣiptamakṣiptameva tat // KDarp_6.5 //",
    "GK22ksdarpau:959": " tyāgino 'nyasya saṃgharṣe $ kīrtyutkarṣajigīṣayā &",
    "GK22ksdarpau:960": " dattaṃ kāraṇabhūtasya % tasyaivānte phalapradam // KDarp_6.6 //",
    "GK22ksdarpau:961": " parārtiśamanaṃ vittam $ ajñātamanudīritam &",
    "GK22ksdarpau:962": " aphalākāṅkṣayā yuktaṃ % prayātyalpamanalpatām // KDarp_6.7 //",
    "GK22ksdarpau:963": " kurukṣetrādideśeṣu $ kāleṣvarkagrahādiṣu &",
    "GK22ksdarpau:964": " ātmopakāramātreṇa % pātre dānena kiṃ madaḥ // KDarp_6.8 //",
    "GK22ksdarpau:965": " deśakālakriyāpātrāṇy $ avicāryaiva kevalam &",
    "GK22ksdarpau:966": " pareṣāmārtiśamanaṃ % dayārdraṃ dānamucyate // KDarp_6.9 //",
    "GK22ksdarpau:967": " rakṣāyai saṃpadāṃ putra- $ kalatrasukhasiddhaye &",
    "GK22ksdarpau:968": " dīyate yatprayatnena % lobhadānena tena kim // KDarp_6.10 //",
    "GK22ksdarpau:969": " vāde khalaiḥ khalīkṛtya $ vedhadrutaparīkṣayā &",
    "GK22ksdarpau:970": " dīyate yaccirakliṣṭaṃ % kaṣṭadānena tena kim // KDarp_6.11 //",
    "GK22ksdarpau:971": " tyaktvāśāgatasatpātraṃ $ pūrṇāyābhyarthya dīyate &",
    "GK22ksdarpau:972": " yattaducchvāsasaṃtaptaṃ % dagdhadānena tena kim // KDarp_6.12 //",
    "GK22ksdarpau:973": " anyadābhāṣitaṃ pūrvaṃ $ dattamanyattato 'lpakam &",
    "GK22ksdarpau:974": " yatsadoṣamayogyaṃ vā % kūṭadānena tena kim // KDarp_6.13 //",
    "GK22ksdarpau:975": " cirasevānurodhena $ lobhakṛcchrādanicchayā &",
    "GK22ksdarpau:976": " aprasādena yaddattaṃ % balādānena tena kim // KDarp_6.14 //",
    "GK22ksdarpau:977": " yatpuṣpadhūpatilaka- $ pratipattipradarśitam &",
    "GK22ksdarpau:978": " dattamatyalpaniḥsāraṃ % dambhadānena tena kim // KDarp_6.15 //",
    "GK22ksdarpau:979": " prabhūtabhārasaṃbhāraṃ $ rājacaurādiviplave &",
    "GK22ksdarpau:980": " dattvā yadduṣṭamudghuṣṭaṃ % śalyadānena tena kim // KDarp_6.16 //",
    "GK22ksdarpau:981": " anāsvādyamavikreyam $ anādeyamanīpsitam &",
    "GK22ksdarpau:982": " dattaṃ nirupakāraṃ yad % vandhyadānena tena kim // KDarp_6.17 //",
    "GK22ksdarpau:983": " ṛṇavaccirasaṃśodhyaṃ $ vacasā pratipāditam &",
    "GK22ksdarpau:984": " yannityayācanadveṣaṃ % yācyadānena tena kim // KDarp_6.18 //",
    "GK22ksdarpau:985": " ekasmai pūrṇamanyasmai $ kṛśaṃ tulyaguṇodaye &",
    "GK22ksdarpau:986": " bhedādyadarpitaṃ rāga- % dveṣadānena tena kim // KDarp_6.19 //",
    "GK22ksdarpau:987": " ṛṇadaiḥ svajanaiḥ putrair $ labdhakṣāmapratigrahaḥ &",
    "GK22ksdarpau:988": " nityamāyāsyate yena % kalidānena tena kim // KDarp_6.20 //",
    "GK22ksdarpau:989": " na parasyārtiśanamaṃ $ nātmanaḥ puṇyakāraṇam &",
    "GK22ksdarpau:990": " dattālpamūlyenāptaṃ yat % svalpadānena tena kim // KDarp_6.21 //",
    "GK22ksdarpau:991": " durgraheṣu viruddheṣu $ daśāpāke 'tidāruṇe &",
    "GK22ksdarpau:992": " dīyate doṣaśāntyai yad % bhayadānena tena kim // KDarp_6.22 //",
    "GK22ksdarpau:993": " mumūrṣastyaktasarvāśaḥ $ śayanastho dadāti yat &",
    "GK22ksdarpau:994": " mūrcchāsthānena manasā % mohadānena tena kim // KDarp_6.23 //",
    "GK22ksdarpau:995": " dattaṃ priyaviyogogra- $ śokaśalyārtacetasā &",
    "GK22ksdarpau:996": " yatpaścāttāpajananaṃ % bāṣpadānena tena kim // KDarp_6.24 //",
    "GK22ksdarpau:997": " purohitāya gurave $ śāntisvastividhāyine &",
    "GK22ksdarpau:998": " dīyate yatprasaṅgena % bhṛtidānena tena kim // KDarp_6.25 //",
    "GK22ksdarpau:999": " yatsaṃtyaktaphalaspṛhaṃ yaducitaṃ sarvasvabhūtaṃ ca yan $ nānyāyena yadarjitaṃ paradhanasparśena śaptaṃ na yat &",
    "GK22ksdarpau:1000": " dattvā duḥkhaśataṃ na yatsvavacasā paścānna yadgaṇyate % taddānaṃ dhanabījavāpanipuṇaḥ śeṣaḥ prakāraḥ kṛṣeḥ // KDarp_6.26 //",
    "GK22ksdarpau:1001": " prāptuṃ svargavarāṅganāstanataṭasparśātiriktaṃ sukhaṃ $ datto merurapi prayāti tṛṇatāmātmopakārecchayā",
    "GK22ksdarpau:1002": " āpannārtivilokane karuṇayā śraddhāsudhāpūritaṃ % sattvotsāhasamanvitaṃ tṛṇamapi trailokyadānādhikam yudhiṣṭhirasya bhūbhartuḥ $ purā kanakavarṣiṇaḥ &",
    "GK22ksdarpau:1003": " aśvamedhe vidhānena % vartamāne mahākratau // KDarp_6.28 //",
    "GK22ksdarpau:1004": " sajjāsu rājabhojyāsu $ vividhāsvannapāliṣu &",
    "GK22ksdarpau:1005": " aniśaṃ ratnapātreṣu % bhuñjāneṣu dvijanmasu // KDarp_6.29 //",
    "GK22ksdarpau:1006": " vipreṣu pūryamāṇeṣu $ maṇikāñcanaśāsanaiḥ &",
    "GK22ksdarpau:1007": " ucchiṣṭabhūmiṃ nakulaḥ % svabilātsamupāyayau // KDarp_6.30 //",
    "GK22ksdarpau:1008": " dīptakāñcanavarṇena $ pārśvenaikena śobhitaḥ &",
    "GK22ksdarpau:1009": " apareṇāsuvarṇena % vitīrṇajanakautukaḥ // KDarp_6.31 //",
    "GK22ksdarpau:1010": " so 'bhyetya tūrṇamucchiṣṭa $ hemapātracyute 'mbhasi &",
    "GK22ksdarpau:1011": " luloṭha śapharotphāla- % parivartavivartanaiḥ // KDarp_6.32 //",
    "GK22ksdarpau:1012": " suvarṇapārśvaṃ nakulaṃ $ dṛṣṭvā sarve kutūhalāt &",
    "GK22ksdarpau:1013": " majjantamucchiṣṭajale % kṣitipāya nyavedayan // KDarp_6.33 //",
    "GK22ksdarpau:1014": " prāptena bhūbhujā dṛṣṭvā $ dṛṣṭyā pṛṣṭa iveṣṭayā &",
    "GK22ksdarpau:1015": " so 'vadadvismayabhuvā % suspaṣṭākṣarayā girā // KDarp_6.34 //",
    "GK22ksdarpau:1016": " rājannasyātidānasya $ na paśyāmyucitaṃ phalam &",
    "GK22ksdarpau:1017": " asmātprabhūtasaṃbhārāt % saktupātraṃ varaṃ param // KDarp_6.35 //",
    "GK22ksdarpau:1018": " pravṛtte 'sminmahādāne $ mahataste mahīpate &",
    "GK22ksdarpau:1019": " vitte vṛtte ca citte ca % śuddhiṃ ko vetti tattvataḥ // KDarp_6.36 //",
    "GK22ksdarpau:1020": " saṃbhāro 'yaṃ bhuvanabhavanavyāptiparyāptabhogaḥ $ sarvāśāsu pratatajanatāpūraṇe 'tyantatucchaḥ",
    "GK22ksdarpau:1021": " āpannārtipraśamanavidhau sattvaśuddhipradāne % saṃnaddhānāmapi tṛṇakaṇaḥ kāñcanādritvameti śrūyatām yanmayā dṛṣṭaṃ $ bhūpate svayamadbhutam &",
    "GK22ksdarpau:1022": " udetyudīrite yasmin % kāye romāñcakañcukaḥ // KDarp_6.38 //",
    "GK22ksdarpau:1023": " śiloñchavṛttinā pūrvaṃ $ vipreṇa kṣetracāriṇā &",
    "GK22ksdarpau:1024": " upavāsakṛśenāptaṃ % yavastokaṃ kalatriṇā // KDarp_6.39 //",
    "GK22ksdarpau:1025": " saktupātre tataḥ siddhe $ kṛtadevapitṛkriyaḥ &",
    "GK22ksdarpau:1026": " jāyāputravibhāgena % svaṃ bhāgaṃ bhoktumudyayau // KDarp_6.40 //",
    "GK22ksdarpau:1027": " sa prāṇāhutitoyārthī $ dadarśātithimāgatam &",
    "GK22ksdarpau:1028": " kṣutkṣāmakukṣiṃ saṃkṣipta- % sarvāṅgaśithilākṛtim // KDarp_6.41 //",
    "GK22ksdarpau:1029": " tasmai vihitasatkāraḥ $ saprasādena cetasā &",
    "GK22ksdarpau:1030": " śraddhāsudhāvasiktaṃ tat % sa dadau nijabhojanam // KDarp_6.42 //",
    "GK22ksdarpau:1031": " nigīrṇo 'tithinā tasminn $ akṣīṇakṣudvikāriṇā &",
    "GK22ksdarpau:1032": " tadbhāryāpyādaravatī % tasmai svamaśanaṃ dadau // KDarp_6.43 //",
    "GK22ksdarpau:1033": " tenāpyatṛptimālokya $ tatsūnuḥ śraddhayātithim &",
    "GK22ksdarpau:1034": " svabhojanena vidadhe % saṃpūrṇāśananirvṛttam // KDarp_6.44 //",
    "GK22ksdarpau:1035": " gate bhuktvātithau tasminn $ upavāsakṛśo dvijaḥ &",
    "GK22ksdarpau:1036": " sattvotsāhayutastasthau % klānto 'pi niśi nirvyathaḥ // KDarp_6.45 //",
    "GK22ksdarpau:1037": " athāhaṃ saktugandhena $ nirgataḥ kṣudhito bilāt &",
    "GK22ksdarpau:1038": " prāptastatparṇakuṭikām % utsṛṣṭocchiṣṭavartinīm // KDarp_6.46 //",
    "GK22ksdarpau:1039": " tatrācamanatoyena $ spṛṣṭamātrasya me nṛpa &",
    "GK22ksdarpau:1040": " pasya me dakṣiṇaṃ pārśvaṃ % jataṃ hemamayacchavi // KDarp_6.47 //",
    "GK22ksdarpau:1041": " tato 'haṃ vāmapārśvasya $ hemacchāyāptaye sadā &",
    "GK22ksdarpau:1042": " nirnidraścintayā yātaḥ % kṛśatāmeva kevalam // KDarp_6.48 //",
    "GK22ksdarpau:1043": " yadyatprāpnoti puruṣaḥ $ karmayogātsamīhitam &",
    "GK22ksdarpau:1044": " tattatsaṃpūraṇāyaiva % yāti cintāvidheyatām // KDarp_6.49 //",
    "GK22ksdarpau:1045": " adhunā vartamāne 'sminn $ aśvamedhe tava kratau &",
    "GK22ksdarpau:1046": " hemapārśvāśayāyāto % viprocchiṣṭāmahīmaham // KDarp_6.50 //",
    "GK22ksdarpau:1047": " ratnakāñcanapātrāmbu- $ siktasya luṭhataściram &",
    "GK22ksdarpau:1048": " mama kāntilavo 'pyaṅge % na kaścidiha dṛśyate // KDarp_6.51 //",
    "GK22ksdarpau:1049": " sarvathā sattvaśuddhāya $ dānāyātilaghīyase &",
    "GK22ksdarpau:1050": " namo mahāphalāyaiva % na bhogāṅgaprasaṅgine // KDarp_6.52 //",
    "GK22ksdarpau:1051": " ityuktvā nakule yāte $ tattatheti yudhiṣṭhiraḥ &",
    "GK22ksdarpau:1052": " vicintya saṃtatocchvāsaḥ % kṣaṇaṃ stimitatāṃ yayau // KDarp_6.53 //",
    "GK22ksdarpau:1053": " tasmātsuvarṇāmbararatnabhūmi- $ dānairna darpaḥ puruṣeṇa kāryaḥ &",
    "GK22ksdarpau:1054": " bhavatyudāraṃ karuṇārdrasattvaṃ % dānaṃ sadā kasyacideva puṇyaiḥ //",
    "GK22ksdarpau:1055": " saptamo vicāraḥ tapaḥ sadā rāgadhanābhimāna- $ mohaprahāṇāya satāmabhīṣṭam &",
    "GK22ksdarpau:1056": " tenaiva darpo yadi kiṃ vṛthaiva % tyakto nikāyaḥ kṣapitaśca kāyaḥ //",
    "GK22ksdarpau:1057": " sarvātmanā śuddhadhiyā vidheyaḥ $ saṃsāradoṣapraśamāya yatnaḥ &",
    "GK22ksdarpau:1058": " kopopataptaṃ dhanarāgadigdhaṃ % karoti tīvraṃ na tapaḥ praśāntim //",
    "GK22ksdarpau:1059": " cittaṃ viraktaṃ yadi kiṃ tapobhiś $ cittaṃ sarāgaṃ yadi kiṃ tapobhiḥ &",
    "GK22ksdarpau:1060": " cittaṃ prasannaṃ yadi kiṃ tapobhiś % cittaṃ sakopaṃ yadi kiṃ tapobhiḥ //",
    "GK22ksdarpau:1061": " kopena śāpaśpuritādharāṇāṃ $ kāmena kampasphuritādharāṇām &",
    "GK22ksdarpau:1062": " svedāmbhasā tulyasamudbhavena % nistejasāṃ kiṃ tapasā munīnām // KDarp_7.4",
    "GK22ksdarpau:1063": " bhāryāpyahalyā kila gautamasya $ kruddhasya śāpena śilā babhūva &",
    "GK22ksdarpau:1064": " nīto vasiṣṭhena ruṣābhiśaptaś % caṇḍālatāṃ bhūmipatistraśaṅkuḥ //",
    "GK22ksdarpau:1065": " bhūmagnamūrtirvararatnalobhād $ vipāṭayantīṃ nayane sukanyām &",
    "GK22ksdarpau:1066": " tatpāṇisaṃsparśasukhādareṇa % sehe nikāraṃ cyavanaḥ sarāgaḥ // KDarp_7.6",
    "GK22ksdarpau:1067": " pāṇḍuḥ priyākaṇṭhavilambibāhur $ yayau stananyastatanuryadastam &",
    "GK22ksdarpau:1068": " dagdhaḥ parīkṣitphaṇiphūtkṛtairyat % tapasvikopasya vijṛmbhitaṃ tat //",
    "GK22ksdarpau:1069": " visārasaṃsāratarorna yena $ niḥśeṣamunmūlitameva mūlam &",
    "GK22ksdarpau:1070": " śāpopatāpaprabhuṇā pareṣāṃ % kiṃ tena mithyātapasā munīnām // KDarp_7.8 //",
    "GK22ksdarpau:1071": " na rājasevārajasā viluptaṃ $ na bhūmividyādivivādataptam &",
    "GK22ksdarpau:1072": " na dambhadīkṣākuhakākulaṃ yat % kalyāṇamittraṃ vimalaṃ vrataṃ tat //",
    "GK22ksdarpau:1073": " sasaṃcayaṃ guptakalatraputraṃ $ punargṛhītavyavāharabhāram &",
    "GK22ksdarpau:1074": " dambhābhimānodbhavakaṣṭabhūtaṃ % mithyāvrataṃ jīvitavṛttyupāyaḥ //",
    "GK22ksdarpau:1075": " sarāgarogaṃ bahulapramohaṃ $ sarogasaṃbhāramakharvagarvam &",
    "GK22ksdarpau:1076": " pradveṣadoṣoṣṇamameyamāyaṃ % saṃsāracihnaṃ vratametadagryam // KDarp_7.11",
    "GK22ksdarpau:1077": " jaṭākṣasūtrājinayogapaṭṭa- $ kanyādṛḍhagranthinipīḍyamānam &",
    "GK22ksdarpau:1078": " vivekahīnaṃ virataprakāśaṃ % vrataṃ bṛhadbandhanamāmananti // KDarp_7.12",
    "GK22ksdarpau:1079": " sarāgakāṣāyakaṣāyacittaṃ $ śīlāṃśukatyāgadigambaraṃ vā &",
    "GK22ksdarpau:1080": " laulyodbhavadbhasmabharaprahāsaṃ % vrataṃ na veṣodbhaṭatulyavṛttam //",
    "GK22ksdarpau:1081": " niḥsaṅgayogaṃ dhanabhogasaṅgaṃ $ vilambikaṅkālakapālamālam &",
    "GK22ksdarpau:1082": " kopākulaṃ sparśavivarjanīyaṃ % bhāravrataṃ tatkathayanti pāpam //",
    "GK22ksdarpau:1083": " bālastapasvī kimato 'sti hāsyaṃ $ yuvā vanaiṣī kimato 'styayogyam &",
    "GK22ksdarpau:1084": " vṛddha sarāgaḥ kimato 'sti nindyaṃ % mūrkhaḥ pramātā kimato 'sti śocyam //",
    "GK22ksdarpau:1085": " kṣamā śamaḥ śāsanamindriyāṇāṃ $ manaḥ prasiktaṃ karuṇāmṛtena &",
    "GK22ksdarpau:1086": " tapo 'rhametatsajane vane vā % kāyasya saṃśoṣaṇamanyadāhuḥ // KDarp_7.16",
    "GK22ksdarpau:1087": " himācale śyāmaladevadāru- $ vane purā nirjharacāruhāsye &",
    "GK22ksdarpau:1088": " tapasyatāṃ śoṣajuṣāṃ munīnāṃ % kālo yayau varṣasahasrasaṃkhyaḥ //",
    "GK22ksdarpau:1089": " tataḥ kadācidbhagavānbhavārti- $ hārī vihārāya nabhaḥpathena &",
    "GK22ksdarpau:1090": " samaṃ bhavānyā vṛṣabhādhirūḍhaḥ % samāyayau śītamayūkhamauliḥ //",
    "GK22ksdarpau:1091": " tasyoditānāṃ vadanaprabhāṇāṃ $ dīrghīkṛtānekaśaśiprabhāṇām &",
    "GK22ksdarpau:1092": " vilāsahāsyena nabho babhūva % vibhaktisaṃsaktasitottarīyam // KDarp_7.19",
    "GK22ksdarpau:1093": " devī vilokyātha tapaḥprayatna- $ tīvraprayāsaprakaṭāsthiśeṣān &",
    "GK22ksdarpau:1094": " munīnkṛpāveśaviṣaṇṇacittā % śaśāṅkalekhābharaṇaṃ babhāṣe // KDarp_7.20 //",
    "GK22ksdarpau:1095": " deva tvadārādhananiścalānāṃ $ saṃtyaktasarvāgrahanigrahāṇām &",
    "GK22ksdarpau:1096": " tapa kriyāśoṣitavigrahāṇāṃ % nādyāpi muktiḥ kimaho munīnām // KDarp_7.21",
    "GK22ksdarpau:1097": " kasmādamī varṣasahasralagna- $ kleśāvalagnāstanuśoṣamagnāḥ &",
    "GK22ksdarpau:1098": " bhavatpadaṃ nityasukhāya naiva % nirāmayaṃ tanmunayaḥ prayānti //",
    "GK22ksdarpau:1099": " pṛthuḥ prasādaḥ prathamāgateṣu $ nirādaratvaṃ cirasaṃśriteṣu &",
    "GK22ksdarpau:1100": " svācchandyalīlāvipulāvalepād % eṣu svabhāvaḥ sulabhaḥ prabhūṇām //",
    "GK22ksdarpau:1101": " iti priyāyāḥ praṇayopapannam $ ākarṇya vākyaṃ giriśo 'bravīttām &",
    "GK22ksdarpau:1102": " kurvanviṣaśyāmalakaṇṭhakāntiṃ % dantaprabhābhiḥ pratibhāvihīnam //",
    "GK22ksdarpau:1103": " devi tvayoktam dayayā munīnāṃ $ bhaktānurodhāducitaṃ mamaitat &",
    "GK22ksdarpau:1104": " eṣāṃ bhavollaṅganavighnabhūtau % śāntiṃ gatau kiṃ tu na kāmakopau //",
    "GK22ksdarpau:1105": " vanapraveśairniyamairaśeṣaiḥ $ kriyāviśeṣaiḥ kṛtakāyaśoṣaiḥ &",
    "GK22ksdarpau:1106": " na nirvikāraṃ padamāpnuvanti % kopena kāmena ca kṛṣyamāṇāḥ // KDarp_7.26",
    "GK22ksdarpau:1107": " pratyakṣameṣāṃ manaso vikāraṃ $ saṃdarśayāmyeṣa niṣaktamantaḥ &",
    "GK22ksdarpau:1108": " tīvravrataiḥ śuṣyati kāya eva % na vāsanālīnaghanapramohaḥ // KDarp_7.27",
    "GK22ksdarpau:1109": " saṃtyaktabhogāḥ spṛhayā vimuktāḥ $ snehe 'pyarāgāḥ sujane 'pyasaṅgāḥ &",
    "GK22ksdarpau:1110": " bhajantyavikleśatapaḥprasaktā % yuktāḥ prakāmaṃ padamavyayaṃ tat //",
    "GK22ksdarpau:1111": " uktveti śaṃbhurvṛṣabhātsalīlaṃ $ girerivāgrādavatīrya bhūmim &",
    "GK22ksdarpau:1112": " kṣaṇādabhūdadbhutarūparāśir % nagnavrataḥ kāntisudhāvadātaḥ // KDarp_7.29",
    "GK22ksdarpau:1113": " tasyāmarādhīśakirīṭaratna- $ śoṇaprabhārdrāviva pādapadmau &",
    "GK22ksdarpau:1114": " pracakraturvidrumabālavallī- % navaprarohādbhutagarvamurvyām // KDarp_7.30",
    "GK22ksdarpau:1115": " suspaṣṭajānu pracitoruśobhi $ nābhihradāvartavibhaktamadhyam &",
    "GK22ksdarpau:1116": " tattasya rūpaṃ pravilambibāhoḥ % pīnāṃsamāsīnmukhapūrṇacandram //",
    "GK22ksdarpau:1117": " ananyalāvaṇyasudhābdhimadhya- $ snātairivāṅgaiḥ sphaṭikāvadātaiḥ &",
    "GK22ksdarpau:1118": " cakre daśāśāḥ sa pṛthuprakāśā % digambaratvādiva jātahāsāḥ // KDarp_7.32",
    "GK22ksdarpau:1119": " pāṇisthitaśyāmamayūrapicchacchāyācchaṭāvicchurito 'sya kaṇṭhaḥ /*",
    "GK22ksdarpau:1120": " rarāja līnāntarakālakūṭamiṣāgninevārpitadhūmalekhaḥ // KDarp_7.33 //*",
    "GK22ksdarpau:1121": " sa locanābhyāṃ pṛthupakṣmalābhyām $ āraktaparyantamanoharābhyām &",
    "GK22ksdarpau:1122": " vyadhādivānaṅganavāṅgasaṅge % digaṅganānāmanurāgadīkṣām // KDarp_7.34 //",
    "GK22ksdarpau:1123": " dṛṣṭvā trilokīkalitābhilāṣaṃ $ vapuḥ smarārerjanitasmaraṃ tat &",
    "GK22ksdarpau:1124": " pūrvāpakārasmṛtijātalajjaṃ % cakṣuḥ kṣaṇaṃ kvāpi yayau tṛtīyam //",
    "GK22ksdarpau:1125": " babhau sa kāntaḥ kuṭilāsitena $ skandhaspṛśā kuntalasaṃcayena &",
    "GK22ksdarpau:1126": " anveṣṭumiṣṭāṃ mukuṭendulekhāṃ % niśāgaṇeneva samāgatena // KDarp_7.36 //",
    "GK22ksdarpau:1127": " latāvadhūpallavapāṇimuktaiḥ $ smitāvadātairvibabhau ca puṣpaiḥ &",
    "GK22ksdarpau:1128": " rūpāntare nihnutajahnukanyā- % phenāvaśeṣairiva kīrṇakeśaḥ // KDarp_7.37",
    "GK22ksdarpau:1129": " tenānyarūpeṇa kṛtā navaiva $ kāntiścakāśe nijarūpaguptyai &",
    "GK22ksdarpau:1130": " jūṭādivendurmṛditaḥ karābhyāṃ % sarvāṅgamabhyaṅgapade niyuktaḥ //",
    "GK22ksdarpau:1131": " rūpaṃ virūpīkṛtamanmathasya $ tattasya kāntyā kamanīyamāsīt &",
    "GK22ksdarpau:1132": " lajjāpahārādvanadevatānāṃ % savismayo yena navābhilāṣaḥ // KDarp_7.39 //",
    "GK22ksdarpau:1133": " vivāsasastasya sasaṅgamaṅge $ lajjāvatīnāṃ spṛhayaiva petuḥ &",
    "GK22ksdarpau:1134": " netrāṇi vidyādharasundarīṇāṃ % līlāravindārdhatiraskṛtāni // KDarp_7.40 //",
    "GK22ksdarpau:1135": " nabhaḥsthitānāṃ tridaśāṅganānāṃ $ tadgātrasaundaryavaśīkṛtānām &",
    "GK22ksdarpau:1136": " prakampaśiñjānavibhūṣaṇānāṃ % netrotsavo 'bhūdgativighnabhūtaḥ //",
    "GK22ksdarpau:1137": " susiddhakanyāñjalipallavāgra- $ vimuktanīlotpalapuṣpakuñjam &",
    "GK22ksdarpau:1138": " aṅge jagallocanavargamasya % saundaryasaṃsaktamivābabhāse // KDarp_7.42 //",
    "GK22ksdarpau:1139": " taddarśane kautukaniścalānāṃ $ karṇāvataṃsīkṛtalocanānām &",
    "GK22ksdarpau:1140": " mṛgāṅganānāmapi saspṛhābhūn % nitāntamantaḥkaraṇapravṛttiḥ // KDarp_7.43",
    "GK22ksdarpau:1141": " tasya praveśe vadanādhivāsa- $ lobhabhramadbhṛṅgagaṇāñcitānām &",
    "GK22ksdarpau:1142": " abhūtsajṛmbhaśvasanākulānāṃ % muhurlatānāṃ kusumeṣu kampaḥ // KDarp_7.44",
    "GK22ksdarpau:1143": " śanaiḥ śanairāśramasaṃnikarṣaṃ $ taṃ yauvanaṃ mūrtamivāpatantam &",
    "GK22ksdarpau:1144": " vilokya kāntaṃ munikāminīnāṃ % manaḥ praharṣocchalitaṃ babhūva //",
    "GK22ksdarpau:1145": " tāsāṃ tadālokananirnimeṣā dṛṣṭiḥ paraṃ karṇapathapraviṣṭā /*",
    "GK22ksdarpau:1146": " utsṛṣṭalajjāvipulābhilāṣādasūcayanmugdhamṛgīvilāsam // KDarp_7.46 //*",
    "GK22ksdarpau:1147": " tāsāṃ tadarcārabhasotthitānāṃ $ srastāṃśukotkampighanastanīnām &",
    "GK22ksdarpau:1148": " navena kāmena khalīkṛtānāṃ % jṛmbhābhavo 'bhūdbhujayorvilāsaḥ //",
    "GK22ksdarpau:1149": " tāsāṃ babhau romalatā mukhendu- $ bhītā tamaḥśrīḥ stanarakṣiteva &",
    "GK22ksdarpau:1150": " rāgāgnidhūmaprasarāgryalekhā % tanīyasī nābhivinirgateva // KDarp_7.48 //",
    "GK22ksdarpau:1151": " tasyādhare cumbanalālaseva $ kaṇṭhe haṭhāliṅganasaspṛheva &",
    "GK22ksdarpau:1152": " hṛdi stananyāsasamutsukeva % papāta dṛṣṭiḥ sahasaiva tāsām // KDarp_7.49",
    "GK22ksdarpau:1153": " bhṛṅgasvanairāhitahuṃkṛtābhiḥ $ puṣpyatprasūnaiḥ prasṛtasmitābhiḥ &",
    "GK22ksdarpau:1154": " vātāñcitaiḥ pallavapaṇibhistā % nivāryamāṇā iva mañjarībhiḥ // KDarp_7.50",
    "GK22ksdarpau:1155": " saṃtarjyamānā iva homadhūma- $ lekhāvalībhrūbhramaṇena digbhiḥ &",
    "GK22ksdarpau:1156": " tasyāntike śīladukūlamukti- % sajjā vilajjāḥ prasabhaṃ babhūvuḥ //",
    "GK22ksdarpau:1157": " niḥśvāsinīnāṃ smarabāṇapuṅkha- $ pakṣāntavātairiva kampitānām &",
    "GK22ksdarpau:1158": " tāsāṃ vilokyaiva manovikāraṃ % bhrūbhaṅgabhīmā muniparṣadāsīt //",
    "GK22ksdarpau:1159": " kopotkaṭavyāghravidīryamāṇa- $ kṣamāmṛgīraktaciteva teṣām &",
    "GK22ksdarpau:1160": " āsannadoṣāgamavāsarānta- % saṃdhyānibhābhūtsahasaiva dṛṣṭiḥ // KDarp_7.53",
    "GK22ksdarpau:1161": " daṣṭādharāḥ kampavidhūrṇamānāḥ $ svedārdradehā viṣamaṃ śvasantaḥ &",
    "GK22ksdarpau:1162": " te bhejire rāgasamudgaterṣyāḥ % kopākulāḥ kāmukavṛttameva // KDarp_7.54 //",
    "GK22ksdarpau:1163": " antarjvalatkopakṛśānudhūma- $ saṃkāśakṛṣṇājinabaddhakakṣaḥ &",
    "GK22ksdarpau:1164": " tridaṇḍamudyamya javena kaścid % abhyādravannagnatanuṃ vṛṣāṅkam //",
    "GK22ksdarpau:1165": " bṛsīṃ samutkṣipya sakampabāhuś $ cikṣepa kaścitkṣamayā vihīnaḥ &",
    "GK22ksdarpau:1166": " yenāsanātkṣmāvirahādivāśu % mohe nirālambatanuḥ papāta // KDarp_7.56 //",
    "GK22ksdarpau:1167": " kamaṇḍaluṃ kaścidakāṇḍacaṇḍa- $ saṃrambhapiṇḍīkṛtakopatulyam &",
    "GK22ksdarpau:1168": " ādāya mohena pinākapāṇeḥ % puraḥ prahārābhimukho babhūva // KDarp_7.57 //",
    "GK22ksdarpau:1169": " teṣāmamarṣādbhṛśamakṣamāṇāṃ $ soḍhuṃ nikāraṃ kṣaṇamakṣamāṇām &",
    "GK22ksdarpau:1170": " prāpuḥ prayātāḥ kṣitimakṣamālā % bhrūbhaṅgatāṃ tasya tapovanasya //",
    "GK22ksdarpau:1171": " tatsaṃbhramādāśramamañjarīṇāṃ $ kampākulānāṃ kusumāntarotthaiḥ &",
    "GK22ksdarpau:1172": " āsītpramohapratimo 'ndhakāraḥ % śāpākṣarāmairbhramarairbhramadbhiḥ //",
    "GK22ksdarpau:1173": " te prāpurīrṣyāpadamandhakāri $ vaktraṃ śaśāṅkopamamīkṣamāṇāḥ &",
    "GK22ksdarpau:1174": " kaṇṭhasthalālokanakālakūṭa- % saṃpūritākṣā iva mohamūrcchām // KDarp_7.60",
    "GK22ksdarpau:1175": " te taṃ smitaprasphuritādharāgram $ udagralāvaṇyaviśeṣatarṣāḥ &",
    "GK22ksdarpau:1176": " patnīvikārogranikāramūcuḥ % kaṇṭhāntaraśvāsavikīrṇavarṇāḥ // KDarp_7.61 //",
    "GK22ksdarpau:1177": " ko 'yaṃ vijātirviguṇaḥ kalāvān $ nagno vṛṣāṅkaḥ praviśatyalajjaḥ &",
    "GK22ksdarpau:1178": " pradūṣitā yena maharṣijuṣṭā % gaṅgeva śuddhā lalanāvalīyam // KDarp_7.62",
    "GK22ksdarpau:1179": " anena saṃsūcayatā nigūḍha- $ rūpeṇa darpādakulīnabhāvam &",
    "GK22ksdarpau:1180": " nītā pavitratvamiyaṃ munīnāṃ % kāpālikeneva vanāntabhūmiḥ // KDarp_7.63 //",
    "GK22ksdarpau:1181": " aho batāsya pratibhā prasahya $ satīsamāliṅganasaspṛhasya &",
    "GK22ksdarpau:1182": " kenāpi kāmatkuhakakrameṇa % kāntaṃ kṛtaṃ rūpamanena nūnam // KDarp_7.64 //",
    "GK22ksdarpau:1183": " uktveti tasmai sasṛjuḥ sakopās $ te daṇḍapāṣāṇabṛsīśatāni &",
    "GK22ksdarpau:1184": " dveṣāvṛtākṣṇāmavivekajanmā % mohaḥ pramāde gurutāmupaiti // KDarp_7.65 //",
    "GK22ksdarpau:1185": " dūre bhavatyatha śanaiḥ śiśirāṃśumaulau $ teṣaṃ prakopavipulānalatāpitānām &",
    "GK22ksdarpau:1186": " taddarśanānusaraṇaprasṛtasya yatnaḥ % patnījanasya sutarāṃ vinivartane",
    "GK22ksdarpau:1187": " 'bhūt // KDarp_7.66 //",
    "GK22ksdarpau:1188": " atha sa bhagavānbhargaḥ svargāpagāpṛthunirjhara- $",
    "GK22ksdarpau:1189": " prasṛtahasitastasmādeśātkrameṇa tirohitaḥ &",
    "GK22ksdarpau:1190": " praśamavimalaṃ vyoma vyāpya priyāmavadatsmaya- % smitasitamukhīṃ dṛṣṭaṃ devi tvayā municeṣṭitam bhasmasmeraśarīratā pṛthujaṭābandhaḥ śiromuṇḍanaṃ $ kuṇḍī daṇḍakamaṇḍalupraṇayitā carmākṣasūtragrahaḥ",
    "GK22ksdarpau:1191": " kāṣāyavyasanaṃ nirambararuciḥ kaṅkālamālādhṛtiḥ %",
    "GK22ksdarpau:1192": " kāmakrodhavaśādviśeṣaruciraṃ sarvaṃ vṛthaiva vratam // KDarp_7.68 //",
    "GK22ksdarpau:1193": " darpotkopātparaṇitajaṭāsūtrabandhacca mohād $",
    "GK22ksdarpau:1194": " antaḥsīdatsarasaviṣayāsvādasaṃvādasaṅgāt &",
    "GK22ksdarpau:1195": " āśāpāśavyasananicayādvāsanālīnadoṣān % naiṣāṃ muktirbhavati tapasā",
    "GK22ksdarpau:1196": " kāyasaṃśoṣaṇena // KDarp_7.69 //",
    "GK22ksdarpau:1197": " ityuktaṃ tripurāriṇā girisutā śrutvā yathārthaṃ vaco $ niścitya vratamapraśāntamanasāṃ mithyaiva kāyakṣayam &",
    "GK22ksdarpau:1198": " saṃsāroparamāya moharajasaḥ śāntyai munīnāṃ paraṃ % rāgadveṣavimuktaye ca dayayā cakre harasyārthanām // KDarp_7.70 //",
    "GK22ksdarpau:1199": " devyārthito 'tha bhagavānkṛpayā smarāris $ teṣāmanugrahamayena vilokanena &",
    "GK22ksdarpau:1200": " cakre smitasnapitadigvadano munīnāṃ % līnasya moharajasaḥ sahasaiva śāntim",
    "GK22ksdarpau:1201": " tapoviśeṣairniśitaprayatnais $ tasmānna kāryaḥ pṛthumohadarpaḥ &",
    "GK22ksdarpau:1202": " dveṣeṇa rāgeṇa mohadayena % tapaḥ kṣayaṃ yāti saha smayena // KDarp_7.72",
    "GK22ksdarpau:1203": " praśānto 'ntastṛṣṇāviṣamaparitāpaḥ śamajalair $ aśeṣaḥ saṃtoṣāmṛtavisarapānena vapuṣaḥ &"
}