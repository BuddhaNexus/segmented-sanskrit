{
    "GR14ss3_paru:0": " ṣaṭ-sandarbha-nāmaka-",
    "GR14ss3_paru:1": " śrī-bhāgavata-sandarbhe tṛtīyaḥ",
    "GR14ss3_paru:2": " paramātma-sandarbhaḥ",
    "GR14ss3_paru:3": " tau santoṣayatā santau śrīla-rūpa-sanātanau |",
    "GR14ss3_paru:4": " dākṣiṇātyena bhaṭṭena pnuar etad vivicyate ||i||",
    "GR14ss3_paru:5": " tasyādyaṃ granthanālekhaṃ krāntam utkrānta-khaṇḍitam |",
    "GR14ss3_paru:6": " paryālocyātha paryāyaṃ kṛtvā likhati jīvakaḥ ||ii||",
    "GR14ss3_paru:7": " atha paramātmā vivriyate |",
    "GR14ss3_paru:8": " atra taṃ jagad-gata-jīva-nirūpaṇa-pūrvakaṃ",
    "GR14ss3_paru:9": " nirūpayati dvābhyām -",
    "GR14ss3_paru:10": " kṣetrajña etā manaso vibhūtīr jīvasya māyā-racitasya nityāḥ |",
    "GR14ss3_paru:11": " āvirhitāḥ kvāpi tirohitāś ca śuddho vicaṣṭe hy aviśuddha-kartuḥ || [BhP 5.11.12]",
    "GR14ss3_paru:12": " kṣetrajña ātmā puruṣaḥ purāṇaḥ sākṣāt svayaṃ jyotir ajaḥ pareśaḥ |",
    "GR14ss3_paru:13": " nārāyaṇo bhagavān vāsudevaḥ",
    "GR14ss3_paru:14": " sva-māyayātmany avadhīyamānaḥ || [BhP 5.11.13]",
    "GR14ss3_paru:15": " yaḥ śuddho'pi māyātaḥ paro'pi māyā-racitasya vakṣyamāṇasya sarva-",
    "GR14ss3_paru:16": " kṣetrasya māyayā kalpitasya manaso'ntaḥ-karaṇasyaitāḥ vibhūtīr vṛttīr vicaṣṭe viśeṣeṇa paśyati, paśyaṃs tatrāviṣṭo bhavati, sa khalv asau",
    "GR14ss3_paru:17": " jīva-nāmā",
    "GR14ss3_paru:18": " sva-śarīra-dvaya-lakṣaṇa-kṣetrasya jñātṛtvāt kṣetrajña ucyate ity arthaḥ |",
    "GR14ss3_paru:19": " tad uktam -",
    "GR14ss3_paru:20": " yayā saṃmohito jīvo ātmānaṃ triguṇātmakaṃ paro'pi manute'narthaṃ",
    "GR14ss3_paru:21": " tat-kṛtaṃ cābhipadyate || [BhP 1.7.5] iti |",
    "GR14ss3_paru:22": " tasya manasaḥ kīdṛśatayā māyā-racitasya tatrāha - jīvadhya jīvopādhitayā jīva-tādātmyena racitasya |",
    "GR14ss3_paru:23": " tataś ca tat tayopacaryamāṇasyety arthaḥ |",
    "GR14ss3_paru:24": " tataś ca kīdṛśasya, aviśuddhaṃ bhagavad-bahirmukhaṃ karma karotīti tādṛśasya |",
    "GR14ss3_paru:25": " kīdṛśīr vibhūtīr nityā anādita evānugatāḥ |",
    "GR14ss3_paru:26": " atra sa kadā kīdṛśīr ity apekṣāyām āha - jāgrat svapnayor āvirbhūtāḥ",
    "GR14ss3_paru:27": " suṣuptau tirohitāś ceti |",
    "GR14ss3_paru:28": " yas tu purāṇo jagat-kāraṇa-bhūtaḥ puruṣaḥ",
    "GR14ss3_paru:29": " ādyo'vatāraḥ puruṣaḥ parasyety ādi [BhP 2.6.41] dvitīyādau prasiddhaḥ |",
    "GR14ss3_paru:30": " sākṣād eva svayaṃ jyotiḥ svaprakāśo tanu jīvavad anyāpekṣayā |",
    "GR14ss3_paru:31": " ajo",
    "GR14ss3_paru:32": " janmādi-śūnyaḥ |",
    "GR14ss3_paru:33": " pareṣāṃ brahmādīnāṃ apīśaḥ |",
    "GR14ss3_paru:34": " nāraṃ jīva-samūhaḥ",
    "GR14ss3_paru:35": " svaniyamyatvenāyanaṃ yasya saḥ |",
    "GR14ss3_paru:36": " bhagavān aiśvaryādy-aṃśatvāt |",
    "GR14ss3_paru:37": " vāsudevaḥ",
    "GR14ss3_paru:38": " sarva-bhūtānām āśrayaḥ |",
    "GR14ss3_paru:39": " sva-māyayā sva-svarūpa-śaktyā ātmani sva-",
    "GR14ss3_paru:40": " svarūpe avadhīyamānaḥ avasthāpya-mānaḥ |",
    "GR14ss3_paru:41": " karma-kartṛ-prayogaḥ |",
    "GR14ss3_paru:42": " māyāyāṃ mayike'py antaryāmitayā praviṣṭo'pi svarūpa-śaktyā svarūpasya eva na tu tat-saṃsakta ity arthaḥ |",
    "GR14ss3_paru:43": " vāsudevatvena sarva-kṣetra-jñātṛtvāt",
    "GR14ss3_paru:44": " so'paraḥ |",
    "GR14ss3_paru:45": " māyā-mohitāt jīvād anyaḥ māyā-rahitaḥ śuddhaḥ |",
    "GR14ss3_paru:46": " kṣetrajñaḥ ātmā paramātmeti |",
    "GR14ss3_paru:47": " tad evam api mukhyaṃ kṣetrajñatvaṃ paramātmany eva |",
    "GR14ss3_paru:48": " tad uktam -",
    "GR14ss3_paru:49": " sarvaṃ pumān veda guṇāṃś ca taj-jño",
    "GR14ss3_paru:50": " na veda sarvajñam anantam īḍe iti [BhP 6.4.25] |",
    "GR14ss3_paru:51": " śrī-gītopaniṣatsu -",
    "GR14ss3_paru:52": " idaṃ śarīraṃ kaunteya kṣetram ity abhidhīyate |",
    "GR14ss3_paru:53": " etad yo vetti taṃ prāhuḥ kṣetrajña iti tadvidaḥ || [Gītā 13.1]",
    "GR14ss3_paru:54": " kṣetrajñaṃ cāpi māṃ viddhi sarvakṣetreṣu bhārata |",
    "GR14ss3_paru:55": " kṣetrakṣetrajñayor jñānaṃ yat taj jñānaṃ mataṃ mama || [Gītā 13.1]",
    "GR14ss3_paru:56": " atra khalu kṣetrajñaṃ cāpi māṃ viddhīti sarveṣv api kṣetreṣu māṃ ca kṣetrajñaṃ viddhi, na tu jīvam iva svakṣetra eva ity evārthaṃ vahati |",
    "GR14ss3_paru:57": " na ca jīveśayoḥ samānādhikaraṇyena nirviśeṣa-cid-vastv eva jñeyatayā nirdiśati |",
    "GR14ss3_paru:58": " sarva-kṣetreṣv ity asya viayarthyāpatteḥ |",
    "GR14ss3_paru:59": " jñeyaṃ yat tat pravakṣyāmīty ādau sarvataḥ pāṇi-pādaṃ tad sarvato'kṣi-śiro-mukham ity [Gītā 13.13] ādinā saviśeṣasyaiva nirdekṣyamāṇatvāt |",
    "GR14ss3_paru:60": " amānitvam ity ādinā jñānasya ca tathaupadekṣyamāṇatvāt |",
    "GR14ss3_paru:61": " kiṃ ca kṣetrajñaṃ cāpīty atra ttvam asītivat sāmānādhikaraṇyena tan-",
    "GR14ss3_paru:62": " nirviśeṣa-jñāne vivakṣite kṣetrajñeśvarayor jñānam ity evanānūdyeta na tu",
    "GR14ss3_paru:63": " kṣetra-kṣetrajñayot jñānam iti |",
    "GR14ss3_paru:64": " kintu kṣetra-kṣetrajñayor ity asyāyam arthaḥ |",
    "GR14ss3_paru:65": " dvivdihayor api kṣetra-kṣetrajñayor jñānaṃ tan mamaiva jñānaṃ matam |",
    "GR14ss3_paru:66": " anyārthas tu parāmarśa iti nyāyena yaj-jñānaikatāt-paryakam ity arthaḥ |",
    "GR14ss3_paru:67": " jñeyasyaikatvenaiva nirdiṣṭatvāt yogyatvāc ca |",
    "GR14ss3_paru:68": " na ca nirīśvara-sāṅkhyavat",
    "GR14ss3_paru:69": " kṣetra-kṣetrajña-mātra-vibhāgād atra jñānaṃ mataṃ mamety aneneśvarasyāvekṣitatvāt |",
    "GR14ss3_paru:70": " na ca vivarta-vādavad īśvarasyāpi bhrama-mātra-",
    "GR14ss3_paru:71": " pratīta-puruṣatvam |",
    "GR14ss3_paru:72": " tad-vacana-lakṣaṇa-saveda-gītādi-śāstrāṇām",
    "GR14ss3_paru:73": " aprāmāṇyād bauddha-vādāpatteḥ |",
    "GR14ss3_paru:74": " tasyāṃ ca satyāṃ bauddhānām iva vivarta-",
    "GR14ss3_paru:75": " vādināṃ tad-vyākhyānāyukteḥ |",
    "GR14ss3_paru:76": " na ca tasya satya-puruṣatve'pi nirviśeṣa-",
    "GR14ss3_paru:77": " jñānam eva mokṣa-sādhanam iti tadīya-śāstrāntarataḥ samāhāryam |",
    "GR14ss3_paru:78": " evaṃ satata-yuktā ye [12.1] ity ādi pūrvādhyāye nirviśeṣa-jñānasya",
    "GR14ss3_paru:79": " heyatvena vivakṣitatvāt |",
    "GR14ss3_paru:80": " tatraiva ca ye tu sarvāṇi karmāṇi ity [12.6]",
    "GR14ss3_paru:81": " ādinānanya-bhaktān",
    "GR14ss3_paru:82": " uddiśya teṣām ahaṃ samuddhartā mṛtyu-saṃsāra-sāgarād ity [12.7] anena taj jñānāpekṣāpi nādṛteti |",
    "GR14ss3_paru:83": " tad uktam ekādaśe svayaṃ bhagavatā - yat karmabhir yat tapasety ādi [BhP 11.20.32] |",
    "GR14ss3_paru:84": " mokṣa-dharme ca -",
    "GR14ss3_paru:85": " ya vai sādhana-sampattiḥ puruṣārtha-catuṣṭaye |",
    "GR14ss3_paru:86": " tayā vinā tad āpnoti naro nārāyaṇāśrayaḥ || iti |",
    "GR14ss3_paru:87": " atra tu pūrvādhyāya-viślāghitaṃ tad evāvṛthākartuṃ saviśeṣatayā nirdiśya iti kṣetraṃ tathā jñānaṃ jñeyaṃ coktaṃ samāsataḥ mad-bhakta etad vijñāya mad-bhāvāyopapadyate || [Gītā 13.18]",
    "GR14ss3_paru:88": " ity antena bhakti-saṃvalitatayā sukarārtha-prāyaṃ kṛtam |",
    "GR14ss3_paru:89": " ataevātra",
    "GR14ss3_paru:90": " vyaṣṭi-",
    "GR14ss3_paru:91": " kṣetrajña eva bhaktatvena nirdiṣṭaḥ samaṣṭi-kṣetrajñas tu jñeyatveneti kṣetra-jñānābhyāṃ saha jñeyasya pāṭhād anusmārya tad-anantaraṃ ca tasya tasya ca jīvatvam īśvaratvaṃ ca kṣaraṃ neti darśitam |",
    "GR14ss3_paru:92": " yataḥ -",
    "GR14ss3_paru:93": " puruṣaḥ prakṛtistho hi bhuṅkte prakṛti-jān guṇān |",
    "GR14ss3_paru:94": " kāraṇaṃ guṇa-saṅgo'sya sad-asad-yoni-janmasu || [Gītā 13.21]",
    "GR14ss3_paru:95": " iti jīvasya prakṛtisthatvaṃ nirdiśya svatas tasyāprākṛtatva-darśanayā",
    "GR14ss3_paru:96": " sphuṭam evākṣaratvaṃ jñāpitam |",
    "GR14ss3_paru:97": " upadraṣṭānumantā ca bhartā bhoktā maheśvaraḥ paramātmeti cāpy ukto dehe 'smin puruṣaḥ paraḥ || [Gītā 13.22]",
    "GR14ss3_paru:98": " iti jīvāt paratvena nirdiṣṭasya paramātmākhya-puruṣasya tu kaimutyenaiva tad darśitam |",
    "GR14ss3_paru:99": " dvāv imau puruṣau loke kṣaraś cākṣara eva ca kṣaraḥ sarvāṇi bhūtāni kūṭastho 'kṣara ucyate || [Gītā 15.16]",
    "GR14ss3_paru:100": " uttamaḥ puruṣas tv anyaḥ paramātmety udāhṛtaḥ yo lokatrayam āviśya bibharty avyaya īśvaraḥ || [Gītā 15.17]",
    "GR14ss3_paru:101": " ity atra jīvasyāpy akṣaratvaṃ kaṇṭhoktam eva |",
    "GR14ss3_paru:102": " tatropadraṣṭā parama-sākṣī,",
    "GR14ss3_paru:103": " anumantā tat-tat-karmānurūpaḥ pravartakaḥ |",
    "GR14ss3_paru:104": " bhartā poṣakaḥ |",
    "GR14ss3_paru:105": " bhoktā pālayitā |",
    "GR14ss3_paru:106": " maheśvaraḥ sarvādhikartā |",
    "GR14ss3_paru:107": " paramātmā sarvāntaryāmīti vyākhyeyam |",
    "GR14ss3_paru:108": " uttarapadyayos tu |",
    "GR14ss3_paru:109": " kūṭastha eka-rūpatayā tu yaḥ kāla-vyāpī sa kūṭastha ity amarakoṣād avagatārthaḥ |",
    "GR14ss3_paru:110": " asau śuddha-jīva eva uttamaḥ puruṣas tv anya ity",
    "GR14ss3_paru:111": " uttarāt |",
    "GR14ss3_paru:112": " tad evam atrāpi kṣetra-kṣetrajña-sarva-kṣetrajñā uktāḥ |",
    "GR14ss3_paru:113": " atra cottarayor anya ity anena bhinnayor eva sator akṣarayorna tat-tad-rūpatā-",
    "GR14ss3_paru:114": " parityāgaḥ sambhaved iti na kadācid api nirviśeṣa-rūpenāvasthitir iti darśitam |",
    "GR14ss3_paru:115": " tasmān mad-bhāvāyopapadyate iti yad uktaṃ tad api tat-sārṣṭi-",
    "GR14ss3_paru:116": " prāpti-tātparyakam[*ENDNOTE 1] |",
    "GR14ss3_paru:117": " tad evaṃ dvayor akṣaratvena sāmye'pi",
    "GR14ss3_paru:118": " jīvasya hīna-śaktitvāt prakṛty-āviṣṭasya tan-nivṛtty-artham īśvara eva bhajanīyatvena jñeya iti bhāvaḥ |",
    "GR14ss3_paru:119": " tasmād idaṃ śarīram ity ādikaṃ punar itthaṃ vivecanīyam |",
    "GR14ss3_paru:120": " idaṃ sva-",
    "GR14ss3_paru:121": " svāparokṣam ity arthaḥ |",
    "GR14ss3_paru:122": " śarīra-kṣetrayor ekaikatvena grahaṇam atra",
    "GR14ss3_paru:123": " vyakti-",
    "GR14ss3_paru:124": " paryavasānena jāti-puraskāreṇaiveti gamyate |",
    "GR14ss3_paru:125": " sarva-kṣetreṣv iti bahu-",
    "GR14ss3_paru:126": " vacanenānuvādāt |",
    "GR14ss3_paru:127": " etad yo vetti ity atra deho 'savo 'kṣā-manava ity ādau sarvaṃ pumān veda-guṇāṃś ca taj-jñaḥ [BhP 6.4.25] ity-ukta-diśā kṣetrajña etā manaso vibhūtīr ity-ukta-diśā ca jānātīty arthaḥ kṣetrajñaṃ cāpi māṃ viddhīti |",
    "GR14ss3_paru:128": " tad uktam -- viṣṭabhyāham idaṃ kṛtsnam",
    "GR14ss3_paru:129": " ekāṃśena sthito jagat [Gītā 10.42] |",
    "GR14ss3_paru:130": " yatra gaty-antaraṃ nāsti tatraiva lakṣaṇā-",
    "GR14ss3_paru:131": " maya-kaṣṭam āśrīyeta |",
    "GR14ss3_paru:132": " tathāpi tena sāmānādhikaraṇyaṃ yadi vivakṣitaṃ syāt tarhi kṣetrajñaṃ cāpi māṃ viddhīty etāvad eva taṃ ca māṃ viddhīty etāvad eva vā procyeta, na tu sarva-ksreṣu bhāratety adhikam api |",
    "GR14ss3_paru:133": " kintu kṣetrajña etā manaso vbhūtīr ity ādivat kṣetrajña-dvayam api vaktavyam eva",
    "GR14ss3_paru:134": " syāt |",
    "GR14ss3_paru:135": " tathā ca brahma-sūtraṃ guhāṃ praviṣṭāvātmānau hi tad-darśanād iti [Vs",
    "GR14ss3_paru:136": " 1.2.11] tad-vaidhyam eva copasaṃhṛtam |",
    "GR14ss3_paru:137": " puruṣaḥ prakṛtistho hīty ādinā |",
    "GR14ss3_paru:138": " tasmād upakramārthasyopasaṃhārādhīnatvād eṣa evārthaḥ samañjasaḥ |",
    "GR14ss3_paru:139": " yathoktaṃ brahma-sūtra-kṛdbhiḥ - asad vyapadeśān neti cen na dharmāntareṇa vākya-śeṣād iti [Vs 2.1.17] |",
    "GR14ss3_paru:140": " atha kṣetra-kṣetrajñayor jñānam ity atra yat kṣetre jñānendriya-gataṃ",
    "GR14ss3_paru:141": " cetanā-",
    "GR14ss3_paru:142": " gataṃ ca jñānaṃ darśayiṣyate yac ca pūrva-kṣetra-jñe",
    "GR14ss3_paru:143": " nija-nija-kṣetra-jñānaṃ",
    "GR14ss3_paru:144": " darśitaṃ tat tat maj-jñānāṃśasya kṣetreṣu cchāyā-rūpatvāt kṣetra-jñeṣu yat kiñcid aṃśāṃśatayā praveśān mamaiva jñānaṃ matam iti |",
    "GR14ss3_paru:145": " tasmāt sādhūktaṃ mukhyaṃ kṣetrajñatvaṃ paramātmany eveti |",
    "GR14ss3_paru:146": " atra śrī-bhagavataḥ paramātma-rūpeṇāvirbhāvo'pi |",
    "GR14ss3_paru:147": " ajani ca yan mayaṃ tad-",
    "GR14ss3_paru:148": " avimucya-niyantṛ bhaved ity-ukta-diśā [BhP 10.87.30] śakti-viśeṣāliṅgitvād",
    "GR14ss3_paru:149": " yasmād evāṃśāj jīvānām āvirbhāvas tenaiveti jñeyam |",
    "GR14ss3_paru:150": " tad uktaṃ tatraiva viṣṭabhyāham ity ādi |",
    "GR14ss3_paru:151": " śrī-viṣṇu-purāṇe ca -",
    "GR14ss3_paru:152": " yasyāyutāṃśāṃśe viśva-śaktir iyaṃ sthitā |",
    "GR14ss3_paru:153": " para-brahma-svarūpasya praṇamāma tam avyayam || iti [ViP 1.9.53]",
    "GR14ss3_paru:154": " pūrṇa-śuddha-śaktis tu kalā-kāṣṭhā-nimeṣād ity anena darśitā |",
    "GR14ss3_paru:155": " tathā śrī-",
    "GR14ss3_paru:156": " nārada-pañcarātre --",
    "GR14ss3_paru:157": " nārada uvāca -",
    "GR14ss3_paru:158": " śuddha-sargam ahaṃ deva jñātum icchāmi tattvataḥ |",
    "GR14ss3_paru:159": " sarga-dvayasya caivasya yaḥ paratvena vartate ||",
    "GR14ss3_paru:160": " tatraitat pūrvoktaḥ prādhānikaḥ śāktaś cety etat sargadvayasyeti jñeyam |",
    "GR14ss3_paru:161": " śrī-bhagavān uvāca -",
    "GR14ss3_paru:162": " yaḥ sarva-vyāpako devaḥ para-brahma ca śāśvatam |",
    "GR14ss3_paru:163": " cit-sāmānyaṃ jagaty asmin paramānanda-lakṣaṇam ||",
    "GR14ss3_paru:164": " vāsudevād abhinnas tu bahn-arkendu-śata-prabham |",
    "GR14ss3_paru:165": " vāsudevo'pi bhagavāṃs tad-dharmā parameśvaraḥ ||",
    "GR14ss3_paru:166": " svāṃ dīptiṃ kṣobhayaty eva tejasā tena vai yutam |",
    "GR14ss3_paru:167": " prakāśa-rūpo bhagavān acyutaṃ cāsakṛd dvija ||",
    "GR14ss3_paru:168": " so'cyuto'cyuta-tejāś ca svarūpaṃ vitanoti vai |",
    "GR14ss3_paru:169": " āśritya vāsudevaṃ ca svastho megho jalaṃ yathā ||",
    "GR14ss3_paru:170": " kṣobhayitvā svam ātmānaṃ satya-bhāsvara-vigraham |",
    "GR14ss3_paru:171": " utpādayāmāsa tadā samudrormi-jalaṃ yathā ||",
    "GR14ss3_paru:172": " sa cinmayaḥ prakāśātmā utpādyātmānam ātmanā |",
    "GR14ss3_paru:173": " puruṣākhyam anantaṃ ca prakāśa-prasaraṃ mahat ||",
    "GR14ss3_paru:174": " sa ca vai sarva-jīvānām āśrayaḥ parameśvaraḥ |",
    "GR14ss3_paru:175": " antaryāmī ca teṣāṃ vai tārakāṇām ivāmbaram ||",
    "GR14ss3_paru:176": " sendhanaḥ pāvako yadvat sphuliṅga-nicayaṃ dvija |",
    "GR14ss3_paru:177": " anicchātaḥ prerayati tadvad eva paraḥ prabhuḥ ||",
    "GR14ss3_paru:178": " prāg-vāsanā-nibandhānāṃ bandhānāṃ ca vimuktaye |",
    "GR14ss3_paru:179": " tasmād viddhi tad-aṃśāṃśas tān sarvāṃśatvam ajam prabhum || iti |",
    "GR14ss3_paru:180": " ataeva yat tu brahmādau śrī-pradyumnasya manvādau śrī-viṣṇoḥ, rudrādau",
    "GR14ss3_paru:181": " śrī-saṅkarṣaṇasyāntaryāmitvaṃ śrūyate tan nānāṃśam ādāyāvatīrṇasya tasyaiva tat-tad-aṃśena tat-tad-antaryāmitvam iti mantavyam |",
    "GR14ss3_paru:182": " ataeva rudrasya saṅkarṣaṇa-prakṛtitvaṃ puruṣa-prakṛtitvaṃ cety ubhayam apy āmnātaṃ prakṛtim ātmanaḥ saṅkarṣaṇa-saṃjñāṃ bhava upadhāvatīty ādau [BhP 5.17.16]",
    "GR14ss3_paru:183": " ādāv abhūc chata-dhṛtir ity ādau ca [BhP 11.4.5] |",
    "GR14ss3_paru:184": " eṣa eva--",
    "GR14ss3_paru:185": " bhūtātmā cendriyātmā ca pradhānātmā tathā bhavān |",
    "GR14ss3_paru:186": " ātmā ca paramātmā ca tvam ekaḥ pañcadhā sthitaḥ ||",
    "GR14ss3_paru:187": " ity [ViP 5.18.50] ādau vivṛtam |",
    "GR14ss3_paru:188": " tasmāt sarvāntaryāmī puruṣa eva brahmeti paramātmetīty ādau paramātmatvena nirdisṭa iti sthitam",
    "GR14ss3_paru:189": " vyākhyātaṃ ca svāmibhiḥ |",
    "GR14ss3_paru:190": " namas tubhyaṃ bhagavate brahmaṇe paramātmana [BhP 10.28.6]",
    "GR14ss3_paru:191": " ity atra varuṇa-stutau |",
    "GR14ss3_paru:192": " paramātmane sarva-jīva-niyantre iti |",
    "GR14ss3_paru:193": " asya paramātmano māyopādhitayā puruṣatvaṃ tūpacaritam eva |",
    "GR14ss3_paru:194": " tad uktaṃ vaiṣṇave eva -",
    "GR14ss3_paru:195": " nānto'sti yasya na ca yasya samudbhavo'sti",
    "GR14ss3_paru:196": " vṛddhir na yasya pariṇāma-vivarjitasya |",
    "GR14ss3_paru:197": " nāpekṣayaṃ ca samupaitya vikalpa-svastu",
    "GR14ss3_paru:198": " yas taṃ nato'smi puruṣottamam ādyam īḍyam || [ViP 6.8.60]",
    "GR14ss3_paru:199": " tasyaiva yo'nuguṇa-bhug bahudhaika eva śuddho'py aśuddha iva mūrti-vibhāga-bhedaiḥ |",
    "GR14ss3_paru:200": " jñānānvitaḥ sakala-sattva-vibhūti-kartā",
    "GR14ss3_paru:201": " tasmai nato'smi puruṣāya sadāvyayāya || [ViP 6.8.61] iti |",
    "GR14ss3_paru:202": " tasyaivānupūrvoktāt parameśvarāt samanantaram |",
    "GR14ss3_paru:203": " bahudhā brahmādi-",
    "GR14ss3_paru:204": " rūpeṇa |",
    "GR14ss3_paru:205": " aśuddha iva sṛṣṭy-ādiṣv āsakta iva |",
    "GR14ss3_paru:206": " mūrti-vibhāgānāṃ dakṣādi-",
    "GR14ss3_paru:207": " manv-ādi-rūpāṇāṃ bhedaiḥ |",
    "GR14ss3_paru:208": " arva-sattvānāṃ vibhūtīkartā vistārakṛt iti",
    "GR14ss3_paru:209": " svāmī |",
    "GR14ss3_paru:210": " tatra guṇa-bhug iti ṣāḍ-guṇyānanda-bhoktety arthaḥ |",
    "GR14ss3_paru:211": " yat tat sūkṣmam avijñānam avyaktam acalaṃ dhruvam |",
    "GR14ss3_paru:212": " indriyair indriyārthaiś ca sarva-bhūtaiś ca varjitam ||",
    "GR14ss3_paru:213": " sa hy antarātmā bhūtānāṃ kṣetrajñaś ceti kathyate |",
    "GR14ss3_paru:214": " triguṇa-vyatirikto vai puruṣaś ceti kalpitaḥ || [MBh 12.321.28-29]",
    "GR14ss3_paru:215": " iti mokṣadharme'pi nārāyaṇīyopākhyāne |",
    "GR14ss3_paru:216": " śrutayo'py enaṃ śuddhatvenaiva varṇayanti eko devo sarva-bhūteṣu gūḍhaḥ",
    "GR14ss3_paru:217": " sarva-vyāpī sarva-bhūtāntarātmā |",
    "GR14ss3_paru:218": " karmādhyakṣaḥ sarva-bhūtādhivāsaḥ",
    "GR14ss3_paru:219": " sāksī cetāḥ kevalo nirguṇaś ca || [ŚvetU 6.11] |",
    "GR14ss3_paru:220": " ajām ekāṃ lohita-śukla-kṛṣṇāṃ",
    "GR14ss3_paru:221": " bahvīḥ prajāḥ sṛjamānā sarūpāḥ |",
    "GR14ss3_paru:222": " ajo hy eko jūṣamāṇo'nuśete jahāty enāṃ bhukta-bhogām ajo'nyaḥ || ity ādyāḥ [ŚvetU 4.5]",
    "GR14ss3_paru:223": " tasmāt sādhu vyākhyātaṃ kṣetrajña etā ity ādi-padya-dvayam ||",
    "GR14ss3_paru:224": " || 5.11 || śrī-brāhmaṇo rahūgaṇam || 1 ||",
    "GR14ss3_paru:225": " atha tasyāvirbhāve yogyatā-prāgvad bhaktir eva jñeyā |",
    "GR14ss3_paru:226": " āvirbhāvas tu tridhā yathā nāradīye tantre[*ENDNOTE 2] -",
    "GR14ss3_paru:227": " viṣṇos tu trīṇi rūpāṇi puruṣākhyāny atho viduḥ |",
    "GR14ss3_paru:228": " ekaṃ tu mahataḥ sraṣṭṛ dvitīyaṃ tantu-saṃsthitam |",
    "GR14ss3_paru:229": " tṛtīyaṃ sarva-bhūtasthaṃ tāni jñātvā vimucyate ||",
    "GR14ss3_paru:230": " atra prathamo yathāgneḥ kṣudrā visphuliṅgā vyuccaranti sa aikṣatetyādyukteḥ |",
    "GR14ss3_paru:231": " mahā-samaṣṭi-jīva-prakṛtyor ekatāpannayor draṣṭety eka eva |",
    "GR14ss3_paru:232": " ayam eva saṅkarṣaṇa iti mahāviṣṇur iti ca |",
    "GR14ss3_paru:233": " brahma-saṃhitāyāṃ",
    "GR14ss3_paru:234": " yathā --",
    "GR14ss3_paru:235": " tal-liṅgaṃ bhagavān śambhur jyotī-rūpaṃ sanātanam |",
    "GR14ss3_paru:236": " tasminn āvirabhūl liṅge mahā-viṣṇur jagat-patiḥ || [BrahmaS 5.8]",
    "GR14ss3_paru:237": " sahasra-śīrṣā puruṣa ity ārabhya [BrahmaS 5.11]",
    "GR14ss3_paru:238": " nārāyaṇaḥ sa bhagavān āpas tasmāt sanātanāt |",
    "GR14ss3_paru:239": " āvirāsan kāraṇārṇonidhiṃ saṅkarṣaṇātmakaḥ |",
    "GR14ss3_paru:240": " yoga-nidrāṃ gatas tasmin sahasrāṃśaḥ svayaṃ mahān || [BrahmaS 5.12]",
    "GR14ss3_paru:241": " tad-roma-bila-jāleṣu bījaṃ saṅkarṣaṇasya ca |",
    "GR14ss3_paru:242": " haimāny aṇḍāni jātāni mahā-bhūtāvṛtāni tu || īty ādi [BrahmaS 5.13]",
    "GR14ss3_paru:243": " liṅgam iti yasyāyutāyutāṃśāṃśe viśva-śaktir iyaṃ sthitety [ViP 1.9.53]",
    "GR14ss3_paru:244": " anusāreṇa tasya mahā-bhagavataḥ śrī-govindasya puruṣotpādakatvāl liṅgam iva liṅgaṃ yaḥ khalv aṃa-viśeṣas tad eva śambhuḥ |",
    "GR14ss3_paru:245": " śambhu-śabdasya",
    "GR14ss3_paru:246": " mukhyāyā vṛtter āśraya ity arthaḥ |",
    "GR14ss3_paru:247": " atha dvitīya-puruṣas tat sṛṣṭvā tad evānupraviśad ity ādy uktaḥ samaṣṭi-",
    "GR14ss3_paru:248": " jīvāntaryāmī |",
    "GR14ss3_paru:249": " teṣāṃ brahmāṇḍātmakānāṃ bahu-bhedād bahu-bhedaḥ |",
    "GR14ss3_paru:250": " tatraiva sūkṣmāntaryāmī pradyumnaḥ sthūlāntaryāmy aniruddha iti kvacit |",
    "GR14ss3_paru:251": " anena mahā-vaikuṇṭha-sthāḥ saṅkarṣaṇādayas tad-aṃśinaḥ |",
    "GR14ss3_paru:252": " ye tu cittādy-",
    "GR14ss3_paru:253": " adhiṣṭhātāro vāsudevādayas te tad-aṃśā evety ādi vivecanīyam |",
    "GR14ss3_paru:254": " tṛtīyo'pi puruṣaḥ --",
    "GR14ss3_paru:255": " dvā suparṇā sayujā sakhāyā samānaṃ vṛkṣaṃ pariṣasvajāte |",
    "GR14ss3_paru:256": " tayor anyaḥ pippalaṃ svādv atty anaśnann anyo 'bhicākaśīti || [Ṛg-veda 1.163.20, MuṇḍU 7.1.1]",
    "GR14ss3_paru:257": " ity-ādy-ukto vyaṣṭy-antaryāmī |",
    "GR14ss3_paru:258": " teṣām bahubhedād bahubhedaḥ |",
    "GR14ss3_paru:259": " tatra prathamasyāvirbhāvo yathā ādyo'vatāraḥ puruṣaḥ parasyeti [BhP",
    "GR14ss3_paru:260": " ṭīkā ca parasya bhūmnaḥ puruṣaḥ prakṛti-pravartakaḥ |",
    "GR14ss3_paru:261": " yasya",
    "GR14ss3_paru:262": " sahasra-śīrṣety",
    "GR14ss3_paru:263": " ādy ukto līlā-vigrahaḥ sa ādyovatāraḥ |",
    "GR14ss3_paru:264": " ity eṣā || atra cānyatra cāvatāratvaṃ",
    "GR14ss3_paru:265": " nāmaika-pāda-vibhūty-āvirbhāvatvaṃ jñeyam || 2.6 || śrī-brahmā",
    "GR14ss3_paru:266": " nāradam ||2||",
    "GR14ss3_paru:267": " dvitīyasya yathā -",
    "GR14ss3_paru:268": " kālena so'jaḥ puruṣāyuṣābhi-",
    "GR14ss3_paru:269": " pravṛtta-yogena virūḍha-bodhaḥ",
    "GR14ss3_paru:270": " svayaṃ tad antar-hṛdaye 'vabhātam",
    "GR14ss3_paru:271": " apaśyatāpaśyata yan na pūrvam ||",
    "GR14ss3_paru:272": " mṛṇāla-gaurāyata-śeṣa-bhoga-",
    "GR14ss3_paru:273": " paryaṅka ekaṃ puruṣaṃ śayānam |",
    "GR14ss3_paru:274": " [BhP 3.8.23]",
    "GR14ss3_paru:275": " ayaṃ garbhodaka-sthaḥ sahasra-śīrṣā pradyumna eva |",
    "GR14ss3_paru:276": " puruṣāyuṣā vatsara-",
    "GR14ss3_paru:277": " śatena |",
    "GR14ss3_paru:278": " yogo bhakti-yogaḥ |",
    "GR14ss3_paru:279": " etad agre'py avyakta-mūlam ity atra avyaktaṃ",
    "GR14ss3_paru:280": " pradhānaṃ mūlam adhobhāgo yasyety arthaḥ |",
    "GR14ss3_paru:281": " bhuvanāṅghripendram iti |",
    "GR14ss3_paru:282": " bhuvanāni caturdaśa tad-rūpā aṅghripās teṣām indraṃ tan-niyantṛtvena",
    "GR14ss3_paru:283": " vartamānam ity arthaḥ || 3.8 || śrī-maitreyo viduram || 3 ||",
    "GR14ss3_paru:284": " tṛtīyasyāvirbhāvo yathā -",
    "GR14ss3_paru:285": " kecit sva-dehāntar-hṛdayāvakāśe",
    "GR14ss3_paru:286": " prādeśa-mātraṃ puruṣaṃ vasantam |",
    "GR14ss3_paru:287": " catur-bhujaṃ kañja-rathāṅga-śaṅkha-",
    "GR14ss3_paru:288": " gadā-dharaṃ dhāraṇayā smaranti || [BhP 2.2.8]",
    "GR14ss3_paru:289": " prādeśas tarjany-aṅguṣṭheyor vistāras tat pramāṇaṃ hṛdy apekṣayā manuṣyādhikāratvād iti nyāyena || 2.2 || śrī-śukaḥ ||4||",
    "GR14ss3_paru:290": " evaṃ puruṣasyāneka-vidhatve'pi dṛṣṭāntenaikyam upapādayati |",
    "GR14ss3_paru:291": " yathānilaḥ sthāvara-jaṅgamānām",
    "GR14ss3_paru:292": " ātma-svarūpeṇa niviṣṭa īśet |",
    "GR14ss3_paru:293": " evaṃ paro bhagavān vāsudevaḥ kṣetrajña ātmedam anupraviṣṭaḥ || [BhP 5.11.14]",
    "GR14ss3_paru:294": " ātma-svarūpeṇa prāṇa-rūpeṇa īśed īśeta niyamayati |",
    "GR14ss3_paru:295": " idaṃ viśvam |",
    "GR14ss3_paru:296": " śrutiś ca -",
    "GR14ss3_paru:297": " vāyur yathaiko bhuvanaṃ praviṣṭo rūpaṃ rūpaṃ pratirūpo babhūva |",
    "GR14ss3_paru:298": " ekas tathā sarva-bhūtāntarātmā",
    "GR14ss3_paru:299": " rūpaṃ rūpaṃ pratirūpo bahiś ca || iti kāṭhake [KaṭhU 2.2.10]",
    "GR14ss3_paru:300": " || 5.11 || śrī-brāhmaṇo rahūgaṇam ||5 ||",
    "GR14ss3_paru:301": " tathā,",
    "GR14ss3_paru:302": " eka eva paro hy ātmā sarveṣām eva dehinām |",
    "GR14ss3_paru:303": " nāneva gṛhyate mūḍhair yathā jyotir yathā nabhaḥ || [BhP 10.54.44]",
    "GR14ss3_paru:304": " dehināṃ jīvānām |",
    "GR14ss3_paru:305": " ātmā paramātmā || 10.54 || śrī-baladevaḥ śrī-",
    "GR14ss3_paru:306": " rukmiṇīm ||6||",
    "GR14ss3_paru:307": " evam eka eva paro hy ātmā bhūteṣv ātmany avasthitaḥ |",
    "GR14ss3_paru:308": " yathendur udapātreṣu bhūtāny ekātmakāni ca || [BhP 11.18.32]",
    "GR14ss3_paru:309": " bhūteṣu jīveṣu eka eva para ātmā na tv asau jīvavat tatra tatra lipto bhavati ity āha ātmani sva-svarūpa evāvasthitaḥ |",
    "GR14ss3_paru:310": " bhūtāni jīva-dehā api yena kāraṇa-",
    "GR14ss3_paru:311": " rūpeṇaikātmakānīti || 11.18 || śrī-bhagavān uddhavam ||7||",
    "GR14ss3_paru:312": " evam ekasya puruṣasya nānātvam upapādya tasya punar aṃśā vivriyante |",
    "GR14ss3_paru:313": " atra dvividhā aṃśā svāṃśā vibhinnāṃśāś ca |",
    "GR14ss3_paru:314": " vibhinnāṃśā taṭastha-śakty-ātmakā",
    "GR14ss3_paru:315": " jīvā iti vakṣyate |",
    "GR14ss3_paru:316": " svāṃśās tu guṇa-līlādy-avatāra-bhedena vividhāḥ |",
    "GR14ss3_paru:317": " tatra",
    "GR14ss3_paru:318": " līlādy-avatārāḥ prasaṅga-saṅgatyā śrī-kṛṣṇa-sandarbhe vakṣyate |",
    "GR14ss3_paru:319": " guṇāvatārā yathā -",
    "GR14ss3_paru:320": " ādāv abhūc chata-dhṛtī rajasāsya sarge,",
    "GR14ss3_paru:321": " viṣṇuḥ sthitau kratupatir dvija-dharma-setuḥ |",
    "GR14ss3_paru:322": " rudro'pyayāya tamasā puruṣaḥ sa ādya ity udbhava-sthiti-layāḥ satataṃ prajāsu || [BhP 11.4.5]",
    "GR14ss3_paru:323": " sa yugapat guṇa-trayādhiṣṭhādyaḥ puruṣaḥ pṛthak pṛthag api tat-tad-",
    "GR14ss3_paru:324": " guṇādhiṣṭhāna-līlayaiva ādau rajasā asya jagataḥ sarge visarge kārye śata-",
    "GR14ss3_paru:325": " dhṛtir brahmābhūt |",
    "GR14ss3_paru:326": " sthitau viṣṇuḥ sattveneti śeṣaḥ |",
    "GR14ss3_paru:327": " tatra",
    "GR14ss3_paru:328": " sākṣād-guṇānuktiś",
    "GR14ss3_paru:329": " ca tayātirohita-svarūpatayā tat-sambandhopacārasyāpy uṭṭaṅkanam ayuktam ity abhiprāyeṇa",
    "GR14ss3_paru:330": " pālana-kartṛtvena kratupatis tat-phala-dātā |",
    "GR14ss3_paru:331": " yajña-rūpas tu",
    "GR14ss3_paru:332": " līlāvatāra-madhya eva śrī-brahmaṇā dvitīye gaṇitaḥ |",
    "GR14ss3_paru:333": " dvijānāṃ dharmānāṃ ca setuḥ pālaka ity arthaḥ |",
    "GR14ss3_paru:334": " namasā tasyāpyayāya rudro'bhūt ity anena prakāreṇodbhava-sthiti-layā bhavantīti |",
    "GR14ss3_paru:335": " atra brahma-rudrayor",
    "GR14ss3_paru:336": " avatārāvasaro",
    "GR14ss3_paru:337": " mokṣa-dharme vivṛtto'sti |",
    "GR14ss3_paru:338": " yathā --",
    "GR14ss3_paru:339": " brāhme rātrikṣaye prāpte tasya hy amita-tejasaḥ",
    "GR14ss3_paru:340": " prasādāt prādurabhavat padmaṃ padma-nibhekṣaṇa",
    "GR14ss3_paru:341": " tatra brahmā samabhavat sa tasyaiva prasādajaḥ ahnaḥ kṣaye lalātāc ca suto devasya vai tathā krodhāviṣṭasya saṃjajñe rudraḥ saṃhāra-kārakaḥ [MBh 12.328.15-16]",
    "GR14ss3_paru:342": " śrī-viṣṇos tu tṛtīye dṛśyate -",
    "GR14ss3_paru:343": " tal-loka-padmaṃ sa u eva viṣṇuḥ prāvīviśat sarva-guṇāvabhāsam |",
    "GR14ss3_paru:344": " tasmin svayaṃ veda-mayo vidhātā svayambhuvaṃ yaṃ sma vadanti so'bhūt || [BhP 3.8.15]",
    "GR14ss3_paru:345": " asyārthaḥ - tal-lokātmakaṃ padmam |",
    "GR14ss3_paru:346": " sarva-guṇān jīvabhogyān arthān avabhāsayatīti tathā |",
    "GR14ss3_paru:347": " tat yasmāj jātaṃ śrī-nārāyaṇākhyaḥ puruṣa eva viṣṇu-",
    "GR14ss3_paru:348": " saṃjñaḥ san sthāpana-rūpāntaryāmitāyai prāvīviśat prakarṣenālupta-",
    "GR14ss3_paru:349": " śaktitayaivāviśat |",
    "GR14ss3_paru:350": " svārthe ṇic |",
    "GR14ss3_paru:351": " tasmin śrī-viṣṇunā labdha-sthitau padmaṃ punaḥ sṛṣṭy-arthaṃ svayam eva brahmābhūt sthitasyaiva mṛdāder ghaṭāditayā sṛṣṭeḥ |",
    "GR14ss3_paru:352": " ataeva sthity-ādaye hari-viriñcir eti saṃjñā ity",
    "GR14ss3_paru:353": " anyatrāpi ||",
    "GR14ss3_paru:354": " || 11.4 || drumilo nimim || 8 ||",
    "GR14ss3_paru:355": " evaṃ - yo vā ahaṃ ca giriśaṃ ca vibhuḥ svayaṃ ce ity [BhP 3.9.3] ādau tripād iti |",
    "GR14ss3_paru:356": " ṭīkā ca - yo vai ekas tripāt trayo brahmādayaḥ pādāḥ skandhā yasya ity eṣā |",
    "GR14ss3_paru:357": " vṛkṣa-rūpatvena tad-varṇanād eṣāṃ skandhatvam ||3.9|| brahmā garbhodaśāyinam ||9||",
    "GR14ss3_paru:358": " teṣām āvirbhāvo yathā -",
    "GR14ss3_paru:359": " tapyamānaṃ tribhuvanaṃ prāṇāyāmaidhasāgninā |",
    "GR14ss3_paru:360": " nirgatena muner mūrdhnaḥ samīkṣya prabhavas trayaḥ ||",
    "GR14ss3_paru:361": " apsaro-muni-gandharva-siddha-vidyādharoragaiḥ |",
    "GR14ss3_paru:362": " vitāyamāna-yaśasas tad-āśrama-padaṃ yayuḥ || ity ādi || [BhP 4.1.21-22]",
    "GR14ss3_paru:363": " muner atreḥ |",
    "GR14ss3_paru:364": " śrī-maitreyaḥ ||10||",
    "GR14ss3_paru:365": " yathā vā -",
    "GR14ss3_paru:366": " sarasvatyās taṭe rājan ṛṣayaḥ satram āsate |",
    "GR14ss3_paru:367": " vitarkaḥ samabhūt teṣāṃ triṣv adhīśeṣu ko mahān || [BhP 10.89.1]",
    "GR14ss3_paru:368": " ity ādir itihāsaḥ |",
    "GR14ss3_paru:369": " śrī-viṣṇoḥ sthānaṃ ca kṣīrodādikaṃ pādmottara-",
    "GR14ss3_paru:370": " khaṇḍādau jagat-pālana-nimittaka-nivedanārthaṃ brahmādayas tatra muhur",
    "GR14ss3_paru:371": " gacchatīti prasiddheḥ |",
    "GR14ss3_paru:372": " viṣṇu-lokatayā prasiddheś ca |",
    "GR14ss3_paru:373": " bṛhat-sahasra-nāmni",
    "GR14ss3_paru:374": " ca",
    "GR14ss3_paru:375": " kṣīrābdhi-mandira iti tan-nāma-gaṇe paṭhyate |",
    "GR14ss3_paru:376": " śveta-dvīpa-pateḥ kvacid aniruddhatayā khyātiś ca tasya sākṣād evāvirbhāva ity apekṣayeti",
    "GR14ss3_paru:377": " || 10.89 || śrī-śukaḥ ||11||",
    "GR14ss3_paru:378": " evaṃ parokṣayā tatra tridevyās tāratamyam api sphuṭam |",
    "GR14ss3_paru:379": " tathā cānyatra dvayenāha -",
    "GR14ss3_paru:380": " sattvaṃ rajas tama iti prakṛter guṇās tair yuktaḥ parama-puruṣa eka ihāsya dhatte |",
    "GR14ss3_paru:381": " sthity-ādaye hari-viriñci-hareti saṃjñāḥ śreyāṃsi tatra khalu sattva-tanor nṝṇāṃ syuḥ || [BhP",
    "GR14ss3_paru:382": " iha yadyapy eka eva paraḥ pumān asya viśvasya sthity-ādaye sṛṣṭi-sthiti-",
    "GR14ss3_paru:383": " layārthaṃ taiḥ sattvādibhir yuktaḥ san hari-viriñca-hareti saṃjñā bhinnā dhatte",
    "GR14ss3_paru:384": " tat-tad-rūpeṇāvirbhavatīty arthaḥ |",
    "GR14ss3_paru:385": " tathāpi tatra teṣāṃ madhye śreyāṃsi dharmārtha-kāma-mokṣa-bhakty-ākhyāni śubha-phalāni",
    "GR14ss3_paru:386": " adhiṣṭhita-sattva-śakteḥ śrī-viṣṇor eva syuḥ |",
    "GR14ss3_paru:387": " ayaṃ bhāvaḥ |",
    "GR14ss3_paru:388": " upādhi-dṛṣṭyā",
    "GR14ss3_paru:389": " tau dvau sevyamāne rajas-tamasor ghora-mūḍhatvāt bhavanto'pi dharmārtha-",
    "GR14ss3_paru:390": " kāmā nāti-sukhadā bhavanti tathopādhi-tyāgena sevamāne bhavann api",
    "GR14ss3_paru:391": " mokṣo na sākṣān na ca jhaṭiti kintu katham api paramātvāṃśa evāyam ity",
    "GR14ss3_paru:392": " anusandhānā-bhyāsenaiva paramātmana eva bhavati |",
    "GR14ss3_paru:393": " athopādhi-dṛṣṭyāpi",
    "GR14ss3_paru:394": " śrī-viṣṇuṃ sevyamāne sattvasya śānttatvāt dharmārtha-kāmā api sukhadāḥ |",
    "GR14ss3_paru:395": " tatra niṣkāmatvena tu taṃ sevyamāne sattvāt sañjāyate jñānam iti [Gītā",
    "GR14ss3_paru:396": " kaivalyaṃ sāttvikaṃ jñānam [BhP 11.25.24] iti cokter mokṣasya sākṣāt |",
    "GR14ss3_paru:397": " ata uktaṃ skānde -",
    "GR14ss3_paru:398": " bandhako bhava-pāśena bhava-pāśāc ca mocakaḥ |",
    "GR14ss3_paru:399": " kaivalyadaḥ paraṃ brahma viṣṇur eva sanātanaḥ || iti |",
    "GR14ss3_paru:400": " upādhi-parityāgena tu pañcama-puruṣārtho bhaktir eva bhavati tasya paramātmākāreṇaiva prakāśāt",
    "GR14ss3_paru:401": " tasmāt śrī-viṣṇor eva śreyāṃsi syur iti |",
    "GR14ss3_paru:402": " atra tu yat trayāṇām abheda-vākyenopajapta-matayo vivadante tatredaṃ brūmaḥ |",
    "GR14ss3_paru:403": " yadyapi tāratamyam idam adhiṣṭhāna-gatam eva adhiṣṭhātā tu paraḥ puruṣa eka eveti bhedāsambhavāt satyam evābheda-vākyaṃ tathāpi tasya tatra tatra sākṣāt tvāsākṣāt tv abhedena prakāśena tāratamyaṃ durnivāram eveti",
    "GR14ss3_paru:404": " saṭṭaṣṭāntam āha ||",
    "GR14ss3_paru:405": " pārthivād dāruṇo dhūmas tasmād agnis trayīmayaḥ |",
    "GR14ss3_paru:406": " tamasas tu rajas tasmāt sattvaṃ yad brahma-darśanam || [BhP 1.2.24]",
    "GR14ss3_paru:407": " pārthivān na tu dhūmavad-aṃśenāgneyāt tata eva vedokta-karmaṇaḥ sākṣāt",
    "GR14ss3_paru:408": " pravṛtti-prakāśa-rahitād dāruṇo yajñīyān mathana-kāṣṭhāt sakāśād aṃśenāgneyo dhūmas trayīmayaḥ pūrvāpekṣayā vedokta-karma-sthānīyasya",
    "GR14ss3_paru:409": " tat-tad-avatāriṇaḥ puruṣasya prakāśa-dvāram |",
    "GR14ss3_paru:410": " tu-śabdena layātmakāt tamasaḥ sakāśād rajasaḥ sopādhika-jñāna-hetutveneṣad-guṇa-viprādurbhāva-",
    "GR14ss3_paru:411": " rūpaṃ kiñcit brahma-darśana-pratyāsatti-mātram uktaṃ na tu sarvathā vikṣepakatvam |",
    "GR14ss3_paru:412": " yad agni-sthānīyaṃ sattvaṃ tat sākṣāt brahmaṇo darśanam |",
    "GR14ss3_paru:413": " sākṣād eva samyak tat-tad-guṇa-rūpāvirbhāva-dvāraṃ śānta-svaccha-",
    "GR14ss3_paru:414": " svabhāvātmakatvāt |",
    "GR14ss3_paru:415": " ato brahma-śivayor asākṣāttvaṃ śrī-viṣṇau tu sākṣāttvaṃ siddham iti bhāvaḥ |",
    "GR14ss3_paru:416": " tathā ca śrī-vāmana-purāṇe --",
    "GR14ss3_paru:417": " brahma-viṣṇv-īśa-rūpāṇi",
    "GR14ss3_paru:418": " trīṇi viṣṇor mahātmanaḥ |",
    "GR14ss3_paru:419": " brahmaṇi brahma-rūpaḥ",
    "GR14ss3_paru:420": " sa śiva-rūpaḥ śive sthitaḥ ||",
    "GR14ss3_paru:421": " pṛthag eva sthito devo",
    "GR14ss3_paru:422": " viṣṇu-rūpī janārdanaḥ || iti |",
    "GR14ss3_paru:423": " tad uktaṃ brahma-saṃhitāyāṃ -",
    "GR14ss3_paru:424": " bhāsvān yathāśma-śakaleṣu nijeṣu tejaḥ svīyaṃ kiyat prakaṭayaty api tadvad atra |",
    "GR14ss3_paru:425": " brahmā ya eva jagad-aṇḍa-vidhāna-kartrā",
    "GR14ss3_paru:426": " govindam ādi-puruṣaṃ tam ahaṃ bhajāmi || [BrahmaS 5.48]",
    "GR14ss3_paru:427": " kṣīraṃ yathā dadhi-vikāra-viśeṣa-yogāt",
    "GR14ss3_paru:428": " sañjāyate na tu tataḥ pṛthag asti hetoḥ |",
    "GR14ss3_paru:429": " yaḥ śambhutām api tathā samupaiti kāryād govindam ādi-puruṣaṃ tam ahaṃ bhajāmi || [BrahmaS",
    "GR14ss3_paru:430": " dīpārcir eva hi daśāntaram abhyupetya dīpāyate vivṛta-hetu-samāna-dharmā |",
    "GR14ss3_paru:431": " yas tādṛg eva hi ca viṣṇutayā vibhāti govindam ādi-puruṣaṃ tam ahaṃ bhajāmi || ity ādi [BrahmaS",
    "GR14ss3_paru:432": " na ca dadhi-dṛṣṭāntena vikāritvam āyātam |",
    "GR14ss3_paru:433": " tasya śrutes tu śabda-mūlatvād",
    "GR14ss3_paru:434": " iti nyāyena muhuḥ parihṛtatvāt |",
    "GR14ss3_paru:435": " yathoktam - yata udayāstamayau vikṛter",
    "GR14ss3_paru:436": " mṛd ivāvikṛtād iti |",
    "GR14ss3_paru:437": " dṛṣṭānta-trayeṇa tu krameṇedaṃ labhyate |",
    "GR14ss3_paru:438": " sūrya-kānta-sthānīye",
    "GR14ss3_paru:439": " brahmopādhau sūryasyeva tasya kiñcit prakāśaḥ |",
    "GR14ss3_paru:440": " dadhi-sthānīye",
    "GR14ss3_paru:441": " śambhūpādhau kṣīra-sthānīyasya na tādṛg api prakāśaḥ |",
    "GR14ss3_paru:442": " daśāntara-",
    "GR14ss3_paru:443": " sthānīye viṣṇūpādhau tu pūrṇa eva prakāśa iti || 1.2 || śrī-sūtaḥ ||13||",
    "GR14ss3_paru:444": " evam evāha tribhiḥ -",
    "GR14ss3_paru:445": " śivaḥ śakti-yutaḥ śaśvat triliṅgo guṇa-saṃvṛtaḥ |",
    "GR14ss3_paru:446": " vaikārikas taijasaś ca tāmasaś cety ahaṃ tridhā || [BhP 10.88.3]",
    "GR14ss3_paru:447": " tato vikārā abhavan ṣoḍaśāmīṣu kañcana |",
    "GR14ss3_paru:448": " upadhāvan vibhūtīnāṃ sarvāsām aśnute gatim || [BhP 10.88.4]",
    "GR14ss3_paru:449": " harir hi nirguṇaḥ sākṣāt puruṣaḥ prakṛteḥ paraḥ |",
    "GR14ss3_paru:450": " sa sarva-dṛg upadraṣṭā taṃ bhajan nirguṇo bhavet || iti [BhP 10.88.5]",
    "GR14ss3_paru:451": " śaśvac-chakti-yutaḥ prathamatas tāvan nityam eva śaktyā guṇa-sāmyāvastha-",
    "GR14ss3_paru:452": " prakṛti-rūpopādhinā yuktaḥ |",
    "GR14ss3_paru:453": " guṇa-kṣobhe sati triliṅgo guṇa-trayopādhiḥ |",
    "GR14ss3_paru:454": " prakaṭeś ca sadbhis tair guṇaiḥ saṃvṛtaś ca |",
    "GR14ss3_paru:455": " nanu tama-upādhitvam eva tasya śrūyate kathaṃ tat-tad-upādhitvaṃ",
    "GR14ss3_paru:456": " tatrāvaikārika iti |",
    "GR14ss3_paru:457": " aham ahaṃ-tattvaṃ hi tat-tad-rūpeṇa tridhā |",
    "GR14ss3_paru:458": " sa ca tad-",
    "GR14ss3_paru:459": " adhiṣṭhāty arthaḥ |",
    "GR14ss3_paru:460": " tatas tena bhagavat-pratinidhi-rūpeṇādhiṣṭhitād ahan-",
    "GR14ss3_paru:461": " tattvāt ṣoḍaśa-vikārā ye abhavan amīṣu vikāreṣu madhye sarvāsāṃ",
    "GR14ss3_paru:462": " vibhūtīnāṃ sambandhinaṃ kañcana upadhāvan tad-upādhikatvena tam upāsīno gatiṃ prāpyaṃ phalaṃ labhate |",
    "GR14ss3_paru:463": " hi prasiddhau hetau vā |",
    "GR14ss3_paru:464": " haris tu prakṛter upādhitaḥ paras tad-dharmair aspṛṣṭaḥ |",
    "GR14ss3_paru:465": " ataeva trir guṇo'pi kutas triliṅgatvādikam iti bhāvaḥ |",
    "GR14ss3_paru:466": " tatra hetuḥ sākṣād eva puruṣa īśvaraḥ |",
    "GR14ss3_paru:467": " na tu pratibimbavad vyavadhānenety arthaḥ |",
    "GR14ss3_paru:468": " ato vidyāvidye mama tanū [BhP",
    "GR14ss3_paru:469": " 11.11.3] itivat tanu-śabdopādānāt kutracit sattva-śaktitva-śravaṇam api",
    "GR14ss3_paru:470": " prekṣādi-mātreṇopakāritvād iti bhāvaḥ |",
    "GR14ss3_paru:471": " ataeva sarveṣāṃ śiva-brahmādīnāṃ",
    "GR14ss3_paru:472": " dṛk jñānaṃ yasmāt tathābhūtaḥ sann upadraṣṭā tad-ādi-sākṣī bhavati |",
    "GR14ss3_paru:473": " ataḥ sa taṃ bhajan nirguṇo bhaved guṇātīta-phala-bhāg bhavatīti || 10.88 ||",
    "GR14ss3_paru:474": " śrī-",
    "GR14ss3_paru:475": " śukaḥ ||14||",
    "GR14ss3_paru:476": " ataeva viṣṇor eva parama-puruṣeṇa sākṣād abhedoktim āha -",
    "GR14ss3_paru:477": " sṛjāmi tan-niyukto'haṃ haro harati tad-vaśaḥ |",
    "GR14ss3_paru:478": " viśvaṃ puruṣa-rūpeṇa paripāti tri-śakti-dhṛk || iti [BhP 2.6.31]",
    "GR14ss3_paru:479": " ahaṃ brahmā |",
    "GR14ss3_paru:480": " śrutiś cātra --",
    "GR14ss3_paru:481": " sa brahmaṇā sṛjati sa rudreṇa vilāpayati |",
    "GR14ss3_paru:482": " so'nutpattir alaya eva hariḥ paraḥ paramānandaḥ || iti",
    "GR14ss3_paru:483": " mahopaniṣadi[*ENDNOTE 3] ||",
    "GR14ss3_paru:484": " || 2.6 || brahmā nāradam ||15||",
    "GR14ss3_paru:485": " tatraivāha --",
    "GR14ss3_paru:486": " atrānuvarṇyate'bhīkṣṇaṃ",
    "GR14ss3_paru:487": " viśvātmā bhagavān hariḥ |",
    "GR14ss3_paru:488": " yasya prasāda-jo brahmā rudraḥ krodha-samudbhavaḥ || [BhP 12.5.1]",
    "GR14ss3_paru:489": " atra śrī-viṣṇur na kathita iti tena sākṣād abheda evety āyātam |",
    "GR14ss3_paru:490": " tad uktam -",
    "GR14ss3_paru:491": " sa u eva viṣṇur iti [BhP 3.8.15] |",
    "GR14ss3_paru:492": " śrutiś ca puruṣo vai nārāyaṇo'kāmayata",
    "GR14ss3_paru:493": " atha nārāyaṇād ajo'jāyata yataḥ prajāḥ sarvāṇi bhūtāni [NārāyaṇaU] |",
    "GR14ss3_paru:494": " nārāyaṇaḥ paraṃ brahma tattvaṃ nārāyaṇaḥ param |",
    "GR14ss3_paru:495": " ṛtaṃ satyaṃ paraṃ brahma puruṣaṃ kṛṣṇa-piṅgalam || iti |",
    "GR14ss3_paru:496": " [MahāNU 13.4]",
    "GR14ss3_paru:497": " eko ha nārāyaṇa āsīn na brahmā na ca śaṅkaraḥ |",
    "GR14ss3_paru:498": " sa munir bhūtvā samacintayat |",
    "GR14ss3_paru:499": " tata eva vyajāyanta viśvo hiraṇyagarbho'gnir varuṇa-rudrendrā iti ca |",
    "GR14ss3_paru:500": " tasmāt tasyaiva varṇanīyatvam api yuktam ||12.5|| śrī-sūtaḥ ||16||",
    "GR14ss3_paru:501": " nanu trayāṇām eka-bhāvānāṃ yo na paśyati vai bhidāṃ, tathā - na te mayy",
    "GR14ss3_paru:502": " acyute'je ca bhidām aṇv api cakṣate ity [BhP 12.10.17] ādāv abhedaḥ śrūyata purāṇāntare ca viṣṇutas tayor bhede narakaḥ śrūyate satyaṃ vayam api bhedaṃ na brūmaḥ |",
    "GR14ss3_paru:503": " parama-puruṣasyaiva tat-tad-rūpam ity ekātmatvenaivopakrāntatvāt |",
    "GR14ss3_paru:504": " śivo brahmā ca bhinna-svabhāvāditayā dṛśyamāno'pi pralaye sṛṣṭau na tasmāt svatantra ekānya īśvara iti na mantavyaṃ kintu viṣvātmaka eva saḥ iti hi tatrārthaḥ |",
    "GR14ss3_paru:505": " tad uktaṃ brahmaṇi brahma-rūpaḥ sa ity [VāmanaP] ādi |",
    "GR14ss3_paru:506": " na ca prakāśasya sākṣād asākṣād-rūpatvād-tāratamyaṃ vayaṃ kalpayāmaḥ paraṃ śāstram eva vakti |",
    "GR14ss3_paru:507": " śāstraṃ tu darśitam |",
    "GR14ss3_paru:508": " evaṃ bhagavad-",
    "GR14ss3_paru:509": " avatārānukramaṇikāsu trayāṇāṃ bhedam aṅgīkṛtyaiva kevalasya śrī-dattasya",
    "GR14ss3_paru:510": " gaṇanā sīma-dūrvāsos tv agaṇanā |",
    "GR14ss3_paru:511": " kiṃ ca brāhme brahma-vaivarte ca",
    "GR14ss3_paru:512": " brahma-vākyaṃ -",
    "GR14ss3_paru:513": " nāhaṃ śivo na cānye ca tac-chaktyekāṃa-bhāginaḥ |",
    "GR14ss3_paru:514": " bāla-krīḍanakair yadvat",
    "GR14ss3_paru:515": " krīḍate'smābhir acyutaḥ || iti |",
    "GR14ss3_paru:516": " ataeva śrutau - yaṃ kāmaye tam ugraṃ kṛṇomi taṃ brahmāṇaṃ tamuṣiṃ taṃ",
    "GR14ss3_paru:517": " sumedhām ity uktvā mama yonir apsv antar iti [Ṛg-veda 10.125.5,7] śakti-",
    "GR14ss3_paru:518": " vacanam |",
    "GR14ss3_paru:519": " apsv antar iti kāraṇodaśāyī sūcyate |",
    "GR14ss3_paru:520": " āpo nārā iti proktā ity ādeḥ |",
    "GR14ss3_paru:521": " yoniḥ kāraṇam |",
    "GR14ss3_paru:522": " evam eva skānde brahmeśānādibhir devair yat prāptuṃ naiva śakyate |",
    "GR14ss3_paru:523": " tadvat svabhāvaḥ kaivalyaṃ sa bhavān kevaol hare || iti |",
    "GR14ss3_paru:524": " tathā viṣṇu-sāmānya-darśino doṣaḥ śrūyate |",
    "GR14ss3_paru:525": " yathā vaiṣṇava-tantre -",
    "GR14ss3_paru:526": " na labheyuḥ punar bhaktiṃ harer aikāntikīṃ jaḍāḥ |",
    "GR14ss3_paru:527": " aikā yaṃ manasaś cāpi viṣṇu-sāmānya-darśinaḥ || iti |",
    "GR14ss3_paru:528": " anyatra-",
    "GR14ss3_paru:529": " yas tu nārāyaṇaṃ devaṃ brahma-rudrādi-daivataiḥ |",
    "GR14ss3_paru:530": " samatvenaiva vīkṣeta sa pāṣaṇḍī bhaved dhruvam || iti [Vaiṣṇava-tantra] |",
    "GR14ss3_paru:531": " tathā ca mantra-varṇaḥ |",
    "GR14ss3_paru:532": " madhye vāmanam āsīnaṃ viśve devā upāsata",
    "GR14ss3_paru:533": " [KaṭhaU 2.2.3] iti |",
    "GR14ss3_paru:534": " nanu kvacid anya-śāstre śivasyaiva parama-devatvam ucyate satyaṃ tathāpi",
    "GR14ss3_paru:535": " śāstrasya sārāsāratva-vivekena tad vādhitam iti |",
    "GR14ss3_paru:536": " tathā ca pādma-śaivayor",
    "GR14ss3_paru:537": " umāṃ prati śrī-śivena śrī-viṣṇu-vākyam anukṛtam -",
    "GR14ss3_paru:538": " tvām ārādhya tayā śambho grahīṣyāmi varaṃ sadā |",
    "GR14ss3_paru:539": " dvāparādau yuge bhūtvā pralayā manuṣādiṣu ||",
    "GR14ss3_paru:540": " svāgamaiḥ kalpitais tvaṃ tu janān mad-vimukhaṃ kuru |",
    "GR14ss3_paru:541": " māṃ ca gopaya yena syāt sṛṣṭir eṣottarottarā || iti |",
    "GR14ss3_paru:542": " vārāhe ca -",
    "GR14ss3_paru:543": " eṣa mahīṃ sṛjāmy āśu yo janān mohayiṣyati |",
    "GR14ss3_paru:544": " tvaṃ ca rudra mahābāho moha-śāstrāṇi kāraya ||",
    "GR14ss3_paru:545": " atathyāni vitathyāni darśayasva mahābhuja |",
    "GR14ss3_paru:546": " prakāśaṃ kuru cātmānam aprakāśaṃ ca māṃ kuru || iti |",
    "GR14ss3_paru:547": " purāṇānāṃ ca madhye yad yat tāmasa-kalpa-kathāmayaṃ tac chivādi-mahima-",
    "GR14ss3_paru:548": " param iti śrī-viṣṇu-pratipādaka-purāṇasyaiva samyag-jñāna-pradatvam |",
    "GR14ss3_paru:549": " sattvāt sañjāyate jñānam iti darśanāt |",
    "GR14ss3_paru:550": " tathā ca mātsye -",
    "GR14ss3_paru:551": " sāttvikeṣu ca kalpeṣu māhātmyam adhikaṃ hareḥ |",
    "GR14ss3_paru:552": " rājaseṣu ca māhātmyam adhikaṃ brahmaṇo viduḥ ||",
    "GR14ss3_paru:553": " tadvad agneś ca māhātmyaṃ tāmaseṣu śivasya ca |",
    "GR14ss3_paru:554": " saṅkīrṇeṣu sarasvatyāḥ pitṝṇāṃ ca nigadyate || iti |",
    "GR14ss3_paru:555": " ata uktaṃ skānde ṣaṇmukhaṃ prati śrī-śivena -",
    "GR14ss3_paru:556": " śiva-śāstreṣu tad grāhyaṃ bhagavac-chāstra-yogiṣat |",
    "GR14ss3_paru:557": " paramo viṣṇur evaikas taj-jñānaṃ mokṣa-sādhanam |",
    "GR14ss3_paru:558": " śāstrāṇāṃ nirṇayas tv eṣas tad anyan mohanāya hi || iti |",
    "GR14ss3_paru:559": " tathaiva ca draṣṭuṃ mokṣa-dharme nārāyaṇopākhyāne -",
    "GR14ss3_paru:560": " sāṃkhyaṃ yogaṃ pañcarātraṃ vedāḥ pāśupataṃ tathā |",
    "GR14ss3_paru:561": " jñānāny etāni rājarṣe viddhi nānā matāni vai ||",
    "GR14ss3_paru:562": " sāṃkhyasya vaktā kapilaḥ paramarṣiḥ sa ucyate |",
    "GR14ss3_paru:563": " hiraṇyagarbho yogasya vettā nānyaḥ purātanaḥ ||",
    "GR14ss3_paru:564": " apāntaratamāś caiva vedācāryaḥ sa ucyate |",
    "GR14ss3_paru:565": " prācīna garbhaṃ tam ṛṣiṃ pravadantīha ke cana ||",
    "GR14ss3_paru:566": " umāpatir bhūtapatiḥ śrīkantho brahmaṇaḥ sutaḥ |",
    "GR14ss3_paru:567": " uktavān idam avyagro jñānaṃ pāśupataṃ śivaḥ ||",
    "GR14ss3_paru:568": " pañcarātrasya kṛtsnasya vettā tu bhagavān svayam |",
    "GR14ss3_paru:569": " sarveṣu ca nṛpa-śreṣṭha jñāneṣv eteṣu dṛśyate ||",
    "GR14ss3_paru:570": " yathāgamaṃ yathā jñānaṃ niṣṭhā nārāyaṇaḥ prabhuḥ |",
    "GR14ss3_paru:571": " na cainam evaṃ jānanti tamo bhūtā viśāṃ pate ||",
    "GR14ss3_paru:572": " tam eva śāstra-kartāraṃ pravadanti manīṣiṇaḥ |",
    "GR14ss3_paru:573": " niṣṭhāṃ nārāyaṇam ṛṣiṃ nānyo 'stīti ca vādinaḥ ||",
    "GR14ss3_paru:574": " niḥsaṃśayeṣu sarveṣu nityaṃ vasati vai hariḥ |",
    "GR14ss3_paru:575": " sasaṃśayān hetu-balān nādhyāvasati mādhavaḥ ||",
    "GR14ss3_paru:576": " pañcarātra-vido ye tu yathā-krama-parā nṛpa |",
    "GR14ss3_paru:577": " ekānta-bhāvopagatās te hariṃ praviśanti vai ||",
    "GR14ss3_paru:578": " sāṃkhyaṃ ca yogaṃ ca sanātane dve vedāś ca sarve nikhilena rājan |",
    "GR14ss3_paru:579": " sarvaiḥ samastair ṛṣibhir nirukto nārāyaṇo viśvam idaṃ purāṇam || iti [MBh 12.337.59-68]",
    "GR14ss3_paru:580": " atropāntaratamā iti śrī-kṛṣṇa-dvaipāyanasyaiva janmāntara-nāma-viśeṣa iti tatraiva jñeyam",
    "GR14ss3_paru:581": " atraivaṃ vyākhyeyam |",
    "GR14ss3_paru:582": " pañcarātra-sammataṃ śrī-nārāyaṇam",
    "GR14ss3_paru:583": " eva sarvottamatvena vaktuṃ nānāmataṃ darśayati |",
    "GR14ss3_paru:584": " sāṅkhyam iti |",
    "GR14ss3_paru:585": " tatra pañcarātram eva gariṣṭham ācaṣṭai pañcarātrasyaitnādau bhagavān svayam iti |",
    "GR14ss3_paru:586": " atha - dvau bhūtasargau loke 'smin daiva āsura eva ca iti śrī-gītāsu",
    "GR14ss3_paru:587": " [Gītā",
    "GR14ss3_paru:588": " 16.6] śrūyate |",
    "GR14ss3_paru:589": " yad eva tāni nānāmatānīty uktaṃ tattvāsura-prakṛty-",
    "GR14ss3_paru:590": " anusāreṇeti jñeyam |",
    "GR14ss3_paru:591": " daiva-prakṛtayas tu tat-tat-sarvāvalokena pañcarātra-",
    "GR14ss3_paru:592": " pratipādye śrī-nārāyaṇa eva paryavasyantīty āha sarveṣv iti |",
    "GR14ss3_paru:593": " āsurās tu nindati na cainam iti |",
    "GR14ss3_paru:594": " tad uktaṃ viṣṇu-dharmāgnipurāṇayoḥ",
    "GR14ss3_paru:595": " dvau bhūta-sargau loke'smin daiva āsura eva ca |",
    "GR14ss3_paru:596": " viṣṇu-bhakti-paro daiva āsuras tad-viparyayaḥ || iti |",
    "GR14ss3_paru:597": " nanu tatra tatra nānā-mataya eva dṛśyante tatrāha tam eva iti |",
    "GR14ss3_paru:598": " pañcarātretara-śāstra-kartāro hi dvi-vidhāḥ kiñcij-jñāḥ sarva-jñāś ca |",
    "GR14ss3_paru:599": " tatrādyā yathā - sva-sva-jñānānusāreṇa yat kiñcit tattvaika-deśaṃ vadanti nāsābhir āsurāṇāṃ mohanārtham eva kṛtāni śāstrāṇi kintu daivānāṃ",
    "GR14ss3_paru:600": " vyatirekeṇa bodhanārtham |",
    "GR14ss3_paru:601": " te hi rajas-tamaḥ-śabalasya khaṇḍasya ca tattvasya tathā kleśa-bahulasya sādhanasya pratipādakāny etāni śāstrāṇi dṛṣṭvā vedāṃś ca durgān dṛṣṭvā nirvidya sarva-vedārtha-sārasya śuddhākhaṇḍa-",
    "GR14ss3_paru:602": " tattva-śrī-nārāyaṇasya sukhamaya-tad-ārādhanasya ca suṣṭhu pratipādake",
    "GR14ss3_paru:603": " pañcarātre eve gāḍhaṃ pravekṣyantīti |",
    "GR14ss3_paru:604": " tad etad āha niḥsaṃśayeṣv iti |",
    "GR14ss3_paru:605": " tasmāj jhaṭiti vedārtha-pratipattaye pañcarātram evādhetavyam ity āha |",
    "GR14ss3_paru:606": " pañcarātreti |",
    "GR14ss3_paru:607": " yata evaṃ tata upasaṃharati sāṅkhyaṃ ca yogaś ceti |",
    "GR14ss3_paru:608": " tad evaṃ pañcarātra-pratipādyasya śrī-bhagavata evam utkarṣe sthite ātmārāmāś ca munaya ity ādy asakṛd apūrvam upadiśatā śrī-bhāgavatena pratipādya-",
    "GR14ss3_paru:609": " rūpasya tasya kim utety api vivecanīyam |",
    "GR14ss3_paru:610": " tad etad uktānusāreṇa sadā-",
    "GR14ss3_paru:611": " śiveśvara-tridevī-rūpa-vyūho'pi nirastaḥ |",
    "GR14ss3_paru:612": " tasmād eva ca śrī-bhagavat-",
    "GR14ss3_paru:613": " puruṣayor eva śaivāgame sadā-śivādi-saṃjñe tan-mahima-khyāpanāya dhṛta iti gamyate |",
    "GR14ss3_paru:614": " sarva-śāstra-śiromaṇau śrī-bhāgavate tu tridevyām eva tat",
    "GR14ss3_paru:615": " tāratamya-jijñāsā puruṣa-bhagavatos tu tat prasaṅga eva nāsti |",
    "GR14ss3_paru:616": " nanu na te giritrākhila-lokapāla-viriñci-vaikuṇṭha-surendra-gamyam |",
    "GR14ss3_paru:617": " jyotiḥ paraṃ yatra rajas tamaś ca sattvaṃ na yad brahma nirasta-bhedam ity [BhP",
    "GR14ss3_paru:618": " 8.7.31] atra tasya paratvaṃ śrūyate evāṣṭame |",
    "GR14ss3_paru:619": " maivam |",
    "GR14ss3_paru:620": " mahimnā stūyamānā hi devā vīryeṇa vardhatu iti vaidika-",
    "GR14ss3_paru:621": " .nyāyena tad-yukteḥ |",
    "GR14ss3_paru:622": " sa hi stavaḥ kāla-kūṭa-nāśanārtha iti |",
    "GR14ss3_paru:623": " tatraiva prīte harau bhagavati prīye'haṃ sacarācara iti [BhP 8.7.40] |",
    "GR14ss3_paru:624": " tathā navame -",
    "GR14ss3_paru:625": " vayaṃ na tāta prabhavāma bhūmni yasmin pare'nye'py ajajīva-koṣāḥ |",
    "GR14ss3_paru:626": " bhavanti kāle na bhavanti hīdṛśāḥ sahasraśo yatra vayaṃ bhramāmaḥ || iti [BhP 9.4.56]",
    "GR14ss3_paru:627": " ete vayaṃ yasya vaśe matātmanaḥ sthitāḥ śakuntā iva sūtra-yantritāḥ |",
    "GR14ss3_paru:628": " iti ca tad-vākya-virodhāt athavā yat śivasya jyotis tatra sthitaṃ paramātmākhyaṃ caitanyaṃ tat-samyag-jñāne tasyāpy akṣamatā yuktaiva |",
    "GR14ss3_paru:629": " yad uktam -",
    "GR14ss3_paru:630": " dyupatayaḥ eva te na yayur antam anantatayā tvam asīti [BhP 10.87.41] |",
    "GR14ss3_paru:631": " brahma-saṃhita-mate tu bhagavad-aṃśa-viśeṣa eva sadā-śivo na tv anyaḥ |",
    "GR14ss3_paru:632": " yathā tatraiva sarvādi-kāraṇa-govinda-kathane -",
    "GR14ss3_paru:633": " niyatiḥ sā ramā-devī tat-priyā tad-vaśaṃvadā |",
    "GR14ss3_paru:634": " tal-liṅge bhagavān śambhur jyotī rūpaḥ sanātanaḥ ||",
    "GR14ss3_paru:635": " yā yoniḥ sā parā śaktir ity ādi tasmin āvirbhabhūl liṅge mahāviṣṇur ity ādy antam ||",
    "GR14ss3_paru:636": " tad etad abhipretya sadāśivatvādi-prasiddhim apy ākṣipyāha |",
    "GR14ss3_paru:637": " athāpi yat-pada-nakhāvasṛṣṭaṃ",
    "GR14ss3_paru:638": " jagad-viriñcopahṛtārhaṇāmbhaḥ |",
    "GR14ss3_paru:639": " seśaṃ punāty anyatamo mukundāt ko nāma loke bhagavat padārthaḥ || [BhP 1.18.21]",
    "GR14ss3_paru:640": " spaṣṭam || 1.18 || śrī-sūtaḥ ||17||",
    "GR14ss3_paru:641": " tasmān nāhaṃ na ca śivo'nye ca tac-chakty-ekāṃśa-bhāginaḥ ity evoktaṃ sādhyeva ity āha",
    "GR14ss3_paru:642": " brahmā bhavo'ham api yasya kalāḥ kalāyā iti [BhP",
    "GR14ss3_paru:643": " śeṣaṃ spaṣṭam || 10.68 || śrī-baladevaḥ ||18||",
    "GR14ss3_paru:644": " atha paramātma-parikareṣu jīvas tasya ca taṭastha-lakṣaṇaṃ kṣetrajña etā ity evoktaṃ svarūpa-lakṣaṇaṃ pādmottara-khaṇḍādikam anusṛtya śrī-",
    "GR14ss3_paru:645": " rāmānujācāryād ati-prācīnena śrī-vaiṣṇava-sampradāya-guruṇā śrī-",
    "GR14ss3_paru:646": " jāmātṛ-muninopadiṣṭam |",
    "GR14ss3_paru:647": " tatra praṇava-vyākhyāne pādmottara-khaṇḍaṃ",
    "GR14ss3_paru:648": " yathā -",
    "GR14ss3_paru:649": " jñānāśrayo jñāna-guṇaś cetanaḥ prakṛteḥ paraḥ |",
    "GR14ss3_paru:650": " na jāto nirvikāraś ca ekarūpaḥ svarūpa-bhāk ||",
    "GR14ss3_paru:651": " aṇur nityo vyāpti-śīlaś cid-ānandātmakas tathā |",
    "GR14ss3_paru:652": " aham artho'vyayaḥ kṣetrī bhinna-rūpaḥ sanātanaḥ ||",
    "GR14ss3_paru:653": " adāhyo'cchedya akledya aśoṣyo'kṣara eva ca |",
    "GR14ss3_paru:654": " evam ādhi-guṇair yuktaḥ śeṣa-bhūtaḥ parasya vai ||",
    "GR14ss3_paru:655": " ma-kāreṇocyate jīvaḥ kṣetra-jñaḥ paravān sadā |",
    "GR14ss3_paru:656": " dāsa-bhūto harer eva nānyasyaiva kadācana || iti |",
    "GR14ss3_paru:657": " śrī-jāmātṛ-munināpy upadiṣṭaṃ, yathā -",
    "GR14ss3_paru:658": " ātmā na devo na naro na tiryak sthāvaro na ca |",
    "GR14ss3_paru:659": " na deho nendriyaṃ naiva manaḥ prāṇo na nāpi dhīḥ ||",
    "GR14ss3_paru:660": " na jaḍo na vikārī ca jñāna-mātrātmako na ca |",
    "GR14ss3_paru:661": " svasmai svayaṃ prakāśaḥ syād ekarūpaḥ svarūpa-bhāk ||",
    "GR14ss3_paru:662": " cetano vyāpti-śīlaś ca cidānandātmakas tathā |",
    "GR14ss3_paru:663": " aham arthaḥ pratikṣetraṃ bhinno'ṇur nitya-nirmalaḥ ||",
    "GR14ss3_paru:664": " tathā jñātṛtva-kartṛtva-bhoktṛtva-nija-dharmakaḥ |",
    "GR14ss3_paru:665": " paramātmaika-śeṣatva-svabhāvaḥ sarvadā svataḥ || iti |",
    "GR14ss3_paru:666": " śrī-rāmānuja-bhāṣyānusāreṇa vyākhyā ceyam |",
    "GR14ss3_paru:667": " tatra devāditvaṃ nirastam evāsti tattva-sandarbhe |",
    "GR14ss3_paru:668": " aṇḍeṣu peśiṣu taruṣv aviniściteṣu prāṇo hi jīvam upadhāvati tatra tatra |",
    "GR14ss3_paru:669": " sanne yad indriya-gaṇe'hami ca prasupte kūṭastha āśayam ṛte tad anusmṛtir naḥ || [BhP 11.3.39] ity anena ||",
    "GR14ss3_paru:670": " dehāditvaṃ nirasyann āha -",
    "GR14ss3_paru:671": " vilakṣaṇaḥ sthūla-sūkṣmād",
    "GR14ss3_paru:672": " dehād ātmekṣitā svadṛk |",
    "GR14ss3_paru:673": " yathāgnir dāruṇo dāhyād",
    "GR14ss3_paru:674": " dāhako'nyaḥ prakāśakaḥ || [BhP 11.10.8]",
    "GR14ss3_paru:675": " vilakṣaṇatve hetur īkṣitā tasya draṣṭā prakāśakaś ca svayaṃ tu svadṛk sva-",
    "GR14ss3_paru:676": " prakāśa iti || śrī-bhagavān ||19||",
    "GR14ss3_paru:677": " jaḍatvaṃ nirasyann āha -",
    "GR14ss3_paru:678": " jāgrat-svapna-suṣuptaṃ ca guṇato buddhi-vṛttayaḥ |",
    "GR14ss3_paru:679": " tāsāṃ vilakṣaṇo jīvaḥ sākṣitvena viniścitaḥ || [BhP 11.13.27]",
    "GR14ss3_paru:680": " yā tu mayi turye sthito jahyād ityādau [BhP 11.13.28] parameśvare'pi",
    "GR14ss3_paru:681": " turyatva-",
    "GR14ss3_paru:682": " prasiddhiḥ sānyathaiva |",
    "GR14ss3_paru:683": " virāṭ hiraṇyagarbhaś ca kāraṇaṃ cety upādhayaḥ |",
    "GR14ss3_paru:684": " īśvarasya yat tribhir hīnaṃ turīyaṃ tat-padaṃ viduḥ ||[*ENDNOTE 4]",
    "GR14ss3_paru:685": " ity ādy-ukter vāsudevasya catur-vyūhe turya-kakṣākrāntatvād",
    "GR14ss3_paru:686": " vā || 11.13 || śrī-bhagavān || 20 ||",
    "GR14ss3_paru:687": " vikāritvaṃ nirasyann āha -",
    "GR14ss3_paru:688": " visargādyāḥ śmaśānāntā bhāvā dehasya nātmanaḥ |",
    "GR14ss3_paru:689": " kalānām iva candrasya kālenāvyakta-vartmanā || [BhP 11.7.48]",
    "GR14ss3_paru:690": " candrasya jalamaya-maṇḍalatvāt kalānāṃ sūrya-praticchavi-rūpa-jyotir-",
    "GR14ss3_paru:691": " ātmatvāt yathā kalānām eva janmādyā nāśāntā bhāvā na tu candrasya tathā dehasyaiva te bhāvā avyakta-vartmanā kālena bhavanti na tv ātmana ity arthaḥ |",
    "GR14ss3_paru:692": " śrī-dattātreyo yadum ||21||",
    "GR14ss3_paru:693": " jñānātmako na ceti kiṃ tarhi jñāna-mātratve'pi jñāna-śaktitvaṃ prakāśasya",
    "GR14ss3_paru:694": " prakāśana-śaktitvavat tādṛktvam api |",
    "GR14ss3_paru:695": " nātmā jajāna na mariṣyati naidhate'sau",
    "GR14ss3_paru:696": " na kṣīyate savana-vid vyabhicāriṇāṃ hi |",
    "GR14ss3_paru:697": " sarvatra śaśvad anapāyy upalabdhi-mātraṃ",
    "GR14ss3_paru:698": " prāṇo yathendriya-balena vikalpitaṃ sat|| ity anena [BhP 11.3.37]",
    "GR14ss3_paru:699": " tattva-sandarbha eva darśitam |",
    "GR14ss3_paru:700": " upalabdhi-mātratve'pi sabalavattvenokteḥ |",
    "GR14ss3_paru:701": " ataeva śuddho vicaṣṭe hy aviśuddha-kartur ity uktam |",
    "GR14ss3_paru:702": " prakārāntareṇāpi tad āha -",
    "GR14ss3_paru:703": " guṇair vicitrāḥ sṛjatīṃ sarūpāḥ prakṛtiṃ prajāḥ |",
    "GR14ss3_paru:704": " vilokya mumuhe sadyaḥ sa iha jñāna-gūhayā || [BhP 3.26.5]",
    "GR14ss3_paru:705": " ajñānenāvṛtaṃ jñānaṃ tena muhyanti jantavaḥ [Gītā 5.15] iti",
    "GR14ss3_paru:706": " || 3.26 || śrī-kapiladevaḥ ||22||",
    "GR14ss3_paru:707": " śakty-antaraṃ cāhuḥ - sa yad ajayā tv ajām anuśayīta guṇāṃś ca juṣan",
    "GR14ss3_paru:708": " bhajati sarūpatāṃ tad anu mṛtyum upeta-bhaga iti [BhP 10.87.38] ||",
    "GR14ss3_paru:709": " ṭīkā ca -- sa tu jīvaḥ yad yasmād ajayā māyayā ajām avidyām anuśayīta āliṅgyeta tato guṇāṃś ca dehendriyādīn guṣan sevamānaḥ ātmatayā",
    "GR14ss3_paru:710": " adhyasyan tad anu tad-anantaraṃ sa-rūpatāṃ tad-dharma-yogaṃ ca juṣan apeta-",
    "GR14ss3_paru:711": " bhagaḥ pihitānandādi-guṇaḥ san mṛtyuṃ saṃsāraṃ bhajati prāpnoti ity",
    "GR14ss3_paru:712": " eṣā || 10.87 || śrutayaḥ ||23||",
    "GR14ss3_paru:713": " tathā -",
    "GR14ss3_paru:714": " tat-saṅga-bhraṃitaiśvaryaṃ",
    "GR14ss3_paru:715": " saṃsarantaṃ kubhāryavat |",
    "GR14ss3_paru:716": " tad-gatīr abudhasyeha kim asat-karmabhir bhavet ||[BhP 6.5.15]",
    "GR14ss3_paru:717": " tasyāḥ puṃścalī-rūpāyā māyāyāḥ saṅgena bhraṃśitam aiśvaryaṃ kiñcit svīya-jñānādi-sāmarthyaṃ yasya tam |",
    "GR14ss3_paru:718": " tasyā gatīḥ saṃsmarantaṃ gacchantaṃ jīvaṃ sva-svarūpam abudhasyājānata ity arthaḥ ||6.5|| haryaśvāḥ ||24||",
    "GR14ss3_paru:719": " tathā --",
    "GR14ss3_paru:720": " īśvarasya vimuktasya kārpaṇyam uta bandhanam || [BhP 3.7.9]",
    "GR14ss3_paru:721": " īśvarasya kiñcij-jñānādi-śaktimataḥ || 3.7 || maitreyaḥ ||25||",
    "GR14ss3_paru:722": " tathā -",
    "GR14ss3_paru:723": " vipralabdho mahiṣyaivaṃ sarva-prakṛti-vañcitaḥ |",
    "GR14ss3_paru:724": " necchann anukaroty ajñaḥ klaibyāt krīḍā-mṛgo yathā || [BhP 4.25.62]",
    "GR14ss3_paru:725": " mahiṣyā purañjanyā vipralabdhaḥ purañjanaḥ sarvayā prakṛtyā jñānādirūpayā vañcitaḥ tyājitaḥ san necchan tad-icchayaivety arthaḥ |",
    "GR14ss3_paru:726": " anukaroti tad-dharmātmany adhyasyati |",
    "GR14ss3_paru:727": " atra jīvasya śaktimattāyāṃ parābhidhyānāt tu tirohitaṃ tato hy asya bandha-viparyayāv ity etat sūtram",
    "GR14ss3_paru:728": " apy anusandheyam || śrī-nāradaḥ prācīnabarhiṣam ||26||",
    "GR14ss3_paru:729": " pūrvoktam evārthaṃ vyañjayituṃ svasmai svayaṃ prakāśa ity uktam |",
    "GR14ss3_paru:730": " tathābhūtatvaṃ ca vilakṣaṇa ity ādy ukta-padya eva svadṛg ity anena vyaktam asti |",
    "GR14ss3_paru:731": " tatra prakāśas tāvad guṇa-dravya-bhedena dvividhaḥ |",
    "GR14ss3_paru:732": " prathamo nijāśrayasya sphūrti-rūpaḥ |",
    "GR14ss3_paru:733": " dvitīyaḥ sva-para-sphūrti-nidānaṃ",
    "GR14ss3_paru:734": " vastu-viśeṣaḥ |",
    "GR14ss3_paru:735": " tatrātmano dravyatvād ayam eva gṛhyate |",
    "GR14ss3_paru:736": " yathā dīpaś cakṣuḥ prakāśayan",
    "GR14ss3_paru:737": " svarūpa-sphūrtiṃ svayam eva karoti na tu ghaṭādi-prakāśavat tad-ādi-",
    "GR14ss3_paru:738": " sākṣepaḥ |",
    "GR14ss3_paru:739": " tasmād ayaṃ svayaṃ prakāśaḥ |",
    "GR14ss3_paru:740": " tathāpi svaṃ prati na prakāśate yata eva jaḍa ity ucyate |",
    "GR14ss3_paru:741": " tasmāt tu svaṃ paraṃ ca prakāśayan svātmānaṃ prati prakāśamānatvāt svasmai svayaṃ prakāśaḥ",
    "GR14ss3_paru:742": " yata eva cid-rūpa ucyate |",
    "GR14ss3_paru:743": " tad uktam anyair api |",
    "GR14ss3_paru:744": " svayaṃ prakāśatvaṃ sva-vyavahāre parān apekṣatvāt avedyatve satya-parokṣa-vyavahāra-yogyatvaṃ ceti |tatra pūrvatra-",
    "GR14ss3_paru:745": " svasmaipadam apekṣyam uttaratra tu spaṣṭārtham |",
    "GR14ss3_paru:746": " ataḥ svadṛk svasmai svayaṃ prakāśa ity arthaḥ |",
    "GR14ss3_paru:747": " na cāsau paramātma-prakāśyatve ghaṭavat para-",
    "GR14ss3_paru:748": " prakāśyaḥ paramātmanas tat-parama-svarūpatvena para-prakāśyatvābhāvāt |",
    "GR14ss3_paru:749": " evam evāha dvābhyām |",
    "GR14ss3_paru:750": " mamāṅga māyā guṇa-mayy anekadhā",
    "GR14ss3_paru:751": " vikalpa-buddhīś ca guṇair vidhatte |",
    "GR14ss3_paru:752": " vaikārikas trividho'dhyātmam ekam athādhibhūtam adhidaivam anyat ||",
    "GR14ss3_paru:753": " dṛg-rūpam ārkaṃ vapur atra randhre parasparaṃ sidhyati yaḥ svataḥ khe |",
    "GR14ss3_paru:754": " ātmā yad eṣām aparo ya ādyaḥ",
    "GR14ss3_paru:755": " svayānubhūtyākhila-siddha-siddhiḥ || [BhP 11.12.30-31]",
    "GR14ss3_paru:756": " vikalpaṃ bhedaṃ tad-buddhīś ca |",
    "GR14ss3_paru:757": " anekadhātvaṃ prapañcayati vaikārika iti |",
    "GR14ss3_paru:758": " aneka-vikāravān apy asyau sthūla-dṛṣṭyā tāvat trividhaḥ |",
    "GR14ss3_paru:759": " traividhyam āha adhyātma ity ādinā |",
    "GR14ss3_paru:760": " tāni krameṇāha dṛg-ādi-trayeṇa |",
    "GR14ss3_paru:761": " vapur aṃśaḥ |",
    "GR14ss3_paru:762": " atra randhre dṛg-golake praviṣṭaṃ tat trayaṃ ca parasparam eva sidhyati na tu",
    "GR14ss3_paru:763": " svataḥ |",
    "GR14ss3_paru:764": " yas tu khe ākāśe arko vartate sa punaḥ svataḥ sidhyati |",
    "GR14ss3_paru:765": " cakṣur",
    "GR14ss3_paru:766": " viṣayatve'pi sva-virodhinaḥ pratiyogya-prekṣābhāva-mātreṇa svata ity uktam",
    "GR14ss3_paru:767": " evaṃ yathā maṇḍalātmārkaḥ svataḥ sidhyati tathātmāpītyāha |",
    "GR14ss3_paru:768": " yad yataḥ pūrvokta-dṛṣṭānta-hetor ātmā eṣām adhyātmādīnāṃ yo'para ādyas teṣām āśrayaḥ",
    "GR14ss3_paru:769": " so'pi svataḥ sidhyati kintu svayānubhūtyeti cid-rūpatvād viśeṣaḥ",
    "GR14ss3_paru:770": " na kevalam etāvad api tu akhilānāṃ paraspara-siddhānāṃ siddhir yasmāt tathābhūtaḥ sann iti ||",
    "GR14ss3_paru:771": " || 11.12 || śrī-bhagavān ||27||",
    "GR14ss3_paru:772": " yasmāt svarūpa-bhūtayaiva śaktyā tathā prakāśate tasmād eka-rūpa-svarūpa-",
    "GR14ss3_paru:773": " bhāktvam api dīpavad eva |",
    "GR14ss3_paru:774": " nātmā jajānety ādāv [BhP",
    "GR14ss3_paru:775": " 11.3.37][*ENDNOTE 5] upalabdhi-mātram ity anenaivoktaṃ mātra-padaṃ",
    "GR14ss3_paru:776": " tad-dharmāṇām api svarūpānatiriktatvaṃ dhvanayati |",
    "GR14ss3_paru:777": " atha cetanatvaṃ nāma svasya cid-rūpatve'py anyasya dehādeś cetayitṛtvaṃ",
    "GR14ss3_paru:778": " dīpādi-prakāśayitṛtvavat |",
    "GR14ss3_paru:779": " tad etad vilakṣaṇa ity ādāv eva dṛṣṭāntenoktam |",
    "GR14ss3_paru:780": " prakāśaka iti cetayitṛtve hetuḥ |",
    "GR14ss3_paru:781": " vyāpti-śīlatvam udāhariṣyamāṇa ātmety ādau śrī-prahlāda-vākye",
    "GR14ss3_paru:782": " vyāpaka ity anenoktaṃ vyāpti-śīlatvam ati-sūkṣmatayā sarvācetanāntaḥ-",
    "GR14ss3_paru:783": " praveśa-svabhāvatvam |",
    "GR14ss3_paru:784": " jñāna-mātrātmako na cety atra cid-ānandātmaka ity api hetv-antaram |",
    "GR14ss3_paru:785": " tatra tasya jaḍa-pratiyogitvena jñānatvaṃ duḥkha-",
    "GR14ss3_paru:786": " pratiyogitvena tu jñānatvam ānandatvaṃ ca |",
    "GR14ss3_paru:787": " jñānatvaṃ tūdāhṛtam |",
    "GR14ss3_paru:788": " ānandatvaṃ nirupādhipremāspadatvena sādhayati |",
    "GR14ss3_paru:789": " tasmāt priyatamaḥ svātmā sarveṣām eva dehinām |",
    "GR14ss3_paru:790": " tad artham eva sakalaṃ jagac caitac carācaram || [BhP 10.14.54]",
    "GR14ss3_paru:791": " spaṣṭam || 10.14 || śrī-śukaḥ ||28||",
    "GR14ss3_paru:792": " tasmiṃś cānandātmake jñāne pratisvaṃ yuṣmad-arthatvaṃ na bhavati |",
    "GR14ss3_paru:793": " kintv ātmatvād asmad-arthatvam eva |",
    "GR14ss3_paru:794": " tac cāsmad-arthatvam ahambhāva eva |",
    "GR14ss3_paru:795": " tato'ham ity etac chabdābhidheyākāram evaa jñānaṃ śuddha ātmā",
    "GR14ss3_paru:796": " prakṛtyāveśo'nyathā nopapadyate |",
    "GR14ss3_paru:797": " yata evāveśāt tadīya-saṅkhāta evāham ity ahasmāvāntaraṃ prāpnoti tad etad abhipretya tasyāhamatvam āha |",
    "GR14ss3_paru:798": " evaṃ parābhidhyānena kartṛtvaṃ prakṛteḥ pumān |",
    "GR14ss3_paru:799": " karmasu kriyamāṇeṣu guṇair ātmani manyate || [BhP 3.26.6]",
    "GR14ss3_paru:800": " parābhidhyānena prakṛtyāveśena prakṛtir evāham iti mananena prakṛti-",
    "GR14ss3_paru:801": " guṇaiḥ kriyamāṇeṣu karmasu kartṛtvam ātmani manyate |",
    "GR14ss3_paru:802": " atra nirahambhāvasya parābhidhyānāsambhavāt parāveśajātāhaṅkārasya cāvarakatvād asty eva tasminn anyo'hambhāva-viśeṣaḥ |",
    "GR14ss3_paru:803": " sa ca śuddha-",
    "GR14ss3_paru:804": " svarūpa-mātra-niṣṭhatvān na saṃsāra-hetur iti spaṣṭam |",
    "GR14ss3_paru:805": " etad evāhaṅkāra-",
    "GR14ss3_paru:806": " dvayaṃ sanne yad indriya-gaṇe'hami ca prasupte kūṭastha āśayam ṛte tad-",
    "GR14ss3_paru:807": " anusmṛtir na ity atra [BhP 11.3.39] darśitam[*ENDNOTE 6] |",
    "GR14ss3_paru:808": " upādhvabhimānātmakasyāhaṅkārasya prasuptatvāt tad-anusmṛtir na ity anena sukham aham asvāpsvam ity ātmano'hatayaiva parāmarśāc ca ataeva",
    "GR14ss3_paru:809": " mām ahaṃ nājñāsiṣam ity atra parāmarśe'pi",
    "GR14ss3_paru:810": " upādhyabhimānino'nusandhānābhāvaḥ anyasya tv ajñāna-",
    "GR14ss3_paru:811": " sākṣitvenānusandhānam iti dik |",
    "GR14ss3_paru:812": " || 3.26 || śrī-kapiladevaḥ ||29||",
    "GR14ss3_paru:813": " tathā -",
    "GR14ss3_paru:814": " nṛtyato gāyataḥ paśyan yathaivānukaroti tān |",
    "GR14ss3_paru:815": " evaṃ buddhi-guṇān paśyann",
    "GR14ss3_paru:816": " anīho'py anukāryate || [BhP 11.12.53]",
    "GR14ss3_paru:817": " pūrvavat || 11.12 || śrībhagavān ||30||",
    "GR14ss3_paru:818": " evam eva svapna-dṛṣṭāntam api ghaṭayann āha |",
    "GR14ss3_paru:819": " yad-arthena vināmuṣya puṃsa ātma-viparyayaḥ |",
    "GR14ss3_paru:820": " pratīyata upadraṣṭuḥ sva-śiraś chedanādikaḥ || [BhP 3.7.10]",
    "GR14ss3_paru:821": " upadraṣṭur amuṣyeti svapna-draṣṭrā amunā jīvenety arthaḥ || 3.7 || śrī-",
    "GR14ss3_paru:822": " maitreyaḥ ||31||",
    "GR14ss3_paru:823": " sādhite ca savrūpa-bhūte'hambhāve pratikṣetraṃ bhinnatvam api sādhitam |",
    "GR14ss3_paru:824": " yat tu vastuno yady anānātvam ātmanaḥ praśna īdṛśaḥ |",
    "GR14ss3_paru:825": " kathaṃ ghaṭeta vo viprā vaktur vā me ka āśrayaḥ || [BhP 11.13.22]",
    "GR14ss3_paru:826": " ityādau jñānino laukika-guru-rītiṃ tadīya-prākṛta-dṛṣṭiṃ vānusṛtya svasya jīvāntara-sādhāraṇya-kalpanā-maye śrī-haṃsa-deva-vākye jīvātmanām ekatvam |",
    "GR14ss3_paru:827": " tat khalu aṃśa-bhede'pi jñānecchūn prati jñānopayogitvena tam avivicyaiva samānākāratvena",
    "GR14ss3_paru:828": " bheda-vyapadeśaḥ yathā tatraiva |",
    "GR14ss3_paru:829": " pañcātmakeṣu bhūteṣu samāneṣv api vastutaḥ |",
    "GR14ss3_paru:830": " ko bhavān iti vaḥ praśno vācārambho hy anarthakaḥ || [BhP 11.13.23] iti |",
    "GR14ss3_paru:831": " tatrāpy aṃśa-bhedo'sty eva |",
    "GR14ss3_paru:832": " ata uktaṃ svayaṃ bhagavatā -- śuni caiva śvapāke ca paṇḍitāḥ samadarśinaḥ [Gītā 5.18] iti",
    "GR14ss3_paru:833": " nirdoṣaṃ hi samaṃ brahma ity ādi ca [Gītā 5.19] |",
    "GR14ss3_paru:834": " atra brahmeti jīva-brahmaivocyate |",
    "GR14ss3_paru:835": " yathā yathāham etat",
    "GR14ss3_paru:836": " sad-",
    "GR14ss3_paru:837": " asat sva-māyayā paśye mayi brahmaṇi kalpitaṃ pare iti |",
    "GR14ss3_paru:838": " mayi brahmaṇi dehātmakaṃ pare brahmaṇi ca jagad-ātmakaṃ sad-asat kārya-kāraṇa-",
    "GR14ss3_paru:839": " saṅghātaṃ sva-viṣayaka-māyayā jīva-māyākhyayā deha evāhaṃ tathā indra-",
    "GR14ss3_paru:840": " candrādy-ātmakaṃ jagad eveśvara itīdaṃ kalpitam eva yayā matyā paśye paśyāmīty arthaḥ |",
    "GR14ss3_paru:841": " samāna-kāraṇatvād eva pūrvavad anyatra ca so'haṃ sa ca tvam iti |",
    "GR14ss3_paru:842": " tad evaṃ sarveṣām eva jīvānām ekākāratve sati |",
    "GR14ss3_paru:843": " yāvat syād guṇa-",
    "GR14ss3_paru:844": " vaiṣamyaṃ tāvan nānātvam ātmanaḥ |",
    "GR14ss3_paru:845": " nānātvam ātmano yāvat pāratantryaṃ tadaiva hīty-ādiṣu devādi-deha-bheda-kṛtāgantuka-nānātvaṃ nigadyate |",
    "GR14ss3_paru:846": " veṇu-randhra-vibhedena",
    "GR14ss3_paru:847": " bhedaḥ ṣaḍ-jādi-saṃjñtaḥ |",
    "GR14ss3_paru:848": " abheda-vyāpinī vāyos tathā tasya mahātmanaḥ || ity [ViP 2.14.32] ādikaṃ tu paramātma-viṣayakam",
    "GR14ss3_paru:849": " eva |",
    "GR14ss3_paru:850": " tad etat sarvam abhipretya jīvānāṃ pratikṣetraṃ bhinnatvaṃ sva-pakṣatvena",
    "GR14ss3_paru:851": " nirdiśanti |",
    "GR14ss3_paru:852": " aparimitā dhruvās tanu-bhṛto yadi sarva-gatā iti || [BhP",
    "GR14ss3_paru:853": " .atra yadi-śabdāt pūrva-pāṭhenāparimitatvaṃ dhruvatvaṃ cāsandigdham iti",
    "GR14ss3_paru:854": " tatra svapakṣatvaṃ paścāt-pāṭhena sarva-gatatvaṃ tu sandigdham iti |",
    "GR14ss3_paru:855": " tatra",
    "GR14ss3_paru:856": " para-pakṣatvaṃ spaṣṭam eva |",
    "GR14ss3_paru:857": " ataeva eko devaḥ sarva-bhūteṣu gūḍha ity ādikaṃ parmātma-paraṃ vākyaṃ jīvānām ekatvaṃ",
    "GR14ss3_paru:858": " bodhayati || 10.87 || śrutayaḥ ||32||",
    "GR14ss3_paru:859": " prati-kṣetra-bhinnatve hetv-antaram aṇur iti |",
    "GR14ss3_paru:860": " aṇuḥ paramāṇur ity arthaḥ |",
    "GR14ss3_paru:861": " paramāṇuś ca yasya dig-bhede'py aṃśo na kalpayituṃ śakyate sa evāṃśasya",
    "GR14ss3_paru:862": " parā kāṣṭheti tad-vidaḥ |",
    "GR14ss3_paru:863": " aṇor apy akhaṇḍa-deha-cetayitṛtvaṃ prabhāva-",
    "GR14ss3_paru:864": " viśeṣād guṇād eva bhavati |",
    "GR14ss3_paru:865": " yathā śira ādua dhāryamāṇasya jatu-",
    "GR14ss3_paru:866": " jaṭhitasyāpi mahauṣadhi-khaṇḍasyākhaṇḍa-deha-puṣṭīkaraṇādi-hetuḥ",
    "GR14ss3_paru:867": " prabhāvaḥ |",
    "GR14ss3_paru:868": " yathā vāyaskāntāder lauha-cālanādi-hetuḥ prabhāva eva tadvat |",
    "GR14ss3_paru:869": " tad etad aṇutvam āha sūkṣmāṇām apy ahaṃ jīva iti [BhP 11.16.11]",
    "GR14ss3_paru:870": " tasmāt sūkṣmatā-parākāṣṭhā-prāpto jīva ity arthaḥ |",
    "GR14ss3_paru:871": " durjñeyatvād yat sūkṣmatvaṃ tad atra na vivakṣitam |",
    "GR14ss3_paru:872": " mahatāṃ ca mahān ahaṃ sūkṣmāṇām apy ahaṃ jīva iti paraspara-pratiyogitvena vākya-dvayasyānandaryauktau",
    "GR14ss3_paru:873": " svārasya-bhaṅgāt |",
    "GR14ss3_paru:874": " prapañca-madhye hi sarva-kāraṇatvān mahat-tattvasya",
    "GR14ss3_paru:875": " mahattvaṃ nāma vyāpakatvaṃ na tu pṛthivyādy-apekṣayā sujñeyatvaṃ yathā tadvat prapañce jīvānām api sūkṣmatvaṃ paramāṇutvam eveti svārasyam |",
    "GR14ss3_paru:876": " śrutayaś ca - eṣo'ṇur ātmā cetasā veditavyo yasmin prāṇaḥ pañcadhā",
    "GR14ss3_paru:877": " saṃviveśeti [MuṇḍU 3.1.9] |",
    "GR14ss3_paru:878": " bālāgra-śata-bhāgasya śatadhā kalpitasya ca |",
    "GR14ss3_paru:879": " bhāgo jīvaḥ sa vijñeyaḥ [ŚvetU 5.9] iti |",
    "GR14ss3_paru:880": " ārāgra-mātro hy aparo'pi dṛṣṭa iti ca || 11.16 || śrī-bhagavān ||33||",
    "GR14ss3_paru:881": " tathā -",
    "GR14ss3_paru:882": " aparimitā dhruvās tanu-bhṛto yadi sarva-gatās",
    "GR14ss3_paru:883": " tarhi na śāsyateti niyamo dhruva netarathā |",
    "GR14ss3_paru:884": " ajani ca yan mayaṃ tad avimucya niyantṛ bhavet samam anujānatāṃ yad amataṃ mata-duṣṭatayā || [BhP 10.87.30]",
    "GR14ss3_paru:885": " ayam arthaḥ - paramātmano'ṃśatvaṃ tasmāj jāyamānatvaṃ ca jīvasya śrūyate |",
    "GR14ss3_paru:886": " tatra mamaivāṃśo jīva loke [Gītā 15.7] ity ādi siddhe'ṃśatve",
    "GR14ss3_paru:887": " tāvat tasya vibhutvam uktam ity āhuḥ |",
    "GR14ss3_paru:888": " aparimitā vastuta evānanta-saṅkhyā nityāś ca ye tanu-bhṛto jīvās te yadi sarvagatā vibhavāḥ syuḥ, tarhi teṣāṃ vyāpyatvābhāvena samatvāt śāsyateti niyamo na syāt |",
    "GR14ss3_paru:889": " īśvaro niyantā jīvo niyamya iti veda-kṛta-niyamo na ghaṭata ity arthaḥ |",
    "GR14ss3_paru:890": " he dhruva itarathā jīvasyāṇutvena vyāpya-bhāve tu sati na tan-niyamo na api tu sa ghaṭata evety arthaḥ |",
    "GR14ss3_paru:891": " atha yato vā imāni bhūtāni jāyante iti jāyamānatvāvasthāyām api vyāpya-",
    "GR14ss3_paru:892": " vyāpakatvenaiva niyantṛtvaṃ bhavati |",
    "GR14ss3_paru:893": " sarvatraiva kārya-kāraṇayos",
    "GR14ss3_paru:894": " tathābhāva-darśanād ity āhuḥ ajanīti |",
    "GR14ss3_paru:895": " yan-mayaṃ yad-upādānakaṃ yad ajani jāyata ity arthaḥ |",
    "GR14ss3_paru:896": " tad-upādānaṃ kartṛ tasya jāyamānasya yan-niyantṛ",
    "GR14ss3_paru:897": " bhavet tad avimucya kiñcid apy anuktā vyāpyaivety arthaḥ |",
    "GR14ss3_paru:898": " kiṃ ca yad-upādāna-",
    "GR14ss3_paru:899": " rūpaṃ paramātmākhyaṃ tattvaṃ kenāpy apareṇa samaṃ samānam ity anujānatāṃ yaḥ kaścit tathā vadati tatrānujñām api dadatām amataṃ jñātaṃ na bhavatīty arthaḥ |",
    "GR14ss3_paru:900": " tatra hetuḥ mata-duṣṭatayā tasya matasyāśuddhatvena |",
    "GR14ss3_paru:901": " tatrāśuddhatvaṃ śrutvā ca virodhāt |",
    "GR14ss3_paru:902": " śrutiś ca asamo vā eṣa paro na hi kaścid eva dṛśyate sarve tv ete na vā jāyante ca mriyate sarve hy apūrṇāś ca bhavantīti caturveda-śikhāyām |",
    "GR14ss3_paru:903": " na tat-samaś cābhyadhikaś ca dṛśyate iti |",
    "GR14ss3_paru:904": " atha kasmād ucyate brahmā bṛṃhati bṛṃhayati ceti cānyatra |",
    "GR14ss3_paru:905": " bṛhatvād bṛṃhaṇatvāc ca yad brahma paramaṃ vidur iti [ViP 1.12.57] śrī-viṣṇu-purāṇe",
    "GR14ss3_paru:906": " ataḥ paramātmana eva sarva-vyāpakatvam |",
    "GR14ss3_paru:907": " eko devaḥ sarva-bhūteṣu gūḍhaḥ",
    "GR14ss3_paru:908": " sarva-vyāpī sarva-bhūtāntarātmā ity ādau |",
    "GR14ss3_paru:909": " tasmād aṇur eva jīva iti |",
    "GR14ss3_paru:910": " yat tu śrī-bhagavad-gītāsu nityaḥ sarva-gataḥ sthāṇur ity ādinā jīva-",
    "GR14ss3_paru:911": " nirūpaṇaṃ tatra sarva-gataḥ śrī-bhagavān eva tat-sthas tad-āśritaś cāsāv aguṇaś ca iti sarvagataḥ sthāṇur jīvaḥ proktaḥ || 10.87 || śrutayaḥ ||34||",
    "GR14ss3_paru:912": " atha śuddha-svarūpatvān nitya-nirmalatvam udāhṛtam eva |",
    "GR14ss3_paru:913": " śuddho vicaṣṭe hy aviśuddha-kartur ity anena |",
    "GR14ss3_paru:914": " tathā tenaiva śuddhasyāpi jñātṛtvam apy udāhṛtam |",
    "GR14ss3_paru:915": " jñānaṃ ca nityasya svābhāvika-dharmatvān nityam |",
    "GR14ss3_paru:916": " ataeva na vikriyātmakam api |",
    "GR14ss3_paru:917": " tathā caitanya-sambandhena dehādeḥ kartṛtva-darśanāt |",
    "GR14ss3_paru:918": " kvacid acetanasya kartṛtvaṃ ca |",
    "GR14ss3_paru:919": " na ṛte tat kriyate kiṃ ca nāre ity ādāv",
    "GR14ss3_paru:920": " antaryāmi-caitanya-sambandhena bhavatīty aṅgīkārāc ca śuddhād eva kartṛtvaṃ pravartate",
    "GR14ss3_paru:921": " tad uktam - dehendriya-prāṇa-mano-dhiyo'mī",
    "GR14ss3_paru:922": " yad-aṃśa-",
    "GR14ss3_paru:923": " biddhāḥ pracaranti karmasv iti [BhP 6.16.24] |",
    "GR14ss3_paru:924": " tat tūpādhi-prādhānyena",
    "GR14ss3_paru:925": " pravartamānam upādhi-dharmatvena vyapadiśyate |",
    "GR14ss3_paru:926": " yathā - kārya-kāraṇa-",
    "GR14ss3_paru:927": " kartṛtve kāraṇaṃ prakṛtiṃ vidur ity [BhP 3.26.8] ādau |",
    "GR14ss3_paru:928": " paramātma-",
    "GR14ss3_paru:929": " prādhānyena pravartamānaṃ tu nirupādhikam evety āha |",
    "GR14ss3_paru:930": " sāttvikaḥ kārako'saṅgī",
    "GR14ss3_paru:931": " rāgāndho rājasaḥ smṛtaḥ |",
    "GR14ss3_paru:932": " tāmasaḥ smṛti-vibhraṣṭo",
    "GR14ss3_paru:933": " nirguṇo mad-apāśrayaḥ || [BhP 11.25.26]",
    "GR14ss3_paru:934": " spaṣṭam || 11.25 || śrī-bhagavān ||35||",
    "GR14ss3_paru:935": " atha bhoktṛtvaṃ saṃvedana-rūpatvena yathā tathā tatraiva cid-rūpe",
    "GR14ss3_paru:936": " paryavasyatīty āha bhoktṛtve sukha-duḥkhānāṃ puruṣaṃ prakṛteḥ param iti",
    "GR14ss3_paru:937": " [BhP 3.26.8] || kāraṇam iti pūrveṇaivānvayaḥ || 3.26 || śrī-kapila-devaḥ",
    "GR14ss3_paru:938": " atha paramātmaika-śeṣatveti vyākhyeyam |",
    "GR14ss3_paru:939": " ekaḥ paramātmano'nyaḥ",
    "GR14ss3_paru:940": " śeṣo'ṃśaḥ |",
    "GR14ss3_paru:941": " sa cāsau sa ca eka-śeṣaḥ |",
    "GR14ss3_paru:942": " paramātmana eka-śeṣaḥ paramātmaika-",
    "GR14ss3_paru:943": " śeṣaḥ |",
    "GR14ss3_paru:944": " tasya bhāvas tattvaṃ tad eva svabhāvaḥ prakṛtir yasya sa",
    "GR14ss3_paru:945": " paramātmaika-śeṣatva-svabhāvaḥ |",
    "GR14ss3_paru:946": " tathābhūtaś cāyaṃ sarvadā mokṣa-",
    "GR14ss3_paru:947": " daśāyām apīty arthaḥ |",
    "GR14ss3_paru:948": " etādṛśatvaṃ cāsya svataḥ svarūpata eva na tu paricchedādinā |",
    "GR14ss3_paru:949": " tadīya-svābhāvikācintya-śaktyā svābhāvika-tadīya-raśmi-",
    "GR14ss3_paru:950": " paramāṇu-sthānīyatvāt aupādhikāvathāyās tv aṃśena prakṛti-śeṣatvam api bhavati iti ca svata ity asya bhāvaḥ |",
    "GR14ss3_paru:951": " śakti-rūpatvaṃ cāsya",
    "GR14ss3_paru:952": " taṭastha-śakty-",
    "GR14ss3_paru:953": " ātmakatvāt, tathā tadīya-raśmi-sthānīyatve'pi nitya-tad-āśrayitvāt tad-",
    "GR14ss3_paru:954": " vyatirekeṇa vyatirekāt |",
    "GR14ss3_paru:955": " hetur bhāvo'sya sargāder ity anusāreṇa",
    "GR14ss3_paru:956": " jagat-sṛṣṭau",
    "GR14ss3_paru:957": " tat-sādhanatvāt |",
    "GR14ss3_paru:958": " dravya-svarūpatve'pi pradhāna-sāmyāc cāvagamyate |",
    "GR14ss3_paru:959": " uktaṃ ca prakṛti-viśeṣatvena tasya śaktitvam -",
    "GR14ss3_paru:960": " viṣṇu-śaktiḥ parā proktā kṣetrajñākhyā tathā parā |",
    "GR14ss3_paru:961": " avidyā karma-saṃjñākhyā",
    "GR14ss3_paru:962": " tṛtīyā śaktir ucyate || iti viṣṇu-purāṇe [ViP 6.7.61] |",
    "GR14ss3_paru:963": " bhūmir āpo'nalo vāyur ity [Gītā 7.4] ādau bhinnā prakṛtir aṣṭadhety anantaram |",
    "GR14ss3_paru:964": " apareyam itas tv anyāṃ prakṛtiṃ viddhi me parām |",
    "GR14ss3_paru:965": " jīva-bhūtāṃ mahābāho yayedaṃ dhāryate jagat || iti śrī-gītopaniṣatsu ca |",
    "GR14ss3_paru:966": " viṣṇu-śaktiḥ parā proktety ādi viṣṇu-purāṇa-vacane tu tisṝṇām eva pṛthak",
    "GR14ss3_paru:967": " śaktitva-nirdeśāt kṣetrajñasyāvidyā-karma-sambandhena śaktitvam iti parās",
    "GR14ss3_paru:968": " tam |",
    "GR14ss3_paru:969": " kintu svarūpenaivety āyātam |",
    "GR14ss3_paru:970": " tathā ca gītam mamaivāṃśa iti |",
    "GR14ss3_paru:971": " ataevāpareyam itas tv anyām ity uktam |",
    "GR14ss3_paru:972": " kṣetrajña etā manaso vibhūtīr ity ādau kṣetrajña-śabdaś ca śuddhe'pi pravartate kṣetra-śabdasyopalakṣaṇa-",
    "GR14ss3_paru:973": " mātratvāt |",
    "GR14ss3_paru:974": " tad evaṃ śaktitve'py anyatvam asya taṭasthatvāt |",
    "GR14ss3_paru:975": " taṭasthatvaṃ ca māyā-śakty-",
    "GR14ss3_paru:976": " atītatvāt |",
    "GR14ss3_paru:977": " asyāvidyāparābhavādi-rūpeṇa doṣeṇa paramātmano lepābhāvāc",
    "GR14ss3_paru:978": " cobhaya-koṭāv apraveśāt |",
    "GR14ss3_paru:979": " tasya tac-chaktitve saty api paramātmanas tal-",
    "GR14ss3_paru:980": " lepābhāvaś ca yathā kvacid eka-deśa-sthe raśmau chāyayā tiraskṛte'pi",
    "GR14ss3_paru:981": " sūryasyātiraskāras tadvat |",
    "GR14ss3_paru:982": " uktaṃ ca taṭasthatvaṃ śrī-nārada-pañcarātre -",
    "GR14ss3_paru:983": " yat taṭasthaṃ tu cid-rūpaṃ",
    "GR14ss3_paru:984": " sva-saṃvedyād vinirgatam |",
    "GR14ss3_paru:985": " rañjitaṃ guṇa-rāgeṇa",
    "GR14ss3_paru:986": " sa jīva iti kathyate || ity ādau |",
    "GR14ss3_paru:987": " ato viṣṇu-purāṇe'py antarāla eva paṭhito'sau |",
    "GR14ss3_paru:988": " anyatvaṃ ca śrutau asmān māyī sṛjate viśvam etat tasmiṃś cānyo māyayā saṃniruddhaḥ [ŚvetU tayor anyaḥ pippalaṃ svādv atti ity ādau |",
    "GR14ss3_paru:989": " ataevoktaṃ vaiṣṇave vibheda-janake",
    "GR14ss3_paru:990": " jñāne nāśam ātyantikaṃ gate |",
    "GR14ss3_paru:991": " ātmano brahmaṇo bhedam asantaṃ kaḥ kariṣyatīti |",
    "GR14ss3_paru:992": " devatva-manuṣyatvādi-lakṣaṇo viśeṣato yo bhedas tasya",
    "GR14ss3_paru:993": " janake'py",
    "GR14ss3_paru:994": " ajñāne nāśaṃ gate brahmaṇaḥ paramātmanaḥ sakāśād ātmano jīvasya yo bhedaḥ svābhāvikas taṃ bhedam asantaṃ kaḥ kariṣyati api tu santaṃ vidyamānam eva sarva eva kariṣyatīty arthaḥ |",
    "GR14ss3_paru:995": " uttaratra pāṭhe nāsantam ity etasya vidheyatvād anyārthaḥ kaṣṭa-sṛṣṭa eveti mokṣadāyām api",
    "GR14ss3_paru:996": " aṃśatvāvyabhicāraḥ svābhāvika-śaktitvād eva |",
    "GR14ss3_paru:997": " ataevāvidyā-vimokṣa-",
    "GR14ss3_paru:998": " pūrvaka-svarūpāvashtiti-lakṣaṇāyāṃ muktau tal-līnasya tat-sādharmyāpattir",
    "GR14ss3_paru:999": " bhavati |",
    "GR14ss3_paru:1000": " nirañjanaḥ paramaṃ sāmyam upaitīty ādi-śrutibhyaḥ |",
    "GR14ss3_paru:1001": " idaṃ jñānam upāśritya mama sādharmyam āgatāḥ |",
    "GR14ss3_paru:1002": " svarge'pi nopajāyate pralaye na",
    "GR14ss3_paru:1003": " vyathanti ceti śrī-gītopaniṣadbhyaś ca |",
    "GR14ss3_paru:1004": " ataeva brahma veda brahmaiva bhavatīty [Muṇḍ 3.2.9] ādiṣu ca brahma-tādātmyam eva bodhayati",
    "GR14ss3_paru:1005": " svābhāvyāpattir upapatter itivat |",
    "GR14ss3_paru:1006": " tad evaṃ śaktitve siddhe",
    "GR14ss3_paru:1007": " śakti-śaktimatoḥ",
    "GR14ss3_paru:1008": " parasparānupraveśāt śaktimad-vyatireke śakti-vyatirekāt cittvāviśeṣāc ca kvacid abheda-nirdeśa ekasminn api vastuni śakti-vaividhya-darśanāt bheda-",
    "GR14ss3_paru:1009": " nirdeśaś ca nāsamañjasaḥ |",
    "GR14ss3_paru:1010": " śrī-rāmānujīyās tu adhiṣṭhānādhiṣṭhātror api",
    "GR14ss3_paru:1011": " jīveśayor abheda-vyapadeśo vyakti-jātyor gavādi-vyapadeśavad iti manyante |",
    "GR14ss3_paru:1012": " yathā śrī-viṣṇu-purāṇe[*ENDNOTE 7]-",
    "GR14ss3_paru:1013": " yo'yaṃ tavāgato deva-",
    "GR14ss3_paru:1014": " samīpaṃ devatā-gaṇaḥ |",
    "GR14ss3_paru:1015": " sa tvam eva jagat-sraṣṭā",
    "GR14ss3_paru:1016": " yataḥ sarva-gato bhavān || iti |",
    "GR14ss3_paru:1017": " śrī-gītāsu ca - sarvaṃ samāpnoṣi tato'si sarva iti |",
    "GR14ss3_paru:1018": " tatra jñānecchūn prati śāstram abhedam upadiśati bhaktīcchūn prati tu bhedam eva |",
    "GR14ss3_paru:1019": " kvacit tu paramātma-pratibimbatvaṃ yad asya śrūyate, yathā -",
    "GR14ss3_paru:1020": " yathā puruṣa ātmānam ekam ādarśa-cakṣuṣor dvidhā-bhūtam evekṣeta tathaivāntaram āvayor iti",
    "GR14ss3_paru:1021": " tad api jñānecchūn praty abheda-dṛṣṭi-",
    "GR14ss3_paru:1022": " poṣaṇārtham evocyate na vāstava-vṛttyaiva pratibimbatvena |",
    "GR14ss3_paru:1023": " advayavāda-",
    "GR14ss3_paru:1024": " guru-mate'py ambuvad agrahaṇād[*ENDNOTE 8] iti [Vs 3.2.19] nyāya-",
    "GR14ss3_paru:1025": " virodhād vṛddhi-hrāsa-bhāktvam antrabhāvād ubhaya-sāmañjasyād evam iti [Vs 3.2.20] nyāyena yathā-kathañcit pratibimba-sādṛśya-mātrāṅgīkārāc ca |",
    "GR14ss3_paru:1026": " tad etat tasya parmātmāṃśa-rūpatāyā nityatvaṃ śrī-gītopaniṣadbhir api darśitam mamaivāṃśo jīva-loke jīva-bhūtaḥ sanātana iti |",
    "GR14ss3_paru:1027": " tad evaṃ aṃśatvaṃ tāvad āha tatra samaṣṭeḥ --",
    "GR14ss3_paru:1028": " eṣa hy aśeṣa-sattvānām",
    "GR14ss3_paru:1029": " ātmāṃśaḥ paramātmanaḥ |",
    "GR14ss3_paru:1030": " ādyo 'vatāro yatrāsau",
    "GR14ss3_paru:1031": " bhūta-grāmo vibhāvyate || [BhP 3.6.8]",
    "GR14ss3_paru:1032": " ṭīkā ca - aśeṣa-sattvānām prāṇinām ātmā vyaṣṭīnāṃ tad-aṃśatvāt aṃśo jīvaḥ |",
    "GR14ss3_paru:1033": " avatāratoktis tasmin nārāyaṇāvirbhāvābhiprāyeṇety eṣā || 3.6 ||",
    "GR14ss3_paru:1034": " śrī-",
    "GR14ss3_paru:1035": " śukaḥ || 37 ||",
    "GR14ss3_paru:1036": " atha vyaṣṭeḥ -",
    "GR14ss3_paru:1037": " ekasyaiva mamāṃśasya jīvasyaiva mahāmate |",
    "GR14ss3_paru:1038": " bandho'syāvidyayānāder",
    "GR14ss3_paru:1039": " vidyayā ca tathetaraḥ || [BhP 11.11.4]",
    "GR14ss3_paru:1040": " itaro mokṣaḥ |",
    "GR14ss3_paru:1041": " atra raśmi-paramāṇu-sthānīyo vyaṣṭiḥ |",
    "GR14ss3_paru:1042": " tatra sarvābhimānī kaścit samaṣṭir iti jñeyam || 11.11 || śrī-bhagavān ||38||",
    "GR14ss3_paru:1043": " tatra śaktitvenaivāṃśatvaṃ vyañjayanti -",
    "GR14ss3_paru:1044": " sva-kṛta-pure'py amīṣv abahir-antara-saṃvaraṇaṃ",
    "GR14ss3_paru:1045": " tava puruṣaṃ vadanty akhila-śakti-dhṛto'ṃśa-kṛtam |",
    "GR14ss3_paru:1046": " [BhP 10.87.20] iti |",
    "GR14ss3_paru:1047": " abahir-antara-saṃvarṇaṃ bahir bahiraṅgāṇi kāraṇāni kāryāṇi antar antaraṅgāni tair asaṃvaraṇaṃ kārya-kāraṇair asaṃspṛṣṭam |",
    "GR14ss3_paru:1048": " aṃśa-kṛtam",
    "GR14ss3_paru:1049": " aṃśam ity arthaḥ |",
    "GR14ss3_paru:1050": " akhila-śakti-dhṛtaḥ sarva-śakti-dharasyeti viśeṣaṇaṃ",
    "GR14ss3_paru:1051": " jīva-",
    "GR14ss3_paru:1052": " śakti-viśiṣṭasyaiva tava jīvo'ṃśo na tu śuddhasyeti gamayitvā jīvasya tac-",
    "GR14ss3_paru:1053": " chakti-rūpatvenaivāṃśatvam ity anenaivāṃśatvam ity etad vyañjayanti |",
    "GR14ss3_paru:1054": " atha taṭasthatvaṃ ca sa yad ajayā tyajām anuśayītety ādau vyaktam asti ubhayakoṭāv apraviṣṭatvād eva || 10.87 || śrutayaḥ śrī-bhagavantam ||39||",
    "GR14ss3_paru:1055": " atha jñānecchuṃ prati jīveśayor abhedam āha --",
    "GR14ss3_paru:1056": " ahaṃ bhavān na cānyas tvaṃ tvam evāhaṃ vicakṣva bhoḥ |",
    "GR14ss3_paru:1057": " na nau paśyanti kavayaś chidraṃ jātu manāg api || [BhP 4.28.62]",
    "GR14ss3_paru:1058": " spaṣṭaṃ || 4.28 || śrī-paramātmā purañjanam || 40 ||",
    "GR14ss3_paru:1059": " tatra pūrvokta-rītyā prathamaṃ tāvat sarveṣām eva tattvānāṃ parasparānupraveśa-",
    "GR14ss3_paru:1060": " vivakṣayaikyaṃ pratīyate ity evaṃ śaktimati paramātmani jīvākhya-śakty-",
    "GR14ss3_paru:1061": " anupraveśa-vivakṣaiva tayor aikya-pakṣe hetur ity abhipraite śrī-bhagavān",
    "GR14ss3_paru:1062": " parasparānupraveśāt tattvānāṃ puruṣarṣabham |",
    "GR14ss3_paru:1063": " paurvāparya-prasaṅkhyānaṃ",
    "GR14ss3_paru:1064": " yathā vaktur vivakṣitam || [BhP 11.22.7]",
    "GR14ss3_paru:1065": " ṭīkā ca - anyonyasminn anupraveśād vaktur yathā vivakṣitaṃ tathā pūrvā",
    "GR14ss3_paru:1066": " alpa-saṅkhyā aparā adhika-saṅkhyā tayor bhāvaḥ paruvāparyaṃ tena prasaṅkhyānaṃ gaṇanam ity eṣā || 11.22|| śrī-bhagavān || 41 ||",
    "GR14ss3_paru:1067": " athāvyatirekeṇa cid-rūpatvāviśeṣeṇāpi tayor aikyam upadiśati -",
    "GR14ss3_paru:1068": " puruṣeśvarayor atra na vailakṣaṇyam aṇv api |",
    "GR14ss3_paru:1069": " tad-anya-kalpanāpārthā iti [BhP 11.22.11] |",
    "GR14ss3_paru:1070": " ṭīkā ca - kathaṃ tarhi pañcaviṃśati-pakṣas tatrāha puruṣeti |",
    "GR14ss3_paru:1071": " vailakṣaṇyaṃ visadṛśatvaṃ nāsti dvayor api cid-rūpatvāt |",
    "GR14ss3_paru:1072": " atas tayor atyantam anyatva-",
    "GR14ss3_paru:1073": " kalpanā-pārthā ity eṣā |",
    "GR14ss3_paru:1074": " atra sadṛśatvānanyatvābhyāṃ tayoḥ śakti-",
    "GR14ss3_paru:1075": " śaktimattvaṃ darśitam |",
    "GR14ss3_paru:1076": " tenāvyatireko'pi || 11.21 || śrī-bhagavān ||42||",
    "GR14ss3_paru:1077": " atha bhaktīcchuṃ prati tayor bhedam upadiśati |",
    "GR14ss3_paru:1078": " yadā rahitam ātmānaṃ",
    "GR14ss3_paru:1079": " bhūtendriya-guṇāśayaiḥ |",
    "GR14ss3_paru:1080": " svarūpeṇa mayopetaṃ paśyan svārājyam ṛcchati || [BhP 3.9.33]",
    "GR14ss3_paru:1081": " ātmānaṃ jīvaṃ svarūpeṇa tasyā jīva-śakter āśraya-bhūtena śaktimatā mayā upetaṃ yuktam |",
    "GR14ss3_paru:1082": " svārājyaṃ sārṣṭyādikam || 3.9 || grabhodaśāyī brahmāṇam ||43||",
    "GR14ss3_paru:1083": " tatra bhede hetum āha -",
    "GR14ss3_paru:1084": " anādy-avidyā-yuktasya",
    "GR14ss3_paru:1085": " puruṣasyātma-vedanam |",
    "GR14ss3_paru:1086": " svato na sambhavād anyas tattvajño jñānado bhavet || [BhP 11.22.10]",
    "GR14ss3_paru:1087": " ṭīkā ca - svato na sambhavati, anyatas tu sambhavāt |",
    "GR14ss3_paru:1088": " svataḥ sarvajñaḥ parmeśvaro'nyo bhaved iti aḍ-viṃśati-tattva-poakṣābhiprāyaḥ ity eṣā |",
    "GR14ss3_paru:1089": " jñānadatvam atra jñānāj jñātuś ca vailakṣaṇyam īśvarasya bodhayaty eveti bhāvaḥ |",
    "GR14ss3_paru:1090": " evaṃ tvatto jñānaṃ hi jīvānāṃ pramoṣas te'tra śaktitaḥ [BhP",
    "GR14ss3_paru:1091": " ity uddhava-vākyaṃ cāgre |",
    "GR14ss3_paru:1092": " atra yadi jīvājñānakalpitam eva tasya parameśvaratvaṃ syāt tarhi sthāṇu-",
    "GR14ss3_paru:1093": " puruṣavat tasya jñāna-dattam api na syād ity ataḥ satya eva",
    "GR14ss3_paru:1094": " jīveśvara-bheda",
    "GR14ss3_paru:1095": " ity evaṃ śrīmad-īśvareṇaiva svayaṃ tasya pāramarthikeśvarābhimānitvenaivāstitvaṃ mūḍhān prati bodhitam iti spaṣṭam |",
    "GR14ss3_paru:1096": " bheda-vādinaś cātraiva prakaraṇe yathā viviktaṃ yad vaktraṃ",
    "GR14ss3_paru:1097": " gṛhṇīmo yukti-sambhavād ity atra parama-vivekajas tu bheda eveti |",
    "GR14ss3_paru:1098": " tathā,",
    "GR14ss3_paru:1099": " māyāṃ madīyām udagṛhya vadatāṃ kiṃ nu durghaṭam iti [BhP 11.22.4] ca manyate |",
    "GR14ss3_paru:1100": " nanu,",
    "GR14ss3_paru:1101": " śrutiḥ pratyakṣam aitihyam anumānaṃ catuṣṭayam |",
    "GR14ss3_paru:1102": " pramāṇeṣv anavasthānād vikalpān sa virajyate || ity [BhP 11.19.17]",
    "GR14ss3_paru:1103": " atra bheda-mātraṃ niṣidhyate vikalpa-śabdasya saṃśayārthatvāt |",
    "GR14ss3_paru:1104": " saṃśayaṃ parityajya vastuny eva niṣṭhā karotīty arthaḥ |",
    "GR14ss3_paru:1105": " ataeva karmaṇāṃ pariṇāmitvād āviriñcyād amaṅgalam |",
    "GR14ss3_paru:1106": " vipaścin naśvaraṃ paśyed adṛṣṭam api dṛṣṭavad ity atrāsyottara-śloke'pi viriñcam evāvadhiṃ",
    "GR14ss3_paru:1107": " naśvaratva-",
    "GR14ss3_paru:1108": " dṛṣṭir uktā na tu vaikuṇṭhādikam apīti || 11.19 || śrī-bhagavān ||44||",
    "GR14ss3_paru:1109": " anyatrāpi śrī-jāmātṛ-munibhir upadiṣṭasya jīva-lakṣaṇasyaviopajīvyatvena",
    "GR14ss3_paru:1110": " taṃ lakṣayati tribhiḥ -",
    "GR14ss3_paru:1111": " ahaṃ mamābhimānotthaiḥ kāma-lobhādibhir malaiḥ |",
    "GR14ss3_paru:1112": " vītaṃ yadā manaḥ śuddham aduḥkham asukhaṃ samam || [BhP 3.25.16]",
    "GR14ss3_paru:1113": " tadā puruṣa ātmānaṃ kevalaṃ prakṛteḥ param |",
    "GR14ss3_paru:1114": " nirantaraṃ svayaṃ-jyotir",
    "GR14ss3_paru:1115": " aṇimānam akhaṇḍitam || [BhP 3.25.17]",
    "GR14ss3_paru:1116": " jñāna-vairāgya-yuktena",
    "GR14ss3_paru:1117": " bhakti-yuktena cātmanā |",
    "GR14ss3_paru:1118": " paripaśyaty udāsīnaṃ prakṛtiṃ ca hataujasam || [BhP 3.25.18]",
    "GR14ss3_paru:1119": " spaṣṭaiva yojanā |",
    "GR14ss3_paru:1120": " tavāham iti padyena sa ātmā nitya-nirmala iti |",
    "GR14ss3_paru:1121": " ātmānam ity anenaivāham artha iti |",
    "GR14ss3_paru:1122": " anyathā hy ātmatva-pratīty-abhāvaḥ syāt |",
    "GR14ss3_paru:1123": " kevalam ity anenaika-rūpa-svarūpa-bhāg iti |",
    "GR14ss3_paru:1124": " prakṛteḥ param ity anena",
    "GR14ss3_paru:1125": " vikāra-",
    "GR14ss3_paru:1126": " rahitaḥ |",
    "GR14ss3_paru:1127": " bhakti-yuktenety anena paramātma-prasādādhīna-tat-prakāśatvāt",
    "GR14ss3_paru:1128": " nirantaram ity anena nityatvāt paramātmaika-śeṣatvam iti |",
    "GR14ss3_paru:1129": " svayaṃ jyotir ity anena svasmai svayaṃ prakāśa iti jñāna-mātrātmako na ca iti ca |",
    "GR14ss3_paru:1130": " aṇimānam ity anenāṇur eveti prati-kṣetraṃ bhinna iti ca |",
    "GR14ss3_paru:1131": " akhaṇḍitam ity anena",
    "GR14ss3_paru:1132": " vicchinna-",
    "GR14ss3_paru:1133": " jñānādi-śaktitvāt jñātṛtva-kartṛtva-bhoktṛtva-nija-dharmaka iti vyañjitam || 3.25 || śrī-kapiladevaḥ",
    "GR14ss3_paru:1134": " tathedam api prāktana-lakṣaṇā-viruddham -",
    "GR14ss3_paru:1135": " ātmā nityo 'vyayaḥ śuddha ekaḥ kṣetra-jña āśrayaḥ |",
    "GR14ss3_paru:1136": " avikriyaḥ sva-dṛg hetur vyāpako 'saṅgy anāvṛtaḥ || [BhP 7.7.19]",
    "GR14ss3_paru:1137": " etair dvādaśabhir vidvān ātmano lakṣaṇaiḥ paraiḥ |",
    "GR14ss3_paru:1138": " ahaṃ mamety asad-bhāvaṃ",
    "GR14ss3_paru:1139": " dehādau mohajaṃ tyajet || [BhP 7.7.20]",
    "GR14ss3_paru:1140": " avyayaḥ apakṣaya-śūnyaḥ |",
    "GR14ss3_paru:1141": " eko na tu dehedriyādi-saṅghāta-rūpaḥ |",
    "GR14ss3_paru:1142": " kṣetrajño",
    "GR14ss3_paru:1143": " jñātṛtvādi-dharmakaḥ |",
    "GR14ss3_paru:1144": " indriyādīnām āśrayaḥ |",
    "GR14ss3_paru:1145": " svābhāvika-jñātṛtvād",
    "GR14ss3_paru:1146": " evāvikriyaḥ |",
    "GR14ss3_paru:1147": " svadṛk svasmai svayaṃ prakāśaḥ |",
    "GR14ss3_paru:1148": " hetuḥ sargādi-nimittam |",
    "GR14ss3_paru:1149": " tad uktaṃ śrī-sūtena - hetur jīvo'sya sargāder avidyā-karma-kāraka [BhP",
    "GR14ss3_paru:1150": " iti |",
    "GR14ss3_paru:1151": " vyāpako vyāpti-śīlaḥ |",
    "GR14ss3_paru:1152": " asaṅgī anāvṛtaś ca svataḥ prakāśa-rūpatvāt |",
    "GR14ss3_paru:1153": " ahaṃ mamety asadbhāvaṃ dehādau mohajaṃ tyajed iti dehādy-adhikaraṇakasya",
    "GR14ss3_paru:1154": " mohajasyaiva tyāgo na tu svarūpa-bhūtasyety ahama artha iti |",
    "GR14ss3_paru:1155": " vyajjate |",
    "GR14ss3_paru:1156": " tad evaṃ jīvas taad -aṃśatvāt sūkṣma-jyotī-rūpa ity eke |",
    "GR14ss3_paru:1157": " tathaiva hi kaustubhāṃśatvena vyañjitam |",
    "GR14ss3_paru:1158": " tathā ca skānda-prabhāsa-khaṇḍe jīva-",
    "GR14ss3_paru:1159": " nirūpaṇe -",
    "GR14ss3_paru:1160": " na tasya rūpaṃ varṇā vā pramāṇaṃ dṛśyate kvacit |",
    "GR14ss3_paru:1161": " na śakyaṃ kathituṃ vāpi sūkṣmaś cānanta-vigrahaḥ ||",
    "GR14ss3_paru:1162": " bālāgra-śata-bhāgasya śatadhā kalpitasya ca |",
    "GR14ss3_paru:1163": " tasmāt sūkṣmataro devaḥ sa cānantyāya kalpyte ||",
    "GR14ss3_paru:1164": " āditya-varṇaṃ sūkṣmābham ab-bindum iva puṣkare |",
    "GR14ss3_paru:1165": " nakṣatram iva paśyanti yogino jñāna-cakṣuṣā || iti ||",
    "GR14ss3_paru:1166": " ||7.9|| śrī-prahlādo'sura-bālakān ||46||",
    "GR14ss3_paru:1167": " tad evam anantā eva jīvākhyās taṭasthāḥ śaktayaḥ |",
    "GR14ss3_paru:1168": " tatra tāsāṃ varga-",
    "GR14ss3_paru:1169": " dvayam |",
    "GR14ss3_paru:1170": " eko vargo'nādita eva bhagavad-unmukhaḥ anyas tv anādita eva",
    "GR14ss3_paru:1171": " bhagavat-parāṅmukhaḥ |",
    "GR14ss3_paru:1172": " svabhāvatas tadīya-jñāna-bhāvāt tadīya-",
    "GR14ss3_paru:1173": " jñānābhāvāc ca |",
    "GR14ss3_paru:1174": " atra prathamo'ntaraṅgāśakti-vilāsānugṛhīto nitya-",
    "GR14ss3_paru:1175": " bhagavat-parikara-rūpo garuḍādikaḥ |",
    "GR14ss3_paru:1176": " yathoktaṃ pādmottara-khaṇḍe tripād-",
    "GR14ss3_paru:1177": " vibhūter lokās tv ity ādau bhagavat-sandarbhodāhṛte (81) |",
    "GR14ss3_paru:1178": " asya ca taṭasthatvaṃ jīvatva-prasiddher īśvaratva-koṭāv apraveśāt |",
    "GR14ss3_paru:1179": " aparasya tat-",
    "GR14ss3_paru:1180": " parāṅmukhatva-doṣeṇa labdha-cchidrayā māyayā paribhūtaḥ saṃsārī |",
    "GR14ss3_paru:1181": " yathoktaṃ haṃsa-guhya-stave - sarvaṃ pumān veda guṇāṃś ca taj-jño na veda sarvajñam anantam īḍe iti [BhP 6.4.25] |",
    "GR14ss3_paru:1182": " ekādaśe ca -- bhayaṃ dvitīyābhiniveśataḥ syād iti [BhP 11.2.37] |",
    "GR14ss3_paru:1183": " tad-varga-dvayam evoktaṃ śrī-vidureṇāpi -",
    "GR14ss3_paru:1184": " tattvānāṃ bhagavaṃs teṣāṃ katidhā prati-saṅkramaḥ |",
    "GR14ss3_paru:1185": " tatremaṃ ka upāsīran ka u svid anuśerate || [BhP 3.7.37] ity anena |",
    "GR14ss3_paru:1186": " tatra parameśvara-parāḍmukhānāṃ śuddhānām api tac-chakti-viśiṣṭān",
    "GR14ss3_paru:1187": " parameśvarāt sopādhikaṃ janma bhavati |",
    "GR14ss3_paru:1188": " tac ca janma nijopādhi-janmanā",
    "GR14ss3_paru:1189": " nija-jnamābhimāna-hetukādhyātmikāvasthā-prāptir eva |",
    "GR14ss3_paru:1190": " tad etad āhuḥ --",
    "GR14ss3_paru:1191": " na ghaṭata udbhavaḥ prakṛti-puruṣayor ajayor",
    "GR14ss3_paru:1192": " ubhaya-yujā bhavany asubhṛto jala-budbudavat |",
    "GR14ss3_paru:1193": " tvayi na ime tato vividha-nāma-guṇaiḥ parame sarita ivārṇave madhuni likhyur aśeṣa-rasāḥ || [BhP 10.87.31]",
    "GR14ss3_paru:1194": " prakṛtes traiguṇyaṃ puruṣaṃ śuddhau jīvas tayor dvayor apy ajatvād udbhavo na ghaṭate ye cāsubhṛta ādhyātmika-rūpāḥ sopādhayo jīvā jāyante tat-tad-",
    "GR14ss3_paru:1195": " ubhaya-śakti-yujā paramātmanaiva kāraṇena jāyante prakṛti-vikāra-pralayeṇa",
    "GR14ss3_paru:1196": " supta-vāsanatvāt śuddhās tāḥ paramātmani līnā jīvākhyāḥ śaktayaḥ sṛṣṭi-",
    "GR14ss3_paru:1197": " kāle vikāriṇīṃ prakṛtim āsṛjya kṣbhita-vāsanāḥ satyaḥ sopādhikāvasthāṃ prāpnuvantya eva vyuccarantīty arthaḥ |",
    "GR14ss3_paru:1198": " etad abhipretyaiva bhagavān eka āsedam ity [3.5.23] ādi tṛtīya-skandha-prakaraṇe -",
    "GR14ss3_paru:1199": " kāla-vṛttyā tu māyāyāṃ guṇa-mayyām adhokṣajaḥ |",
    "GR14ss3_paru:1200": " puruṣeṇātma-bhūtena",
    "GR14ss3_paru:1201": " vīryam ādhatta vīryavān || [BhP 3.5.26]",
    "GR14ss3_paru:1202": " ity anena vīrya-śabdoktasya jīvasya prakṛtāvādhānam uktam |",
    "GR14ss3_paru:1203": " evaṃ śrī-",
    "GR14ss3_paru:1204": " gītopaniṣatsv api mama yonir mahad brahma tasmin garbhaṃ dadhāmy aham ity [Gītā 14.3] atroktam",
    "GR14ss3_paru:1205": " ṭīkākāraiś ca brahma-śabdena prakṛtir vyākhyātā garbha-śabdena jīva iti |",
    "GR14ss3_paru:1206": " punar eṣa eva tṛtīye -",
    "GR14ss3_paru:1207": " daivāt kṣubhita-dharmiṇyāṃ",
    "GR14ss3_paru:1208": " svasyāṃ yonau paraḥ pumān |",
    "GR14ss3_paru:1209": " ādhatta vīryaṃ sāsūta mahat tattvaṃ hiraṇmayam || [BhP 3.26.19]",
    "GR14ss3_paru:1210": " ity atra vīryaṃ cic-chaktim iti ṭīkāyāṃ vyākhyātamataḥ śaktitvam asya ṭīkā-",
    "GR14ss3_paru:1211": " sammatam |",
    "GR14ss3_paru:1212": " tato'kasmād udbhava-mātrāṃśe dṛṣṭāntaḥ |",
    "GR14ss3_paru:1213": " jala-budbudavad iti |",
    "GR14ss3_paru:1214": " ataḥ punar api pralaya-samaye ime sopādhikā jīvās tvayi bimbasthānīya-",
    "GR14ss3_paru:1215": " mūla-cid-rūpe raśmi-sthānīya-cid-eka-lakṣaṇa-śuddha-jīva-śaktimaye |",
    "GR14ss3_paru:1216": " tata eva svam apīto bhavatīty ādi śrutau sva-śabdābhidheye parame paramātmani vividha-nāma-guṇair vividhābhir devādi saṃjñābhir vividhaiḥ śubhāśubha-",
    "GR14ss3_paru:1217": " guṇaiś ca saha lilyur līyante |",
    "GR14ss3_paru:1218": " pūrvavat pralaye'pi dṛṣṭāntaḥ sarita ivārṇava iti aśeṣa-rasā iva madhuni iti ca |",
    "GR14ss3_paru:1219": " atra deva-manuṣyādi-nāma-rūpa-",
    "GR14ss3_paru:1220": " parityāgena tasmin līne'pi svarūpa-bhedo'sty eva tat-tad-aṃśa-sad-bhāvād",
    "GR14ss3_paru:1221": " ity abhiprāyaḥ |",
    "GR14ss3_paru:1222": " atra śrutayaḥ ajām ekām ity [ŚvetU 5.5] ādi |",
    "GR14ss3_paru:1223": " yathā nadyaḥ syandamānāḥ samudre",
    "GR14ss3_paru:1224": " 'staṃ gacchanti nāma-rūpe vihāya |",
    "GR14ss3_paru:1225": " tathā vidvān nāma-rūpād vimuktaḥ parāt paraṃ puruṣam upaiti divyam || [MuṇḍU 3.2.8] iti |",
    "GR14ss3_paru:1226": " yathā saumyemā madhu-kṛto nistiṣṭhanti nānā-rūpāṇām vṛkṣāṇāṃ rasān samavahāram ekatāṃ rasaṃ gamayanti || [ChāU 6.9.1]",
    "GR14ss3_paru:1227": " te yathā vivekaṃ na labhante amuṣāhaṃ vṛkṣasya raso'smīty evaṃ khalu saumyemāḥ sarvāḥ prajāḥ sati sampadya na viduḥ sati sampadyāmaha iti ||",
    "GR14ss3_paru:1228": " iti",
    "GR14ss3_paru:1229": " [ChāU 6.9.2]",
    "GR14ss3_paru:1230": " || 10.87 || śrutayaḥ śrī-bhagavantam ||47||",
    "GR14ss3_paru:1231": " tad evaṃ paramātmanas taṭasthākhyā śaktir vivṛtā |",
    "GR14ss3_paru:1232": " antarāṅgākhyā tu pūrvavad eva jñeyā |",
    "GR14ss3_paru:1233": " atha bahiraṅgākhyā vivriyate |",
    "GR14ss3_paru:1234": " eṣā māyā bhagavataḥ",
    "GR14ss3_paru:1235": " sṛṣṭi-sthity-anta-kāriṇī",
    "GR14ss3_paru:1236": " tri-varṇā varṇitāsmābhiḥ kiṃ bhūyaḥ śrotum icchasi || [BhP 11.3.18]",
    "GR14ss3_paru:1237": " bhagavataḥ svarūpa-bhūtaiśvaryādeḥ |",
    "GR14ss3_paru:1238": " paramātmana eṣā taṭastha-lakṣaṇena",
    "GR14ss3_paru:1239": " pūrvoktā jagat-sṛṣṭy-ādi-kāriṇī māyākhyā śaktiḥ |",
    "GR14ss3_paru:1240": " trayo varṇā yasyāḥ sā |",
    "GR14ss3_paru:1241": " tathā cātharvaṇikāḥ paṭhanti |",
    "GR14ss3_paru:1242": " sitāsitā ca kṛṣṇā ca sarva-kāma-dughā",
    "GR14ss3_paru:1243": " vibhor iti |",
    "GR14ss3_paru:1244": " uktaṃ ca daivī hy eṣā guṇamayī mama māyā duratyayā [Gītā 7.14]",
    "GR14ss3_paru:1245": " iti ||11.3|| antarīkṣo videham ||48||",
    "GR14ss3_paru:1246": " tasyā māyāyāś cāṃśa-dvayam |",
    "GR14ss3_paru:1247": " tatra guṇa-rūpasya māyākhyasya nimittāṃśasya drava-rūpasya pradhānākhyasyopādānāṃśasya ca",
    "GR14ss3_paru:1248": " bhedam āha caturbhiḥ |",
    "GR14ss3_paru:1249": " atha te sampravakṣyāmi sāṅkhyaṃ pūrva-viniścitam |",
    "GR14ss3_paru:1250": " yad vijñāya pumān sadyo jahyād vaikalpikaṃ bhramam || [BhP 11.24.1]",
    "GR14ss3_paru:1251": " ṭīkā ca - advitīyāt paramātmano māyayā prakṛti-puruṣa-dvārā sarvaṃ dvaitam udeti punas tatraiva līyate ity anusandadhānasya puruṣasya",
    "GR14ss3_paru:1252": " dvandva-",
    "GR14ss3_paru:1253": " bhramo nivartate iti vaktuṃ sāṅkhyaṃ prastauti atha te ity eṣā |",
    "GR14ss3_paru:1254": " atra",
    "GR14ss3_paru:1255": " pradhāna-",
    "GR14ss3_paru:1256": " paryāyaḥ prakṛti-śabdhaḥ ||49||",
    "GR14ss3_paru:1257": " āsīj jñāna-mayo arthaṃ ekam evāvikalpitam |",
    "GR14ss3_paru:1258": " yadā viveka-nipuṇā",
    "GR14ss3_paru:1259": " ādau kṛta-yuge yuge || [BhP 11.24.2]",
    "GR14ss3_paru:1260": " ṭīkā ca - atho śabdaḥ kārtsnye |",
    "GR14ss3_paru:1261": " jñānaṃ draṣṭṛ |",
    "GR14ss3_paru:1262": " tena dṛśya-rūpaḥ",
    "GR14ss3_paru:1263": " kṛtsno'py",
    "GR14ss3_paru:1264": " arthaś ca vikalpa-śūnyam ekam eva |",
    "GR14ss3_paru:1265": " brahmaṇy eva līnam āsīd ity arthaḥ |",
    "GR14ss3_paru:1266": " ity eṣā |",
    "GR14ss3_paru:1267": " tṛtīya-skandhe ca bhagavān eka āsedam agra ātmātmanāṃ vibhur ity [BhP",
    "GR14ss3_paru:1268": " 3.5.23] ādau yad bhagavattvena śabdyate tad evātra brahmatvena śabdyate iti vadantīty ādivad ubhatraikam eva vastu pratipādyam |",
    "GR14ss3_paru:1269": " ante tu eṣa sāṅkhya-",
    "GR14ss3_paru:1270": " vidhiḥ prokta ity ādau parāvara-dṛśā mayety anena bhagavad-rūpeṇāpy",
    "GR14ss3_paru:1271": " avasthitiḥ spaṣṭaiva |",
    "GR14ss3_paru:1272": " kadety apekṣāyām āha |",
    "GR14ss3_paru:1273": " yadā ādau kṛta-yuge viveka-",
    "GR14ss3_paru:1274": " nipuṇā janā bhavanti tasmin yuge tat pūrvasmin pralaya-samaya ity arthaḥ ||50||",
    "GR14ss3_paru:1275": " tan-māyā-phala-rūpeṇa",
    "GR14ss3_paru:1276": " kevalaṃ nirvikalpitam |",
    "GR14ss3_paru:1277": " vāṅ-mano-gocaraṃ satyaṃ dvidhā samabhavad bṛhat || [BhP 11.24.3]",
    "GR14ss3_paru:1278": " ṭīkā ca - tad bṛhad brahma vāṅ-mano-gocaraṃ yathā bhavati tathā |",
    "GR14ss3_paru:1279": " māyā dṛśyam |",
    "GR14ss3_paru:1280": " phalaṃ tat-prakāśaḥ |",
    "GR14ss3_paru:1281": " tad-rūpeṇa māyā-rūpeṇa vilāsa-rūpeṇa ca dvidhābhūd ity eṣā |",
    "GR14ss3_paru:1282": " atra māyā dṛśyam iti phalaṃ tat-prakāśa iti chedaḥ |",
    "GR14ss3_paru:1283": " tena brahmaṇā yad dṛśyaṃ vastu tan māyā |",
    "GR14ss3_paru:1284": " tasya brahmaṇo yaḥ prakāśa-",
    "GR14ss3_paru:1285": " vikāśaḥ sa phalam ity arthaḥ ||51||",
    "GR14ss3_paru:1286": " tayor ekataro hy arthaḥ prakṛtiḥ sobhayātmikā |",
    "GR14ss3_paru:1287": " jānanty anyatamo bhāvaḥ puruṣaḥ so'bhidhīyate || [BhP 11.24.4]",
    "GR14ss3_paru:1288": " ṭīkā ca - tayor dvidhābhūtayor aṃśayor madhye ubhayātmikā kārya-kāraṇa-",
    "GR14ss3_paru:1289": " rūpiṇī |",
    "GR14ss3_paru:1290": " ity eṣā |",
    "GR14ss3_paru:1291": " śrī-viṣṇu-purāṇe - viṣṇoḥ svarūpāt parato hi te'nye",
    "GR14ss3_paru:1292": " rūpaṃ pradhānaṃ puruṣaś ca vipra ity [ViP 1.2.24] atra teṣām eva ṭīkā ca -",
    "GR14ss3_paru:1293": " parato nirupāder viṣṇoḥ svarūpāt te prāg ukte pradhānaṃ puruṣaṃ ceti dve rūpe anye māyā-kṛte iti || 11.24 || bhagavān ||52||",
    "GR14ss3_paru:1294": " anyatra tayor upādāna-nimittayor aṃśayor vṛtti-bhedena bhedān apy āha --",
    "GR14ss3_paru:1295": " kālo daivaṃ karma jīvaḥ svabhāvo dravyaṃ kṣetraṃ prāṇam ātmā vikāraḥ |",
    "GR14ss3_paru:1296": " tat-saṅghāto bījaroha-pravāhas",
    "GR14ss3_paru:1297": " tan-māyaiṣā tan-niṣedhaṃ prapadye || [BhP 10.63.26]",
    "GR14ss3_paru:1298": " ṭīkā ca - kālaḥ kṣobhakaḥ |",
    "GR14ss3_paru:1299": " karma nimittaṃ tad eva phalābhimukham abhivyaktaṃ daivam |",
    "GR14ss3_paru:1300": " svabhāvas tat-saṃskāraḥ |",
    "GR14ss3_paru:1301": " jīvas tadvān |",
    "GR14ss3_paru:1302": " dravyaṃ",
    "GR14ss3_paru:1303": " bhūta-",
    "GR14ss3_paru:1304": " sūkṣmāṇi |",
    "GR14ss3_paru:1305": " kṣetraṃ prakṛtiḥ |",
    "GR14ss3_paru:1306": " prāṇaḥ sūtram |",
    "GR14ss3_paru:1307": " ātmā ahaṅkāraḥ |",
    "GR14ss3_paru:1308": " vikāra ekādeśendriyāṇi mahābhūtāni ceti ṣoḍaśakaḥ tat-saṅghāto dehaḥ |",
    "GR14ss3_paru:1309": " tasya ca bīja-rohavat pravāhaḥ |",
    "GR14ss3_paru:1310": " roho'ṅkuraḥ |",
    "GR14ss3_paru:1311": " dehād bīja-rūpaṃ karma |",
    "GR14ss3_paru:1312": " tato'ṅkura-",
    "GR14ss3_paru:1313": " rūpo dehaḥ |",
    "GR14ss3_paru:1314": " tataḥ punar evam iti pravāhaḥ |",
    "GR14ss3_paru:1315": " taṃ tvāṃ niṣedhāvadhi-bhūtaṃ",
    "GR14ss3_paru:1316": " prapadye bhaje iti |",
    "GR14ss3_paru:1317": " ity eṣā |",
    "GR14ss3_paru:1318": " atra kāla-daiva-karma-svabhāvā nimittāṃśāḥ anye upādānāṃśās tadvān jīvas tūbhayātmakas tathopādāna-varge nimitta-śakty-aṃśo'py anuvartate |",
    "GR14ss3_paru:1319": " yathā jīvopādhi-lakṣaṇe'ham-ākhye tattve tadīyāham (aṃha?)-bhāvaḥ sa hy avidyā-pariṇāma ity ādi |",
    "GR14ss3_paru:1320": " yathoktaṃ tṛtīyasya ṣaṣṭhe -",
    "GR14ss3_paru:1321": " ātmānaṃ cāsya nirbhinnam abhimāno 'viśat padam |",
    "GR14ss3_paru:1322": " karmaṇāṃśena yenāsau kartavyaṃ pratipadyate || [BhP 3.6.25] iti |",
    "GR14ss3_paru:1323": " atrātmānam ahaṅkāram abhimāno rudraḥ karmaṇāhaṃ-vṛttyā iti ṭīkā ca |",
    "GR14ss3_paru:1324": " atra ca yan nirbhinnaṃ tad-adhiṣṭhātnaṃ vāg-ādīndriyaṃ tṛtīyānta-",
    "GR14ss3_paru:1325": " madhyātmam iti prakaraṇa-nirṇayaṣ ṭīkāyām eva kṛto'sti |",
    "GR14ss3_paru:1326": " bīja-rūpatvaṃ",
    "GR14ss3_paru:1327": " kāraṇatā-mātra-vivakṣayā |",
    "GR14ss3_paru:1328": " tad evam atrāpi mūla-māyāyāḥ",
    "GR14ss3_paru:1329": " sarvopādānāṃśa-mūla-bhūtaṃ kṣetra-śabdoktaṃ pradhānam apy aṃśa-rūpam",
    "GR14ss3_paru:1330": " ity adhigatam |",
    "GR14ss3_paru:1331": " jīvas tadvān ity anena śuddha-jīvasya māyātītatvaṃ bodhayati || 10.62 || jvaraḥ śrī-bhagavantam",
    "GR14ss3_paru:1332": " atha nimitta-rūpāṃśasya prathame dve vṛttī āha -",
    "GR14ss3_paru:1333": " vidyāvidye mama tanū viddhy uddhava śarīriṇām |",
    "GR14ss3_paru:1334": " bandha-mokṣa-karī ādye māyayā me vinirmitte || [BhP 11.11.3]",
    "GR14ss3_paru:1335": " ṭīkā ca -tanyete bandha-mokṣāv āvābhyām iti tanū śaktī me māyayā",
    "GR14ss3_paru:1336": " vinirmite |",
    "GR14ss3_paru:1337": " māyā-vṛtti-rūpatvād bandha-mokṣa-karīty eka-vacanaṃ dvi-",
    "GR14ss3_paru:1338": " vacanārthe |",
    "GR14ss3_paru:1339": " nanu tat-kāryatve bandha-mokṣayor anāditva-nityatve na syātāṃ tatrāha ādye anādī |",
    "GR14ss3_paru:1340": " tato yāvad avidyāṃ prerayāmi tāvad bandhaḥ yadā vidyāṃ dadāmi tadā mokṣaḥ sphuratīty arthaḥ",
    "GR14ss3_paru:1341": " ity eṣā |",
    "GR14ss3_paru:1342": " atra māyā-vṛttitvād iti vastuto māyā-vṛttī eva te |",
    "GR14ss3_paru:1343": " vinirmitatvaṃ tv aparānanta-vṛttikayā tayā prakāśamānatvād evocyate |",
    "GR14ss3_paru:1344": " yato'nādī ity arthaḥ |",
    "GR14ss3_paru:1345": " tathā sphuratīty asya mokṣa ity anenaivānvayaḥ |",
    "GR14ss3_paru:1346": " jīvasya svato muktatvam eva |",
    "GR14ss3_paru:1347": " bandhas tv avidyā-mātreṇa pratītaḥ |",
    "GR14ss3_paru:1348": " vidyodaye tu tat prakāśate mātram |",
    "GR14ss3_paru:1349": " tato nitya eva mokṣa iti bhāvaḥ |",
    "GR14ss3_paru:1350": " na ca vācyam eṣā māyety ādau",
    "GR14ss3_paru:1351": " sāmānya-lakṣaṇo mokṣa-pradatvaṃ tasyā noktam ity asamyaaktvam iti |",
    "GR14ss3_paru:1352": " antakāritvenātyanta-pralaya-rūpasya mokṣasyāpy upalakṣitatvāt |",
    "GR14ss3_paru:1353": " atra vdiyākhyā vṛttir iyaṃ svarūpa-śakti-vṛtti-viśeṣa-vidyā-prakāśe dvāram eva na tu svayam eva seti jñeyam |",
    "GR14ss3_paru:1354": " athāvidyākhyasya bhāgasya deva vṛttī |",
    "GR14ss3_paru:1355": " āvaraṇātmikā vikṣepātmikā ca |",
    "GR14ss3_paru:1356": " tatra pūrvā jīva eva tiṣṭhantī tadīyaṃ svābhāvikaṃ jñānam āvṛṇvānā |",
    "GR14ss3_paru:1357": " uttarā ca taṃ tad-anyathā-jñānena",
    "GR14ss3_paru:1358": " sañcayantī vartata iti || 11.11 || śrī-bhagavān ||54||",
    "GR14ss3_paru:1359": " atra nimittāṃśas tv evaṃ vivecanīyaḥ |",
    "GR14ss3_paru:1360": " yathā nimittāṃśa-rūpayā",
    "GR14ss3_paru:1361": " māyākhyayaiva prasiddhā śaktis tridhā dṛśyate jñānecchā-kriyā-rūpatvena |",
    "GR14ss3_paru:1362": " tatra tasyāḥ parameśvara-jñāna-rūpatvaṃ yathā tṛtīye |",
    "GR14ss3_paru:1363": " sā vā etasya saṃdraṣṭuḥ śaktiḥ sad-asad-ātmikā |",
    "GR14ss3_paru:1364": " māyā nāma mahā-bhāga",
    "GR14ss3_paru:1365": " yayedaṃ nirmame vibhuḥ || [BhP 3.5.25] iti |",
    "GR14ss3_paru:1366": " asya ṭīkāyām |",
    "GR14ss3_paru:1367": " sā vai dṛaṣṭṛ-dṛśyānusandhāna-rūpā |",
    "GR14ss3_paru:1368": " saha-dṛśyam asad-",
    "GR14ss3_paru:1369": " dṛśyam ātmā svarūpam |",
    "GR14ss3_paru:1370": " sad-asatīr ātmā yasyās tad-ubhayānusandhāna-",
    "GR14ss3_paru:1371": " rūpatvād iti |",
    "GR14ss3_paru:1372": " tad-icchā-rūpatvaṃ yathā tatraiva |",
    "GR14ss3_paru:1373": " ātmecchānugatāv ātmety asya ṭīkāyām |",
    "GR14ss3_paru:1374": " ātmecchā māyā tasyānugatau laye satīti |",
    "GR14ss3_paru:1375": " tat-kriyā-rūpatvaṃ",
    "GR14ss3_paru:1376": " caikādaśe eṣā māyā bhagavata ity udāhṛta-vacane eva draṣṭavyam |",
    "GR14ss3_paru:1377": " yad yadi parameśvarasya sākṣāj jñānādikaṃ na māyā |",
    "GR14ss3_paru:1378": " kintu svarūpa-śaktir eva |",
    "GR14ss3_paru:1379": " tathāpi taj-jñānādikaṃ prākṛte kārye na tad-arthaṃ pravartate |",
    "GR14ss3_paru:1380": " kintu bhaktārtham eva pravartamānam anuṣaṅgennaiva pravartata ity agre vivecanīyatvāt |",
    "GR14ss3_paru:1381": " tat-pravṛttyābhāsa-saṃvalitaṃ yan māyā-vṛtti-rūpaṃ",
    "GR14ss3_paru:1382": " jñānādikam anyat tad eva taj-jñānādi-śabdenocyate |",
    "GR14ss3_paru:1383": " tathābhūtaṃ ca taj-",
    "GR14ss3_paru:1384": " jñānādikaṃ dvividham |",
    "GR14ss3_paru:1385": " svabhāva-siddhatvāt kevala-parameśvara-niṣṭhaṃ",
    "GR14ss3_paru:1386": " tad-dattatvāt jīva-niṣṭhaṃ ca |",
    "GR14ss3_paru:1387": " tatra prathamaṃ draṣṭṛ-dṛśyānusandhāna-",
    "GR14ss3_paru:1388": " sisṛkṣā-kālādi-rūpaṃ dvitīyaṃ vidyāvidyā-bhogecchā-karmādi-rūpam iti |",
    "GR14ss3_paru:1389": " atho-pādānāṃśasya pradhānasya lakṣaṇam |",
    "GR14ss3_paru:1390": " yat tat tri-guṇam avyaktaṃ nityaṃ sad-asad-ātmakam |",
    "GR14ss3_paru:1391": " pradhānaṃ prakṛtiṃ prāhur aviśeṣaṃ viśeṣavat || [BhP 3.26.10]",
    "GR14ss3_paru:1392": " yat khalu tri-guṇaṃ sattvādi-guṇa-traya-samāhāras tad evāvyaktaṃ pradhānaṃ",
    "GR14ss3_paru:1393": " prakṛtiṃ ca prāhuḥ |",
    "GR14ss3_paru:1394": " tatrāvyakta-saṃjñatve hetur aviśeṣaṃ guṇa-traya-sāmya-",
    "GR14ss3_paru:1395": " rūpatvād anabhivyakta-viśeṣam ataevāvyākṛta-saṃjñaṃ ceti gamitam |",
    "GR14ss3_paru:1396": " pradhāna-saṃjñatve hetuḥ viśeṣavat svakārya-rūpāṇāṃ mahad-ādi-viśeṣāṇām",
    "GR14ss3_paru:1397": " āśraya-rūpatayā tebhyaḥ śreṣṭham |",
    "GR14ss3_paru:1398": " prakṛti-saṃjñatve hetuḥ |",
    "GR14ss3_paru:1399": " sad-asad-",
    "GR14ss3_paru:1400": " ātmakaṃ sad-asatsu kārya-kāraṇa-rūpeṣu mahad-ādiṣu kāraṇatvād anugata ātmā svarūpaṃ yasya tat |",
    "GR14ss3_paru:1401": " tathā nityaṃ pralaye kāraṇa-mātrātmanāvasthita-",
    "GR14ss3_paru:1402": " sarvāṃśatvena sṛṣṭi-sthityoś ca pañcīkṛtāṃśatvenāvikṛtaṃ svarūpaṃ yasya tādṛśam iti brahmatvaṃ mahad-ādi-rūpatvaṃ ca vyāvṛttam |",
    "GR14ss3_paru:1403": " brahmaṇo nirguṇatvāt mahad-ādīnāṃ cāvyaktāpekṣayā kāryarūpatvāt |",
    "GR14ss3_paru:1404": " evaṃ ca śrī-",
    "GR14ss3_paru:1405": " viṣṇu-purāṇe --",
    "GR14ss3_paru:1406": " avyaktaṃ kāraṇaṃ yat tat pradhānam ṛṣi-sattamaiḥ |",
    "GR14ss3_paru:1407": " procyate prakṛtiḥ sūkṣmā nityaṃ sad-asad-ātmakam ||",
    "GR14ss3_paru:1408": " akṣayyaṃ nānyad ādhāram ameyam ajaraṃ dhruvam |",
    "GR14ss3_paru:1409": " śabda-sparśa-vihīnaṃ tad-",
    "GR14ss3_paru:1410": " rūpādibhir asaṃhitam ||",
    "GR14ss3_paru:1411": " triguṇaṃ taj-jagad-yonir",
    "GR14ss3_paru:1412": " anādi-prabhavāpyayam |",
    "GR14ss3_paru:1413": " tenāgre sarvam evāsīd vyāptaṃ vai pralayād anu || ity ādi [ViP 1.2.19-21] |",
    "GR14ss3_paru:1414": " idam eva pradhānam anāder jagataḥ sūkṣmāvasthā-rūpam",
    "GR14ss3_paru:1415": " avyākṛtāvyaktādy-abhidhaṃ vedāntibhir api parameśvarādhīnatayā manyate",
    "GR14ss3_paru:1416": " tad-adhīnatvād arthavad ity [Vs 1.4.3] ādi-nyāyeṣu niṣidhyate tu sāṅkhyavat svatantratayā ānumānikam apy ekeṣām iti cen na śarīra-rūpaka-vinyasta-",
    "GR14ss3_paru:1417": " gṛhīter darśayati ca ity ādi-nyāyeṣu [Vs 1.4.1] |",
    "GR14ss3_paru:1418": " śvetāśvataropaniṣadi",
    "GR14ss3_paru:1419": " pradhāna-śabdaś ca śrūyate |",
    "GR14ss3_paru:1420": " pradhāna-kṣetrajña-patir guṇeśaḥ saṃsāra-",
    "GR14ss3_paru:1421": " bandha-sthiti-mokṣa-hetur ity ādau ||3.26|| śrī-kapiladevaḥ ||55||",
    "GR14ss3_paru:1422": " tad evaṃ sandarbha-dvaye śakti-traya-vivṛtiḥ kṛtā |",
    "GR14ss3_paru:1423": " tatra",
    "GR14ss3_paru:1424": " nāmābhinnatā-janita-",
    "GR14ss3_paru:1425": " bhrānti-hānāya saṅgraha-ślokāḥ -",
    "GR14ss3_paru:1426": " māyā syād antaraṅgāyāṃ bahiraṅgā ca sā smṛtā |",
    "GR14ss3_paru:1427": " pradhāne'pi kvacid dṛṣṭā tad-vṛttir mohinī ca sā |",
    "GR14ss3_paru:1428": " ādye traye syāt prakṛtiś cic-chaktis tv antaraṅgikā |",
    "GR14ss3_paru:1429": " śuddha-jīve'pi te dṛṣṭe tatheśa-jñāna-vīryayoḥ ||",
    "GR14ss3_paru:1430": " cinmāyā-śakti-vṛttyos tu vidyā-śaktir udīryate |",
    "GR14ss3_paru:1431": " cic-chakti-vṛttau māyāyāṃ yoga-māyā samā smṛtā ||",
    "GR14ss3_paru:1432": " pradhānāvyākṛtāvyaktaṃ traiguṇye prakṛtau param |",
    "GR14ss3_paru:1433": " na māyāyāṃ na cic-chaktāv ity ādy ūhyaṃ vivekibhiḥ || iti |",
    "GR14ss3_paru:1434": " atha māyā-kāryaṃ jagal lakṣyate -",
    "GR14ss3_paru:1435": " tatas tenānuviddhebhyo yuktebhyo 'ṇḍam acetanam |",
    "GR14ss3_paru:1436": " utthitaṃ puruṣo yasmād udatiṣṭhad asau virāṭ || [BhP 3.26.51]",
    "GR14ss3_paru:1437": " etad aṇḍaṃ viśeṣākhyaṃ",
    "GR14ss3_paru:1438": " krama-vṛddhair daśottaraiḥ |",
    "GR14ss3_paru:1439": " toyādibhiḥ parivṛtaṃ pradhānenāvṛtair bahiḥ yatra loka-vitāno 'yaṃ",
    "GR14ss3_paru:1440": " rūpaṃ bhagavato hareḥ || [BhP 3.26.52]",
    "GR14ss3_paru:1441": " teneśvareṇānubiddhebhyaḥ kṣubhtebhyo mahad-ādibhyo'ṇḍam acetanam utthitam |",
    "GR14ss3_paru:1442": " yasmād aṇḍāsau virāṭ puruṣas tūdatiṣṭhat |",
    "GR14ss3_paru:1443": " bhagavataḥ puruṣasya || 3.26 || śrī-kapiladevaḥ ||56||",
    "GR14ss3_paru:1444": " tad evaṃ bhagavato rūpam ity uktes tasyāpi prāgvad-aprākṛtatvam āpatati |",
    "GR14ss3_paru:1445": " tan-niṣedhāyāha |",
    "GR14ss3_paru:1446": " amunī bhagavad-rūpe",
    "GR14ss3_paru:1447": " mayā te hy anuvarṇite |",
    "GR14ss3_paru:1448": " ubhe api na gṛhṇanti",
    "GR14ss3_paru:1449": " māyā-sṛṣṭe vipaścitaḥ || [BhP 2.10.35]",
    "GR14ss3_paru:1450": " amunī amū upāsanārthaṃ bhagavaty āropite jagad-ātmake sthūla-",
    "GR14ss3_paru:1451": " sūkṣmākhye virāṭ hiraṇya-garbhāpara-paryāye samaṣṭi-śarīre ye mayā tubhyam anuvarṇite te ubhe api vipaścito na gṛhṇanti vastutayā nopāsate kiṃ tarhi tadīya-bahiraṅgādhiṣṭhānatayaivety arthaḥ |",
    "GR14ss3_paru:1452": " tad uktaṃ vaiṣṇave -",
    "GR14ss3_paru:1453": " yad etad dṛśyate mūrtam",
    "GR14ss3_paru:1454": " etaj-jñānātmanas tava |",
    "GR14ss3_paru:1455": " bhrānti-jñānena paśyanti",
    "GR14ss3_paru:1456": " jagad-rūpam ayoginaḥ || iti [ViP 1.4.39] |",
    "GR14ss3_paru:1457": " etan-mūrtaṃ jagad bhrānti-jñānenaiva tava rūpaṃ jānantīty arthaḥ |",
    "GR14ss3_paru:1458": " śrutiś ca - nedaṃ yad idam upāsata iti |",
    "GR14ss3_paru:1459": " yad idaṃ jagad upāsate prāṇinaḥ nedaṃ brahmeti śrī-rāmānuja-bhāṣyam |",
    "GR14ss3_paru:1460": " ataeva na gṛhṇantīty atra hetur māyā-",
    "GR14ss3_paru:1461": " sṛṣṭe na tu svarūpa-śakti-prādurbhāvite |",
    "GR14ss3_paru:1462": " anena caturbhujādi-lakṣaṇasya",
    "GR14ss3_paru:1463": " sākṣād-rūpasya māyātītatvam api vyaktam |",
    "GR14ss3_paru:1464": " atrāsya jagato māyāmayasya",
    "GR14ss3_paru:1465": " puruṣa-rūpatve puruṣa-guṇāvatārāṇāṃ viṣṇv-ādīnāṃ sattvādiamayās tad-",
    "GR14ss3_paru:1466": " aṃśā rūpāṇīti jñeyam |",
    "GR14ss3_paru:1467": " tāny apekṣya coktaṃ mārkaṇḍeye --",
    "GR14ss3_paru:1468": " viṣṇuḥ śarīra-grahaṇam aham īśāna eva ca |",
    "GR14ss3_paru:1469": " kāritās te yato'tas tvāṃ kaḥ stotuṃ śaktimān bhavet || iti |",
    "GR14ss3_paru:1470": " śarīra-śabdasya tat-tan-nija-śarīra-vācitve tu tad-grahaṇāt pūrvaṃ",
    "GR14ss3_paru:1471": " viṣṇv-ādi-",
    "GR14ss3_paru:1472": " bhedāsambhavāt tan-nirdeśānupapatteḥ || 2.10 || śrī-śukaḥ || 57 ||",
    "GR14ss3_paru:1473": " pūrvaṃ māyā-sṛṣṭe ity uktam |",
    "GR14ss3_paru:1474": " tatra māyā-śabdasya nājñānārthatvam |",
    "GR14ss3_paru:1475": " tad-",
    "GR14ss3_paru:1476": " vāde hi sarvam eva jīvādi-dvaitam ajñānenaiva sva-svarūpe brahmaṇi kalpyate iti matam |",
    "GR14ss3_paru:1477": " nirahaṅkārasya kenacid dharmāntareṇāpi rahitasya sarva-",
    "GR14ss3_paru:1478": " vilakṣaṇasya cin-mātrasya brahmaṇas tu nājñānāśrayatvaṃ na cājñāna-",
    "GR14ss3_paru:1479": " viṣayatvaṃ na ca brahma-hetutvaṃ sambhavatīti |",
    "GR14ss3_paru:1480": " paramālaukika-vastutvād",
    "GR14ss3_paru:1481": " acintya-śaktitvaṃ tu sambhavet |",
    "GR14ss3_paru:1482": " yat khalu cintāmaṇy-ādāv api dṛśyate,yatā",
    "GR14ss3_paru:1483": " tridoṣaghnauṣadhivat paraspara-virodhinām api guṇānāṃ dhāriṇyā tasya niravayavatvādike saty api sāvayavatvādikam aṅgīkṛtam |",
    "GR14ss3_paru:1484": " tatra śabdaś cāsti pramāṇam |",
    "GR14ss3_paru:1485": " vicitra-śaktiḥ puruṣaḥ purāṇaḥ cānveṣāṃ śaktayas tādṛśaḥ syur",
    "GR14ss3_paru:1486": " ity ādikāḥ śvetāśvataropaniṣad-ādau |",
    "GR14ss3_paru:1487": " ātmeśvaro'tarkya-sahasra-śaktir ity",
    "GR14ss3_paru:1488": " [BhP 3.33.3] ādikaḥ śrī-bhāgavatādiṣu |",
    "GR14ss3_paru:1489": " tathā ca brahma-sūtram - ātmani caivaṃ vicitrāś ca hi iti [Vs. 2.1.28] |",
    "GR14ss3_paru:1490": " tatra dvaitānyathānupapattyāpi brahmaṇy-ajñānādikaṃ kalpayituṃ na śaktaye",
    "GR14ss3_paru:1491": " asambhavād eva |",
    "GR14ss3_paru:1492": " brahmaṇy acintya-śakti-sad-bhāvasya yukti-labdhatvāt",
    "GR14ss3_paru:1493": " śrutatvāc ca dvaitānyathānupapattiś ca dūre gatā |",
    "GR14ss3_paru:1494": " tataś cācintya-śaktir",
    "GR14ss3_paru:1495": " eva dvaitopapattīkāraṇaṃ paryavasīyate |",
    "GR14ss3_paru:1496": " tasmān nirvikārādisvabhāvena sato'pi",
    "GR14ss3_paru:1497": " paramātmano'cintya-śaktyā viśvākāratvādinā pariṇāmādikaṃ bhavati",
    "GR14ss3_paru:1498": " cintāmaṇy-ayaskāntādīnāṃ sarvārtha-prasava-loha-cālavādivat |",
    "GR14ss3_paru:1499": " tad etad aṅgīkṛtaṃ śrī-bādarāyaṇena śrutes tu śabda-mūlatvād iti [Vs 2.1.27] |",
    "GR14ss3_paru:1500": " tatas tasya tādṛśa-śaktitvāt prākṛtavan-māyā-śabdasyendra-jāla-vidyā-",
    "GR14ss3_paru:1501": " vācitvam api na yuktam |",
    "GR14ss3_paru:1502": " kintu mīyate vicitraṃ nirmīyate'nayeti",
    "GR14ss3_paru:1503": " vicitrārtha-",
    "GR14ss3_paru:1504": " kara-śakti-vācitvam eva |",
    "GR14ss3_paru:1505": " tasmāt paramātma-pariṇāma eva śāstra-",
    "GR14ss3_paru:1506": " siddhāntaḥ |",
    "GR14ss3_paru:1507": " tad etac ca bhagavat-sandarbhe vivṛtam asti |",
    "GR14ss3_paru:1508": " tatra cāpariṇatasyaiva mato'cintayā śaktyā pariṇāma ity āsau san-",
    "GR14ss3_paru:1509": " mātratāvabhāsamāna-svarūpa-vyūha-rūpa-dravyākhya-śakti-rūpeṇaiva",
    "GR14ss3_paru:1510": " pariṇamate na tu svarūpeṇeti gamyate |",
    "GR14ss3_paru:1511": " yathaiva cintāmaṇiḥ |",
    "GR14ss3_paru:1512": " atas tan-",
    "GR14ss3_paru:1513": " mūlatvān na paramātmopādānatā-sampratipatti-bhaṅgaḥ |",
    "GR14ss3_paru:1514": " tad uktam ekādaśe śrī-bhagavatā -",
    "GR14ss3_paru:1515": " prakṛtir yasyopādānam ādhāraḥ puruṣaḥ paraḥ |",
    "GR14ss3_paru:1516": " sato'bhivyañjakaḥ kālo brahma tat-tritayas tv aham || [BhP 11.24.19] iti |",
    "GR14ss3_paru:1517": " ataeva kvacid asya brahmopādānatvaṃ kvacit pradhānopādānatvaṃ śrūyate |",
    "GR14ss3_paru:1518": " tatra sā māyākhyā pariṇāma-śaktiś ca dvividhā varṇyate |",
    "GR14ss3_paru:1519": " nimittāṃśo māyā upādānāṃśaḥ pradhānam iti |",
    "GR14ss3_paru:1520": " tatra kevalā śaktir nimittaṃ tad vyūha-mayī",
    "GR14ss3_paru:1521": " tūpādānam iti vivekaḥ |",
    "GR14ss3_paru:1522": " ataeva śrutāv api vijñānaṃ cāvijñānaṃ ceti [TaittU",
    "GR14ss3_paru:1523": " 2.6.1] kascyacid bhāgasyācetanatā śrūyate |",
    "GR14ss3_paru:1524": " atha mūla-pramāṇe śrī-bhāgavate'pi tṛtīyādau mukhya eva sṛṣṭi-prastāve",
    "GR14ss3_paru:1525": " ca jñāna-vairāgyāṅgatvena ca purṇāntara-gati-sāmānya-sevitaḥ pradhāna-",
    "GR14ss3_paru:1526": " pariṇāma eva sphuṭam upalabhyate |",
    "GR14ss3_paru:1527": " kva ca stuty-ādau jñāna-",
    "GR14ss3_paru:1528": " vairāgyāṅgatayaiva vivarto'pi yaḥ śrūyate so'pi jagato",
    "GR14ss3_paru:1529": " nānyathā-siddhatāparaḥ",
    "GR14ss3_paru:1530": " kintu paramātma-yūha-pradhāna-pariṇāmena siddhasyaiva tasya samaṣṭi-",
    "GR14ss3_paru:1531": " vyaṣṭi-rūpasya yathāyathaṃ śuddhe paramātmani tad-aṃśa-rūpātmani",
    "GR14ss3_paru:1532": " vātmātmīyatādhyāropitāparaḥ |",
    "GR14ss3_paru:1533": " tatra paramātmani virāddhupāsanā-vākyādi-śravaṇaṃ hetur ātmani tu tat-",
    "GR14ss3_paru:1534": " tad-āveśo hetur iti vivecanīyam |",
    "GR14ss3_paru:1535": " anyatra siddhasya vastuna evānyatrāropo",
    "GR14ss3_paru:1536": " mithyā-khapuṣpāder āropāsambhavāt pūrva-pūrva-vivarta-mātra-",
    "GR14ss3_paru:1537": " siddhānādi-paramparātve dṛṣṭāntābhāvāc ca |",
    "GR14ss3_paru:1538": " kiṃ ca pūrvaṃ vāri-darśanād",
    "GR14ss3_paru:1539": " vāry-ākārā vṛttir jātāpi tad-aprasaṅga-samaye suptā tiṣṭhati tat",
    "GR14ss3_paru:1540": " tulya-vastu-",
    "GR14ss3_paru:1541": " darśanena tu jāgarti, tad viśeṣānusandhānaṃ vinā tad-abhedena sva-",
    "GR14ss3_paru:1542": " tantrāropayati tasmān na vāri mithyā, na vā smaraṇa-mayī tad-ākārā vṛttir,",
    "GR14ss3_paru:1543": " na vā tat-tulyaṃ marīcikādi vastu kintu tad-abhedenāropa evāyathārthatvān mithyā |",
    "GR14ss3_paru:1544": " svapne ca māyā-mātraṃ tu kārtsnyenānabhivyakta-svarūpatvād iti nyāyena [Vs 3.2.3] jāgrad-dṛṣṭa-vastv-ākārāyāṃ mano-vṛttau paramātma-",
    "GR14ss3_paru:1545": " māyā tad-vastv-abhedam āropayatīti pūrvavat |",
    "GR14ss3_paru:1546": " tasmād vastu tasya na kvacid api mithyātvam |",
    "GR14ss3_paru:1547": " śuddha ātmani paramātmani vā tādṛśa-tad-āropa eva mithyā na tu viśvaṃ mithyeti |",
    "GR14ss3_paru:1548": " tato jagataḥ paramātma-jātatvena",
    "GR14ss3_paru:1549": " sākṣāt-tad-",
    "GR14ss3_paru:1550": " ātmīyatvābhāvād abudhānām eva tatra śuddhe tat-tad-buddhiḥ |",
    "GR14ss3_paru:1551": " yadyapi śuddhāśrayam eva jagat tathāpi jagatā tat-saṃsargo nāsti |",
    "GR14ss3_paru:1552": " tad uktam asaktaṃ sarvabhṛc caiva iti gītāsu [Gītā 13.14] |",
    "GR14ss3_paru:1553": " tathā deha-gehādāv",
    "GR14ss3_paru:1554": " ātmātmīyatājñānaṃ teṣām eva syād ity ubhayatraivāropaḥ śāstre śrūyate |",
    "GR14ss3_paru:1555": " yathā yad etad dṛśyate mūrtam ity [ViP 1.4.39] ādikaṃ viṣṇu-purāṇe |",
    "GR14ss3_paru:1556": " yathā vā tvām ātmānaṃ paraṃ matvā paramātmānam eva ca |",
    "GR14ss3_paru:1557": " ātmā punar bahir mṛgya aho akṣajanājñatā || iti [BhP 10.14.27] |",
    "GR14ss3_paru:1558": " tvām ātmānaṃ sarveṣāṃ mūla-rūpaṃ param itaraṃ tad-viparītaṃ matvā tathā param itaraṃ jīvam eva ca mūla-rūpātmānaṃ matvā sāṅkhya-vida iva tasya tathā manyamānasya punaḥ sa jīvātmā bahir mṛgyo bhavati |",
    "GR14ss3_paru:1559": " tasya tenaiva hetunā labdha-cchidrayā māyayā dehātma-buddhiḥ kāryata ity arthaḥ |",
    "GR14ss3_paru:1560": " aho",
    "GR14ss3_paru:1561": " ajña-janatāyā ajñatā kramāj jñāna-bhraṃśa ity arthaḥ |",
    "GR14ss3_paru:1562": " tad uktaṃ haṃsa-",
    "GR14ss3_paru:1563": " guhya-stave -",
    "GR14ss3_paru:1564": " deho 'savo 'kṣā manavo bhūta-mātrām",
    "GR14ss3_paru:1565": " ātmānam anyaṃ ca viduḥ paraṃ yat |",
    "GR14ss3_paru:1566": " sarvaṃ pumān veda guṇāṃś ca taj-jño",
    "GR14ss3_paru:1567": " na veda sarva-jñam anantam īḍe || [BhP 6.4.25] iti |",
    "GR14ss3_paru:1568": " tathā śrī-bhagavad-uddhava-saṃvāde -",
    "GR14ss3_paru:1569": " ātmā parijñānamayo vivādo hy astīti nāstīti bhidātma-niṣṭhaḥ |",
    "GR14ss3_paru:1570": " vyartho'pi naivoparameta puṃsāṃ mattaḥ parāvṛtta-dhiyāṃ svalokāt || iti [BhP 11.22.34]",
    "GR14ss3_paru:1571": " kiṃ ca vivartasya jñānādi-prakaraṇa-paṭhitvena gauṇatvāt pariṇāmasya tu",
    "GR14ss3_paru:1572": " sva-prakaraṇa-paṭhitatvena mukhyatvāt jñānādy-ubhaya-prakaraṇa-",
    "GR14ss3_paru:1573": " paṭhitatvena sad-aṃśa-nyāya-siddha-prābalyāc ca pariṇāma eva śrī-",
    "GR14ss3_paru:1574": " bhāgavata-tātparyam iti gamyate |",
    "GR14ss3_paru:1575": " tac ca bhagavad-acintyaiśvarya-jñānārthaṃ",
    "GR14ss3_paru:1576": " mithyātvābhidhānaṃ tu naśvaratvābhidhānavat viśvasya paramātma-",
    "GR14ss3_paru:1577": " bahirmukhatvāpādakatvād dheyatājñāna-mātrārthaṃ na tu vastv eva tan na",
    "GR14ss3_paru:1578": " bhavatīti jīveśa-svarūpaikya-jñāna-mātrārthaṃ vaidharmyāc ca na",
    "GR14ss3_paru:1579": " svapnādivat [Vs 2.2.29] iti nyāyena |",
    "GR14ss3_paru:1580": " tathā ca nāradīye -",
    "GR14ss3_paru:1581": " jagad-vilāpayāmāsur",
    "GR14ss3_paru:1582": " ity ucyetātha tat smṛteḥ |",
    "GR14ss3_paru:1583": " na ca tat-smṛti-mātreṇa",
    "GR14ss3_paru:1584": " layo bhavati niścitam || iti |",
    "GR14ss3_paru:1585": " tatra mukhya eva sṛṣṭi-prastāve pradhāna-pariṇāmam āha --",
    "GR14ss3_paru:1586": " kāla-vṛttyā tu māyāyāṃ guṇa-mayyām adhokṣajaḥ |",
    "GR14ss3_paru:1587": " puruṣeṇātma-bhūtena",
    "GR14ss3_paru:1588": " vīryam ādhatta vīryavān || [BhP 3.5.26]",
    "GR14ss3_paru:1589": " tato 'bhavan mahat-tattvam",
    "GR14ss3_paru:1590": " avyaktāt kāla-coditāt |",
    "GR14ss3_paru:1591": " vijñānātmātma-deha-sthaṃ",
    "GR14ss3_paru:1592": " viśvaṃ vyañjaṃs tamo-nudaḥ || [BhP 3.5.27]",
    "GR14ss3_paru:1593": " bhagavān eka āsedam iti [BhP 3.5.23] prāktanānantara-granthād adhokṣajo bhagavān puruṣeṇa prakṛti-draṣṭr-ātma-bhūtena svāṃśena dvāra-bhūtena",
    "GR14ss3_paru:1594": " kālo vṛttir yasyās tayā māyayā nimitta-bhūtayā guṇa-mayyāṃ māyāyām avyakte vīryaṃ jīvākhyam ādhatta |",
    "GR14ss3_paru:1595": " hantemās tisro devatā ity ādi-śruteḥ |",
    "GR14ss3_paru:1596": " vijñānātmaiva mahat-tattvam |",
    "GR14ss3_paru:1597": " tamo-nudaḥ pralya-gatājñāna-dhvaṃsa-",
    "GR14ss3_paru:1598": " kartā || 3.5 || śrī-maitreyaḥ || 58 ||",
    "GR14ss3_paru:1599": " jñānādy-aṅgatve'py āha --",
    "GR14ss3_paru:1600": " eko nārāyaṇo devaḥ pūrva-sṛṣṭaṃ sva-māyayā |",
    "GR14ss3_paru:1601": " saṃhṛtya kāla-kalayā kalpanta idam īśvaraḥ ||",
    "GR14ss3_paru:1602": " eka evādvitīyo'bhūd ātmādhāro'khilāśrayaḥ |",
    "GR14ss3_paru:1603": " kālenātmānubhāvena sāmyaṃ nītāsu śaktiṣu |",
    "GR14ss3_paru:1604": " sattvādiṣv ādi-puruṣaḥ pradhāna-puruṣeśvaraḥ ||",
    "GR14ss3_paru:1605": " parāvarāṇāṃ parama āste kaivalya-saṃjñitaḥ |",
    "GR14ss3_paru:1606": " kevalānubhavānanda-sandoho nirupādhikaḥ ||",
    "GR14ss3_paru:1607": " kevalātmānubhāvena svamāyāṃ triguṇātmikām |",
    "GR14ss3_paru:1608": " saṅkṣobhayan sṛjaty ādau tayā sūtram arindama ||",
    "GR14ss3_paru:1609": " tām āhus triguṇa-vyaktiṃ sṛjantīṃ viśvatomukham |",
    "GR14ss3_paru:1610": " yasmin protam idaṃ viśvaṃ yena saṃsarate pumān ||",
    "GR14ss3_paru:1611": " yathorṇa-nābhir hṛdayād ūrṇāṃ santatya vaktrataḥ |",
    "GR14ss3_paru:1612": " tayā vihṛtya bhūyastāṃ grasaty evaṃ maheśvaraḥ || [BhP 11.9.16-21]",
    "GR14ss3_paru:1613": " kālaḥ kalā yasyās tayā svādhīnatayā māyayā |",
    "GR14ss3_paru:1614": " śrutiś ca -",
    "GR14ss3_paru:1615": " yathorṇanābhiḥ sṛjate gṛhṇate ca yathā pṛthivyāmoṣadhayaḥ saṃbhavanti |",
    "GR14ss3_paru:1616": " yathā sataḥ puruṣāt keśalomāni",
    "GR14ss3_paru:1617": " tathā'kṣarāt saṃbhavatīha viśvam || iti [MuṇḍU 1.1.7]",
    "GR14ss3_paru:1618": " || 11.9 || śrī-dattātreyo yadum || 59 ||",
    "GR14ss3_paru:1619": " tad evaṃ sūkṣma-cid-acid-vastu rūpa-śuddha-jīvāvyakta-śakteḥ",
    "GR14ss3_paru:1620": " paramātmanaḥ sthūla-cetanācetana-vastu-rūpāṇy ādhyātmika-jīvādi-pṛthivy-",
    "GR14ss3_paru:1621": " antāni jāyanta ity uktam |",
    "GR14ss3_paru:1622": " tataḥ kevalasya paramātmano nimittatvaṃ śakti-",
    "GR14ss3_paru:1623": " viśiṣṭasyopādānatvam ity ubhaya-rūpatām eva manyante |",
    "GR14ss3_paru:1624": " prakṛitiṃ ca pratijñā dṛṣṭāntānurodhād ity ādau |",
    "GR14ss3_paru:1625": " tad evaṃ tasya sadā śuddhatvam eva |",
    "GR14ss3_paru:1626": " tatra śakteḥ śaktimad-avyatirekād ananayatvam uktam |",
    "GR14ss3_paru:1627": " tathā sat-kārya-",
    "GR14ss3_paru:1628": " vādāṅgīkāre svāntaḥ sthita-svadharma-viśeṣābhivyakti-labdha-vikāśena",
    "GR14ss3_paru:1629": " kāraṇasyaivāṃśena kāryatvam ity evaṃ vācārambhaṇaṃ vikāro nāma-dheyaṃ",
    "GR14ss3_paru:1630": " mṛttikety eva satyam ity ādi-śruit-siddhaṃ kāryasya kāraṇād anyatvaṃ",
    "GR14ss3_paru:1631": " kāraṇasya tu kāryād anyatvam ity āyāti |",
    "GR14ss3_paru:1632": " tad evaṃ jagat kāraṇa-śakti-viśiṣṭāt paramātmano'nanyad evedaṃ jagatas tv",
    "GR14ss3_paru:1633": " abhāvanya evety āha --",
    "GR14ss3_paru:1634": " idaṃ hi viśvaṃ bhagavān ivetaro yato jagat-sthāna-nirodha-sambhavāḥ",
    "GR14ss3_paru:1635": " tad dhi svayaṃ veda bhavāṃs tathāpi te",
    "GR14ss3_paru:1636": " prādeśa-mātraṃ bhavataḥ pradarśitam || [BhP 1.5.20]",
    "GR14ss3_paru:1637": " idaṃ viśvaṃ bhagavān iva bhagavato'nanyad ity arthaḥ |",
    "GR14ss3_paru:1638": " tasmād itaras taṭasthākhyo jīvaś ca sa iveti pūrvavat |",
    "GR14ss3_paru:1639": " ataeva etad-ātmyam idaṃ sarvam iti sarvaṃ khalv idaṃ brahmeti śrutḥ |",
    "GR14ss3_paru:1640": " yato bhagavataḥ |",
    "GR14ss3_paru:1641": " bhavato bhavantaṃ prati",
    "GR14ss3_paru:1642": " pradeśa-mātraṃ kiñcin-mātraṃ darśitam ity arthaḥ || 1.5 || śrī-nāradaḥ",
    "GR14ss3_paru:1643": " śrī-",
    "GR14ss3_paru:1644": " vyāsam || 60 ||",
    "GR14ss3_paru:1645": " spaṣṭam evāha -",
    "GR14ss3_paru:1646": " so 'yaṃ te 'bhihitas tāta bhagavān viśva-bhāvanaḥ |",
    "GR14ss3_paru:1647": " samāsena harer nānyad anyasmāt sad-asac ca yat || [BhP 2.7.50]",
    "GR14ss3_paru:1648": " so'yaṃ samāsena saṅkṣepeṇābhihitaḥ |",
    "GR14ss3_paru:1649": " kathaṃ taṭastha-lakṣaṇenaivety āha |",
    "GR14ss3_paru:1650": " sat kāryaṃ sthūlam aśuddha-jīva-jagad-ākhyaṃ cetanācetanaṃ vastu |",
    "GR14ss3_paru:1651": " asat karaṇaṃ sūkṣmaṃ śuddha-jīva-pradhānākhyaṃ cid-acid-vastu ca yat tat sarvaṃ harer anyan na bhavati sūkṣmasya tac-chakti-rūpatvāt sthūlasya tat-kārya-",
    "GR14ss3_paru:1652": " rūpatvād iti bhāvaḥ |",
    "GR14ss3_paru:1653": " idam eva śrī-haṃsa-devenoktaṃ - aham eva na",
    "GR14ss3_paru:1654": " matto'nyad iti budhyadhvam añjasā iti [BhP 11.13.24] |",
    "GR14ss3_paru:1655": " jagatas",
    "GR14ss3_paru:1656": " tad-ananyatve'pi",
    "GR14ss3_paru:1657": " śuddhasya tasya tad-doṣa-sāṅkaryaṃ nāstīty āha anyasmād iti || 2.7 || śrī-",
    "GR14ss3_paru:1658": " brahmā śrī-nāradam ||61||",
    "GR14ss3_paru:1659": " tatrānanyatve yuktiṃ vivṛṇoti pañcabhiḥ -",
    "GR14ss3_paru:1660": " ādāv ante janānāṃ sad bahir antaḥ parāvaram |",
    "GR14ss3_paru:1661": " jñānaṃ jñeyaṃ vaco vācyaṃ tamo jyotis tv ayaṃ svayam || [BhP 7.15.57]",
    "GR14ss3_paru:1662": " janānāṃ dehādīnām ādau kāraṇatvena ante cāvadhitvena yat paramātma-",
    "GR14ss3_paru:1663": " lakṣaṇaṃ sarva-kāraṇaṃ vastu sad vartamānaṃ tad eva svayaṃ bahir bhogyaṃ anta-bhoktṛ paravaraṃ cocca-nīcaṃ tamo'prakāśaḥ jyotiḥ prakāśaś ca",
    "GR14ss3_paru:1664": " sphurati nānyat |",
    "GR14ss3_paru:1665": " anyasya tad vinā svataḥ sphuraṇānirūpyatvād iti bhāvaḥ |",
    "GR14ss3_paru:1666": " nanu kathaṃ tarhi tasmād atyanta-pṛthag ivāthajātaṃ pratīyate tatrāha -",
    "GR14ss3_paru:1667": " ābādhito 'pi hy ābhāso yathā vastutayā smṛtaḥ |",
    "GR14ss3_paru:1668": " durghaṭatvād aindriyakaṃ tadvad artha-vikalpitam || [BhP 7.15.58]",
    "GR14ss3_paru:1669": " ābādhitas tarka-virodhena sarvato bādhitaḥ svātantrya-sattāyāḥ sakāśān",
    "GR14ss3_paru:1670": " nirasto'pi yathā ābhāsaḥ sūryādi-prati-raśmir bālādibhiḥ pṛthak prakāśam",
    "GR14ss3_paru:1671": " ānatād arthanād vastutayā svatantra-padārthatayā smṛtaḥ kalpitaḥ tadvad",
    "GR14ss3_paru:1672": " aindriyaka sarvaṃ mūḍhaiḥ svatantrārthatvena vividhaṃ kalpitaṃ tat tu na",
    "GR14ss3_paru:1673": " tattva-dṛṣṭyā svātantrya-nirūpaṇasya durghaṭatvād ity arthaḥ |",
    "GR14ss3_paru:1674": " tad evāha dvābhyām -",
    "GR14ss3_paru:1675": " kṣity-ādīnām ihārthānāṃ chāyā na katamāpi hi |",
    "GR14ss3_paru:1676": " na saṅghāto vikāro 'pi",
    "GR14ss3_paru:1677": " na pṛthaṅ nānvito mṛṣā || [BhP 7.15.59]",
    "GR14ss3_paru:1678": " kṣity-ādīnāṃ pañca-bhūtānāṃ chāyā aikya-buddhyālambana-rūpaṃ dehādi-",
    "GR14ss3_paru:1679": " saṅghātārambha-pariṇāmānāṃ madhye katamāpy anyatamāpi na bhavati |",
    "GR14ss3_paru:1680": " na tāvat teṣāṃ saṅghāto vṛkṣāṇām iva vanam eka-deśākarṣaṇe",
    "GR14ss3_paru:1681": " sarvākarṣaṇānupapatteḥ |",
    "GR14ss3_paru:1682": " na hy ekasmin vṛkṣa ākṛṣṭe sarvaṃ vanam ākṛṣyate |",
    "GR14ss3_paru:1683": " na ca vikāraḥ ārabdho'vayavī |",
    "GR14ss3_paru:1684": " api-śabdāt pariṇāmo'pi |",
    "GR14ss3_paru:1685": " kutaḥ |",
    "GR14ss3_paru:1686": " kim avayavebhyaḥ pṛthag ārabhyate pariṇamate ca tad-anvito vā |",
    "GR14ss3_paru:1687": " na tāvad atyantaṃ pṛthak tathā apratīteḥ |",
    "GR14ss3_paru:1688": " na cānvitaḥ |",
    "GR14ss3_paru:1689": " sa kiṃ pratyavayavam anveti aṃśena vā |",
    "GR14ss3_paru:1690": " ādye aṅguli-mātre'pi deha-buddhiḥ syāt |",
    "GR14ss3_paru:1691": " dvitīye tasyāpy aṃśāṅgīkāre saty anavasthāpātaḥ syāt |",
    "GR14ss3_paru:1692": " ato dehādeḥ svātantryeṇāvasthitir mṛṣaiveti |",
    "GR14ss3_paru:1693": " evaṃ dehādeḥ svātantryeṇānirūpyatvam uktvā tad-dhetūnāṃ kṣity-ādīnām",
    "GR14ss3_paru:1694": " api tathaivānirūpyatvam āha dhātavo 'vayavitvāc ca",
    "GR14ss3_paru:1695": " tan-mātrāvayavair vinā |",
    "GR14ss3_paru:1696": " na syur hy asaty avayaviny asann avayavo 'ntataḥ || [BhP 7.15.60]",
    "GR14ss3_paru:1697": " dhārayantīti |",
    "GR14ss3_paru:1698": " dhātavo mahābhūtāni tan-mātraiḥ sūkṣmair avayavair vinā na syuḥ |",
    "GR14ss3_paru:1699": " avayavitvāt teṣām api |",
    "GR14ss3_paru:1700": " tarhy avayava eva svatantra iti cet tatrāha",
    "GR14ss3_paru:1701": " ukta-",
    "GR14ss3_paru:1702": " prakāreṇāvayavini nirūpayitum asati avayavo'py antato nirūpayitum asann",
    "GR14ss3_paru:1703": " iva syāt |",
    "GR14ss3_paru:1704": " avayavi-pratīty-anyathānupapattiṃ vinā paramāṇu-lakṣaṇāvayava-sad-",
    "GR14ss3_paru:1705": " bhāve pramāṇābhāvād ity arthaḥ |",
    "GR14ss3_paru:1706": " tad uktaṃ pañcame -",
    "GR14ss3_paru:1707": " evaṃ niruktaṃ kṣiti-śabda-vṛttam ity [BhP 5.12.9] ādi |",
    "GR14ss3_paru:1708": " tasmād aikya-",
    "GR14ss3_paru:1709": " buddhyālambana-rūpaṃ yat pratīyate tat sarvatra paramātma-lakṣaṇaṃ sarva-",
    "GR14ss3_paru:1710": " kāraṇaṃ vastv eveti sādhūktam ādāv ante janānāṃ sad ity ādinā |",
    "GR14ss3_paru:1711": " evam eva tṛtīye'py uktam -",
    "GR14ss3_paru:1712": " iti tāsāṃ sva-śaktīnāṃ satīnām asametya saḥ |",
    "GR14ss3_paru:1713": " prasupta-loka-tantrāṇāṃ niśāmya gatim īśvaraḥ ||",
    "GR14ss3_paru:1714": " kāla-saṃjñā tato devīṃ vibhrac chaktim urukramaḥ |",
    "GR14ss3_paru:1715": " trayoviṃśatit-tattvānāṃ gaṇaṃ yugapad āviśat ||",
    "GR14ss3_paru:1716": " so 'nupraviṣṭo bhagavāṃś ceṣṭārūpeṇa taṃ gaṇam bhinnaṃ saṃyojayām āsa suptaṃ karma prabodhayan || iti [BhP 3.6.1-3]",
    "GR14ss3_paru:1717": " ataeva yasya pṛthivī śarīram ity ādi-śrutau [BṛhadU 3.7.3] sarvasya",
    "GR14ss3_paru:1718": " paramātma-śarīratvena prasiddhiḥ paramātmanas tu śarīratvena |",
    "GR14ss3_paru:1719": " tad evam avayava-rūpeṇa pradhāna-pariṇāmaḥ sarvatrāvayavī tu paramātma-vastv eveti siddham",
    "GR14ss3_paru:1720": " tato'py amithyātvam eva jagata upapadyeta ||",
    "GR14ss3_paru:1721": " nanu yadi paramātma-vastv eva sarvatrāvayavī dehaḥ syāt tataś ca tatraiva",
    "GR14ss3_paru:1722": " brāhmaṇatvādi-saṃjñā-prāpte guṇa-doṣa-hetū vidhi-niṣedhāv api syātāṃ |",
    "GR14ss3_paru:1723": " tau ca na sambhavataḥ |",
    "GR14ss3_paru:1724": " tasmād anya evāvayavī yujyate |",
    "GR14ss3_paru:1725": " ity āśaṅkyāha -",
    "GR14ss3_paru:1726": " syāt sādṛśya-bhramas tāvad vikalpe sati vastunaḥ |",
    "GR14ss3_paru:1727": " jāgrat-svāpau yathā svapne tathā vidhi-niṣedhatā || [BhP 7.15.61]",
    "GR14ss3_paru:1728": " vastunaḥ paramātmano vikalpe saṃśaye satīti tasya tādṛśatvena nirṇayo yāvan na syāt ity arthaḥ",
    "GR14ss3_paru:1729": " tāvad eva tasmāt sarvaikya-buddhi-nidānāt pṛthag",
    "GR14ss3_paru:1730": " dehaikya-buddhiḥ sādṛśya-bhramaḥ syāt |",
    "GR14ss3_paru:1731": " pūrvāparāvayavānusandhāne sati parasparam āsajyaikatra sthitatvenāvayavatva-sādhāraṇyena caikya-sādṛśyāt",
    "GR14ss3_paru:1732": " pratyavayavam ekatayā pratīteḥ |",
    "GR14ss3_paru:1733": " so'yaṃ deha iti bhrama eva bhavatīty arthaḥ |",
    "GR14ss3_paru:1734": " prativṛkṣaṃ tad idaṃ vanam itivat |",
    "GR14ss3_paru:1735": " yathoktaṃ svayaṃ bhagavatā -",
    "GR14ss3_paru:1736": " so'yaṃ dīpo'rciṣāṃ yadvat srotasāṃ tad idaṃ jalam |",
    "GR14ss3_paru:1737": " so'yaṃ pumān iti nṝṇāṃ mṛṣā dhīr gor mṛṣāyuṣām || iti [BhP 11.22.45] |",
    "GR14ss3_paru:1738": " tataś ca tatraiva brāhmaṇatvādy-abhimāne sati svapna-vaiṣayakau jāgrat-",
    "GR14ss3_paru:1739": " svapnāv iva tad-viṣayakau vidhi-niṣedhau syātām ity āha jāgrad iti |",
    "GR14ss3_paru:1740": " tathā tena prakāreṇa vidher vidhitā niṣedhasya niṣedhatety arthaḥ |",
    "GR14ss3_paru:1741": " evaṃ",
    "GR14ss3_paru:1742": " parasvabhāva-karmaṇi na praśaṃsen na garhayet |",
    "GR14ss3_paru:1743": " viśvam ekātmakaṃ paśyan prakṛtyā puruṣeṇa ca || [BhP 11.28.1]",
    "GR14ss3_paru:1744": " ity ādir ekādaśāṣṭaviṃśatitamādhyāyo jñeyaḥ |",
    "GR14ss3_paru:1745": " tatra ca kiṃ bhadraṃ kim abhadraṃ vā dvaitasyāvastunaḥ kiyad ity ādikaṃ syāt sādṛśya-bhramas tāvad ity ādy-anusāreṇaiva vyākhyeyam |",
    "GR14ss3_paru:1746": " avastu yad dvaitaṃ tasyety arthaḥ |",
    "GR14ss3_paru:1747": " tasmāt svātantryeṇa nirūpaṇāśaktyā paramātmano ænanyad eva sarvam iti",
    "GR14ss3_paru:1748": " prakaraṇārthaḥ ||",
    "GR14ss3_paru:1749": " ||7.15 || śrī-nāradaḥ śrī-yudhiṣṭhiram || 66||",
    "GR14ss3_paru:1750": " ata āha -",
    "GR14ss3_paru:1751": " tvaṃ vāyur agnir avanir viyad ambu mātrāḥ prāṇendriyāṇi hṛdayaṃ cid anugrahaś ca |",
    "GR14ss3_paru:1752": " sarvaṃ tvam eva saguṇo viguṇaś ca bhūman nānyat tvad asty api mano-vacasā niruktam || [BhP",
    "GR14ss3_paru:1753": " hṛdayam antar-indriyaṃ mano buddhyāhaṅkāra-cittātmakaṃ, cit śuddo jīvaḥ |",
    "GR14ss3_paru:1754": " anugrahaḥ sva-sammukhī-karaṇa-śaktiḥ |",
    "GR14ss3_paru:1755": " kiṃ bahunā sa-guṇo māyikaḥ viguṇaś cāmāyikaḥ sarvārthas tvam eveti || 7.9 || śrī-prahlādaḥ",
    "GR14ss3_paru:1756": " nṛsiṃham ||67||",
    "GR14ss3_paru:1757": " atha tasya māyā-śakti-kārya-māyā-jīvebhyo'nyatvaṃ ca spaṣṭayati -",
    "GR14ss3_paru:1758": " yatholmukād visphuliṅgād dhūmād vāpi sva-sambhavāt |",
    "GR14ss3_paru:1759": " apy ātmatvenābhimatād yathāgniḥ pṛthag ulmukāt || [BhP 3.28.40]",
    "GR14ss3_paru:1760": " bhūtendriyāntaḥ-karaṇāt",
    "GR14ss3_paru:1761": " pradhānāj jīva-saṃjñitāt |",
    "GR14ss3_paru:1762": " ātmā tathā pṛthag draṣṭā bhagavān brahma-saṃjñitaḥ || [BhP 3.28.41]",
    "GR14ss3_paru:1763": " ayam arthaḥ |",
    "GR14ss3_paru:1764": " sva-sambhavāt svopādāna-kāraṇāt ulmukāt kāṣṭha-muṣṭy-",
    "GR14ss3_paru:1765": " upādhikāt |",
    "GR14ss3_paru:1766": " agner hetor yā visphuliṅgo yaś ca dhūmas tasmāt tasmād yathā",
    "GR14ss3_paru:1767": " tat-tad-upādānam agniḥ pṛthag yathā ca tasmād ulmukāt tad-upādāna, asāv agniḥ pṛthak |",
    "GR14ss3_paru:1768": " kīdṛśād api tat-trayād apy ātmatvenābhimatāt nāpakatayā",
    "GR14ss3_paru:1769": " dhūme'gny-aṃśa-sad-bhāvenāgni-svarūpatayā pratītād api tathā visphuliṅga-",
    "GR14ss3_paru:1770": " sthānīyāj jīva-saṃjñitāj jīvāt ulmuka-sthānīyāt pradhānāt",
    "GR14ss3_paru:1771": " pradhānopādhika-bhagavat-tejasaḥ dhūma-sthānīyād bhūtādeḥ sarvopādāna-",
    "GR14ss3_paru:1772": " rūpo bhagavān pṛthak |",
    "GR14ss3_paru:1773": " ya evātmā svāṃśena tat-tad-antaryāmitayā",
    "GR14ss3_paru:1774": " paramātmā |",
    "GR14ss3_paru:1775": " kvacid adhikāriṇi nirviśeṣa-cinmātratayā sphuran brahma-",
    "GR14ss3_paru:1776": " saṃjñitaś ca |",
    "GR14ss3_paru:1777": " yata eva draṣṭā teṣām ādi-madhyāntāvasthā-",
    "GR14ss3_paru:1778": " sākṣīti || 3.28 || śrī-kapiladevaḥ ||68||",
    "GR14ss3_paru:1779": " tatra yeṣāṃ manaḥ paramātmani nāsti, te paramātmātmake jagaty asad aṃśam eva gṛhṇanti, ye tu paramātma-vidas te sad-aṃśam eva gṛhṇantīty āhur",
    "GR14ss3_paru:1780": " bhāgavatāḥ |",
    "GR14ss3_paru:1781": " sad iva manas tirvṛt tvayi vibhāty asadām anujāt sad abhimṛśanty aśeṣam idam ātmatayātmavidaḥ",
    "GR14ss3_paru:1782": " na hi vikṛtiṃ tyajanti kanakasya tad-ātmatayā",
    "GR14ss3_paru:1783": " svakṛtam anupraviṣṭam idam ātmatayāvasitam || [BhP 10.87.26]",
    "GR14ss3_paru:1784": " tvayy asad avartamānaṃ yan manas tat khalu trivṛt tri-guṇa-kārye jagati vartamānaṃ sat tvayi sad iva vartamānam iva vibhāti |",
    "GR14ss3_paru:1785": " darvīsūparasa-",
    "GR14ss3_paru:1786": " nyāyena svāvagāḍhe jagati sato'pi paramātmano grahaṇābhāvāt |",
    "GR14ss3_paru:1787": " na tu vartamānam eva vibhātīty arthaḥ |",
    "GR14ss3_paru:1788": " ataevāsad-aṃśasya triguṇa-māyāmayatvaṃ",
    "GR14ss3_paru:1789": " manomayatvaṃ coktam -",
    "GR14ss3_paru:1790": " yad idaṃ manasā vācā cakṣurbhyāṃ śravaṇādibhiḥ |",
    "GR14ss3_paru:1791": " naśvaraṃ gṛhyamāṇaṃ ca viddhi māyā-manomayam || iti |",
    "GR14ss3_paru:1792": " [BhP 11.7.7]",
    "GR14ss3_paru:1793": " ye tv ātma-vidas tvad-dhetor aaste āmanujāt sopādhika-jīvasvarūpam",
    "GR14ss3_paru:1794": " abhivyāpya idam aśeṣaṃ jagad eva ātmatayā tvad-rūpatayā sad abhimṛśanti teṣāṃ sad-aṃśa eva dṛṣṭir nānyatrety arthaḥ |",
    "GR14ss3_paru:1795": " tatra dṛṣṭāntaḥ na hi vikṛtam iti |",
    "GR14ss3_paru:1796": " teṣāṃ kanaka-mātraṃ mṛgayamānānāṃ",
    "GR14ss3_paru:1797": " kanaka-vaṇijāṃ hi kanaka-vikāre sundara-kurūpākāratāyāṃ dṛṣṭir nāsti |",
    "GR14ss3_paru:1798": " śuddha-kanaka-mātra-gṛāhitvāt tathātma-vidām apīti bhāvaḥ |",
    "GR14ss3_paru:1799": " dārṣṭāntike'pi tad-ātmatve hetu-trayam āhuḥ idaṃ jagat svena sac-chakti-",
    "GR14ss3_paru:1800": " viśiṣṭena upādāna-rūpeṇa tvayā kṛtaṃ paścāt siddhe'pi kārye kāraṇāṃśa-",
    "GR14ss3_paru:1801": " vyabhicāritayāntaryāmitayā ca svena tvayā praviṣṭaṃ punaḥ pralaye'py",
    "GR14ss3_paru:1802": " ātmatayā sac-chakti-viśiṣṭa-sad-rūpatayaivāvasitaṃ ceti |",
    "GR14ss3_paru:1803": " evaṃ dṛṣṭānte'pi",
    "GR14ss3_paru:1804": " vivecanīyam |",
    "GR14ss3_paru:1805": " tad etat sarvam abhipretyoktaṃ vaiṣṇave -",
    "GR14ss3_paru:1806": " jñāna-svarūpam akhilaṃ jagad etad abuddhayaḥ |",
    "GR14ss3_paru:1807": " artha-svarūpaṃ paśyanto bhrāmyante moha-samplave ||",
    "GR14ss3_paru:1808": " ye tu jñāna-vidaḥ śuddha-",
    "GR14ss3_paru:1809": " cetasas te'khilaṃ jagat |",
    "GR14ss3_paru:1810": " jñānātmakaṃ prapaśyanti tvad-rūpaṃ parameśvara || iti || [ViP 1.4.40-41]",
    "GR14ss3_paru:1811": " ||10.87|| śrutayaḥ ||69||",
    "GR14ss3_paru:1812": " tad evaṃ pariṇāmādikaṃ sādhitam |",
    "GR14ss3_paru:1813": " vivartaś ca parihṛtaḥ |",
    "GR14ss3_paru:1814": " tato vivarta-",
    "GR14ss3_paru:1815": " vādinām iva rajju-sarpavan na mithyātvaṃ kintu ghaṭavan naśvaratvam eva",
    "GR14ss3_paru:1816": " tasya |",
    "GR14ss3_paru:1817": " tato mithyātvābhāve'pi trikāla-vyabhicārabhāvāj jagato na sattvam",
    "GR14ss3_paru:1818": " vivarta-pariṇāmāsiddhatvena tad-doṣa-dvayābhāvavaty eva hi vastūni sattvaṃ vidhīyate |",
    "GR14ss3_paru:1819": " yathā paramātmani tac-chaktau vā |",
    "GR14ss3_paru:1820": " sad eva saumyedam agra āsīd ity ādau idaṃ-śabdoktaṃ jagat |",
    "GR14ss3_paru:1821": " sūkṣmāvasthā-lakṣaṇa-tac-chakti-brahmaṇor",
    "GR14ss3_paru:1822": " mithas tādātmyāpannayoḥ sac-chabda-vacanāt |",
    "GR14ss3_paru:1823": " ataḥ sat-kārya-vādaś ca sūkṣmāvasthām avalambyaiva pravartate |",
    "GR14ss3_paru:1824": " tad evaṃ sthite'pi punar āśaṅkate |",
    "GR14ss3_paru:1825": " nanu sad-upādānaṃ jagat kathaṃ tadvan naśvaratām api bhajan na khalu sat",
    "GR14ss3_paru:1826": " syāt |",
    "GR14ss3_paru:1827": " yadi ca naśvaraṃ syāt tarhi kathaṃ śukti-rajatavat vyabhicāritvena",
    "GR14ss3_paru:1828": " kevala-vivartāntaḥ pāti na syāt |",
    "GR14ss3_paru:1829": " tad etat praśnam uṭṭaṅkya pariharanti ||",
    "GR14ss3_paru:1830": " sata idam utthitaṃ sad iti cen nanu tarka-hataṃ",
    "GR14ss3_paru:1831": " vyabhicarati kva ca kva ca mṛṣā na tathobhaya-yuk |",
    "GR14ss3_paru:1832": " vyavahṛtaye vikalpa iṣito'ndha-paramparayā",
    "GR14ss3_paru:1833": " bhramayati bhāratī ta uruvṛttibhir uktha-jaḍān || [BhP 10.87.36]",
    "GR14ss3_paru:1834": " idaṃ viśvaṃ dharmi sad iti sādhyo dharmaḥ sata utpannatvāt yad yata utpannaṃ tat khalu tad-ātmakam eva dṛṣṭaṃ |",
    "GR14ss3_paru:1835": " yathā kanakād utpannaṃ kuṇḍalādikaṃ tad-ātmakaṃ tadvat |",
    "GR14ss3_paru:1836": " tatrotthitam eva na tu śuktau rajatam iva |",
    "GR14ss3_paru:1837": " tatrāropitam iti siddhāntinaḥ svamatam anūditaṃ naivety āhuḥ |",
    "GR14ss3_paru:1838": " nanu tarka-hatam iti |",
    "GR14ss3_paru:1839": " apādāna-nirdeśena bheda-pratīter viruddha-hetutvāt",
    "GR14ss3_paru:1840": " nanu nāmedaṃ sādhayāmaḥ |",
    "GR14ss3_paru:1841": " kintu tata utpannatvena kuṇḍalādivad bhedam anūdya pratiṣedhāmaḥ |",
    "GR14ss3_paru:1842": " tatrābheda eva syād ity āśaṅkyānaikāntikatvena hetuṃ dūṣayati |",
    "GR14ss3_paru:1843": " vyabhicarati kva ceti |",
    "GR14ss3_paru:1844": " kva ca kutrāpi",
    "GR14ss3_paru:1845": " kāraṇa-dharmānugatir",
    "GR14ss3_paru:1846": " vyabhicarati |",
    "GR14ss3_paru:1847": " kārya-kāraṇa-dharmasya savāṃśenānugataṃ bhavatīti niyamo",
    "GR14ss3_paru:1848": " na vidyata ity arthaḥ |",
    "GR14ss3_paru:1849": " dahanādy-udbhavae prabhādau dāhakatvādi-",
    "GR14ss3_paru:1850": " dharmādarśanād iti bhāvaḥ |",
    "GR14ss3_paru:1851": " dve rūpe brahmaṇas tasya mūrtaṃ cāmūrtam eva ca |",
    "GR14ss3_paru:1852": " kṣarākṣara-svarūpe te sarva-bhūteṣv avasthite ||",
    "GR14ss3_paru:1853": " akṣaraṃ tat-paraṃ brahma kṣaraṃ sarvam idaṃ jagad |",
    "GR14ss3_paru:1854": " ity [ViP 1.22.55] ādy-",
    "GR14ss3_paru:1855": " anantaram |",
    "GR14ss3_paru:1856": " eka-deśa-sthitasyāgner jyotsnā vistāriṇī yathā |",
    "GR14ss3_paru:1857": " parasya brahmaṇaḥ śaktis tathedam akhilaṃ jagat || ity [ViP 1.22.56] etad",
    "GR14ss3_paru:1858": " evaṃ vyākhyātaṃ śrī-svāmibhir eva śrī-viṣṇu-purāṇe - nanv akṣarasya para-",
    "GR14ss3_paru:1859": " brahmaṇas tad-vilakṣaṇaṃ kṣara-rūpaṃ kathaṃ syād ity āśaṅkya dṛṣṭāntenopapādayati ekadeśeti",
    "GR14ss3_paru:1860": " prādeśikasyāgner dīpāder dāhakasyāpi",
    "GR14ss3_paru:1861": " tad-vilakṣaṇā jyotsnā prabhā yathā tat-prakāśa-vistāras tathā brahmaṇaḥ śakti-kṛta-vistāra idam akhilaṃ jagad iti |",
    "GR14ss3_paru:1862": " prakṛtam anusarāmaḥ |",
    "GR14ss3_paru:1863": " nanu tarhi vyabhicāritve śukti-rajatavad evāstu |",
    "GR14ss3_paru:1864": " tatrāhuḥ kva ca mṛṣeti |",
    "GR14ss3_paru:1865": " kva ca śuktādāv eva prātītika-mātra-sattākaṃ",
    "GR14ss3_paru:1866": " rajatādikaṃ mṛṣā |",
    "GR14ss3_paru:1867": " anyatra yatra ubhayaṃ pratītim artha-kriyā-kāritvaṃ ca yunakti bhajate tatra na tathā mṛṣeti",
    "GR14ss3_paru:1868": " nanu kūṭatāmrikādiṣv arthakriyā-kāritāpi dṛśyete ity āśaṅkyāhuḥ",
    "GR14ss3_paru:1869": " vyavṛtaya iti |",
    "GR14ss3_paru:1870": " kraya-vikrayādi-lakṣaṇa-vyavahārāyaiva vikalpo bhrama iṣṭaḥ |",
    "GR14ss3_paru:1871": " na tu tat-tat-prasiddha-samyag-artha-kriyā-kāritāyai |",
    "GR14ss3_paru:1872": " tad-dānādau",
    "GR14ss3_paru:1873": " yathāvat",
    "GR14ss3_paru:1874": " puṇya-phalādikaṃ krītvā śuṇṭhī-jñānena bhakṣitam api nārogya-janakaṃ",
    "GR14ss3_paru:1875": " pratuyta mārakam eva iti |",
    "GR14ss3_paru:1876": " tasmāt tat-tat-prasiddha-samyag-artha-kriyā-",
    "GR14ss3_paru:1877": " kāritayaiva satyatvam aṅgī-kriyate |",
    "GR14ss3_paru:1878": " ekāṅgena sā kūṭa-sarpādau bhayādi-",
    "GR14ss3_paru:1879": " rūpā tvasty eveti na tad-dhetuḥ |",
    "GR14ss3_paru:1880": " kiṃ cāndha-paramparayeti |",
    "GR14ss3_paru:1881": " sa ca kraya-vikrayādi-lakṣaṇa-vyavahāro'pi na tu yathārtha-tāmrikasyeva",
    "GR14ss3_paru:1882": " tad-",
    "GR14ss3_paru:1883": " vyavahāra-kuśaleṣv api kintv andha-paramparayaiva |",
    "GR14ss3_paru:1884": " atas tatra tadīya-",
    "GR14ss3_paru:1885": " kuśaleṣv asiddhatvena vyavahārasyābhyāsa-mātratvāt tasmād anyathā nānumeyam |",
    "GR14ss3_paru:1886": " dhūmābhāse hi vahni-vyabhicārasyaucityam eveti bhāvaḥ |",
    "GR14ss3_paru:1887": " tad evam artha-kriyā-kāritvenāsty evetarasya bhrama-vastu-vailakṣyāt satyatvam iti vivartavādini niraste punar anaśvara-vādī pratyuttiṣṭhate |",
    "GR14ss3_paru:1888": " nanv apāma somam amṛtā abhūma akṣayyaṃ ha vai cāturmāsa-yājinaḥ",
    "GR14ss3_paru:1889": " sukṛtaṃ bhavatīti [Atharva-śira Upaniṣad 3] śrutyaiva karma-phalasya",
    "GR14ss3_paru:1890": " nityatva-pratipādanān naśvaratvaṃ na ghaṭate ity āśaṅkyāhuḥ bhramayatīti |",
    "GR14ss3_paru:1891": " he bhagavan te tava bhāratī uru-vṛttibhiḥ vahnībhir gauṇa-lakṣaṇādibhir",
    "GR14ss3_paru:1892": " vṛttibhiḥ uktha-jaḍān ukthāni yajñe śasyante tatra jaḍāḥ karma-śraddhā-",
    "GR14ss3_paru:1893": " bharākrānta-manda-mataya ity arthaḥ tān bhramayati |",
    "GR14ss3_paru:1894": " ayaṃ bhāvaḥ na hi vedaḥ karma-phala:a nityam abhipraiti |",
    "GR14ss3_paru:1895": " kintu lakṣaṇayā prāśastya-mātram |",
    "GR14ss3_paru:1896": " anyeṣāṃ vākyānāṃ vidhy-eka-vakyatvena vidhāv eva tātparyāt |",
    "GR14ss3_paru:1897": " anyathā",
    "GR14ss3_paru:1898": " vākya-bheda-prasaṅgaḥ tad yatheha karma-jito lokaḥ kṣīyate evam evāmutra",
    "GR14ss3_paru:1899": " puṇya-jito lokaḥ kṣīyata [ChāU 8.1.6] iti nyāyopārta hi",
    "GR14ss3_paru:1900": " śruty-antara-virodhaś",
    "GR14ss3_paru:1901": " ca |",
    "GR14ss3_paru:1902": " ataḥ karma-jaḍānām idaṃ bhrama-mātraṃ jagat tu satyam api pariṇāma-",
    "GR14ss3_paru:1903": " dharmatvena naśvaram eveti |",
    "GR14ss3_paru:1904": " tad uktaṃ bhaṭṭenaiva athavetihāsa-purāṇa-",
    "GR14ss3_paru:1905": " prāmāṇyāt sṛṣṭi-pralayāv apīṣyete iti |",
    "GR14ss3_paru:1906": " athavā nābhedaṃ sādhayāma ity ādikam āśaṅkya prasiddhasya sattā-trayasya",
    "GR14ss3_paru:1907": " mitho vailakṣaṇyāt pariharati |",
    "GR14ss3_paru:1908": " kva ca ghaṭādau artha-kriyā-kāriṇy api vyabhicarati satteti śeṣaḥ |",
    "GR14ss3_paru:1909": " vastv-antarasyārtha-kriyākāritāyām asāmrthyāt deśāntare svayam aidyamānatvāt kālāntare tirobhāvitvāc ca |",
    "GR14ss3_paru:1910": " kva ca śukti-",
    "GR14ss3_paru:1911": " rajatādau tatrāpi tadānīm api mṛṣā artha-kriyā-kāritvābhāvāt |",
    "GR14ss3_paru:1912": " yā tūbhaya-",
    "GR14ss3_paru:1913": " yuk ubhayatra ghaṭādi-sattāyāṃ śukti-rajatādi-sattāyāṃ ca yug yogo yasyāḥ",
    "GR14ss3_paru:1914": " yayā sā sattā labdha-padā bhavatīty arthaḥ |",
    "GR14ss3_paru:1915": " sā parama-kāraṇa-sattā na tathā kintu sarvatrāpi sarvadāpi tat-tad-upādhy-anurūpa-sarvārtha-kriyādy-",
    "GR14ss3_paru:1916": " adhiṣṭhāna-rūpety arthaḥ |",
    "GR14ss3_paru:1917": " tasmād artha-kriyā-kāritvena satyam api pariṇatatvena ghaṭavan naśvaram eva jagat na pratīta-mātra-sattākaṃ",
    "GR14ss3_paru:1918": " cānaśvara-sattākam iti paraspara-vailakṣaṇya-darśanāt katham ekam anyad",
    "GR14ss3_paru:1919": " bhavitum arhatīti bhāvaḥ |",
    "GR14ss3_paru:1920": " kūṭa-tāmrikatvam āśaṅkyāhuḥ vyavahṛtaya iti |",
    "GR14ss3_paru:1921": " vikalpyate anyatrāropyate iti vikalpaḥ svataḥ-siddhas tāmrikādir arthaḥ sa eva vyavahṛtaye iṣitaḥ |",
    "GR14ss3_paru:1922": " ayam arthaḥ |",
    "GR14ss3_paru:1923": " atra kūṭa-tāmrikeṇa yaṃ vyavahāraṃ manyase so'pi na tena sidhyati",
    "GR14ss3_paru:1924": " kiṃ tarhi satya-tāmrikeṇaiva |",
    "GR14ss3_paru:1925": " arthāntaraṃ vyavahartur hṛdi tasyaiva pratyakṣatvāt |",
    "GR14ss3_paru:1926": " kūṭa-tāmrikam atropalakṣaṇam eva kvacit taṃ vināpi tava",
    "GR14ss3_paru:1927": " gṛhe tāmriko datta iti paścād dātavya iti vā chala-prayoge smaryamāṇenāpi tena tathā vyavahāra-siddheḥ",
    "GR14ss3_paru:1928": " tasmād vyavahāra-rūpāpy artha-kriyā-kāritā",
    "GR14ss3_paru:1929": " tasyaiva bhavatīti sa satya eva |",
    "GR14ss3_paru:1930": " anyathā satyasya tāmrikasyābhāve śatam apy andhānāṃ na paśyatīti nyāyena kūṭa-tāmrika-paramparayāpi",
    "GR14ss3_paru:1931": " na sidhyed ity āhuḥ |",
    "GR14ss3_paru:1932": " andha-paramparayeti |",
    "GR14ss3_paru:1933": " andha-paramparā doṣāt sa eva",
    "GR14ss3_paru:1934": " vyavahṛtaya iṣita ity anvayaḥ |",
    "GR14ss3_paru:1935": " yathāndha-paramparayā vyavahāro na sidhyet",
    "GR14ss3_paru:1936": " tathā kūṭa-tāmrika-paramparayāpīty arthaḥ |",
    "GR14ss3_paru:1937": " ittham eva vijñāna-vādo'pi",
    "GR14ss3_paru:1938": " nirākṛtaḥ |",
    "GR14ss3_paru:1939": " śaṅkara-śārīrike'pi anāditve'py andha-paramparā-",
    "GR14ss3_paru:1940": " nyāyenāpratiṣṭhaivānavasthā vyavahāra-vilopinī syāt |",
    "GR14ss3_paru:1941": " nābhiprāya-siddhir",
    "GR14ss3_paru:1942": " ity uktam |",
    "GR14ss3_paru:1943": " etad uktaṃ bhavati - yathedaṃ suvarṇaṃ kena krītam iti praśne kaścid āha anenāndheneti",
    "GR14ss3_paru:1944": " anena kathaṃ paricitam iti punar āha tenāndhena paricāyitam |",
    "GR14ss3_paru:1945": " tena ca kathm ity āha kenāpy apareṇāndhenety andhaparamparayāpi na sidhed vyavahāraḥ |",
    "GR14ss3_paru:1946": " kintu tatrāndha-paramparāyāyṃ",
    "GR14ss3_paru:1947": " yady eko'pi cakṣṣmān sarvādi-pravartako bhavati tadaiva sidhyati |",
    "GR14ss3_paru:1948": " yathā ca tatra sarveṣv api cakṣuṣmata eva vyavahāra-sādhakatvaṃ |",
    "GR14ss3_paru:1949": " tathā kasmiṃścit tāmrike prathamaṃ satye saty eva vyavahāraḥ sidhyati |",
    "GR14ss3_paru:1950": " tatra ca satyasaiva",
    "GR14ss3_paru:1951": " vyavahāra-sādhakatvaṃ |",
    "GR14ss3_paru:1952": " tad anusandhānenaiva tatra pravṛtteś cakṣuṣmata iva pravartakatvāt tataś ca na tāmrika satya iti sthite, yatra",
    "GR14ss3_paru:1953": " tad-vyavahāra-kuśalaḥ",
    "GR14ss3_paru:1954": " parīkṣayā satyatāvagamyate sa eva kūṭa-tāmrike'py āropyamāṇaḥ satyo bhavet |",
    "GR14ss3_paru:1955": " tad evam artha-kriyā-kāritvena tasya satyatve tad-upalakṣitaṃ",
    "GR14ss3_paru:1956": " viśvam eva bhrama-vastu-vilakṣaṇaṃ satyam iti siddham |",
    "GR14ss3_paru:1957": " paramātmana evāvayavitva-",
    "GR14ss3_paru:1958": " vyavahāra-sādhitatvād yuktam eva tat |",
    "GR14ss3_paru:1959": " tathā ca bhramādibhiḥ stutam -",
    "GR14ss3_paru:1960": " satyasya yonim [BhP 10.2.26] iti |",
    "GR14ss3_paru:1961": " tat satyam ity ācakṣata iti śrutiś ca |",
    "GR14ss3_paru:1962": " śiṣṭam anyat samānam |",
    "GR14ss3_paru:1963": " evaṃ jagataḥ satyatvam aṅgīkṛtaṃ tac ca naśvaram iti |",
    "GR14ss3_paru:1964": " tatra naśvaratvaṃ nātyantikaṃ kintv avyaktatayā sthiter adṛśyatā-mātram eva |",
    "GR14ss3_paru:1965": " sat-kāryatā-",
    "GR14ss3_paru:1966": " samprattipatteḥ |",
    "GR14ss3_paru:1967": " yad bhūtaṃ bhavac ca bhaviṣyac cety ādi śruteḥ |",
    "GR14ss3_paru:1968": " ataeva śuktitve rajatvam iva tasyāvyakta-rūpatve jagattvam asan na bhavati |",
    "GR14ss3_paru:1969": " paṭavac ca iti [Vs 2.1.20] nyāyena jagad eva hi sūkṣmatāpannam avyaktam iti dṛśyatvena bhrānti-rajata-kakṣam api jagat tad-vilakṣaṇa-sattākaṃ",
    "GR14ss3_paru:1970": " tathātmavad apariṇatatvābhāvena naikāvastha-sattākam ity evam artha-",
    "GR14ss3_paru:1971": " siddhaye tad-anantaram evāhuḥ |",
    "GR14ss3_paru:1972": " na yad idam agra āsa na bhaviṣyad ato nidhanād anumitam antarā tvayi vibhāti mṛṣaika-rasa",
    "GR14ss3_paru:1973": " ata upamīyate draviṇa-jāti-vikalpa-pathair",
    "GR14ss3_paru:1974": " vitatha-mano-vilāsa-mṛtam ity avayasnty abudhāḥ || [BhP 10.87.37]",
    "GR14ss3_paru:1975": " yad yadi idaṃ viśvam agre sṛṣṭeḥ pūrvaṃ nāsat nāsīt tadā na bhaviṣyan nābhaviṣyad eva aḍāgamābhāva ārṣaḥ ākāśe kusumam iveti |",
    "GR14ss3_paru:1976": " śrutayaś āsīd eveti vadanti sad eva saumyedam agra āsīt ātmā vā yad idam agra āsīd ity ādyāḥ |",
    "GR14ss3_paru:1977": " tad evaṃ sūkṣmatayā tvat-tādātmyena sthitaṃ kāraṇāvastham idaṃ",
    "GR14ss3_paru:1978": " jagat vistṛtataya kāryāvasthaṃ bhavati |",
    "GR14ss3_paru:1979": " ato yan-nidhanān nāśa-mātrād",
    "GR14ss3_paru:1980": " dhetoḥ śuktau rajatam iva tvayi tad idam antarā sṛṣṭi-madhya eva na tv agre cānte ca vibhātīty anumitaṃ tan mṛṣeti pramāṇa-siddhaṃ na bhavatīty arthaḥ |",
    "GR14ss3_paru:1981": " tatra hetum āhur ekarase iti |",
    "GR14ss3_paru:1982": " anubhavāntarā-viṣayānanda-svāda iti |",
    "GR14ss3_paru:1983": " yasminn anubhūte sati viṣayāntara-sphūrtir na sambhavati tasmiṃs tvayi śukty-ādi-",
    "GR14ss3_paru:1984": " nikṛṣṭa-vastūnīva viṣayāropaḥ kathaṃ syād ity arthaḥ |",
    "GR14ss3_paru:1985": " dadhati sakṛn manas tvayi ya ātmani nitya-sukhe",
    "GR14ss3_paru:1986": " na punar upāsate puruṣa-sāra-harāvasthān || ity [BhP 10.87.35] asmākam evokteḥ ||",
    "GR14ss3_paru:1987": " ato'cintya-śaktyā svarūpād acyutasyaiva tava pariṇāma-svīkāreṇa draviṇa-",
    "GR14ss3_paru:1988": " jātīnāṃ dravya-mātrāṇāṃ mṛl-lohādīnāṃ vikalpā bhedā ghaṭa-",
    "GR14ss3_paru:1989": " kuṇḍalādayas teṣāṃ panthāno mārgāḥ prakārās tair evāsmābhir upamīyate na tu kutrāpi bhramara-jatādibhiḥ",
    "GR14ss3_paru:1990": " yasmād evaṃ tasmād vitathā mano-",
    "GR14ss3_paru:1991": " vilāsāḥ ya etādṛśam eva ṛtaṃ tad-rūpaṃ brahma vedaṃ jagad ity abudhā evāvayanti manyante",
    "GR14ss3_paru:1992": " tasya tad-adhiṣṭhānatvāsamabhavād iti bhāvaḥ |",
    "GR14ss3_paru:1993": " ita-",
    "GR14ss3_paru:1994": " śabda-prayogas tv atra mithyāsambandha-rāhitya-vyañjanārtham va kṛta iti",
    "GR14ss3_paru:1995": " jñeyam |",
    "GR14ss3_paru:1996": " atra sat-kāryavādinām ayam abhiprāyaḥ |",
    "GR14ss3_paru:1997": " mṛt-piṇḍādi-kārakair yo ghaṭa utpadyate sann asan vā |",
    "GR14ss3_paru:1998": " ādye piṣṭa-peṣaṇam |",
    "GR14ss3_paru:1999": " dvitīye kriyāyāḥ kārakaiś ca",
    "GR14ss3_paru:2000": " tat-siddhir iti dik |",
    "GR14ss3_paru:2001": " tasmān na prakaṭam eva sanna cātyantam asan kintv avyaktatayā mṛt-piṇḍe eva sthito'sau yathā",
    "GR14ss3_paru:2002": " kāraka-tan-niṣpanna-kriyā-yogena",
    "GR14ss3_paru:2003": " vyajyate |",
    "GR14ss3_paru:2004": " tathā parama-kāraṇe tvayi sthitaṃ viśvaṃ",
    "GR14ss3_paru:2005": " tvat-svābhāvika-śakti-tan-",
    "GR14ss3_paru:2006": " niṣpanna-kriyā-yogeneti |",
    "GR14ss3_paru:2007": " atra sva-vedāntitva-prakhyāpakānām anyathā-",
    "GR14ss3_paru:2008": " yukti-viruddham eva |",
    "GR14ss3_paru:2009": " mana eva bhūta-kāryam iti hi tatra prasiddhaṃ yukti-",
    "GR14ss3_paru:2010": " viruddhaṃ ca |",
    "GR14ss3_paru:2011": " mano'haṅkārādīnāṃ manaḥ-kalpitatvāsambhavāt |",
    "GR14ss3_paru:2012": " tathā hi sati veda-viruddho'nīśvara-vādaś ca prasajyeta |",
    "GR14ss3_paru:2013": " sa ca ninditaḥ pādme -",
    "GR14ss3_paru:2014": " śrutayaḥ smṛtayaś caiva yuktayaś ceśvaraṃ param |",
    "GR14ss3_paru:2015": " vadanti tad-viruddhaṃ yo vadet tasmān na cādhamaḥ || iti |",
    "GR14ss3_paru:2016": " asatyam apratiṣṭhante jagad āhur anīśvaram |",
    "GR14ss3_paru:2017": " aparaspara-sambhūtaṃ kim anyat kāma-haitukam || iti [Gītā 16.8]",
    "GR14ss3_paru:2018": " śrī-gītopaniṣadam anīśvara-vādina eva vyācakṣate |",
    "GR14ss3_paru:2019": " asatyaṃ mithyā-bhūtaṃ",
    "GR14ss3_paru:2020": " satyāsatyābhyām anirvacanīyatvenāpratiṣṭhaṃ nirdeśa-śūnyaṃ sthāṇau puruṣatvavat brahmaṇīśvaratvasyājñāna-mātra-kalpitatvād īśvarābhimānī tatra kaścin nāstīty anīśvaram eva jagat aparaspara-sambhūtam anādy-",
    "GR14ss3_paru:2021": " ajñāna-paramparā-sambhūtam aparasparāḥ kriyā-sātatye ataḥ kāma-haitukaṃ",
    "GR14ss3_paru:2022": " manaḥ saṅkalpa-mātra-jātaṃ svapnavad ity arthaḥ |",
    "GR14ss3_paru:2023": " atra pravṛttiṃ cety ādinā teṣāṃ saṃskāra-doṣa uktaḥ |",
    "GR14ss3_paru:2024": " etāṃ dṛṣṭim ity [Gītā 16.9] ādinā tu gatiś ca nindiṣyate iti jñeyam ebhir eva brahmaṇa aiśvaryopādir māyāpi jīvājñāna-kalpitā tayaiva jagat-sṛṣṭir iti matam |",
    "GR14ss3_paru:2025": " yad uktaṃ tadīya-bhāṣye tad-ananyatvam ity [Vs 2.1.15] ādi-sūtre -",
    "GR14ss3_paru:2026": " sarva-jñeśvarasyātmabhūte ivāvidyā-kalpite nāma-rūpe tatvātattvābhyām anirvacanīye saṃsāra-prapañca-bīja-bhūte sarvajñeśvarasya māyā-śaktiḥ",
    "GR14ss3_paru:2027": " prakṛtir iti śruti-smṛtyor abhilapyete iti |",
    "GR14ss3_paru:2028": " kintv atra vidyāvidye mama tanū ity",
    "GR14ss3_paru:2029": " [BhP 11.11.3] ādi śrī-bhagavad-vākyena tu viruddham iti |",
    "GR14ss3_paru:2030": " ato māyāvādatayā cāyaṃ vādaḥ khyāyate |",
    "GR14ss3_paru:2031": " tad evaṃ ca pādmottara-khaṇḍe devīṃ prati pāṣaṇḍa-śāstraṃ gaṇatayā śrī-",
    "GR14ss3_paru:2032": " mahādevenoktam -",
    "GR14ss3_paru:2033": " māyāvādam asac chāstraṃ pracchannaṃ bauddham ucyate |",
    "GR14ss3_paru:2034": " mayaivaṃ kathitaṃ devi kalau brāhmaṇa-rūpiṇā ||",
    "GR14ss3_paru:2035": " vedānte tu mahā-śāstre māyāvādam avaidikam |",
    "GR14ss3_paru:2036": " mayaiva vakṣyate devi jagatāṃ nāśa-kāraṇāt || iti |",
    "GR14ss3_paru:2037": " tac cāsurāṇāṃ mohanārthaṃ bhagavata evājñayeti tatraivoktam asti |",
    "GR14ss3_paru:2038": " tayā ca pādma evānyatra śaive ca --",
    "GR14ss3_paru:2039": " dvāparādau yuge bhūtvā kalayā mānuṣādiṣu |",
    "GR14ss3_paru:2040": " svāgamaiḥ kalpatais tvaṃ ca janān mad-vimukhān kuru ||",
    "GR14ss3_paru:2041": " iti śrī-bhagavad-vākyam iti dik |",
    "GR14ss3_paru:2042": " ataevoktaṃ śrī-nṛsiṃha-purāṇe yama-",
    "GR14ss3_paru:2043": " vākyam -",
    "GR14ss3_paru:2044": " viṣadhara-kaṇa-bhakṣa-śaṅkaroktīr",
    "GR14ss3_paru:2045": " daśabala-pañca-śikhākṣa-pāda-vādān |",
    "GR14ss3_paru:2046": " mahad api suvicārya loka-tantraṃ",
    "GR14ss3_paru:2047": " bhagavad-uktim ṛte na siddhir asti || iti |",
    "GR14ss3_paru:2048": " sarve'tra vāda-granthā eva nirdiṣṭā na tu mantra-granthā iti nāmākṣaram eva sākṣān nirdiṣṭam iti ca nānyathā mananīyam |",
    "GR14ss3_paru:2049": " ato yat kvacit tat-tat-",
    "GR14ss3_paru:2050": " praśaṃsā vā syāt tad api nitānta-nāstika-vādaṃ nirjityāṃśenāpy āstikya-",
    "GR14ss3_paru:2051": " vādaḥ khyāpita ity apekṣayā jñeyam |",
    "GR14ss3_paru:2052": " tasmāt svatantra īśvara eva sarva-",
    "GR14ss3_paru:2053": " sraṣṭā na tu jīvaḥ |",
    "GR14ss3_paru:2054": " svājñānena sva-śaktyaivety āyātam |",
    "GR14ss3_paru:2055": " tad uktaṃ śrī-",
    "GR14ss3_paru:2056": " bādarāyaṇenāpi bahutra saṃjñā-mūrti-k ptis tu trivṛt kurvata upadeśād ity",
    "GR14ss3_paru:2057": " [Vs 2.4.20] ādiṣu |",
    "GR14ss3_paru:2058": " atas tan-mano'sṛjata manaḥ prajāpatim ity ādau manaḥ-śabdena samaṣṭi-",
    "GR14ss3_paru:2059": " mano'dhiṣṭhātā śrīmān aniruddha eva |",
    "GR14ss3_paru:2060": " bahu syāṃ prajāyeya iti [Chā 6.2.3]",
    "GR14ss3_paru:2061": " tat-saṅkalpa eva vā vācyaḥ |",
    "GR14ss3_paru:2062": " satya-svābhāvikācintya-śaktiḥ parameśvaras",
    "GR14ss3_paru:2063": " tuccha-māyikam api na kuryāt cintāmaṇīnām adhipatiḥ svayaṃ cintāmaṇir eva vā kūṭa-kanakādivat",
    "GR14ss3_paru:2064": " tathā ca mādhva-bhāṣya-pramāṇitā śrutiḥ -",
    "GR14ss3_paru:2065": " athainam āhuḥ satya-karmeti satyaṃ hy evedaṃ viśvam asṛjata iti |",
    "GR14ss3_paru:2066": " evaṃ ca --",
    "GR14ss3_paru:2067": " satya-vrataṃ satya-paraṃ tri- satyaṃ satyasya yoniṃ nihitaṃ ca satye |",
    "GR14ss3_paru:2068": " satyasya satyam ṛta- satya-netraṃ",
    "GR14ss3_paru:2069": " satyātmakaṃ tvāṃ śaraṇaṃ prapannaḥ || [BhP 10.2.26]",
    "GR14ss3_paru:2070": " ity atra satya-saṅkalpatvaṃ satya-pārāyaṇatvaṃ sṛṣṭy-ādi-līlā-trayeṣu",
    "GR14ss3_paru:2071": " satyatvaṃ satyasya viśvasya kāraṇatvaṃ satya eva viśvasminn antaryāmitayā sthitatvaṃ satyasya tasya sthitatā-hetutvaṃ",
    "GR14ss3_paru:2072": " satya-vacanasyāvyabhicāri-diṣṭeś ca pravartakatvaṃ satya-rūpatvam ity eteṣām arthānām ākūtaṃ paripāṭī ca",
    "GR14ss3_paru:2073": " saṅgacchate |",
    "GR14ss3_paru:2074": " anyathā satyasya yonim ity ādau traye tatrāpi nihitaṃ ca satya ity atrākasmād ardha-jaratīya-nyāyena kaṣṭa-kalpanāmayārthāntare tu bhagavatā sva-pratiśrutaṃ satya-kṛtaṃ yat tat tad yuktam evety ato",
    "GR14ss3_paru:2075": " brahmādibhis tathā stave svārasya-bhaṅgaḥ syāt prakrama-bhaṅgaś ca |",
    "GR14ss3_paru:2076": " tasmāt satyam eva viśvam iti sthitam || 10.87 || śrutayaḥ śrī-bhagavantam",
    "GR14ss3_paru:2077": " tad eva na yad idam agra āsety anena prākṛta-layo'pi sat-kārya-",
    "GR14ss3_paru:2078": " vāde'nugamitaḥ |",
    "GR14ss3_paru:2079": " ātyantike tu mokṣa-lakṣaṇa-laye na pṛthivyādīnāṃ nāśaḥ |",
    "GR14ss3_paru:2080": " jīva-kṛtena tathā bhāvanā-mātreṇa svābhāvika-paramātma-śakti-mayānāṃ",
    "GR14ss3_paru:2081": " teṣāṃ nāśāyukteḥ |",
    "GR14ss3_paru:2082": " labdha-mokṣeṣu śrī-parīkṣitādiṣu tad-deha-sthānām api",
    "GR14ss3_paru:2083": " pṛthivy-ādy-aṃśānāṃ sthiteḥ śravaṇāt tathā hiraṇyagarbhāṃśānāṃ buddhy-",
    "GR14ss3_paru:2084": " ādīnām api bhaviṣyati |",
    "GR14ss3_paru:2085": " atas teṣv adhyāsa-parityāga evātyantika-laya ity ucyate |",
    "GR14ss3_paru:2086": " ataeva ghaṭe bhinne ghaṭākāśa ākāśaḥ syād yathā purā |",
    "GR14ss3_paru:2087": " evaṃ dehe mṛte jīvo brahma sampadyate punaḥ || ity atra |",
    "GR14ss3_paru:2088": " tathā -",
    "GR14ss3_paru:2089": " evaṃ samīkṣya cātmānam ātmany ādhāya niṣkale |",
    "GR14ss3_paru:2090": " daśantaṃ takṣakaṃ pāde lelihānaṃ viṣānalam ||",
    "GR14ss3_paru:2091": " na drakṣyasi śarīraṃ tvaṃ viśvaṃ ca pṛthag-ātmanaḥ || [BhP 12.5.12]",
    "GR14ss3_paru:2092": " ity atrāpy upādheḥ saṃyoga eva partiyajyate na tu tasya mithyātvaṃ pratipādyate |",
    "GR14ss3_paru:2093": " tathā hi buddhīndriyety ādi-prakaraṇam |",
    "GR14ss3_paru:2094": " tatra tad-āśrayatva-tat-",
    "GR14ss3_paru:2095": " prakāśyatva-tad-avyatiriktatvebhyo hetubhyo buddhīndriyādīnāṃ paramātma-svabhāva-śaktimayatvam āha |",
    "GR14ss3_paru:2096": " buddhīndriyārtha-rūpeṇa",
    "GR14ss3_paru:2097": " jñānaṃ bhāti tad-āśrayam |",
    "GR14ss3_paru:2098": " dṛśyatvāvyatirekābhyām",
    "GR14ss3_paru:2099": " ādy-antavad avastu yat || [BhP 12.4.23]",
    "GR14ss3_paru:2100": " antaḥkaraṇa-bahiḥ-karaṇa-viṣaya-rūpeṇa paramātma-lakṣaṇaṃ jñānam eva bhāti tasmād anyad eva buddhy-ādi-vastv ity arthaḥ |",
    "GR14ss3_paru:2101": " yatas tad-āśrayaṃ",
    "GR14ss3_paru:2102": " teṣām",
    "GR14ss3_paru:2103": " āśraya-rūpaṃ taj jñānam |",
    "GR14ss3_paru:2104": " klībtvam ārṣam |",
    "GR14ss3_paru:2105": " tathāpi rāja-bhṛtyayor",
    "GR14ss3_paru:2106": " ivātyanta-",
    "GR14ss3_paru:2107": " bhedaḥ syāt |",
    "GR14ss3_paru:2108": " tatra hetv-antare'py āha |",
    "GR14ss3_paru:2109": " dṛśyatvaṃ tat-prakāśyatvam",
    "GR14ss3_paru:2110": " avyatirekas tad-vyatireke vyatirekaḥ tābhyām |",
    "GR14ss3_paru:2111": " tasmāt",
    "GR14ss3_paru:2112": " eka-deśa-sthitasyāgner",
    "GR14ss3_paru:2113": " jyotsnā vistāriṇī yathā |",
    "GR14ss3_paru:2114": " ity [ViP 1.22.56] ādivad buddhy-ādīnāṃ tat-",
    "GR14ss3_paru:2115": " svābhāvika-śaktimayatvam eva setsyatīti bhāvaḥ |",
    "GR14ss3_paru:2116": " yat khalv ādy-antavat",
    "GR14ss3_paru:2117": " śukty-ādau kadācid evāropitaṃ rajataṃ tat punar avastu",
    "GR14ss3_paru:2118": " tad-āśrayakatva-tat-",
    "GR14ss3_paru:2119": " prakāśakatva-tad-avyatirekābhāvāt |",
    "GR14ss3_paru:2120": " śukty-ādi-vastu na bhavati śukty-",
    "GR14ss3_paru:2121": " ādibhyo'nanyan na bhavatīty arthaḥ |",
    "GR14ss3_paru:2122": " tataś caika-vijñānena sarva-vijñāna-",
    "GR14ss3_paru:2123": " pratijñā viruddheteti bhāvaḥ ||72||",
    "GR14ss3_paru:2124": " evam asat-kārya-vādāntare'pi jñeyam |",
    "GR14ss3_paru:2125": " ekasyāpi",
    "GR14ss3_paru:2126": " vastuno'ṃśabhedenāśrayāśrayitvaṃ svayam eva dṛṣṭāntena spaṣṭayati --",
    "GR14ss3_paru:2127": " dīpaś cakṣuṣaś ca rūpaṃ ca jyotiṣo na pṛthag bhavet |",
    "GR14ss3_paru:2128": " evaṃ dhīḥ khāni mātrāś ca na syur anyatamādṛtāt || [BhP 12.4.24]",
    "GR14ss3_paru:2129": " dīpaś cakū-rūpāṇāṃ mahābhūta-jyotir-aṃśa-rūpatvāt dīpādikaṃ na tataḥ",
    "GR14ss3_paru:2130": " pṛthak |",
    "GR14ss3_paru:2131": " evaṃ dhī-prabhṛtīni ṛtāt paramātmano na pṛthak syuḥ |",
    "GR14ss3_paru:2132": " tathāpi yathā mahā-bhūta-jyotir dīpādi-doṣeṇa na lipyate tathā buddhyadi-doṣeṇa",
    "GR14ss3_paru:2133": " paramātmāpi |",
    "GR14ss3_paru:2134": " tadvad asyāpy anyatamatvād ity āha anyatamād iti |",
    "GR14ss3_paru:2135": " tad evaṃ dhī-prabhṛtīnāṃ paramātma-svābhāvika-śaktimayatvam uktvā tathāpi tebhyo bahiraṅgaa-śaktimayebhyo'ntaraṅga-śakti-taṭastha-śakti-",
    "GR14ss3_paru:2136": " viśiṣṭa-paramātmano 'nyatamatvena teṣām aśuddhatva-vyañjanayā sa-",
    "GR14ss3_paru:2137": " doṣatvam uktvā teṣ dhī-vṛttiṣu tāvac chuddhasyaiva jīvasya sakāraṇam adhyāsam āha --",
    "GR14ss3_paru:2138": " buddher jāgaraṇaṃ svapnaḥ suṣuptir iti cocyate |",
    "GR14ss3_paru:2139": " māyāmātram idaṃ rājan nānātvaṃ pratyag-ātmani || [BhP 12.4.25]",
    "GR14ss3_paru:2140": " buddhi-vṛtti-rūpaṃ jāgaraṇaṃ svapnaḥ suṣuptir itīdaṃ pratyag-ātmani",
    "GR14ss3_paru:2141": " śuddha-",
    "GR14ss3_paru:2142": " jīve viśvatairjasa-prājñatvākhyaṃ nānātvaṃ māyā-mātraṃ māyā-kṛtādhyāsa-",
    "GR14ss3_paru:2143": " mātreṇa jātam ity arthaḥ |",
    "GR14ss3_paru:2144": " tataḥ paramātmani buddhy-ādi-mayasya jagataḥ sato'pi samparkaḥ sutarāṃ nāstīty arthaṃ cāha",
    "GR14ss3_paru:2145": " yathā jaladharā vyomni bhavanti na bhavanti ca |",
    "GR14ss3_paru:2146": " brahmaṇīdaṃ tathā viśvam avayavyudayāpyayāt || [BhP 12.4.26]",
    "GR14ss3_paru:2147": " yathā vyomni vyoma-kārya-vāyu-jyotiḥ-salila-pārthivāṃśa-dhūma-pariṇatā",
    "GR14ss3_paru:2148": " jaladharāḥ sveṣām evāvayavinām udayād bhavanti dṛśyante |",
    "GR14ss3_paru:2149": " apy ayān na bhavanti na dṛśyante ca te ca tan na spṛśantīti jñeyam |",
    "GR14ss3_paru:2150": " tathā brahmaṇīdaṃ viśvam iti yojyam |",
    "GR14ss3_paru:2151": " tataḥ sūkṣma-rūpeṇa tasya sthitir asty eva",
    "GR14ss3_paru:2152": " jagac-chakti-",
    "GR14ss3_paru:2153": " viśiṣṭa-kāraṇāstitvāt |",
    "GR14ss3_paru:2154": " ittham evoktam sato'bhivyañjakaḥ kāla iti ||75||",
    "GR14ss3_paru:2155": " tad evaṃ vaktuṃ kāraṇāstitvaṃ dṛṣṭāntena pratipādayati --",
    "GR14ss3_paru:2156": " satyaṃ hy avayavaḥ proktaḥ sarvāvayavinām iha |",
    "GR14ss3_paru:2157": " vinārthena pratīyeran paṭasyevāṅga tantavaḥ || [BhP 12.4.27]",
    "GR14ss3_paru:2158": " sarveṣām avayavināṃ sthūla-vastūnām avayavaḥ kāraṇaṃ satyaṃ satyo",
    "GR14ss3_paru:2159": " vyabhicāra-rahitaḥ proktaḥ |",
    "GR14ss3_paru:2160": " loke yathā darśnād ity āha vineti ||76||",
    "GR14ss3_paru:2161": " arthena sthūla-rūpeṇa paṭenāpi vinā tasmin kāryāstitvam api vyatirekeṇa",
    "GR14ss3_paru:2162": " pratipādayati |",
    "GR14ss3_paru:2163": " yat sāmānya-viśeṣābhyām",
    "GR14ss3_paru:2164": " upalabhyeta sa bhramaḥ |",
    "GR14ss3_paru:2165": " [BhP 12.4.28]",
    "GR14ss3_paru:2166": " ayam arthaḥ |",
    "GR14ss3_paru:2167": " yady evam ucyate pūrvaṃ sūkṣmākāreṇāpi jagan nāsīt kintu sāmānyaṃ kevalaṃ śuddhaṃ brahmaivāsīt tad eva śaktyā nimitta-bhūtayā",
    "GR14ss3_paru:2168": " viśeṣākāreṇa jagad-rūpeṇa pariṇatam iti tad asat |",
    "GR14ss3_paru:2169": " yataḥ yad eva sāmānya-",
    "GR14ss3_paru:2170": " viśeṣābhyām upalabhyeta sa bhramo vivarta-vāda eva |",
    "GR14ss3_paru:2171": " tatra hi śuddhaṃ",
    "GR14ss3_paru:2172": " brahmaivājñāna-rūpayā śaktyā jagattayā vivṛtam iti mataṃ na cāsmākaṃ tad-",
    "GR14ss3_paru:2173": " abhyupapattiḥ pariṇāmavādasya sat-kāryatā-pūrvakatvād ity arthaḥ ||77||",
    "GR14ss3_paru:2174": " nanv apūrvam eva kāryam ārambha-vivarta-vādinām iva yuṣmākam api",
    "GR14ss3_paru:2175": " jñāyatāṃ tatrāha -",
    "GR14ss3_paru:2176": " anyonyāpāśrayāt sarvam ādyantavad avastu yat || [BhP 12.4.28]",
    "GR14ss3_paru:2177": " yadādyantarvad apūrvaṃ kāryaṃ tat punar avastu nirūpaṇāsaham ity arthaḥ |",
    "GR14ss3_paru:2178": " tatra hetur anyonyopaśrayāt |",
    "GR14ss3_paru:2179": " yāvat kāryaṃ na jāyate tāvat kāraṇatvaṃ mṛt-",
    "GR14ss3_paru:2180": " śukty-āder na sidhyati kāraṇatvāsiddhau ca kāryaṃ na jāyata eveti paraspara-",
    "GR14ss3_paru:2181": " sāpekṣatva-doṣāt |",
    "GR14ss3_paru:2182": " tataḥ kāraṇatva-siddhaye kārya-śaktis tatrāvaśyam abhupagantavyā |",
    "GR14ss3_paru:2183": " sā ca kārya-sūkṣmāvasthaiveti kāryāstitvaṃ sidhyati |",
    "GR14ss3_paru:2184": " tathāpi sth”la-rūpatā-pādakatvān mṛd-ādeḥ kāraṇatvam api sidhyatīti",
    "GR14ss3_paru:2185": " bhāvaḥ |",
    "GR14ss3_paru:2186": " tad evaṃ svābhāvaika-śaktimayam eva paramātmano jagad ity upasaṃharati -",
    "GR14ss3_paru:2187": " vikāraḥ khyāyamāno'pi",
    "GR14ss3_paru:2188": " pratyag-ātmānam antarā |",
    "GR14ss3_paru:2189": " na nirūpyo'sty aṇur api syāc cec cit-sama ātmavat || [BhP 12.4.29]",
    "GR14ss3_paru:2190": " yadyapi khyāyamāmanaḥ prakāśamāna eva tathāpi svalpo'pi vikāraḥ pratyag-",
    "GR14ss3_paru:2191": " ātmānaṃ paramātmānaṃ vinā tad-vyatirekeṇa svatantratayā na nirūpyo'sti |",
    "GR14ss3_paru:2192": " tad uktaṃ tad-ananyatva-vivaraṇa eva |",
    "GR14ss3_paru:2193": " yadi ca taṃ vināpi syāt tadā",
    "GR14ss3_paru:2194": " cit-samaḥ",
    "GR14ss3_paru:2195": " syāc cid-rūpeṇa samaḥ sva-prakāśa evābhaviṣyat |",
    "GR14ss3_paru:2196": " ātmavat paramātmavan nityaikāvasthaś cābhaviṣyat |",
    "GR14ss3_paru:2197": " nanu yadi paramātmānaṃ vinā vikāro nāsti tarhi paramātmanaḥ sopādhitve nirupādhitvaṃ na sidhyati",
    "GR14ss3_paru:2198": " tasmāt sopādher nirupādhir any eva kim ity atrāha --",
    "GR14ss3_paru:2199": " na hi satyasya nānātvam avidvān yadi manyate |",
    "GR14ss3_paru:2200": " nānātvaṃ chidrayor yadvaj jyotiṣor vātayor iva || [BhP 12.4.30]",
    "GR14ss3_paru:2201": " satyasya paramātmano nānātvaṃ na hi vidyate |",
    "GR14ss3_paru:2202": " yadi tasya nānātvaṃ manyate tarhy avidvān yatas tasya nirupādhitva-sopādhitva-lakṣaṇaṃ nānātvaṃ",
    "GR14ss3_paru:2203": " mahākāśa-ghaṭākāśayor yadvat tadvad gṛhāṅgana-gata-sarva-vyāpi-tejasor",
    "GR14ss3_paru:2204": " iva bāhya-śarīra-vāyvor iva ceti |",
    "GR14ss3_paru:2205": " yasmād vikāraḥ khyāyamāno'pi pratyag-ātmānam antarā na nirūpyo'sty aṇur api tasmāt sarva-śabda-vācyo'pi sa eveti sa-dṛṣṭāntam āha -",
    "GR14ss3_paru:2206": " yathā hiraṇyaṃ bahudhā samīyate nṛbhiḥ kiryābhir vyavahāra-vartmasu |",
    "GR14ss3_paru:2207": " evaṃ vacobhir bhagavān adhokṣajo vyākhyāyate laukika-vaidikair janaiḥ || [BhP 12.4.31]",
    "GR14ss3_paru:2208": " kriyābhis tat-tad-vacana-bhedair bahudhā kaṭaka-kuṇḍādi-rūpeṇa yathā suvarṇam eva vacobhis tat-tan-nāmabhiḥ pratīyate tathā laukiak-vaidikaiḥ",
    "GR14ss3_paru:2209": " sarvair eva vacobhir bhagavān eva vyākhyāyate |",
    "GR14ss3_paru:2210": " tad uktam - sarva-",
    "GR14ss3_paru:2211": " nāmābhidheyaś ca sarva-vedeḍitaś ca saḥ iti skānde |",
    "GR14ss3_paru:2212": " tad evaṃ jagataḥ paramātma-svābhāvika-śaktimayatvam uktvā tena ca jīva-",
    "GR14ss3_paru:2213": " kartṛkeṇa jñānena tan-nāśana-sāmarthyaṃ vyajya mokṣārthaṃ tad-adhyāsa-",
    "GR14ss3_paru:2214": " parityāgam upadeṣṭuṃ paramātma-śaktimayasyāpi tasyopādhyadhyātmakasya",
    "GR14ss3_paru:2215": " jīva-svarūpa-prakāśāvarakatva-rūpaṃ doṣaṃ sadṛṣṭāntam upapādayati --",
    "GR14ss3_paru:2216": " yathā ghano'rka-prabhavo'rka-darśito",
    "GR14ss3_paru:2217": " hy arkāṃśa-bhūtasya ca cakṣuṣas tamaḥ |",
    "GR14ss3_paru:2218": " evaṃ tv ahaṃ brahma-guṇas tad-īkṣito",
    "GR14ss3_paru:2219": " brahmāṃśakasyātmana ātma-bandhanaḥ || [BhP 12.4.32]",
    "GR14ss3_paru:2220": " arka-raśmaya eva megha-rūpeṇa pariṇatā varṣanti |",
    "GR14ss3_paru:2221": " agnau prāptāhutiḥ samyag ādityam upatiṣṭhate |",
    "GR14ss3_paru:2222": " ādityāj jāyata vṛṣṭir vṛṣṭer annaṃ tataḥ prajāḥ |",
    "GR14ss3_paru:2223": " iti vacanāt |",
    "GR14ss3_paru:2224": " ayam arthaḥ |",
    "GR14ss3_paru:2225": " yathārka-prabhavo'rkeṇaiva darśitaḥ prakā-",
    "GR14ss3_paru:2226": " .śitaś ca ghano niviḍo meghaḥ |",
    "GR14ss3_paru:2227": " arkāṃśa-bhūtasya cakṣuṣas tamaḥ divi",
    "GR14ss3_paru:2228": " bhūmau ca mahāndhakāra-rūpo bhavati |",
    "GR14ss3_paru:2229": " evam ahaṃ prākṛtāhaṅkāro",
    "GR14ss3_paru:2230": " brahma-guṇaḥ paramātma-śakti-kārya-bhūtaḥ tadīkṣitas tenaiva paramātmanā prakāśitaś ca brāhmāṃśakasya taṭastha-śakti-rūpatvāt",
    "GR14ss3_paru:2231": " paramātmano yo hīnāṃśas tasyātmano jīvasyātma-bandhanaḥ svarūpa-",
    "GR14ss3_paru:2232": " prakāśāvarako bhavati |",
    "GR14ss3_paru:2233": " sa cādhyāsa-parityāgaḥ svato na bhavati kintu paramātma-jijñāsayā tat-",
    "GR14ss3_paru:2234": " prabhāvenaiveti vaktuṃ pūrvavad eva dṛṣṭānta-paaripāṭīm āha --",
    "GR14ss3_paru:2235": " ghano yadārka-prabhavo vidīyaryate cakṣuḥ svarūpaṃ ravim īkṣate tadā |",
    "GR14ss3_paru:2236": " yadā hy ahaṅkāra upādhir ātmano jijñāsayā naśyati tarhy anusmaret || [BhP 12.4.33]",
    "GR14ss3_paru:2237": " ghano yathārka-prabhavo vidīryate iti dṛṣṭāntāṃśe tad-vidāraṇasya na",
    "GR14ss3_paru:2238": " cakṣuḥ-śakti-sādhyatvam kintu sūrya-prabhāva-sādhyatvam iti vyaktam |",
    "GR14ss3_paru:2239": " anena dārṣṭāntike'pi ātmanaḥ paramātmano jijñāsayā jātena tat prasādenāhaṅkāro naśyati palāyate ity atrāṃśe puruṣa-jñāna-sādhyatvam",
    "GR14ss3_paru:2240": " ahaṅkāra-nāśasya khaṇḍitam |",
    "GR14ss3_paru:2241": " ato vivarta-vādo nābhyupagataḥ |",
    "GR14ss3_paru:2242": " atra copādhir iti viśeṣaṇena svarūpa-bhūtāhaṅkāras tv anya eveti spaṣṭībhūtam |",
    "GR14ss3_paru:2243": " evaṃ yathā dṛṣṭānteghana-prāya-mahāndhakārāvaraṇābhāvāt tat-",
    "GR14ss3_paru:2244": " prabhāveṇa yogyatālābhāc ca cakṣḥ kartṛ bhūtaṃ svarūpaṃ karma-bhūtam",
    "GR14ss3_paru:2245": " īkṣate sva-svarūpa-prakāśam astitvena jānāti sva-śakti-prākaṭyaṃ labhata ity arthaḥ |",
    "GR14ss3_paru:2246": " kadācit tadīkṣaṇonmukhaḥ san raviṃ cekṣate tathā dārṣṭāntike'py",
    "GR14ss3_paru:2247": " anusmaret smartur anusandhātuṃ yogyo bhavati, ātmānaṃ ceti śeṣaḥ |",
    "GR14ss3_paru:2248": " nigamayati -",
    "GR14ss3_paru:2249": " yadaivam etena viveka-hetinā",
    "GR14ss3_paru:2250": " māyāmayāhaṅkāraṇātma-bandhanam |",
    "GR14ss3_paru:2251": " cchitvācyutātmānubhavo'vatiṣṭhate",
    "GR14ss3_paru:2252": " tam āhur āyantikam aṅga samplavam || [BhP 12.4.34]",
    "GR14ss3_paru:2253": " etena pūrvokta-viveka-śastreṇa |",
    "GR14ss3_paru:2254": " māyāmayeti viśeṣaṇaṃ svarūpa-",
    "GR14ss3_paru:2255": " bhūtāhaṅkārasya vyavacchedārtham |",
    "GR14ss3_paru:2256": " avatiṣṭhate sva-svarūpeṇāvasthito",
    "GR14ss3_paru:2257": " bhavati |",
    "GR14ss3_paru:2258": " na kevalam etāvad eva acyutmānubhavaḥ acyute'cyuta-nāmny ātmani paramātmany anubhavo yasya tathābhūta eva sann avatiṣṭhate || 12.4 || śrī-",
    "GR14ss3_paru:2259": " śukaḥ ||84||",
    "GR14ss3_paru:2260": " atrāyam apy ekeṣāṃ pakṣaḥ parameśvarasya śakti-dvayam asti svarūpākhyā māyākhyā ceti |",
    "GR14ss3_paru:2261": " pūrvayā svarūpa-vaibhava-prakāśanam aparayā tv indra-",
    "GR14ss3_paru:2262": " jāla-vattayaiva mohitebhyo jīvebhyo viśva-sṛṣṭy-ādi-darśanam |",
    "GR14ss3_paru:2263": " dṛśyate caikasya nānāvidyāvataḥ kasyāpi tathā vyavahāraḥ |",
    "GR14ss3_paru:2264": " na caivam advaitavādinām iva vedanam āpatitam |",
    "GR14ss3_paru:2265": " satyenaiva kartrā satyam eva draṣṭāraṃ prati satyayaiva tathā śaktyā vastunaḥ sphoraṇāt loke'pi",
    "GR14ss3_paru:2266": " tathaiva dṛśyata iti bhavatv apīdaṃ nāma |",
    "GR14ss3_paru:2267": " yataḥ satyaṃ na satyaṃ naḥ kṛṣṇa-pādābjāmodam antarā |",
    "GR14ss3_paru:2268": " jagat satyam asatyaṃ vā",
    "GR14ss3_paru:2269": " ko'yaṃ tasmin durāgrahaḥ ||",
    "GR14ss3_paru:2270": " tad etan-mate sata idam utthitam ity ādivākyāni prāyo yathā ṭīkā-",
    "GR14ss3_paru:2271": " vyākhyānam eva jñeyāni |",
    "GR14ss3_paru:2272": " kvacit tat-kṛtānumānādau bheda-mātrasyāsattve",
    "GR14ss3_paru:2273": " prasakte vaikuṇṭhādīnām api tathātva-prasaktis tan-mate syād ity atra tu teṣām ayam abhiprāyaḥ",
    "GR14ss3_paru:2274": " vayaṃ hi yal loka-pratyakṣādi-siddhaṃ vastu tad eva",
    "GR14ss3_paru:2275": " tat-siddha-vastv-antara-dṛṣṭāntena tad-dharmakaṃ sādhayāmaḥ |",
    "GR14ss3_paru:2276": " yat tu tad asiddhaṃ śāstravid-anubhavaika-gamya-tādṛśatvaṃ tat punas tad-dṛṣṭānta-",
    "GR14ss3_paru:2277": " parārdhādināpy anyathākartuṃ na śakyata eveti |",
    "GR14ss3_paru:2278": " jīveśvarābheda-sthāpanā",
    "GR14ss3_paru:2279": " ca cid-rūpatā-mātra eveti |",
    "GR14ss3_paru:2280": " atha svābhāvika-māyā-śaktyā parameśvaro viśva-",
    "GR14ss3_paru:2281": " sṛṣṭy-ādikaṃ karoti jīva eva tatra muhyatīty uktam |",
    "GR14ss3_paru:2282": " tatra sandehaṃ praśnottarābhyāṃ pariharaty aṣṭabhiḥ -",
    "GR14ss3_paru:2283": " śrī-vidura uvāca brahman kathaṃ bhagavataś",
    "GR14ss3_paru:2284": " cin-mātrasyāvikāriṇaḥ |",
    "GR14ss3_paru:2285": " līlayā cāpi yujyeran nirguṇasya guṇāḥ kriyāḥ || [BhP 3.7.2]",
    "GR14ss3_paru:2286": " he brahman cin-mātrasya cinmātra-svarūpasya sataḥ svarūpa-śaktyā",
    "GR14ss3_paru:2287": " bhagavataḥ śrī-vaikuṇṭhādi-gata-tādṛśaiśvaryādi-yuktasya ataeva nirguṇasya prākṛta-guṇāspṛṣṭasya tata evāvikāriṇas tādṛk-svarūpa-śakti-vilāsa-",
    "GR14ss3_paru:2288": " bhūtānāṃ kriyāṇām anantānām api sadodita-varānanta-vidha-prakāśe tasmin",
    "GR14ss3_paru:2289": " nitya-siddhatvāt tat-tat-kriyāvirgbhāva-kartus tasyāvasthāantara-",
    "GR14ss3_paru:2290": " prāptatvābhāvāt prākṛta-kartur iva na vikārāpattir iti |",
    "GR14ss3_paru:2291": " nirvikārasya ca kathaṃ sattvādayaḥ prākṛta-guṇāḥ kathaṃ vā tadāsaṅga-hetukāḥ sthity-",
    "GR14ss3_paru:2292": " ādayaḥ kriyāś ca yujyeran |",
    "GR14ss3_paru:2293": " tataś ca cinmātra-vastu-virodhād eva te ca tāś ca na yujyante |",
    "GR14ss3_paru:2294": " bhagavattve tu svaira-ceṣṭayāpi na yujyeran ity āha līlayā vāpīti |",
    "GR14ss3_paru:2295": " atrāvikāritva-nirguṇatvābhyāṃ saha cinmātra-bhagavattvaṃ cety ubhayam api svīkṛtyaiva pūrva-pakṣiṇā pṛṣṭam |",
    "GR14ss3_paru:2296": " tataś ca tasya cin-mātra-svarūpasya bhavatu bhagavattvaṃ tatrāsmākaṃ na sandehaḥ |",
    "GR14ss3_paru:2297": " kintu tasya katham itara-guṇādi-svīkāro yujyate ity eva",
    "GR14ss3_paru:2298": " pṛcchata iti vākyārthaḥ |",
    "GR14ss3_paru:2299": " tataś cinmātratve bhagavattve ca tasya tucchā guṇāḥ kriyāś ca na sambhavanty eveti dviguṇībhūyaiva praśnaḥ |",
    "GR14ss3_paru:2300": " līlayā vāpi kathaṃ yujyeran iti viśadayati |",
    "GR14ss3_paru:2301": " krīḍāyām udyamo 'rbhasya",
    "GR14ss3_paru:2302": " kāmaś cikrīḍiṣānyataḥ |",
    "GR14ss3_paru:2303": " svatas-tṛptasya ca kathaṃ nivṛttasya sadānyataḥ || [BhP 3.7.3]",
    "GR14ss3_paru:2304": " udyamayait pravartayati ity udyamaḥ |",
    "GR14ss3_paru:2305": " arbhakasya krīḍāyāṃ pravṛtti-hetuḥ",
    "GR14ss3_paru:2306": " kāmo'sti |",
    "GR14ss3_paru:2307": " anyatas tu vastv-antareṇa bālāntara-pravartanena vā tasya krīḍecchā bhavati |",
    "GR14ss3_paru:2308": " bhagavatas tu svataḥ svenātmanā svarūpa-vaibhavena ca tṛptasya ata evānyataḥ sadā nivṛttasya ca katham anyato jīvāj jagac ca",
    "GR14ss3_paru:2309": " nimittāt cikrīḍiṣeti |",
    "GR14ss3_paru:2310": " na ca tasya te guṇās tāṅ kriyāś ca na vidyante ity apalapanīyam |",
    "GR14ss3_paru:2311": " tathaiva prasiddher ity āha --",
    "GR14ss3_paru:2312": " asrākṣīd bhagavān viśvaṃ",
    "GR14ss3_paru:2313": " guṇa-mayyātma-māyayā |",
    "GR14ss3_paru:2314": " tayā saṃsthāpayaty etad bhūyaḥ pratyapidhāsyati || [BhP 3.7.4]",
    "GR14ss3_paru:2315": " guṇa-mayyā traiguṇya-vyañjinyā ātmāśritayā māyayā saṃsthāpayati pālayati pratyapidhāsyati prātilaumyena tirohitaṃ kariṣyati |",
    "GR14ss3_paru:2316": " jīvasya ca kathaṃ",
    "GR14ss3_paru:2317": " māyā-",
    "GR14ss3_paru:2318": " mohitatvaṃ",
    "GR14ss3_paru:2319": " ghaṭatīty ākṣepāntaram āha --",
    "GR14ss3_paru:2320": " deśataḥ kālato yo 'sāv",
    "GR14ss3_paru:2321": " avasthātaḥ svato 'nyataḥ |",
    "GR14ss3_paru:2322": " aviluptāvabodhātmā sa yujyetājayā katham || [BhP 3.7.5]",
    "GR14ss3_paru:2323": " yo'sau deśādibhir aviluptāvabodha ātmā jīvaḥ sa katham ajayāvidyayā yujyeta |",
    "GR14ss3_paru:2324": " tatra deśa-vyavadhānato deśa-gata-doṣato vā cakṣuḥ prakāśa iva kālato vidyud iva avasthātaḥ smṛtir iva svataḥ śukti-rajatam iva anyato ghaṭādi-vastv iva na tasyāvabodho lupyate avyāhata-svarūpa-bhūta-",
    "GR14ss3_paru:2325": " jñānāśrayatvād evety arthaḥ ||",
    "GR14ss3_paru:2326": " tatraiva virodhāntaram āha -",
    "GR14ss3_paru:2327": " bhagavān eka evaiṣa",
    "GR14ss3_paru:2328": " sarva-kṣetreṣv avasthitaḥ |",
    "GR14ss3_paru:2329": " amuṣya durbhagatvaṃ vā kleśo vā karmabhiḥ kutaḥ || [BhP 3.7.6]",
    "GR14ss3_paru:2330": " eṣa eka eva bhagavān paramātmāpi sarva-kṣetreṣu sarvasya jīvasya kṣetreṣu",
    "GR14ss3_paru:2331": " deheṣv avasthitaḥ |",
    "GR14ss3_paru:2332": " tatra sati katham amuṣa jīvasya durbhagatvaṃ svarūpa-",
    "GR14ss3_paru:2333": " bhūta-jñānādi-lopaḥ karmabhiḥ kleśaś ca tasya vā kuto nāsti |",
    "GR14ss3_paru:2334": " na hy ekasmin jalādau sthitayor vastunoḥ kasyacit tat-saṃsargaḥ kasyacin neti yujyata",
    "GR14ss3_paru:2335": " ity arthaḥ |",
    "GR14ss3_paru:2336": " tatra kevalaṃ cin-mātratvaṃ na sambhavatīti bhatgavattvam evāṅgīkṛtya śrī-",
    "GR14ss3_paru:2337": " maitreya uvāca -",
    "GR14ss3_paru:2338": " seyaṃ bhagavato māyā yan nayena virudhyate |",
    "GR14ss3_paru:2339": " īśvarasya vimuktasya kārpaṇyam uta bandhanam || [BhP 3.7.9]",
    "GR14ss3_paru:2340": " yayā viśva-sṛṣṭy-ādikaṃ bhavati seyaṃ bhagavato'cintya-svarūpa-śakter",
    "GR14ss3_paru:2341": " māyākhyā śaktiḥ |",
    "GR14ss3_paru:2342": " yad yā ca nayena tarkeṇa virudhyate tarkātītatayā seyam apy acintyety arthaḥ |",
    "GR14ss3_paru:2343": " yadyapy evaṃ dvayor apy acintyatvaṃ tathāpi",
    "GR14ss3_paru:2344": " bhagavato",
    "GR14ss3_paru:2345": " m>ayety anena vyaktatvāt svarūpa-śakter antaraṅgatvād bahiraṅgāyā māyāyā guṇaiḥ sattvādibhis tat-kāryaiḥ sthāpanādi-līlābhiś ca nāsau spṛśata ity arthaḥ |",
    "GR14ss3_paru:2346": " tantreṇa cāyam arthaḥ |",
    "GR14ss3_paru:2347": " yad yayā māyayā yena bhagavatā saha na virudhyate nāsau virodha-viṣayīkriyata iti ca evam eva ṣaṣṭhe navamādhyāye",
    "GR14ss3_paru:2348": " - duravabodha iva tavāyam ity [BhP 6.9.34] ādinā gadyena tasya saguṇa-",
    "GR14ss3_paru:2349": " kartṛtvaṃ virudhya punar atha tatrabhavān iti [BhP 6.9.35]",
    "GR14ss3_paru:2350": " gadyenāntaryāmitayā guṇa-visarga-patitatvena jīvavad bhoktṛtva-yogaṃ",
    "GR14ss3_paru:2351": " sambhāvya, na hi virodha ubhayam ity [BhP 6.9.36] ādi gadyena tatra",
    "GR14ss3_paru:2352": " tatrāvitarkya-śaktitvam eva ca siddhānte yojitam |",
    "GR14ss3_paru:2353": " tatra svarūpa-śakter avitarkyatvaṃ bhagavatīty ādibhir viśeṣaṇair māyāyāś cātma-māyām ity anena darśitam |",
    "GR14ss3_paru:2354": " tatra svarūpa-dvayābhāvād ity asya tathāpy acintya-śaktyā tat-kartṛtvaṃ tad-antaḥpātitvaṃ ca vidyate ity",
    "GR14ss3_paru:2355": " arthaḥ |",
    "GR14ss3_paru:2356": " sama-viṣama-matīnām iti [BhP 6.9.37] tu gadyaṃ tathāpy uccāvaca-buddhīnāṃ",
    "GR14ss3_paru:2357": " tathā sphurasīti pratipatty-arthaṃ jñeyam |",
    "GR14ss3_paru:2358": " duravabodha iveti prāktana-gadye",
    "GR14ss3_paru:2359": " tv aśarīra iti śarīra-ceṣṭāṃ vinā aśaraṇa iti bhūmy-ādy-āśrayaṃ vinā ity arthaḥ |",
    "GR14ss3_paru:2360": " atha tatrety ādau svakṛte'pi tasyāpi hetu-kartṛtvād yojanīyam |",
    "GR14ss3_paru:2361": " tasmād atrāpi svarūpa-śakter eva prādhānyaṃ darśitam |",
    "GR14ss3_paru:2362": " ataeva ṛte'rthaṃ yat pratīyeta ity",
    "GR14ss3_paru:2363": " [BhP 2.9.34] ādau māyāyā ābhāsa-sthānīyatvaṃ pradarśya tad-aspṛśyatvam",
    "GR14ss3_paru:2364": " eva bhagavato darśitam |",
    "GR14ss3_paru:2365": " tvam ādyaḥ puruṣaḥ sākṣād ity ādau māyāṃ vyudasya cic-chaktyā ity [BhP 1.7.23] anena ca tathā jñāpitam |",
    "GR14ss3_paru:2366": " māyā paraity abhimukhe ca vilajjamānā ity [BhP 2.7.47] anena ca |",
    "GR14ss3_paru:2367": " tad evaṃ bhagavati",
    "GR14ss3_paru:2368": " tad-",
    "GR14ss3_paru:2369": " virodhaṃ parihṛtya jīve'py avidyā-sambandham atarkyatvena darśitayā tan-",
    "GR14ss3_paru:2370": " māyayaiva samādadhati |",
    "GR14ss3_paru:2371": " īśvarasyeti yad ity anenaiva sambadhyate |",
    "GR14ss3_paru:2372": " artha-vaśād atra ca tṛtīyayā pariṇamyate |",
    "GR14ss3_paru:2373": " yad yayā īśvarasya svarūpa-",
    "GR14ss3_paru:2374": " jñānādibhiḥ samarthasya ataeva vimuktasya jīvasya kārpaṇyaṃ tat-tat-",
    "GR14ss3_paru:2375": " prakāśa-tirobhāvas tathā bandhanaṃ tad-darśi-guṇa-maya-jāla-praveśaś ca bhavatīti |",
    "GR14ss3_paru:2376": " tad uktam - tat-saṅga-bhraṃśitaiśvaryam iti [BhP 6.5.15] |",
    "GR14ss3_paru:2377": " tad etat sarvam abhipretya śrutayo'py āhuḥ - sa yad ajayā tv ajām ity ādāv apeta-",
    "GR14ss3_paru:2378": " bhaga iti [BhP 10.87.38] ca |",
    "GR14ss3_paru:2379": " atra mūla-padye bhagavato māyety anena bhagavattvaṃ tu māyikam ity āyātam |",
    "GR14ss3_paru:2380": " indrasya māyety atra yathendratvam |",
    "GR14ss3_paru:2381": " evaṃ pūrvatrāpi jñeyam |",
    "GR14ss3_paru:2382": " punar api jīvasya vastutaḥ svīya-tat-tad-",
    "GR14ss3_paru:2383": " avasthatvābhāve'pi bhagavan-māyayaiva tat-tat-pratītir iti sadṛṣṭāntam upapādayati |",
    "GR14ss3_paru:2384": " yad arthena vināmuṣya puṃsa ātma-viparyayaḥ |",
    "GR14ss3_paru:2385": " pratīyata upadraṣṭuḥ sva-śiraś chedanādikaḥ || [BhP 3.7.10]",
    "GR14ss3_paru:2386": " yad yasya |",
    "GR14ss3_paru:2387": " māyayā hetor arthena vināpi |",
    "GR14ss3_paru:2388": " yady api tasya trikālam eva so'rtho",
    "GR14ss3_paru:2389": " nāsti tathāpy ātma-viparyayaḥ ātmavismṛti-pūrvaka-parābhimāne nāham eva tad-dharmīty evaṃrūpaḥ so'rthaḥ syāt |",
    "GR14ss3_paru:2390": " upadraṣṭur jīvasya |",
    "GR14ss3_paru:2391": " tṛtīyārthe ṣaṣṭhī |",
    "GR14ss3_paru:2392": " svapnāvasthāyāṃ jīvena sva-śiraś-chedanādiko'tīvāsambhavo'rthaḥ",
    "GR14ss3_paru:2393": " pratīyate |",
    "GR14ss3_paru:2394": " na hi tasya śiraś chinnaṃ na tu vā sva-śiraś chedaṃ ko'pi",
    "GR14ss3_paru:2395": " paśyet |",
    "GR14ss3_paru:2396": " kintu bhagavan-māyaivānyatra-siddhaṃ tad-rūpam arthaṃ tasminn āropayatīti |",
    "GR14ss3_paru:2397": " māyā-mātraṃ tu kārtsnyenānabhivyakta-svarūpatvād iti nyāyena |",
    "GR14ss3_paru:2398": " ataeva śuddhasyāpi sato jīvasyaupādhikenaiva rūpeṇopādhi-dharmāpattir iti dṛṣṭāntāntareṇopapādayatīti",
    "GR14ss3_paru:2399": " yathā jale candramasaḥ kampādis tat-kṛto guṇaḥ |",
    "GR14ss3_paru:2400": " dṛśyate 'sann api draṣṭur ātmano 'nātmano guṇaḥ || [BhP 3.7.11]||",
    "GR14ss3_paru:2401": " yathā jale pratibimbitasyaiva candramaso jalopādhi-kṛtaḥ kampādi-guṇo",
    "GR14ss3_paru:2402": " dharmo dṛśyate na tv ākāśa-sthitasya tadvad anātmanaḥ prakṛta-rūpopādher",
    "GR14ss3_paru:2403": " dharmaḥ ātmana śuddhasyāsann api aham eva so'yam ity āveśān māyayopādhi-tādātmyāpannāhaṅkārābhāsasya pratibimba-sthānīyasya tasya draṣṭur ādhyātmikāvasthasyaiva yadyapi syāt tathāpi śuddho'sau tad-",
    "GR14ss3_paru:2404": " abhedābhimānena taṃ paśyatīty arthaḥ |",
    "GR14ss3_paru:2405": " tad uktam ekādaśe śrī-bhagavatā -",
    "GR14ss3_paru:2406": " nṛtyato gāyataḥ paśyan yathaivānukaroti tām |",
    "GR14ss3_paru:2407": " evaṃ buddhi-guṇān paśyann",
    "GR14ss3_paru:2408": " anīho'py anukāryate || [BhP 11.22.53] iti |",
    "GR14ss3_paru:2409": " tathaivoktam - śuddho vicaṣṭe hy aviśuddha-kartur iti |",
    "GR14ss3_paru:2410": " vi-śabdasya cātra",
    "GR14ss3_paru:2411": " tad-",
    "GR14ss3_paru:2412": " āveśa eva tātparyaṃ tasmād bhagavato'cintya-svarūpāntaraṅga-mahā-pravala-",
    "GR14ss3_paru:2413": " śaktitvād bahiraṅgayā pravalayāpy acintayāpi māyayāpi na sṛṣṭiḥ |",
    "GR14ss3_paru:2414": " jīvasya tu tayā sṛṣṭir iti siddhāntitam || 3.7 || śrī-śukaḥ || 85-92 ||",
    "GR14ss3_paru:2415": " evaṃ sṛṣṭy-ādi-līlā-traye yojine'pi punar viśeṣataḥ saṃśayya siddhāntaḥ kriyate sthūṇā-nikhanana-nyāyena",
    "GR14ss3_paru:2416": " nanu pālana-līlāyāṃ ye ye'vatārās tathā tatraiva sva-prasāda-vyaṭjaka-smitābhaya-mudrādi-ceṣṭayā",
    "GR14ss3_paru:2417": " yuddhādi-ceṣṭayā daitya-saṃhāra ity ādikā yā yā vā līlāḥ śrūyante te ca",
    "GR14ss3_paru:2418": " tāś ca svayaṃ parameśvareṇa kriyante na vā |",
    "GR14ss3_paru:2419": " ādye pūrva-pakṣas tad atrastha eva pratyuta pakṣa-pātādinā vaiṣamyaṃ ca |",
    "GR14ss3_paru:2420": " ante teṣām avatārāṇāṃ līlānāṃ ca na svarūpa-bhūtayā sidhyatīti sampratipatti-bhaṅgaḥ |",
    "GR14ss3_paru:2421": " atrocyate |",
    "GR14ss3_paru:2422": " satyaṃ",
    "GR14ss3_paru:2423": " viśva-",
    "GR14ss3_paru:2424": " pālanārthaṃ parameśvaro na kiñcit karoti kintu svena sahaivāvatīrṇān vaikuṇṭha-pārṣadān tathādhikārika-devādy-antargatān tathā taṭasthān anyāṃś ca bhaktān ānandayituṃ svarūpa-śaktyāviṣkāreṇaiva nānāvatārān līlāś cāsau prakāśayati |",
    "GR14ss3_paru:2425": " tad uktaṃ pādme -",
    "GR14ss3_paru:2426": " muhūrtenāpi saṃhartuṃ śakto yadyapi dānavān |",
    "GR14ss3_paru:2427": " mad-bhaktānāṃ vinodārthaṃ karomi vividhāḥ kriyāḥ ||",
    "GR14ss3_paru:2428": " darśana-dhyāna-saṃsparśair matsya-kūrma-vihaṅgamāḥ |",
    "GR14ss3_paru:2429": " svāny apatyāni puṣṇanti tathāham api padmaja || iti |",
    "GR14ss3_paru:2430": " hari-bhakti-sudhodaye -",
    "GR14ss3_paru:2431": " nityaṃ ca pūrṇa-kāmasya janmāni vividhāni me |",
    "GR14ss3_paru:2432": " bhakta-sarveṣṭa-dānāya tasmāt kiṃ te priyaṃ vada || iti |",
    "GR14ss3_paru:2433": " tathā śrī-kuntī-devī-vacanaṃ ca -- bhakti-yoga-vidhānārthaṃ kathaṃ paśyema hi striya iti [BhP 1.8.20] |",
    "GR14ss3_paru:2434": " atra bhakti-yoga-vidhānārthaṃ tad-artham",
    "GR14ss3_paru:2435": " avatīrṇaṃ tvām iti ṭīkā ca |",
    "GR14ss3_paru:2436": " śrī-brahma-vacanaṃ ca --",
    "GR14ss3_paru:2437": " prapañcaṃ niṣprapañco'pi",
    "GR14ss3_paru:2438": " viḍambayasi bhūtale |",
    "GR14ss3_paru:2439": " prapanna-janatānanda-",
    "GR14ss3_paru:2440": " sandohaṃ prathituṃ prabho || [BhP 10.14.37]",
    "GR14ss3_paru:2441": " svarūpa-śaktyaivāviṣkāraś ca śrī-brahmaṇaiva darśitaḥ -",
    "GR14ss3_paru:2442": " eṣa prapanna-varado ramayātma-śaktyā yad yat kariṣyati gṛhīta-guṇāvatāra",
    "GR14ss3_paru:2443": " [BhP 3.9.23] ity ādinā |",
    "GR14ss3_paru:2444": " gṛhītā guṇāḥ kāruṇyādayo yatra tathābhūto'vatāro",
    "GR14ss3_paru:2445": " yasyety arthaḥ |",
    "GR14ss3_paru:2446": " tad evaṃ bhaktānandārtham eva tān prakaṭayatas tasyānanusaṃhitam api sura-pakṣa-pātādi-viśva-pālana-rūpaṃ",
    "GR14ss3_paru:2447": " kāryaṃ svata eva bhavati |",
    "GR14ss3_paru:2448": " loke yathā kecid bhaktāḥ parasparaṃ bhagavat-",
    "GR14ss3_paru:2449": " prema-mukhollāsāya militās tad anabhijñān api kāṃścin mārdaṅgikādīn",
    "GR14ss3_paru:2450": " saṅgṛhya tad-guṇa-gānānandenonmattavan nṛtyanto viśveṣām evāmaṅgalaṃ",
    "GR14ss3_paru:2451": " ghnanti maṅgalam api vardhayantīti |",
    "GR14ss3_paru:2452": " tad uktaṃ vāg gad-gadety ādau mad-",
    "GR14ss3_paru:2453": " bhakti-yukto",
    "GR14ss3_paru:2454": " bhuvanaṃ punātīti [BhP 11.14.24] |",
    "GR14ss3_paru:2455": " evam evoktam -",
    "GR14ss3_paru:2456": " sṛṣṭy-ādikaṃ harer naiva prayojanam apekṣya tu |",
    "GR14ss3_paru:2457": " kurute kevalānandād yathā martyasya nartanam || iti |",
    "GR14ss3_paru:2458": " [Nārāyaṇa-saṃhitā]",
    "GR14ss3_paru:2459": " na ca vaktavyaṃ svena teṣāṃ tair api svasyānandane svatas tṛptatā-hāniḥ",
    "GR14ss3_paru:2460": " syāt tathānyān parityajya ca teṣām evānandane vaiṣamyāntaram api syād iti |",
    "GR14ss3_paru:2461": " tatrādye viśuddhorjita-sattva-tanum āśrite'pi muni-jane svatas tṛpti-",
    "GR14ss3_paru:2462": " parākāṣṭhāṃ prāpto bhakta-vātsalya-darśanāt tad-anucara evāsau guṇo na",
    "GR14ss3_paru:2463": " tu tat-pratighātīti labhyate |",
    "GR14ss3_paru:2464": " yathā sarvān munīn prati",
    "GR14ss3_paru:2465": " śrī-parīkṣid-vākyam",
    "GR14ss3_paru:2466": " nehātha nāmutra ca kaścanārtha ṛte parānugraham ātma-śīlam |",
    "GR14ss3_paru:2467": " [BhP 1.19.23]",
    "GR14ss3_paru:2468": " tathā jaḍa-bharata-caritādau - sindhu-pataya ātma-satatvaṃ vigaṇayataḥ parānubhāvaḥ parama-kāruṇikatayopadiśya ity ādi [BhP 5.13.24]",
    "GR14ss3_paru:2469": " śrī-nārada-pūrva-janmani -- cakruḥ kṛpāṃ yadyapi tulya-darśanāḥ;",
    "GR14ss3_paru:2470": " śuśrūṣamāṇe munayo 'lpa-bhāṣiṇi |",
    "GR14ss3_paru:2471": " [BhP 1.5.24]",
    "GR14ss3_paru:2472": " tathā kuntī-stave -",
    "GR14ss3_paru:2473": " namo 'kiñcana-vittāya nivṛtta-guṇa-vṛttaye |",
    "GR14ss3_paru:2474": " ātmārāmāya śāntāya kaivalya-pataye namaḥ || [BhP 1.8.27]",
    "GR14ss3_paru:2475": " akiñcanā bhaktā eva vittaṃ sarvasvaṃ yasyeti ṭīkā ca |",
    "GR14ss3_paru:2476": " tato'nyathā",
    "GR14ss3_paru:2477": " cākṛtajñatā-doṣaś ca nirdoṣe bhagavaty āpatati |",
    "GR14ss3_paru:2478": " tataḥ siddhe tathāvidhasyāpi",
    "GR14ss3_paru:2479": " bhakta-vātsalye bhaktānāṃ duḥkha-hānyā sukha-prāptyā vā svānando bhavatīty āyātam eva |",
    "GR14ss3_paru:2480": " kiṃ ca parama-sāraa-bhūtāyā api svarūpa-śakteḥ",
    "GR14ss3_paru:2481": " sāra-",
    "GR14ss3_paru:2482": " bhūtā hlādinī nāma yā vṛttis tasyā eva sāra-bhūto vṛtti-viśeṣo bhaktiḥ sā ca",
    "GR14ss3_paru:2483": " raty-apara-paryāyā |",
    "GR14ss3_paru:2484": " bhaktir bhagavati bhakte ca nikṣipta-nijobhaya-koṭiḥ",
    "GR14ss3_paru:2485": " sarvadā tiṣṭhati |",
    "GR14ss3_paru:2486": " ataevoktaṃ bhagavān bhakta-bhaktimān iti |",
    "GR14ss3_paru:2487": " tasmād bhaktasthayā tayā bhagavatas tṛptau na svatas tṛptirtā-hāniḥ |",
    "GR14ss3_paru:2488": " pratyuta śaktitvena svarūpato bhinnābhinnāyā api tasyāḥ ye yathā māṃ prapadyante tāṃs tathaiva bhajāmy aham iti nyāyena bhakta-citta-sphuritāyā",
    "GR14ss3_paru:2489": " bheda-vṛtter",
    "GR14ss3_paru:2490": " eva sphuraṇāt bhagavato māṃ hlādayaty asya bhaktir iti ānandacamatkārātiśayaś ca bhavati |",
    "GR14ss3_paru:2491": " śakti-tadvator bhedamate'pi",
    "GR14ss3_paru:2492": " viśiṣṭasyaiva svarūpatvaṃ sampratipannam |",
    "GR14ss3_paru:2493": " tad etat sarvam abhipretya bhaṇitaṃ durvāsasaṃ prati śrī-viṣṇunā -",
    "GR14ss3_paru:2494": " ahaṃ bhakta-parādhīno",
    "GR14ss3_paru:2495": " hy asvatantra iva dvija |",
    "GR14ss3_paru:2496": " sādhubhir grasta-hṛdayo",
    "GR14ss3_paru:2497": " bhaktair bhakta-jana-priyaḥ ||",
    "GR14ss3_paru:2498": " nāham ātmānam āśāse",
    "GR14ss3_paru:2499": " mad-bhaktaiḥ sādhubhir vinā |",
    "GR14ss3_paru:2500": " śriyaṃ cātyantikīṃ brahman yeṣāṃ gatir ahaṃ parā ||",
    "GR14ss3_paru:2501": " ye dārāgāra-putrāpta-",
    "GR14ss3_paru:2502": " prāṇān vittam imaṃ param |",
    "GR14ss3_paru:2503": " hitvā māṃ śaraṇaṃ yātāḥ kathaṃ tāṃs tyaktum utsahe ||",
    "GR14ss3_paru:2504": " mayi nirbaddha-hṛdayāḥ",
    "GR14ss3_paru:2505": " sādhavaḥ sama-darśanāḥ |",
    "GR14ss3_paru:2506": " vaśe kurvanti māṃ bhakty",
    "GR14ss3_paru:2507": " sat-striyaḥ sat-patiṃ yathā ||",
    "GR14ss3_paru:2508": " mat-sevayā pratītaṃ te sālokyādi-catuṣṭayam |",
    "GR14ss3_paru:2509": " necchanti sevayā pūrṇāḥ kuto 'nyat kāla-viplutam ||",
    "GR14ss3_paru:2510": " sādhavo hṛdayaṃ mahyaṃ sādhūnāṃ hṛdayaṃ tv aham |",
    "GR14ss3_paru:2511": " mad-anyat te na jānanti",
    "GR14ss3_paru:2512": " nāhaṃ tebhyo manāg api || [BhP 9.4.63-68] iti |",
    "GR14ss3_paru:2513": " atra ye dārāgāreti trayam akṛtajñatā-nivāraṇe sādhavo hṛdayaṃ mahyam iti svatas tṛpti-parihāre",
    "GR14ss3_paru:2514": " bhakteḥ svarūpa-śakti-sāra-hlādinī-sāratve ca ahaṃ bhakta-parādhīna iti dvayam |",
    "GR14ss3_paru:2515": " tatraiva bhakteṣv api bhakti-rūpeṇa tat-praveśe sati viśeṣato mat-sevayā",
    "GR14ss3_paru:2516": " pratītam ity api jñeyam |",
    "GR14ss3_paru:2517": " tato na prāktano doṣaḥ |",
    "GR14ss3_paru:2518": " dvitīye'py evam ācakṣmahe |",
    "GR14ss3_paru:2519": " parānandane pravṛttir dvidhā jāyate parato nijābhīṣṭa-",
    "GR14ss3_paru:2520": " sampattyai kvacit tad-abhīṣṭa-mātra-sampattyai ca |",
    "GR14ss3_paru:2521": " tatra prathamo nātrāpy ayuktaḥ sātmārtha-mātratayā kutrāpi pakṣapātābhāvāt |",
    "GR14ss3_paru:2522": " atrottara-pakṣe",
    "GR14ss3_paru:2523": " para-sukhasya para-duḥkhasya cānubhavenaiva parānukūlyenaiva pravṛttīcchā",
    "GR14ss3_paru:2524": " jāyate na tu yat-kiñcij-jñāna-mātreṇa cittasya para-duḥkhāsparśe",
    "GR14ss3_paru:2525": " kṛpā-rūpa-",
    "GR14ss3_paru:2526": " vikārāsambhavāt |",
    "GR14ss3_paru:2527": " yathā kaṇṭaka-biddhāṅgo",
    "GR14ss3_paru:2528": " jantor necchati tāṃ vyathām |",
    "GR14ss3_paru:2529": " jīva-sāmyaṃ gato liṅgair na tathābiddha-kaṇṭakaḥ || iti nyāyāt |",
    "GR14ss3_paru:2530": " tataś ca sadā paramānandaikarūpe'pahata-kalmaṣe bhagavati prākṛtasya sukhābhidha-duḥkhasya prasiddha-duḥkhasya ca sūrya pecaka-cakṣur jyotiṣa iva tamasa iva cātyantābhāvāt tat-tad-anubhavo nāsty eva |",
    "GR14ss3_paru:2531": " yat tu bhagavati duḥkha-sambandhaṃ parijihīrṣanto'pi kecid evaṃ vadanti,",
    "GR14ss3_paru:2532": " tasmin duḥkhānubhava-jñānam asty eva, tac ca parakīyatvenaiva bhāsate na tu svīyatveneti",
    "GR14ss3_paru:2533": " tad api ghaṭṭa-kuḍyāṃ prabhātam duḥkhānubhavo nāma",
    "GR14ss3_paru:2534": " hi antaḥ-karaṇe duḥkha-sparśaḥ, sa ca svasmād bhavatu parasmād veti",
    "GR14ss3_paru:2535": " duḥkha-sambandhāviśeṣāt |",
    "GR14ss3_paru:2536": " asarvajñatā-doṣaś ca sūrya-dṛṣṭāntenaiva",
    "GR14ss3_paru:2537": " parihṛtaḥ, pratyuta guṇatvenaiva darśitaś ca |",
    "GR14ss3_paru:2538": " tasmāt tasmin yat kiñcid",
    "GR14ss3_paru:2539": " duḥkha-jñānam astu, duḥkhānubhavas tu nāsty eva |",
    "GR14ss3_paru:2540": " yata eva kartum akartum",
    "GR14ss3_paru:2541": " anyathā-kartuṃ samarthe parama-karuṇāmaya-nicaya-śiromaṇau tasmin",
    "GR14ss3_paru:2542": " virājamāne'py adyāpi jīvāḥ saṃsāra-duḥkham anubhavantīty atra nairghṛṇya-",
    "GR14ss3_paru:2543": " parihāraś ca bhavati |",
    "GR14ss3_paru:2544": " yat tu bhaktānāṃ sukhaṃ tat tasya bhakti-rūpam eva,",
    "GR14ss3_paru:2545": " tathā teṣāṃ duḥkhaṃ bhagavat-prāpty-antarāyeṇaiva bhavati, tatra cādhikā bhagavaty eva cittārdratā jāyate sā ca bhaktir eveti |",
    "GR14ss3_paru:2546": " kvacid gajendrādīnām api prākṛta eva duḥkhe sa eva mama śaraṇam ity ādinā tathaiva bhaktir udbhūtaiveti |",
    "GR14ss3_paru:2547": " kvacid yamalārjunādiṣu śrī-nāradādi-",
    "GR14ss3_paru:2548": " bhaktānāṃ bhaktiḥ sphuṭaiveti ca sarvathā dainyātmaka-bhakta-bhakty-",
    "GR14ss3_paru:2549": " anubhava eva taṃ karuṇayati na tu prākṛtaṃ duḥkhaṃ, yogye kāruṇe saty",
    "GR14ss3_paru:2550": " ayogyasya kalpanānaucityaāt duḥkha-sad-bhāvo'sty eva kāraṇatve sarva-",
    "GR14ss3_paru:2551": " saṃsārocchitteḥ |",
    "GR14ss3_paru:2552": " atha tasya paramparā-kāraṇatvam asty eva ced asstu na kāpi hānir iti |",
    "GR14ss3_paru:2553": " tasmād ubhayathā bhaktānandane tad-bhakty-anubhava eva bhagavantaṃ pravartayatīti siddham",
    "GR14ss3_paru:2554": " tat etad uktaṃ bhavati |",
    "GR14ss3_paru:2555": " yady anyasya sukha-duḥkham",
    "GR14ss3_paru:2556": " anubhūyāpi tat-tat-tyāgenetarasya sukhaḥ duḥkha-hāniṃ vā sampādayati tadaiva vaiṣamyam āpatati |",
    "GR14ss3_paru:2557": " śrī-bhagavati tu prākṛta-sukha-",
    "GR14ss3_paru:2558": " duḥkhānubhavābhāvān na tad āpatati, yathā kalpa-tarau |",
    "GR14ss3_paru:2559": " tad uktaṃ śrīmad-",
    "GR14ss3_paru:2560": " akrūreṇa -",
    "GR14ss3_paru:2561": " na tasya kaścid dayitaḥ suhṛttamo na cāpriyo dveṣya upekṣya eva vā |",
    "GR14ss3_paru:2562": " tathāpi bhaktān bhajate yathā tathā sura-drumo yadvad upāśrito'rthadaḥ || iti [BhP 10.38.22]",
    "GR14ss3_paru:2563": " atra bhaktād anya eva kaścid iti jñeyam |",
    "GR14ss3_paru:2564": " kaḥ paṇḍitas tvad-aparaṃ śaraṇaṃ samīyād bhakta-priyād ṛta-giraḥ suhṛdaḥ kṛtajñād ity [BhP 10.48.26] etad-vākyenaiva tat-priyatva-prokteḥ |",
    "GR14ss3_paru:2565": " śrī-",
    "GR14ss3_paru:2566": " mahādevenāpy uktam --",
    "GR14ss3_paru:2567": " na hy asyāsti priyaḥ kaścin nāpriyaḥ svaḥ paro 'pi vā |",
    "GR14ss3_paru:2568": " ātmatvāt sarva-bhūtānāṃ",
    "GR14ss3_paru:2569": " sarva-bhūta-priyo hariḥ ||",
    "GR14ss3_paru:2570": " tasya cāyaṃ mahā-bhāgaś",
    "GR14ss3_paru:2571": " citraketuḥ priyo 'nugaḥ |",
    "GR14ss3_paru:2572": " sarvatra sama-dṛk śānto hy ahaṃ caivācyuta-priyaḥ || [BhP 6.17.33-34]",
    "GR14ss3_paru:2573": " tathoktaṃ śrī-prahlādenāpi --",
    "GR14ss3_paru:2574": " citraṃ tavehitam aho 'mita-yogamāyā-",
    "GR14ss3_paru:2575": " līlā-visṛṣṭa-bhuvanasya viśāradasya |",
    "GR14ss3_paru:2576": " sarvātmanaḥ samadṛśo 'viṣamaḥ svabhāvo",
    "GR14ss3_paru:2577": " bhakta-priyo yad asi kalpataru-svabhāvaḥ || [BhP 8.23.8] iti |",
    "GR14ss3_paru:2578": " arthaś ca -- yat tvaṃ bhakta-priyo'si so'pi samadṛśas tava svabhāvo'viṣamaḥ",
    "GR14ss3_paru:2579": " viṣamo na bhavati |",
    "GR14ss3_paru:2580": " tatra hetu-garbha-viśeṣaṇaṃ kalpataru-svabhāva iti |",
    "GR14ss3_paru:2581": " tasmād viṣama-svabhāvatayā pratīte'pi tvayy avaiṣyam ity atīva citram iti",
    "GR14ss3_paru:2582": " athavā paratrāpi kalpa-vṛkṣādi-lakṣaṇe samāna evāśrayaṇīye vastuni bhakta-",
    "GR14ss3_paru:2583": " pakṣa-pāta-rūpa-vaiṣamya-darśanād vaiṣamyam api samasyaiva svabhāva ity eva vyākhyeyam",
    "GR14ss3_paru:2584": " tathā pūrvatrāpi bhaktān bhajata iti vaiṣamya eva yojanīyam iti |",
    "GR14ss3_paru:2585": " vastutas tu śrī-bhagavaty acintyam aiśvaryam eva mukhyas",
    "GR14ss3_paru:2586": " tad-avirodhe hetuḥ |",
    "GR14ss3_paru:2587": " yad uktam - namo namas te'stv ṛṣabhāya sātvatām ity",
    "GR14ss3_paru:2588": " [BhP 2.4.14] ādau dvitīyasya caturthe ṭīkāyām |",
    "GR14ss3_paru:2589": " tad evaṃ vaiṣamya-pratītāv",
    "GR14ss3_paru:2590": " apy adoṣatvāyācintyam aiśvaryam āheti |",
    "GR14ss3_paru:2591": " tad uktaṃ śrī-bhīṣmeṇa",
    "GR14ss3_paru:2592": " sarvātmanaḥ samadṛśo hy advayasyānahaṅkṛteḥ |",
    "GR14ss3_paru:2593": " tat-kṛtaṃ mati-vaiṣamyaṃ niravadyasya na kvacit ||",
    "GR14ss3_paru:2594": " tathāpy ekānta-bhakteṣu paśya bhūpānukampitam |",
    "GR14ss3_paru:2595": " yan me 'sūṃs tyajataḥ sākṣāt kṛṣṇo darśanam āgataḥ || iti [BhP 1.9.21-22]",
    "GR14ss3_paru:2596": " tathā śrī-bhagavatā -",
    "GR14ss3_paru:2597": " samo 'haṃ sarvabhūteṣu na me dveṣyo 'sti na priyaḥ ye bhajanti tu māṃ bhaktyā mayi te teṣu cāpy aham || iti [BhP 9.29]",
    "GR14ss3_paru:2598": " tad evaṃ tat-tad-doṣe bhakta-pakṣa-pātasya svarūpa-śakti-sāra-bhūtatve",
    "GR14ss3_paru:2599": " bhakta-vinodārtham eva svarūpa-śaktyaiva svayam eva ca",
    "GR14ss3_paru:2600": " tat-tad-avatāra-līlāḥ",
    "GR14ss3_paru:2601": " karoti bhagavān tato viśva-pālanaṃ tu svayam eva sidhyatīti sthite na",
    "GR14ss3_paru:2602": " vaidura-",
    "GR14ss3_paru:2603": " praśnas tad-avasthaḥ |",
    "GR14ss3_paru:2604": " atra devādīnāṃ prākṛtatayā taiḥ saha līlāyāṃ svatas",
    "GR14ss3_paru:2605": " tṛptatā-hānis teṣu tad-aṃśāveśādi-svīkāreṇāgre parihartavyā |",
    "GR14ss3_paru:2606": " tathā na cāvatārādīnāṃ svarūpa-śakty-ātmatā-hāniḥ |",
    "GR14ss3_paru:2607": " tathā bhakta-vinodaika-",
    "GR14ss3_paru:2608": " prayojanaka-svaira-līlā-kaivalyena cānyatra rāga-dveṣābhāvān na vaiṣamyam api pratyuta pitta-dūṣita-jihvānāṃ khaṇḍād vairasya iva tasmān nigrahe'py",
    "GR14ss3_paru:2609": " anubhūyamāne teṣāṃ duṣṭatādi-kṣapaṇa-lakṣaṇaṃ hitam eva bhavati |",
    "GR14ss3_paru:2610": " atra na hy asya janmano hetuḥ karmaṇo vā mahīpate |",
    "GR14ss3_paru:2611": " ātma-māyāṃ vineśasya parasya draṣṭur ātmanaḥ |",
    "GR14ss3_paru:2612": " yan mayā ceṣṭitaṃ puṃsaḥ sthity-utpatty-apyayāya hi |",
    "GR14ss3_paru:2613": " anugrahas tan-nivṛtter ātma-lābhāya ceṣyate || [BhP 9.24.57-58]",
    "GR14ss3_paru:2614": " iti navamāntastha-śrī-śuka-vākyānusāreṇa pralaye līnopādher jīvasya",
    "GR14ss3_paru:2615": " dharmādy-asambhavād upādhi-sṛṣṭy-ādinā dharmādi-sampādanenānugraha",
    "GR14ss3_paru:2616": " iti tadīya=ṭīkānusāreṇa ca |",
    "GR14ss3_paru:2617": " tathā,",
    "GR14ss3_paru:2618": " loke bhavān jagati naḥ kalayāvatīrṇaḥ sad-rakṣaṇāya khala-nigrahaṇāya cānyaḥ |",
    "GR14ss3_paru:2619": " kaścit tadīyam abhiyāti nideśam īśa kiṃ vā janaḥ svakṛtam ṛchati tan na vidmaḥ || [BhP 10.70.27]",
    "GR14ss3_paru:2620": " iti jarāsandha-baddha-rāja-vṛnda-nivedane'pi īśvare tvayi sad-rakṣaṇārtham",
    "GR14ss3_paru:2621": " avatīrṇe'pi ced asmākaṃ duḥkhaṃ syāt tarhi kim anyaḥ kaścij jarāsandhādis",
    "GR14ss3_paru:2622": " tvad-ājñām api laṅghayati kiṃ ca tvayā vakṣyamāṇo'pi janaḥ sva-karma-",
    "GR14ss3_paru:2623": " duḥkhaṃ prāpnotīty eveti na vidmaḥ |",
    "GR14ss3_paru:2624": " na caitad ubhayam api yuktam iti bhāvaḥ |",
    "GR14ss3_paru:2625": " iti tadīya-ṭīkānusāreṇa ca līlāyāḥ svairatve'pi durghaṭanī māyaiva tadā tadā devānusarādīnāṃ tat-tat-karmodbodha-sandhānam api ghaṭayati |",
    "GR14ss3_paru:2626": " yathā sva-sva-karmaṇā pṛthag eva ceṣṭamānānāṃ jīvānāṃ ceṣṭā-viśeṣāḥ",
    "GR14ss3_paru:2627": " paraspara-śubhāśubha-śakuntatayā ghaṭitā bhavatīty ādikaṃ loke'pi dṛśyate",
    "GR14ss3_paru:2628": " yatra tu kvacid eṣā tal-līlājavam anugantuṃ na śaknoti tatraiva parameśituḥ svairatā vyaktībhavati",
    "GR14ss3_paru:2629": " yathā -",
    "GR14ss3_paru:2630": " guru-putram ihānītaṃ nija-karma-nibandhanam |",
    "GR14ss3_paru:2631": " ānayasva mahārāja mac-chāsana-puraskṛtaḥ || [BhP 10.45.45]",
    "GR14ss3_paru:2632": " iti yama-viṣayaka-śrī-bhagavad-ādeśādau |",
    "GR14ss3_paru:2633": " tataś ca tasyātivirala-pracāratvān",
    "GR14ss3_paru:2634": " na sarvatra kṛta-hāny-akṛtābhyāgama-prasaṅgaś ca |",
    "GR14ss3_paru:2635": " atha yadi kecid bhaktānām eva dviṣanti tadā tadā bhakta-pakṣa-",
    "GR14ss3_paru:2636": " pātāntaḥpātitvād bhagavatā svayaṃ tad-dveṣe'pi na doṣaḥ |",
    "GR14ss3_paru:2637": " pratyuta bhakta-",
    "GR14ss3_paru:2638": " viṣayaka-tad-rateḥ poṣakatvena hlādinī-vṛtti-bhūtānandollāsa-viśeṣa evāsau",
    "GR14ss3_paru:2639": " yena hi dveṣeṇa",
    "GR14ss3_paru:2640": " pratipada-pronmīlat-sāndrānanda-vaicitrī-samatirikta-bhakti-",
    "GR14ss3_paru:2641": " rasa-marusthala-brahma-kaivalyāpādāna-rūpatvena tadīya-bhakti-rasa-mahā-",
    "GR14ss3_paru:2642": " pratiyogitayā tato'nyathā duścikitsatayā ca tatrocitam |",
    "GR14ss3_paru:2643": " tad-uttha-bhagavat-",
    "GR14ss3_paru:2644": " tejasā tat-svarūpa-śakter api tiraskāreṇa dhvaṃsābhāva-tulyatvam |",
    "GR14ss3_paru:2645": " svargāpavarga-narakeṣv api tulyārtha-darśina iti [BhP 6.17.28]",
    "GR14ss3_paru:2646": " nyāyenānyeṣām atīva duḥsahaṃ teṣām api kāmukānāṃ nikāmam anabhīṣṭam uddaṇḍa-daṇḍa-viśeṣaṃ kurvaty eva bhagavati tasya sarva-hita-",
    "GR14ss3_paru:2647": " paryavasāyi-cāritra-svabhāvatvād eva tat-tad-durvāra-durvāsanāmayāśeṣa-",
    "GR14ss3_paru:2648": " saṃsāra-kleśa-nāśo'pi bhavati |",
    "GR14ss3_paru:2649": " yaḥ khalv abhedopāsakānām atikṛcchra-",
    "GR14ss3_paru:2650": " sādhyaḥ puruṣārthaḥ |",
    "GR14ss3_paru:2651": " kvacic ca paramārtha-vastv-avabhijñānāṃ naraka-",
    "GR14ss3_paru:2652": " nirviśeṣaṃ teṣāṃ kāmināṃ tu nikāmam abhīṣṭaṃ viṭakīṭānām ivāmedhyaṃ svarga-viśeṣaṃ tebhyo dadāti sa parameśvaraḥ |",
    "GR14ss3_paru:2653": " ataevoktaṃ nāgapatnībhiḥ -",
    "GR14ss3_paru:2654": " ripoḥ sutānām api sutavat",
    "GR14ss3_paru:2655": " .pālyānāṃ devānām ity [BhP 10.16.33] arthaḥ |",
    "GR14ss3_paru:2656": " damam iti yato dama apīty arthaḥ |",
    "GR14ss3_paru:2657": " yat tu pūtanādāv uttama-bhakta-gatiḥ śrūyata tad-bhaktānukaraṇa-",
    "GR14ss3_paru:2658": " māhātmyenaiveti tatra tatra spaṣṭam eva |",
    "GR14ss3_paru:2659": " yathā sad-veṣād api pūtanāpi sakulety [BhP 10.14.35] ādi |",
    "GR14ss3_paru:2660": " atha yadi kecid bhaktā eva santo bhaktāntreṣu kathañcid aparādhyanti tadā tenaivāparādhena bhakteṣu bhagavati ca vivartamānaṃ dveṣa-bāḍavānala-",
    "GR14ss3_paru:2661": " jvālālāpam anubhūya cirāt kathañcit punaḥ sad-veṣeṇāpi bhagavat-",
    "GR14ss3_paru:2662": " saṃsparśādinā saparikare tad-aparādha-doṣe vinaṣṭe svapadam eva",
    "GR14ss3_paru:2663": " prāpnuvanti |",
    "GR14ss3_paru:2664": " na tu brahma-kaivalyam bhakti-lakṣaṇa-bījasyānaśvara-",
    "GR14ss3_paru:2665": " vabhāvatvāt |",
    "GR14ss3_paru:2666": " teṣu bhagavataḥ krodhaś ca bāleṣu mātur iveti ||",
    "GR14ss3_paru:2667": " tathā hi śrī-rājovāca -",
    "GR14ss3_paru:2668": " samaḥ priyaḥ suhṛd brahman bhūtānāṃ bhagavān svayam |",
    "GR14ss3_paru:2669": " indrasyārthe kathaṃ daityān avadhīd viṣamo yathā || [BhP 7.1.1]",
    "GR14ss3_paru:2670": " paramātmatvena samaḥ suhṛt hitakārī priyaḥ prīti-viṣayo bhagavān |",
    "GR14ss3_paru:2671": " evaṃ sati sāmyenaivopakartavyatvena prīti-viṣayatvena na ca sarveṣv eva prāpteṣu kathaṃ viṣama iva daityān avadhīt |",
    "GR14ss3_paru:2672": " viṣamatvam upalakṣaṇam asuhṛdi vā priya iva ceti |",
    "GR14ss3_paru:2673": " kiṃ ca yasya yaiḥ prayojanaṃ sidhyati sa tat-pakṣapātī bhavati |",
    "GR14ss3_paru:2674": " yebhyo bibheti tān dveṣeṇa hanti na tu tad atrāstīty āha --",
    "GR14ss3_paru:2675": " na hy asyārthaḥ sura-gaṇaiḥ",
    "GR14ss3_paru:2676": " sākṣān niḥśreyasātmanaḥ |",
    "GR14ss3_paru:2677": " naivāsurebhyo vidveṣo nodvegaś cāguṇasya hi || [BhP 7.1.2]",
    "GR14ss3_paru:2678": " niḥśreyasaṃ paramānandaḥ |",
    "GR14ss3_paru:2679": " ataḥ -",
    "GR14ss3_paru:2680": " iti naḥ sumahā-bhāga",
    "GR14ss3_paru:2681": " nārāyaṇa-guṇān prati |",
    "GR14ss3_paru:2682": " saṃśayaḥ sumahān jātas tad bhavāṃś chettum arhati || [BhP 7.1.3]",
    "GR14ss3_paru:2683": " guṇān anugraha-nigrahādīn prati tat-tat-saṃśayam |",
    "GR14ss3_paru:2684": " atra śrī-ṛṣr uvāca -",
    "GR14ss3_paru:2685": " sādhu pṛṣṭaṃ mahārāja hareś caritam adbhutam |",
    "GR14ss3_paru:2686": " yad bhāgavata-māhātmyaṃ",
    "GR14ss3_paru:2687": " bhagavad-bhakti-vardhanam || [BhP 7.1.4]",
    "GR14ss3_paru:2688": " he mahārāja |",
    "GR14ss3_paru:2689": " idaṃ yat pṛṣṭhaṃ tat sādhu suvicāritam eva |",
    "GR14ss3_paru:2690": " kintu hareś caritam adbhutam apūrvam avaiṣamye'pi viṣamatayā pratīyamānatvena vicārātītatvāt",
    "GR14ss3_paru:2691": " yad yatra hareś caritre bhagavad-bhakti-vardhanaṃ",
    "GR14ss3_paru:2692": " bhāgavata-",
    "GR14ss3_paru:2693": " māhātmyaṃ bhāgavatānāṃ prahlādopalakṣita-bhakta-vṛndānāṃ māhātmyaṃ vartate |",
    "GR14ss3_paru:2694": " anena bhāgavatārtham eva sarvaṃ karoti bhagavān na tv anyārtham ity asyaivārthasya paryavasānaṃ bhaviṣyatīti vyañjitam |",
    "GR14ss3_paru:2695": " ṭīkā ca -",
    "GR14ss3_paru:2696": " sva-bhakta-pakṣa-pātena tad-vipakṣa-vidāraṇam |",
    "GR14ss3_paru:2697": " nṛsiṃham adbhutaṃ vande paramānanda-vigraham || ity eṣā |",
    "GR14ss3_paru:2698": " ato -",
    "GR14ss3_paru:2699": " gīyate paramaṃ puṇyam ṛṣibhir nāradādibhiḥ |",
    "GR14ss3_paru:2700": " natvā kṛṣṇāya munaye kathayiṣye hareḥ kathām || [BhP 7.1.5]",
    "GR14ss3_paru:2701": " paramaṃ puṇyaṃ yathā syāt tathā yā gīyate tāṃ kathām iti yat tadoradhyāhāreṇānvayaḥ |",
    "GR14ss3_paru:2702": " atra ca tair gīyamānatvena bhaktaika-sukha-",
    "GR14ss3_paru:2703": " prayojanatvam eva vyañjitam |",
    "GR14ss3_paru:2704": " tatra tatra tāvad vyañjitārthānurūpam eva praśnasyottaram āha --",
    "GR14ss3_paru:2705": " nirguṇo 'pi hy ajo 'vyakto",
    "GR14ss3_paru:2706": " bhagavān prakṛteḥ paraḥ |",
    "GR14ss3_paru:2707": " sva-māyā-guṇam āviśya",
    "GR14ss3_paru:2708": " bādhya-bādhakatāṃ gataḥ || [BhP 7.1.6]",
    "GR14ss3_paru:2709": " yasmāt prakṛteḥ paras tasmān nirguṇaḥ prākṛta-guṇa-rahitaḥ tata evājo nitya-",
    "GR14ss3_paru:2710": " siddhaḥ tata eva cāvyaktaḥ prākṛta-dehendriyādi-rahitatvān nānyena vyajyate iti svayaṃ prakāśa-dehādir ity arthaḥ |",
    "GR14ss3_paru:2711": " tataś ca prakṛti-guṇottha-rāga-dveṣādi-",
    "GR14ss3_paru:2712": " rahitaś ceti bhāvaḥ |",
    "GR14ss3_paru:2713": " evam evambhūto'pi sveṣu bhakteṣu yā māyā kṛpā tatropito yo guṇo līlā-kautukamaya-viśuddhorjita-sattvākhyas tam āviśyālambya bhagavān nityam eva prakāśita-ṣaḍ-guṇaiśvaryaḥ san, etad apy upalakṣaṇaṃ kadācid ity ādau jātaḥ san lokendriyeṣu vyakto'pi san bādhya-",
    "GR14ss3_paru:2714": " bādhakatāṃ gataḥ |",
    "GR14ss3_paru:2715": " nija-dṛṣṭi-pathe'pi sthātum asamartheṣu atikṣudreṣu",
    "GR14ss3_paru:2716": " devāsurādiṣu sva-sāhāyya-pratiyoddhṛtva-sampādanāya svayaṃ sañcāritaṃ kiñcit tad-aṃśa-lakṣaṇam eva tejaḥ samāśritya bādhyatāṃ bādhakatāṃ ca",
    "GR14ss3_paru:2717": " gataḥ |",
    "GR14ss3_paru:2718": " yuddha-līlā-vaicitryāya pratiyoddhṛṣu tadānīṃ svasmin",
    "GR14ss3_paru:2719": " prakāśyamānād api tejaso'dhikaṃ tejo'ṃśaṃ sañcārya bādhyatāṃ parājayaṃ",
    "GR14ss3_paru:2720": " kadācit tu tasmān nūnaṃ sañcārya bādhakatāṃ jayaṃ prāpta ity arthaḥ |",
    "GR14ss3_paru:2721": " syāt",
    "GR14ss3_paru:2722": " kṛpā-dambhayor māyā iti viśva-prakāśaḥ |",
    "GR14ss3_paru:2723": " atra saty apy arthāntare bhāgavatānugraha-prayojanatvenaivopakrāntatvād",
    "GR14ss3_paru:2724": " upasaṃhariṣyamāṇatvāc ca gati-sāmānyāc ca chala-maya-māyayā tat-tat-",
    "GR14ss3_paru:2725": " kartṛtve'py adhika-doṣāpātāc ca tan nāpekṣate |",
    "GR14ss3_paru:2726": " tasmād bhakta-vinodaika-",
    "GR14ss3_paru:2727": " prayojanaka-svaira-līlā-kaivalyenānyatra rāga-dveṣābhāvān nātra vaiṣamyam iti bhāvaḥ |",
    "GR14ss3_paru:2728": " ataeva bādhyatām api yātīti bādhaktayā sahaivoktam |",
    "GR14ss3_paru:2729": " tathā",
    "GR14ss3_paru:2730": " nija-",
    "GR14ss3_paru:2731": " svarūpa-śakti-vilāsa-lakṣaṇa-līlāviṣkāreṇa sarveṣām eva hitaṃ",
    "GR14ss3_paru:2732": " paryavasyatīti suhṛttādikaṃ ca nāpayātīti dhvanitam |",
    "GR14ss3_paru:2733": " atha kathaṃ so'pi viśuddha-sattvākhyo guṇaḥ prākṛto na bhavati kadā vā",
    "GR14ss3_paru:2734": " kutra taṃ vīryātiśayaṃ sañcārayati kathāṃ vā kṛta-hānya-kṛtābhyābhyāgama-",
    "GR14ss3_paru:2735": " prasaṅgo na bhavatīty ādikam āśaṅkyāha dvābhyām --",
    "GR14ss3_paru:2736": " sattvaṃ rajas tama iti prakṛter nātmano guṇāḥ |",
    "GR14ss3_paru:2737": " na teṣāṃ yugapad rājan hrāsa ullāsa eva vā || [BhP 7.1.7]",
    "GR14ss3_paru:2738": " sattvādayo guṇāḥ prakṛter eva nātmanaḥ |",
    "GR14ss3_paru:2739": " ātmanaḥ parameśvarasya tasya tu ye sarve'pi nityam evollāsino guṇās te tu te na bhavantīty arthaḥ |",
    "GR14ss3_paru:2740": " tad uktam -",
    "GR14ss3_paru:2741": " sattvādayo na santīśa [ViP 1.9.44] iti |",
    "GR14ss3_paru:2742": " hlādinī sandhinī saṃvit tvayy eva sarva-saṃsthitau iti [ViP 1.12.69] ca |",
    "GR14ss3_paru:2743": " yasmān nātmanas te tasmād eva yugapat hrāsa eva vā ullāsa eva vā nāsti,",
    "GR14ss3_paru:2744": " kintu vikāritvena parasparam upamardyatvāt kasyacit kadācit hrāsaḥ kadācit kadācid ullāso bhavatīty arthaḥ |",
    "GR14ss3_paru:2745": " tataś ca devādīnāṃ tat-sāhāyye surādīnāṃ ca tad-yuddhe yogyatāṃ darśayati |",
    "GR14ss3_paru:2746": " tathā sattvādy-ullāsa-kāle tal-līlāyās tad-adhīnatvam iva yat pratīyate tad anuvadan pariharati",
    "GR14ss3_paru:2747": " jaya-kāle tu sattvasya devarṣīn rajaso 'surān |",
    "GR14ss3_paru:2748": " tamaso yakṣa-rakṣāṃsi",
    "GR14ss3_paru:2749": " tat-kālānuguṇo 'bhajat || [BhP 7.1.8]",
    "GR14ss3_paru:2750": " sattvasya jaya-kāle devān ṛṣīṃś cābhajat bhajati bhagavān tat-tad-deheṣu",
    "GR14ss3_paru:2751": " sattvopādhika-nija-tejaḥ sañcārayati yena ca tān sahāyamānān karotīty",
    "GR14ss3_paru:2752": " arthaḥ |",
    "GR14ss3_paru:2753": " evaṃ rajaso jaya-kāle asureṣu raja-upādhikaṃ tamaso jaya-kāle",
    "GR14ss3_paru:2754": " yakṣa-",
    "GR14ss3_paru:2755": " rakṣaḥsu tama-upādhikam iti yojanīyam |",
    "GR14ss3_paru:2756": " tataś ca yena tān yakṣādīn pratiyoddṝn kurvan devādīn parājitān karoti svayam api tathā darśayatīty arthaḥ |",
    "GR14ss3_paru:2757": " tad evaṃ bhakta-rasa-poṣa-līlā-",
    "GR14ss3_paru:2758": " vaicitryāya bādhya-bādhakatāṃ yātīti darśitam |",
    "GR14ss3_paru:2759": " yac ca kṣīroda-mathane",
    "GR14ss3_paru:2760": " śrūyate |",
    "GR14ss3_paru:2761": " tathā surāṇ āviśad āsureṇa rūpeṇa teṣāṃ bala-vīryam īrayan |",
    "GR14ss3_paru:2762": " uddīpayan deva-gaṇāṃś ca viṣṇur devena nāgendram abodha-rūpaḥ || [BhP 8.7.11] iti |",
    "GR14ss3_paru:2763": " tatrāpi tad-vaicitryārtham eva tathā tat-tad-āveśas tasyeti labhyate |",
    "GR14ss3_paru:2764": " nanv āyātā tasya tat-tad-guṇodbodhakālapāravaśyena svaira-līlatā-hāniḥ |",
    "GR14ss3_paru:2765": " tataś ca guṇa-sambandhātiśaye vaiṣyādikaṃ ca spaṣṭam evety āśaṅkyāha tat-",
    "GR14ss3_paru:2766": " kālānuguṇa iti |",
    "GR14ss3_paru:2767": " teṣāṃ sattvādīnāṃ kāla evānuguṇo yasya saḥ |",
    "GR14ss3_paru:2768": " bhagavac-",
    "GR14ss3_paru:2769": " charaṇa itivat samāsaḥ |",
    "GR14ss3_paru:2770": " svairam eva krīḍati tasmin nityam eva tad-",
    "GR14ss3_paru:2771": " anugatikayā māyayā tad-anusāreṇaivānādi-siddha-pravāhaṃ taṃ jagat-karma-",
    "GR14ss3_paru:2772": " samudāyaṃ prerya sva-vṛtti-viśeṣa-rūpatvena pravartyamānaḥ sattvādi-",
    "GR14ss3_paru:2773": " guṇānāṃ kāla eva tad-adhīno bhavatīty arthaḥ |",
    "GR14ss3_paru:2774": " kālasya māyā-vṛttitvam",
    "GR14ss3_paru:2775": " udāhṛtaṃ kālo daivam ity ādau tvan-māyaiṣeti |",
    "GR14ss3_paru:2776": " yad vā teṣāṃ kālo'pi",
    "GR14ss3_paru:2777": " sadānugato bhaktānugraha-mātrārtha-svaira-ceṣṭātmaka-prabhāva-lakṣaṇo",
    "GR14ss3_paru:2778": " guṇo yasya sa ity arthaḥ |",
    "GR14ss3_paru:2779": " tato'pi tac-ceṣṭānusāreṇaiva māyayā tat-tat-",
    "GR14ss3_paru:2780": " pravartanam iti bhāvaḥ |",
    "GR14ss3_paru:2781": " yad uktam -",
    "GR14ss3_paru:2782": " yo 'yaṃ kālas tasya te 'vyakta-bandho",
    "GR14ss3_paru:2783": " ceṣṭām āhuś ceṣṭate yena viśvam || [BhP 10.3.26] iti |",
    "GR14ss3_paru:2784": " tathā cobhayathāpi na pāravaśyam ity āyātam |",
    "GR14ss3_paru:2785": " ittham eva śrī-kapila-devo'pi",
    "GR14ss3_paru:2786": " - yaḥ kālaḥ pañca-viṃśaka iti [BhP 3.26.15] |",
    "GR14ss3_paru:2787": " prabhāvaṃ pauruṣaṃ prāhuḥ kālam eke yato bhayam iti [BhP 3.26.16] ca |",
    "GR14ss3_paru:2788": " tatra māyāvyaṅgatva-puruṣa-",
    "GR14ss3_paru:2789": " guṇatva-lakṣaṇa-mata-dvayam upanyastavān |",
    "GR14ss3_paru:2790": " atra tasya ceṣṭā prabhāvasya",
    "GR14ss3_paru:2791": " bhakta-vinodāyaiva mukhyā pravṛttiḥ |",
    "GR14ss3_paru:2792": " guṇodbodhādi-kāryaṃ tu tatra svata",
    "GR14ss3_paru:2793": " eva bhavatīti tatra pravṛttyābhāsa eva |",
    "GR14ss3_paru:2794": " tataś ca pūrvo'ṃśaḥ svayam eveti svarūpa-śakter eva vilāsaḥ paras tad-ābhāsa-rūpa evety",
    "GR14ss3_paru:2795": " māyāyā evāntargataḥ |",
    "GR14ss3_paru:2796": " yo'yaṃ kāla ity ādau nimeṣādir ity uktis tu dvayor abheda-vivakṣayaiveti jñeyam |",
    "GR14ss3_paru:2797": " ata evaṃ vyākhyeyaṃ |",
    "GR14ss3_paru:2798": " yathā bhṛtyasyānugato bhṛtyo'nubhṛyaḥ tathātra",
    "GR14ss3_paru:2799": " prabhāva-lakṣaṇasya guṇasyānugata ābhāsa-rūpo guṇo'nuguṇaḥ |",
    "GR14ss3_paru:2800": " tathā ca teṣāṃ kālo'py anuguṇo na tu sākṣād guṇo yasyeti ||",
    "GR14ss3_paru:2801": " nanu teṣu teṣu tenāveśyamānaṃ tejaḥ kathaṃ na lakṣyate |",
    "GR14ss3_paru:2802": " tatrāha --",
    "GR14ss3_paru:2803": " jyotir-ādir ivābhāti saṅghātān na vivicyate |",
    "GR14ss3_paru:2804": " vidanty ātmānam ātma-sthaṃ",
    "GR14ss3_paru:2805": " mathitvā kavayo 'ntataḥ || [BhP 7.1.9]",
    "GR14ss3_paru:2806": " yadyapi teṣu teṣu nija-tejo'ṃśenāviṣṭo'sau saṅghātāt sammiśratvāt na",
    "GR14ss3_paru:2807": " vivicyate lokair vivektuṃ na śakyate tathāpi kavayo viveka-nipuṇā antato mathitvā tasyāpi sāhāyyaṃ tenāpi yuddham ity ādikāsambhavārtha-niṣedhena",
    "GR14ss3_paru:2808": " vivicya tad-aṃśenātmasthaṃ tat-tad-ātmani praviṣṭam ātmānam īśvaraṃ",
    "GR14ss3_paru:2809": " vidanti jānanti |",
    "GR14ss3_paru:2810": " tatra hetu-garbho dṛṣṭāntaḥ |",
    "GR14ss3_paru:2811": " yasmāt tat-tejaḥ",
    "GR14ss3_paru:2812": " jyotir-ādi-",
    "GR14ss3_paru:2813": " padārtha ivābhāti draṣṭṛṣv iti viśeṣaḥ |",
    "GR14ss3_paru:2814": " ayam arthaḥ |",
    "GR14ss3_paru:2815": " yathā nedaṃ maṇes tejaḥ pūrvam adarśanāt, kintu tadātapa-",
    "GR14ss3_paru:2816": " saṃyogena sauraṃ teja evātra praviṣṭam iti sūrya-kāntādau tūlādi-dāhena",
    "GR14ss3_paru:2817": " tad-",
    "GR14ss3_paru:2818": " anubhaviṣu tadā bhāti |",
    "GR14ss3_paru:2819": " yathā ca pūrvavad eva vāyor ayaṃ gandhaḥ pārthiva eva praviṣṭa iti teṣv ābhāti |",
    "GR14ss3_paru:2820": " tathātrāpīti |",
    "GR14ss3_paru:2821": " athavā nanv evaṃ tarhi tair api krīḍatīti dṛśyata tatrāha jyotir iti |",
    "GR14ss3_paru:2822": " yathā",
    "GR14ss3_paru:2823": " cakṣr-ādi-jyotibhiḥ svāṃśe rūpa-mātre'pi prakāśyamāne gandhādi-guṇa-",
    "GR14ss3_paru:2824": " pañcakā mṛd evāsua prakāśata iti pratīyate |",
    "GR14ss3_paru:2825": " yathā ca karṇādi-nabhasā",
    "GR14ss3_paru:2826": " svāṃśe śabda-mātre'pi gṛhyamāne dundubhir evāsāv iti pratīyate |",
    "GR14ss3_paru:2827": " tac ca tat-",
    "GR14ss3_paru:2828": " tad-guṇānāṃ saṃmiśratvād eva bhavati na vastutaḥ |",
    "GR14ss3_paru:2829": " tathā kavayaḥ ātmānam īśvaraṃ tat-tat-saṅghāta-sthatvenānyair aviviktam api ātmasthaṃ svāṃśa-",
    "GR14ss3_paru:2830": " tejobhir eva krīḍantaṃ jānantīty arthaḥ |",
    "GR14ss3_paru:2831": " yad evaṃ yuddhādi-nija-līlābhir bhakta-vinodanam eva prayojanaṃ, viśva-",
    "GR14ss3_paru:2832": " pālanaṃ tu tataḥ svata eva bhavatīty uktvā, sṛṣṭi-pralayayoḥ",
    "GR14ss3_paru:2833": " prakṛtīkṣaṇādāv api sarvāśaṅka-nirāsārtham atidiśan triṣv apy aviśeṣam āha -",
    "GR14ss3_paru:2834": " yadā sisṛkṣuḥ pura ātmanaḥ paro rajaḥ sṛjaty eṣa pṛthak sva-māyayā |",
    "GR14ss3_paru:2835": " sattvaṃ vicitrāsu riraṃsur īśvaraḥ śayiṣyamāṇas tama īrayaty asau || [BhP 7.1.10]",
    "GR14ss3_paru:2836": " yadā yatra sva-ceṣṭā-lakṣaṇe kāle eṣa paraḥ parameśvaraḥ sva-māyayā",
    "GR14ss3_paru:2837": " bhakta-kṛpayā ātmanaḥ puraḥ prācīna-sṛṣṭi-gata-sādhaka-bhakta-rūpāṇi",
    "GR14ss3_paru:2838": " svasyādhiṣṭhānāni sisṛkṣur bhavati prakṛtyā saha teṣu līneṣu āvirbhāvanārthām īkṣāṃ karoti tadā pṛthak svarūpa-śakter itarāsau jīva-",
    "GR14ss3_paru:2839": " māyākhyā śaktiḥ pūrvavat tac-ceṣṭātmaka-prabhāvābhāsoddīptā rajaḥ sṛjati svāṃśa-bhūtād guṇa-traya-sāmyād avyaktād vikṣipati udbodhayatīti vā |",
    "GR14ss3_paru:2840": " yad vā pṛthaṅ-māyānugata eṣa kāla eva sṛjati tathāsau-padena ca kāla evocyate",
    "GR14ss3_paru:2841": " atha vicitrāsu nānā-guṇa-vaicitrī-matīṣu tal-lakṣaṇāsu pūrṣu yadā rantum",
    "GR14ss3_paru:2842": " icchur bhavati tadāsau sattvaṃ sṛjati, yadā punas tābhir eva militvā śayiṣyamāṆaḥ śayitum icchur bhavatīty arthaḥ |",
    "GR14ss3_paru:2843": " tadāsau tamaḥ sṛjatīti |",
    "GR14ss3_paru:2844": " tato",
    "GR14ss3_paru:2845": " bhakta-nimittam eva sarvā eva sṛṣṭy-ādi-kriyāḥ pravartante iti bhāvaḥ |",
    "GR14ss3_paru:2846": " yathāṅgīkṛtam ekādaśasya tṛtīye ṭīkākṛdbhir api |",
    "GR14ss3_paru:2847": " kim arthaṃ sasarja sva-",
    "GR14ss3_paru:2848": " mātrātma-prasiddhaye |",
    "GR14ss3_paru:2849": " svaṃ mimīte pramimīte ātmānam upāste yaḥ sa sva-",
    "GR14ss3_paru:2850": " mātā tasyātmano jīvasya prakṛṣṭā ye siddhaya iti śayanam atra puruṣāvatārasya kadācit pralayodadhau yoga-nidrā kadācid bhagavat-praveśo",
    "GR14ss3_paru:2851": " vā |",
    "GR14ss3_paru:2852": " yadyapi sarveṣv api jīveṣu antaryāmitayā parameśvaras tiṣṭhati tathāpi tatrāsaṃsaktatvād asthita eva bhavati tad bhakteṣu tu samāsaktatvān na tatheti |",
    "GR14ss3_paru:2853": " na ca tat-saṅgādau tasyeccheti yathokta-vyākhyānam eva balavat |",
    "GR14ss3_paru:2854": " tathā ca śrī-bhagavad-upaniṣadaḥ",
    "GR14ss3_paru:2855": " matsthāni sarvabhūtāni na cāhaṃ teṣv avasthitaḥ |",
    "GR14ss3_paru:2856": " na ca matsthāni bhūtāni paśya me yogam aiśvaram || [Gītā 9.4-5] iti ye bhajanti tu māṃ bhaktyā mayi te teṣu cāpy aham || [Gītā 9.29] iti ca |",
    "GR14ss3_paru:2857": " uktaṃ ca hari-bhakti-sudhodaye -",
    "GR14ss3_paru:2858": " bhaktānāṃ hṛdayaṃ śāntaṃ saśriyo me priyaṃ gṛham |",
    "GR14ss3_paru:2859": " vasāmi tatra śobhaiva vaikuṇṭhākhyād ivarṇanā || iti |",
    "GR14ss3_paru:2860": " evaṃ prasaṅgena sṛṣṭi-pralayāv api vyākhyāya punaḥ pālanam eva vyācakṣāṇaḥ prakaraṇam upasaṃharati sārdhena --",
    "GR14ss3_paru:2861": " kālaṃ carantaṃ sṛjatīśa āśrayaṃ",
    "GR14ss3_paru:2862": " pradhāna-pumbhyāṃ nara-deva satya-kṛt |",
    "GR14ss3_paru:2863": " ya eṣa rājann api kāla īśitā sattvaṃ surānīkam ivaidhayaty ataḥ |",
    "GR14ss3_paru:2864": " tat-pratyanīkān asurān sura-priyo",
    "GR14ss3_paru:2865": " rajas-tamaskān pramiṇoty uruśravāḥ || [BhP 7.1.11]",
    "GR14ss3_paru:2866": " satya-kṛt svarūpa-śakti-vilāsenaiva svayaṃ",
    "GR14ss3_paru:2867": " paramārtha-satya-kriyāvirbhāvaka",
    "GR14ss3_paru:2868": " eva san sva-ceṣṭā-rūpaṃ kālaṃ sṛjati vyañjayati |",
    "GR14ss3_paru:2869": " kiṃ kurvantaṃ pradhāna-",
    "GR14ss3_paru:2870": " puṃbhyāṃ ca carantaṃ tat-tat-sambandhānāṃ sādhaka-bhaktānāṃ devādi-",
    "GR14ss3_paru:2871": " praviṣṭaṃ nija-tejo'ṃśānāṃ ca sāhāyyaa-hetor eva sṛjyamānatayā utpattaivāvyakta-jīva-saṅghātābhyāṃ carantam ataeva sannidhānenaiva tayos",
    "GR14ss3_paru:2872": " tat-tad-avasthānām āśrayam udbhava-hetuṃ ca |",
    "GR14ss3_paru:2873": " narad-deveti sambodhanena yathā nijaiṣayā mukhyam eva kāryaṃ kurvatas tava tathaivānayad api kṣudrataraṃ svayam eva sidhyati tadvad ihāpīti bodhitam |",
    "GR14ss3_paru:2874": " tato ya eṣa",
    "GR14ss3_paru:2875": " ceṣṭā-",
    "GR14ss3_paru:2876": " rūpaḥ kāla sa sattvaṃ satrtva-pradhānaṃ surānīkameghayatīva tata eva ta-",
    "GR14ss3_paru:2877": " pratyanīkān rajas-tamaḥ-pradhānān asurān pramiṇotīva hinstīva, ye tu deveṣu bhaktā asureṣu bhakta-dveṣiṇas tān svayaṃ pālayati caiveti pūrvem evoktam |",
    "GR14ss3_paru:2878": " yasmāt tac-ceṣṭā-lakṣaṇasya kālasyaivaṃ vārtā tasmād īśitāpi edhayatīva pramiṇotīva ceti |",
    "GR14ss3_paru:2879": " he rājann iti pūrvābhiprāyam eva |",
    "GR14ss3_paru:2880": " nanu yadi ceśituḥ prayojanaṃ na bhavati tarhi kathaṃ kadāpy asurān api sva-",
    "GR14ss3_paru:2881": " pakṣān vidhāya devair na yudhyeta, tatrāha sura-priyaḥ |",
    "GR14ss3_paru:2882": " sureṣu vartamānāḥ priyā bhaktā yasya saḥ |",
    "GR14ss3_paru:2883": " sattva-pradhāneṣu sureṣu prāyaśas teṣāṃ sarveṣām anugamanenaiva tasyānugamanam |",
    "GR14ss3_paru:2884": " kadācid bṛhaspaty-ādiṣu mahatsv aparādhe tu teṣāṃ mālinyena suratvācchādanāt teṣāṃ tasya caiteṣv",
    "GR14ss3_paru:2885": " ananugamanaṃ syād iti |",
    "GR14ss3_paru:2886": " jayakāle tu sattvasyety ādy uktam iti bhāvaḥ |",
    "GR14ss3_paru:2887": " nanu kathaṃ te'pi tān nānugacchanti tatrāha - rajas-tamaskān iti |",
    "GR14ss3_paru:2888": " atyanta-",
    "GR14ss3_paru:2889": " bhagavad-bahirmukhatā-karayor guṇayor arocakatvād eveti bhāvaḥ |",
    "GR14ss3_paru:2890": " tary asau sadaivāsurāṇāṃ nigraham eva karotīty athāpy asamañjasyam ity āśaṅkyāha uruśravāḥ",
    "GR14ss3_paru:2891": " uru sarvato vistṛtaṃ mahattamaṃ vā śravaḥ kīrtir yasya sa teṣām apy anugrahaṃ karotīti bhāvaḥ",
    "GR14ss3_paru:2892": " tad evaṃ siddhāntaṃ pradarśya tatra sva-bhaktānugraha-mātra-prayojanas tat tat karoti pareśa iti pratijñātārthodāharaṇāya",
    "GR14ss3_paru:2893": " prahlāda-jaya-vijayādi-kṛpāyāḥ",
    "GR14ss3_paru:2894": " sūcakam itihāsa-viśeṣam āha --",
    "GR14ss3_paru:2895": " atraivodāhṛtaḥ pūrvam itihāsaṃ surarṣiṇā |",
    "GR14ss3_paru:2896": " prītyā mahākratau rājan",
    "GR14ss3_paru:2897": " pṛcchate'jāta-śatrave || ity [BhP 7.1.12] ādi |",
    "GR14ss3_paru:2898": " ṭīkaiva dṛśyā || 7.1 ||",
    "GR14ss3_paru:2899": " śrī-",
    "GR14ss3_paru:2900": " śukaḥ ||93-104||",
    "GR14ss3_paru:2901": " tad evaṃ sarve api vaiṣamya-nairghṛṇye parihṛte |",
    "GR14ss3_paru:2902": " īśvaras tu paryanyavad draṣṭavya ity asya brahma-sūtra-nirgatārtha-nyāyasyāpy atraivāntarbhāva-",
    "GR14ss3_paru:2903": " siddheḥ |",
    "GR14ss3_paru:2904": " iti brahma-bhagavat-paramātmāno vivṛtāḥ |",
    "GR14ss3_paru:2905": " tad evaṃ trivyūhatvam eva vyākhyātam |",
    "GR14ss3_paru:2906": " kvacid vāsudevādi-caturvyūhāditvaṃ ca dṛśyate |",
    "GR14ss3_paru:2907": " sa ca bhedaḥ kasyacit kenacid abheda-vivakṣayā ca nāyuktaḥ| tad uktaṃ mokṣa-",
    "GR14ss3_paru:2908": " dharme nārāyaṇīye --",
    "GR14ss3_paru:2909": " eka-vyūha-vibhāgo vā kvacid dvi-vyūha-saṃjñitaḥ |",
    "GR14ss3_paru:2910": " tri-vyūhaś cāpi saṅkhyātaś caturvyūhaś ca dṛśyate || iti [Mbh 12.336.53]",
    "GR14ss3_paru:2911": " śrutiś ca - sa ekadhā bhavati dvidhā bhavatīty [Chā 7.26.2] ādyā |",
    "GR14ss3_paru:2912": " atha pūrva-rītyā caturvyūhatvādy-avisaṃvāditayā yad atra tri-vyūhatvaṃ",
    "GR14ss3_paru:2913": " tatra",
    "GR14ss3_paru:2914": " prathama-vyūhasya śrī-bhagavata eva mukhyatvaṃ yat-pratipādakatvenaivāsya",
    "GR14ss3_paru:2915": " śrī-bhāgavatam ity ākhyā |",
    "GR14ss3_paru:2916": " yathoktam - idaṃ bhāgavataṃ nāma purāṇaṃ",
    "GR14ss3_paru:2917": " brahma-sammitam iti |",
    "GR14ss3_paru:2918": " tasya hi prādhānye ṣaḍ-vidhena liṅgena tātparyam api",
    "GR14ss3_paru:2919": " paryālocyate |",
    "GR14ss3_paru:2920": " upakramopasaṃhārāv abhyāso'pūrvatā phalam |",
    "GR14ss3_paru:2921": " arthavādopapattī ca liṅgaṃ tātparya-nirṇaye || ity ukta-prakāreṇa |",
    "GR14ss3_paru:2922": " tathā hi tāvad upakramopasaṃhārayor aikyena --",
    "GR14ss3_paru:2923": " janmādy asya yato 'nvayād itarataś cārtheṣv abhijñaḥ svarāṭ tene brahma hṛdā ya ādi-kavaye muhyanti yat sūrayaḥ |",
    "GR14ss3_paru:2924": " tejo-vāri-mṛdāṃ yathā vinimayo yatra tri-sargo 'mṛṣā",
    "GR14ss3_paru:2925": " dhāmnā svena sadā nirasta-kuhakaṃ satyaṃ paraṃ dhīmahi || [BhP 1.1.1]",
    "GR14ss3_paru:2926": " kasmai yena vibhāsito'yam atulo jñāna-pradīpaḥ purā",
    "GR14ss3_paru:2927": " tad-rūpeṇa ca nāradāya munaye kṛṣṇāya tad-rūpiṇā |",
    "GR14ss3_paru:2928": " yogīndrāya tad-ātmanātha bhagavad-rātāya kāruṇyatas tac chuddhaṃ vimalaṃ viśokam amṛtaṃ satyaṃ paraṃ dhīmahi || [BhP 12.13.19]",
    "GR14ss3_paru:2929": " tatra purvasyārthaḥ |",
    "GR14ss3_paru:2930": " artho'yaṃ brahma-sūtrāṇām iti gāruḍokter asya mahā-",
    "GR14ss3_paru:2931": " purāṇasya brahma-sūtrākṛtrima-bhāṣyātmakatvāt prathamaṃ tad upādāyaivāvatāraḥ |",
    "GR14ss3_paru:2932": " tatra pūrvam athāto brahma jijñāseti vyācaṣṭe",
    "GR14ss3_paru:2933": " tejo-vāri-",
    "GR14ss3_paru:2934": " mṛdām ity-ādy-ardhena |",
    "GR14ss3_paru:2935": " yojanāyāṃ prāthamikatvād asya pūrvatvam |",
    "GR14ss3_paru:2936": " tatra brahma-jijñāseti vyācaṣṭe paraṃ dhīmahīti |",
    "GR14ss3_paru:2937": " paraṃ śrī-bhagavantaṃ",
    "GR14ss3_paru:2938": " dhīmahi dhyāyema |",
    "GR14ss3_paru:2939": " tad evaṃ mukta-pragrahayā yoga-vṛttyā bṛhatvād brahma yat sarvātmakaṃ tad-bahiś ca bhavati",
    "GR14ss3_paru:2940": " tat tu nija-raśmy-ādibhyaḥ",
    "GR14ss3_paru:2941": " sūrya iva sarvebhyaḥ param eva svato bhavatīti mūla-rūpatva-pradarśanāya",
    "GR14ss3_paru:2942": " para-padena brahma-padaṃ vyākhyāyate |",
    "GR14ss3_paru:2943": " tac cātra bhagavān evety abhimatam |",
    "GR14ss3_paru:2944": " puruṣasya tad-aṃśatvān nirguṇasya brahmaṇo guṇādi-hīnatvāt |",
    "GR14ss3_paru:2945": " uktaṃ ca śrī-rāmānuja-caraṇaiḥ - sarvatra bṛhatva-guṇa-yogena hi brahma-",
    "GR14ss3_paru:2946": " śabdaḥ |",
    "GR14ss3_paru:2947": " bṛhatvaṃ ca svarūpeṇa guṇaiś ca yatrānavadhikātiśayaḥ so'sya",
    "GR14ss3_paru:2948": " mukho'rthaḥ |",
    "GR14ss3_paru:2949": " sa ca sarveśvara eveti |",
    "GR14ss3_paru:2950": " uktaṃ pracetobhiḥ nahyanto yad vibhūtīnāṃ so'nanta iti gīyate |",
    "GR14ss3_paru:2951": " ataeva vivdha-manoharānantākāratve'pi",
    "GR14ss3_paru:2952": " tat-",
    "GR14ss3_paru:2953": " tad-ākārāśraya-paramādbhuta-mukhyākāratvam api tasya vyañjitam |",
    "GR14ss3_paru:2954": " tad evaṃ mūrtatve siddhe tenaiva paratvena na tasya viṣṇv-ādi-rūpaka-",
    "GR14ss3_paru:2955": " bhagavattvam eva siddham |",
    "GR14ss3_paru:2956": " tasyaiva brahma-śivādi-paratvena darśitatvāt |",
    "GR14ss3_paru:2957": " atra jijñāsety asya vyākhyā dhīmahīti |",
    "GR14ss3_paru:2958": " yatas taj-jijñāsās tāt-paryaṃ tad-",
    "GR14ss3_paru:2959": " dhyāna eva |",
    "GR14ss3_paru:2960": " tad uktam ekādaśe svayaṃ bhagavatā --",
    "GR14ss3_paru:2961": " śabda-brahmaṇi niṣṇāto niṣṇāyāt pare yadi |",
    "GR14ss3_paru:2962": " śrutas tasya śrama-phalo",
    "GR14ss3_paru:2963": " hy adhenum iva rakṣata || [BhP 11.11.18] iti |",
    "GR14ss3_paru:2964": " tato dhīmahīty anena śrī-rāmānuja-mataṃ jijñāsā-padaṃ nididhyāsana-",
    "GR14ss3_paru:2965": " param eveti |",
    "GR14ss3_paru:2966": " svīyatvenāṅgīkaroti śrī-bhāgavata-nāmā sarva-vedādi-sāra-",
    "GR14ss3_paru:2967": " rūpo'yaṃ grantha ity āyātam |",
    "GR14ss3_paru:2968": " dhīmahīti bahu-vacanaṃ kāla-deśa-paramparā-",
    "GR14ss3_paru:2969": " sthitasya sarvasyāpi tat-kartavyatābhiprāyeṇa ananta-koṭi-",
    "GR14ss3_paru:2970": " brahmāṇḍāntaryāmināṃ puruṣāṇām aṃśibhūte bhagavaty eva dhyānasyābhidhānāt |",
    "GR14ss3_paru:2971": " anenaika-jīva-vāda-jīvana-bhūto vivarta-vādo'pi",
    "GR14ss3_paru:2972": " nirastaḥ |",
    "GR14ss3_paru:2973": " dhyāyatir api bhagavato mūrtatvam api bodhayati dhyānasya mūrta evākaṣṭārthatvāt |",
    "GR14ss3_paru:2974": " sati ca susādhye pumarthopāye duḥsādhyasya puruṣāpravṛttyā svata evāpakarṣāt tad-upāsakasyaiva",
    "GR14ss3_paru:2975": " ca |",
    "GR14ss3_paru:2976": " tathā ca gītopaniṣadaḥ -",
    "GR14ss3_paru:2977": " mayy āveśya mano ye māṃ nityayuktā upāsate |",
    "GR14ss3_paru:2978": " śraddhayā parayopetās te me yuktatamā matāḥ || [Gītā 12.2]",
    "GR14ss3_paru:2979": " ye tv akṣaram anirdeśyam avyaktaṃ paryupāsate |",
    "GR14ss3_paru:2980": " te prāpnuvanti mām eva sarvabhūtahite ratāḥ || [Gītā 12.3-4]",
    "GR14ss3_paru:2981": " kleśo 'dhikataras teṣām avyaktāsakta-etasām",
    "GR14ss3_paru:2982": " avyaktā hi gatir duḥkhaṃ dehavadbhir avāpyate || [Gītā 12.5]",
    "GR14ss3_paru:2983": " idam eva ca vivṛtaṃ brahmaṇā --",
    "GR14ss3_paru:2984": " śreyaḥ-sṛtiṃ bhaktim udasya te vibho kliśyanti ye kevela-bodha-labdhaye |",
    "GR14ss3_paru:2985": " teṣām asau kleśala eva śiṣyate nānyad yathā sthūla-tuṣāvaghātinām || [BhP 10.14.4] iti |",
    "GR14ss3_paru:2986": " ataevāsya dhyeyasya svayaṃ bhagavattvam eva sādhitam |",
    "GR14ss3_paru:2987": " śivādayaś ca vyāvṛttāḥ |",
    "GR14ss3_paru:2988": " tathā dhīmahīti liṅgā dhyotitā pṛthag-anusandhāna-rahitā",
    "GR14ss3_paru:2989": " prārthanā dhyānopalakṣita-bhagavad-bhajanam eva param-puruṣārthatvena",
    "GR14ss3_paru:2990": " vyanakti |",
    "GR14ss3_paru:2991": " tato bhagvatas tu tathātvaṃ svayam eva vyaktam |",
    "GR14ss3_paru:2992": " tataś ca yathokta-",
    "GR14ss3_paru:2993": " parama-manohara-mūrtitvam eva lakṣyate |",
    "GR14ss3_paru:2994": " tathā ca vedānāṃ sāmavedo'smīti",
    "GR14ss3_paru:2995": " [Gītā 10.22]| tatra ca bṛhat-sāma tathā sāmnām ity [Gītā 10.35]",
    "GR14ss3_paru:2996": " ukta-mahimni",
    "GR14ss3_paru:2997": " bṛhat-sāmni bṛhad-dhāmaṃ bṛhat-pārthivaṃ bṛhad-antarīkṣaṃ bṛhad divaṃ bṛhad vāmaṃ bṛhadbhyo vāmaṃ vāmebhyo vāmam iti |",
    "GR14ss3_paru:2998": " tad evaṃ brahma-",
    "GR14ss3_paru:2999": " jijñāseti vyākhyātam |",
    "GR14ss3_paru:3000": " athāta ity asya vyākhyām āha satyam iti |",
    "GR14ss3_paru:3001": " yatas tatrātha-śabda ānantarye ataḥ śabdo vṛttasya hetu-bhāve vartate tasmād atheti svādhyāya-kramataḥ",
    "GR14ss3_paru:3002": " prāpta-karma-kāṇḍe pūrva-mīmāṃsayā samyak karma-jñānād anantaram ity arthaḥ |",
    "GR14ss3_paru:3003": " ata iti tat-kramataḥ samanantaraṃ prāpta-brahma-kāṇḍe tūttara-",
    "GR14ss3_paru:3004": " mīmāṃsayā nirṇeya-samyag-arthe'dhīta-carād yat-kiñcid-anusaṃhitārthāt",
    "GR14ss3_paru:3005": " kutaścid vākyād dhetor ity arthaḥ |",
    "GR14ss3_paru:3006": " pūrva-mīmāṃsāyāḥ pūrva-",
    "GR14ss3_paru:3007": " pakṣatvenottara-mīmāṃsānirṇayottara-pakṣe'sminn avayśyāpekṣyatvād aviruddhāṃśe sahāyatvāt karmaṇaḥ śānty-ādi-lakṣaṇa-sattva-śuddhi-hetutvāc",
    "GR14ss3_paru:3008": " ca tad-anantaram ity eva labhyam |",
    "GR14ss3_paru:3009": " vākyāni caitāni tad yatheha karma-jito",
    "GR14ss3_paru:3010": " lokaḥ kṣīyate evāmevāmutra puṇya-jito lokaḥ kṣīyate |",
    "GR14ss3_paru:3011": " atha ya ihātmānam anuvidya vrajanty etāṃś ca satya-kāmāṃs teṣāṃ sarveṣu lokeṣu kāma-cāro",
    "GR14ss3_paru:3012": " bhavatīti na sa punar āvartate iti sa cānantyāya kalpate iti nirañjanaḥ paramaṃ sāmyam upaitīti",
    "GR14ss3_paru:3013": " idaṃ jñānam upāśritya mama sādharmyam āgatāḥ |",
    "GR14ss3_paru:3014": " sarge 'pi nopajāyante pralaye na vyathanti ca || iti [Gītā 14.2] |",
    "GR14ss3_paru:3015": " tad etad ubhayaṃ vivṛtaṃ rāmānuja-śārīrake mīmāsā-pūrvabhāga-jñātasya",
    "GR14ss3_paru:3016": " karmaṇo'lpāsthira-phalatvaṃ tad-uparitana-bhāgāvaseyasya brahma-jñānasya",
    "GR14ss3_paru:3017": " tv anantāha-praphalatvaṃ śrūyate |",
    "GR14ss3_paru:3018": " ataḥ pūrva-vṛttān karma-jñānād",
    "GR14ss3_paru:3019": " anantaraṃ brahma jñātavyam ity uktaṃ bhavati |",
    "GR14ss3_paru:3020": " tad āha sarvādi-vṛttikāro bhagavān baudhāyanaḥ - vṛttān karmādhigamād anantaraṃ brahma vividiṣetīti",
    "GR14ss3_paru:3021": " etad eva purañjanopākhyāne ca dakṣiṇa-vāma-karṇayoḥ pitṛ-hūdva-hū-śabda-",
    "GR14ss3_paru:3022": " niruktau vyaktam asti |",
    "GR14ss3_paru:3023": " tad evaṃ samyak karma-kāṇḍa-jñānānantaraṃ brahma-",
    "GR14ss3_paru:3024": " kāṇḍa-gateṣu keṣucid vākyeṣu svargādy-ānandasya vastu-vicāreṇa duḥkha-",
    "GR14ss3_paru:3025": " rūpatva-vyabhicāri-sattākatva-jñāna-pūrvakaṃ brahmaṇas tv avyabhicāri-",
    "GR14ss3_paru:3026": " paratamānandatvena satyatva-jñānam eva brahma-jijñāsāyāṃ hetur iti arthāta",
    "GR14ss3_paru:3027": " ity asyārthe labdhe tan-nirgalitārtham evāha satyam iti |",
    "GR14ss3_paru:3028": " sarva-",
    "GR14ss3_paru:3029": " sattādātravyabhichāri-sattākam ity arthaḥ |",
    "GR14ss3_paru:3030": " param ity anenānvayāt satyaṃ jñānam anantaṃ brahmety atra [Taitt 2.1.3] śrutau ca brahmety anena |",
    "GR14ss3_paru:3031": " tad evam anyasya tad-icchādhīna-sattākatvena vyabhicāri-sattākatvam āyāti",
    "GR14ss3_paru:3032": " tad evam atra tad etad avadhi vyabhicāri-sattākam eva dhyātavanto vayam",
    "GR14ss3_paru:3033": " idānīṃ tv avyabhicāri-sattākaṃ dhyāyemeti bhāvaḥ |",
    "GR14ss3_paru:3034": " atha paratvam eva vyanakti dhāmneti |",
    "GR14ss3_paru:3035": " atra dhāma-śabdena prabhāva ucyate prakāśo vā |",
    "GR14ss3_paru:3036": " gṛha-deha-tviṭ-prabhāvā dhāmanīty amarādi-nānārtha-vargāt |",
    "GR14ss3_paru:3037": " na tu svarūpam |",
    "GR14ss3_paru:3038": " tathā kuhaka-śabdenātra pratāraṇa-kṛd ucyate |",
    "GR14ss3_paru:3039": " tac ca jīva-",
    "GR14ss3_paru:3040": " svarūpāvaraṇa-vikṣepakāritvādinā māyā-vaibhavam eva |",
    "GR14ss3_paru:3041": " tataś ca svena dhāmnā sva-prabhāva-rūpayā sva-prakāśa-rūpayā vā śaktyā sadā nityam eva nirastaṃ kuhakaṃ māyā-vaibhavaṃ yasmāt tam |",
    "GR14ss3_paru:3042": " tad uktaṃ māyāṃ vyudasya",
    "GR14ss3_paru:3043": " cic-chaktyeti |",
    "GR14ss3_paru:3044": " tasyā api śakter āgantukatvena svenety asya vaiyaarthyaṃ syāt |",
    "GR14ss3_paru:3045": " sva-svarūpeṇety evaṃ vyākhyāne tu svenetyanenaiva caritārthatā syāt |",
    "GR14ss3_paru:3046": " yathā kathañcit tathā vyākhyāne'pi kuhaka-nirasana-lakṣaṇā śaktir evāpadyate |",
    "GR14ss3_paru:3047": " sā ca sādhakatama-rūpayā tṛtīyayā vyakteti |",
    "GR14ss3_paru:3048": " etena māyātatkārya-vilakṣaṇaṃ",
    "GR14ss3_paru:3049": " yad vastu tat tasya svarūpam iti sva-svarūpa-lakṣaṇam api gamyam |",
    "GR14ss3_paru:3050": " tac ca satyaṃ jñānam ānandaṃ brahmeti vijñānam ānandaṃ brahmeti [Taitt 2.1.3]",
    "GR14ss3_paru:3051": " śruti-prasiddham eva |",
    "GR14ss3_paru:3052": " etac-chruti-lakṣakam eva ca satyam iti vinyastam |",
    "GR14ss3_paru:3053": " tad evaṃ svarūpa-śaktiś ca sākṣād evopakrāntā tataḥ sutarām evāsya",
    "GR14ss3_paru:3054": " bhagavattvaṃ spaṣṭam |",
    "GR14ss3_paru:3055": " atha mukhye satyatve yuktiṃ darśayati yatreti |",
    "GR14ss3_paru:3056": " brahmatvāt sarvatra sthite vāsudeve bhagavati yasmin shtitas trayāṇāṃ guṇānāṃ bhūtendriya-",
    "GR14ss3_paru:3057": " devatātmako yasyaiveśituḥ sargo'py ayam ṛṣā śaktyādau rajatādikam ivāropito na bhavati |",
    "GR14ss3_paru:3058": " kintu yato vā imānīti śruti-prasiddhe brahmaṇi yatra sarvadā sthitatvāt saṃjñā-mūrti-k ptis tu trivṛt kurvata upadeśād iti [Vs.",
    "GR14ss3_paru:3059": " yad eka-kartṛkatvāc ca satya eva |",
    "GR14ss3_paru:3060": " tatra dṛṣṭāntenāpy amṛṣātvaṃ sādhayati",
    "GR14ss3_paru:3061": " teja-ādīnāṃ vinimayaḥ parasparāṃśa-vyatyayaḥ parasparasminn aṃśenāvasthitir ity arthaḥ |",
    "GR14ss3_paru:3062": " sa yathā mṛṣā na bhavati kintu yathaiveśvara-",
    "GR14ss3_paru:3063": " nirmāṇaṃ tathety arthaḥ |",
    "GR14ss3_paru:3064": " hatemās tisro devatās trivṛd ekaikā bhavati |",
    "GR14ss3_paru:3065": " tad agne rohitaṃ rūpaṃ tejasas tad-rūpaṃ yat śuklaṃ tad apāṃ yat kṛṣṇaṃ tat pṛthivyāḥ tad annasyeti śruteḥ [ChāU 6.4.1] |",
    "GR14ss3_paru:3066": " tad evam arthasyāsya śruti-mūlatvāt kalpanā-mūlas tv anyo'rthaḥ svata eva parāstaḥ |",
    "GR14ss3_paru:3067": " tatra ca sāmānyatayā nirdiṣṭānāṃ teja-ādīnāṃ viśeṣatve saṅkramaṇaṃ na śābdikānāṃ hṛdaya-madhyārohati",
    "GR14ss3_paru:3068": " yadi ca tad evāmaṃsyata tadā vārādīni marīcikādiṣu yathety evāvakṣyate |",
    "GR14ss3_paru:3069": " kiṃ ca tan-mate brahmatas trisargasya mukhyaṃ janma nāsti kintyāropa eva janmety ucyate |",
    "GR14ss3_paru:3070": " sa punar bhramād eva bhavati |",
    "GR14ss3_paru:3071": " bhramaś ca sādṛśyāvalambī |",
    "GR14ss3_paru:3072": " sādṛśyaṃ tu kāla-",
    "GR14ss3_paru:3073": " bhedenobhayam evādhiṣṭhānaṃ karoti |",
    "GR14ss3_paru:3074": " rajate'pi śukti-bhrama-sambhavāt |",
    "GR14ss3_paru:3075": " na caikātmakaṃ bhramādhiṣṭhānaṃ bahv-ātmakaṃ tu bhrama-kalpitam ity asti niyamo mitho militeṣu vidūra-varti-dhūma-parvata-vṛkṣeṣv akhaṇḍa-",
    "GR14ss3_paru:3076": " megha-bhrama-sambhavāt |",
    "GR14ss3_paru:3077": " tad evaṃ prakṛte'py anādita eva tri-sargaḥ pratyakṣaṃ pratīyate |",
    "GR14ss3_paru:3078": " brahma ca cinmātratayā svata eva sphurad asti |",
    "GR14ss3_paru:3079": " tasmād anādya-jñānākrāntasya jīvasya yathā sad-rūpatā-sādṛśyena brahmaṇi tri-sarga-bhramaḥ syāt tathā tri-sarge'pi",
    "GR14ss3_paru:3080": " brahma-bhramaḥ kathaṃ na kadācit syāt |",
    "GR14ss3_paru:3081": " tataś ca brahmaṇa evādhiṣṭhānatvam ity anirṇaye sarva-nāśa-prasaṅgaḥ |",
    "GR14ss3_paru:3082": " āropakatvaṃ tu jaḍasyaiva cinmātrasyāpi na sambhavati |",
    "GR14ss3_paru:3083": " brahma ca cinmātram eva tan-",
    "GR14ss3_paru:3084": " matam iti |",
    "GR14ss3_paru:3085": " tataś ca śruti-mūla eva vyākhyāne siddhe so'yam abhiprāyaḥ |",
    "GR14ss3_paru:3086": " yatra hi yan nāsti kintv anyatraiva dṛśyate tatraiva tad-āropaḥ siddhaḥ |",
    "GR14ss3_paru:3087": " tataś ca vastutas tad-ayogāt tatra tat-sattayā tat-sattā kartuṃ na śakyata eva |",
    "GR14ss3_paru:3088": " tri-",
    "GR14ss3_paru:3089": " sargasya tu tac-chakti-viśiṣṭād bhagavato mukhya-vṛttyaiva jātatvena śrutatvāt tad-vyatirekāt tatraiva sarvātmake so'sti |",
    "GR14ss3_paru:3090": " tatas tasmin na cāropitaṃ ca |",
    "GR14ss3_paru:3091": " āropas tu tathāpi dhāmnety ādi-rītyaivācintya-śaktitvāt tena",
    "GR14ss3_paru:3092": " liptatvābhāve'pi tac-chāṅkara-rūpa eva |",
    "GR14ss3_paru:3093": " tathā ca ekadeśa-sthitasyāgner",
    "GR14ss3_paru:3094": " jyotsnā vistāriṇī yathety anusāreṇa tat-sattayā tat-sattā bhavati |",
    "GR14ss3_paru:3095": " tato bhagavato mukhyaṃ satyatvaṃ tri-sargasya ca na mithyātvam iti |",
    "GR14ss3_paru:3096": " tathā ca śrutiḥ satyasya satyam iti tathā prāṇā vai satyaṃ teṣām eva satyam iti",
    "GR14ss3_paru:3097": " (BṛhdadU 2.3.6) |",
    "GR14ss3_paru:3098": " prāṇa-śabdoditānāṃ sthūla-sūkṣma-bhūtānāṃ",
    "GR14ss3_paru:3099": " vyavahārataḥ satyatvenādhigatānāṃ mūla-kāraṇa-bhūtaṃ parama-satyaṃ",
    "GR14ss3_paru:3100": " bhagavantaṃ darśayatīti |",
    "GR14ss3_paru:3101": " atha tam eva taṭastha-lakṣaṇena ca tathā vyañjayan prathamaṃ viśadārthatayā brahma-sūtrāṇām eva vivṛtir iyaṃ saṃhiteti bibodayiṣayā ca tad-antaraṃ",
    "GR14ss3_paru:3102": " sūtram eva prathamam anuvadati janmādyasya yata iti |",
    "GR14ss3_paru:3103": " janmādīni sṛṣṭi-",
    "GR14ss3_paru:3104": " sthiti-pralayam |",
    "GR14ss3_paru:3105": " tad-guṇa-sa:avijñāna-bahuvrīhi |",
    "GR14ss3_paru:3106": " asya viśvasya brahmādistamba-paryantāneka-kartṛ-bhoktṛ-saṃyuktasya pratinyata-deśakāla-",
    "GR14ss3_paru:3107": " nimitta-kriyā-phalāśrayasya manasāpy acintya-vividha-citra-racanā-rūpasya",
    "GR14ss3_paru:3108": " yato yasmād acintya-śaktyā svayam upādāna-rūpāt kartrādi-rūpāc ca janmādi taṃ paraṃ dhīmahīty anvayaḥ |",
    "GR14ss3_paru:3109": " atra viṣayā-vākyaṃ ca bhūgurvai vāruṇir varuṇaṃ pitaram upasasāra adhīhi bho bhagavo brahmety",
    "GR14ss3_paru:3110": " yato vā imāni bhūtāni jāyante yena jātāni jīvanti yat prayanty abhisaṃviśanti tad-vijijñāsasva tad brahma iti (TaittU 3.1.1.) tat tejo'sṛjata ity ādi (ChāU",
    "GR14ss3_paru:3111": " 6.2.3) ca |",
    "GR14ss3_paru:3112": " janmādikam iho lakṣaṇaṃ na tu viśeṣaṇam |",
    "GR14ss3_paru:3113": " tatas tad-dhyāne tan na praviśanti |",
    "GR14ss3_paru:3114": " kintu śuddha eva dhyeya iti |",
    "GR14ss3_paru:3115": " kiṃ ca atra prāg ukta-viśeṣaṇa-",
    "GR14ss3_paru:3116": " viśiṣṭa-viśva-janmādes tādṛśa-hetutvena sarva-śaktitvaṃ satya-saṅkalpatvaṃ",
    "GR14ss3_paru:3117": " sarva-jñatvaṃ sarveśvaratvaṃ ca tasya sūcitam |",
    "GR14ss3_paru:3118": " yaḥ sarvajñaḥ sarva-vid",
    "GR14ss3_paru:3119": " yasya jñānamayaṃ tapaḥ sarvasya vaśī ity ādi śruteḥ [Muṇḍ 1.1.9, 2.2.7]| tathā paratvena nirastākhila-heya-pratyanīka-svarūpatvaṃ",
    "GR14ss3_paru:3120": " guṇatvaṃ sūcitam |",
    "GR14ss3_paru:3121": " na tasya kāryaṃ kāraṇaṃ ca vidyate ity ādi śruteḥ |",
    "GR14ss3_paru:3122": " ye tu nirviśeṣa-vastu jijñāsyam iti vadanti tan-mate brahma-jijñāsāyāṃ",
    "GR14ss3_paru:3123": " janmā̆dyasya",
    "GR14ss3_paru:3124": " yata ity asaṅgataṃ syāt |",
    "GR14ss3_paru:3125": " niratiśaya-bṛhad-bṛṃhaṇaṃ ceti nirvacanāt |",
    "GR14ss3_paru:3126": " tac ca brahma jagaj-janmādi-kāraṇam iti vacanāc ca |",
    "GR14ss3_paru:3127": " evam uttareṣv api sūtreṣu",
    "GR14ss3_paru:3128": " sūtrodāhṛta-śrutayaś ca na tatra pramāṇam |",
    "GR14ss3_paru:3129": " tarkaś ca sādhya-",
    "GR14ss3_paru:3130": " dharmāvyabhicāri-sādhana-dharmānvita-vastu-viṣayatvān na nirviśeṣa-",
    "GR14ss3_paru:3131": " vastuni pramāṇam |",
    "GR14ss3_paru:3132": " jagañ-janmādibhramo yatas tad brahmati svotprekṣa-",
    "GR14ss3_paru:3133": " pakṣe ca na nirviśeṣa-vastu-siddhiḥ |",
    "GR14ss3_paru:3134": " bhram-mūlam ajñānam ajñāna-sākṣi",
    "GR14ss3_paru:3135": " brahmeti upayamāt |",
    "GR14ss3_paru:3136": " sākṣitvaṃ hi prakāśaika-rasatayocyate |",
    "GR14ss3_paru:3137": " prakāśatvaṃ tu jaḍād vyāvartakaṃ svasya parasya ca vyavahāra-yogyatāpādana-svabhāvena",
    "GR14ss3_paru:3138": " bhavati |",
    "GR14ss3_paru:3139": " tathā sati svaiśeṣatvaṃ tad-abhāve prakāśataiva na syāt |",
    "GR14ss3_paru:3140": " tucchataiva syāt |",
    "GR14ss3_paru:3141": " kiṃ ca tejo-vāri-mṛdām ity anenaiva teṣāṃ vivakṣitaṃ setsyatīti janmādyasya yata ity aprayojakaṃ syāt |",
    "GR14ss3_paru:3142": " atas tad-viśeṣatve labdhe sa viśeṣaḥ",
    "GR14ss3_paru:3143": " śakti-rūpa eva |",
    "GR14ss3_paru:3144": " śaktiś cāntarāṅgā bahiraṅgā taḍasthā ceti tridhā darśitā",
    "GR14ss3_paru:3145": " tatra vikārātmakeṣu jagaj-janmādiṣu sākṣād-dhetunā bahiraṅgāyā eva syād",
    "GR14ss3_paru:3146": " iti sā māyākhyā copakrāntā |",
    "GR14ss3_paru:3147": " taṭasthā ca vayaṃ dhīmahīty anena |",
    "GR14ss3_paru:3148": " atha yadyapi bhagavato'ṃśāt tad-upādāna-bhūta-prakṛtyākhya-śakti-viśiṣṭāt",
    "GR14ss3_paru:3149": " puruṣād evāsya janmādi tathāpi bhagavaty eva tad-dhetunā paryavasati |",
    "GR14ss3_paru:3150": " samudraika-deśe yasya janmādi tasya samudra eva janmādīni |",
    "GR14ss3_paru:3151": " yathoktam -",
    "GR14ss3_paru:3152": " prakṛtir yasyopādānam ādhāraḥ puruṣaḥ paraḥ |",
    "GR14ss3_paru:3153": " sato'bhivyañjakaḥ kālo brahma tat tritayaṃ tv aham || [BhP 11.24.19]",
    "GR14ss3_paru:3154": " tasya ca bhagavato janmādyasya yata ity anenāpi mūrtatvam eva labhyate |",
    "GR14ss3_paru:3155": " yato mūrtasya jagato mūrit-śakter nidhāna-rūpa-tādṛśānānanta-para-śaktīnāṃ",
    "GR14ss3_paru:3156": " nidhāna-rūpo'sāv ity ākṣipyate |",
    "GR14ss3_paru:3157": " tasya parama-kāruṇatvāṅgīkārāt |",
    "GR14ss3_paru:3158": " na ca tasya mūrtatve saty anyato janmāpatet anavasthāpatter ekasyaivāditvenāṅgīkārāt |",
    "GR14ss3_paru:3159": " sāṅkhyānām avyaktasyeva |",
    "GR14ss3_paru:3160": " sa kāraṇaṃ karaṇādhipādhipo na cāsya kaścijjanitā na cādhipaḥ [ŚvetU 6.9]",
    "GR14ss3_paru:3161": " iti śruti-niṣedhāt |",
    "GR14ss3_paru:3162": " anādu-siddhāprākṛta-svābhāvika-mūrtitvena tasya tat prasiddhiś ca |",
    "GR14ss3_paru:3163": " tad evaṃ mūrtatve siddhe sa ca mūrto viṣṇu-nārāyaādi-",
    "GR14ss3_paru:3164": " sākṣād-rūpakaḥ śrī-bhagavān eva nānyaḥ |",
    "GR14ss3_paru:3165": " tathā ca -",
    "GR14ss3_paru:3166": " yataḥ sarvāṇi bhūtāni bhavanty ādi-yugāgame |",
    "GR14ss3_paru:3167": " yasmiṃś ca pralayaṃ yānti punar eva yuga-kṣaye ||",
    "GR14ss3_paru:3168": " ity ādi tat-pratipādaka-sahasra-nāmādau tatraiva tu yathoktam anirdeśya-",
    "GR14ss3_paru:3169": " vapuḥ śrīmān iti |",
    "GR14ss3_paru:3170": " evaṃ ca skānde -",
    "GR14ss3_paru:3171": " sraṣṭā pātā ca saṃhartā sa eko harir īśvaraḥ |",
    "GR14ss3_paru:3172": " sraṣṭṛtvādikam anyeṣāṃ dāru-yoṣāvad ucyate ||",
    "GR14ss3_paru:3173": " eka-deśa-kriyāvattvān na tu sarvātmaneritam |",
    "GR14ss3_paru:3174": " sṛṣṭy-ādikaṃ samastaṃ tu viṣṇor eva paraṃ bhavet || iti |",
    "GR14ss3_paru:3175": " mahopaniṣadi ca - sa brahmaṇā sṛjati sa rudreṇa vilāpayati ity ādikam |",
    "GR14ss3_paru:3176": " ata eva vivṛtaṃ -",
    "GR14ss3_paru:3177": " nimittaṃ param īśasya viśva-sarga-nirodhayoḥ |",
    "GR14ss3_paru:3178": " hiraṇyagarbhaḥ sarvaś ca kālasyārūpiṇas tava || iti |",
    "GR14ss3_paru:3179": " tava yo rūpa-rahitaḥ kālaḥ kāla-śaktis tasya nimitta-mātram iti vyadhikaraṇa eva ṣaṣṭhī",
    "GR14ss3_paru:3180": " tathā ādyo'vatāraḥ puruṣaḥ parasyety ādi |",
    "GR14ss3_paru:3181": " yad-aṃśato'sya",
    "GR14ss3_paru:3182": " sthiti-",
    "GR14ss3_paru:3183": " janma-nāśā ity ādi ca |",
    "GR14ss3_paru:3184": " tad evam atrāpi tathāvidha-mūrtir bhagavān evopakrāntaḥ |",
    "GR14ss3_paru:3185": " tad evaṃ taṭastha-lakṣaṇena paraṃ nirdhārya tad eva lakṣaṇaṃ brahma-sūtre śāstra-",
    "GR14ss3_paru:3186": " yonitvāt, tat tu samanvayād ity etat-sūtra-dvayena (1.1.3-4) sthāpitam asti tatra",
    "GR14ss3_paru:3187": " pūrva-sūtrasyārthaḥ |",
    "GR14ss3_paru:3188": " kuto brahmaṇo jagaj-janmādi-hetutvaṃ tatrāha -",
    "GR14ss3_paru:3189": " śāstraṃ yonir jñāna-kāraṇaṃ yasya tattvāt |",
    "GR14ss3_paru:3190": " yato vāmāni bhūtānīty ādi-śāstra-",
    "GR14ss3_paru:3191": " pramāṇakatvād iti |",
    "GR14ss3_paru:3192": " nātra darśanānataravat tarka-pramāṇakatvam |",
    "GR14ss3_paru:3193": " tarkāpratiṣṭhānāt antyantātīndriyatvena pratyakṣādi-pramāṇa-viṣayatvād",
    "GR14ss3_paru:3194": " brahmaṇaś ceti bhāvaḥ |",
    "GR14ss3_paru:3195": " vaināśikās tv avirodhā-dhyāye tarkeṇaiva nirākariṣyante |",
    "GR14ss3_paru:3196": " atra tarkāpratiṣṭhānaṃ caivam - īśvaraḥ kartā na bhavati",
    "GR14ss3_paru:3197": " prayojana-śūnyatvān muktātmavat |",
    "GR14ss3_paru:3198": " tanu-bhuvanādikaṃ jīva-kartṛkaṃ",
    "GR14ss3_paru:3199": " kāryatvāta ghaṭavat |",
    "GR14ss3_paru:3200": " vimati-viṣayaḥ kālo na loka-śūnyaḥ kālatvāt",
    "GR14ss3_paru:3201": " vartamāna-kālavad ity ādi |",
    "GR14ss3_paru:3202": " tad evaṃ darśanānuguṇyneśvarānumānaṃ",
    "GR14ss3_paru:3203": " darśanāntara-prātikūlya-parāhatam iti śāstraika-prāmāṇikaḥ para-brahma-",
    "GR14ss3_paru:3204": " bhūtaḥ sarveśvaraḥ puruṣottamaḥ |",
    "GR14ss3_paru:3205": " śāstraṃ tu sakaletara-pramāṇa-paridṛṣṭa-",
    "GR14ss3_paru:3206": " samasta-vastu-vijātīya-sārvajñya-satya-saṅkalpatvādi-",
    "GR14ss3_paru:3207": " miśrānavadhikātiśayāparimitodāra-vicitra-guṇa-sāgaraṃ nikhila-heya-",
    "GR14ss3_paru:3208": " pratyanīka-svarūpaṃ pratipādayatīti na pramāṇāntarāvasita-vastu-sādharmya-",
    "GR14ss3_paru:3209": " prayukta-doṣa-gandhaḥ |",
    "GR14ss3_paru:3210": " ataeva svābhāvikānanta-nitya-mūrtimattvam api tasya sidhyati |",
    "GR14ss3_paru:3211": " athottara-sūtrasyārthaḥ |",
    "GR14ss3_paru:3212": " brahmaṇaḥ kathaṃ śāstra-pramāṇakatvaṃ tatrāha tat tv iti |",
    "GR14ss3_paru:3213": " tu śabdaḥ prasaktāśaṅka-nivṛtty-arthaḥ |",
    "GR14ss3_paru:3214": " tac-chāstra-pramāṇakatvaṃ",
    "GR14ss3_paru:3215": " brahmaṇaḥ sambhavaty eva |",
    "GR14ss3_paru:3216": " kutaḥ samanvayāt |",
    "GR14ss3_paru:3217": " anvaya-vyatirekābhyām",
    "GR14ss3_paru:3218": " upapādanaṃ samanvayas tasmāt |",
    "GR14ss3_paru:3219": " tatrānvayaḥ satyaṃ jñānam anantaṃ brahmeti [Taitt 2.1.3] ānando brahmeti ekam evādvitīyaṃ brahma iti |",
    "GR14ss3_paru:3220": " tat satyaṃ sa ātmā iti |",
    "GR14ss3_paru:3221": " sad eva somyedam agra āsīd iti |",
    "GR14ss3_paru:3222": " ātmā vā idam eka evāgra āsīt",
    "GR14ss3_paru:3223": " puruṣa-",
    "GR14ss3_paru:3224": " vidha iti |",
    "GR14ss3_paru:3225": " puruṣo ha vai nārāyaṇa iti |",
    "GR14ss3_paru:3226": " eko ha vai nārāyaṇa āsīd iti |",
    "GR14ss3_paru:3227": " bahu syāṃ prajāyeya iti [Chā 6.2.3] |",
    "GR14ss3_paru:3228": " tasmād vā etasmād ātmana ākāśaḥ sambhūta iti |",
    "GR14ss3_paru:3229": " tat-tejo'sṛjata iti |",
    "GR14ss3_paru:3230": " yato vā imāni bhūtāni jāyanta iti |",
    "GR14ss3_paru:3231": " puruṣo ha vai",
    "GR14ss3_paru:3232": " nārāyaṇo'kāmayata atha nārāyaṇād ajo'jā̆āyata yataḥ prajāḥ sarvāṇi bhūtāni nārāyaṇaṃ paraṃ brahma tattvaṃ nārāyaṇaḥ param ṛtaṃ satyaṃ paraṃ brahma puruṣaṃ piṅgalam ity ādiṣu ca |",
    "GR14ss3_paru:3233": " atha vyatirekaḥ |",
    "GR14ss3_paru:3234": " katham asataḥ sajjāyeta iti |",
    "GR14ss3_paru:3235": " ko hy evānyāt kaḥ prāṇyād yad eṣa ākāśa ānando na syād iti |",
    "GR14ss3_paru:3236": " eko ha vai nārāyaṇa āsīn na brahmā na ca śaṅkara ity ādinā |",
    "GR14ss3_paru:3237": " sa caivaṃ paramānanda-rūpatvenaiva samanvito bhavatīti tad upalabdhyaiva parama-puruṣārhtatva-siddher na prayojana-śūnyatvam",
    "GR14ss3_paru:3238": " api |",
    "GR14ss3_paru:3239": " tad evaṃ sūtra-dvayārthe sthite tad etad vyācaṣṭe, anvayāditarataś cārtheṣv iti |",
    "GR14ss3_paru:3240": " artheṣu nānā-vidheṣu veda-vākyārtheṣ satsv anvayāt anvaya-mukhena",
    "GR14ss3_paru:3241": " yato yasmāt ekasmād asya janmādi pratīyate tathetarato vyatireka-mukhena",
    "GR14ss3_paru:3242": " ca yasmād evāsya tataḥ pratīyata ity arthaḥ |",
    "GR14ss3_paru:3243": " ataeva tasya śruty-anvaya-",
    "GR14ss3_paru:3244": " vyatireka-darśitena parama-sukha-rūpatvena parama-puruṣārthatvaṃ ca dhvanitam |",
    "GR14ss3_paru:3245": " eko ha vai nārāyaṇa āsīd ity ādi-śāstra-pramāṇatvena prāk-",
    "GR14ss3_paru:3246": " sthāpita-rūpaṃ ceti |",
    "GR14ss3_paru:3247": " athekṣater nāśabdam iti vyācaṣṭe abhijña iti |",
    "GR14ss3_paru:3248": " atra sūtrārthaḥ idam āmnāyate chāndogye sad eva somyedam agra āsīd ekam evādvitīyaṃ brahma tad aikṣata bahu syāṃ prajāyayeti |",
    "GR14ss3_paru:3249": " [Chā 6.2.3] |",
    "GR14ss3_paru:3250": " tat-tejo'sṛjatety ādi |",
    "GR14ss3_paru:3251": " atra paroktaṃ pradhānam api jagat-kāraṇatvenāyāti |",
    "GR14ss3_paru:3252": " tac ca nety āha īkṣater iti |",
    "GR14ss3_paru:3253": " yasmin śabda eva pramāṇaṃ na bhavati tad-aśabdam ānumānikaṃ pradhānam ity",
    "GR14ss3_paru:3254": " arthaḥ |",
    "GR14ss3_paru:3255": " na tad iha pratipādyam |",
    "GR14ss3_paru:3256": " kuto'śabdatvaṃ tasyety āśaṅkyāha īkṣateḥ",
    "GR14ss3_paru:3257": " na tad iha pratipādyam |",
    "GR14ss3_paru:3258": " kuto'śabdatvaṃ tasyety āśaṅkyāha īkṣateḥ |",
    "GR14ss3_paru:3259": " sac-",
    "GR14ss3_paru:3260": " chabda-vācya-sambandhi-vyāpāra-viśeṣābhidhāyia īkṣater dhātoḥ śravaṇāt |",
    "GR14ss3_paru:3261": " tad aikṣatetīkṣaṇaṃ cācetane pradhāne na sambhavet |",
    "GR14ss3_paru:3262": " anyatra cekṣāpūrvikaiva sṛṣṭiḥ |",
    "GR14ss3_paru:3263": " sa aikṣata lokānusṛjā iti sa imān lokān asṛjatety ādau |",
    "GR14ss3_paru:3264": " īkṣaṇaṃ cātra tadeśa-sṛjya-vicārātmakatvāt sarvajñatvam eva kroḍīkaroti |",
    "GR14ss3_paru:3265": " tad etad āha abhijña iti |",
    "GR14ss3_paru:3266": " nanu tadānīyam evādvitīyam ity uktes tasyekṣaṇa-sādhanaṃ na sambhavati tatrāha svarāḍ iti",
    "GR14ss3_paru:3267": " sva-svarūpeṇaiva tathā rājata iti |",
    "GR14ss3_paru:3268": " na tasya kāryaṃ karaṇaṃ ca vdiyata ity ādau svābhāvikī jñāna-bala-kriyā cety ādi śruteḥ |",
    "GR14ss3_paru:3269": " etenekṣaṇavan-mūrtimattvam api tasya svābhāvaikam ity āyātam |",
    "GR14ss3_paru:3270": " niḥśvatitasyāny agre darśayiṣyamāṇatvāt |",
    "GR14ss3_paru:3271": " tac ca yathoktam eveti ca |",
    "GR14ss3_paru:3272": " atra śāstra-yonitvād ity asyārthāntaraṃ vyācaṣṭe tena iti |",
    "GR14ss3_paru:3273": " tac cārthāntaraṃ yathā kathaṃ tasya jagaj-janmādi-kartṛtvaṃ kathaṃ vā nānya-tantroktasya",
    "GR14ss3_paru:3274": " pradhānasya na cānyasyeti tatrāha |",
    "GR14ss3_paru:3275": " śāstrasya veda-lakṣaṇasya yoniḥ kāraṇaṃ tad-rūpatvāt |",
    "GR14ss3_paru:3276": " evaṃ vā are asya mahato bhūtasya niśvasitam etad yadṛg-vedo",
    "GR14ss3_paru:3277": " yajur-vedaḥ sāmavedo'tha vāṅgirasa itihāsa-purāṇaṃ vidyā upaniṣadaḥ ślokāḥ sūtrāṇy upasūtrāṇi vyākhyānānīti śruteḥ |",
    "GR14ss3_paru:3278": " śāstraṃ hi sarva-",
    "GR14ss3_paru:3279": " pramāṇāgocara-vividhānanta-jñāna-mayaṃ tasya ca kāraṇaṃ brahmaiva śrūyata iti |",
    "GR14ss3_paru:3280": " tad evaṃ mukhyaṃ sarvajñaṃ tādṛśaṃ sarvajñatvaṃ vinā ca sarva-śṛṣṭy-",
    "GR14ss3_paru:3281": " ādikam anyasya nopapadyat iti prokta-lakṣaṇaṃ brahmaiva jagat-kāraṇaṃ na pradhānaṃ na jīvāntaram iti |",
    "GR14ss3_paru:3282": " tad eva vivṛtyāha tene brahma hṛdā ya ādikavaya iti |",
    "GR14ss3_paru:3283": " brahma vedam ādi-kavaye brahmaṇe brahmāṇaṇaṃ hṛdāntaḥ-",
    "GR14ss3_paru:3284": " karaṇa-dvāraiva, na tu vākya-dvārā |",
    "GR14ss3_paru:3285": " tene āvirbhāvitavān |",
    "GR14ss3_paru:3286": " atra bṛhad-vācakena brahma-padena sarva-jñāna-mayatvaṃ tasya jñāpitam |",
    "GR14ss3_paru:3287": " hṛdety anenāntaryāmitvaṃ sarva-śaktimayatvaṃ ca jñāpitam |",
    "GR14ss3_paru:3288": " ādikavaya ity anena tasyāpi śikṣā-nidānatvāc chāstra-yonitvaṃ ceti |",
    "GR14ss3_paru:3289": " śrutiś cātra yo brahmāṇaṃ vidadhāti pūrvaṃ yo vai vedāṃś ca prahiṇoti tasmai |",
    "GR14ss3_paru:3290": " taṃ ha devam ātma-buddhi-prakāśaṃ",
    "GR14ss3_paru:3291": " mumukṣur vai śaraṇam ahaṃ prapadye || [ŚvetU 6.18] |",
    "GR14ss3_paru:3292": " mukta-jīvā api tat-kāraṇaṃ nety āha muhyantīti |",
    "GR14ss3_paru:3293": " yatra brahmaṇi vedakhye sūrayaḥ śeṣādayo'pi |",
    "GR14ss3_paru:3294": " anena ca śayana-līlā-vyañjita-niśvasitamaya-vedo",
    "GR14ss3_paru:3295": " brahmādi-vividhānana-locanaś ca yaḥ padmanābhas tad-ādi-mūrtikaḥ śrī-",
    "GR14ss3_paru:3296": " bhagavān evābhihitaḥ |",
    "GR14ss3_paru:3297": " vivṛtaṃ caitat |",
    "GR14ss3_paru:3298": " pracoditā yena purā sarasvatīty",
    "GR14ss3_paru:3300": " 2.4.22] ādinā |",
    "GR14ss3_paru:3301": " atha tat tu samanvayād ity asyāntaraṃ, yathā śāstra-yonitve hetuś ca dṛśyate ity āha tat tv iti |",
    "GR14ss3_paru:3302": " samanvayo'tra samyak sarvatomukho'nvayo vyutpattir",
    "GR14ss3_paru:3303": " vedārtha-parijñātaṃ yasmāt tu śāstra-nidānatvaṃ niścīyata iti jīve samyak",
    "GR14ss3_paru:3304": " jñānam eva nāsti pradhānaṃ tv acenam eveti bhāvaḥ |",
    "GR14ss3_paru:3305": " sa vetti viśvaṃ na hi tasya vetteti śruteḥ |",
    "GR14ss3_paru:3306": " yad etad asya tadīya-samyag-jñānaṃ vyatirekamukhena bodhayituṃ jīvānāṃ sarveṣām api tadīya-samyag-jñānābhāvam āha muhyantīti |",
    "GR14ss3_paru:3307": " sūrayaḥ śeṣādayo'pi yad yatra śabda-brahmaṇi muhyanti |",
    "GR14ss3_paru:3308": " tad etad vivṛtaṃ svayaṃ bhagavatā -",
    "GR14ss3_paru:3309": " kiṃ vidhatte kim ācaṣṭe kim anūdya vikalpayet |",
    "GR14ss3_paru:3310": " ity asyā hṛdayaṃ loke nānyā mad veda kaścana || iti (BhP 11.21.42) |",
    "GR14ss3_paru:3311": " anena ca sākṣād-bhagavān evābhihitaḥ |",
    "GR14ss3_paru:3312": " athekṣater nāśabdam ity asyārthāntaram abhiijña ity atraiva vyañjitam asti",
    "GR14ss3_paru:3313": " atra sūtrārthaḥ - nanv aśabdam asparśam arūpam avyayam ity ādi śruteḥ |",
    "GR14ss3_paru:3314": " kathaṃ tasya śabda-yonitvaṃ, tatra hi prakṛta-brahma śabda-hīnaṃ na bhavati |",
    "GR14ss3_paru:3315": " kutaḥ |",
    "GR14ss3_paru:3316": " .īkṣateḥ |",
    "GR14ss3_paru:3317": " tad aikṣata bahu syāṃ prajyāyeyety atra bahu syām iti",
    "GR14ss3_paru:3318": " śabdātmakekṣa-dhātoḥ śravaṇāt |",
    "GR14ss3_paru:3319": " tad etad āha, abhijñaḥ |",
    "GR14ss3_paru:3320": " bahu syām ity",
    "GR14ss3_paru:3321": " ādi-",
    "GR14ss3_paru:3322": " śabdātmaka-vicāra-vidagdhaḥ |",
    "GR14ss3_paru:3323": " sa ca śabdādi-śakti-samudāyas tasya na prākṛtaḥ prakṛti-kṣobhāt pūrvatrāpi sad-bhāvāt |",
    "GR14ss3_paru:3324": " tataḥ svarūpa-bhūta evety āha svarāḍ iti |",
    "GR14ss3_paru:3325": " atra pūrvavat tādṛśaṃ sadharmakatvaṃ mūrtimattvam api siddham |",
    "GR14ss3_paru:3326": " yathāhuḥ sūtrakārāḥ antas tad-dharmopadeśād iti (Vs 1.1.10) |",
    "GR14ss3_paru:3327": " ato'śabdatvādikaṃ",
    "GR14ss3_paru:3328": " prākṛta-śabda-hīnatvādim eveti jñeyam |",
    "GR14ss3_paru:3329": " atrottara-mīmāṃsādhyāya-",
    "GR14ss3_paru:3330": " catuṣṭayasyāpy artho darśitaḥ |",
    "GR14ss3_paru:3331": " tatrānvayād itarataś ceti samanvayādhyāyasya satyaṃ param iti phalādhyāyayeti |",
    "GR14ss3_paru:3332": " tathā gāyatry-artho'pi spaṣṭaḥ |",
    "GR14ss3_paru:3333": " tatra janmādyasya yata iti praṇavārthaḥ sṛṣṭy-ādi-śaktimattva-vācitvāt |",
    "GR14ss3_paru:3334": " tad evam evāgni-purāṇe gāyatrī-vyākhyāne proktam taj-jyotir bhagavān viṣṇur jagaj-",
    "GR14ss3_paru:3335": " janmādi-kāraṇam iti |",
    "GR14ss3_paru:3336": " yatra tri-sargo mṛṣeti vyāhṛti-trayārthaḥ |",
    "GR14ss3_paru:3337": " ubhayatrāpi lokatrayasya tad-ananyatvena vivakṣitatvāt |",
    "GR14ss3_paru:3338": " svarāḍ iti savitṛ-prakāśaka-",
    "GR14ss3_paru:3339": " parama-tejo-vāci |",
    "GR14ss3_paru:3340": " tene brahma hṛdeti buddhi-pravṛtti-preraṇā prārthanā sūcitā |",
    "GR14ss3_paru:3341": " tad eva kṛpayā svadhyānāyāsmākaṃ buddhi-vṛttīḥ prerayatād iti bhāvaḥ |",
    "GR14ss3_paru:3342": " evam evoktaṃ gāyatryā ca samārambha iti |",
    "GR14ss3_paru:3343": " tac ca tejas tatra antas tad-dharmopadeśād ity ādinā sampratipannaṃ yan-mūrtaṃ tad-ādy-ananta-",
    "GR14ss3_paru:3344": " mūrtimad eva dhyeyam iti |",
    "GR14ss3_paru:3345": " tatra cāgni-purāṇa-krama-vacanāni",
    "GR14ss3_paru:3346": " evaṃ sandhyā-vidhiṃ kṛtvā gāyatrīṃ ca japet smaret |",
    "GR14ss3_paru:3347": " gāyatry-ukthāni śāstrāṇi bhargaṃ prāṇāṃs tathaiva ca ||",
    "GR14ss3_paru:3348": " tataḥ smṛteyaṃ gāyatrī sāvitrī yata eva ca |",
    "GR14ss3_paru:3349": " prakāśinī sā savitur vāg-rūpatvāt sarasvatī ||",
    "GR14ss3_paru:3350": " taj-jyotiḥ paramaṃ brahma bhargas tejo yataḥ smṛtaḥ |",
    "GR14ss3_paru:3351": " bhargaḥ syāt bhrājata iti bahulaṃ chandasīritam ||",
    "GR14ss3_paru:3352": " vareṇyaṃ sarva-tejobhyaḥ śreṣṭhaṃ vai paramaṃ param |",
    "GR14ss3_paru:3353": " sargāpavarga-kāmair vā varaṇīyaṃ sadaiva hi ||",
    "GR14ss3_paru:3354": " vṛṇoter varaṇārthatvāt jāgrat-svapnādi-varjitam |",
    "GR14ss3_paru:3355": " nityaṃ śuddhaṃ buddham ekaṃ nityaṃ bhargam adhīśvaram ||",
    "GR14ss3_paru:3356": " ahaṃ brahma paraṃ jyotir dhyāyema hi vimuktaye |",
    "GR14ss3_paru:3357": " taj-jyotir bhagavān viṣṇur jagaj-janmādi-kāraṇam ||",
    "GR14ss3_paru:3358": " śivaṃ kecit paṭhanti sma śakti-rūpaṃ paṭhanti ca |",
    "GR14ss3_paru:3359": " kecit sūryaṃ kecid agniṃ daivatāny agni-hotriṇaḥ ||",
    "GR14ss3_paru:3360": " agny-ādi-rūpo viṣṇur hi vedādau brahma gīyate |",
    "GR14ss3_paru:3361": " tat padaṃ paramaṃ viṣṇor devasya svaituḥ smṛtam ||",
    "GR14ss3_paru:3362": " dadhāter vā dhīmahīti manasā dhārayemahi |",
    "GR14ss3_paru:3363": " no'smākaṃ yac ca bhargas tat sarveṣāṃ prāṇināṃ dhiyaḥ ||",
    "GR14ss3_paru:3364": " codayāt prerayād buddhiṃ bhoktṝṇāṃ sarva-karmasu |",
    "GR14ss3_paru:3365": " dṛṣṭādṛṣṭa-vipākeṣu viṣṇuḥ sūryāgni-rūpa-bhāk ||",
    "GR14ss3_paru:3366": " īśvara-prerito gacchet svargaṃ vā śvabhram eva vā |",
    "GR14ss3_paru:3367": " īśāvāsyam idaṃ sarvaṃ mahad-ādi-jagad dhariḥ ||",
    "GR14ss3_paru:3368": " svargādyaiḥ krīḍate devī yo haṃsaḥ puruṣaḥ prabhuḥ |",
    "GR14ss3_paru:3369": " dhyānena puruṣo'yaṃ ca draṣṭavyaḥ sūrya-maṇḍale ||",
    "GR14ss3_paru:3370": " satyaṃ sadā-śivaṃ brahma viṣṇor yat paramaṃ padam |",
    "GR14ss3_paru:3371": " devasya svaitur devo vareṇyaṃ hi turīyakam ||",
    "GR14ss3_paru:3372": " yo'sāv āditya-puruṣaḥ so'sāv aham anuttamam |",
    "GR14ss3_paru:3373": " janānāṃ śubha-karmādīn pravartayati yaḥ sadā || ity ādi |",
    "GR14ss3_paru:3374": " yatrādhikṛtya gāyatrīṃ varṇyate dharma-vistaraḥ |",
    "GR14ss3_paru:3375": " vṛtrāsura-vadhotsiktaṃ tad-bhāgavatam ucyate || ity ādīni ca |",
    "GR14ss3_paru:3376": " tasmād bhaga brahma parā viṣṇur bhagavatac-chabdābhinna-varṇatayā tatra tatra nirdiṣṭā api bhagavat-pratipādakā eva jñeyāḥ |",
    "GR14ss3_paru:3377": " madhye madhye tv",
    "GR14ss3_paru:3378": " ahaṃgrahopāsanā-nirdeśas tat-sāmya iva labdhe hi tad-upāsanā-yogyatā",
    "GR14ss3_paru:3379": " bhavatīti |",
    "GR14ss3_paru:3380": " tathā daśa-lakṣaṇartho'py atraiva dṛśyaḥ |",
    "GR14ss3_paru:3381": " tatra",
    "GR14ss3_paru:3382": " sarga-visarga-",
    "GR14ss3_paru:3383": " sthāna-nirodhā jandmādy asya yataḥ ity atra |",
    "GR14ss3_paru:3384": " manvantareśānukathane ca sthānāntargate poṣaṇaṃ tena ity ādau |",
    "GR14ss3_paru:3385": " ūtir muhyantīty ādau |",
    "GR14ss3_paru:3386": " muktir jīvānām api tat-sānnidhye sati kuhaka-nirasana-vyañjake dhāmnety ādau |",
    "GR14ss3_paru:3387": " āśrayaḥ satyaṃ param ity ādau[*ENDNOTE 9] |",
    "GR14ss3_paru:3388": " sa ca svayaṃ-bhagavattvena nirṇīyatvāt śrī-kṛṣṇa eveti pūrvokta-prakāra",
    "GR14ss3_paru:3389": " eva vyakta iti |",
    "GR14ss3_paru:3390": " tad evam asminn upakrama-vākye sarveṣu pada-vākya-tātparyeṣu",
    "GR14ss3_paru:3391": " tasya dhyeyasya saviśeṣatvaṃ mūrtitvaṃ bhagavad-ākāraṃ ca vyaktam |",
    "GR14ss3_paru:3392": " tac ca yuktam |",
    "GR14ss3_paru:3393": " svarūpa-vākyāntara-vyaktatvāt |",
    "GR14ss3_paru:3394": " yo'syotprekṣaka ādi-madhya-nidhane yo'vyakta-jīveśvaro",
    "GR14ss3_paru:3395": " yaḥ sṛṣṭyedam anupraviśya ṛṣiṇā cakra-puraḥ śāsti tāḥ |",
    "GR14ss3_paru:3396": " yaṃ sampadya jahāty ajām anuśayī suptaḥ kulāyaṃ yathā taṃ kaivalya-nirasta-yonim abhayaṃ dhyāyed ajasraṃ harim || iti |[BhP",
    "GR14ss3_paru:3397": " ato dharmaḥ projjhitety ādāv anantara-vākye'pi kiṃ vā parair ity ādinā tatraiva tātparyaṃ darśitam |",
    "GR14ss3_paru:3398": " tathopasaṃhāra-vākyādhīnārthatvād upakramasya nātikamaṇīyam eva |",
    "GR14ss3_paru:3399": " kasmai yena vibhāsito'yam ity ādi-darśitam tasya tādṛśa-viśeṣavattvādikam",
    "GR14ss3_paru:3400": " yathaiva ātma-gṛhītir itaravad uttarād ity atra (Vs 3.3.16) śaṅkara-",
    "GR14ss3_paru:3401": " śārīrakasyāparasyāṃ yojanāyām upakramoktasya sac-chabda-",
    "GR14ss3_paru:3402": " vācyasyātmatvam upasaṃhārasthād ātma-śabdāl labhyate tadvad ihāpi",
    "GR14ss3_paru:3403": " catuḥślokī-vaktur bhagavattvaṃ darśitaṃ ca śrī-vyāsa-samādhāv api tasyaiva dhyeyatvam |",
    "GR14ss3_paru:3404": " tad eva ca sva-sukha-nibhṛtetyādi śrī-śuka-hṛdayānugatam",
    "GR14ss3_paru:3405": " iti || 1.1 || śrī-vyāsaḥ ||105||",
    "GR14ss3_paru:3406": " athopasaṃhāra[*ENDNOTE 10]-vākyasyāpy ayam arthaḥ |",
    "GR14ss3_paru:3407": " kasmai",
    "GR14ss3_paru:3408": " garbhodaka-śāyi-puruṣa-nābhi-kamalasthāya brahmaṇe tatraiva yena mahā-",
    "GR14ss3_paru:3409": " vaikuṇṭhaṃ darśayatā dvitīya-skandha-varṇita-tādṛśa-śrī-mūrty-ādinā",
    "GR14ss3_paru:3410": " bhagavatā vibhāsitaḥ prakāśitaḥ na tu tadāpi racitaḥ ayaṃ śrī-bhāgavata-",
    "GR14ss3_paru:3411": " rūpaḥ purā pūrva-parārdhādau tad-rūpeṇa brahma-rūpeṇa tad-rūpiṇā śrī-",
    "GR14ss3_paru:3412": " nārada-rūpiṇā yogīndrāya śrī-śukāya tad-ātmanā śrī-kṛṣṇa-dvaipāyana-",
    "GR14ss3_paru:3413": " rūpeṇa |",
    "GR14ss3_paru:3414": " tad-ātmanety asyottareṇānvayaḥ |",
    "GR14ss3_paru:3415": " tatra tad-ātmanā śrī-śuka-",
    "GR14ss3_paru:3416": " rūpeṇeti jñeyam |",
    "GR14ss3_paru:3417": " tad-rūpeṇety ādibhis tribhiḥ padair na kevalaṃ catuḥśloky eva tena prakāśitā kiṃ tarhi tatra tatrāviṣṭenākhaṇḍam eva purāṇam iti dyotitam |",
    "GR14ss3_paru:3418": " atra mad-rūpeṇa ca yuṣmabhyam iti saṅkocenānukto'pi śrī-sūta-vākya-śeṣo",
    "GR14ss3_paru:3419": " gamyaḥ |",
    "GR14ss3_paru:3420": " evaṃ sarvasyāpi śrī-bhāgavata-guror mahimā darśitaḥ |",
    "GR14ss3_paru:3421": " saṅkarṣaṇa-",
    "GR14ss3_paru:3422": " sampradāya-pravṛttis tu kṛṣṇa-dvaipāyana-kartṛka-prakāśanāntargataiveti",
    "GR14ss3_paru:3423": " pṛthaṅ nocyate |",
    "GR14ss3_paru:3424": " tat-paraṃ satyaṃ śrī-bhagavad-ākhyaṃ tattvaṃ dhīmahi |",
    "GR14ss3_paru:3425": " yat tat param anuttamam iti sahasra-nāma-stotrāt para-śabdena ca śrī-bhagavān evocyate |",
    "GR14ss3_paru:3426": " ādyo'vatāraḥ puruṣaḥ parasyeti dvitīyāt |",
    "GR14ss3_paru:3427": " brahmādīnāṃ buddhi-vṛddhi-",
    "GR14ss3_paru:3428": " prerakatvenābhidhānād gāyatryā apy artho'yaṃ grantha iti darśayati |",
    "GR14ss3_paru:3429": " tad uktaṃ - gāyatrī-bhāṣya-rūpo'sau bhāratārtha-vinirṇayaḥ || iti ||",
    "GR14ss3_paru:3430": " ||12.13|| śrī-sūtaḥ || 106||",
    "GR14ss3_paru:3431": " athābhyāsena -",
    "GR14ss3_paru:3432": " kali-mala-saṃhati-kālano'khileśo",
    "GR14ss3_paru:3433": " harir itaratra na gīyate hy abhīkṣṇam |",
    "GR14ss3_paru:3434": " iha tu punar bhagavān aśeṣa-mūrtiḥ",
    "GR14ss3_paru:3435": " parivṛto'nupadaṃ kathā-prasaṅgaiḥ || [BhP 12.12.66]",
    "GR14ss3_paru:3436": " kālenonāśanaḥ |",
    "GR14ss3_paru:3437": " itaratra karma-brahmādi-pratipādaka-śāstrāntare |",
    "GR14ss3_paru:3438": " akhileśo",
    "GR14ss3_paru:3439": " virāḍ-antaryāmī nārāyaṇo'pi tat-pālako viṣṇur vāpi na gīyate kvacid gīyate",
    "GR14ss3_paru:3440": " vā tatra tv abhīkṣṇaṃ naiva gīyate tu-śabdo'vadhāraṇe sākṣāt śrī-bhagavān",
    "GR14ss3_paru:3441": " punar iha śrī-bhāgavate evābhīkṣṇaṃ gīyate |",
    "GR14ss3_paru:3442": " nārāyaṇādayo vā ye'tra",
    "GR14ss3_paru:3443": " varṇitās te'py aśeṣā eva mūrtayo'vatārā yasya saḥ |",
    "GR14ss3_paru:3444": " tathābhūta eva gīyate na tv itaratraiva tad-avivekenety arthaḥ |",
    "GR14ss3_paru:3445": " ataeva tat tat kathā-prasaṅgair",
    "GR14ss3_paru:3446": " anupadaṃ padaṃ padam api lakṣyīkṛtya bhagavān eva pari sarvato-bhāvena paṭhito vyaktam evokta iti |",
    "GR14ss3_paru:3447": " anenāpūrvatāpi vyākhyātā anyatrānadhigatatvāt || 12.12 || śrī-sūtaḥ ||107||",
    "GR14ss3_paru:3448": " atha phalenāpi -",
    "GR14ss3_paru:3449": " pibanti ye bhagavata ātmanaḥ satāṃ kathāmṛtaṃ śravaṇa-puṭeṣu sambhṛtam |",
    "GR14ss3_paru:3450": " punanti te viṣaya-vidūṣitāśayaṃ",
    "GR14ss3_paru:3451": " vrajanti tac-caraṇa-saroruhāntikam || [BhP 2.2.37]",
    "GR14ss3_paru:3452": " satām ātmanaḥ prāṇeśvarasya yad vā vyadhikaraṇe ṣaṣṭhī satām ātmanaḥ svasya yo bhagavāṃs tasyety arthaḥ |",
    "GR14ss3_paru:3453": " teṣāṃ bhagavati svāmitvena mamatāspadatvāt atra kathāmṛtaṃ prakramyamāṇaṃ śrī-bhāgavatākhyam",
    "GR14ss3_paru:3454": " eva mukhyam |",
    "GR14ss3_paru:3455": " yasyāṃ vai śrūyamāṇāyām ity [BhP 1.7.7] ādikaṃ ca tathaivoktam iti ||2.2|| śrī-śukaḥ ||108||",
    "GR14ss3_paru:3456": " athārthavādena -",
    "GR14ss3_paru:3457": " yaṃ brahma varuṇendra-rudra-marutaḥ stunvanti divyaiḥ stavair",
    "GR14ss3_paru:3458": " vedaiḥ sāṅga-pada-kramopaniṣadair gāyanti yaṃ sāmāgāḥ |",
    "GR14ss3_paru:3459": " dhyānāvasthita-tad-gatena manasā paśyanti yaṃ yogino yasyāntaṃ na viduḥ surāsura-gaṇā devāya tasmai namaḥ || [BhP 12.13.1]",
    "GR14ss3_paru:3460": " stavair vedaiś ca stunvanti stuvanti |",
    "GR14ss3_paru:3461": " dhyānenāvasthitaṃ niścalaṃ tad-gataṃ",
    "GR14ss3_paru:3462": " yan-manas tena || 12.13 || śrī-sūtaḥ || 109 ||",
    "GR14ss3_paru:3463": " athopapattyā -",
    "GR14ss3_paru:3464": " bhagavān sarva-bhūteṣu",
    "GR14ss3_paru:3465": " lakṣitaḥ svātmanā hariḥ |",
    "GR14ss3_paru:3466": " dṛśyair buddhy-ādibhir",
    "GR14ss3_paru:3467": " draṣṭā lakṣaṇair anumāpakaiḥ || [BhP 2.2.35]",
    "GR14ss3_paru:3468": " prathama-draṣṭā jīvo lakṣitaḥ |",
    "GR14ss3_paru:3469": " kair dṛśyair buddhy-ādibhiḥ |",
    "GR14ss3_paru:3470": " tad eva dvedhā darśayati dṛśyānāṃ jaḍānāṃ buddhy-ādīnāṃ darśanaṃ sva-prakāśaṃ",
    "GR14ss3_paru:3471": " draṣṭāraṃ vinā na ghaṭata jñānopapatti-dvārā lakṣaṇaiḥ sva-prakāśa-",
    "GR14ss3_paru:3472": " draṣṭṛa-lakṣakaiḥ tathā buddhy-ādīni kartṛ prayojyāni karaṇatvād",
    "GR14ss3_paru:3473": " vāsyādivad iti vyāpti-dvārānumāpakair iti |",
    "GR14ss3_paru:3474": " atha bhagavān api lakṣitaḥ |",
    "GR14ss3_paru:3475": " kena sarva-bhūteṣu sarveṣu teṣu draṣṭṛṣu",
    "GR14ss3_paru:3476": " praviṣṭena svātmanā svāṃśa-rūpeṇāntaryāmiṇā |",
    "GR14ss3_paru:3477": " ādau sarvair draṣṭṛbhir antaryāmī lakṣitaḥ tatas tena bhagavān api lakṣita ity arthaḥ |",
    "GR14ss3_paru:3478": " sa ca sa ca pūrvavat dvidhaiva lakṣyate |",
    "GR14ss3_paru:3479": " tathā hi kartṛtva-bhoktṛtvayor asvātatnrya-",
    "GR14ss3_paru:3480": " darśanāt karmaṇo jaḍatvāt karmaṇo jaḍatvāt sarveṣām api jīvānāṃ tatra tatra pravṛttir antaḥ-prayojaka-viśeṣaṃ vinā na ghaṭata ity anupapatti-",
    "GR14ss3_paru:3481": " dvārāntaryāmī lakṣyate |",
    "GR14ss3_paru:3482": " eṣa hy anenātmanā cakṣuṣā darśayati śrotreṇa śrāvayati manasā mānayati buddhyā bodhayati tasmād etā bāhuḥ |",
    "GR14ss3_paru:3483": " mṛtir amṛtir iti bhāllaveya-śrutiś ca |",
    "GR14ss3_paru:3484": " ataeva gītopaniṣatsu -",
    "GR14ss3_paru:3485": " athavā bahunaitena kiṃ jñātena tavārjuna |",
    "GR14ss3_paru:3486": " viṣṭabhyāham idaṃ kṛtsnam ekāṃśena sthito jagat || iti |",
    "GR14ss3_paru:3487": " viṣṇu-purāṇe ca - sva-śakti-leśāvṛta-bhūta-sarga iti |",
    "GR14ss3_paru:3488": " tathā jīvāḥ prayojaka-",
    "GR14ss3_paru:3489": " kartṛ-preritavyāpārāḥ |",
    "GR14ss3_paru:3490": " asvātantryāt |",
    "GR14ss3_paru:3491": " takṣādi-karma-kara-janavad ity evam antaryāmiṇi tattve vyāpti-dvārā siddheḥ |",
    "GR14ss3_paru:3492": " punas tenaiva bhagavān api sādhyate |",
    "GR14ss3_paru:3493": " tuccha-vaibhava-jīvāntaryāmi-svarūpam īśvara-tattvaṃ",
    "GR14ss3_paru:3494": " nijāṃśitvāśrayaṃ tathaiva paryāpteḥ |",
    "GR14ss3_paru:3495": " rāja-prabhutvāśrita-takṣakādi-karma-",
    "GR14ss3_paru:3496": " kara prayojaka-prabhutvādivad iti |",
    "GR14ss3_paru:3497": " athavātra yathendriyaiḥ pṛthag-dvārair artho bahu-guṇāśrayaḥ |",
    "GR14ss3_paru:3498": " eko nāneyate tadvad bhagavān śāstra-vartmabhiḥ || [BhP 3.32.33] ity evodāharaṇīyam |",
    "GR14ss3_paru:3499": " anenaiva gati-sāmānyaṃ ca sidhyatīti || 2.2 || śrī-",
    "GR14ss3_paru:3500": " śukaḥ || 110 ||",
    "GR14ss3_paru:3501": " pratyavasthāpitaṃ vadantīty ādipadyam |",
    "GR14ss3_paru:3502": " iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
    "GR14ss3_paru:3503": " bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
    "GR14ss3_paru:3504": " bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
    "GR14ss3_paru:3505": " paramātma-sandarbho nāma tṛtīyaḥ sandarbhaḥ ||",
    "GR14ss3_paru:3506": " śrī-bhāgavata-sandarbhe sarva-sandarbha-garbha-ge |",
    "GR14ss3_paru:3507": " paramātmābhidheyo'sau sandarbho'bhūt tṛtīyakaḥ ||",
    "GR14ss3_paru:3508": " samāpto'yaṃ tṛtīyaḥ sandarbhaḥ ||",
    "GR14ss3_paru:3509": " [*ENDNOTE 1] The Yadavpur edition makes reference to Sridhar's",
    "GR14ss3_paru:3510": " commentary to 3.29.13.",
    "GR14ss3_paru:3511": " [*ENDNOTE 2] In Laghu-bhāgavatāmṛta 1.2.9, this is given as ā̆Sātvata-",
    "GR14ss3_paru:3512": " tantra.",
    "GR14ss3_paru:3513": " [*ENDNOTE 3] Not found in my edition.",
    "GR14ss3_paru:3514": " [*ENDNOTE 4] This verse is first quoted in Śrīdhara's commentary to BhP",
    "GR14ss3_paru:3515": " 11.15.16 and later at CC 1.2.53.",
    "GR14ss3_paru:3516": " [*ENDNOTE 5] Quoted above in section 22.",
    "GR14ss3_paru:3517": " [*ENDNOTE 6] Above, section 19.",
    "GR14ss3_paru:3518": " [*ENDNOTE 7] Not found in Gita Press edition.",
    "GR14ss3_paru:3519": " [*ENDNOTE 8] ambuvad agrahaṇāt tu na tathātvam is the full sūtra.",
    "GR14ss3_paru:3520": " [*ENDNOTE 9] See Tattva-sandarbha 55-56. BhP 2.10.1-7.",
    "GR14ss3_paru:3521": " [*ENDNOTE 10] The verse is given above at the beginning of 106. kasmai",
    "GR14ss3_paru:3522": " yena, etc."
}