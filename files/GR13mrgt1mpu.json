{
    "GR13mrgt1mpu:0": " parameśaṃ namaskṛtya bharadvājamṛṣiṃ tataḥ /",
    "GR13mrgt1mpu:1": " harādindrakramāyātaṃ jñānaṃ śṛṇuta suvratāḥ // MrgT_1,1.1 //",
    "GR13mrgt1mpu:2": " nārāyaṇāśrame puṇye bharadvājādayo dvijāḥ /",
    "GR13mrgt1mpu:3": " tepuḥ śivaṃ pratiṣṭhāpya tadekāhitamānasāḥ // MrgT_1,1.2 //",
    "GR13mrgt1mpu:4": " atha tānbhāvitānmatvā kadācittridaśādhipaḥ /",
    "GR13mrgt1mpu:5": " tadāśramapadaṃ bheje svayaṃ tāpasaveṣabhṛt // MrgT_1,1.3 //",
    "GR13mrgt1mpu:6": " sa taiḥ saṃpūjitaḥ pṛṣṭvā tāṃśca sarvānanāmayam /",
    "GR13mrgt1mpu:7": " provāca codanādharmaḥ kimarthaṃ nānuvartyate // MrgT_1,1.4 //",
    "GR13mrgt1mpu:8": " ta ūcurnanvayaṃ dharmaś codanāvihito mune /",
    "GR13mrgt1mpu:9": " devatārādhanopāyas tapasābhīṣṭasiddhaye // MrgT_1,1.5 //",
    "GR13mrgt1mpu:10": " vede 'sti saṃhitā raudrī vācyā rudraśca devatā /",
    "GR13mrgt1mpu:11": " sānnidhyakaraṇe 'pyasmin vihitaḥ kālpiko vidhiḥ // MrgT_1,1.6 //",
    "GR13mrgt1mpu:12": " ityukte 'pi paraṃ bhāvaṃ jijñāsuḥ prahasanprabhuḥ /",
    "GR13mrgt1mpu:13": " tānāha mithyā jñānaṃ vaḥ śabdamātraṃ hi devatā // MrgT_1,1.7 //",
    "GR13mrgt1mpu:14": " śabdetaratve yugapad- bhinnadeśeṣu yaṣṭṛṣu /",
    "GR13mrgt1mpu:15": " na sā prayāti sāṃnidhyaṃ mūrtatvadasmadādivat // MrgT_1,1.8 //",
    "GR13mrgt1mpu:16": " na ca tatsādhakaṃ kiṃcit pramāṇaṃ bhātyabādhitam /",
    "GR13mrgt1mpu:17": " vākyaṃ tadanyathāsiddhaṃ lokavādāḥ kva sādhavaḥ // MrgT_1,1.9 //",
    "GR13mrgt1mpu:18": " ityanīśavacovāri- velānunno 'bdhineva saḥ /",
    "GR13mrgt1mpu:19": " śakreṇa na cacālaiṣāṃ dhīśailaḥ sāragauravāt // MrgT_1,1.10 //",
    "GR13mrgt1mpu:20": " na jātu devatāmūrtir asmadādiśarīravat /",
    "GR13mrgt1mpu:21": " viśiṣṭaiśvaryasampannā sāto naitannidarśanam // MrgT_1,1.11 //",
    "GR13mrgt1mpu:22": " athāstvevaṃ ghaṭe nyāyaḥ śabdatvādindraśabdavat /",
    "GR13mrgt1mpu:23": " nādatte ghaṭaśabdo 'mbhaś candraśabdo na rājate // MrgT_1,1.12 //",
    "GR13mrgt1mpu:24": " athānyaviṣayaṃ vākyam astu śakrādivācakam /",
    "GR13mrgt1mpu:25": " karmarūpādiśabdānāṃ sārthakatvaṃ katham bhavet // MrgT_1,1.13 //",
    "GR13mrgt1mpu:26": " pravādo 'pyakhilo mithyā samūlatvānna yuktimat /",
    "GR13mrgt1mpu:27": " na cedamūlaṃ bhūtānāṃ hatāḥ sarvāḥ pravṛttayaḥ // MrgT_1,1.14 //",
    "GR13mrgt1mpu:28": " upamanyurharaṃ dṛṣṭvā vimanyurabhavanmuniḥ /",
    "GR13mrgt1mpu:29": " kathaṃ tasya vaco mithyā yasya vaśyaḥ payonidhiḥ // MrgT_1,1.15 //",
    "GR13mrgt1mpu:30": " kroḍīkṛto 'hipāśena viṣajvālāvalīmucā /",
    "GR13mrgt1mpu:31": " huṅkṛtya mocitaḥ patyā dṛṣṭaḥ śveto dhanairjanaiḥ // MrgT_1,1.16 //",
    "GR13mrgt1mpu:32": " iti vādānuṣaṅgeṇa haraśaṃsāpraharṣitān /",
    "GR13mrgt1mpu:33": " sāśrugadgadavācastān vīkṣya prīto 'bhavaddhariḥ // MrgT_1,1.17 //",
    "GR13mrgt1mpu:34": " svaṃ rūpaṃ darśayāmāsa vajrī devaḥ śatakratuḥ /",
    "GR13mrgt1mpu:35": " taruṇādityasaṃkāśaṃ stūyamānaṃ marudgaṇaiḥ // MrgT_1,1.18 //",
    "GR13mrgt1mpu:36": " te tamṛgbhiryajurbhiśca sāmabhiścāstuvannatāḥ /",
    "GR13mrgt1mpu:37": " so 'bravīducyatāṃ kāmo jagatsu pravaro 'pi yaḥ // MrgT_1,1.19 //",
    "GR13mrgt1mpu:38": " te vavrire śivajñānaṃ śrūyatāmiti so 'bravīt /",
    "GR13mrgt1mpu:39": " kiṃtveko 'stu mama praṣṭā nikhilaśrotṛsammataḥ // MrgT_1,1.20 //",
    "GR13mrgt1mpu:40": " atha teṣāṃ bharadvājo bhagavānagraṇīrabhūt /",
    "GR13mrgt1mpu:41": " vāgmī pragalbhaḥ papraccha nyāyataḥ surapūjitam // MrgT_1,1.21 //",
    "GR13mrgt1mpu:42": " kathaṃ maheśvarādetad āgataṃ jñānamuttamam /",
    "GR13mrgt1mpu:43": " kiṃ ca cetasi saṃsthāpya nirmame bhagavānidam // MrgT_1,1.22 //",
    "GR13mrgt1mpu:44": " sṛṣṭikāle maheśānaḥ puruṣārthaprasiddhaye /",
    "GR13mrgt1mpu:45": " vidhatte vimalaṃ jñānaṃ pañcasroto 'bhilakṣitam // MrgT_1,1.23 //",
    "GR13mrgt1mpu:46": " tadvartivācakavrāta- vācyānaṣṭau maheśvarān /",
    "GR13mrgt1mpu:47": " saptakoṭiprasaṃkhyātān mantrāṃśca parame 'dhvani // MrgT_1,1.24 //",
    "GR13mrgt1mpu:48": " aṣṭādaśādhikaṃ cānyac chrutaṃ māyādhikāriṇām /",
    "GR13mrgt1mpu:49": " mantreśvarāṇāmūrdhvādhva- sthiteśopamatejasām // MrgT_1,1.25 //",
    "GR13mrgt1mpu:50": " teṣu vyaktaḥ sa bhagavān idaṃ yogyeṣu siddhaye /",
    "GR13mrgt1mpu:51": " prakāśayatyato 'nyeṣu yo 'rthaḥ samupapadyate // MrgT_1,1.26 //",
    "GR13mrgt1mpu:52": " śivodgīrṇamidaṃ jñānaṃ mantramantreśvareśvaraiḥ /",
    "GR13mrgt1mpu:53": " kāmadatvātkāmiketi pragītaṃ bahuvistaram // MrgT_1,1.27 //",
    "GR13mrgt1mpu:54": " tebhyo 'vagatya dṛgjyotir jvālālīḍhasmaradrumaḥ /",
    "GR13mrgt1mpu:55": " dadāvumāpatirmahyaṃ sahasrairbhavasaṃmitaiḥ // MrgT_1,1.28 //",
    "GR13mrgt1mpu:56": " tatrāpi vistaraṃ hitvā sūtraiḥ sārārthavācakaiḥ /",
    "GR13mrgt1mpu:57": " vakṣye nirākulaṃ jñānaṃ taduktaireva bhūyasā // MrgT_1,1.29 //",
    "GR13mrgt1mpu:58": " athānādimalāpetaḥ sarvakṛtsarvavicchivaḥ /",
    "GR13mrgt1mpu:59": " pūrvavyatyāsitasyāṇoḥ pāśajālamapohati // MrgT_1,2.1 //",
    "GR13mrgt1mpu:60": " tripadārthaṃ catuṣpādaṃ mahātantraṃ jagatpatiḥ /",
    "GR13mrgt1mpu:61": " sūtreṇaikena saṃhṛtya prāha vistaraśaḥ punaḥ // MrgT_1,2.2 //",
    "GR13mrgt1mpu:62": " jagajjanmasthitidhvaṃsa- tirobhāvavimuktayaḥ /",
    "GR13mrgt1mpu:63": " kṛtyaṃ sakārakaphalaṃ jñeyamasyaitadeva hi // MrgT_1,2.3 //",
    "GR13mrgt1mpu:64": " tena svabhāvasiddhena bhavitavyaṃ jagatkṛtā /",
    "GR13mrgt1mpu:65": " arvāksiddhe 'navasthā syān mokṣo nirhetuko 'pi vā // MrgT_1,2.4 //",
    "GR13mrgt1mpu:66": " caitanyaṃ dṛkkriyārūpaṃ tadastyātmani sarvadā /",
    "GR13mrgt1mpu:67": " sarvataśca yato muktau śrūyate sarvatomukham // MrgT_1,2.5 //",
    "GR13mrgt1mpu:68": " sadapyabhāsamānatvāt tanniruddhaṃ pratīyate /",
    "GR13mrgt1mpu:69": " vaśyo 'nāvṛtavīryasya so 'ta evāvimokṣaṇāt // MrgT_1,2.6 //",
    "GR13mrgt1mpu:70": " prāvṛtīśabale karma māyākāryaṃ caturvidham /",
    "GR13mrgt1mpu:71": " pāśajālaṃ samāsena dharmā nāmnaiva kīrtitāḥ // MrgT_1,2.7 //",
    "GR13mrgt1mpu:72": " iti vastutrayasyāsya prākpādakṛtasaṃsthiteḥ /",
    "GR13mrgt1mpu:73": " caryāyogakriyāpādair viniyogo 'bhidhāsyate // MrgT_1,2.8 //",
    "GR13mrgt1mpu:74": " viniyogaphalaṃ muktir bhuktirapyanuṣaṅgataḥ /",
    "GR13mrgt1mpu:75": " parāparavibhāgena bhidyete te tvanekadhā // MrgT_1,2.9 //",
    "GR13mrgt1mpu:76": " vedānasāṃkhyasadasat- pādārthikamatādiṣu /",
    "GR13mrgt1mpu:77": " sasādhanā muktirasti ko viśeṣaḥ śivāgame // MrgT_1,2.10 //",
    "GR13mrgt1mpu:78": " praṇetrasarvadarśitvān na sphuṭo vastusaṃgrahaḥ /",
    "GR13mrgt1mpu:79": " upāyāḥ saphalāstadvac chaive sarvamidaṃ param // MrgT_1,2.11 //",
    "GR13mrgt1mpu:80": " vedānteṣveka evātmā cidacidvyaktilakṣitaḥ /",
    "GR13mrgt1mpu:81": " pratijñāmātramevedaṃ niścayaḥ kiṃnibandhanaḥ // MrgT_1,2.12 //",
    "GR13mrgt1mpu:82": " atha pramāṇaṃ tatrātmā prameyatvaṃ prapadyate /",
    "GR13mrgt1mpu:83": " yatraitadubhayaṃ tatra catuṣṭayamapi sthitam // MrgT_1,2.13 //",
    "GR13mrgt1mpu:84": " advaitahānirevaṃ syān niṣpramāṇakatānyathā /",
    "GR13mrgt1mpu:85": " bhogasāmyāvimokṣau ca yau neṣṭāvātmavādibhiḥ // MrgT_1,2.14 //",
    "GR13mrgt1mpu:86": " sāṃkhyajñāne 'pi mithyātvaṃ kārye kāraṇabuddhitaḥ /",
    "GR13mrgt1mpu:87": " akartṛbhāvādbhoktuśca svātantryādapyacittvataḥ // MrgT_1,2.15 //",
    "GR13mrgt1mpu:88": " iha sapta padārthāḥ syur jīvājīvāstravāstrayaḥ /",
    "GR13mrgt1mpu:89": " saṃvaro nirjaraścaiva bandhamokṣāvubhāvapi // MrgT_1,2.16 //",
    "GR13mrgt1mpu:90": " syādvādalāñchitāścaite sarve 'naikāntikatvataḥ /",
    "GR13mrgt1mpu:91": " tadeva sattadevāsad iti kena pramīyate // MrgT_1,2.17 //",
    "GR13mrgt1mpu:92": " sadanyadasadanyacca tadevaṃ siddhasādhyatā /",
    "GR13mrgt1mpu:93": " asajjaghanyaṃ sacchreṣṭham ityapi bruvate budhāḥ // MrgT_1,2.18 //",
    "GR13mrgt1mpu:94": " naikatra tadapekṣātaḥ sthitamevobhayaṃ tataḥ /",
    "GR13mrgt1mpu:95": " atha cetsadasadbhāvaḥ sadāyuktataro mataḥ // MrgT_1,2.19 //",
    "GR13mrgt1mpu:96": " tatkarmasaṃkarabhayād avyāpitvaṃ ca te jaguḥ /",
    "GR13mrgt1mpu:97": " sāmānyetarasambandha- jñānābhāvādacetasaḥ // MrgT_1,2.20 //",
    "GR13mrgt1mpu:98": " yaḥ prāgavyāpakaḥ so 'nte kathamanyādṛśo bhavet /",
    "GR13mrgt1mpu:99": " sa vikāsādidharmā cet tato doṣaparamparā // MrgT_1,2.21 //",
    "GR13mrgt1mpu:100": " ṣaṭpadārthaparijñānān mithyājñānaṃ nivartate /",
    "GR13mrgt1mpu:101": " rāgadveṣau mamatvaṃ ca tadviśeṣaguṇāstataḥ // MrgT_1,2.22 //",
    "GR13mrgt1mpu:102": " kramaśo vinivartante dehasaṃyogajā yataḥ /",
    "GR13mrgt1mpu:103": " sā muktirjaḍatārūpā tato muktaḥ śavo na kim // MrgT_1,2.23 //",
    "GR13mrgt1mpu:104": " cidvyañjakasya karmādeḥ kṣaṇikatvānmuhurmuhuḥ /",
    "GR13mrgt1mpu:105": " vyajyate jāyamānaiva kṣaṇiketi matā paraiḥ // MrgT_1,2.24 //",
    "GR13mrgt1mpu:106": " tadasatkarmaṇo bhogād atītānubhavasmṛteḥ /",
    "GR13mrgt1mpu:107": " sthitirniranvaye nāśe na smṛternāpi karmaṇaḥ // MrgT_1,2.25 //",
    "GR13mrgt1mpu:108": " vināśalakṣaṇo 'paiti na muktāvapyupaplavaḥ /",
    "GR13mrgt1mpu:109": " na cāstyanubhavaḥ kaścid bhavāvasthā varaṃ tataḥ // MrgT_1,2.26 //",
    "GR13mrgt1mpu:110": " ityādyajñānamūḍhāṇāṃ matamāśrityadurdhiyaḥ /",
    "GR13mrgt1mpu:111": " apavargamabhīpsanti khadyotātpāvakārthinaḥ // MrgT_1,2.27 //",
    "GR13mrgt1mpu:112": " yatkaivalyaṃ puṃsprakṛtyor vivekād yo vā sarvaṃ brahma matvā virāmaḥ /",
    "GR13mrgt1mpu:113": " yā vā kāścinmuktayaḥ pāśajanyās tāstāḥ sarvā bhedamāyānti sṛṣṭau //",
    "GR13mrgt1mpu:114": " śaive siddho bhāti mūrdhnītareṣāṃ muktaḥ sṛṣṭau punarabhyeti nādhaḥ /",
    "GR13mrgt1mpu:115": " viśvānarthānsvena viṣṭabhya dhāmnā sarveśānānīśitaḥ sarvadāste //",
    "GR13mrgt1mpu:116": " athopalabhya dehādi vastu kāryatvadharmakam /",
    "GR13mrgt1mpu:117": " kartāramasya jānīmo viśiṣṭamanumānataḥ // MrgT_1,3.1 //",
    "GR13mrgt1mpu:118": " vaiśiṣṭyaṃ kāryavaiśiṣṭyād dṛṣṭaṃ lokasthitāvapi /",
    "GR13mrgt1mpu:119": " %% This last half-line appears as part of the commentary (Ked p.104, lines",
    "GR13mrgt1mpu:120": " %% but it probably belongs to the text and is quoted as part of it %% in Trilocana's Siddhāntārthasamuccaya (IFP MS T.206, p.62 and T.284,",
    "GR13mrgt1mpu:121": " yadyathā yādṛśaṃ yāvat kāryaṃ tatkāraṇaṃ tathā /",
    "GR13mrgt1mpu:122": " nityaṃ kālānavacchedād dvaitatyānna pradeśagam // MrgT_1,3.2 //",
    "GR13mrgt1mpu:123": " kramākramasamutpatteḥ kramādyutpattiśaktimat /",
    "GR13mrgt1mpu:124": " tasyāsti karaṇaṃ yena dṛṣṭā nākaraṇā kṛtiḥ // MrgT_1,3.3 //",
    "GR13mrgt1mpu:125": " anāgāmi ca tajjñeyaṃ kāryasyānādisaṃsthiteḥ /",
    "GR13mrgt1mpu:126": " karaṇaṃ ca na śaktyanyac chaktirnācetanā citaḥ // MrgT_1,3.4 //",
    "GR13mrgt1mpu:127": " viṣayāniyamādekaṃ bodhe kṛtye ca tattathā /",
    "GR13mrgt1mpu:128": " kāryaṃ na sthitijanmādi bījasya prakṛteraṇoḥ // MrgT_1,3.5 //",
    "GR13mrgt1mpu:129": " pāriśeṣyānmaheśasya muktasya śiva eva saḥ /",
    "GR13mrgt1mpu:130": " sambandhāgrahaṇe bādhā mānasyābhyeti kasyacit // MrgT_1,3.6 //",
    "GR13mrgt1mpu:131": " sā parasyāpi dhūmo 'nyo girau māhānasādyataḥ /",
    "GR13mrgt1mpu:132": " loke vapuṣmato dṛṣṭaṃ kṛtyaṃ so 'pyasmadādivat // MrgT_1,3.7 //",
    "GR13mrgt1mpu:133": " mūlādyasambhavācchāktaṃ vapurno tādṛśaṃ prabhoḥ /",
    "GR13mrgt1mpu:134": " tadvapuḥ pañcabhirmantraiḥ pañcakṛtyopayogibhiḥ // MrgT_1,3.8 //",
    "GR13mrgt1mpu:135": " īśatatpuruṣāghora- vāmājairmastakādikam /",
    "GR13mrgt1mpu:136": " īṣṭe yena jagatsarvaṃ guṇenoparivartinā // MrgT_1,3.9 //",
    "GR13mrgt1mpu:137": " sa mūrdhasamadeśatvān mūrdhā nāvayavastanoḥ /",
    "GR13mrgt1mpu:138": " tasya tasya tanuryā pūs tasyāmuṣati yena saḥ // MrgT_1,3.10 //",
    "GR13mrgt1mpu:139": " tattrāṇādvyañjanāccāpi sa tatpuruṣavaktrakaḥ /",
    "GR13mrgt1mpu:140": " hṛdayaṃ bodhaparyāyaḥ so 'syāghoraḥ śivo yataḥ // MrgT_1,3.11 //",
    "GR13mrgt1mpu:141": " parigrahasya ghoratvād ghoroktirupacārataḥ /",
    "GR13mrgt1mpu:142": " vāmastrivargavāmatvād rahasyaśca svabhāvataḥ /",
    "GR13mrgt1mpu:143": " vāmaṃ dhāma paraṃ guhyaṃ yasyāsau vāmaguhyakaḥ // MrgT_1,3.12 //",
    "GR13mrgt1mpu:144": " sadyo 'ṇūnāṃ mūrtayaḥ sambhavanti yasyecchātastena sadyo 'bhidhānaḥ /",
    "GR13mrgt1mpu:145": " sadyo mūrtīryogināṃ vā vidhatte sadyomūrtiḥ kṛtyaśaighryānna mūrteḥ //",
    "GR13mrgt1mpu:146": " itthaṃ śaktiḥ kurvatī dehakṛtyaṃ dehābhāvāducyate dehaśabdaiḥ /",
    "GR13mrgt1mpu:147": " tasyā bhedā ye 'pi vāmādayaḥ syus te 'pi proktāḥ kṛtyabhedena sadbhiḥ //",
    "GR13mrgt1mpu:148": " sa itthaṃvigraho 'nena karaṇenāhataujasā /",
    "GR13mrgt1mpu:149": " karoti sarvadā kṛtyaṃ yadā yadupapadyate // MrgT_1,4.1 //",
    "GR13mrgt1mpu:150": " tatrādau kevalāṇūnāṃ yogyānāṃ kurute 'ṣṭakam /",
    "GR13mrgt1mpu:151": " vāmādiśaktibhiryuktaṃ saptakoṭiparicchadam // MrgT_1,4.2 //",
    "GR13mrgt1mpu:152": " teṣāmanantaḥ sūkṣmaśca tathā caiva śivottamaḥ /",
    "GR13mrgt1mpu:153": " ekanetraikarudrau ca trimūrtiścāmitadyutiḥ // MrgT_1,4.3 //",
    "GR13mrgt1mpu:154": " śrīkaṇṭhaśca śikhaṇḍī ca rājarājeśvareśvarāḥ /",
    "GR13mrgt1mpu:155": " īṣadaprāptayogatvān niyojyāḥ parameṣṭhinaḥ // MrgT_1,4.4 //",
    "GR13mrgt1mpu:156": " sarvajñatvādiyoge 'pi niyojyatvaṃ malāṃśataḥ /",
    "GR13mrgt1mpu:157": " parasparaṃ viśiṣyante mantrāścaivamadhaḥ sthitāḥ // MrgT_1,4.5 //",
    "GR13mrgt1mpu:158": " te ca mantreśvaravyakta- śivaśaktipracoditāḥ /",
    "GR13mrgt1mpu:159": " kurvantyanugrahaṃ puṃsāṃ yadā yeṣāṃ sa yujyate // MrgT_1,4.6 //",
    "GR13mrgt1mpu:160": " prayoktṛdehasāpekṣaṃ tadardhamakhile 'dhvani /",
    "GR13mrgt1mpu:161": " kṛtvādhikāraṃ sthityante śivaṃ viśati seśvaram // MrgT_1,4.7 //",
    "GR13mrgt1mpu:162": " vinādhikaraṇenānyat pradhānavikṛteradhaḥ /",
    "GR13mrgt1mpu:163": " kṛtvādhikāramīśeṣṭam apaiti svādhvasaṃhṛtau // MrgT_1,4.8 //",
    "GR13mrgt1mpu:164": " tato 'nantādyabhivyaktaḥ patīnāṃ granthitattvataḥ /",
    "GR13mrgt1mpu:165": " kalādyārabdhadehānāṃ karotyaṣṭādaśaṃ śatam // MrgT_1,4.9 //",
    "GR13mrgt1mpu:166": " tānapyāviśya bhagavān sāñjanān bhuvanādhipān /",
    "GR13mrgt1mpu:167": " yebhyaḥ sarvamidaṃ yeṣāṃ śaktiḥ karmanibandhanā // MrgT_1,4.10 //",
    "GR13mrgt1mpu:168": " praṇetṝṇ paśuśāstrāṇāṃ paśūṃstadanuvartakān /",
    "GR13mrgt1mpu:169": " svasādhyakārakopetān kāladhāmāvadhisthitān // MrgT_1,4.11 //",
    "GR13mrgt1mpu:170": " sthitau sakārakānetān samākramya svatejasā /",
    "GR13mrgt1mpu:171": " yunakti svārthasiddhyarthaṃ bhūtairanabhilakṣitaḥ // MrgT_1,4.12 //",
    "GR13mrgt1mpu:172": " bhogasādhanamākṣipya kṛtvā kāraṇasaṃśrayam /",
    "GR13mrgt1mpu:173": " tacca sātmakamākramya viśramāyāvatiṣṭhate // MrgT_1,4.13 //",
    "GR13mrgt1mpu:174": " bhavināṃ bhavakhinnānāṃ sarvabhūtahito yataḥ /",
    "GR13mrgt1mpu:175": " svāpāvasānamāsādya punaḥ prāgvatpravartate // MrgT_1,4.14 //",
    "GR13mrgt1mpu:176": " svāpe 'pyāste bodhayanbodhayogyān rodhyānrundhanpācayan karmikarma /",
    "GR13mrgt1mpu:177": " māyāśaktīrvyaktiyogyāḥ prakurvan paśyansarvaṃ yadyathā vastujātam //",
    "GR13mrgt1mpu:178": " tamaḥśaktyadhikārasya nivṛttestatparicyutau /",
    "GR13mrgt1mpu:179": " vyanakti dṛkkriyānantyaṃ jagadbandhuraṇoḥ śivaḥ // MrgT_1,5.1 //",
    "GR13mrgt1mpu:180": " yānvimocayati svāpe śivāḥ sadyo bhavanti te /",
    "GR13mrgt1mpu:181": " saṃhṛtau vā samudbhūtāv aṇavaḥ patayo 'thavā // MrgT_1,5.2 //",
    "GR13mrgt1mpu:182": " rudramantrapatīśāna- padabhājo bhavanti te /",
    "GR13mrgt1mpu:183": " sthitau yānanugṛhṇāti gurumāsthāya cidvataḥ // MrgT_1,5.3 //",
    "GR13mrgt1mpu:184": " yeṣāṃ śarīriṇāṃ śaktiḥ patatyapi nivṛttaye /",
    "GR13mrgt1mpu:185": " teṣāṃ talliṅgamautsukyaṃ muktau dveṣo bhavasthitau // MrgT_1,5.4 //",
    "GR13mrgt1mpu:186": " bhaktiśca śivabhakteṣu śraddhā tacchāsake vidhau /",
    "GR13mrgt1mpu:187": " anenānumitiḥ śiṣṭa- hetoḥ sthūladhiyāmapi // MrgT_1,5.5 //",
    "GR13mrgt1mpu:188": " paśudṛgyogasiddhānāṃ karmavyaktidvayaṃ samam /",
    "GR13mrgt1mpu:189": " jyeṣṭhādiphalayogyānāṃ sādhikārāsu muktiṣu // MrgT_1,5.6 //",
    "GR13mrgt1mpu:190": " upāyādaravaiśiṣṭyān mṛgyate tattrayaṃ punaḥ /",
    "GR13mrgt1mpu:191": " dvayorvyaktikaraḥ kaścic cyutisiddhivilakṣitaḥ // MrgT_1,5.7 //",
    "GR13mrgt1mpu:192": " īṣadardhanivṛtte tu rodhakatve tamaḥpateḥ /",
    "GR13mrgt1mpu:193": " bhavantyetāni liṅgāni kiṃcicchiṣṭe ca dehinām // MrgT_1,5.8 //",
    "GR13mrgt1mpu:194": " yogyatātrayamapyetat samatītya maheśvaraḥ /",
    "GR13mrgt1mpu:195": " svāpe 'numanugṛhṇāti sādhikāramidaṃ yataḥ // MrgT_1,5.9 //",
    "GR13mrgt1mpu:196": " sargamūle tṛtīyāyāṃ svāpavadbhūtasaṃhṛtau /",
    "GR13mrgt1mpu:197": " sa yadvyapāsya kriyate tadvidho yo 'ṇurucyate // MrgT_1,5.10 //",
    "GR13mrgt1mpu:198": " tathā bījaṃ śarīrādeḥ pācayatyāniveśanāt /",
    "GR13mrgt1mpu:199": " na yogyatāṅgamabhajat sadyaḥ syādauṣadhādivat // MrgT_1,5.11 //",
    "GR13mrgt1mpu:200": " pākārhamapi tatpaktuṃ neśatyātmānamātmanā /",
    "GR13mrgt1mpu:201": " dharmasāmānya evāyaṃ sarvasya pariṇāminaḥ // MrgT_1,5.12 //",
    "GR13mrgt1mpu:202": " sarvajñaḥ sarvakartṛtvāt sādhanāṅgaphalaiḥ saha /",
    "GR13mrgt1mpu:203": " yo yajjānāti kurute sa tadeveti susthitam // MrgT_1,5.13 //",
    "GR13mrgt1mpu:204": " taccāsyāvṛtiśūnyatvān na vyañjakamapekṣate /",
    "GR13mrgt1mpu:205": " tanna sāṃśayikaṃ tasmād viparītaṃ na jātucit // MrgT_1,5.14 //",
    "GR13mrgt1mpu:206": " yāni vyañjakamīkṣante vṛtatvānmalaśaktibhiḥ /",
    "GR13mrgt1mpu:207": " vyañjakasyānurodhena tāni syurvyāhatānyapi // MrgT_1,5.15 //",
    "GR13mrgt1mpu:208": " nādhyakṣaṃ nāpi tallaiṅgaṃ na śābdamapi śāṅkaram /",
    "GR13mrgt1mpu:209": " jñānamābhāti vimalaṃ sarvadā sarvavastuṣu // MrgT_1,5.16 //",
    "GR13mrgt1mpu:210": " tadekaṃ viṣayānantyād bhedānantyaṃ prapadyate /",
    "GR13mrgt1mpu:211": " kartṛtvaṃ tadabhinnatvāt tadvadevopacārataḥ // MrgT_1,5.17 //",
    "GR13mrgt1mpu:212": " sattasvarūpakaraṇārthavidheyadṛgbhir leśoditābhiriti ye vidurīśatattvam /",
    "GR13mrgt1mpu:213": " te mocayanti bhavino bhavapaṅkamagnān no vistareṇa puruṣāḥ paśupāśarūpam // MrgT_1,5.18",
    "GR13mrgt1mpu:214": " atha viśvanimittasya prāptaṃ lakṣaṇamātmanaḥ /",
    "GR13mrgt1mpu:215": " tadīśoktau gataprāyaṃ tathāpyuddeśa ucyate // MrgT_1,6.1 //",
    "GR13mrgt1mpu:216": " kāryaṃ kṣityādi karteśas tatkarturnopayujyate /",
    "GR13mrgt1mpu:217": " na svārthamapyacidbhāvān nānarthyaṃ kartṛgauravāt // MrgT_1,6.2 //",
    "GR13mrgt1mpu:218": " pāriśeṣyātparārthaṃ tat kṣetrajñaḥ sa parastayoḥ /",
    "GR13mrgt1mpu:219": " paro dehastadarthatvāt parārthāḥ kṣmādayo nanu // MrgT_1,6.3 //",
    "GR13mrgt1mpu:220": " kāyo 'pyacittvādānyārthyaṃ sutarāṃ pratipadyate /",
    "GR13mrgt1mpu:221": " cetanaścenna bhogyatvād vikāritvācca jātucit // MrgT_1,6.4 //",
    "GR13mrgt1mpu:222": " bhogyā vikāriṇo dṛṣṭāś cidvihīnāḥ paṭādayaḥ /",
    "GR13mrgt1mpu:223": " yasminsati ca sattvādvā na satyapi śave citiḥ // MrgT_1,6.5 //",
    "GR13mrgt1mpu:224": " pariṇāmasay vaiśiṣṭyād asti cet na smṛtistadā /",
    "GR13mrgt1mpu:225": " nāpyevaṃ supratītatvāt smartā kāyetaro 'styataḥ // MrgT_1,6.6 //",
    "GR13mrgt1mpu:226": " nāvyāpako na kṣaṇiko naiko nāpi jaḍātmakaḥ /",
    "GR13mrgt1mpu:227": " nākartā bhinnacidyogī pāśānte śivatāśruteḥ // MrgT_1,6.7 //",
    "GR13mrgt1mpu:228": " athāvidyādayaḥ pāśāḥ kathyante leśato 'dhunā /",
    "GR13mrgt1mpu:229": " yeṣāmapāye patayo bhavanti jagato 'ṇavaḥ // MrgT_1,7.1 //",
    "GR13mrgt1mpu:230": " pāśābhāve pāratantryaṃ vaktavyaṃ kinnibandhanam /",
    "GR13mrgt1mpu:231": " svābhāvikaṃ cenmukteṣu muktaśabdo nivartate // MrgT_1,7.2 //",
    "GR13mrgt1mpu:232": " bandhaśūnyasya vaśitā dṛṣṭā baddhasya vaśyatā /",
    "GR13mrgt1mpu:233": " etāvatī te baddhatva- muktatve baddhamuktayoḥ // MrgT_1,7.3 //",
    "GR13mrgt1mpu:234": " tatpāratantryaṃ baddhatvaṃ tasminnitye cidādivat /",
    "GR13mrgt1mpu:235": " muktisādhanasaṃdoho vyartho 'lamanayā dhiyā // MrgT_1,7.4 //",
    "GR13mrgt1mpu:236": " nityavyāpakacicchakti- nidhirapyarthasiddhaye /",
    "GR13mrgt1mpu:237": " pāśavaṃ śāmbhavaṃ vāpi nānviṣyatyanyathā balam // MrgT_1,7.5 //",
    "GR13mrgt1mpu:238": " tadāvaraṇamasyāṇoḥ pañcasrotasi śāṅkare /",
    "GR13mrgt1mpu:239": " paryāyairbahubhirgītam adṛṣṭaṃ paśubhiḥ sadā // MrgT_1,7.6 //",
    "GR13mrgt1mpu:240": " paśutvapaśunīhāra- mṛtyumūrcchāmalāñjanaiḥ /",
    "GR13mrgt1mpu:241": " avidyāvṛtirugglāni- pāpamūlakṣapādibhiḥ // MrgT_1,7.7 //",
    "GR13mrgt1mpu:242": " tadekaṃ sarvabhūtānām anādi nibiḍaṃ mahat /",
    "GR13mrgt1mpu:243": " pratyātmasthasvakālāntā- pāyiśaktisamūhavat // MrgT_1,7.8 //",
    "GR13mrgt1mpu:244": " tadanādisthamarvāgvā taddhetustadato 'nyathā /",
    "GR13mrgt1mpu:245": " ruṇaddhi muktānevaṃ cen mokṣe yatnastato mṛṣā // MrgT_1,7.9 //",
    "GR13mrgt1mpu:246": " tadekaṃ bahusaṃkhyaṃ tu tādṛgutpattimadyataḥ /",
    "GR13mrgt1mpu:247": " kintu tacchaktayo 'nekā yugapanmuktyadarśanāt // MrgT_1,7.10 //",
    "GR13mrgt1mpu:248": " tāsāṃ māheśvarī śaktiḥ sarvānugrāhikā śivā /",
    "GR13mrgt1mpu:249": " dharmānuvartanādeva pāśa ityupacaryate // MrgT_1,7.11 //",
    "GR13mrgt1mpu:250": " pariṇāmayatyetāśca rodhāntaṃ kārkacittviṣā /",
    "GR13mrgt1mpu:251": " yadonmīlanamādhatte tadānugrāhikocyate // MrgT_1,7.12 //",
    "GR13mrgt1mpu:252": " śambhościdādyanugrāhyaṃ tadvirodhitayā mithaḥ /",
    "GR13mrgt1mpu:253": " yugapanna kṣamaṃ śaktiḥ sarvānugrāhikā katham // MrgT_1,7.13 //",
    "GR13mrgt1mpu:254": " kathaṃ bhūtopakārārthaṃ pravṛttasya jagatprabhoḥ /",
    "GR13mrgt1mpu:255": " apakārakamāviśya yujyate tunnatodanam // MrgT_1,7.14 //",
    "GR13mrgt1mpu:256": " na todanāya kurute malasyāṇoranugraham /",
    "GR13mrgt1mpu:257": " kintu yatkriyate kiñcit tadupāyena nānyathā // MrgT_1,7.15 //",
    "GR13mrgt1mpu:258": " na sādhikāre tamasi muktirbhavati kasyacit /",
    "GR13mrgt1mpu:259": " adhikāro 'pi tacchakteḥ pariṇāmānnivartate // MrgT_1,7.16 //",
    "GR13mrgt1mpu:260": " so 'pi na svata eva syād api yogyasya vastunaḥ /",
    "GR13mrgt1mpu:261": " sarvathā sarvadā yasmāc citprayojyamacetanam // MrgT_1,7.17 //",
    "GR13mrgt1mpu:262": " yathā kṣārādinā vaidyas tudannapi na rogiṇam /",
    "GR13mrgt1mpu:263": " koṭāviṣṭārthadāyitvād duḥkhahetuḥ pratīyate // MrgT_1,7.18 //",
    "GR13mrgt1mpu:264": " sarvagatvānmaheśasya nādhiṣṭhānaṃ vihanyate /",
    "GR13mrgt1mpu:265": " na ca yatrāsti kartavyaṃ tasminnaudāsyameti saḥ // MrgT_1,7.19 //",
    "GR13mrgt1mpu:266": " dharmiṇo 'nugraho nāma yattaddharmānuvartanam /",
    "GR13mrgt1mpu:267": " na so 'sti kasyacijjātu yaḥ patyā nānuvartate // MrgT_1,7.20 //",
    "GR13mrgt1mpu:268": " gatādhikāranīhāra- vīryasya sata edhate /",
    "GR13mrgt1mpu:269": " paśoranugraho 'nyasya tādarthyādasti karmaṇaḥ // MrgT_1,7.21 //",
    "GR13mrgt1mpu:270": " boddhṛtvapariṇāmitva- dharmayoranuvartanam /",
    "GR13mrgt1mpu:271": " malasya sādhikārasya nivṛttestatparicyutau // MrgT_1,7.22 //",
    "GR13mrgt1mpu:272": " ityevaṃ yaugapadyena kramātsughata eva hi /",
    "GR13mrgt1mpu:273": " māyāyāḥ sādhikārāyāḥ karmaṇaścokta eva saḥ // MrgT_1,7.23 //",
    "GR13mrgt1mpu:274": " athendriyaśarīrārthaiś cidyogasyānumīyate /",
    "GR13mrgt1mpu:275": " nimittamāgāmibhāvād yato nāgāmyahetumat // MrgT_1,8.1 //",
    "GR13mrgt1mpu:276": " tasya pradeśavartitvād vaicitryātkṣaṇikatvataḥ /",
    "GR13mrgt1mpu:277": " pratipuṃniyatatvācca santatatvācca tadguṇam // MrgT_1,8.2 //",
    "GR13mrgt1mpu:278": " īśāvidyādyapekṣitvāt sahakāri taducyate /",
    "GR13mrgt1mpu:279": " karma vyāpārajanyatvād adṛṣṭaṃ sūkṣmabhāvataḥ // MrgT_1,8.3 //",
    "GR13mrgt1mpu:280": " janakaṃ dhārakaṃ bhogyam adhyātmāditrisādhanam /",
    "GR13mrgt1mpu:281": " tatsatyānṛtayonitvād dharmādharmasvarūpakam // MrgT_1,8.4 //",
    "GR13mrgt1mpu:282": " svāpe vipākamabhyeti tatsṛṣṭāvupayujyate /",
    "GR13mrgt1mpu:283": " māyāyāṃ vartate cānte nābhuktaṃ layameti ca // MrgT_1,8.5 //",
    "GR13mrgt1mpu:284": " iti māyādikālānta- pravartakamanādimat /",
    "GR13mrgt1mpu:285": " karma vyañjakamapyetad rodhi sadyanna muktaye // MrgT_1,8.6 //",
    "GR13mrgt1mpu:286": " atha sarvajñavākyena pratipannasya lakṣaṇam /",
    "GR13mrgt1mpu:287": " kathyate granthipāśasya kiñcidyuktyāpi leśataḥ // MrgT_1,9.1 //",
    "GR13mrgt1mpu:288": " tadekamaśivaṃ bījaṃ jagataścitraśaktimat /",
    "GR13mrgt1mpu:289": " sahakāryadhikārānta- saṃrodhi vyāpyanaśvaram // MrgT_1,9.2 //",
    "GR13mrgt1mpu:290": " kartānumīyate yena jagaddharmeṇa hetunā /",
    "GR13mrgt1mpu:291": " tenopādānamapyasti na paṭastantubhirvinā // MrgT_1,9.3 //",
    "GR13mrgt1mpu:292": " tadacetanameva syāt kāryasyācittvadarśanāt /",
    "GR13mrgt1mpu:293": " prāptaḥ sarvaharo doṣaḥ kāraṇāniyamo 'nyathā // MrgT_1,9.4 //",
    "GR13mrgt1mpu:294": " yadyanityamidaṃ kāryaṃ kasmādutpadyate punaḥ /",
    "GR13mrgt1mpu:295": " avyāpi cetkutastatsyāt sarveṣāṃ sarvatomukham // MrgT_1,9.5 //",
    "GR13mrgt1mpu:296": " yadanekamacittattu dṛṣṭamutpattidharmakam /",
    "GR13mrgt1mpu:297": " na tadutpattimattasmād ekamabhyupagamyatām // MrgT_1,9.6 //",
    "GR13mrgt1mpu:298": " paṭastantugaṇāddṛṣṭaḥ sarvamekamanekataḥ /",
    "GR13mrgt1mpu:299": " tadapyanekamekasmād eva bījātprajāyate // MrgT_1,9.7 //",
    "GR13mrgt1mpu:300": " yeṣāṃ ciddharmakāddhetor acidapyupajāyate /",
    "GR13mrgt1mpu:301": " teṣāṃ dhūmena liṅgena jalaṃ kiṃ nānumīyate // MrgT_1,9.8 //",
    "GR13mrgt1mpu:302": " bhūtāvadhi jagadyeṣāṃ kāraṇaṃ paramāṇavaḥ /",
    "GR13mrgt1mpu:303": " teṣāṃ pūrvoditāddhetor jñātaiva jñānasūkṣmatā // MrgT_1,9.9 //",
    "GR13mrgt1mpu:304": " śarīrādeḥ śarīrādi yadi tannikhilātyaye /",
    "GR13mrgt1mpu:305": " kā vārtā nākhiladhvaṃso na sarvajño mṛṣā vadet // MrgT_1,9.10 //",
    "GR13mrgt1mpu:306": " ekadeśe 'pi yo dharmaḥ pratīto yasya dharmiṇaḥ /",
    "GR13mrgt1mpu:307": " sa tasya sarvataḥ kena jāyamāno nivāryate // MrgT_1,9.11 //",
    "GR13mrgt1mpu:308": " koṭiśo maraṇaṃ dṛṣṭvā saṃhatānāṃ śarīriṇām /",
    "GR13mrgt1mpu:309": " so 'pi pratīyate kālo yatrāśeṣajanakṣayaḥ // MrgT_1,9.12 //",
    "GR13mrgt1mpu:310": " tadādhārāṇi kāryāṇi śaktirūpāṇi saṃhṛtau /",
    "GR13mrgt1mpu:311": " vivṛtau vyaktirūpāṇi vyāpriyante 'rthasiddhaye // MrgT_1,9.13 //",
    "GR13mrgt1mpu:312": " tantvādikārakādānaṃ paṭāsattve paṭārthinaḥ /",
    "GR13mrgt1mpu:313": " sattve kārakaśabdo 'pi vyapaitīti hataṃ jagat // MrgT_1,9.14 //",
    "GR13mrgt1mpu:314": " sāphalyamasadutpattāv astu kārakavastunaḥ /",
    "GR13mrgt1mpu:315": " utpādayatu sarvasmāt sarvaḥ sarvamabhīpsitam // MrgT_1,9.15 //",
    "GR13mrgt1mpu:316": " athāśakyaṃ yataḥ śakyam atra vaḥ kiṃ niyāmakam /",
    "GR13mrgt1mpu:317": " na ca paśyāmi tatkiṃcit śaktiścetsiddhasādhyatā // MrgT_1,9.16 //",
    "GR13mrgt1mpu:318": " anyathā kārakavrāta- pravṛttyanupapattitaḥ /",
    "GR13mrgt1mpu:319": " śrutirādānamarthaśca vyapaitītyapi taddhatam // MrgT_1,9.17 //",
    "GR13mrgt1mpu:320": " athāstyutpādikā śaktir na kāryaṃ śaktirūpakam /",
    "GR13mrgt1mpu:321": " tayorviśeṣaṇaṃ vācyaṃ naitatpaśyāmi kiñcana // MrgT_1,9.18 //",
    "GR13mrgt1mpu:322": " tasmānniyāmikā janya- śaktiḥ kāra[ṇa]vastunaḥ /",
    "GR13mrgt1mpu:323": " sānvayavyatirekābhyāṃ rūḍhito vāvasīyate // MrgT_1,9.19 //",
    "GR13mrgt1mpu:324": " tadvyatkirjananaṃ nāma tatkārakasamāśrayāt /",
    "GR13mrgt1mpu:325": " tena tantugatākāraṃ paṭākārāvarodhakam // MrgT_1,9.20 //",
    "GR13mrgt1mpu:326": " vemādināpanīyātha paṭavyaktiḥ prakāśyate /",
    "GR13mrgt1mpu:327": " yathā kaṭādigūḍhasya paṭādestadvyudāsataḥ /",
    "GR13mrgt1mpu:328": " nāsataḥ kriyate vyaktiḥ kalādergranthitastathā // MrgT_1,9.21 //",
    "GR13mrgt1mpu:329": " granthijanyaṃ kalākāla- vidyārāganṛmātaraḥ /",
    "GR13mrgt1mpu:330": " guṇadhīgarvacittākṣa- mātrābhūtānyanukramāt // MrgT_1,10.1 //",
    "GR13mrgt1mpu:331": " vidhatte dehasiddhyarthaṃ yatsākṣādyatpadāntarāt /",
    "GR13mrgt1mpu:332": " yathā yunakti yaddhetos tādṛktadadhunocyate // MrgT_1,10.2 //",
    "GR13mrgt1mpu:333": " kartṛśaktiraṇornityā vibhvī ceśvaraśaktivat /",
    "GR13mrgt1mpu:334": " tamaścchannatayārtheṣu nābhāti niranugrahā // MrgT_1,10.3 //",
    "GR13mrgt1mpu:335": " tadanugrāhakaṃ tattvaṃ kalākhyaṃ taijasaṃ haraḥ /",
    "GR13mrgt1mpu:336": " māyāṃ vikṣobhya kurute pravṛttyaṅgaṃ paraṃ hi tat // MrgT_1,10.4 //",
    "GR13mrgt1mpu:337": " tena pradīpakalpena tadāsvacchaciteraṇoḥ /",
    "GR13mrgt1mpu:338": " prakāśayatyekadeśaṃ vidārya timiraṃ ghanam // MrgT_1,10.5 //",
    "GR13mrgt1mpu:339": " kala ityeṣa yo dhātuḥ saṃkhyāne preraṇe ca saḥ /",
    "GR13mrgt1mpu:340": " protsāraṇaṃ preraṇaṃ sā kurvatī tamasaḥ kalā // MrgT_1,10.6 //",
    "GR13mrgt1mpu:341": " ityetadubhayaṃ vipra saṃbhūyānanyavatsthitam /",
    "GR13mrgt1mpu:342": " bhogakriyāvidhau jantor nijaguḥ kartṛkārakam // MrgT_1,10.7 //",
    "GR13mrgt1mpu:343": " evaṃ vyaktakriyāśaktir didṛkṣurgocaraṃ dṛśaḥ /",
    "GR13mrgt1mpu:344": " bhajatyanugrahāpekṣaṃ svayaṃ draṣṭumaśaknuvat // MrgT_1,10.8 //",
    "GR13mrgt1mpu:345": " tadarthaṃ kṣobhayitveśaḥ kalāmeva janikṣamām /",
    "GR13mrgt1mpu:346": " tattvaṃ vidyākhyamasṛjat karaṇaṃ paramātmanaḥ // MrgT_1,10.9 //",
    "GR13mrgt1mpu:347": " tena prakāśarūpeṇa jñānaśaktiprarocinā /",
    "GR13mrgt1mpu:348": " sarvakārakaniṣpādyam avaiti viṣayaṃ param // MrgT_1,10.10 //",
    "GR13mrgt1mpu:349": " tadabhivyaktacicchakti- dṛṣṭārtho 'pyapipāsitaḥ /",
    "GR13mrgt1mpu:350": " naiti taṃ janakaṃ rāgaṃ tasmādevāsṛjatprabhuḥ // MrgT_1,10.11 //",
    "GR13mrgt1mpu:351": " sa tena rañjito bhogyaṃ malīmasamapi spṛhan /",
    "GR13mrgt1mpu:352": " ādatte na ca bhuñjāno virāgamadhigacchati // MrgT_1,10.12 //",
    "GR13mrgt1mpu:353": " iti pravṛttaḥ karaṇaiḥ kāryarūḍhaiḥ sabhauvanaiḥ /",
    "GR13mrgt1mpu:354": " bhogabhūmiṣu nā bhuṅkte bhogānkālānuvartinaḥ // MrgT_1,10.13 //",
    "GR13mrgt1mpu:355": " tuṭyādipratyayasyārthaḥ kālo māyāsamudbhavaḥ /",
    "GR13mrgt1mpu:356": " kalayannā samutthānān niyatyā niyataṃ paśum // MrgT_1,10.14 //",
    "GR13mrgt1mpu:357": " sasādhanasya bhogasya karmatantratayā jaguḥ /",
    "GR13mrgt1mpu:358": " kecinniyāmakaṃ karma yadanyadatiricyate // MrgT_1,10.15 //",
    "GR13mrgt1mpu:359": " bhogo 'rthaḥ sarvatattvānāṃ so 'pi karmanibandhanaḥ /",
    "GR13mrgt1mpu:360": " karmaivāstu śarīrādi tataḥ sarvamapārthakam // MrgT_1,10.16 //",
    "GR13mrgt1mpu:361": " atha dehādisāpekṣaṃ tatpumarthaprasādhakam /",
    "GR13mrgt1mpu:362": " tato niyatisāpekṣam astu karma niyāmakam // MrgT_1,10.17 //",
    "GR13mrgt1mpu:363": " puṃstattvaṃ tata evābhūt puṃspratyayanibandhanam /",
    "GR13mrgt1mpu:364": " āpūrakaṃ pradhānāder bhauvanerudrasaṃśrayam // MrgT_1,10.18 //",
    "GR13mrgt1mpu:365": " tataḥ prādhānikaṃ tattvaṃ kalātattvādajījanat /",
    "GR13mrgt1mpu:366": " saptagranthinidānasya yattadgauṇasya kāraṇam // MrgT_1,10.19 //",
    "GR13mrgt1mpu:367": " tato buddhyādyupādānaṃ gauṇaṃ sattvaṃ rajastamaḥ /",
    "GR13mrgt1mpu:368": " tadvṛttayaḥ prakāśādyāḥ prasiddhā eva bhūyasā // MrgT_1,10.20 //",
    "GR13mrgt1mpu:369": " trayo guṇāstathāpyekaṃ tattvaṃ tadaviyogataḥ /",
    "GR13mrgt1mpu:370": " ekaikaśrutireteṣāṃ vṛttyādhikyanibandhanā // MrgT_1,10.21 //",
    "GR13mrgt1mpu:371": " na tadasti jagatyasmin vastu kiñcidacetanam /",
    "GR13mrgt1mpu:372": " yanna vyāptaṃ guṇairyasminn eko vāmiśrako guṇaḥ // MrgT_1,10.22 //",
    "GR13mrgt1mpu:373": " buddhitattvaṃ tato nānā- bhāvapratyayalakṣaṇam /",
    "GR13mrgt1mpu:374": " paraṃ tadātmano bhogyaṃ vakṣyamāṇārthasaṃskṛtam // MrgT_1,10.23 //",
    "GR13mrgt1mpu:375": " bhāvā buddhiguṇā dharma- jñānavairāgyabhūtayaḥ /",
    "GR13mrgt1mpu:376": " sāttvikā vyatyayenaite rāgamutsṛjya tāmasāḥ // MrgT_1,10.24 //",
    "GR13mrgt1mpu:377": " pratyayāstadupādānās te 'ṣṭau nava caturguṇāḥ /",
    "GR13mrgt1mpu:378": " sapta pañca ca vikhyātāḥ siddhyādyā vargaśo mune // MrgT_1,10.25 //",
    "GR13mrgt1mpu:379": " bhāvāḥ sapratyayāsteṣāṃ leśāllakṣaṇamucyate /",
    "GR13mrgt1mpu:380": " sāṃsiddhikā vainayikāḥ prākṛtāśca bhavantyaṇoḥ // MrgT_1,10.26 //",
    "GR13mrgt1mpu:381": " viśiṣṭadharmasaṃskāra- samuddīpitacetasām /",
    "GR13mrgt1mpu:382": " guṇaḥ sāṃsiddhiko bhāti dehābhāve 'pi pūrvavat // MrgT_1,10.27 //",
    "GR13mrgt1mpu:383": " lokadhīguruśāstrebhyo bhāti vainayiko guṇaḥ /",
    "GR13mrgt1mpu:384": " samarjito vainayiko manovāktanuceṣṭayā // MrgT_1,10.28 //",
    "GR13mrgt1mpu:385": " prākṛto dehasaṃyoge vyaktaḥ svapnādibodhavat /",
    "GR13mrgt1mpu:386": " svargo muktiḥ prakṛtitvā- vighātau yonikrāntirnirayāvāptibandhau /",
    "GR13mrgt1mpu:387": " rūpeṣvarthā vainayaprākṛteṣu sampadyante savighātāḥ krameṇa //",
    "GR13mrgt1mpu:388": " vaśyākrāntistatparijñānayogo bhogānicchā vighnasaṃghavyapāyaḥ /",
    "GR13mrgt1mpu:389": " bhogāsaktirnyakkṛtirdehalabdhir vighnaścārthāsteṣu sāṃsiddhikeṣu //",
    "GR13mrgt1mpu:390": " atha siddhyādivargāṇāṃ leśātsāmānyalakṣaṇam /",
    "GR13mrgt1mpu:391": " kathyate viplavo mā bhūt samāsokteḥ prabhedaśaḥ // MrgT_1,11.1 //",
    "GR13mrgt1mpu:392": " puṃsprakṛtyādiviṣayā buddhiryā siddhiratra sā /",
    "GR13mrgt1mpu:393": " tuṣṭirnurakṛtārthasya kṛtārtho 'smīti yā matiḥ // MrgT_1,11.2 //",
    "GR13mrgt1mpu:394": " aśaktiḥ kārakāpāye sadarthāprabhaviṣṇutā /",
    "GR13mrgt1mpu:395": " kiñcitsāmānyato 'nyatra matiranyā viparyayaḥ // MrgT_1,11.3 //",
    "GR13mrgt1mpu:396": " prakāśakatayā siddhir vyaktādeḥ sattvabhāvajā /",
    "GR13mrgt1mpu:397": " prakāśārthapravṛttatvād rajoṃśaprabhavapi ca // MrgT_1,11.4 //",
    "GR13mrgt1mpu:398": " tuṣṭirmithyāsvarūpatvāt tamoguṇanibandhanā /",
    "GR13mrgt1mpu:399": " sukharūpatayā brahman sāttvikyapyavasīyate // MrgT_1,11.5 //",
    "GR13mrgt1mpu:400": " aśaktirapravṛttatvāt tāmasī duḥkhabhāvataḥ /",
    "GR13mrgt1mpu:401": " rājasyapi guṇo dṛṣṭaḥ kārye kāraṇasaṃśrayaḥ // MrgT_1,11.6 //",
    "GR13mrgt1mpu:402": " viparyayastamoyonir mithyārūpatayā sa ca /",
    "GR13mrgt1mpu:403": " sāmānyamātrakābhāsāt sattvātmeti viniścitaḥ // MrgT_1,11.7 //",
    "GR13mrgt1mpu:404": " iti buddhiprakāśo 'yaṃ bhāvapratyayalakṣaṇaḥ /",
    "GR13mrgt1mpu:405": " bodha ityucyate bodha- vyaktibhūmitayā paśoḥ // MrgT_1,11.8 //",
    "GR13mrgt1mpu:406": " buddhirbodhanimittaṃ ced vidyā tadvyatiricyate /",
    "GR13mrgt1mpu:407": " rāgo 'pi satyavairāgye kalāyoniḥ karoti kim // MrgT_1,11.9 //",
    "GR13mrgt1mpu:408": " vyañjakāntarasadbhāve vyañjakaṃ yadyapārthakam /",
    "GR13mrgt1mpu:409": " manodevārthasadbhāve sati dhīrapyanarthikā // MrgT_1,11.10 //",
    "GR13mrgt1mpu:410": " athaivaṃ bruvate kecit karaṇatvavivakṣayā /",
    "GR13mrgt1mpu:411": " so 'pi devairmanaḥṣaṣṭhaiḥ pakṣo 'naikāntikaḥ smṛtaḥ // MrgT_1,11.11 //",
    "GR13mrgt1mpu:412": " athaikaviniyogitve satyekamatiricyate /",
    "GR13mrgt1mpu:413": " śrotradṛkpāṇipādādi tato bhinnārthamastu nuḥ // MrgT_1,11.12 //",
    "GR13mrgt1mpu:414": " na caikaviniyogitvaṃ vidyābuddhyoḥ kathañcana /",
    "GR13mrgt1mpu:415": " viniyogāntaradvārā na duṣṭānekasādhyatā // MrgT_1,11.13 //",
    "GR13mrgt1mpu:416": " vidyā vyaktāṇucicchaktir nunnākṣeśākṣagocarān /",
    "GR13mrgt1mpu:417": " svīkṛtya puṃsprayuktasya karaṇasyaiti karmatām // MrgT_1,11.14 //",
    "GR13mrgt1mpu:418": " matistenetarā rāgo na gauṇastadvidharmataḥ /",
    "GR13mrgt1mpu:419": " tacca bhogyatvametadvā vītarāgastato hataḥ // MrgT_1,11.15 //",
    "GR13mrgt1mpu:420": " rāgo 'rtheṣvabhilāṣo yo na so 'sti viṣayadvaye /",
    "GR13mrgt1mpu:421": " karmāstu vyāpakaṃ kalpyaṃ kalpite 'pītaratra yat // MrgT_1,11.16 //",
    "GR13mrgt1mpu:422": " karmaṇaḥ kevalasyoktaṃ niyatāveva dūṣaṇam /",
    "GR13mrgt1mpu:423": " doṣaḥ sahānavasthāno nāsāmyāddveṣarāgayoḥ // MrgT_1,11.17 //",
    "GR13mrgt1mpu:424": " sarvasya sarvadā sarvā pravṛttiḥ sukhabuddhijā /",
    "GR13mrgt1mpu:425": " pravṛttasya sukhaṃ duḥkhaṃ moho vāpyupajāyate // MrgT_1,11.18 //",
    "GR13mrgt1mpu:426": " pravṛttyanantaraṃ dveṣo rāgastatpūrvakālataḥ /",
    "GR13mrgt1mpu:427": " dveṣānte sa punaryena vīryavadyogakāraṇam // MrgT_1,11.19 //",
    "GR13mrgt1mpu:428": " atha vyaktāntarādbuddher garvo 'bhūtkaraṇaṃ citaḥ /",
    "GR13mrgt1mpu:429": " vyāpārādyasya ceṣṭante śārīrāḥ pañca vāyavaḥ // MrgT_1,11.20 //",
    "GR13mrgt1mpu:430": " prāṇāpānādayaste tu bhinnā vṛtterna vastutaḥ /",
    "GR13mrgt1mpu:431": " vṛttiṃ leśānnigadato bharadvāja nibodha me // MrgT_1,11.21 //",
    "GR13mrgt1mpu:432": " vṛttiḥ praṇayanaṃ nāma yattajjīvanamucyate /",
    "GR13mrgt1mpu:433": " yattadūhaṃ matiḥ puṃsāṃ bhramatyandheva mārgatī // MrgT_1,11.22 //",
    "GR13mrgt1mpu:434": " tatkurvannucyate prāṇaḥ prāṇo vā prāṇayogataḥ /",
    "GR13mrgt1mpu:435": " cityātivāhike śaktau prāṇaśabdaḥ kalāsu ca // MrgT_1,11.23 //",
    "GR13mrgt1mpu:436": " tathāpanayanaṃ bhukta- pītaviṇmūtraretasām /",
    "GR13mrgt1mpu:437": " kurvannapānaśabdena gīyate tattvadarśibhiḥ // MrgT_1,11.24 //",
    "GR13mrgt1mpu:438": " samantato 'nnapānasya samatvena samarpaṇam /",
    "GR13mrgt1mpu:439": " kurvansamāna ityukto vyāno vinamanāttanoḥ // MrgT_1,11.25 //",
    "GR13mrgt1mpu:440": " vivakṣāyatnapūrveṇa koṣṭhavyomaguṇadhvaneḥ /",
    "GR13mrgt1mpu:441": " vāgindriyasahāyena kriyate yena varṇatā // MrgT_1,11.26 //",
    "GR13mrgt1mpu:442": " sa udānaḥ śarīre 'smin sthānaṃ yadyasya dhāraṇe /",
    "GR13mrgt1mpu:443": " jayaḥ phalaṃ vācyaśeṣaṃ patyā skandhāntareritam // MrgT_1,11.27 //",
    "GR13mrgt1mpu:444": " atha śeṣārthasiddhyarthaṃ skandhānasyāta eva saḥ /",
    "GR13mrgt1mpu:445": " trīnniścakarṣa sattvādi- bhūyiṣṭhānīśaśaktigaḥ // MrgT_1,12.1 //",
    "GR13mrgt1mpu:446": " taijaso vaikṛto yo 'nyo bhūtādiriti saṃsmṛtaḥ /",
    "GR13mrgt1mpu:447": " tebhyaḥ samātrakā devā mātrebhyo bhūtapañcakam // MrgT_1,12.2 //",
    "GR13mrgt1mpu:448": " śrotraṃ tvakcakṣuṣī jihvā nāsā ca manasā saha /",
    "GR13mrgt1mpu:449": " prakāśānvayataḥ sāttvās taijasaśca sa sāttvikaḥ // MrgT_1,12.3 //",
    "GR13mrgt1mpu:450": " vāṇī pāṇī bhagaḥ pāyuḥ pādau ceti rajobhuvaḥ /",
    "GR13mrgt1mpu:451": " karmānvayādrajobhūyān gaṇo vaikāriko 'tra yaḥ // MrgT_1,12.4 //",
    "GR13mrgt1mpu:452": " śabdaḥ sparśaśca rūpaṃ ca raso gandhaśca pañcamaḥ /",
    "GR13mrgt1mpu:453": " guṇāviśiṣṭāstanmātrās tanmātrapadayojitāḥ // MrgT_1,12.5 //",
    "GR13mrgt1mpu:454": " prakāśakarmakṛdvarga- vailakṣaṇyāttamobhavāḥ /",
    "GR13mrgt1mpu:455": " prakāśyatvācca bhūtādir ahaṅkāreṣu tāmasaḥ // MrgT_1,12.6 //",
    "GR13mrgt1mpu:456": " devapravartakaṃ śīghra- kāri saṃkalpadharmi ca /",
    "GR13mrgt1mpu:457": " manaḥ śabdādiviṣaye grāhakāḥ śravaṇādayaḥ // MrgT_1,12.7 //",
    "GR13mrgt1mpu:458": " vacanādānasaṃhlāda- visargavihṛtikriyāḥ /",
    "GR13mrgt1mpu:459": " vāgādīnāṃ padānyatvaṃ pade satyapyatadguṇāḥ // MrgT_1,12.8 //",
    "GR13mrgt1mpu:460": " ātmendriyārthanaikṛṣṭye sarvadevāpravṛttitā /",
    "GR13mrgt1mpu:461": " pravṛttikārakāstitvaṃ yuktito 'pyavasīyate // MrgT_1,12.9 //",
    "GR13mrgt1mpu:462": " tattvāntaroktavṛttibhyo vailakṣaṇyādvilakṣaṇaḥ /",
    "GR13mrgt1mpu:463": " saṃkalpo bījamabhyeti manastatpāriśeṣyataḥ // MrgT_1,12.10 //",
    "GR13mrgt1mpu:464": " jñānaṃ tadakṣayogāttat kramayogitayā kramāt /",
    "GR13mrgt1mpu:465": " tathāpyābhāti yugapan nāśusaṃcaraṇādṛte // MrgT_1,12.11 //",
    "GR13mrgt1mpu:466": " niyatārthatayākṣāṇi nānāyonīni kasyacit /",
    "GR13mrgt1mpu:467": " gandhādivyañjakatvācca tadādhārātmakānyapi // MrgT_1,12.12 //",
    "GR13mrgt1mpu:468": " śabdaikagrāhakaṃ śrotraṃ sparśaikagrāhiṇī ca tvak /",
    "GR13mrgt1mpu:469": " tathāstu yadi nādatte saguṇaṃ kāraṇāntaram // MrgT_1,12.13 //",
    "GR13mrgt1mpu:470": " tvagindriyamayuktārtha- grāhi yuktaparāṅmukham /",
    "GR13mrgt1mpu:471": " tejovārimahīdravyaṃ dṛgādatte sarūpakam // MrgT_1,12.14 //",
    "GR13mrgt1mpu:472": " tatastridravyajā sā syān na pareṇeṣyate tathā /",
    "GR13mrgt1mpu:473": " yenopalabhyate yo 'rthaḥ sa tasyārthasya kāraṇam // MrgT_1,12.15 //",
    "GR13mrgt1mpu:474": " na prāptamapi karmādi seyaṃ vyasanasantatiḥ /",
    "GR13mrgt1mpu:475": " karṇarandhraviśiṣṭaṃ khaṃ śabdavargāvabhāsakam // MrgT_1,12.16 //",
    "GR13mrgt1mpu:476": " nāsārandhaviśiṣṭaṃ tad brūta kena nivāryate /",
    "GR13mrgt1mpu:477": " tadadṛṣṭāvaruddhaṃ vā tadapyanyatra kiṃ kṛtam // MrgT_1,12.17 //",
    "GR13mrgt1mpu:478": " prāptaṃ gṛhṇāti nātodye śaptaṃ kenāpi dasyunā /",
    "GR13mrgt1mpu:479": " yuktyagamye 'pi sadvākyāt pratītiraupadravā // MrgT_1,12.18 //",
    "GR13mrgt1mpu:480": " mitārthādamitārthasya jyāyastvamiti sūrayaḥ /",
    "GR13mrgt1mpu:481": " vyomaprabhañjanāgnyambu- bhūmayo bhūtapañcakam // MrgT_1,12.19 //",
    "GR13mrgt1mpu:482": " śabdādyekottaraguṇam avakāśādivṛttimat /",
    "GR13mrgt1mpu:483": " dhūnanajvalanaplāva- kharatvāvedino guṇāḥ // MrgT_1,12.20 //",
    "GR13mrgt1mpu:484": " śabdā vāyvādiṣu vyomni savarṇapratiśabdagāḥ /",
    "GR13mrgt1mpu:485": " vyūho 'vakāśadānaṃ ca paktisaṃgrahadhāraṇāḥ // MrgT_1,12.21 //",
    "GR13mrgt1mpu:486": " vāyuvyomahutāśāmbu- dharaṇīnāṃ ca vṛttayaḥ /",
    "GR13mrgt1mpu:487": " śabdaḥ khaguṇa eveti tadanyatropalabdhitaḥ // MrgT_1,12.22 //",
    "GR13mrgt1mpu:488": " bruvate bhagavan kecit sarvabhūtaguṇaḥ katham /",
    "GR13mrgt1mpu:489": " kvānyatra śravaṇākāśe kathamanyatra tadguṇaḥ // MrgT_1,12.23 //",
    "GR13mrgt1mpu:490": " pareṣṭādāśrayāttatra nirṇetānubhavo nṛṇām /",
    "GR13mrgt1mpu:491": " kadācitkarṇamūle 'pi saṃvidityatha manyase // MrgT_1,12.24 //",
    "GR13mrgt1mpu:492": " śrotravṛttivadasyāpi pariṇāmo 'stu kā kṣatiḥ /",
    "GR13mrgt1mpu:493": " āgamādhyakṣavihatā hetavo nārthasādhakāḥ // MrgT_1,12.25 //",
    "GR13mrgt1mpu:494": " kālātyayāpadiṣṭatvād iti nyāyavido viduḥ /",
    "GR13mrgt1mpu:495": " ityapi sthitamevāyaṃ gandho 'pyastu nabhoguṇaḥ // MrgT_1,12.26 //",
    "GR13mrgt1mpu:496": " yena ketakapuṣpāder vaikṛṣṭye 'pyupalabhyate /",
    "GR13mrgt1mpu:497": " iti pañcasu śabdo 'yaṃ sparśo bhūtacatuṣṭaye // MrgT_1,12.27 //",
    "GR13mrgt1mpu:498": " aśītoṣṇo mahīvāyvoḥ śītoṣṇau vāritejasoḥ /",
    "GR13mrgt1mpu:499": " bhāsvadagnau jale śuklaṃ kṣitau śuklādyanekadhā // MrgT_1,12.28 //",
    "GR13mrgt1mpu:500": " rūpaṃ triṣu raso 'mbhaḥsu madhuraḥ ṣaḍvidhaḥ kṣitau /",
    "GR13mrgt1mpu:501": " gandhaḥ kṣitāvasūrabhiḥ surabhiśca mato budhaiḥ // MrgT_1,12.29 //",
    "GR13mrgt1mpu:502": " dehe 'sthimāṃsakeśatvaṅ- nakhadanteṣu cāvaniḥ /",
    "GR13mrgt1mpu:503": " mūtraraktakaphasveda- śukrādau vāri saṃsthitam // MrgT_1,12.30 //",
    "GR13mrgt1mpu:504": " hṛdi paktau dṛśoḥ pitte tejastaddharmadarśanāt /",
    "GR13mrgt1mpu:505": " prāṇādivṛttibhedena nabhasvānukta eva te // MrgT_1,12.31 //",
    "GR13mrgt1mpu:506": " garvavṛttyanuṣaṅgeṇa khaṃ samastāsu nāḍiṣu /",
    "GR13mrgt1mpu:507": " prayoktryādimahīprāntam etadaṇvarthasādhanam // MrgT_1,12.32 //",
    "GR13mrgt1mpu:508": " pratyātmaniyataṃ bhoga- bhedato vyavasīyate /",
    "GR13mrgt1mpu:509": " sarvato yugapadvṛtter anutpādādasarvagam /",
    "GR13mrgt1mpu:510": " bhinnajātīyamapyeka- phalaṃ dīpāṅgavastuvat // MrgT_1,12.33 //",
    "GR13mrgt1mpu:511": " ityātivāhikamidaṃ vapurasya jantoś citsaṅgacidgahanagarbhavivarti leśāt /",
    "GR13mrgt1mpu:512": " naitāvatālamiti bhauvanatattvapaṅktim ādhāradehaviṣayābhyudayāya vakṣye //",
    "GR13mrgt1mpu:513": " athoktārthaprasiddhyarthaṃ bhuvanādi vinirmame /",
    "GR13mrgt1mpu:514": " sādhāraṇebhyo yonibhyaḥ kalādibhyo maheśvaraḥ // MrgT_1,13.1 //",
    "GR13mrgt1mpu:515": " tāni kālānalādīni kalāprāntāni maṇḍalam /",
    "GR13mrgt1mpu:516": " saṃsāramiti tattvajñā bhogasthānaṃ pracakṣate // MrgT_1,13.2 //",
    "GR13mrgt1mpu:517": " māyāyāmapi paṭhyante gahaneśādayo 'dhipāḥ /",
    "GR13mrgt1mpu:518": " tattvaśuddhiśca dīkṣāyāṃ sarvaṃ tatkṛtimastake // MrgT_1,13.3 //",
    "GR13mrgt1mpu:519": " nityatvavyāpakatvādi- śravaṇādavasīyate /",
    "GR13mrgt1mpu:520": " dṛṣṭaṃ purādi yadbhogyaṃ mūrtaṃ pralayadharmi ca // MrgT_1,13.4 //",
    "GR13mrgt1mpu:521": " śuddhādhvanyapi māyāyāḥ parasyāḥ patayaḥ kṛtau /",
    "GR13mrgt1mpu:522": " te tasyāmapi paṭhyante te 'pi tatkṛtimastake // MrgT_1,13.5 //",
    "GR13mrgt1mpu:523": " rajo vilokyate tiryag- jālāviṣṭārkarociṣām /",
    "GR13mrgt1mpu:524": " tadaṣṭāṣṭaguṇasthāne tṛtīye syātkacāgrakam // MrgT_1,13.6 //",
    "GR13mrgt1mpu:525": " likṣā yūkā yavo 'pyevam aṅgulaṃ tattrisaṃguṇaiḥ /",
    "GR13mrgt1mpu:526": " taireva guṇitaṃ pāṇir dhanustadvedalakṣitam // MrgT_1,13.7 //",
    "GR13mrgt1mpu:527": " daṇḍo dve dhanuṣī jñeyaḥ krośastaddvisahasrakam /",
    "GR13mrgt1mpu:528": " dvikrośamāhurgavyūtiṃ dvigavyūtiṃ ca yojanam // MrgT_1,13.8 //",
    "GR13mrgt1mpu:529": " kapālamarbudaṃ sthaulyād brahmaṇo 'ṇḍasya yojanaiḥ /",
    "GR13mrgt1mpu:530": " tasyāntaḥ kāñcanaṃ dhāma kālāgnestāvadeva hi // MrgT_1,13.9 //",
    "GR13mrgt1mpu:531": " yatrāntakālatīkṣṇāṃśu- koṭitejāstathāvidhaiḥ /",
    "GR13mrgt1mpu:532": " rudrairāste vṛto devaḥ kālāgniriti viśrutaḥ // MrgT_1,13.10 //",
    "GR13mrgt1mpu:533": " sarvādhvavartibhūtānāṃ yasminnudvṛttatejasi /",
    "GR13mrgt1mpu:534": " bhayamutpadyate śaktyā saṃhartryā codite prabhoḥ // MrgT_1,13.11 //",
    "GR13mrgt1mpu:535": " tasya svabhāvato jvālāḥ pravṛttā daśakoṭayaḥ /",
    "GR13mrgt1mpu:536": " yojanānāṃ tadardhena dhūmaḥ sāndraḥ sudāruṇaḥ // MrgT_1,13.12 //",
    "GR13mrgt1mpu:537": " tataḥ puṭāstrayastriṃśad- daśalakṣonakoṭikāḥ /",
    "GR13mrgt1mpu:538": " tadantarāṇi dvātriṃśal- lakṣakāṇi durātmanām // MrgT_1,13.13 //",
    "GR13mrgt1mpu:539": " sthānāni yātanāhetor nirmitānyadhvavedhasā /",
    "GR13mrgt1mpu:540": " tāni te nāmabhirvakṣye dvijamukhya nibodha me // MrgT_1,13.14 //",
    "GR13mrgt1mpu:541": " rauravadhvāntaśītoṣṇa- saṃtāpābjamahāmbujāḥ /",
    "GR13mrgt1mpu:542": " kālasūtrāṣṭamā hyete narakā iti viśrutaḥ // MrgT_1,13.15 //",
    "GR13mrgt1mpu:543": " sūcyāsyatālakhaḍgākhya kṣuradhārāmbarīṣakāḥ /",
    "GR13mrgt1mpu:544": " %% kālakhaḍgākhya KSTS taptāṅgārā mahādāhāḥ saṃtāpāśceti ye mune // MrgT_1,13.16 //",
    "GR13mrgt1mpu:545": " bhavantyaṣṭau subībhatsā mahāśabdapadānugāḥ /",
    "GR13mrgt1mpu:546": " lākṣāpralepamāṃsāda- nirucchvāsanasocchvāsāḥ // MrgT_1,13.17 //",
    "GR13mrgt1mpu:547": " yugmādriśālmalīloha- pradīptakṣutpipāsakāḥ /",
    "GR13mrgt1mpu:548": " kṛmīṇāṃ nicayaśceti rājānaḥ parikīrtitāḥ // MrgT_1,13.18 //",
    "GR13mrgt1mpu:549": " lohastambho 'tha viṇmūtras tathā vaitaraṇī nadī /",
    "GR13mrgt1mpu:550": " tāmisraścāndhatāmisraḥ kumbhīpākaḥ sarauravaḥ // MrgT_1,13.19 //",
    "GR13mrgt1mpu:551": " mahāpadānugo 'vīcī rājarājeśvareśvarāḥ /",
    "GR13mrgt1mpu:552": " eṣāṃ puṭānāṃ narakaiḥ sārdhaṃ yojanasaṃkhyayā // MrgT_1,13.20 //",
    "GR13mrgt1mpu:553": " bhavanti koṭayastriṃśad dve ca lakṣe dvijottama /",
    "GR13mrgt1mpu:554": " tatasttriṃśatsahasrāṇi tyaktvā bhūrnavalākṣikī // MrgT_1,13.21 //",
    "GR13mrgt1mpu:555": " bhavatyayomayyardhena pūrveṇārdhena kāñcanī /",
    "GR13mrgt1mpu:556": " yo 'pyadhastātpuṭastasyā mṛdardhaṃ cārdhamāyasam // MrgT_1,13.22 //",
    "GR13mrgt1mpu:557": " tatra dvātriṃśato 'mīṣāṃ nirayāṇāṃ patiḥ sthitaḥ /",
    "GR13mrgt1mpu:558": " kūṣmāṇḍa iti vikhyātaḥ pralayārkānaladyutiḥ // MrgT_1,13.23 //",
    "GR13mrgt1mpu:559": " karālavadanaḥ kruddho vṛttakoṭaralocanaḥ /",
    "GR13mrgt1mpu:560": " taṅkapāṇistathābhūtair bhūtairbhūyobhirāvṛtaḥ // MrgT_1,13.24 //",
    "GR13mrgt1mpu:561": " ayorukmapuṭādūrdhvam aṣṭamīyaṃ vasundharā /",
    "GR13mrgt1mpu:562": " sāhasrāḥ ṣaṭ parā madhyā vyarkalakṣatrikoṭikī // MrgT_1,13.25 //",
    "GR13mrgt1mpu:563": " vasatyo navasāhasrāḥ parā daśasahasrikī /",
    "GR13mrgt1mpu:564": " tadāsāṃ saptakaṃ sadbhiḥ khyātaṃ pātālasaptakam // MrgT_1,13.26 //",
    "GR13mrgt1mpu:565": " tannāmato 'dhipatita ucyamānaṃ nibodha me /",
    "GR13mrgt1mpu:566": " ābhāsaṃ paratālākhyaṃ tritalaṃ ca gabhastimān // MrgT_1,13.27 //",
    "GR13mrgt1mpu:567": " mahātalaṃ rasāṅkaṃ ca pātālaṃ saptamaṃ mune /",
    "GR13mrgt1mpu:568": " saptasveteṣu daityendra- bhujaṅgakṣaṇadācarāḥ // MrgT_1,13.28 //",
    "GR13mrgt1mpu:569": " sapta sapta samākhyātās tānapyatha nibodha me /",
    "GR13mrgt1mpu:570": " daityāḥ śaṅkuśrutiḥ pūrve prahlādaḥ śiśupālakaḥ // MrgT_1,13.29 //",
    "GR13mrgt1mpu:571": " karkandhako hiraṇyākṣo bṛhadgarbho balistathā /",
    "GR13mrgt1mpu:572": " kādraveyāḥ kuṭilako vāsukiḥ kambalastathā // MrgT_1,13.30 //",
    "GR13mrgt1mpu:573": " kārkoṭako 'tha kālāṅgo durdarśastakṣakastathā /",
    "GR13mrgt1mpu:574": " vikaṭo lohitākṣaśca yamākṣo vikaṭānanaḥ // MrgT_1,13.31 //",
    "GR13mrgt1mpu:575": " karālo bhīmanirhrādaḥ piṅgalaśceti rākṣasāḥ /",
    "GR13mrgt1mpu:576": " teṣāmupari niśeṣa- pātālādhipatīśvaraḥ // MrgT_1,13.32 //",
    "GR13mrgt1mpu:577": " sāhasre kāñcane dhāma- maṇḍale hāṭakaḥ sthitaḥ /",
    "GR13mrgt1mpu:578": " yaṃ stuvanti priyaprāptyai yatā yativibhūṣaṇaiḥ // MrgT_1,13.33 //",
    "GR13mrgt1mpu:579": " daityayakṣāsurādhīśa- lalanā lalitaiḥ padaiḥ /",
    "GR13mrgt1mpu:580": " tataḥ koṭiśataṃ pṛthvī nānājanasamāśrayā // MrgT_1,13.34 //",
    "GR13mrgt1mpu:581": " dvīpaśailasaridvāri- nidhimaṇḍalamaṇḍitā /",
    "GR13mrgt1mpu:582": " jambūśākakuśakrauñca- śālmagomedhapuṣkarāḥ // MrgT_1,13.35 //",
    "GR13mrgt1mpu:583": " lakṣādidviguṇā dvīpāḥ kṣārādyabdhibhirāvṛtāḥ /",
    "GR13mrgt1mpu:584": " tato hiraṇmayī bhūmir lokālokaśca parvataḥ // MrgT_1,13.36 //",
    "GR13mrgt1mpu:585": " tamaḥ parastādgarbhodaḥ kaṭāhaśceti bhūtalam /",
    "GR13mrgt1mpu:586": " triśailasariddvīpakān an[al]odadhyalaṃkṛtām // MrgT_1,13.37 //",
    "GR13mrgt1mpu:587": " pṛthvīṃ bhagavatīṃ śakra śrotumicchāmi vistarāt /",
    "GR13mrgt1mpu:588": " tvayi vaktari deveśa sarvapratyakṣadarśini // MrgT_1,13.38 //",
    "GR13mrgt1mpu:589": " niṣṭhājñaptirasākṛṣṭaṃ śrutau dhāvati me manaḥ /",
    "GR13mrgt1mpu:590": " vartayiṣye dvijaśreṣṭha prastutoktiśarīravat // MrgT_1,13.39 //",
    "GR13mrgt1mpu:591": " dvīpānnadīvanāntāṃśca śṛṇuśvaikāgramānasaḥ /",
    "GR13mrgt1mpu:592": " jambudvīpaṃ kṣiternābhis tadvṛttaṃ lakṣayojanam // MrgT_1,13.40 //",
    "GR13mrgt1mpu:593": " kṣārābdhinā parivṛttaṃ parivṛttena tāvatā /",
    "GR13mrgt1mpu:594": " tasya madhye sthitaḥ śaila- rājarājo hiraṇmayaḥ // MrgT_1,13.41 //",
    "GR13mrgt1mpu:595": " tiraskṛtāṃśumajjyotir meruḥ suraniṣevitaḥ /",
    "GR13mrgt1mpu:596": " sa ṣoḍaśa sahasrāṇi kṣitau viṣṭo mahītalāt // MrgT_1,13.42 //",
    "GR13mrgt1mpu:597": " tadūnamunnato lakṣaṃ mūle ṣoḍaśa vistṛtaḥ /",
    "GR13mrgt1mpu:598": " triṣu pādāntareṣvasya caturvṛddheṣu parvasu // MrgT_1,13.43 //",
    "GR13mrgt1mpu:599": " nemayaḥ kaṭakākārā nirgatā dīptimattarāḥ /",
    "GR13mrgt1mpu:600": " ekā daśasahasrā tu manusāhasrikī parā // MrgT_1,13.44 //",
    "GR13mrgt1mpu:601": " nemiryā mastakopānte lokapālasamāśrayā /",
    "GR13mrgt1mpu:602": " cakravāṭeti tāmāhuḥ sarvaratnaprabhāvatīm // MrgT_1,13.45 //",
    "GR13mrgt1mpu:603": " siddhagandharvamahatāṃ tadadhaḥ parvasu sthitiḥ /",
    "GR13mrgt1mpu:604": " prācyādiṣvindramukhyānāṃ nāmatastānibodhata // MrgT_1,13.46 //",
    "GR13mrgt1mpu:605": " nānaratnaprabhājāla- maṇḍalālaṅkṛtā hareḥ /",
    "GR13mrgt1mpu:606": " siddhasādhyamarujjuṣṭā rukmabhūramarāvatī // MrgT_1,13.47 //",
    "GR13mrgt1mpu:607": " raktapītamaṇiprāya- hemaprākāragopurā /",
    "GR13mrgt1mpu:608": " vahnestejovatī vahni- tulyabhūtaniṣevitā // MrgT_1,13.48 //",
    "GR13mrgt1mpu:609": " mṛtyoḥ saṃyamanī tuṅga- lohaprākāramaṇḍalā /",
    "GR13mrgt1mpu:610": " kālapāśapitṛvyādi- pretamāriniṣevitā // MrgT_1,13.49 //",
    "GR13mrgt1mpu:611": " kṛṣṇā daityapatermṛtyor dhāmavaddaityasevitā /",
    "GR13mrgt1mpu:612": " nīlaratnaprabhājāla- vitānavarabhūṣaṇā // MrgT_1,13.50 //",
    "GR13mrgt1mpu:613": " śuddhavatyambunāthasya sphaṭikopalanirmitā /",
    "GR13mrgt1mpu:614": " pāṇḍurābhropamairyādaḥ- sevitā bhāti dhāmabhiḥ // MrgT_1,13.51 //",
    "GR13mrgt1mpu:615": " vāyorgandhavatī tuṅga- śvetapītadhvajākulā /",
    "GR13mrgt1mpu:616": " balavadbhūtasaṃjuṣṭā sarvaratnavinirmitā // MrgT_1,13.52 //",
    "GR13mrgt1mpu:617": " mahodayā candramasaḥ śvetā muktādinirmitā /",
    "GR13mrgt1mpu:618": " dvijasaṃghastutā bhāti purairhimagiriprabhaiḥ // MrgT_1,13.53 //",
    "GR13mrgt1mpu:619": " jvalallalāṭadṛgdagdha- smaramṛtyuyaśobhṛtaḥ /",
    "GR13mrgt1mpu:620": " purī yaśovatī sarva- ratnajā rudrasevitā // MrgT_1,13.54 //",
    "GR13mrgt1mpu:621": " iti sarvartusukhadāś cakravāṭārdhavistṛtāḥ /",
    "GR13mrgt1mpu:622": " puryo 'ṣṭāvaniloddhūta- pārijātarajoruṇāḥ // MrgT_1,13.55 //",
    "GR13mrgt1mpu:623": " vedhasā nirmitā loka- pālacakrānuvartinām /",
    "GR13mrgt1mpu:624": " bhūtaye svarga ityetā gīyante kavibhiḥ kṣitau // MrgT_1,13.56 //",
    "GR13mrgt1mpu:625": " caturdaśa sahasrāṇi yojanānāṃ svayaṃbhuvaḥ /",
    "GR13mrgt1mpu:626": " madhye manovatī nāma purī lokeśavanditā // MrgT_1,13.57 //",
    "GR13mrgt1mpu:627": " yā cakārāruṇānuccair vidyunmārgānmahaḥśriyā /",
    "GR13mrgt1mpu:628": " sāvitryā spardhamāneva svargakāmātivartinī // MrgT_1,13.58 //",
    "GR13mrgt1mpu:629": " tasyāmupāsate devā munayaśca mahaujasaḥ /",
    "GR13mrgt1mpu:630": " mahāyogīśvaraṃ siddhyai yamādyairbhūtavedhasam // MrgT_1,13.59 //",
    "GR13mrgt1mpu:631": " tadīśabhāge tasyādreḥ śṛṅgamādityasannibham /",
    "GR13mrgt1mpu:632": " yattajjyotiṣkamityāhuḥ sadā paśupatipriyam // MrgT_1,13.60 //",
    "GR13mrgt1mpu:633": " tasya sānuṣu haimeṣu ratnacitreṣu saṃsthitāḥ /",
    "GR13mrgt1mpu:634": " skandanandimahākāla- gaṇeśādigaṇāvarāḥ // MrgT_1,13.61 //",
    "GR13mrgt1mpu:635": " mūrdhni devādidevasya sthānaṃ tripuravidviṣaḥ /",
    "GR13mrgt1mpu:636": " rudrāyutagaṇairjuṣṭaṃ brahmādyaiśca surottamaiḥ // MrgT_1,13.62 //",
    "GR13mrgt1mpu:637": " iti meruradho 'syānte dikṣu ye bhūdharāḥ sthitāḥ /",
    "GR13mrgt1mpu:638": " tacchiṣṭāni navadvīpe varṣāṇyasminnibodha me // MrgT_1,13.63 //",
    "GR13mrgt1mpu:639": " niṣadho hemakūṭaśca himavāṃścācalottamāḥ /",
    "GR13mrgt1mpu:640": " merordakṣiṇato nīlaḥ śvetaḥ śṛṅgīti vāmataḥ // MrgT_1,13.64 //",
    "GR13mrgt1mpu:641": " sahasradvayaviṣkambhā daśotsedhā navāntarāḥ /",
    "GR13mrgt1mpu:642": " prāgāyataḥ suparvāṇāḥ sāgarāhitakoṭayaḥ // MrgT_1,13.65 //",
    "GR13mrgt1mpu:643": " tadardhenāttaviṣkambhau mālyavadgandhamādanau /",
    "GR13mrgt1mpu:644": " yāmyottarau prākpratīcyor merutastāvadantarau // MrgT_1,13.66 //",
    "GR13mrgt1mpu:645": " paścānmālyavataḥ prācyāṃ gandhamādanaśailataḥ /",
    "GR13mrgt1mpu:646": " ilāvṛtaṃ nīlagirer yāmyato niṣadhādudak // MrgT_1,13.67 //",
    "GR13mrgt1mpu:647": " bhadrāśvaṃ mālyavatprācyāṃ varṣaṃ bhadrajanākulam /",
    "GR13mrgt1mpu:648": " suketanaṃ ketumālaṃ pratīcyāṃ gandhamādanāt // MrgT_1,13.68 //",
    "GR13mrgt1mpu:649": " niṣadhāddharivarṣe yad yāmyato hemakūṭataḥ /",
    "GR13mrgt1mpu:650": " nāmnā kiṃpuruṣaṃ khyātaṃ bhārataṃ himavadgireḥ // MrgT_1,13.69 //",
    "GR13mrgt1mpu:651": " ramyakākhyamudaṅnīlād dhiraṇyaṃ śvetaparvatāt /",
    "GR13mrgt1mpu:652": " yaduttare śṛṅgavataḥ kuruvarṣaṃ taducyate // MrgT_1,13.70 //",
    "GR13mrgt1mpu:653": " niṣkambhaśailāścatvāro meroḥ sthairyāya vedhasā /",
    "GR13mrgt1mpu:654": " lakṣārdhonnataḥ kḷptās [te] teṣāṃ pūrveṇa mandaraḥ // MrgT_1,13.71 //",
    "GR13mrgt1mpu:655": " śveto haridrācūrṇābho yāmyato gandhamādanaḥ /",
    "GR13mrgt1mpu:656": " pratīcyāṃ vipulo nīlaḥ supārśvaḥ saumyato 'ruṇaḥ // MrgT_1,13.72 //",
    "GR13mrgt1mpu:657": " sahasrayojanacchāyās teṣu kalpadrumāḥ sthitāḥ /",
    "GR13mrgt1mpu:658": " kadambajambvāvaśvattha- nyagrodhau cottarāntikāḥ // MrgT_1,13.73 //",
    "GR13mrgt1mpu:659": " jambūphalarasodbhūtā meruṃ paryetya nimnagā /",
    "GR13mrgt1mpu:660": " viveśa mūlamevāsya kanakīkṛtya tāṃ mahīm // MrgT_1,13.74 //",
    "GR13mrgt1mpu:661": " taṃ pītvā pakṣisarpākhu- mṛgaśākhāmṛgādayaḥ /",
    "GR13mrgt1mpu:662": " babhūvuḥ kāñcanā ye ca sattvāstasyāṃ kṛtāplavāḥ // MrgT_1,13.75 //",
    "GR13mrgt1mpu:663": " dvīpaketurabhūjjambūḥ kalpaśākhiṣu satsvapi /",
    "GR13mrgt1mpu:664": " prabhāvātiśayātkhyātaṃ jambūdvīpamidaṃ tataḥ // MrgT_1,13.76 //",
    "GR13mrgt1mpu:665": " prācyāṃ viṣkambhaśailasya mūle caitrarathaṃ vanam /",
    "GR13mrgt1mpu:666": " saro 'ruṇodakaṃ nāma tatra hemābjamaṇḍitam // MrgT_1,13.77 //",
    "GR13mrgt1mpu:667": " yāmyādrimūle gandharva- surasiddhāpsarovṛtam /",
    "GR13mrgt1mpu:668": " nandanaṃ mānasaṃ tatra saro mānasataskaram // MrgT_1,13.78 //",
    "GR13mrgt1mpu:669": " vaibhrājaṃ vaipule mūle sitodaśca hradottamaḥ /",
    "GR13mrgt1mpu:670": " devairniṣevyate channaḥ kamalairaṃśumaprabhaiḥ // MrgT_1,13.79 //",
    "GR13mrgt1mpu:671": " saupārśve dhṛtimannāma kānanaṃ bhadrako hradaḥ /",
    "GR13mrgt1mpu:672": " saugandhikāmbujacchannaḥ sevyate pitṛbhiḥ sadā // MrgT_1,13.80 //",
    "GR13mrgt1mpu:673": " trayodaśasahasrāyur- jambūphalarasāśanaḥ /",
    "GR13mrgt1mpu:674": " mervālokopalabdhārtho janaḥ sutvagilāvṛte // MrgT_1,13.81 //",
    "GR13mrgt1mpu:675": " varṣāyutāyurnīlābja- dyutiḥ panasasārabhuk /",
    "GR13mrgt1mpu:676": " ketumāle jano divya- dehabandhaḥ sukhī balī // MrgT_1,13.82 //",
    "GR13mrgt1mpu:677": " candrabimbadyutirnīlā- -bjāśano bhadravājini /",
    "GR13mrgt1mpu:678": " daśavarṣasahasrāyur- duḥkhaśokabhayojjhitaḥ // MrgT_1,13.83 //",
    "GR13mrgt1mpu:679": " triṃśadabdasahasrāyuḥ kāmavṛkṣaphalāśanaḥ /",
    "GR13mrgt1mpu:680": " yugmaprasūtiḥ kuruṣu śyāmāpuṣpadyutirjanaḥ // MrgT_1,13.84 //",
    "GR13mrgt1mpu:681": " bhūtavedasahasrau dvāv ekadiksaṃdhilakṣitau /",
    "GR13mrgt1mpu:682": " somavāyvāśayoḥ siddha- municāraṇasevitau // MrgT_1,13.85 //",
    "GR13mrgt1mpu:683": " candrabhadrākarau dvīpau candraraktābjarugjanau /",
    "GR13mrgt1mpu:684": " ailāvṛtaṃ tayorāyuḥ phalaṃ mūlaṃ ca bhojanam // MrgT_1,13.86 //",
    "GR13mrgt1mpu:685": " antarbhāvaḥ kuruṣvabdhau sānnidhyātkīrtitau tataḥ /",
    "GR13mrgt1mpu:686": " adhyardhāni sahasrāṇi dvādaśāyurhiraṇvati // MrgT_1,13.87 //",
    "GR13mrgt1mpu:687": " janasyendutviṣo nityam aśnato lākucaṃ phalam /",
    "GR13mrgt1mpu:688": " nīlanīrajaramyasya ramyake dvādaśasthitiḥ // MrgT_1,13.88 //",
    "GR13mrgt1mpu:689": " janasyābdasahasrāṇi nyagrodhaphalamaśnataḥ /",
    "GR13mrgt1mpu:690": " rajatadyutirikṣvādas tāvadāyurharau janaḥ // MrgT_1,13.89 //",
    "GR13mrgt1mpu:691": " raukmaḥ kiṃpuruṣe plakṣa- bhojano 'bdāyutasthitiḥ /",
    "GR13mrgt1mpu:692": " iti kimpuruṣādīni varṣāṇyuktāni yāni te // MrgT_1,13.90 //",
    "GR13mrgt1mpu:693": " na teṣvavasthābhedo 'sti vivartiṣu kṛtādiṣu /",
    "GR13mrgt1mpu:694": " yugānurūpaprajñāyus tejobaladhanaprajaḥ // MrgT_1,13.91 //",
    "GR13mrgt1mpu:695": " kṛṣṭākṛṣṭāśano duḥkha- trayārto bhārate janaḥ /",
    "GR13mrgt1mpu:696": " guṇa eko yadudyukto neṣṭaṃ kiṃcinna sādhayet // MrgT_1,13.92 //",
    "GR13mrgt1mpu:697": " sarvāsāṃ phalabhūmīnāṃ karmabhūḥ kāraṇaṃ yataḥ /",
    "GR13mrgt1mpu:698": " navābdhisrotasi dvīpā nava cātrārdhakasthale // MrgT_1,13.93 //",
    "GR13mrgt1mpu:699": " indradvīpaprabhṛtayo nāmatastānnibodha me /",
    "GR13mrgt1mpu:700": " indradvīpaḥ kaśeruśca tāmraparṇo gabhastimān // MrgT_1,13.94 //",
    "GR13mrgt1mpu:701": " nāgadvīpaścāndramaso gāndharvo vāruṇastathā /",
    "GR13mrgt1mpu:702": " kumārikākhyo navamo nānāparvatanimnagāḥ // MrgT_1,13.95 //",
    "GR13mrgt1mpu:703": " nānājātijanākīrṇā bhāratākhe prakīrtitāḥ /",
    "GR13mrgt1mpu:704": " āgnīdhro nāma nṛpatir jambūnātho manoḥ kule // MrgT_1,13.96 //",
    "GR13mrgt1mpu:705": " tajjātanṛpasaṃjñābhiḥ kathyante bhāratādayaḥ /",
    "GR13mrgt1mpu:706": " kṣārakṣīradadhisneha- rasamadhvāmṛtodakaiḥ // MrgT_1,13.97 //",
    "GR13mrgt1mpu:707": " lakṣādidviguṇā dvīpā jambūdvīpādayo vṛtāḥ /",
    "GR13mrgt1mpu:708": " śāke śākadrumastvaṅgaḥ śākasaṃjñānibandhanaḥ // MrgT_1,13.98 //",
    "GR13mrgt1mpu:709": " kuśo 'bhūtkāñcanaḥ kauśe svayaṃbhuvi yiyakṣati /",
    "GR13mrgt1mpu:710": " krauñce krauñco hato daityaḥ krauñcādrau hemakandare // MrgT_1,13.99 //",
    "GR13mrgt1mpu:711": " skandena yuddhvā suciraṃ citramayī sumāyinā /",
    "GR13mrgt1mpu:712": " sa śailastasya daityasya khyātaścitreṇa karmaṇā // MrgT_1,13.100 //",
    "GR13mrgt1mpu:713": " ketutāmagamattasya nāmnā krauñcaṃ taducyate /",
    "GR13mrgt1mpu:714": " śālmale śālmalīvṛkṣo haimaḥ sāhasriko 'rkabhāḥ // MrgT_1,13.101 //",
    "GR13mrgt1mpu:715": " priyo 'marāṇāṃ tatketuḥ sa tadākhyānibandhanaḥ /",
    "GR13mrgt1mpu:716": " gomede gopatirnāma rājābhūdgosavodyataḥ // MrgT_1,13.102 //",
    "GR13mrgt1mpu:717": " yājyo 'bhūdvahnikalpānām autathyānāṃ manoḥ kule /",
    "GR13mrgt1mpu:718": " sa teṣu hariyajñāya pravṛtteṣu bhṛgūn gurūn // MrgT_1,13.103 //",
    "GR13mrgt1mpu:719": " vavre taṃ gautamaḥ kopā- daśapadagamatkṣayam /",
    "GR13mrgt1mpu:720": " yajñavāṭe 'sya tā gāvo dagdhāḥ kopāgninā muneḥ // MrgT_1,13.104 //",
    "GR13mrgt1mpu:721": " tanmedasā mahī channā gomedaḥ sa tato 'bhavat /",
    "GR13mrgt1mpu:722": " nadī puṣkariṇī nāma hemapuṣkaramaṇḍitā // MrgT_1,13.105 //",
    "GR13mrgt1mpu:723": " tayā sa puṣkaradvīpaḥ khyāpitaḥ surasevitaḥ /",
    "GR13mrgt1mpu:724": " yathā kimpuruṣādyeṣu kṛtāvāsaḥ sadā janaḥ // MrgT_1,13.106 //",
    "GR13mrgt1mpu:725": " śākadvīpādiṣu tathā kṣīrādikṛtabhojanaḥ /",
    "GR13mrgt1mpu:726": " himenduhimanīlābja- sasyakasphaṭikadyutiḥ // MrgT_1,13.107 //",
    "GR13mrgt1mpu:727": " daśavarṣasahasrāyur- naṣṭaduḥkhaikakaṇṭakaḥ /",
    "GR13mrgt1mpu:728": " saptamāmudadherarvāk dve koṭī satrikaṃ dalam // MrgT_1,13.108 //",
    "GR13mrgt1mpu:729": " pañcāśacca sahasrāṇi karṇāddhemādrigarbhataḥ /",
    "GR13mrgt1mpu:730": " tato hiraṇmayī bhūmir nānāratnadrumācalā // MrgT_1,13.109 //",
    "GR13mrgt1mpu:731": " krīḍārthaṃ vedhasā sṛṣṭā devānāṃ daśakoṭikī /",
    "GR13mrgt1mpu:732": " lokāloko bahistasyā lokālokaniyāmakaḥ // MrgT_1,13.110 //",
    "GR13mrgt1mpu:733": " yojanāyutaviṣkambhas tuṅgaśṛṅgaparicchadaḥ /",
    "GR13mrgt1mpu:734": " tasya śṛṅgeṣu tīkṣṇāṃśor bhāsaścandrātapopamāḥ // MrgT_1,13.111 //",
    "GR13mrgt1mpu:735": " na tāpayati vaikṛṣṭyād dhāmānyāśābhṛtāṃ mune /",
    "GR13mrgt1mpu:736": " tamaḥ parastānnibiḍaṃ lakṣāṇyekonaviṃśatiḥ // MrgT_1,13.112 //",
    "GR13mrgt1mpu:737": " catvāriṃśatsahasrāṇi pañcatriṃśacca koṭayaḥ /",
    "GR13mrgt1mpu:738": " saptaviṃśatilakṣāṇi koṭiścaikā samudrarāt // MrgT_1,13.113 //",
    "GR13mrgt1mpu:739": " haimaṃ kaṭāhakaṃ koṭir garbhādeti samantataḥ /",
    "GR13mrgt1mpu:740": " tithilakṣo bhuvarloko dhruvaprānto mahītalāt // MrgT_1,13.114 //",
    "GR13mrgt1mpu:741": " %% dhruve prānto KSTS;",
    "GR13mrgt1mpu:742": " %% but quoted ad Svacchanda 10: 516c--517b with dhruvaprānto, and",
    "GR13mrgt1mpu:743": " %% dhruvaprānto is supported by Nārayaṇa.",
    "GR13mrgt1mpu:744": " tadūnakoṭisvarlokaḥ svargivaryasamāśrayaḥ /",
    "GR13mrgt1mpu:745": " %% svarloka<> KSTS;",
    "GR13mrgt1mpu:746": " %% but quoted up to the end of this pāda ad Svacchanda 10:516c--517b,",
    "GR13mrgt1mpu:747": " %% which implies that this word split was made.",
    "GR13mrgt1mpu:748": " mahardvikoṭiryatrāste marīcyādimunivrajaḥ // MrgT_1,13.115 //",
    "GR13mrgt1mpu:749": " jano 'ṣṭakoṭyavacchinnaḥ pitṛjahnujanāśrayaḥ /",
    "GR13mrgt1mpu:750": " tapo 'rkakoṭiryatrāste mahāyogī sanandanaḥ // MrgT_1,13.116 //",
    "GR13mrgt1mpu:751": " ṛbhuḥ sanatkumāraśca sanakaśca mahātapāḥ /",
    "GR13mrgt1mpu:752": " tataḥ satya[ma]dhiḥsthānaṃ satyalokaḥ svayambhuvaḥ // MrgT_1,13.117 //",
    "GR13mrgt1mpu:753": " kāmātiśayasampannaḥ koṭayo nava sapta ca /",
    "GR13mrgt1mpu:754": " sāvitrī mūrtimatyāste yatra vedāśca sānugāḥ // MrgT_1,13.118 //",
    "GR13mrgt1mpu:755": " tataścatasraḥ ṣaṭ ceti madhutripuravidviṣoḥ /",
    "GR13mrgt1mpu:756": " sthāne jyotiṣmatīcitre koṭiraṇḍakaṭāhakaḥ // MrgT_1,13.119 //",
    "GR13mrgt1mpu:757": " śatakoṭipravistīrṇa iti brahmāṇḍagolakaḥ /",
    "GR13mrgt1mpu:758": " bhūyasā tulya evāyaṃ sarvasrotaḥsu mānataḥ // MrgT_1,13.120 //",
    "GR13mrgt1mpu:759": " tasya prācīṃ diśaṃ śakraḥ pātyagniḥ pūrvadakṣiṇām /",
    "GR13mrgt1mpu:760": " dakṣiṇāṃ bhūtasaṃhartā rākṣaso dakṣaṇāparām // MrgT_1,13.121 //",
    "GR13mrgt1mpu:761": " paścimāṃ varuṇo devo nabhasvān paścimottarām /",
    "GR13mrgt1mpu:762": " udīcīṃ somayakṣeśāv īśaḥ prāguttarāṃ diśam // MrgT_1,13.122 //",
    "GR13mrgt1mpu:763": " ūrdhve brahmā hariradhaḥ sarvārthāvahitāḥ sadā /",
    "GR13mrgt1mpu:764": " eṣāmapi niyantāro rudrā daśa daśa sthitāḥ // MrgT_1,13.123 //",
    "GR13mrgt1mpu:765": " bhūmimanto 'pyamī yeṣāṃ notkrāmanti bhayātpadam /",
    "GR13mrgt1mpu:766": " nānārūpairmahāvīryais taruṇārkasamaprabhaiḥ // MrgT_1,13.124 //",
    "GR13mrgt1mpu:767": " vṛtā nānāyudhadharair nāmabhistānnibodha me /",
    "GR13mrgt1mpu:768": " budhnavajraśarīrāja- kapālīśapramardanāḥ // MrgT_1,13.125 //",
    "GR13mrgt1mpu:769": " prāgvibhūtyavyayau śāsta pinākī tridaśādhipaḥ /",
    "GR13mrgt1mpu:770": " bhasmakṣayāntakahara- jvalanāgnihutāśanāḥ // MrgT_1,13.126 //",
    "GR13mrgt1mpu:771": " piṅgalaḥ khādako babhrur dahanaścāgnidiggatāḥ /",
    "GR13mrgt1mpu:772": " vidhātṛdhātṛkartrīśa- kālamṛtyuviyojakāḥ // MrgT_1,13.127 //",
    "GR13mrgt1mpu:773": " yāmyadharmeśasaṃyoktṛ- harāśca yamanāyakāḥ /",
    "GR13mrgt1mpu:774": " nirṛtirmāraṇakrodha- hantṛdhūmravilohitāḥ // MrgT_1,13.128 //",
    "GR13mrgt1mpu:775": " ūrdhvaliṅgavirūpākṣa- daṃṣṭribhīmāḥ palādapāḥ /",
    "GR13mrgt1mpu:776": " balātibalapāśāṅga- śvetabhūtajalāntakāḥ // MrgT_1,13.129 //",
    "GR13mrgt1mpu:777": " mahābalamahābāhu- sunādyabdaravāḥ kapāḥ /",
    "GR13mrgt1mpu:778": " laghuśīghramahadvega- sūkṣmatīkṣṇakṣayāntakāḥ // MrgT_1,13.130 //",
    "GR13mrgt1mpu:779": " kapardyabdeśapañcānta- pañcacūḍāśca vāyupāḥ /",
    "GR13mrgt1mpu:780": " nidhīśo rūpavān dhanya- saumyaśāntajaṭādharāḥ // MrgT_1,13.131 //",
    "GR13mrgt1mpu:781": " kāmaprasādalakṣmīśa- prakāśāścenduyakṣapāḥ /",
    "GR13mrgt1mpu:782": " vidyeśasarvavijjñāna- vedavijjyeṣṭhavedagāḥ // MrgT_1,13.132 //",
    "GR13mrgt1mpu:783": " vidyāvidhātṛbhūteśa- balipriyasukhādhipāḥ /",
    "GR13mrgt1mpu:784": " śambhurgaṇādhyakṣavibhu- tryakṣacaṇḍāmarastutāḥ // MrgT_1,13.133 //",
    "GR13mrgt1mpu:785": " vicakṣaṇanabholipsu- saṃvivāhāśca mūrdhani /",
    "GR13mrgt1mpu:786": " krodhanānilabhugbhogi- grasanodumbareśvarāḥ // MrgT_1,13.134 //",
    "GR13mrgt1mpu:787": " vṛṣo viṣadharo 'nanto vajro daṃṣṭrī ca viṣṇupāḥ /",
    "GR13mrgt1mpu:788": " tato 'mbhaḥpramukhā bhoga- bhūmayastāsu saṃsthitāḥ // MrgT_1,13.135 //",
    "GR13mrgt1mpu:789": " pañcāṣṭakā niyoktṝṇāṃ kṣetrāvāptaphalaśriyaḥ /",
    "GR13mrgt1mpu:790": " bhārabhūtyāṣāḍhiḍiṇḍi- lākulyamarapuṣkarāḥ // MrgT_1,13.136 //",
    "GR13mrgt1mpu:791": " prabhāsanaimiṣau ceti guhyāṣṭakamidaṃ jale /",
    "GR13mrgt1mpu:792": " śrīśālajalpakedāra- bhairavāmrātakeśvarāḥ // MrgT_1,13.137 //",
    "GR13mrgt1mpu:793": " hariścandramahākālam adhyāḥ sātipadā rucau /",
    "GR13mrgt1mpu:794": " mahendrabhīmavimala- kurukṣetragayākhalāḥ // MrgT_1,13.138 //",
    "GR13mrgt1mpu:795": " sanāpadottarāḥ sāṭṭa- hāsāḥ sanākhalāḥ khage /",
    "GR13mrgt1mpu:796": " sthāṇusvarṇākṣagokarṇa- bhadrakarṇamahālayāḥ // MrgT_1,13.139 //",
    "GR13mrgt1mpu:797": " vastrapadāvimukhāhva- rudrakoṭyaḥ khamaṇḍale /",
    "GR13mrgt1mpu:798": " pavitrāṣṭakamityāhur garve mātrendriyagocare // MrgT_1,13.140 //",
    "GR13mrgt1mpu:799": " sthāṇvaṣṭakaṃ dvijaśreṣṭha nāmataḥ kathayāmi te /",
    "GR13mrgt1mpu:800": " mākoṭamaṇḍaleśāna- dviraṇḍachagalāṇḍakāḥ // MrgT_1,13.141 //",
    "GR13mrgt1mpu:801": " sthūlasthūleśvarau śaṅku- karṇakālañjarāvapi /",
    "GR13mrgt1mpu:802": " sūkṣmāmarapurāṇyaṣṭau buddhau paiśācamāditaḥ // MrgT_1,13.142 //",
    "GR13mrgt1mpu:803": " rākṣasaṃ yākṣagāndharvaṃ māhendraṃ ca maharddhimat /",
    "GR13mrgt1mpu:804": " saumyaṃ prājeśvaraṃ brāhmaṃ dīptaṃ paramayā śriyā // MrgT_1,13.143 //",
    "GR13mrgt1mpu:805": " gauṇe yogīśadhāmāni tvakṛtaṃ kṛtaraibhavam /",
    "GR13mrgt1mpu:806": " % kṛtabhairavam KSTS brāhmavaiṣṇavakaumāram aumaṃ śraikaṇṭhamantataḥ // MrgT_1,13.144 //",
    "GR13mrgt1mpu:807": " vīrabhadrasya rucimad ddhāma yogivarastutam /",
    "GR13mrgt1mpu:808": " svapadādho 'dhikārastha- sarvarudrādhikaśriyaḥ // MrgT_1,13.145 //",
    "GR13mrgt1mpu:809": " vāmadevabhavānanta- bhīmomāpatyajeśvarāḥ /",
    "GR13mrgt1mpu:810": " sarveśāneśvarāveka- vīraikaśivasaṃjñitau // MrgT_1,13.146 //",
    "GR13mrgt1mpu:811": " ugraḥ pracaṇḍadṛk ceśo guṇānāṃ mūrdhni saṃsthitāḥ /",
    "GR13mrgt1mpu:812": " tapasā guruṇopāsya krodhādīn gurutāṃ matāḥ // MrgT_1,13.147 //",
    "GR13mrgt1mpu:813": " svādhikāravidhau tīkṣṇā rudrāḥ sarvārthadṛkkriyāḥ /",
    "GR13mrgt1mpu:814": " tebhyo daśaguṇaśrīkān pradhānādhipatīñchṛṇu // MrgT_1,13.148 //",
    "GR13mrgt1mpu:815": " krodheśacaṇḍasaṃvarta- jyotiḥpiṅgalasūragāḥ /",
    "GR13mrgt1mpu:816": " pañcāntakaikavīrau ca śikheda iti te smṛtāḥ // MrgT_1,13.149 //",
    "GR13mrgt1mpu:817": " sarvendriyaḥ sarvatanuḥ sarvāntaḥkaraṇāśrayaḥ /",
    "GR13mrgt1mpu:818": " puruṣe niyatau yantā kāle kalanaśaktimān // MrgT_1,13.150 //",
    "GR13mrgt1mpu:819": " bhuvaneśamahādeva- vāmadevabhavodbhavāḥ /",
    "GR13mrgt1mpu:820": " ekapiṅgekṣaṇeśānā- -ṅguṣṭhamātrāśca bhāsvarāḥ // MrgT_1,13.151 //",
    "GR13mrgt1mpu:821": " parameśopamā rāga- vidyāgarbhe kalāpade /",
    "GR13mrgt1mpu:822": " mahāpuracatuḥṣaṣṭi- maṇḍale maṇḍalādhipāḥ // MrgT_1,13.152 //",
    "GR13mrgt1mpu:823": " anantastrikalo goptā kṣemīśo brahmaṇaḥ patiḥ /",
    "GR13mrgt1mpu:824": " dhruvatejodhiṣau rudrau gahaneśaśca viśvarāṭ // MrgT_1,13.153 //",
    "GR13mrgt1mpu:825": " māyādhikāriṇo rudrā maṇḍalādhipatīśvarāḥ /",
    "GR13mrgt1mpu:826": " saṃsāracakrakārūḍha- bhūtagrāmavivartakāḥ // MrgT_1,13.154 //",
    "GR13mrgt1mpu:827": " etāvatyeva ghoreyaṃ sarvabhūtabhavāvaniḥ /",
    "GR13mrgt1mpu:828": " sīdantyajñānino yasyāṃ paṅke gāva ivācalāḥ // MrgT_1,13.155 //",
    "GR13mrgt1mpu:829": " bhṛguṇī brahmavetālī sthāṇumatyambikā parā /",
    "GR13mrgt1mpu:830": " rūpiṇī nandinī jvālā saptasaptārbudeśvarāḥ // MrgT_1,13.156 //",
    "GR13mrgt1mpu:831": " vidyārājñyastu kathitā vidyāyāṃ rudrasaṃstutāḥ /",
    "GR13mrgt1mpu:832": " tāsāmupari dīptaśrīr devo vidyādhipaḥ sthitaḥ // MrgT_1,13.157 //",
    "GR13mrgt1mpu:833": " mantreśeśacidāviṣṭa- rudravyūhāṣṭakānugaḥ /",
    "GR13mrgt1mpu:834": " ucchuṣmāḥ śambarāścaṇḍā mahāvīryāḥ padadruhaḥ // MrgT_1,13.158 //",
    "GR13mrgt1mpu:835": " rudrā gaṇāḥ sadikpālāḥ śāstrāṇi patayastataḥ /",
    "GR13mrgt1mpu:836": " te cānantaprabhṛtayo gaditā eva nāmataḥ // MrgT_1,13.159 //",
    "GR13mrgt1mpu:837": " svasvarūpāśca te vipra pūrvaṃ praśnānuṣaṅgataḥ /",
    "GR13mrgt1mpu:838": " sādāśive pavitrāṅga- sakalādiparicchadaḥ // MrgT_1,13.160 //",
    "GR13mrgt1mpu:839": " devaḥ sadāśivo bindau nivṛttyādikaleśvarāḥ /",
    "GR13mrgt1mpu:840": " nāde dhvanipatiḥ śaktau sarvaśaktimatāṃ varaḥ // MrgT_1,13.161 //",
    "GR13mrgt1mpu:841": " yonirviśvasya vāgīśāḥ patayaḥ parataḥ śivaḥ /",
    "GR13mrgt1mpu:842": " sadāśivaśivāntādhva- kalpitāṇuvapuḥsthitiḥ // MrgT_1,13.162 //",
    "GR13mrgt1mpu:843": " sarvātiśayaviśrāmas tadūrdhvaṃ patayaḥ katham /",
    "GR13mrgt1mpu:844": " īśānatītya śāntāntaṃ tattvaṃ sādāśivaṃ smṛtam // MrgT_1,13.163 //",
    "GR13mrgt1mpu:845": " bhuvanānyapi nādādi- kalā nānyaḥ patiḥ śivāt /",
    "GR13mrgt1mpu:846": " kiṃtu yaḥ patibhedo 'smin sa śāstre śaktibhedavat // MrgT_1,13.164 //",
    "GR13mrgt1mpu:847": " kṛtyabhedopacāreṇa tadbhedasthānabhedajaḥ /",
    "GR13mrgt1mpu:848": " karotyunmīlanaṃ yābhiḥ śaktibhirnaratejasaḥ // MrgT_1,13.165 //",
    "GR13mrgt1mpu:849": " tā nivṛttyādisaṃjñānāṃ bhuvanānāmadhīśvarāḥ /",
    "GR13mrgt1mpu:850": " nivartayati bhūtāni yayā sāsya nivartikā // MrgT_1,13.166 //",
    "GR13mrgt1mpu:851": " nivṛttiriti tatsthānaṃ tatreśo 'pi nivṛttimān /",
    "GR13mrgt1mpu:852": " nivṛttasya gatirbhūyo yayā prācyāvalakṣaṇā // MrgT_1,13.167 //",
    "GR13mrgt1mpu:853": " niṣidhyate pratiṣṭhā sā sthānaṃ tavāṃśca tatpatiḥ /",
    "GR13mrgt1mpu:854": " tyaktvāptagamyaviṣayaṃ yayā jñānaṃ dadātyaṇoḥ // MrgT_1,13.168 //",
    "GR13mrgt1mpu:855": " sā vidyā sthānamapyasyā vidyeśaśca tadīśvaraḥ /",
    "GR13mrgt1mpu:856": " sarvaduḥkhapraśamanaṃ yayāsya kurute haraḥ // MrgT_1,13.169 //",
    "GR13mrgt1mpu:857": " sā śāntistatpadaṃ ceti tatkurvan so 'pi śāntimān /",
    "GR13mrgt1mpu:858": " ūrdhvādhoviṣayāloko mahānyaśca mahattaraḥ // MrgT_1,13.170 //",
    "GR13mrgt1mpu:859": " mahattamaśca kriyate cito yābhirvimucyataḥ /",
    "GR13mrgt1mpu:860": " tā indhikādyāstatsthānaṃ tadvānīśastisṛṣvapi // MrgT_1,13.171 //",
    "GR13mrgt1mpu:861": " sarvajñatvādiyoge 'pi niyojyatvaṃ malāṃśataḥ /",
    "GR13mrgt1mpu:862": " pramārṣṭi tadyayā sāsya mocikā tatpadaṃ ca yat // MrgT_1,13.172 //",
    "GR13mrgt1mpu:863": " mocakastatkriyākṛcca yayeśānaṃ karoti tam /",
    "GR13mrgt1mpu:864": " sordhvagā tatpadaṃ ceti tadīśaścordhvagāpatiḥ // MrgT_1,13.173 //",
    "GR13mrgt1mpu:865": " ye 'pi tatpadamāpannāḥ śaivasādhanayogataḥ /",
    "GR13mrgt1mpu:866": " te tatsthityantamāhlādaṃ prāpya yānti paraṃ padam // MrgT_1,13.174 //",
    "GR13mrgt1mpu:867": " na ca sṛṣṭyādi kurvanti svārthaniṣṭhā hi te yataḥ /",
    "GR13mrgt1mpu:868": " iti sādāśivaṃ tattvaṃ vyākhyātaṃ leśatastava // MrgT_1,13.175 //",
    "GR13mrgt1mpu:869": " śaktāvapyevamityeṣa sakalaḥ kṛtyayogataḥ /",
    "GR13mrgt1mpu:870": " kṛtyaṃ tadādiviṣayaṃ niṣkalo 'nyatra sarvadā // MrgT_1,13.176 //",
    "GR13mrgt1mpu:871": " bhūmiprādhānikagranthi- vidyābindukalādiṣu /",
    "GR13mrgt1mpu:872": " guṇakārāḥ daśādyāḥ syur nādakoṭeradho mune // MrgT_1,13.177 //",
    "GR13mrgt1mpu:873": " ūrdhvaṃ kalāyā vidyādhaḥ śrūyante gahanādhipāḥ /",
    "GR13mrgt1mpu:874": " tadantarālametāvad iti dhījātra lakṣaṇā // MrgT_1,13.178 //",
    "GR13mrgt1mpu:875": " dvayorapyadhvanorevaṃ kramaprasavayoginoḥ /",
    "GR13mrgt1mpu:876": " vilayaḥ prātilomyena śaktitattvadvayāvadhiḥ // MrgT_1,13.179 //",
    "GR13mrgt1mpu:877": " vyastasyātha samastasya vilayaḥ sa kathaṃ kiyān /",
    "GR13mrgt1mpu:878": " tattvamārgasya bhagavan brūhi sarvārthadarśyasi // MrgT_1,13.180 //",
    "GR13mrgt1mpu:879": " mahāsvāpe samastasya vyastasyāvāntaro layaḥ /",
    "GR13mrgt1mpu:880": " sargo 'pyevaṃ sthiteḥ kālaḥ kathyamāno 'vadhāryatām // MrgT_1,13.181 //",
    "GR13mrgt1mpu:881": " caturyugasahasrāntam aharhemāṇḍajanmanaḥ /",
    "GR13mrgt1mpu:882": " niśā tāvatyahorātra- mānenābdaparārdhake // MrgT_1,13.182 //",
    "GR13mrgt1mpu:883": " vilayo vyutkrameṇaiṣa prakṛtyādi nivāryate /",
    "GR13mrgt1mpu:884": " tadā rudraśataṃ vīra- śrīkaṇṭhau ca pradhānapāḥ // MrgT_1,13.183 //",
    "GR13mrgt1mpu:885": " śaktyākramya jagatsūkṣmaṃ sūkṣmadehāṃśca cidvataḥ /",
    "GR13mrgt1mpu:886": " prakṛtisthāśayān kālaṃ tatsvāpāntamupāsate // MrgT_1,13.184 //",
    "GR13mrgt1mpu:887": " śiveṣṭamantrabhṛnnunna- maṇḍalādhipatīritāḥ /",
    "GR13mrgt1mpu:888": " kāle jagatsamutpādya svādhikāraṃ prakurvate // MrgT_1,13.185 //",
    "GR13mrgt1mpu:889": " karma dharmādikaṃ tacca guṇatvena matau sthitam /",
    "GR13mrgt1mpu:890": " guṇino na guṇo 'paiti prakṛtāvucyate katham // MrgT_1,13.186 //",
    "GR13mrgt1mpu:891": " satyaṃ buddhiguṇaḥ karma nāpaiti guṇino guṇaḥ /",
    "GR13mrgt1mpu:892": " dehākṣaphalabhūmīnāṃ tātsthyāt tatropacaryate // MrgT_1,13.187 //",
    "GR13mrgt1mpu:893": " ādhāre kāraṇe kārye samīpe copakārake /",
    "GR13mrgt1mpu:894": " dharmādyanukṛtau ceti lakṣaṇāṃ sūrayo jaguḥ // MrgT_1,13.188 //",
    "GR13mrgt1mpu:895": " evaṃ guṇādisargāṇāṃ parārdhe guṇakāraṇam /",
    "GR13mrgt1mpu:896": " kalā leḍhi kalāṃ māyā svādhikāraparāṅmukhī // MrgT_1,13.189 //",
    "GR13mrgt1mpu:897": " tannivṛttau nivartante devāstadadhikāriṇaḥ /",
    "GR13mrgt1mpu:898": " sargasthityādiko yasmād adhikārastadāśrayaḥ // MrgT_1,13.190 //",
    "GR13mrgt1mpu:899": " evaṃ mantreśamukhyeṣu viśatsvabhimataṃ padam /",
    "GR13mrgt1mpu:900": " vidyāmatti sadātattvaṃ tadbindurbaindavaṃ dhvaniḥ // MrgT_1,13.191 //",
    "GR13mrgt1mpu:901": " nādamatti parā śaktiḥ śaktimīṣṭe svayaṃ haraḥ /",
    "GR13mrgt1mpu:902": " bhavināṃ viśramāyaivaṃ māyāyāśca paraḥ śivaḥ // MrgT_1,13.192 //",
    "GR13mrgt1mpu:903": " ākalayya svadṛkśaktyā svāpaṃ sṛṣṭyai pravartate /",
    "GR13mrgt1mpu:904": " evaṃ tattvāni bhāvāśca bhuvanāni vapūṃṣi ca // MrgT_1,13.193 //",
    "GR13mrgt1mpu:905": " śuddhāśuddhādhvanorvipra vyākhyātāni samāsataḥ /",
    "GR13mrgt1mpu:906": " vidyā pañcāṇudehāśca bindurnādo 'tha kāraṇam // MrgT_1,13.194 //",
    "GR13mrgt1mpu:907": " pañcaskandhaḥ paro mārgaḥ kva bhāvāḥ pratyayaḥ sthitāḥ /",
    "GR13mrgt1mpu:908": " nādaḥ sūkṣmaḥ kalā kāla- rāgayugme sapūruṣe // MrgT_1,13.195 //",
    "GR13mrgt1mpu:909": " sthūlaḥ pañcakalo nādaḥ pañcatattvāśrayo mune /",
    "GR13mrgt1mpu:910": " pradhānādicaturgranthi- nidhirbinduścatuṣkalaḥ // MrgT_1,13.196 //",
    "GR13mrgt1mpu:911": " garve manomukhā devā buddhau bhāvādayaḥ sthitāḥ /",
    "GR13mrgt1mpu:912": " pañcamantratanurdevaḥ sthitastanmātrapañcake /",
    "GR13mrgt1mpu:913": " sūkṣmabhūteṣu mantreśā mantrāḥ sthūleṣu saṃsthitāḥ // MrgT_1,13.197 //",
    "GR13mrgt1mpu:914": " iti yadaṇunirodhi dhvāntabījādyadṛṣṭaṃ paśumatasṛtadṛgbhiḥ pāśajālaṃ subhūyaḥ /",
    "GR13mrgt1mpu:915": " tadupaśamanimittaṃ vakṣyamāṇakriyāto rucadavihataśaktiḥ śāmbhavī mantrasampat // MrgT_1,13.198",
    "GR13mrgt1mpu:916": " %% samāptaśca vidyāpādaḥ"
}