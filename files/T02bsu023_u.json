{
    "T02bsu023_u:0": " (Vaidya 108)",
    "T02bsu023_u:1": " Madhyamaka - śālistambasūtram |",
    "T02bsu023_u:2": " namo buddhāya ||",
    "T02bsu023_u:3": " anirodhamanutpādamanucchedamaśāśvatam |",
    "T02bsu023_u:4": " anekārthamanānārthamanāgamamanirgamam ||",
    "T02bsu023_u:5": " yaḥ pratītyasamutpādaṃ prapañcopaśamaṃ śivam |",
    "T02bsu023_u:6": " deśayāmāsa saṃbuddhastaṃ vande vadatāṃ varam ||",
    "T02bsu023_u:7": " pratītyasamutpāda iti kasmāducyate? sahetukaḥ sapratyayo nāhetuko",
    "T02bsu023_u:8": " nāpratyaya ityucyate |",
    "T02bsu023_u:9": " atha ca punarayaṃ pratītyasamutpādo dvābhyāṃ kāraṇābhyāmutpadyate |",
    "T02bsu023_u:10": " katamābhyāṃ dvābhyāṃ kāraṇābhyāmutpadyate?",
    "T02bsu023_u:11": " hetūpanibandhataḥ pratyayopanibandhataśceti |",
    "T02bsu023_u:12": " so 'pi dvividho draṣṭavyaḥ -",
    "T02bsu023_u:13": " bāhyaśca ādhyātmikaśca ||",
    "T02bsu023_u:14": " tatra bāhyasya pratītyasamutpādasya hetūpanibandhaḥ katamaḥ? yadidaṃ",
    "T02bsu023_u:15": " bījādaṅkuraḥ, aṅkurātpatram, patrātkāṇḍam, kāṇḍānnāḍam, nāḍāddaṇḍaḥ,",
    "T02bsu023_u:16": " daṇḍādgarbhaḥ, garbhācchūkaḥ, śūkātpuṣpam, puṣpātphalamiti |",
    "T02bsu023_u:17": " asati bīje aṅkuro na bhavati, evaṃ yāvat asati puṣpe phalaṃ na bhavati |",
    "T02bsu023_u:18": " sati tu bīje aṅkurasya abhinirvṛttirbhavati, evaṃ yāvat sati ca puṣpe phalasyābhinirvṛttirbhavati",
    "T02bsu023_u:19": " tatra ca punarbījasya naivaṃ bhavati -",
    "T02bsu023_u:20": " ahamaṅkuraṃ nirvartayāmīti |",
    "T02bsu023_u:21": " etena nirīhatvam |",
    "T02bsu023_u:22": " aṅkurasyāpi naivaṃ bhavati",
    "T02bsu023_u:23": " - ahaṃ bījenābhinirvartita iti |",
    "T02bsu023_u:24": " evaṃ yāvatpuṣpasya naivaṃ bhavati - ahaṃ phalamabhinirvartayāmīti |",
    "T02bsu023_u:25": " phalasyāpi naivaṃ bhavati - ahaṃ puṣpeṇābhinirvartita iti |",
    "T02bsu023_u:26": " atha bīje sati ca kāraṇabhūte aṅkurasyābhinirvṛttiḥ prādurbhāvo bhavati, evaṃ yāvatpuṣpe sati",
    "T02bsu023_u:27": " phalasyābhinirvṛttiḥ prādurbhāvo bhavati |",
    "T02bsu023_u:28": " evaṃ ca bāhyasya pratītyasamutpādasya hetūpanibandho draṣṭavyaḥ ||",
    "T02bsu023_u:29": " (MŚālSū, Vaidya 109) punaḥ kathaṃ bāhyasya pratītyasamutpādasya pratyayopanibandho draṣṭavyaḥ? ṣaṇṇāṃ dhātūnāṃ samavāyāt |",
    "T02bsu023_u:30": " svabhāvadhāraṇāddhātuḥ |",
    "T02bsu023_u:31": " katameṣāṃ ṣaṇṇāṃ dhātūnāṃ samavāyāt? yadidaṃ pṛthivyaptejovāyvākāśadhātusamanvayādbāhyasya",
    "T02bsu023_u:32": " pratyayopanibandho draṣṭavyaḥ |",
    "T02bsu023_u:33": " tatra pṛthividhāturbījasya saṃdhāraṇakṛtyaṃ karoti, abdhāturbījaṃ snehayati, tejodhāturbījaṃ",
    "T02bsu023_u:34": " paripācayati, vāyudhāturbījamabhinirharati,",
    "T02bsu023_u:35": " ākāśadhāturbījasyānāvaraṇakṛtyaṃ karoti, ṛturapi bījasya pariṇāmakṛtyaṃ",
    "T02bsu023_u:36": " karoti |",
    "T02bsu023_u:37": " asatsu pratyayeṣu bījādaṅkurasyābhinirvṛttirna bhavati |",
    "T02bsu023_u:38": " yadā bāhyaśca pṛthivīdhāturavikalo bhavati,",
    "T02bsu023_u:39": " evamaptejovāyvākāśaṛtudhātavaścāvikalā bhavanti, tatasteṣāṃ sarveṣāṃ samavāyādbīje nirudhyamāne aṅkurasyābhinirvṛttirbhavati |",
    "T02bsu023_u:40": " tatra pṛthivīdhātornaivaṃ bhavati - ahaṃ bījasya dhāraṇākṛtyaṃ karomi iti |",
    "T02bsu023_u:41": " evaṃ yāvadṛtorapi naivaṃ bhavati - ahaṃ bījasya pariṇāmanākṛtyaṃ karomi iti |",
    "T02bsu023_u:42": " aṅkurasyāpi naivaṃ bhavati - ahamebhiḥ pratyayairjanita iti |",
    "T02bsu023_u:43": " atha punaḥ satsu pratyayeṣu teṣu bīje nirudhyamāne aṅkurasyābhinirvṛttirbhavati |",
    "T02bsu023_u:44": " sa cāyamaṅkuro na svayaṃkṛto na parakṛto nobhayakṛto neśvaranirmito na kālapariṇāmito na prakṛtisaṃbhūto nākāraṇādhīno nāpyahetusamutpannaśca |",
    "T02bsu023_u:45": " pṛthivyaptejovāyvākāśadhātusamavāyādbije nirudhyamāne aṅkurasyābhinirvṛttirbhavati |",
    "T02bsu023_u:46": " evaṃ bāhyasya pratītyasamutpādasya pratyayopanibandho draṣṭavyaḥ ||",
    "T02bsu023_u:47": " tatra bāhyaḥ pratītyasamutpādaḥ pañcabhiḥ kāraṇairdraṣṭavyaḥ |",
    "T02bsu023_u:48": " katamaiḥ",
    "T02bsu023_u:49": " pañcabhiḥ? na śāśvatato nocchedato na saṃkrāntitaḥ parīttahetuto",
    "T02bsu023_u:50": " vipulaphalābhinirvṛttitaḥ tatsadṛśānuprabandhataśceti |",
    "T02bsu023_u:51": " kathaṃ na śāśvatata iti? yasmādanyo 'ṅkuro 'nyadbījam, na ca yadeva bījaṃ sa evāṅkuraḥ",
    "T02bsu023_u:52": " atha ca punarbījaṃ nirudhyate, aṅkuraścotpadyate |",
    "T02bsu023_u:53": " ato na śāśvatataḥ || kathaṃ punarnocchedataḥ? na ca pūrvaniruddhādbījādaṅkuro",
    "T02bsu023_u:54": " niṣpadyate, nāpyaniruddhādbījāt |",
    "T02bsu023_u:55": " api ca bījaṃ ca nirudhyate, tasminneva samaye 'ṅkura utpadyate, tulādaṇḍonnāmāvanāmavat |",
    "T02bsu023_u:56": " ato nocchedataḥ ||",
    "T02bsu023_u:57": " kathaṃ na saṃkrāntitaḥ? visadṛśo bījādaṅkura ityato na saṃkrāntitaḥ ||",
    "T02bsu023_u:58": " kathaṃ parīttahetuto vipulaphalābhinirvṛttitaḥ? parīttaṃ",
    "T02bsu023_u:59": " bījamupyate(vyāptitvāt - avyā) vipulaṃ phalamabhinirvartayati, ityataḥ parīttahetuto vipulaphalābhinirvṛttitaḥ || kathaṃ tatsadṛśānubandhataḥ?",
    "T02bsu023_u:60": " yādṛśaṃ bījamupyate tādṛśaṃ phalamabhinirvartayati, ityataḥ tatsadṛśānubandhataśceti |",
    "T02bsu023_u:61": " evaṃ bāhyaḥ pratītyasamutpādaḥ pañcabhiḥ kāraṇairdraṣṭavyaḥ ||",
    "T02bsu023_u:62": " (MŚālSū, Vaidya 110) tatra punaścādhyātmikasya pratītyasamutpādasya",
    "T02bsu023_u:63": " hetūpanibandhaḥ katamaḥ? yadidamavidyāpratyayāḥ saṃskārāḥ,",
    "T02bsu023_u:64": " yāvajjātipratyayaṃ jarāmaraṇamiti |",
    "T02bsu023_u:65": " avidyā cennābhaviṣyat, naivaṃ saṃskārāḥ prajñāsyante |",
    "T02bsu023_u:66": " evaṃ yāvadyadi jātirnābhaviṣyat(skandhānāṃ",
    "T02bsu023_u:67": " pañcānāṃ prādurbhāvo jātiriti), tatra jarāmaraṇaṃ na prajñāsyate |",
    "T02bsu023_u:68": " atha ca satyāmavidyāyāṃ saṃskārāṇāmabhinirvṛttirbhavatīti |",
    "T02bsu023_u:69": " tatrāvidyāyā naivaṃ bhavati - ahaṃ saṃskārānabhinirvartayāmīti |",
    "T02bsu023_u:70": " punaḥ sarvasaṃskārāṇāmapyevaṃ na bhavati - vayamavidyayā abhinirvartitā iti |",
    "T02bsu023_u:71": " evaṃ",
    "T02bsu023_u:72": " yāvajjāteḥ(skandhaprādurbhāvasya) naivaṃ bhavati - ahaṃ jarāmaraṇamabhinirvartayāmīti |",
    "T02bsu023_u:73": " jarāmaraṇasyāpi naivaṃ bhavati - ahaṃ jātyābhinirvartita iti |",
    "T02bsu023_u:74": " atha ca satyāmavidyāyāṃ saṃskārāṇāmabhinirvṛttiebhavati prādurbhāva eva, evaṃ yāvat jātyāṃ satyāṃ jarāmaraṇasyābhinirvṛttiḥ prādurbhāvo bhavati |",
    "T02bsu023_u:75": " evamādhyātmikasya pratītyasamutpādasya hetūpanibandho draṣṭavyaḥ ||",
    "T02bsu023_u:76": " punaḥ kathamādhyātmikasya pratītyasamutpādasya pratyayopanibandho",
    "T02bsu023_u:77": " draṣṭavyaḥ? yadidaṃ pṛthivyaptejovāyvākāśavijñānadhātūnāṃ samavāyādādhyātmikasya pratītyasamutpādasya pratyayopanibandho draṣṭavyaḥ",
    "T02bsu023_u:78": " | tatrādhyātmikasya pratītyasamutpādasya pṛthivīdhātuḥ katama iti? yo 'yaṃ",
    "T02bsu023_u:79": " kāyasya saṃśleṣataḥ(saṃparkāt) kaṭhinabhāvamabhinirvartayati, ayamucyate pṛthivīdhātuḥ || yaḥ punaḥ kāyasya parigrahakṛtvaṃ(svīkārasaṃcayakṛtyaṃ)",
    "T02bsu023_u:80": " karoti, ayamucyate abdhātuḥ || yaśca punaḥ kāyasya aśitaṃ pītaṃ bhakṣitaṃ",
    "T02bsu023_u:81": " paripācayati ayamucyate tejodhātuḥ || yaḥ kāyasya āśvāsapraśvāsakṛtyaṃ(vāyorākarṣaṇamāśvāsaḥ etatkṛtyaṃ)karoti, ayamucyate vāyudhātuḥ || yaḥ kāyasyāntaḥśauṣiryabhāvamabhinirvartayati, ayamucyate ākāśadhātuḥ || yo nāmarūpamabhinirvartayati naḍakalāpayogena",
    "T02bsu023_u:82": " cakṣurādipañcavidhavijñānakāya(vijñānasamūha) - saṃyuktaṃ",
    "T02bsu023_u:83": " sāsravaṃ(sāvaraṇaṃ) manovijñānam, ayamucyate vijñānadhātuḥ || asatsu pratyayeṣu kāyasyotpattirna bhavati |",
    "T02bsu023_u:84": " yadā cādhyātmikaḥ pṛthivīdhāturavikalo bhavati, evamaptejovāyvākāśavijñānadhātavaścāvikalā",
    "T02bsu023_u:85": " bhavanti, tatsteṣāṃ sarveṣāṃ samavāyātkāyasyotpattirbhavati |",
    "T02bsu023_u:86": " tatra pṛthivīdhātornaivaṃ bhavati - ahaṃ kāyasya kaṭhinatvamabhinirvartayāmīti |",
    "T02bsu023_u:87": " (MŚālSū, Vaidya 111) abdhātornaivaṃ bhavati - ahaṃ kāyasyānuparigrahaṃ karomīti |",
    "T02bsu023_u:88": " tejodhātornaivaṃ bhavati - ahaṃ kāyasya aśitapītakhāditaṃ",
    "T02bsu023_u:89": " paripācayāmīti |",
    "T02bsu023_u:90": " vāyudhātornaivaṃ bhavati - ahaṃ kāyasyāśvāsapraśvāsakṛtyaṃ karomīti |",
    "T02bsu023_u:91": " ākāśadhātornaivaṃ bhavati - ahaṃ kāyasyāntaḥśauṣiryabhāvamabhinirvartayāmīti |",
    "T02bsu023_u:92": " vijñānadhātornaivaṃ bhavati - ahaṃ kāyamabhinirvartayāmīti |",
    "T02bsu023_u:93": " kāyasyāpi naivaṃ bhavati - ahamebhiḥ pratyayaviśeṣairjanita iti || atha ca satsu pratyayeṣu kāyasyotpattirbhavati ||",
    "T02bsu023_u:94": " tatra pṛthivīdhāturnātmā (na mukto na baddho) na jīvo na janturna manujo na mānavo na strī na puruṣo na napuṃsakaṃ na cāhaṃ na ca mama, nāpyanyasya kasyacit |(evaṃ",
    "T02bsu023_u:95": " abdhātustejodhāturvāyudhāturākāśadhāturvijñānadhāturnātmā..............",
    "T02bsu023_u:96": " nāpyanyasya kasyacit) ||",
    "T02bsu023_u:97": " tatrāvidyā katamā? yā eṣveva ṣaḍdhātuṣu ekasaṃjñā piṇḍasaṃjñā nityasaṃjñā",
    "T02bsu023_u:98": " dhruvasaṃjñā śāśvatasaṃjñā sukhasaṃjñā sattvajīvajantupoṣapuruṣapudgalamanujamānavasaṃjñā",
    "T02bsu023_u:99": " evamādi vividhamajñānam, iyamucyate avidyeti |",
    "T02bsu023_u:100": " evamavidyāyāṃ satyāṃ viṣayeṣu rāgadveṣamohāḥ pravartante |",
    "T02bsu023_u:101": " tatra ye rāgadveṣamohā viṣayeṣu, amī ucyante saṃskārā iti || vastuprajñaptiḥ(indriyavijñānacetanā) vijñānam ||",
    "T02bsu023_u:102": " vijñānasahajāścatvāra upādānaskandhāḥ, tannāmarūpam |",
    "T02bsu023_u:103": " nāmarūpasaṃśritānīndriyāṇi ṣaḍāyatanam |",
    "T02bsu023_u:104": " trayāṇāṃ dharmāṇāṃ saṃnipātaḥ",
    "T02bsu023_u:105": " sparśaḥ, (viṣayendriyavijñānasaṃnipāta ityarthaḥ) |",
    "T02bsu023_u:106": " sparśānubhāvo vedanā |",
    "T02bsu023_u:107": " vedanādhyavasānaṃ tṛṣṇā(adhyavasānaṃ kāṅkṣā sukhādyanubhavaḥ) |",
    "T02bsu023_u:108": " tṛṣṇāvaipulyamupādānam |",
    "T02bsu023_u:109": " upādānanirjātaṃ punarbhavajanakaṃ karma bhavaḥ |",
    "T02bsu023_u:110": " bhavahetukaḥ skandhaprādurbhāvo jātiḥ |",
    "T02bsu023_u:111": " skandhaparipāko jarā (skandhajīrṇatetyarthaḥ) |",
    "T02bsu023_u:112": " skandhavināśo maraṇam |",
    "T02bsu023_u:113": " mriyamāṇasya mūḍhasya sābhiṣvaṅgasyāntardāhaḥ śokaḥ |",
    "T02bsu023_u:114": " śokenālapanaṃ paridevanam |",
    "T02bsu023_u:115": " cakṣurādipañcavijñānakāyasaṃyuktaṃ asātānuśayanaṃ duḥkhapaścāttāpaṃ",
    "T02bsu023_u:116": " duḥkha(m) |",
    "T02bsu023_u:117": " manasikāra saṃprayuktaṃ mānasaṃ duḥkha(m) daurmanasyam |",
    "T02bsu023_u:118": " ye cāpyanye evamādayaḥ kleśāḥ, upakleśā upāyāsāḥ (manovikalpajātamāyāśāṭhyadainyakāmarāgādayaste sarve |",
    "T02bsu023_u:119": " peyālam) ||",
    "T02bsu023_u:120": " punaraparam - tattve 'pratipattiḥ mithyāpratipattirajñānam",
    "T02bsu023_u:121": " (saṃvṛtiparamārthayorvibhāgājñānaṃ ajñānam) |",
    "T02bsu023_u:122": " avidyāyāṃ satyāṃ trividhāḥ saṃskārā abhinirvartante - puṇyopagā apuṇyopagā aniñjyopagāśceti",
    "T02bsu023_u:123": " saṃbhāvyante avidyāpratyayāḥ saṃskārā iti |",
    "T02bsu023_u:124": " puṇyopagānāṃ saṃskārāṇāṃ puṇyopagameva vijñānaṃ bhavati, apuṇyopagānāṃ saṃskārāṇāṃ apuṇyopagameva",
    "T02bsu023_u:125": " vijñānaṃ (MŚālSū, Vaidya 112) bhavati, aniñjyopagānāṃ saṃskārāṇāmaniñjyo pagameva vijñānaṃ bhavati |",
    "T02bsu023_u:126": " idamucyate saṃskārapratyayaṃ vijñānamiti ||",
    "T02bsu023_u:127": " tadevaṃ vijñānapratyayaṃ nāmarūpam || nāmarūpavivṛddhyā ṣaḍbhirāyatagadvāraiḥ kṛtyakriyā(ḥ) pravartante, tannāmarūpapratyayaṃ ṣaḍāyatanamucyate || ṣaḍbhya āyatanebhyaḥ ṣaṭ sparśakāyasamūhāḥ",
    "T02bsu023_u:128": " pravartante, ayaṃ ṣaḍāyatanapratyayaḥ sparśa ucyate || yajjātīyaḥ sparśo bhavati, tajjātīyā vedanā pravartate, iyaṃ sparśapratyayā vedanā ucyate ||",
    "T02bsu023_u:129": " yastāṃ vedanā (vedayāti) viśeṣeṇāsvādayati abhinandati adhyavasa(sya?)ti",
    "T02bsu023_u:130": " (kāṅkṣati) adhitiṣṭhati, sā vedanāpratyayā tṛṣṇetyucyate ||",
    "T02bsu023_u:131": " āsvādanābhinandanaṃ ādhyavasāyasthānam, na me priyarūpasātarūpaiḥ",
    "T02bsu023_u:132": " pañcabhiḥ kāmaguṇairviyogo bhavatu aparityāgaḥ, bhūyobhūyaśca prārthanā,",
    "T02bsu023_u:133": " idaṃ tṛṣṇāpratyayamupādānamityucyate || evaṃ prārthayamānaḥ punarbhavajanakaṃ karma samutthāpayati kāyena manasā vācā, sa upādānapratyayo bhava ityucyate || yat karmanirjātānāṃ skandhānāmabhinirvṛttiḥ, sā bhavapratyayā jātirityucyate || yo jātyabhinirvṛttānāṃ skandhānāmupacayaparipākādvināśo bhavati, tadidaṃ jātipratyayaṃ jarāmaraṇamityucyate |",
    "T02bsu023_u:134": " (peyālam, tatra avidyādiṣu śokaparidevaduḥkhadaurmanasyopāyāsāḥ peyālārthena nidarśitāḥ)",
    "T02bsu023_u:135": " tatra vijñānaṃ bījasvabhāvatvena hetuḥ |",
    "T02bsu023_u:136": " karma kṣetrasvabhāvatvena hetuḥ |",
    "T02bsu023_u:137": " avidyā tṛṣṇā ca kleśasvabhāvatvena hetuḥ |",
    "T02bsu023_u:138": " karmakleśā vijñānabījaṃ janayanti |",
    "T02bsu023_u:139": " tatra karma vijñānabījasya kṣetrakāryaṃ karoti, tṛṣṇā vijñānabījaṃ snehayati, avidyā vijñānabījamavakirati",
    "T02bsu023_u:140": " satāmeṣāṃ pratyayānāṃ vijñānabījasya abhinirvṛttirbhavati |",
    "T02bsu023_u:141": " tatra karmaṇo naivaṃ bhavati - ahaṃ vijñānabījasya kṣetrakāryaṃ karomīti |",
    "T02bsu023_u:142": " tṛṣṇāyā api naivaṃ bhavati - ahaṃ vijñānabījaṃ snehayāmīti |",
    "T02bsu023_u:143": " avidyāyā api naivaṃ bhavati -",
    "T02bsu023_u:144": " ahaṃ vijñānabījamavakirāmīti |",
    "T02bsu023_u:145": " vijñānabījasyāpi naivaṃ bhavati - ahamebhiḥ pratyayai (pratītyotpādai)rjanita iti || api tu",
    "T02bsu023_u:146": " karmakṣetrapratiṣṭhitaṃ tṛṣṇāsnehābhisyanditamavidyāvakīrṇaṃ virohati |",
    "T02bsu023_u:147": " nāmarūpāṅkurasyābhinirvṛttirbhavati || sa cāsau nāmarūpāṅkuro na svayaṃkṛto na parakṛto nobhayakṛto neśvaranirmito na kālapariṇāmito na",
    "T02bsu023_u:148": " prakṛtisaṃbhūto nākāraṇādhīno nāpyahetusamutpannaḥ |",
    "T02bsu023_u:149": " atha ca mātāpitṛsaṃyogāt ṛtusamavāyādanyeṣāṃ ca pratyayānāṃ samavāyādāsvādātprabuddhaṃ (MŚālSū, Vaidya 113) vijñānabījaṃ tatratropapattyā mātuḥ kukṣau nāmarūpāṅkuramabhinirvartayati, asvāmikeṣu",
    "T02bsu023_u:150": " (dharmanairātmyena) adharmeṣu (pudgalanairātmyena) amameṣu aparigraheṣu apratyarthikeṣu ākāśasameṣu māyālambanasvabhāveṣu,",
    "T02bsu023_u:151": " hetupratyayānāmavaikalyāt |",
    "T02bsu023_u:152": " (peyālam, peyālaśabdena sāvaśeṣaṃ nirdiśati)",
    "T02bsu023_u:153": " tadyathā - pañcabhiḥ kāraṇaiścakṣurvijñānamutpadyate |",
    "T02bsu023_u:154": " katamaiḥ pañcabhiḥ?",
    "T02bsu023_u:155": " cakṣuśca pratītya rūpaṃ ca ālokaṃ ca ākāśaṃ ca tajjamanasikāraṃ ca pratītya utpadyate cakṣurvijñānam",
    "T02bsu023_u:156": " tatra cakṣurvijñānasya cakṣurāśrayakṛtyaṃ karoti, rūpamālambanakṛtyaṃ karoti, āloko",
    "T02bsu023_u:157": " 'vabhāsakṛtyaṃ karoti, ākāśamanāvaraṇakṛtyaṃ karoti, tajjamanasikāraḥ samanvāharaṇakṛtyaṃ karoti |",
    "T02bsu023_u:158": " asatsu pratyayeṣu cakṣurvijñānaṃ notpadyate |",
    "T02bsu023_u:159": " yadā cakṣurādhyātmikamāyatanamavikalaṃ bhavati, evaṃ rūpālokākāśatajjamanasikārāścāvikalā bhavanti, tataḥ sarveṣāṃ samavāyāccakṣurvijñānasyotpattirbhavati |",
    "T02bsu023_u:160": " tatrāpi cakṣuṣo naivaṃ bhavati -",
    "T02bsu023_u:161": " ahaṃ cakṣurvijñānasya āśrayakṛtyaṃ karomīti |",
    "T02bsu023_u:162": " rūpasyāpi naivaṃ bhavati -",
    "T02bsu023_u:163": " ahaṃ cakṣurvijñānasya avalambanakṛtyaṃ karomīti |",
    "T02bsu023_u:164": " ālokasyāpi naivaṃ bhavati - ahaṃ cakṣurvijñānasya avabhāsakṛtyaṃ karomīti |",
    "T02bsu023_u:165": " ākāśasyāpi naivaṃ bhavati - ahaṃ cakṣurvijñānasya anāvaraṇakṛtyaṃ karomīti |",
    "T02bsu023_u:166": " tajjamanasikārasyāpi naivaṃ bhavati - ahaṃ cakṣurvijñānasya samanvāharaṇakṛtyaṃ karomīti",
    "T02bsu023_u:167": " cakṣurvijñānasyāpi naivaṃ bhavati -",
    "T02bsu023_u:168": " ahamebhiḥ pratyayasamavāyairjanita iti |",
    "T02bsu023_u:169": " atha ca satsu pratyayeṣu cakṣurvijñānasyotpattiḥ prādurbhāvo bhavati |",
    "T02bsu023_u:170": " evaṃ śeṣāṇāmindriyāṇāṃ yathāyogaṃ kartavyam || tatra pratītyasamutpāde na kaściddharmo asmāllokātparalokaṃ saṃkrāmati, (iti śāśvatāntaniṣedhaḥ), asti ca karmaphalaprativijñaptihetupratyayānāmavaikalyāt (peyālam) |",
    "T02bsu023_u:171": " yathā agnirupādānavaikalyānna jvalati, upādānāvaikalyācca jvalati, evameva karmakleśajanitaṃ vijñānabījaṃ tatratatropapattyā āyatanapratisaṃdhau mātuḥ kukṣau nāmarūpāṅkuramabhinirvartayati, asvāmikeṣu adharmeṣu aparigraheṣu apratyarthikeṣu ākāśasameṣu māyālakṣaṇasvabhāveṣu,",
    "T02bsu023_u:172": " hetupratyayānāmavaikalyāt |",
    "T02bsu023_u:173": " evaṃ ādhyātmikasya pratītyasamutpādasya pratyayopanibandho draṣṭavyaḥ ||",
    "T02bsu023_u:174": " (MŚālSū, Vaidya 114) tatra ādhyātmikaḥ pratītyasamutpādaḥ pañcabhiḥ kāraṇairdraṣṭavyaḥ |",
    "T02bsu023_u:175": " katamaiḥ pañcabhiḥ? yaduta na śāśvatataḥ,",
    "T02bsu023_u:176": " nocchedataḥ, na saṃkrāntitaḥ, parittahetutaḥ vipulaphalābhinirvṛttitaḥ,",
    "T02bsu023_u:177": " tatsadṛśānubandhataśceti |",
    "T02bsu023_u:178": " kathaṃ na śāśvatataḥ? yasmādanye maraṇāntikāḥ skandhāḥ, anye aupapattyaṃśikāḥ skandhāḥ prādurbhavanti |",
    "T02bsu023_u:179": " na tu ya eva maraṇāntikāḥ skandhāḥ, ta eva aupapattyaṃśikāḥ skandhāḥ prādurbhavantīti na",
    "T02bsu023_u:180": " ato hetorna śāśvatataḥ || kathaṃ punarnocchedataḥ? na ca pūrvaniruddheṣu maraṇāntikeṣu skandheṣu aupapattyaṃśikāḥ skandhāḥ prādurbhavanti, nāpyaniruddheṣu |",
    "T02bsu023_u:181": " api tu maraṇāntikāḥ skandhā nirudhyante,",
    "T02bsu023_u:182": " tasminneva samaye aupapattikāśca skandhāḥ punarbhavanti, prādurbhavanti,",
    "T02bsu023_u:183": " tulādaṇḍonnāmāvanāmavat |",
    "T02bsu023_u:184": " ato nocchedataḥ || kathaṃ na saṃkrāntita iti?",
    "T02bsu023_u:185": " visadṛśāt sattvanikāyāt visabhāgāḥ skandhā jātyantareṣvabhinirvartante,",
    "T02bsu023_u:186": " ato na saṃkrāntitaḥ || kathaṃ parīttahetuto vipulaphalābhinirvṛttitaḥ?",
    "T02bsu023_u:187": " parīttaṃ karma kriyate, vipulaphalavipāko 'nubhūyate, ataḥ parittahetuto vipulaphalābhinirvṛttitaḥ || kathaṃ tatsadṛśānuprabandhataḥ?",
    "T02bsu023_u:188": " yathāvedanīyaṃ karma kriyate, tathāvedanīyo vipāko 'nubhūyate,",
    "T02bsu023_u:189": " atastatsadṛśānuprabandhataśceti ||",
    "T02bsu023_u:190": " yaḥ kaścidbhadanta śāradvatīputra imaṃ pratītyasamutpādaṃ bhagavatā tathāgatena samyakpraṇītaṃ yathābhūtaṃ samyakprajñayā satatasamitaṃ ajīvaṃ nirjīvaṃ yathāvad (vi)parītaṃ ajātaṃ abhūtaṃ akṛtaṃ asaṃskṛtaṃ apramitaṃ anāvaraḥaṃ śivaṃ abhayaṃ ahāryaṃ avyayaṃ avyupaśamasvabhāvaṃ paśyati,",
    "T02bsu023_u:191": " asatyato 'saktataḥ asārato rogato gaḥḍataḥ śalyato 'nityataḥ duḥkhataḥ śūnyato 'nātmataḥ samanupaśyati, sa na pūrvāntaṃ pratisarati -",
    "T02bsu023_u:192": " kimahamabhūvamatīte 'dhvani āhosvinnābhūvamatīte 'dhvani, ko nvahamabhūvamatīte 'dhvani |",
    "T02bsu023_u:193": " aparāntaṃ vā punarna pratisarati - kiṃ nu bhaviṣyāmyahamanāgate 'dhvani, āhosvinna bhaviṣyāmyahamanāgate 'dhvani, ko nvahaṃ bhaviṣyāmīti |",
    "T02bsu023_u:194": " pratyutpannaṃ vā punarna pratisarati - kiṃ nvidam,",
    "T02bsu023_u:195": " kathaṃsvididam, ki santaḥ ke bhaviṣyāma iti ||",
    "T02bsu023_u:196": " āryadaśabhūmake 'pyuktam - \"tatrāvidyātṛṣṇokādānaṃ kleśavartmano",
    "T02bsu023_u:197": " vyavacchedaḥ, saṃskārā bhavaśca karmavartmano vyavacchedaḥ, pariśeṣaṃ duḥkhavartmano vyavacchedaḥ",
    "T02bsu023_u:198": " (avidyāpratyayāḥ) saṃskārā ityeṣā pūrvāntikī",
    "T02bsu023_u:199": " apekṣā, vijñānaṃ yāvadvedaneti eṣā pratyutpannāpekṣā, tṛṣṇā yāvadbhava iti",
    "T02bsu023_u:200": " eṣā aparāntikī apekṣā, ata ūrdhvamasya pravṛttiriti |",
    "T02bsu023_u:201": " peyālam ||\"",
    "T02bsu023_u:202": " \"tasyaivaṃ (MŚālSū, Vaidya 115) bhavati - saṃyogāt saṃskṛtaṃ pravartate,",
    "T02bsu023_u:203": " visaṃyogānna pravartate |",
    "T02bsu023_u:204": " sāmagryā saṃskṛtaṃ pravartate, visāmagryā na pravartate |",
    "T02bsu023_u:205": " hanta, vayamevaṃ bahudoṣaduṣṭaṃ saṃskṛtaṃ viditvā asya saṃyogasya asyāśca sāmagryā vyavacchedaṃ kariṣyāmaḥ, na cātyantopaśamaṃ sarva - saṃskārāṇāmadhigamiṣyāmaḥ sattvaparipācanatāyai\" iti || idaṃ saṃkṣepānmohaśodhanam ||",
    "T02bsu023_u:206": " tattvaṃ adharasaṃvṛttyakṣaraṃ saṃvṛtisvabhāvasarvadharmānutpādajñānam |",
    "T02bsu023_u:207": " tadāha - rūpaṃ tu dvividham, - varṇataḥ saṃsthānataḥ |",
    "T02bsu023_u:208": " te ca viṃśatidhā,",
    "T02bsu023_u:209": " tatra nīlādi nava, dīrghādyekādaśa |",
    "T02bsu023_u:210": " etatsarvaṃ rūpaṃ pāramārthikaṃ nāstīti pratijñā, svarūpeṇa hetuḥ |",
    "T02bsu023_u:211": " svahetunā tathaiva janito yathāvat paramārthikaṃ tu |",
    "T02bsu023_u:212": " yathā jalacandraḥ iti dṛṣṭāntaḥ |",
    "T02bsu023_u:213": " svarūpeṇa nāsti rupamityasyāyamabhiprāyaḥ |",
    "T02bsu023_u:214": " \"pararūpeṇa rūpaṃ nāsti, svarūpeṇa vā ubhayarūpeṇa vā anubhayarūpeṇa veti\" śāstram || utpādakahetupakṣo vikalpaḥ ||",
    "T02bsu023_u:215": " \"na sat nāsat na sadasat na cāpyanubhayātmakam\" |",
    "T02bsu023_u:216": " iti śāstram || ||",
    "T02bsu023_u:217": " kartṛpakṣo vikalpaḥ, tatra vilomnā nidarśanam |",
    "T02bsu023_u:218": " \"na sannāsanna sadasanna cāpyanubhayātmakam |",
    "T02bsu023_u:219": " catuḥkoṭivinirmuktaṃ tattvaṃ mādhyamikā viduḥ\" ||",
    "T02bsu023_u:220": " \"na svati nāpi parato na dvābhyāṃ nāpyahetutaḥ |",
    "T02bsu023_u:221": " utpannā jātu dṛśyante bhāvāḥ kvacana kecana\" ||",
    "T02bsu023_u:222": " tatra sato vidyamānasyotpādāyogāt vidyamānasyotpāde niravadhijanmaprasaṅgenānavasthā syāt",
    "T02bsu023_u:223": " asadutpāde śaśaviṣāṇādīnāmutpādaprasaṅgāddhetoḥ prāk asaditi cet, tadeva cintyate -",
    "T02bsu023_u:224": " hetoḥ kimutpadyate sadasadvā? ubhayātmakasyotpāde viruddhadharmayorekasvabhāvatābhyupagamaḥ kathaṃ syāt? bhavatu viruddhadharmabandhanasvarūpaṃ ca pararūpanimittakam |",
    "T02bsu023_u:225": " tacca pararūpaṃ viruddhadharmābhyāsaḥ, sa ca bhedakaḥ |",
    "T02bsu023_u:226": " yatra parapratipattistatra kiṃ svarūpapratipattireva nāsti? pratītirasti, na svarūpapratipattiḥ",
    "T02bsu023_u:227": " iyameva pratītiriti cet, tarhi apratītireva pratītiḥ |",
    "T02bsu023_u:228": " kiṃ brūmaḥ? atha ghaṭe paṭābhāvo 'sti |",
    "T02bsu023_u:229": " ghaṭaḥ paṭo na bhavatīti cet, miśrapratītirapi nāsti |",
    "T02bsu023_u:230": " tasmāt ghaṭo bhāvābhāvātmakaḥ, ataḥ siddhāḥ dvirūpatā |",
    "T02bsu023_u:231": " (MŚālSū, Vaidya",
    "T02bsu023_u:232": " 116) satyam, yadi vyavahartavyaikaśarīratāṃ tyaktvā prasahya rūpasyābhāvasya kiṃcidrūpaṃ syāt, tatra hyananyagatikobhayābhāvasvarūpopalambhāt abhāvo vyavahriyate ghaṭasyeti |",
    "T02bsu023_u:233": " tasmānna dvisvabhāvasya janma |",
    "T02bsu023_u:234": " ahetukotpannaṃ sarvaṃ sarvasmādutpadyate |",
    "T02bsu023_u:235": " atha hetuśabdo na nityaikaheturapekṣitaḥ, tasyotpāde sarvadaiva udayavyayau syātām, nityaikahetūtpannāpekṣāyā ayogāt |",
    "T02bsu023_u:236": " parāpekṣāyāṃ so 'pi",
    "T02bsu023_u:237": " anityaḥ, anityaṃ prati vikalpe sarvaṃ pūrvadāpadyate ||",
    "T02bsu023_u:238": " ataḥ svasmāt svayamutpadyate, anyasmādvā? nādyaḥ, prāganutpannaḥ svayamutpadyate |",
    "T02bsu023_u:239": " kimanutpannena rūpeṇa utpannena vā? anutpannena rūpeṇa anutpanna evotpannaḥ, anutpādena rūpeṇotpādāyogāt |",
    "T02bsu023_u:240": " atha prāgabhāvaḥ anutpannaśabdavācyaḥ, tat kiṃ prāgabhāvaḥ svena rūpeṇotpadyate? yadyevam,",
    "T02bsu023_u:241": " tadā abhāvanaṃ bhāvaḥ, paścādbhāva iti cet, tatra kimabhāva eva bhāvo",
    "T02bsu023_u:242": " bhavati? evaṃ sati abhāvasya punaḥpunarutpāde na prayojanamutpaśyāmaḥ,",
    "T02bsu023_u:243": " anavadhirutpādaśceti pararūpeṇotpāde ca apūrvakotpāda evāṅgīkṛtaḥ syāt |",
    "T02bsu023_u:244": " na caivaṃ siddhāntaḥ, utpannena utpāde vā saṃsāreṣu utpādaviramābhāvaprasaṅgaḥ prayojanābhāvaśca",
    "T02bsu023_u:245": " dvitīyo 'pi na,",
    "T02bsu023_u:246": " anyasmādanyotpādāt |",
    "T02bsu023_u:247": " atha vā - svayameva anyarūpeṇa utpadyate, svātmani",
    "T02bsu023_u:248": " kāritravirodhaḥ, svātmani kriyāvirodhāt |",
    "T02bsu023_u:249": " na parata utpādaḥ, kutastatra siddhasya vā asiddhasya vā? uktamatrottaram - siddhasya utpādena",
    "T02bsu023_u:250": " asiddhasya utpāda eva nāsti |",
    "T02bsu023_u:251": " ityādinā 'pi ubhayapakṣataḥ pratyekaṃ ye",
    "T02bsu023_u:252": " prasahu(jya?)nte, dvayorbhāve kathaṃ na bhavati iti nyāyāt ||",
    "T02bsu023_u:253": " nāpyahetutaḥ, sarvatra sarvadotpādaprasaṅgāt, tathā anutpādaprasaṅgācca |",
    "T02bsu023_u:254": " kuta etat? asmātpramāṇāt |",
    "T02bsu023_u:255": " tadyathā - yat svatantraṃ na tat kādācitkam,",
    "T02bsu023_u:256": " yathā anyā sāmagrī |",
    "T02bsu023_u:257": " svātantryaṃ ca vivādapadam |",
    "T02bsu023_u:258": " tasmāt kādācitkatayā paratantratā vyāptā |",
    "T02bsu023_u:259": " yat kādācitkaṃ tatparatantram, yathā kuśūlatalanimīlitaṃ bījamaṅkurajananaṃ prati |",
    "T02bsu023_u:260": " kādācitkāśca bhāvāḥ |",
    "T02bsu023_u:261": " iti vivādapadam |",
    "T02bsu023_u:262": " yat paratantraṃ tatpratītyasamutpannam, yathā tadeva vījam |",
    "T02bsu023_u:263": " paratantrāśca bhāvā vivādapadam |",
    "T02bsu023_u:264": " yatpratītyotpannaṃ tannotpannaṃ svabhāvataḥ |",
    "T02bsu023_u:265": " yathā jalacandraḥ pratītyotpannaśca |",
    "T02bsu023_u:266": " paratantrāśca bhāvā vivādapadam || āryacandrapradīpasūtre -",
    "T02bsu023_u:267": " yaḥ pratyayairjāyati sa hyajāto na tasya utpāda sabhāvato 'sti |",
    "T02bsu023_u:268": " yaḥ pratyayādhīnu sa śūnya uktaḥ yaḥ śūnyatāṃ jānati so 'pramattaḥ ||",
    "T02bsu023_u:269": " iti vacanaṃ dhāryaṃ manasikāryaṃ sarvathā sarvadā sarvadarśibhiḥ ||",
    "T02bsu023_u:270": " (madhyamaka - śālistambasūtraṃ samāptam ||)"
}