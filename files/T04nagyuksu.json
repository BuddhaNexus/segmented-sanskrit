{
    "T04nagyuksu:0": " atha yuktiṣaṣṭikārikā nāma mañjuśrikumārabhutāya namaḥ namastasmai munīndrāya pratītyopādadeśine",
    "T04nagyuksu:1": " yenānenā vidhānena niṣiddhāvudayavyayau ||",
    "T04nagyuksu:2": " bhāvābhāvavyatikrāntā matiryeṣāmanāśritā |",
    "T04nagyuksu:3": " tairgambhīro niralambaḥ pratyayārthaḥ pratīyate || Yukti_1",
    "T04nagyuksu:4": " sarvadoṣākarastāvadabhāvo vinivāritaḥ |",
    "T04nagyuksu:5": " nirvartyate yathā yuktayā bhāvo 'pi śrvavaṇaṃ kuru || Yukti_2",
    "T04nagyuksu:6": " bhāvo yadi bhavetsaty yathā bālairvikalpitaḥ |",
    "T04nagyuksu:7": " vimokṣastadabhāvena ko necchet kim na kārnāt || Yukti_3",
    "T04nagyuksu:8": " vimokṣo nāsti bhāvena bhāvo nāsti hyabhāvataḥ |",
    "T04nagyuksu:9": " bhāvābhāvaparijñānānmahātmā 'pi vimucyate || Yukti_4",
    "T04nagyuksu:10": " nirvāṇam caiva lokaṃ ca manyante tattvadarśinaḥ |",
    "T04nagyuksu:11": " naiva lokaṃ na nirvānaṃ manyante tattvadarśinaḥ || Yukti_5",
    "T04nagyuksu:12": " nirvānaṃ ca bhavaścaiva dvayameva na vidyate |",
    "T04nagyuksu:13": " parijñānaṃ bhavasyaiva nirvāṇamiti kathyate || Yukti_6",
    "T04nagyuksu:14": " sambhavavibhave bhāve nirodhaḥ kalpito yathā |",
    "T04nagyuksu:15": " māyākṛto nirodho 'yam sadbhistathaivamiṣyate || Yukti_7",
    "T04nagyuksu:16": " samskṛto na parijñāto nirodho vibhave sati |",
    "T04nagyuksu:17": " pratyakṣam bhūyate kasmin vibhavo jñāyate katham || Yukti_8",
    "T04nagyuksu:18": " yadi skandhanirodhena bhavenna kleśasamkṣayaḥ |",
    "T04nagyuksu:19": " yadā cāyaṃ niruddhaḥ syāttadā mokṣo bhavisyati || Yukti_9",
    "T04nagyuksu:20": " avidyā pratyayotpannam samyagjñānena paśyataḥ |",
    "T04nagyuksu:21": " notpādaśca nirodhasca yuktaḥ ko 'pyupalabhyate || Yukti_10",
    "T04nagyuksu:22": " evam paśyati dharmaḥ yo nirvānam vā katam tathā |",
    "T04nagyuksu:23": " dharmajñānam paraṃ yatra bhedastu tatra vidyate || Yukti_11",
    "T04nagyuksu:24": " atisukṣmasya bhāvasya jātiryena vikalpitā |",
    "T04nagyuksu:25": " pratyayodbhavamartham na paśyati so 'vicakṣaṇaḥ || Yukti_12",
    "T04nagyuksu:26": " samklesakṣīnabhikṣūṇām samsārāccennivāryate |",
    "T04nagyuksu:27": " kutaḥ sampannabuddhaiśca tasyārambho na bhāṣitaḥ || Yukti_13",
    "T04nagyuksu:28": " ārambhe sati caikānte bhavedṛṣṭiparigraḥ |",
    "T04nagyuksu:29": " yaḥ pratītyasamutpādastasya purvaṃ paraṃ vā kim || Yukti_14",
    "T04nagyuksu:30": " samutpannaṃ kathaṃ purvaṃ paścāt punarnivāryate |",
    "T04nagyuksu:31": " purvāparāntavihīno mokṣaḥ khyātirmāyopamaḥ || Yukti_15",
    "T04nagyuksu:32": " bhavatīdam yadā māyā namkṣyatīti tadaiva hi |",
    "T04nagyuksu:33": " māyājñānaparābhūto māyājñānena mohitaḥ || Yukti_16",
    "T04nagyuksu:34": " yathā marīcikā māyā bhavam buddhayā hi paśyati |",
    "T04nagyuksu:35": " purvāntam vāparāntam vā na dṛṣṭayā parikliśyate || Yukti_17",
    "T04nagyuksu:36": " samskṛtam ye hi manyante bhangotpādavikalpitam |",
    "T04nagyuksu:37": " pratītyotpādacakreṇa vijānanti na te jagat || Yukti_18",
    "T04nagyuksu:38": " tadāśritya yadutpannaṃ notpannaṃ svayamevahi |",
    "T04nagyuksu:39": " svayam yadā yadutpannamutpannam nāma tat katham || Yukti_19",
    "T04nagyuksu:40": " śāntam hetukṣayādeva kṣīṇam nāmāvabudhyate |",
    "T04nagyuksu:41": " svabhāvena hi yatkṣīṇam tat kṣīṇamucyate katham || Yukti_20",
    "T04nagyuksu:42": " na kaścidanutpannam nirodho 'pi na vai tathā |",
    "T04nagyuksu:43": " utpādabhangakarmaṇābhiprāyārthaḥ pradarśitaḥ || Yukti_21",
    "T04nagyuksu:44": " utpādajñānato bhaṅgo bhaṅgajñānādanityatā |",
    "T04nagyuksu:45": " anityatvāvabodhācca saddharmo hi vibodhitaḥ || Yukti_22",
    "T04nagyuksu:46": " yaḥ pratītyasamutpāda utpādabhaṅgavarjitam |",
    "T04nagyuksu:47": " parijānāti tenaivanuttīryata bhavābudhiḥ || Yukti_23",
    "T04nagyuksu:48": " sadasadbhirviparyastā ātmabhāvāḥ pṛthagjanāḥ |",
    "T04nagyuksu:49": " kleśavamśagatāḥ sattvā ātmacinttena vañcitāḥ || Yukti_24",
    "T04nagyuksu:50": " vivudhairbhāvyate bhāveh śunyo 'nityo 'nātmakaḥ |",
    "T04nagyuksu:51": " moṣadharmacayaścaiva vivikta iti dṛśyate || Yukti_25",
    "T04nagyuksu:52": " amūlatvāt sthitirnaiva nirālambo nirāśrayaḥ |",
    "T04nagyuksu:53": " avidyāhetusambhūta ādimadhyāntavarjitaḥ || Yukti_26",
    "T04nagyuksu:54": " kadalīvasāram yadgandharvanagaram yathā |",
    "T04nagyuksu:55": " mohapuryāmivivannau yo māyāvat paśyati jagat |",
    "T04nagyuksu:56": " atra brahmādiloko vai satya ivāvabhāsane |",
    "T04nagyuksu:57": " satyanmṛṣetyuktamāryena tatra kā śiṣyate parā || Yukti_28",
    "T04nagyuksu:58": " loko 'vidyāndhabhūto 'sau tṛṣnāstrotasā cālitaḥ |",
    "T04nagyuksu:59": " tṛṣnārahitavijñasya puṇyadṛṣṭi samā kutaḥ || Yukti_29",
    "T04nagyuksu:60": " ādau tattvamidaṃ dṛṣṭam sarvamstīti kathyate |",
    "T04nagyuksu:61": " jānannarthānnasakto 'pi paścānnunam vivicyate || Yukti_30",
    "T04nagyuksu:62": " na jānāti viviktārtha śrutimātram pravartate |",
    "T04nagyuksu:63": " yeṣām puṇyamavicchinnamutsannā itare janāḥ || Yukti_31",
    "T04nagyuksu:64": " karmāni phalayuktāni proktam samyagidam jagat |",
    "T04nagyuksu:65": " tatsvabhāvaparijñānamanutpannam hi desitam || Yukti_32",
    "T04nagyuksu:66": " aham mameti kathitam yathākaryavaśājjanaiḥ |",
    "T04nagyuksu:67": " tathā kāryavaśāt proktāḥ skandhāyatanadhātavaḥ || Yukti_33",
    "T04nagyuksu:68": " mahābhūtādaya khyātā vijñāne nicayastathā |",
    "T04nagyuksu:69": " tajjñānena viyukttena mṛṣaiva na vikalpitam || Yukti_34",
    "T04nagyuksu:70": " nirvānam satyamekam hi jinairyadabhidhīyate |",
    "T04nagyuksu:71": " nāva śiṣṭam tadā satyamevam vijñena kalpitam || Yukti_35",
    "T04nagyuksu:72": " yāvacittasya vikṣepastāvanmārasya gocaraḥ |",
    "T04nagyuksu:73": " evambhūto bhavedyatra nā doṣo jāyate kathaṃ || Yukti_36",
    "T04nagyuksu:74": " avidyāpratyayo loko yasmādbuddhaiḥ prakīrtitaḥ |",
    "T04nagyuksu:75": " vikalpastena loko 'yamiti kim nopapadyate || Yukti_37",
    "T04nagyuksu:76": " avidyāyām niruddhāyām nirodho jāyate yathā |",
    "T04nagyuksu:77": " ajñānato hi samkalpa iti kim na vidhīyate || Yukti_38",
    "T04nagyuksu:78": " hetutaḥ sambhavo yasya sthiti rna pratyayairvinā |",
    "T04nagyuksu:79": " vigamaḥ pratyayābhāvāt so 'stītyavagataḥ kutaḥ || Yukti_39",
    "T04nagyuksu:80": " paramam bhāvāmaśritya sthitiścedbhāvavādinaḥ |",
    "T04nagyuksu:81": " tadaiva hi sthitā mārge na kaściditasmayastataḥ || Yukti_40",
    "T04nagyuksu:82": " buddhamārge śritāḥ sarve 'nityamiti vādinaḥ |",
    "T04nagyuksu:83": " kena vādena gṛhyante bhāvāḥ santi parā iti || Yukti_41",
    "T04nagyuksu:84": " eṣa vāsāviti yatra vimarśo nopalabhyate |",
    "T04nagyuksu:85": " idam satyamado veti paṇḍitaiḥ kathamucyatai || Yukti_42",
    "T04nagyuksu:86": " nānupādāya taiścāpi loko vātmābhikāṅkṣate |",
    "T04nagyuksu:87": " nityānityāderūtpādah mithyādṛṣṭyā tu hāritaḥ || Yukti_43",
    "T04nagyuksu:88": " yeṣām bhāvāsmupādāya tattvā steṣām prasāditāḥ |",
    "T04nagyuksu:89": " tatra liṅgādayo doṣāḥ prajāyante na vā kathaṃ || Yukti_44",
    "T04nagyuksu:90": " yān hi dharmānupādāya dṛṣṭaścandro jale yathā |",
    "T04nagyuksu:91": " tatra satyam mṛṣā naiva kāmaṃ dṛṣṭyā na hāritaḥ || Yukti_45",
    "T04nagyuksu:92": " rāgadveṣodbhavastīvra-duṣṭadṛṣṭiparigraḥ |",
    "T04nagyuksu:93": " vivādāstatsamutthāśca bhāvābhyupagame sati || Yukti_46",
    "T04nagyuksu:94": " sa hetuḥ sarvadṛṣṭīnām kleśotpatti rna tam vinā |",
    "T04nagyuksu:95": " tasmāttsmin parijñāte dṛṣṭikleśaparikṣayaḥ || Yukti_47",
    "T04nagyuksu:96": " parijñāñca keneti pratītyotpādadarśanāt |",
    "T04nagyuksu:97": " pratītya jātañca'jātamāha tattvavidām varaḥ || Yukti_48",
    "T04nagyuksu:98": " mithyājñāne paribhūya yo 'satye satyadhārakaḥ |",
    "T04nagyuksu:99": " parigraho vitarkādeḥ kramādrāgakriyā matā || Yukti_49",
    "T04nagyuksu:100": " mahātmanām na pakṣo vā vitarko vā na vidyate |",
    "T04nagyuksu:101": " yeṣām na vidyate pakṣeḥ parapakṣaḥ kutasteṣām || Yukti_50",
    "T04nagyuksu:102": " yasminneva samāśrito daṣṭaḥ kleśaviṣadharaih |",
    "T04nagyuksu:103": " calaṃ vāniṣṭhitam cittaṃ na tiṣṭhatyanāśritam || Yukti_51",
    "T04nagyuksu:104": " sāśraya cittavāna sattveḥ kleśodbhūto viṣo mahān |",
    "T04nagyuksu:105": " sadā pṛthagajano hīnaḥ kleśasarpena gṛhītaḥ || Yukti_52",
    "T04nagyuksu:106": " prativimbe yathā rāgo loke ca mohavandhanāt |",
    "T04nagyuksu:107": " viṣayapinjaro sakto bālo hi satyasamjñayā || Yukti_53",
    "T04nagyuksu:108": " cakṣurbhyām viṣayānnāma vimbajñānena paśyati |",
    "T04nagyuksu:109": " karmapaṅkeṣvanāsakto bhāvo yathā mahātmanaḥ || Yukti_54",
    "T04nagyuksu:110": " rūpāsaktā janā muḍhā madhyamā rāgavarjitāḥ |",
    "T04nagyuksu:111": " rūpasvabhāvavijño yo vimukto buddhimān paraḥ || Yukti_55",
    "T04nagyuksu:112": " vivṛtya sukhacintāyāḥ vītarāgavivarjitaḥ |",
    "T04nagyuksu:113": " māyāpumvadvipaśyanānnivṛtaḥ sa bhaviṣyati || Yukti_56",
    "T04nagyuksu:114": " mithyājñānabhitapto yaḥ kleśasamdoṣabhāgbhāvet |",
    "T04nagyuksu:115": " bhāvābhāvau vikalpanādarthajñānam na jāyate || Yukti_57",
    "T04nagyuksu:116": " nāśrayḥ vītarāgā vai bhavanti rāgavarjitāḥ |",
    "T04nagyuksu:117": " arāge rāgavardhāste na sāśrayā mahātmanaḥ || Yukti_58",
    "T04nagyuksu:118": " yeṣām viviktacetasām calam cittam cañcalam |",
    "T04nagyuksu:119": " kleśasarpermathito 'pi tīṇo 'khinno bhavāmbuddheḥ || Yukti_59",
    "T04nagyuksu:120": " śāstreṇānena janānām punyam jñānam ca sancitam |",
    "T04nagyuksu:121": " punyajñānakriyodbhūtam dvāvāptotu param tathā || Yukti_60",
    "T04nagyuksu:122": " iti yuktiṣaṣṭikārikā samāptā |",
    "T04nagyuksu:123": " āryanāgārjunamukhaniḥ satam, śāstramidaṃ bhāratīyapaṇḍita muditaśripaṇḍitācchurtam",
    "T04nagyuksu:124": " ca bhoṭavāsinā pātchava prāntīya suryakīrtirnāma bhoṭapaṇḍitena likhitaṃ bhoṭabhāṣāyamiti",
    "T04nagyuksu:125": " śubhamastu |"
}