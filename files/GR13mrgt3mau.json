{
    "GR13mrgt3mau:0": " PADA MARKERS For a four-pada verse:",
    "GR13mrgt3mau:1": " For a six-pada verse:",
    "GR13mrgt3mau:2": " yenāṇūnāmuṣitamamalaṃ dṛkkriyākhyasvarūpaṃ $ yatsadbhāvādbhavajalanidhau jantujātasya pātaḥ",
    "GR13mrgt3mau:3": " durvāraṃ tatkṣapayati tamo yatprasādastamīśaṃ % caryāpāde vivṛtiracanāṃ kurmahe sampraṇamya athāto deśikādīnāṃ $ sāmānyācārasaṃgrahaḥ &",
    "GR13mrgt3mau:4": " paraścāvasaraprāptaḥ % samāsenopadiśyate // MrgT_3.1 //",
    "GR13mrgt3mau:5": " deśiko mantravṛttiśca $ putrakaḥ samayī ca yaḥ &",
    "GR13mrgt3mau:6": " catvāra ete śaivāḥ syur % vratino 'vratino 'pi vā // MrgT_3.2 //",
    "GR13mrgt3mau:7": " vratino jaṭilā muṇḍās $ teṣvagryā bhasmapāṇḍarāḥ &",
    "GR13mrgt3mau:8": " tilakaiḥ puṇḍrakaiḥ paṭṭair % bhūṣitā bhūmipādayaḥ // MrgT_3.3 //",
    "GR13mrgt3mau:9": " jaṭā na śūdro vibhṛyān $ nājño nāpi pramādavān &",
    "GR13mrgt3mau:10": " na yoṣinna vayontasthā % na rogī vikalo 'pi vā // MrgT_3.4 //",
    "GR13mrgt3mau:11": " kalātattvapavitrāṇu- $ śaktimantreśasaṃkhyayā &",
    "GR13mrgt3mau:12": " vibhajya keśānsampātya % pratyaṃśaṃ saṃhitāṇubhiḥ // MrgT_3.5 //",
    "GR13mrgt3mau:13": " vrateśvarasya purato $ badhnīyācchivatejasā &",
    "GR13mrgt3mau:14": " mantriṇaḥ sādhyamantreṇa % hṛdā putrakayogyayoḥ // MrgT_3.6 //",
    "GR13mrgt3mau:15": " kṛmighnadravyamiśreṇa $ bhasmanā traiphalena ca &",
    "GR13mrgt3mau:16": " sāyacūrṇena vā puṣṭiṃ % nayettā bhautikavratī // MrgT_3.7 //",
    "GR13mrgt3mau:17": " bhautikavratinaste syur $ yeṣāṃ sāvadhikaṃ vratam &",
    "GR13mrgt3mau:18": " dehapātāntakaṃ yeṣāṃ % te niṣṭhāvratinaḥ smṛtāḥ // MrgT_3.8 //",
    "GR13mrgt3mau:19": " guravaḥ putrakā ye ca $ na prāthamikasādhakāḥ &",
    "GR13mrgt3mau:20": " pūrṇavratāvadhiḥ samyag % vrateśāyārpitavrataḥ // MrgT_3.9 //",
    "GR13mrgt3mau:21": " nyastavratāṅgaḥ satpatnī- $ parigrahavibhūtimān &",
    "GR13mrgt3mau:22": " bhautikaḥ kāmya ityuktaḥ % satsāntānika eva vā // MrgT_3.10 //",
    "GR13mrgt3mau:23": " sādhako lokadharmī yaḥ $ putrakaḥ snātako gṛhī &",
    "GR13mrgt3mau:24": " samayī prāggṛhasthaśca % śaivāḥ syurvratavarjitāḥ // MrgT_3.11 //",
    "GR13mrgt3mau:25": " teṣāṃ sādhāraṇaṃ karma $ sandhyopāsanamarcanam &",
    "GR13mrgt3mau:26": " snānādīni tadaṅgāni % parvasu dviguṇakriyā // MrgT_3.12 //",
    "GR13mrgt3mau:27": " nyagrodhāśvatthapatreṣu $ vātaghnākṣadaleṣu ca &",
    "GR13mrgt3mau:28": " kāṃsye vābhojanaṃ bhaikṣaṃ % cāturvarṇyamakutsitam // MrgT_3.13 //",
    "GR13mrgt3mau:29": " sarvāmarapratiṣṭhāsu $ setvādīnāṃ niveśane &",
    "GR13mrgt3mau:30": " sīmantonnayanādyeṣu % saṃskāreṣvannavarjanam // MrgT_3.14 //",
    "GR13mrgt3mau:31": " caruṇā phalamūlairvā $ haviṣyeṇāpareṇa vā &",
    "GR13mrgt3mau:32": " caturdaśyāmathāṣṭamyāṃ % pañcadaśyāṃ ca vartanam // MrgT_3.15 //",
    "GR13mrgt3mau:33": " vyatīpātadinadhvaṃsa- $ māsavṛddhyayanādiṣu &",
    "GR13mrgt3mau:34": " viśeṣasaṃyamaḥ kāryaḥ % śaivānāṃ ca pratarpaṇam // MrgT_3.16 //",
    "GR13mrgt3mau:35": " mārgakṣīṇe ripugraste $ rogārte kṣutprapīḍite &",
    "GR13mrgt3mau:36": " sarvātmanā samuddhāraḥ % kartavyaḥ śivayoginaḥ // MrgT_3.17 //",
    "GR13mrgt3mau:37": " māṃsayoṣinmadhutyāgo $ vratinaḥ kṣitiśāyitā &",
    "GR13mrgt3mau:38": " mātrārakṣaṇamekasya % kamaṇḍalusahāyatā // MrgT_3.18 //",
    "GR13mrgt3mau:39": " strīgītanartitālāpa- $ vilāsānāmupekṣaṇam &",
    "GR13mrgt3mau:40": " striyā raho 'vyavasthānaṃ % sragabhyaṅgādivarjanam // MrgT_3.19 //",
    "GR13mrgt3mau:41": " kṛṣṇapakṣe caturdaśyām $ aṣṭamyāṃ siddhadarśane &",
    "GR13mrgt3mau:42": " śrāddhaṃ parvasu sarveṣu % viṣuve cāṣṭakādiṣu // MrgT_3.20 //",
    "GR13mrgt3mau:43": " gurutattulyabandhūnāṃ $ bhrātṝṇāṃ jyāyasāmapi &",
    "GR13mrgt3mau:44": " pūjanaṃ madhuparkādyaiḥ % svakāle strīniṣevaṇam // MrgT_3.21 //",
    "GR13mrgt3mau:45": " maṅgalācārayogitvaṃ $ gandhamālyādidhāraṇam &",
    "GR13mrgt3mau:46": " pṛthakpṛthaktathaiteṣām % ācāro 'pi vidhīyate // MrgT_3.22 //",
    "GR13mrgt3mau:47": " maheśaśaktinunnānāṃ $ guruḥ kuryādanugraham &",
    "GR13mrgt3mau:48": " parīkṣābhiḥ parijñāya % vṛddhoktābhiḥ prayatnavān // MrgT_3.23 //",
    "GR13mrgt3mau:49": " akṛtvā śivabhaktānāṃ $ kṛtvā ca vyabhicāriṇām &",
    "GR13mrgt3mau:50": " prāyaścittī bhavedyasmāt % kuryādyatnamataḥ param // MrgT_3.24 //",
    "GR13mrgt3mau:51": " karma saṃjīvanaṃ kuryād $ vyabhicāriṇi dīkṣite &",
    "GR13mrgt3mau:52": " sṛṣṭitaḥ saṃhitāhomād % adhaḥ pūrṇāsamanvitam // MrgT_3.25 //",
    "GR13mrgt3mau:53": " saṃjīvanaṃ na dagdhasya $ karmaṇo 'sti mṛṣā citaḥ &",
    "GR13mrgt3mau:54": " khedanāpāyaśamanaṃ % prāyaścittaṃ hi tadguroḥ // MrgT_3.26 //",
    "GR13mrgt3mau:55": " darśanāntarasaṃsthābhyaś $ cyutānāmanuvartinām &",
    "GR13mrgt3mau:56": " vidhāyaivaṃ svajātyantaṃ % dīkṣāṃ kuryādvilomataḥ // MrgT_3.27 //",
    "GR13mrgt3mau:57": " na te mantraprayoktāraḥ $ punarbhavatayā matāḥ &",
    "GR13mrgt3mau:58": " mantrasādhanasaṃsiddheḥ % kuryāttānītarāṇyataḥ // MrgT_3.28 //",
    "GR13mrgt3mau:59": " vyākuryācchivabhaktebhyas $ tantrārthaṃ gatamatsaraḥ &",
    "GR13mrgt3mau:60": " nyāyato nyāyavartibhyaḥ % pālayan gurusantatim // MrgT_3.29 //",
    "GR13mrgt3mau:61": " nājīrṇāmlarasodgāre $ na ca viṇmūtrabādhane &",
    "GR13mrgt3mau:62": " na chardyāṃ nātisāre vā % nāsnātaḥ kṛtamaithunaḥ // MrgT_3.30 //",
    "GR13mrgt3mau:63": " pūte mahītale sthitvā $ paśuśravaṇavarjite &",
    "GR13mrgt3mau:64": " paridhyantaḥsthitaṃ ceṣṭvā % śivaṃ praṇavavigraham // MrgT_3.31 //",
    "GR13mrgt3mau:65": " gaṇādhyakṣaṃ guruṃ caiva $ kārakaṃ ca kriyāśrayam &",
    "GR13mrgt3mau:66": " pustakaṃ guptasatsūtraṃ % vidhāyopari kasyacit // MrgT_3.32 //",
    "GR13mrgt3mau:67": " brūyādaṅga paṭhasveti $ kṛtārthaṃ prāgudaṅmukhaḥ &",
    "GR13mrgt3mau:68": " prārabheta gururvyākhyāṃ % sambandhārthoktipūrvikām // MrgT_3.33 //",
    "GR13mrgt3mau:69": " sroto brūyādanusroto $ bhedān saṃkhyānameva ca &",
    "GR13mrgt3mau:70": " pravṛttaye guruṃ svaṃ ca % steyī syāttadakīrtanāt // MrgT_3.34 //",
    "GR13mrgt3mau:71": " srotāṃsi kāmikādyūrdhvam $ asitāṅgādi dakṣiṇam &",
    "GR13mrgt3mau:72": " sammohādyuttaraṃ prācyaṃ % trotalādi suvistaram // MrgT_3.35 //",
    "GR13mrgt3mau:73": " āpyaṃ caṇḍāsidhārādi $ caṇḍanāthaparigraham &",
    "GR13mrgt3mau:74": " śaivaṃ māntreśvaraṃ gāṇaṃ % divyamārṣaṃ ca gauhyakam // MrgT_3.36 //",
    "GR13mrgt3mau:75": " yoginīsiddhakaulaṃ ca $ srotāṃsyaṣṭau vidurbudhaḥ &",
    "GR13mrgt3mau:76": " pratisroto 'nuyāyīni % tāni brūyādvibhāgaśaḥ // MrgT_3.37 //",
    "GR13mrgt3mau:77": " śaivaṃ prāktantranirmāṇam $ ājñāsiddhamasaṃśayam &",
    "GR13mrgt3mau:78": " tadīśānairgaṇairdevair % munibhiśca tadicchayā // MrgT_3.38 //",
    "GR13mrgt3mau:79": " vijñāya sambhṛtaṃ svoktyā $ tādākhyaṃ samupāgatam &",
    "GR13mrgt3mau:80": " guhyakā bhujagā yakṣā % dānavāśca śiveritāḥ // MrgT_3.39 //",
    "GR13mrgt3mau:81": " yadūcurupasaṃhṛtya $ tatsroto gauhyakaṃ smṛtam &",
    "GR13mrgt3mau:82": " yoginyo lebhire jñānaṃ % sadyo yogāvabhāsakam // MrgT_3.40 //",
    "GR13mrgt3mau:83": " yenatadyoginīkaulaṃ $ nottīrṇaṃ tābhya eva tat &",
    "GR13mrgt3mau:84": " tathānyadapi saṃhāro % yo miśro miśra eva saḥ // MrgT_3.41 //",
    "GR13mrgt3mau:85": " vādibhedaprabhinnatvāt $ teṣāṃ saṃkhyā na vidyate &",
    "GR13mrgt3mau:86": " śaivā raudrā mahābhedā % daśāṣṭādaśa cordhvake // MrgT_3.42 //",
    "GR13mrgt3mau:87": " raudrā rudraiḥ śivāviṣṭair $ udgīrṇā na svabuddhitaḥ &",
    "GR13mrgt3mau:88": " śaivānāṃ kāmikaṃ pūrvaṃ % yogodbhavamacintyakam // MrgT_3.43 //",
    "GR13mrgt3mau:89": " kāraṇaṃ jñānamajitaṃ $ dīptākhyaṃ sūkṣmakaṃ param &",
    "GR13mrgt3mau:90": " sāhasramaṃśumatsaṃjñaṃ % suprabhiddaśamaṃ viduḥ // MrgT_3.44 //",
    "GR13mrgt3mau:91": " raudrāṇāṃ vijayaṃ pūrvaṃ $ niḥśvāsaṃ pārameśvaram &",
    "GR13mrgt3mau:92": " svāyambhuvaṃ tathāgneyaṃ % vīrabhadraṃ ca rauravam // MrgT_3.45 //",
    "GR13mrgt3mau:93": " makuṭaṃ vimalākhyaṃ ca $ candrajñānākhyameva ca &",
    "GR13mrgt3mau:94": " mukhabimbakamudgītaṃ % lalitaṃ siddhasaṃjñakam // MrgT_3.46 //",
    "GR13mrgt3mau:95": " santānaṃ caiva śarvoktaṃ $ kiraṇaṃ vātulaṃ param &",
    "GR13mrgt3mau:96": " tadārabhya ciraṃ nāti % vyākuryātprathame 'hani // MrgT_3.47 //",
    "GR13mrgt3mau:97": " prārambhe 'pi na sampraśna- $ pratipraśnātimātrakam &",
    "GR13mrgt3mau:98": " trīṇi mūlāni sūtrāṇi % dve tathaikamathāpi vā // MrgT_3.48 //",
    "GR13mrgt3mau:99": " vidhāyoparamedūrdhvaṃ $ vadanvighnairviruddhyate &",
    "GR13mrgt3mau:100": " yatra bīja ivārūḍho % mahātantrārthapādapaḥ // MrgT_3.49 //",
    "GR13mrgt3mau:101": " ābhāti mūlasūtraṃ tad $ athaśabdādyalaṃkṛtam &",
    "GR13mrgt3mau:102": " tasyoddeśakamanyatsyāt % saṃkhyāsaṃjñādivācakam // MrgT_3.50 //",
    "GR13mrgt3mau:103": " tallakṣaṇaṃ svarūpoktis $ tadanyo bhāṣyasaṃgrahaḥ &",
    "GR13mrgt3mau:104": " brūte ya evaṃ yo 'dhīte % tāvubhau hatakalmaṣau // MrgT_3.51 //",
    "GR13mrgt3mau:105": " loke prāpya yaśo dīptaṃ $ viśetāṃ dhāma śāṃkaram &",
    "GR13mrgt3mau:106": " anadhyāye svatantrokta- % vidhinā śṛṇvate mṛṣā // MrgT_3.52 //",
    "GR13mrgt3mau:107": " śaivaṃ vadannihālpāyur $ mṛtaḥ pretatvamaśnute &",
    "GR13mrgt3mau:108": " nādhyāpayeccaturdaśyām % aṣṭamyāṃ pakṣayordvayoḥ // MrgT_3.53 //",
    "GR13mrgt3mau:109": " pratipatpañcadaśyośca $ caturthyāmarkasaṃkrame &",
    "GR13mrgt3mau:110": " nirghātolkāmahīkampa- % paścāccāpeṣu vāsaraḥ // MrgT_3.54 //",
    "GR13mrgt3mau:111": " saṃdhyāstanitadigdāha- $ pariveṣopaleṣu ca &",
    "GR13mrgt3mau:112": " nīhāraprāgdhanurvyoma- % pureṣveteṣu darśanāt // MrgT_3.55 //",
    "GR13mrgt3mau:113": " kīlake ca ravīndusthe $ tryahaṃ svarbhānudarśane &",
    "GR13mrgt3mau:114": " pañcarātraṃ harimakhe % pavitre ca makhadviṣaḥ // MrgT_3.56 //",
    "GR13mrgt3mau:115": " biḍālavyālabhekeṣu $ gateṣvantarato dinam &",
    "GR13mrgt3mau:116": " tryahaṃ triphaṇini vyāle % dṛṣṭe dviphaṇini dvyaham // MrgT_3.57 //",
    "GR13mrgt3mau:117": " antaḥ śavaśrutau dāhe $ śavagandhe kharānile &",
    "GR13mrgt3mau:118": " tadvirāmaṃ vinā khyāta- % jantumṛtyau ca vāsaram // MrgT_3.58 //",
    "GR13mrgt3mau:119": " gurau māsaṃ śivībhūte $ bhrātṛśiṣyādike tryaham &",
    "GR13mrgt3mau:120": " śaive rājani saptāhaṃ % trirātraṃ paśudharmiṇi // MrgT_3.59 //",
    "GR13mrgt3mau:121": " svakalpānvayasiddheṣu $ tathānyeṣvapi deśikaḥ &",
    "GR13mrgt3mau:122": " prāgvyākhyānaparāmarśa- % samādhāneṣṭikṛdbhavet // MrgT_3.60 //",
    "GR13mrgt3mau:123": " samayī putrako vāpi $ jñātvā kiṃcidapūrvakam &",
    "GR13mrgt3mau:124": " nivedayedanujñāto % gurave pīṭhavartine // MrgT_3.61 //",
    "GR13mrgt3mau:125": " śṛṇuyātsvābhiṣiktādvā $ yogapīṭheṣṭaśaṃkaraḥ &",
    "GR13mrgt3mau:126": " bahiḥ sthito bahiḥsaṃsthāt % parasiktādapīṭhagāt // MrgT_3.62 //",
    "GR13mrgt3mau:127": " na yāyādanupānatkaḥ $ kvacinnāpyasahāyavān &",
    "GR13mrgt3mau:128": " nātiprāṅnātivelāyāṃ % na rātrau na khārātape // MrgT_3.63 //",
    "GR13mrgt3mau:129": " na nīcaiḥ saṃvasennnāpi $ vṛthā yāyādgṛhādgṛham &",
    "GR13mrgt3mau:130": " tathā nopahasetkaṃcin % nānukuryānna pīḍayet // MrgT_3.64 //",
    "GR13mrgt3mau:131": " nāsadācaritaṃ kiṃcid $ ācaretsa gururyataḥ &",
    "GR13mrgt3mau:132": " tadāpannamamānyatvaṃ % mantryādiṣu na vāryate // MrgT_3.65 //",
    "GR13mrgt3mau:133": " putrakaḥ prātarutthāya $ samayī ca kṛtāhnikaḥ &",
    "GR13mrgt3mau:134": " kṛtapraṇāmo 'nujñāto % guruṇā kṛtyamācaret // MrgT_3.66 //",
    "GR13mrgt3mau:135": " adhītya śṛṇuyācchāstraṃ $ gurutantro gurau vasan &",
    "GR13mrgt3mau:136": " tyaktvābhimānamātsarya- % ḍambhavyasanasantatim // MrgT_3.67 //",
    "GR13mrgt3mau:137": " kaṇṭhaprāvṛtiniṣṭhīva- $ kāsahāsādi sannidhau &",
    "GR13mrgt3mau:138": " gurorna kuryānno vādaṃ % kaiścinnotkṛṣṭaveṣavān // MrgT_3.68 //",
    "GR13mrgt3mau:139": " udvartanāṅgasaṃskāra- $ jṛmbhaṇāsanasaṃsthitīḥ &",
    "GR13mrgt3mau:140": " samānālāpaparyaṅga- % bandhadhyānārcanādikam // MrgT_3.69 //",
    "GR13mrgt3mau:141": " na bhuñjānaṃ samādhisthaṃ $ caṅkramantaṃ kriyodyatam &",
    "GR13mrgt3mau:142": " sthitaṃ gurusamīpe vā % matimānnābhivādayet // MrgT_3.70 //",
    "GR13mrgt3mau:143": " gacchantaṃ pṛṣṭhato yāyād $ viśantamanusaṃviśet &",
    "GR13mrgt3mau:144": " tadvaco nānuyuñjīta % śayānaṃ na prabodhayet // MrgT_3.71 //",
    "GR13mrgt3mau:145": " anujñātaścaredbhaikṣaṃ $ prāptamadyānniveditam &",
    "GR13mrgt3mau:146": " śayīta supta ityādi % kuryādvidhyuditaṃ ca yat // MrgT_3.72 //",
    "GR13mrgt3mau:147": " kāmaṃ caredanujñātaḥ $ putrako dhāmni vā vaset &",
    "GR13mrgt3mau:148": " samayī prāggṛhasthaśca % yatnenopacaredgurum // MrgT_3.73 //",
    "GR13mrgt3mau:149": " sādhyakoṭeralabdhatvāt $ tallābho 'pi tadāśrayaḥ &",
    "GR13mrgt3mau:150": " na cānyavṛttiniṣṭhasya % tasmāttatsādhako bhavet // MrgT_3.74 //",
    "GR13mrgt3mau:151": " sādhako gurvanujñātaḥ $ puṇyakṣetraṃ samāśritaḥ &",
    "GR13mrgt3mau:152": " sādhyaveṣadharo maunī % haviṣyacaruśākabhuk // MrgT_3.75 //",
    "GR13mrgt3mau:153": " sahāyavānapramattaḥ $ phalamūlabhugeva vā &",
    "GR13mrgt3mau:154": " iṣṭvā śivaṃ yajet sādhyaṃ % japaṃ kuryāttridhoditam // MrgT_3.76 //",
    "GR13mrgt3mau:155": " hutvā daśāṃśaṃ tadyāga- $ kumbhasnātaḥ śubhe dine &",
    "GR13mrgt3mau:156": " kṣetrasthaḥ prārabhetkarma % caranvā siddhisaṃśrayam // MrgT_3.77 //",
    "GR13mrgt3mau:157": " na kaṃcidanugṛhṇīyān $ na niṣeveta bhartsayet &",
    "GR13mrgt3mau:158": " nāsīta ciramanyatra % vinā kṣetraparigrahāt // MrgT_3.78 //",
    "GR13mrgt3mau:159": " mādhūkarīṃ caredbhikṣāṃ $ dinārthe savane gate &",
    "GR13mrgt3mau:160": " sarvamantramukhe puṇye % parameśādhidaivate // MrgT_3.79 //",
    "GR13mrgt3mau:161": " tadanirvartya yo 'śnāti $ savanaṃ sūrapūjitam &",
    "GR13mrgt3mau:162": " mantrāstaṃ nādhitiṣṭhanti % yogapīṭhavyavasthitāḥ // MrgT_3.80 //",
    "GR13mrgt3mau:163": " bhīkṣāṃ tu carato bhikṣāṃ $ nādadyānna vigarhitāt &",
    "GR13mrgt3mau:164": " śaivātsvāyambhuvādeśca % kutaścilliṅgino 'pi vā // MrgT_3.81 //",
    "GR13mrgt3mau:165": " miṣṭānnapracurāṃ bhīkṣāṃ $ nādadyānnātisaṃskṛtām &",
    "GR13mrgt3mau:166": " parihāsādicaturā % yatra nāryastato 'pi vā // MrgT_3.82 //",
    "GR13mrgt3mau:167": " kṛtarakṣaḥ smarannastraṃ $ paryaṭenmaunamāsthitaḥ &",
    "GR13mrgt3mau:168": " bhikṣāmalabdhvā no kopaṃ % kuryānno vidhṛtaściram // MrgT_3.83 //",
    "GR13mrgt3mau:169": " na cādhvasu pradhāvatsu $ noktaḥ kenacidapriyam &",
    "GR13mrgt3mau:170": " gurvagniśivavidyābhyaḥ % kṣetrapālāya cāṃśakam // MrgT_3.84 //",
    "GR13mrgt3mau:171": " samuddhṛtya sahāyena $ vibhajyādyātkṣitau śuciḥ &",
    "GR13mrgt3mau:172": " samācānto japenmantraṃ % vaiṣṇave samaye tataḥ // MrgT_3.85 //",
    "GR13mrgt3mau:173": " vyatīte kṣetrapālāya $ svāhetyoṃkārapūrvakam &",
    "GR13mrgt3mau:174": " baliṃ ca nairṛte dadyād % gandhadhūpapuraḥsaram // MrgT_3.86 //",
    "GR13mrgt3mau:175": " tataḥ prasārya saccarma $ baddhvāsanamatandritaḥ &",
    "GR13mrgt3mau:176": " dhyāyanmantraṃ japedvidvān % khinnastasmiṃllaghu svapet // MrgT_3.87 //",
    "GR13mrgt3mau:177": " samutthāyārdharātre tu $ kuryātpūjājapādikam &",
    "GR13mrgt3mau:178": " tataśca savane brāhme % samidādyāharettataḥ // MrgT_3.88 //",
    "GR13mrgt3mau:179": " śaivānāvasathaprāptān $ parayā śraddhayārcayet &",
    "GR13mrgt3mau:180": " sampannaiḥ kārakaistāṃśca % jñātvā liṅgairyathārhataḥ // MrgT_3.89 //",
    "GR13mrgt3mau:181": " na kaṃcitpraṇamed brūyāt $ sādhyamantraṃ na kasyacit &",
    "GR13mrgt3mau:182": " nākṣipedoṣadhīrmantra- % gobrāhmaṇatapasvinaḥ // MrgT_3.90 //",
    "GR13mrgt3mau:183": " vyaktisthānaṃ śivasyaite $ śivanindaiva sā yataḥ &",
    "GR13mrgt3mau:184": " viśiṣṭenopahāreṇa % yajetparvasu śaṃkaram // MrgT_3.91 //",
    "GR13mrgt3mau:185": " kṣetrapālaṃ ca sādhyāṇuṃ $ caruṃ dadyānna kasyacit &",
    "GR13mrgt3mau:186": " labdhānujño mṛṣā jātu % tiṣṭhennaikamapi kṣaṇam // MrgT_3.92 //",
    "GR13mrgt3mau:187": " guptākṣasūtrapūjāṅgaḥ $ kriyākālavibhāgavit &",
    "GR13mrgt3mau:188": " kramaśaḥ siddhimāpnoti % siddhikṣetrāṇi saṃcaran // MrgT_3.93 //",
    "GR13mrgt3mau:189": " parigṛhyāthavā kṣetraṃ $ salliṅgādhikṛtaṃ vaset &",
    "GR13mrgt3mau:190": " gaṇeśavṛṣabhaskanda- % mātṛlokeśakīlitam // MrgT_3.94 //",
    "GR13mrgt3mau:191": " dakṣiṇottaradigdvāraṃ $ śivadhāmānyarakṣitam &",
    "GR13mrgt3mau:192": " mahājanākulaṃ dūra- % samitpuṣpakuśodakam // MrgT_3.95 //",
    "GR13mrgt3mau:193": " sopadravaṃ ca saṃtyajya $ parigrahaṇamācaret &",
    "GR13mrgt3mau:194": " bāṇe liṅge svayaṃvyakte % munisiddhaniṣevite // MrgT_3.96 //",
    "GR13mrgt3mau:195": " svakalpoktena vidhinā $ svayaṃ vā parikalpite &",
    "GR13mrgt3mau:196": " śuklapakṣe caturdaśyāṃ % viśeṣeṇottarāyaṇe // MrgT_3.97 //",
    "GR13mrgt3mau:197": " kuryātparigrahaṃ vidvān $ aṣṭamyāṃ vā samāhitaḥ &",
    "GR13mrgt3mau:198": " yāgadhāma vidhāyādā- % vastraṃ māheśvaraṃ yajet // MrgT_3.98 //",
    "GR13mrgt3mau:199": " japtvā daśasahasrāṇi $ daśāṃśamanuhomayet &",
    "GR13mrgt3mau:200": " bhūrisragbalidhūpādyair % iṣṭaliṅgasthaśaṃkaraḥ // MrgT_3.99 //",
    "GR13mrgt3mau:201": " nyaseddigīśvarāndikṣu $ śakrādīn śaṅkuvigrahān &",
    "GR13mrgt3mau:202": " nāḍībhūtena sūtreṇa % sandhāya bahirālikhet // MrgT_3.100 //",
    "GR13mrgt3mau:203": " prākāraṃ bhasmanā dīptam $ astraṃ māheśvaraṃ japan &",
    "GR13mrgt3mau:204": " tadantarakhilairbījair % varmālabdhaistaduccaran // MrgT_3.101 //",
    "GR13mrgt3mau:205": " prākāraṃ kavacaṃ kuryāt $ svadhāmno 'pyevameva hi &",
    "GR13mrgt3mau:206": " dhāmaśaṅkuṣu lokeśān % pradoṣe prativāsaram // MrgT_3.102 //",
    "GR13mrgt3mau:207": " bāhyāvṛtau tadastrāṇi $ yajedantarghanacchadam &",
    "GR13mrgt3mau:208": " kṣetrapālaṃ svadigbhāge % parvasu kṣetranemigān // MrgT_3.103 //",
    "GR13mrgt3mau:209": " kṣetre yannasti taddūrāt $ sahāyopahṛtaṃ bhajet &",
    "GR13mrgt3mau:210": " na siddhikṣetramutsṛjya % padamapyanyato vrajet // MrgT_3.104 //",
    "GR13mrgt3mau:211": " varṇalakṣajapānmantro $ homāca daśamāṃśataḥ &",
    "GR13mrgt3mau:212": " svaśāstravihitāṃ vṛttim % āsthitasya prasiddhyati // MrgT_3.105 //",
    "GR13mrgt3mau:213": " saṃjātavyutkramaḥ kuryāt $ prāyaścittaṃ vidhisthitam &",
    "GR13mrgt3mau:214": " akāmātkāmataḥ kuryāt % tadeva triguṇaṃ sudhīḥ // MrgT_3.106 //",
    "GR13mrgt3mau:215": " sādhakāhnikavicchede $ sadyojātāyutaṃ japet &",
    "GR13mrgt3mau:216": " śataṃ vā saṃyataprāṇo % vāsaraṃ mārutāśanaḥ // MrgT_3.107 //",
    "GR13mrgt3mau:217": " vāmasyānnavyatikare $ hiṃsāyāṃ bahurūpiṇaḥ &",
    "GR13mrgt3mau:218": " vaktrasya syandane rātrau % divā taddviguṇaṃ japet // MrgT_3.108 //",
    "GR13mrgt3mau:219": " dvijādyucchiṣṭasaṃsarge $ vaktrādyanyatamaṃ guṇam &",
    "GR13mrgt3mau:220": " caturdalābjamadhyeṣṭyā % tatsthāne pañcamaṃ yajet // MrgT_3.109 //",
    "GR13mrgt3mau:221": " ṣaḍahopoṣito lakṣaṃ $ japedvanyāśano 'pi vā &",
    "GR13mrgt3mau:222": " juhuyādayutaṃ jñāte % dviguṇaṃ śuddhikāraṇāt // MrgT_3.110 //",
    "GR13mrgt3mau:223": " japennirmālyasamparke $ sarvabrahmāṇi lakṣaśaḥ &",
    "GR13mrgt3mau:224": " samagrasaṃhitālakṣaṃ % japennirmālyabhojane // MrgT_3.111 //",
    "GR13mrgt3mau:225": " vāmādyāḥ patayaḥ śākya- $ pādārthikakapālinām &",
    "GR13mrgt3mau:226": " ajāto 'dhipatiḥ proktas % trayīnaiṣṭhikaliṅginām // MrgT_3.112 //",
    "GR13mrgt3mau:227": " tadannabhojane śuddhir $ jātisamparkaśuddhivat &",
    "GR13mrgt3mau:228": " kiṃtvaindavavrataprānte % kāpālyannāśane matam // MrgT_3.113 //",
    "GR13mrgt3mau:229": " īśānasya japellakṣaṃ $ tatsaṅkaraviśuddhaye &",
    "GR13mrgt3mau:230": " kāpālisaṅkare trīṇi % lakṣāṇi kṛtasaṃyamaḥ // MrgT_3.114 //",
    "GR13mrgt3mau:231": " pramādāddhārite liṅge $ bhraṣṭe vā sākṣasūtrake &",
    "GR13mrgt3mau:232": " lakṣaṃ japenmaheśasya % punaḥ kuryātparigraham // MrgT_3.115 //",
    "GR13mrgt3mau:233": " bhraṃśe vā janite bhaṅge $ daśāṃśo vihito mune &",
    "GR13mrgt3mau:234": " tadanyatrārdhamūlaṃ vā % sahasraṃ sulaghīyasi // MrgT_3.116 //",
    "GR13mrgt3mau:235": " tadvacca paśunā dṛṣṭe $ spṛṣṭe daśaguṇaṃ japet &",
    "GR13mrgt3mau:236": " hāritārdhaṃ guṇacchede % saṃkhyāsūtrasya doṣanut // MrgT_3.117 //",
    "GR13mrgt3mau:237": " tyāgaśca kaphaviṇmūtra- $ spṛṣṭasyānyatra taijasāt &",
    "GR13mrgt3mau:238": " pramādādyoṣitaṃ gatvā % prāṇāyāmāyutaṃ bhajet // MrgT_3.118 //",
    "GR13mrgt3mau:239": " dvipañcaguṇitaṃ śuddhyai $ praṇavoccārasaṃśritam &",
    "GR13mrgt3mau:240": " mahāpātakasaṃyoge % śivaikādaśikāyutam // MrgT_3.119 //",
    "GR13mrgt3mau:241": " japeddaśaguṇaṃ prāṇa- $ saṃyamī phalamūlabhuk &",
    "GR13mrgt3mau:242": " tatsameṣvevameva syāt % kiṃ tu prāṇāyatiṃ vinā // MrgT_3.120 //",
    "GR13mrgt3mau:243": " pātakeṣu tadanyeṣu $ kriyāvyatikareṣu ca &",
    "GR13mrgt3mau:244": " japedekādaśājātam % ekaṃ vā brahmamadhyagam // MrgT_3.121 //",
    "GR13mrgt3mau:245": " na grāhyaṃ kārakaṃ kiṃcit $ sakhyā jātāṃhasāhṛtam &",
    "GR13mrgt3mau:246": " ādadāno 'parijñānāt % pūrvoktādardhamācaret // MrgT_3.122 //",
    "GR13mrgt3mau:247": " bahudaivasike yoge $ tulyaṃ sādharmyayogataḥ &",
    "GR13mrgt3mau:248": " jñātvaivaṃ sādhako vidvān % sahāyaṃ sadguṇaṃ bhajet // MrgT_3.123 //",
    "GR13mrgt3mau:249": " sajātyabhijanopetaṃ $ yavīyāṃsaṃ guṇādhikam &",
    "GR13mrgt3mau:250": " putrakaṃ samayasthaṃ vā % susnigdhamaparaṃ tataḥ // MrgT_3.124 //",
    "GR13mrgt3mau:251": " sādhakoktaṃ vrataṃ kuryād $ gururasvavaśo vratī &",
    "GR13mrgt3mau:252": " dviguṇaṃ svavaśastāva % ccaredasvavaśo vratī // MrgT_3.125 //",
    "GR13mrgt3mau:253": " svavaśastriguṇaṃ tryaṃśaṃ $ vinā tatputrakaścaret &",
    "GR13mrgt3mau:254": " putrakārdhaṃ tu samayī % pūrvoktānuktapāpmanām // MrgT_3.126 //",
    "GR13mrgt3mau:255": " kṛcchraṃ vā pratiṣaṇmāsaṃ $ pratyabdamathavaindavam &",
    "GR13mrgt3mau:256": " parākaṃ taptakṛcchraṃ vā % mantrī sānucaraścaret // MrgT_3.127 //",
    "GR13mrgt3mau:257": " nirvighnasiddhimanvicchan $ muktyarthamitare trayaḥ &",
    "GR13mrgt3mau:258": " sarvacchidraharaścānyo % vidhireṣāṃ nigadyate // MrgT_3.128 //",
    "GR13mrgt3mau:259": " yaḥ prāptastapasā devair $ harātsvavidhipuṣṭaye &",
    "GR13mrgt3mau:260": " śrāvaṇe tadupānte vā % nabhasye vocyamānavat // MrgT_3.129 //",
    "GR13mrgt3mau:261": " śambhoḥ pavitramāpādya $ pūrayedvārṣikaṃ vidhim // MrgT_3.130 //",
    "GR13mrgt3mau:262": " taccilālohamṛdratna- $ dārujaṃ bhaumasādhitam &",
    "GR13mrgt3mau:263": " sarvajñavihitaṃ yāvad % bubhuk.oritarasya vā // MrgT_3.App.1 //",
    "GR13mrgt3mau:264": " ekāṅgulaṃ dvihastāntaṃ $ ratnajaṃ na paraṃ tataḥ &",
    "GR13mrgt3mau:265": " lohādi pāṇiṣaḍḍhāstaṃ % dārubhistrividhaṃ param // MrgT_3.App.2 //"
}