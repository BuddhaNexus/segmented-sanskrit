{
    "XXbsu040_u:0": " Vinayaviniścaya upāliparipṛcchā namo buddhāya // tena khalu punaḥ samayenāyuṣmānupaliḥ pratisaṃlayanāta vyutthāya yena bhagavāṃstenopasaṃkrāmat /",
    "XXbsu040_u:1": " upasaṃkramya bhagavataḥ pādau śirasābhivandya triḥ pradakṣiṇīkṛtyaikāntaṃ nyasīdat /",
    "XXbsu040_u:2": " ekānta niṣaṇnaścāyuṣmānupāliḥ bhagavantametadavocat /",
    "XXbsu040_u:3": " iha bhagavanmamaikākino rahogatasya pratisaṃlīna cittasyāyamevaṃrupaścetasi cetaḥparivitarka udapādi /",
    "XXbsu040_u:4": " prātimokṣasaṃvaro bhagavatā prajñaptaścādhiśīlaśikṣā pariśuddhiḥ śrāvakayānikānāṃ pratyekabuddhayānikānām ca /",
    "XXbsu040_u:5": " bodhisatvāyānikānāṃ tu bhagavatā jīvitaparityāge 'pi śikṣāpyatra parideśitā nirdiṣṭā /",
    "XXbsu040_u:6": " tat kathaṃ bhagavataḥ parinirvṛtasya tiṣṭhato vā śrāvakayānikānāṃ prātimokṣasaṃvaro vaktavyaḥ",
    "XXbsu040_u:7": " kathaṃ pratyekabuddhayānikānām /",
    "XXbsu040_u:8": " kathaṃ mahāyānasaṃprasthitānāṃ bodhisattvānāṃ prātimokṣasaṃvaro vaktavyaḥ /",
    "XXbsu040_u:9": " ahaṃ bhagavatā vinayaparāṇāmagro nirddiṣṭaḥ /",
    "XXbsu040_u:10": " tasya me bhagavan vijñāpayatūpāyakauśalyaṃ samprakāśayatu bhagavan yathā bhagavataḥ sakāśāt sammukhaṃ śrutvā sammukhaṃ pratigṛhya vaiśāradyaprāptaḥ parṣatsu vistareṇa saṃprakāśayeyam ayaṃ me bhagavannekākino rahogatasya pratisaṃlīnasyaivaṃrupaścetasi cetaḥ parivitarka udapādi yattvahaṃ bhagavantamusaṃkramya vinayaviniścayaṃ paripṛccheyamiti /",
    "XXbsu040_u:11": " tat sādhu bhagavan vyākarotu tathāgato vinayaviniścayaṃ vistareṇa mahatī bhikṣuparṣata sannipatitā bodhisattvaparṣacca /",
    "XXbsu040_u:12": " evamukte bhagavānāyuṣmantamupālimetadavocat /",
    "XXbsu040_u:13": " tasmāttarhitvamupāle anyena prayogeṇānyenādhyāśayena śrāvakayānikānāṃ śikṣāpariśuddhiṃ vada",
    "XXbsu040_u:14": " anyena prayogeṇānyenādhyāśayena mahāyānasampratiṣṭhitānāṃ śikṣāpariśuddhiṃ vada /",
    "XXbsu040_u:15": " tat kasmāddhetoḥ /",
    "XXbsu040_u:16": " anyo hyupāle śrāvakayānikānāṃ prayogo 'nyo 'dhyāśayaḥ /",
    "XXbsu040_u:17": " anyo mahāyānasaṃprasthitānāṃ prayogo 'nyo 'dhyāśayaḥ /",
    "XXbsu040_u:18": " tatropāleyā śrāvakayānikasya pariśuddhaśīlatā sā mahāyānikasya bodhisattvasyāpariśuddhaśīlatā paramadauḥśīlyañca /",
    "XXbsu040_u:19": " yā mahāyānasamprasthitasya bodhisattvasya pariśuddhaśīlatā sā śrāvakayānikasyāpariśuddhaśīlatā paramadauḥśīlyañca /",
    "XXbsu040_u:20": " tat kasmāddhetoḥ /",
    "XXbsu040_u:21": " ihopāle śrāvakayānikastatkṣaṇikacitte 'pi bhavopapattiṃ na parigṛṇhāti /",
    "XXbsu040_u:22": " iyaṃ śrāvakayānikasya pariśuddhaśīlatā sā mahāyānikasya bodhisatvasyā pariśuddhaśīlata paramadauḥ śīlyañca /",
    "XXbsu040_u:23": " katamopāle mahāyānasamprasthitasya bodhisattvasya pariśuddhaśīlatā yā śrāvakayānikasyāpariśuddhaśīlatā paramadauḥśilyañca /",
    "XXbsu040_u:24": " ihopāle mahāyāne samprasthito bodhisattvo",
    "XXbsu040_u:25": " 'prameyāsaṃkhyeyān kalpān bhavopapattiṃ parigṛṇhāti aparikhinnacitto",
    "XXbsu040_u:26": " 'parikhinnamānasaḥ /",
    "XXbsu040_u:27": " iyaṃ mahāyānasamprasthitasya bodhisattvasya pariśuddhaśīlatā sā śrāvakayānikasyāpariśuddhaśīlatā paramadauḥśīlyañca /",
    "XXbsu040_u:28": " tasmāttarhi tvamupāle sānurakṣāṃ śikṣāṃ mahāyānasaṃprasthitānāṃ bodhisattvānāṃ vada /",
    "XXbsu040_u:29": " niranurakṣāṃ śikṣāṃ śrāvakayānikānāṃ vada /",
    "XXbsu040_u:30": " saparihārāṃ śikṣāṃ mahāyānasamprasthitānāṃ bodhisattvānāṃ vada /",
    "XXbsu040_u:31": " niḥparihārāṃ śikṣāṃ śrāvakayānikānāṃ vada /",
    "XXbsu040_u:32": " dūrānupraviṣṭāṃ śikṣāṃ mahāyānasamprasthitānāṃ bodhisattvānāṃ vada /",
    "XXbsu040_u:33": " sāvadānāṃ śikṣāṃ śrāvakayānikānāṃ vada /",
    "XXbsu040_u:34": " kathaṃ copāle sānurakṣā śikṣā mahāyānasaṃprasthitānāṃ bodhisattvānāṃ niranurakṣā śikṣā śrāvaka yānikānām /",
    "XXbsu040_u:35": " ihopāle mahāyāna saṃprasthitena bodhisattvena parasattvānāṃ parapudgalānāṃ hitamanuvartitavyaṃ na punaḥ śrāvakayānikena /",
    "XXbsu040_u:36": " anenopāle paryyāyeṇa sānurakṣā śikṣā mahāyānikānām bodhisattvānāṃ niranurakṣā śikṣā śrāvakayānikānām",
    "XXbsu040_u:37": " kathaṃ copāle saparihārā śikṣā mahāyānasamprasthitānāṃ bodhisattvānāṃ niḥ parihārāśikṣā śrāvakayānikānām",
    "XXbsu040_u:38": " ihopāle mahānasaṃprasthitobodhisattvo 'pi",
    "XXbsu040_u:39": " saceta pūrvvāṇhasamaye āpattimāpadyeta madhyānhakāle sarvvajñatācittenāvirahito viharedaparyyantaḥ",
    "XXbsu040_u:40": " evaṃ mahāyānasamprasthitasya bodhisattvasya śīlaskandha /",
    "XXbsu040_u:41": " sacenmadhyānhasamaye āpattimāpadyate sāyānhakāle sarvvajñatācittenāvirahito viharedaparyyantaḥ evaṃ mahāyānasaṃprasthitasya bodhisattvasya śīlaskandhaḥ /",
    "XXbsu040_u:42": " sacet sāyānhasamaey āpattimāpadyeta rātryāḥ purimayāme sarvvajñatācittenāvirahito viharedaparyyantaḥ",
    "XXbsu040_u:43": " evaṃ mahāyānasaṃpratisthatasya bodhisattvasyaśīlaskandhaḥ /",
    "XXbsu040_u:44": " sacet rātryāḥ purimayāme āpattimāpadyeta rātryāśca madhyamayāme sarvvajñatācittenāvirahito viharedaparyyantaḥ /",
    "XXbsu040_u:45": " evaṃ mahāyānasaṃprasthitasya bodhisattvasya śīlaskandhaḥ /",
    "XXbsu040_u:46": " sacet rātryā madhyamayāme āpattimāpadyeta rātryāśca paścimayāme sarvvajñatācittenāvirahito viharedaparyyantaḥ /",
    "XXbsu040_u:47": " evaṃ mahāyānasaṃprasthitasya bodhisattvasya śīlaskandho veditavyaḥ /",
    "XXbsu040_u:48": " evaṃ hyupāle saparihārā śikṣā mahāyānasaṃprasthitānāṃ bodhisattvānāṃ /",
    "XXbsu040_u:49": " tatra bodhisattvena nātra kaukṛtyaparyyutthānamutpādyaṃ nātivipratisāriṇā bhavitavyaṃ /",
    "XXbsu040_u:50": " tatropāle sacecchrāvakayānikaḥ punaḥ punarāpattimāpadyeta naṣṭaḥ śrāvakayānikasya śīlaskandho veditavyaḥ /",
    "XXbsu040_u:51": " tat kasmāddhetoḥ /",
    "XXbsu040_u:52": " ādīpta śiraścailopamena hi śrāvakayānikena bhavitavyaṃ sarvakleśaprahāṇāya /",
    "XXbsu040_u:53": " evaṃ niḥparihārā śikṣā śrāvakayānikasya hyupāle parinirvvāṇakāmasya /",
    "XXbsu040_u:54": " katham copāle dūrānupraviṣṭā śikṣā mahāyānasaṃprasthitānāṃ bodhisattvnāṃ sāvadānā śikṣā śrāvakayānikānāṃ",
    "XXbsu040_u:55": " ihopāle mahāyānasaṃprasthito bodhisattvo gaṅgānadīvālikāsamān kalpān pañcabhiḥ kāmaguṇaiḥ krīḍitvā ramitvā paricārayitvā bodhicittaṃ notsṛjati /",
    "XXbsu040_u:56": " ayamupāle mahāyānasaṃprasthitasya bodhisattvasya śikṣā veditavyā /",
    "XXbsu040_u:57": " tat kasmāddhetoḥ /",
    "XXbsu040_u:58": " bhaviṣyatyupāle sa kālaḥ sa samayo yanmahāyānasaṃprasthito bodhisattvastenaiva bodhicittena suparigṛhītena svapnāntaragato 'pi sarvvakleśairnna saṃhariṣyate /",
    "XXbsu040_u:59": " api ca mahāyānasaṃprasthitena bodhisattvena naikasminneva bhave sarvvakleśāḥ kṣapayitavyāḥ",
    "XXbsu040_u:60": " anupūrvveṇa bodhisattvnāṃ kleśāḥ kṣayaṃ gacchantiḥ /",
    "XXbsu040_u:61": " paripakvakuśalamūlena ca śrāvakayānikenādīptaśi śacailopamena hi tatkṣaṇikokapi bhavopapattirnnotpāditavyā",
    "XXbsu040_u:62": " evamupāle dūrānupraviṣṭā śikṣā mahāyānasaṃprasthitānāṃ bodhisattvānāṃ sāvadānāṃ śikṣā śrāvakayānikānām",
    "XXbsu040_u:63": " tasmāttarhi tvamupāle sānurakṣāṃ saparihārāṃ dūrānupraviṣṭāṃ śikṣāṃ mahāyānasamprasthitānāṃ bodhisattvānāṃ vada /",
    "XXbsu040_u:64": " niranurakṣāṃ niḥparihārām sāvadānāṃ śikṣāṃ śrāvakayānikānāṃ vada /",
    "XXbsu040_u:65": " tat kasmāddhetoḥ /",
    "XXbsu040_u:66": " mahāsaṃbhārā hyupāle 'nuttarā samyaksaṃbodhirna sukarā ekāntaniviṣṭena",
    "XXbsu040_u:67": " mahāyānasaṃprasthitena bodhisattvenā prameyāsaṃkhyeyān kalpān saṃdhārayituṃ saṃsarituma /",
    "XXbsu040_u:68": " idaṃ copāle 'rthavaśaṃ sampaśyan tathāgataḥ samyaksambuddho mahāyānāsaṃprasthitānāṃ bodhisattvnāṃ",
    "XXbsu040_u:69": " naikāntanirvvedakathāṃ kathayati naikāntavirāgakathāṃ kathayati naikāntavirāgakathāṃ kathayati naikāntasaṃvegakathāṃkathaṃyati /",
    "XXbsu040_u:70": " api tu khalu punaḥ prītikathāṃ prāmodyakathām pratityasamutpādasamprayuktakathāṃ kathayati",
    "XXbsu040_u:71": " gambhīrāmasaṃkliṣṭāṃ sūkṣmāṃ niḥkaukṛtyakathāṃ kathayati /",
    "XXbsu040_u:72": " niḥparyyutthānakathāṃ kathayati /",
    "XXbsu040_u:73": " asaṅgāmanāvaraṇāṃ śūnyatākathāṃ kathayati /",
    "XXbsu040_u:74": " ta imāṃ kathāṃ śrutvā 'bhiratāḥ saṃprāptā na parikhidyante",
    "XXbsu040_u:75": " bodhisambhārañca paripūrayanti /",
    "XXbsu040_u:76": " atha hyāyuṣmānupāliḥ bhagavantametadavocat /",
    "XXbsu040_u:77": " yā imā bhagavannāpattayaḥ kāścidrāgasaṃyuktāḥ kāścit dveṣāsaṃyuktāḥ kāścinmohasaṃyuktāḥ /",
    "XXbsu040_u:78": " tatra katamā bhagavan mahāyānasaṃprasthitasya bodhisattvasya gurutarā āpattayaḥ",
    "XXbsu040_u:79": " / kiṃ rāgasaṃprayuktā utāho dveṣasaṃprayuktāḥ utāho mohasaṃprayuktāḥ /",
    "XXbsu040_u:80": " evamukte bhagavānāyuṣmantamupālimetadavocat /",
    "XXbsu040_u:81": " sacedupāle mahāyānasaṃprasthito bodhisattvo gaṅgānadīvālikāsamā rāgasaṃprayuktā āpattīrāpadyeta yāñcaikāṃ dveṣasaṃprayuktāmāpattimāpadyeta bodhisattvayānaṃ pramāṇīkṛtyeya tābhyo gurutarā āpattiryeyam dveṣaprayuktā",
    "XXbsu040_u:82": " / tat kasmāddhetordveṣa upāle sattvaparityāgāya saṃvarttate rāgaḥ",
    "XXbsu040_u:83": " sattvasaṃgrahāya saṃvarttate iti /",
    "XXbsu040_u:84": " tatropāle yaḥ kleśaḥ sattvasaṃgrahāya saṃvarttate tatra bodhisattvasya na chalaṃ na bhayam",
    "XXbsu040_u:85": " yaḥ kleśaḥ sattvaparityāgāya saṃvarttate tatra bodhisattvasya chalañca bhayañca /",
    "XXbsu040_u:86": " api tūpāle uktam pūrvvameva rāgo bandhavirāgo 'lpasāvadyo dveṣah kṣipravirāgo mahāsāvadyaḥ",
    "XXbsu040_u:87": " tatropāle yo bandhavirāgokalpasāvadyaḥ",
    "XXbsu040_u:88": " saṃkleśaḥ............... bodhisattvasya /",
    "XXbsu040_u:89": " yaḥ kṣipravirāgo mahāsāvadyaḥ kleśaḥ sa bodhisattvasya svapnāntaragatasyāpi naiva yuktaḥ /",
    "XXbsu040_u:90": " tasmāttarhi tvamupāle bodhisattvānaṃ yāḥ kāścid rāgasaṃprayuktā āpattayaḥ sarvvāstā anāpattaya iti dhāraya /",
    "XXbsu040_u:91": " tatropāle ye 'nupāyakuśalā bodhisattvāste rāgasaṃprayuktābhya āpatibhyo vibhyati na dveṣasamprayuktābhyaḥ",
    "XXbsu040_u:92": " ye punarupāyakuśalā bodhisattvāste dveṣasaṃprayuktābhya āpattibhyo vibhyati na rāgasamprayuktābhyaḥ",
    "XXbsu040_u:93": " atha khalu te tasyāmeva parṣadi mañjuśrīkumarabhūtaḥ sannipatito 'bhūt /",
    "XXbsu040_u:94": " sa niṣaṇṇaḥ bhagavantametadavocat",
    "XXbsu040_u:95": " / atyantavinītānāṃ bhagavan sarvvadharmāṇāṃbodhāya vinayaḥ /",
    "XXbsu040_u:96": " evamukte bhagavān mañjuśriyaṃ kumārabhūtametadavocat /",
    "XXbsu040_u:97": " sacenmañjuśrīrbbāla pṛthagjanā /",
    "XXbsu040_u:98": " ātyantavinītān sarvvadharmān jānīyustadapi na bhūyastathāgato vinayaḥ prajñāpyeta /",
    "XXbsu040_u:99": " sattvā na prīṇanti tasmāt tathāgato 'tyantavinītānāṃ",
    "XXbsu040_u:100": " sarvvadharmmānāṃ bodhāya vinayaṃ prajñāpayatyanupūrveṇeti yoniśamupādāya // 0 //",
    "XXbsu040_u:101": " iti bodhisattvaprātimokṣāḥ // 0 //"
}