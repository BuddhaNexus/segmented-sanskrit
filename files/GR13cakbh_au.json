{
    "GR13cakbh_au:0": " PADA MARKERS For a four-pada verse:",
    "GR13cakbh_au:1": " For a six-pada verse:",
    "GR13cakbh_au:2": " [oṃ] namaḥ sūryakalājāla- $ kāladehāpahāriṇe &",
    "GR13cakbh_au:3": " ādhārādheyapīṭhāya % bhavāyābhavadāyine // CakBhst_1 //",
    "GR13cakbh_au:4": " namaḥ śiśuniśākānta- $ kalākamalamāline &",
    "GR13cakbh_au:5": " paramānandadehāya % śivāyāvyaktamūrtaye // CakBhst_2 //",
    "GR13cakbh_au:6": " namaḥ pāśaughasaṃghaṭṭa- $ layaviśleṣakāriṇe &",
    "GR13cakbh_au:7": " mantragarbhodarasthāya % harāya paramātmane // CakBhst_3 //",
    "GR13cakbh_au:8": " yadyapi tvaṃ guṇātīto $ vākpater apy agocaraḥ &",
    "GR13cakbh_au:9": " tathāpy ā hṛdayāt stotum % udyatā vāk sadā mama // CakBhst_4 //",
    "GR13cakbh_au:10": " atibhaktirasāveśa- $ vivaśā viśvatomukha &",
    "GR13cakbh_au:11": " tvatpreritā yato nātha % nāparādho 'sti me kvacit // CakBhst_5 //",
    "GR13cakbh_au:12": " tvatpādābjarajaḥpūta- $ citābhūtivibhūṣitāt &",
    "GR13cakbh_au:13": " gṛhāṇa mattaḥ śrīkaṇṭha! % bhāvapūjām akṛtrimām // CakBhst_6 //",
    "GR13cakbh_au:14": " hṛtpuṣkarākhye snātvāntas $ tīrthe yoginiṣevite &",
    "GR13cakbh_au:15": " saṃbodhadhautavasanaḥ % śyāmakaṇṭhaṃ yajāmy aham // CakBhst_7 //",
    "GR13cakbh_au:16": " prabhūtabhūtasaṃbhūta- $ śoṇitair arghabhājanam &",
    "GR13cakbh_au:17": " kriyate te mahākāla- % kāyakaṃkālakandale // CakBhst_8 //",
    "GR13cakbh_au:18": " yad yad vikalpanājālaṃ $ bāhyārthapratipattaye &",
    "GR13cakbh_au:19": " tat tad dvārādhipakulaṃ % tava pūjyaṃ manasvibhiḥ // CakBhst_9 //",
    "GR13cakbh_au:20": " aśeṣāvaraṇonmukta- $ guptasauṣuptamaṇḍale &",
    "GR13cakbh_au:21": " pūjyase nagajākānta! % grahaṇe candrasūryayoḥ // CakBhst_10 //",
    "GR13cakbh_au:22": " hānādānodayārambha- $ sadasadvibhramojjhitam &",
    "GR13cakbh_au:23": " jñaptimātrapratiṣṭhānam % āsanaṃ trijagatpate // CakBhst_11 //",
    "GR13cakbh_au:24": " mūrtidānam anābhāsa- $ śaktibhāsopabṛṃhitam &",
    "GR13cakbh_au:25": " turyapīṭhapratiṣṭhānaṃ % vitarāmi jagatpate // CakBhst_12 //",
    "GR13cakbh_au:26": " dikkāladeśakalanā- $ kalaṅkojjhitacetasaḥ &",
    "GR13cakbh_au:27": " kaḥ karoti budhaḥ sthāṇor % āhvānādivisarjanam // CakBhst_13 //",
    "GR13cakbh_au:28": " sūryaśītāṃunetrābhyāṃ $ mathitvā śaktivāridhim &",
    "GR13cakbh_au:29": " parāmṛtarasābhyaṅgaṃ % śivāya vinivedaye // CakBhst_14 //",
    "GR13cakbh_au:30": " indriyeṣv indriyārtheṣu $ rāgalobhānuyāyiṣu &",
    "GR13cakbh_au:31": " niḥsnehatvaṃ prabhutvaṃ ca % rūkṣam udvartanaṃ tava // CakBhst_15 //",
    "GR13cakbh_au:32": " saṃśodhyānacchakalayā $ baindhavaṃ tīrthamañjasā &",
    "GR13cakbh_au:33": " tadvirāmarasasnānaṃ % deyaṃ candrārdhamaulaye // CakBhst_16 //",
    "GR13cakbh_au:34": " svaprabodhāmbarodāra- $ vikasadvastragharṣaṇam &",
    "GR13cakbh_au:35": " viniveśya bhavatsaṃvid- % vikārān vikarāmahe // CakBhst_17 //",
    "GR13cakbh_au:36": " jñānajñeyaparityāga- $ naganirjharavisrutam &",
    "GR13cakbh_au:37": " paramānandadaṃ me 'ntas % tava pādyam anābilam // CakBhst_18 //",
    "GR13cakbh_au:38": " amandānandaniḥṣyanda- $ spandamandirakandarāt &",
    "GR13cakbh_au:39": " galatkaivalyasalilam % ādatsvācamanaṃ vibho // CakBhst_19 //",
    "GR13cakbh_au:40": " prakṣālya dhāraṇāmbhobhir $ granthipañcakamauktikam &",
    "GR13cakbh_au:41": " anarghyam arghaṃ pādebhyaḥ % prayacchāmi vṛṣākape // CakBhst_20 //",
    "GR13cakbh_au:42": " turīyodyānavikasat- $ saṃvitsaurabhanirbharaiḥ &",
    "GR13cakbh_au:43": " girīśa tisṛbhir vāgbhiḥ % stutipuṣpaiḥ prapūjyase // CakBhst_21 //",
    "GR13cakbh_au:44": " prāṇavahniśikhāstreṇa $ bhaṅktvā brahmabilaṃ lasat &",
    "GR13cakbh_au:45": " dhūpavartinibhābhāso % dhūpas te nagajādhava // CakBhst_22 //",
    "GR13cakbh_au:46": " anāhatā nadaty antar $ yā gaur dhāmni pare parā &",
    "GR13cakbh_au:47": " sā ghaṇṭā vādyate śambhor % agre granthārthagarbhiṇī // CakBhst_23 //",
    "GR13cakbh_au:48": " kandānalollasacchakti- $ śikhāṃ dīpaśikhopamām &",
    "GR13cakbh_au:49": " uddīpayāmi bhagavan % mohadhvāntāpanuttaye // CakBhst_24 //",
    "GR13cakbh_au:50": " vṛttityāgāmṛtakalā- $ candraś candrakirīṭinaḥ &",
    "GR13cakbh_au:51": " samālambhanavevāstu % mumukṣūṇāṃ vimuktaye // CakBhst_25 //",
    "GR13cakbh_au:52": " nādaśaktyuditaṃ dhāma $ malatrayavivarjitam &",
    "GR13cakbh_au:53": " uṣṇīṣam astu te rudra % vidrāvitanabho 'rgalam // CakBhst_26 //",
    "GR13cakbh_au:54": " bhavadbhaktisudhāsāra- $ saṃplāvitahṛdambudheḥ &",
    "GR13cakbh_au:55": " prollasadbrahmakamalam % amalaṃ te 'stu śekharam // CakBhst_27 //",
    "GR13cakbh_au:56": " bodhāravindasaṃdoho $ hara hāralatā tava &",
    "GR13cakbh_au:57": " nityoditāntaravyāpti- % kalā candrakalā ca te // CakBhst_28 //",
    "GR13cakbh_au:58": " ākṛṣyārkakaraiḥ śāktair $ viśvākāśakuśeśayāt &",
    "GR13cakbh_au:59": " ciccandrāmṛtaniḥṣyandam % āsvādaya jagatpate // CakBhst_29 //",
    "GR13cakbh_au:60": " mantraṃ manasi tacchaktau $ tāṃ svadhāmni sadodite &",
    "GR13cakbh_au:61": " kṛtvā japavidhiṃ samyak % śivāya vinivedaye // CakBhst_30 //",
    "GR13cakbh_au:62": " niḥśeṣārthaparityāge $ grahaṇe vāmitād dyute &",
    "GR13cakbh_au:63": " anābilaṃ parāṃ vyāptiṃ % mudrāṃ badhnāmi dhūrjaṭe // CakBhst_31 //",
    "GR13cakbh_au:64": " śaṣkulīkarṇayor baddhvā $ yo rāvo 'tra vijṛmbhate &",
    "GR13cakbh_au:65": " tadgītam atha te vādyam % ādyasaṃpuṭaghaṭṭanāt // CakBhst_32 //",
    "GR13cakbh_au:66": " bhavadbhāvarasāveśāt $ tāṇḍavāḍambaroddhataḥ &",
    "GR13cakbh_au:67": " mantrādhvani nadāmy antaḥ % kim u bāhyārthabhāvanaiḥ // CakBhst_33 //",
    "GR13cakbh_au:68": " akhaṇḍamaṇḍalākāra- $ śivatābhāvanāmbaram &",
    "GR13cakbh_au:69": " upariṣṭān mayā śambhor % vitānam upakalpitam // CakBhst_34 //",
    "GR13cakbh_au:70": " recayitvā karandhreṇa $ bhācakraṃ hṛdayāmbarāt &",
    "GR13cakbh_au:71": " dhāryate dhūrjaṭer agre % cārucāmaravan mayā // CakBhst_35 //",
    "GR13cakbh_au:72": " nāsāpuṭakuṭīkoṭi- $ visṛtaiḥ prasṛtaiḥ puraḥ &",
    "GR13cakbh_au:73": " tālavṛntair iva vibho % vījyase haṃsamārutaiḥ // CakBhst_36 //",
    "GR13cakbh_au:74": " sarvātapavinirmuktaṃ $ bhavadbhaktisudhāsitam &",
    "GR13cakbh_au:75": " ātapatram athāsmābhir % dhāryate te mahāśaya // CakBhst_37 //",
    "GR13cakbh_au:76": " mamatāmandurātyāgā- $ trailokyākarṣaṇakṣamaḥ &",
    "GR13cakbh_au:77": " ahaṃkāraturaṅgas te % vāhanāya prakalpitaḥ // CakBhst_38 //",
    "GR13cakbh_au:78": " svasaṃvinnandanānanda- $ nāgavallīdalojjvalam &",
    "GR13cakbh_au:79": " sphuratspandendusurabhi % tāmbūlaṃ te nivedyate // CakBhst_39 //",
    "GR13cakbh_au:80": " bhogyabhoktṛvibhedottha- $ vāsanendhanasaṃcayam &",
    "GR13cakbh_au:81": " advaitāgnau juhomy antaḥ % śāṃkare sreyasām nidhau // CakBhst_40 //",
    "GR13cakbh_au:82": " prakāśākāśahastābhyām $ avalambyonmanāsrucam &",
    "GR13cakbh_au:83": " dharmādharmagalatsneha- % pūrṇāṃ vahnau juhomy aje // CakBhst_41 //",
    "GR13cakbh_au:84": " yuṣmaddhyānaniśānātha- $ kiraṇair uparañjitaḥ &",
    "GR13cakbh_au:85": " antarmānavidhau te 'stu % cittacintāmaṇir mama // CakBhst_42 //",
    "GR13cakbh_au:86": " mokṣalakṣmīkarāmbhoja- $ pātre vinyasya saṃskṛtām &",
    "GR13cakbh_au:87": " nivedayāmi bhagavan % prāṇasarvasvadakṣiṇām // CakBhst_43 //",
    "GR13cakbh_au:88": " saṃsāravāridheḥ santaḥ $ paraṃ pāraṃ titīrṣavaḥ &",
    "GR13cakbh_au:89": " candramauleḥ śrayantūccair % bhāvapūjātaraṇḍakam // CakBhst_44 //",
    "GR13cakbh_au:90": " ittham īśānacaraṇa- $ nuter yat samupārjitam &",
    "GR13cakbh_au:91": " śreyas tena jagat kṛtsnaṃ % dveṣadoṣād vimucyatām // CakBhst_45 //",
    "GR13cakbh_au:92": " stotraṃ gṛhāṇa parameśvara viśvasākṣin $ mānāvamānamatojjhitacittavṛtteḥ &",
    "GR13cakbh_au:93": " mattas tvadaṅghriyugapīṭhanilīnamauler % bhasmāvaguṇṭhitatanor nṛkapālapāṇeḥ // CakBhst_46",
    "GR13cakbh_au:94": " mahāpāśupatodyāne $ kaścid viśramya tāpasaḥ &",
    "GR13cakbh_au:95": " cakre ciccakranāthasya % śambhor bhāvanutiṃ parām // CakBhst_47 //"
}