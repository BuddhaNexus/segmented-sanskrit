{
    "T04sanss11u:0": " araṇyasaṃvarṇanaṃ nāmâikādaśaḥ paricchedaḥ ||",
    "T04sanss11u:1": " tad evam ugradattaparipṛcchāvidhinā gṛhadoṣān bhāvayitvā śrutavatā cittaṃ śodhayitum araṇyam āśrayaṇīyam iti sthitaṃ ||",
    "T04sanss11u:2": " tathā côktaṃ candrapradīpasūtre |",
    "T04sanss11u:3": " na jātu kāmān pratiṣevamāṇaḥ putreṣu dāreṣu janitva tṛṣṇāṃ |",
    "T04sanss11u:4": " gṛhaṃ ca sevitva jugupsanīyam anuttarāṃ prāpsyati so 'grabodhim ||",
    "T04sanss11u:5": " ye kāma varjenti yathâgnikarṣūṃ putreṣu dāreṣu janitva tṛṣṇāṃ |",
    "T04sanss11u:6": " uttasta gehād abhiniṣkramanti na durlabhā teṣv iyam agrabodhiḥ ||",
    "T04sanss11u:7": " na kaści buddhaḥ purimeṇâsīd anāgato bheṣyati yo 'vatiṣṭhate |",
    "T04sanss11u:8": " yehi sthitair evâgāramadhye prāptêyaṃ uttamâgrabodhiḥ ||",
    "T04sanss11u:9": " prahāya rā-",
    "T04sanss11u:10": " [ Cambridge MS f91a ---> ]",
    "T04sanss11u:11": " jyaṃ yatha kheṭapiṇḍaṃ vased araṇyeṣu vivekakāmaḥ |",
    "T04sanss11u:12": " kleśān prahāya vinihatya mānaṃ budhyanti bodhiṃ virajām asaṃskṛtām ||",
    "T04sanss11u:13": " pe ||",
    "T04sanss11u:14": " annehi pānehi ca cīvarehi puṣpehi gandhehi vilepanehi |",
    "T04sanss11u:15": " nôpasthitā bhonti narôttamā jinā yatha pravrajitvā caramāṇadharmān ||",
    "T04sanss11u:16": " yaś câiva bodhiṃ pratikāṅkṣamāṇaḥ satvârtha nirviṇṇa kusaṃskṛtātaḥ |",
    "T04sanss11u:17": " araṇyâbhimukha sapta padāni gacched ayaṃ tataḥ puṇyaviśiṣṭa bhoti ||",
    "T04sanss11u:18": " yadi punar visabhāgasatvânunayāt pariṣatkāmatayā vā lābhâdikāmatayā vā vivekapraveśe vilambeta",
    "T04sanss11u:19": " tadartham atrâivôktaṃ |",
    "T04sanss11u:20": " [ Bendall ed p194 ---> ]",
    "T04sanss11u:21": " na vijña bālehi karonti vigrahaṃ satkṛtya bālān parivarjayanti |",
    "T04sanss11u:22": " mamântike cêti praduṣṭacittā na bāladharmehi karonti saṃstavam ||",
    "T04sanss11u:23": " na vijña bālāna karoti sevanāṃ viditva bālāna svabhāvasaṃtatim |",
    "T04sanss11u:24": " kiyacciraṃ bālasusevitā pi puno 'pi te bhonti amitrasannibhāḥ ||",
    "T04sanss11u:25": " na vijña bāleṣv iha viśvasanti vijñāya bālāna svabhāvasaṃtatim |",
    "T04sanss11u:26": " svabhāvabhinnā prakṛtīya bālāḥ kuto 'sti mitraṃ hi pṛthagjanānāṃ ||",
    "T04sanss11u:27": " sahadhārmikeno vacanenôktāḥ krodhaṃ ca doṣaṃ câpratyayaṃ ca |",
    "T04sanss11u:28": " prāviṣkarontîmi bāladharmêmam artha vijñāya na viśvasanti ||",
    "T04sanss11u:29": " bālā hi bālehi samaṃ samenti yathâmedhyenâmedhya sārddham |",
    "T04sanss11u:30": " vijñaḥ punar vijñajanena sārddhaṃ samenti sarpir yatha sarpimaṇḍe ||",
    "T04sanss11u:31": " tathā ca punar atrâivam āha |",
    "T04sanss11u:32": " sūsukhitāḥ sada te naraloke yeṣu priyâpriya nâsti kahiṃcit |",
    "T04sanss11u:33": " ye ca na kandarake 'bhiramante śrāmaṇakaṃ susukhaṃ anubhonti ||",
    "T04sanss11u:34": " yeṣu mamâpi tu nâsti kahiṃcit |",
    "T04sanss11u:35": " yeṣu parigrahu sarvaśu nâsti |",
    "T04sanss11u:36": " khaḍgasamā vicaranti mu lokaṃ gagane pavana yathêva vrajanti ||",
    "T04sanss11u:37": " [ Bendall ed p195 ---> ]",
    "T04sanss11u:38": " syuḥ sukhitā vata te naraloke yeṣu na sajjati mānasa loke |",
    "T04sanss11u:39": " vāyusamaṃ sada teṣv iha cittaṃ nô ca priyâpriya vidyati saṃgo ||",
    "T04sanss11u:40": " apriya ye dukhitehi nivāso ye 'pi priyā dukhitehi viyogo |",
    "T04sanss11u:41": " antôbhe 'pi tehi jahitvā te sukhitā naraye rata dharme ||",
    "T04sanss11u:42": " punar atrâivôktam |",
    "T04sanss11u:43": " bhavati satatam alpakṛtyayogī pṛthu guṇa doṣata sarvi varjayitvā |",
    "T04sanss11u:44": " na vivadati",
    "T04sanss11u:45": " [ Cambridge MS f91b ---> ]",
    "T04sanss11u:46": " kadāci yuktayogîmi guṇa tasya bhavanty araṇyavāse ||",
    "T04sanss11u:47": " sada bhavati niviṇṇa saṃskṛte 'sau na bhavati tasya pṛhā kahiṃci loke |",
    "T04sanss11u:48": " na ca bhavati vivṛddhir āsravāṇāṃ vanavasato 'sya bhavanti ānuśaṃsāḥ ||",
    "T04sanss11u:49": " adhikaraṇa na tasya jātu bhotī sadôpaśāntarato vivekacārī |",
    "T04sanss11u:50": " vacaci manasi kāya saṃvṛtasyo bahuguṇa tasya bhavanty araṇyavāse ||",
    "T04sanss11u:51": " bhavati anukūla tasya mokṣo laghu pratividhyati so 'dhimukti śāntām |",
    "T04sanss11u:52": " vanicari dhimukti sevate 'syêmi guṇa bhonty araṇyavāsi sarve ||",
    "T04sanss11u:53": " punar āha |",
    "T04sanss11u:54": " vanaṣaṇḍa sevatha vivikta sadā vijahitva grāmanagareṣu ratim |",
    "T04sanss11u:55": " advitīyakhaḍgasama bhotha sadā na cireṇa lapsyatha samādhivaram |",
    "T04sanss11u:56": " iti ||",
    "T04sanss11u:57": " āryarāṣṭrapālasūtre 'py āha |",
    "T04sanss11u:58": " [ Bendall ed p196 ---> ]",
    "T04sanss11u:59": " tyaktvā geham anantadoṣagahanaṃ cintânapekṣāḥ sadā |",
    "T04sanss11u:60": " te 'raṇye ratim āpnuvanti guṇinaḥ śāntêndriyāḥ sūratāḥ ||",
    "T04sanss11u:61": " na strīsaṃbhava nâiva câpi puruṣais teṣāṃ kvacid vidyate |",
    "T04sanss11u:62": " ekākī viharanti khaḍgasadṛśāḥ śuddhâśayā nirmalāḥ ||",
    "T04sanss11u:63": " lābhair nâpi ca teṣu harṣa svamano līyanty alābhair na ca |",
    "T04sanss11u:64": " alpêcchêtarêtarair abhiratā māyākuhāvarjitāḥ |",
    "T04sanss11u:65": " ti ||",
    "T04sanss11u:66": " ugradattaparipṛcchāyām apy āha |",
    "T04sanss11u:67": " satvasaṃsargo me na kartavyo na hi mayâikasatvasya kuśalamūlāni saṃjanayitavyānîty ādi",
    "T04sanss11u:68": " yadi punaḥ śrutavān imāṃ kṣaṇasaṃpadam āsādya lābhâdau saktaḥ cittaṃ na śodhayet sâivâikaḥ",
    "T04sanss11u:69": " sadevake loke vañcitaḥ syād ||",
    "T04sanss11u:70": " uktaṃ hy āryaratnakūṭe |",
    "T04sanss11u:71": " tad yathā kāśyapa kaścid eva puruṣo mahatôdakârṇavenôhyamānôdakatṛṣṇayā",
    "T04sanss11u:72": " kālaṃ kuryād |",
    "T04sanss11u:73": " evam eva kāśyapêhâike śramaṇabrāhmaṇā bahūn dharmān udgṛhya paryavāpya na rāgatṛṣṇāṃ vinodayanti",
    "T04sanss11u:74": " na dveṣatṛṣṇāṃ |",
    "T04sanss11u:75": " na mohatṛṣṇāṃ vinodayanti |",
    "T04sanss11u:76": " te mahatā dharmârṇavenôhyamānāḥ kleśatṛṣṇayā kālagatā |",
    "T04sanss11u:77": " durgativinipātagāmino bhavantîti ||",
    "T04sanss11u:78": " tasmād avaśyam araṇyam āśrayet ||",
    "T04sanss11u:79": " tādṛśāni ca sthānāni āśrayet |",
    "T04sanss11u:80": " yeṣu ca sthāneṣu nâtidūre piṇḍapātagocaro bhavati na",
    "T04sanss11u:81": " [ Bendall ed p197 ---> ]",
    "T04sanss11u:82": " atisaṃnikṛṣṭe |",
    "T04sanss11u:83": " yeṣu pānīyāni bhavanty acchāni śucīni nirmalāny alpâyāsāni mukhaparibhogāni yā-",
    "T04sanss11u:84": " [ Cambridge MS f92a ---> ]",
    "T04sanss11u:85": " ni ca sthānāni vṛkṣasaṃpannāni bhavanti puṣpasaṃpannāni phalasaṃpannāni pattrasaṃpannāny apagataduṣṭaśvāpadāni guhāsaṃpannāni prāgbhārasaṃpannāni sukhaparisarpyakāṇi śāntāny advitīyāni tādṛśāni sthānāny āśrayet |",
    "T04sanss11u:86": " sa teṣu sthāneṣv āśrito yad anena pūrvapaṭhitaṃ bhavati tat tribhī rātrais trirdivasasya svâdhyāyati nâtyuccena svareṇa nâtinīcena nôddhatair",
    "T04sanss11u:87": " indriyair na bahirgatena cittena prasādam upajīvan grantham upadhārayan nimittāny udgṛhṇan middham apakrāman |",
    "T04sanss11u:88": " saced āraṇyakasya bhikṣo rājā vôpasaṃkrāmati rājamātro vânye vā",
    "T04sanss11u:89": " brāhmaṇakṣatriyanaigamajānapadāḥ |",
    "T04sanss11u:90": " tena teṣām ādareṇa svāgatakriyā kartavyā |",
    "T04sanss11u:91": " evaṃ cânena vaktavyaṃ |",
    "T04sanss11u:92": " niṣīda mahārāja yathā prajñaptae āsane |",
    "T04sanss11u:93": " saced upaviśati dvābhyām apy upaveṣṭavyaṃ |",
    "T04sanss11u:94": " sacen nôpaviśati ubhābhyām api nôpaveṣṭavyaṃ |",
    "T04sanss11u:95": " sacec cañcalêndriyo bhavati utkarṣayitavyaṃ |",
    "T04sanss11u:96": " tasya te mahārāja lābhāḥ sulabdhā yasya te bhūpradeśe śīlavanto guṇavanto bahuśrutāḥ śramaṇabrāhmaṇāḥ prativasanti |",
    "T04sanss11u:97": " anupadrutāś caurabhaṭâdibhiḥ ||",
    "T04sanss11u:98": " sacet sthiro bhavati vinītaḥ praśāntêndriyaḥ bhavyaś ca bhavati dharmadeśanāyāḥ tato 'sya vicitrā dharmadeśanôpasaṃhartavyā |",
    "T04sanss11u:99": " saced vicitrāṃ na priyāyate |",
    "T04sanss11u:100": " saṃvegânukūlā dharmadeśanôpasaṃhartavyā |",
    "T04sanss11u:101": " sacet saṃvegânukūlāṃ na priyāyate udārôdārāṇi tathāgatamāhātmyāni upadeṣṭavyāni |",
    "T04sanss11u:102": " brāhmaṇakṣatriyanaigamajānapadānām apy upasaṃkrāmatāṃ yathânurūpāḥ",
    "T04sanss11u:103": " kriyôpasaṃhartavyā |",
    "T04sanss11u:104": " sâivaṃ bahuśrutaḥ san pratibalo bhavati dhārmaśravaṇikānāṃ cittam ārādhayituṃ |",
    "T04sanss11u:105": " te ca satvās tasyântike prītiṃ ca prasādaṃ ca prāmodyaṃ ca pratilabhantae iti ||",
    "T04sanss11u:106": " [ Bendall ed p198 ---> ]",
    "T04sanss11u:107": " ugradattaparipṛcchāyām apy āha |",
    "T04sanss11u:108": " punar aparaṃ gṛhapate pravrajitena bodhisatvenâraṇye prativasatâivam upaparīkṣitavyaṃ |",
    "T04sanss11u:109": " kim artham aham araṇye prativasāmi |",
    "T04sanss11u:110": " na kevalam araṇyavāsena śramaṇo bhavati |",
    "T04sanss11u:111": " bahavo 'py atrâdāntâvinītâyuktânabhiyuktāḥ prativasanti |",
    "T04sanss11u:112": " tad yathā |",
    "T04sanss11u:113": " mṛga-",
    "T04sanss11u:114": " [ Cambridge MS f92b ---> ]",
    "T04sanss11u:115": " vānarapakṣisaṃghacauracaṇḍālāḥ prativasanti |",
    "T04sanss11u:116": " na ca te śramaṇaguṇasamanvāgatā bhavanti |",
    "T04sanss11u:117": " api tu khalu punar ahaṃ yasyârthāyâraṇye prativasāmi sa mayârthaḥ paripūrayitavyo yad uta śrāmaṇyârthaḥ ||",
    "T04sanss11u:118": " pe ||",
    "T04sanss11u:119": " punar aparaṃ gṛhapate pravrajitena bodhisatvenâraṇye viharatâivam upaparīkṣitavyaṃ |",
    "T04sanss11u:120": " kim artham aham araṇym āgataḥ |",
    "T04sanss11u:121": " tenâivaṃ mīmāṃsayitavyaṃ |",
    "T04sanss11u:122": " bhayabhīto 'smy aham araṇyam āgataḥ |",
    "T04sanss11u:123": " kuto bhayabhītaḥ |",
    "T04sanss11u:124": " saṃgaṇikābhayabhītaḥ |",
    "T04sanss11u:125": " saṃsargabhayabhīto rāgadveṣamohabhayabhīto mānamadamrakṣaparidāhabhayabhīto lobhêrṣyāmātsaryabhayabhītaḥ rūpaśabdagandharasasparṣṭavyabhayabhītaḥ |",
    "T04sanss11u:126": " so 'haṃ*kāramamakārabhayabhītaḥ |",
    "T04sanss11u:127": " auddhatyavicikitsābhayabhītaḥ |",
    "T04sanss11u:128": " skandhamārabhayabhītaḥ |",
    "T04sanss11u:129": " kleśamārabhayabhīto |",
    "T04sanss11u:130": " mṛtyumārabhayabhīto |",
    "T04sanss11u:131": " devaputramārabhayabhītaḥ |",
    "T04sanss11u:132": " anitye nityêti viparyāsabhayabhīto 'nātmany ātmêti viparyāsabhayabhīto 'śucau śucir iti viparyāsabhayabhīto |",
    "T04sanss11u:133": " duṣkhe sukham iti viparyāsabhayabhītaḥ |",
    "T04sanss11u:134": " cittamanovijñānabhayabhīto |",
    "T04sanss11u:135": " nivaraṇâvaraṇaparyutthānabhayabhītaḥ |",
    "T04sanss11u:136": " satkāyadṛṣṭibhayabhītaḥ pāpamitrabhayabhīto |",
    "T04sanss11u:137": " lābhasatkārabhayabhīto 'kālamantrabhayabhīto 'dṛṣṭe dṛṣṭam iti bhayabhīto",
    "T04sanss11u:138": " 'śrute śrutam iti bhayabhīto 'mate matam iti bhayabhīto 'vijñāte vijñātam iti bhayabhīto 'śramaṇe śramaṇamadabhayabhīto 'nyonyavidveṣaṇabhayabhītaḥ",
    "T04sanss11u:139": " kāmadhāturūpadhātvarūpyadhātubhayabhītaḥ sarvabhavagatyupapattibhayabhīto nirayatiryagyonipitṛviṣayabhayabhītaḥ saṃkṣepeṇa sarvebhyo 'kuśalebhyo",
    "T04sanss11u:140": " manasikārebhyo bhayabhī tâibhyo hy aham evaṃrūpebhyo bhayabhairavebhyo bhīto 'raṇyâvāsam upagataḥ",
    "T04sanss11u:141": " pe ||",
    "T04sanss11u:142": " punar aparaṃ gṛhapate pravrajitena bodhisatvenâraṇyavāsasthitena bhītena vā trastena vâivaṃ śikṣitavyaṃ |",
    "T04sanss11u:143": " yāni kānicid bhayāny utpadyante sarvāṇi tāny ātmagrāhatôtpadyante ||",
    "T04sanss11u:144": " pe ||",
    "T04sanss11u:145": " sacet punar aham araṇye prativasan nâtmagrāhaṃ parityajeyaṃ nâtmâbhiniveśaṃ nâtmaparigrahaṃ nâtmanidānaṃ nâtmatṛṣṇāṃ nâtmasaṃjñāṃ",
    "T04sanss11u:146": " nâtmavādôpādānaṃ nâtmadṛ-",
    "T04sanss11u:147": " [ Bendall ed p199 ---> ]",
    "T04sanss11u:148": " ṣṭiṃ nâtmâdhiṣṭhānaṃ nâtmaparikalpanāṃ nâtmarakṣāṃ parityajeyaṃ |",
    "T04sanss11u:149": " nirarthako me 'raṇyavāsaḥ syād |",
    "T04sanss11u:150": " api tu khalu punar gṛhapate nâsty ātmasaṃjñino 'raṇyavāso |",
    "T04sanss11u:151": " nâsti parasaṃjñinaḥ ||",
    "T04sanss11u:152": " pe ||",
    "T04sanss11u:153": " araṇyavāso nāma gṛhapate ucyate sarvadharmeṣv asaṃbhavavāsaḥ sarvadharmeṣv asaṃgavāsaḥ ||",
    "T04sanss11u:154": " pe ||",
    "T04sanss11u:155": " tad yathā gṛhapate 'raṇye tṛṇagulmâuṣadhivanaspatayaḥ prativasanto na",
    "T04sanss11u:156": " bibhyati nôttrasyanti na saṃtrasyanti na saṃtrāsam āpadyante |",
    "T04sanss11u:157": " evam eva gṛhapate pravrajitena bodhisatvenâraṇye viharatā tṛṇagulmâuṣadhivanaspatikāṣṭhakuḍyavad ātmapratibhāsavat saṃjñā kāye utpādayitavyā |",
    "T04sanss11u:158": " māyāsamatā cittasyôtpādayitavyā |",
    "T04sanss11u:159": " ko 'tra bibheti |",
    "T04sanss11u:160": " ko 'sminn uttrasyati |tena bhayabhītena vā trastena vâivaṃ yoniśaḥ kāyôpaparīkṣitavyaḥ",
    "T04sanss11u:161": " nâsty atra kāye ātmā vā satvo vā jīvo vā poṣo vā pudgalo vā manujo vā mānavo vā |",
    "T04sanss11u:162": " abhūtaparikalpâiṣa yad uta bhayaṃ nāma |",
    "T04sanss11u:163": " sa mayâbhūtaparikalpo na parikalpayitavyaḥ |",
    "T04sanss11u:164": " tena yathâraṇye tṛṇagulmâuṣadhivanaspatayaḥ prativasanti amamâparigrahāḥ |",
    "T04sanss11u:165": " evam evâmamenâparigraheṇâraṇyam eva sarvadharmêti jñātvôpasampadya",
    "T04sanss11u:166": " vihartavyaṃ |",
    "T04sanss11u:167": " tat kasya hetoḥ |",
    "T04sanss11u:168": " raṇachedo 'raṇyavāso 'mamo 'parigrahaḥ ||",
    "T04sanss11u:169": " pe ||",
    "T04sanss11u:170": " punar aparaṃ gṛhapate pravrajitena bodhisatvena buddhânujñāto 'raṇyavāsêti",
    "T04sanss11u:171": " jñātvâraṇye vastavyaṃ |",
    "T04sanss11u:172": " atra hi śukladharmaparipūrir bhavati |",
    "T04sanss11u:173": " upastabdhakuśalamūlaḥ paścādgrāmanagaranigamarāṣṭrarājadhānīṣv avatīrya dharmaṃ deśayiṣyāmi",
    "T04sanss11u:174": " pe ||",
    "T04sanss11u:175": " sacet punar gṛhapate pravrajito bodhisatvôddeśasvâdhyāyârthaṃ gaṇam avatarati |",
    "T04sanss11u:176": " tena tatra sagauraveṇa bhavitavyaṃ sapratīsenâcāryôpādhyāyeṣu",
    "T04sanss11u:177": " sthaviramadhyanavakeṣu bhikṣuṣu pradakṣiṇabhavitavyam analasena",
    "T04sanss11u:178": " svayaṃkāriṇâparôpatāpinā na ca tenôpasthānagurukeṇa bhavitavyaṃ |",
    "T04sanss11u:179": " evaṃ cânenôpaparīkṣitavyaṃ |",
    "T04sanss11u:180": " tathāgato 'py arhan samyaksaṃbuddhaḥ sadevasya lokasya sa-",
    "T04sanss11u:181": " [ Bendall ed p200 ---> ]",
    "T04sanss11u:182": " mārakasya sabrahmakasya saśramaṇabrāhmaṇikāyāḥ prajāyāḥ pūjito dakṣiṇīyaḥ sarvasatvānāṃ |",
    "T04sanss11u:183": " so 'pi tāvan na kasyacit sakāśād upasthānaṃ svīkaroti |",
    "T04sanss11u:184": " kiṃ-",
    "T04sanss11u:185": " [ Cambridge MS f93b ---> ]",
    "T04sanss11u:186": " punar asmābhir aśikṣitaiḥ śikṣitukāmaiḥ |",
    "T04sanss11u:187": " api tu vayam eva sarvasatvānām upasthāyakā bhaviṣyāmaḥ |",
    "T04sanss11u:188": " vayam eva pareṣām upasthānaparicaryāṃ kariṣyāmo na ca punaḥ kasyacit sakāśād upasthānaparicaryāṃ svīkariṣyāmaḥ |",
    "T04sanss11u:189": " tat kasya hetoḥ |",
    "T04sanss11u:190": " upasthānagurukasya hi gṛhapate bhikṣor guṇadharmânugraho naśyati |",
    "T04sanss11u:191": " yeṣāṃ ca saṃgrahaṃ karoti teṣām evaṃ bhavati |",
    "T04sanss11u:192": " upasthānahetor eṣo 'smākaṃ saṃgrahaṃ karoti ||",
    "T04sanss11u:193": " punar atrâivâha |",
    "T04sanss11u:194": " sacet punar gṛhapate āraṇyako bodhisatvo dharmaśravaṇârthikâcāryôpādhyāyadarśanârthiko vā glānaparipṛcchako vā",
    "T04sanss11u:195": " grāmântikaṃ śayanâsanam āgacchet tena sâyam āgamanāya prakramaṇāya ca cittam utpādayitavyaṃ",
    "T04sanss11u:196": " sacet punar asya parapratibaddhôddeśaḥ svâdhyāyo vā tena vihāre prativasatâraṇyapravaṇacittena bhavitavyaṃ |",
    "T04sanss11u:197": " eṣâiva tasyâraṇyavāso yat sarvavastuṣv araṇyasaṃjñā dharmaparyeṣṭyā câtṛptêti ||",
    "T04sanss11u:198": " āryaratnarāśisūtre 'py uktaṃ |",
    "T04sanss11u:199": " yadi punar asya tatrâraṇyâyatane viharato 'prāptaphalapṛthagjanasya",
    "T04sanss11u:200": " vyāḍamṛgâgaccheyuḥ |",
    "T04sanss11u:201": " tena tatra na bhayaṃ na trāsôtpādayitavyaḥ |",
    "T04sanss11u:202": " evaṃ ca cittam utpādayitavyaṃ |",
    "T04sanss11u:203": " pūrvam evâham utsṛṣṭakāyajīvito 'raṇyavāsam upagato |",
    "T04sanss11u:204": " na mayâtra bhetavyaṃ |",
    "T04sanss11u:205": " nôttrasitavyaṃ |",
    "T04sanss11u:206": " api tu maitrīm utpādayitvā doṣaṃ vivarjayiṣyāmi bhayam apanayiṣyāmi |",
    "T04sanss11u:207": " yady evam api kṛtvā te vyāḍamṛgā māṃ jīvitād vyaparopya bhuñjīran |",
    "T04sanss11u:208": " tena mayâivaṃ cittam utpādayitavyaṃ |",
    "T04sanss11u:209": " lābhā me sulabdhā yasya me 'sārāt kāyāt sāram ādattaṃ bhaviṣyati |",
    "T04sanss11u:210": " na punar ime vyāḍamṛgāḥ śakyā mayâmiṣeṇa toṣayituṃ mama māṃsaṃ bhakṣayitvā sukhasparśaṃ vihariṣyanti",
    "T04sanss11u:211": " pe ||yadi punas tatrâraṇyâyatane viharato 'manuṣyôpasaṃkramiṣyanti suvarṇā vā durvarṇā vā",
    "T04sanss11u:212": " tena na tatrânunetavyaṃ na pratihantavyaṃ |",
    "T04sanss11u:213": " yadi pūrvabuddhadarśinyo devatâraṇyakaṃ bhikṣum upasaṃkramya",
    "T04sanss11u:214": " [ Bendall ed p201 ---> ]",
    "T04sanss11u:215": " praśnaṃ paripṛccheyuḥ |",
    "T04sanss11u:216": " tatra tenâraṇyakena bhikṣuṇā yathāśakti yathābalaṃ yathādharmâdhigamāya tāsāṃ devatānāṃ-",
    "T04sanss11u:217": " [ Cambridge MS f94a ---> ]",
    "T04sanss11u:218": " dharmo deśayitavyaḥ |",
    "T04sanss11u:219": " yadi punas tāvaṅ gambhīrān praśnān paripṛccheyur yān sâraṇyako bhikṣur na śaknuyād visarjayituṃ",
    "T04sanss11u:220": " tena nirmānena bhūtvā vāg bhāṣitavyâśikṣito na paribhavitavyaḥ |",
    "T04sanss11u:221": " yuñjiṣyāmi ghaṭiṣye buddhaśāsane |",
    "T04sanss11u:222": " bhaviṣyati sa kālaḥ sa samayo yadâdhigatān dharmān śrutvā sarvakathāṃ visarjayiṣyāmi |",
    "T04sanss11u:223": " api tu pratibhātu te |",
    "T04sanss11u:224": " vayaṃ dhārmaśravaṇikêti ||",
    "T04sanss11u:225": " pe ||tena tatrâraṇyâyatane prativasatā tṛṇagulmâuṣadhivanaspatīnāṃ",
    "T04sanss11u:226": " nimittaṃ grahītavyaṃ |",
    "T04sanss11u:227": " katham ete bhavanti |",
    "T04sanss11u:228": " yathâiṣāṃ bhāvanām asvāmikānām amamānām aparigrahāṇām evaṃ niśceṣṭānāṃ nirvyāpārāṇāṃ bhavaty utpādo bhaṅgaś ca |",
    "T04sanss11u:229": " na câiṣāṃ kaścid utpādayitā |",
    "T04sanss11u:230": " na nirodhayitā |",
    "T04sanss11u:231": " evam evâyaṃ kāyas tṛṇakāṣṭhakuḍyapratibhāsôpamo 'svāmiko 'mamo 'parigraho",
    "T04sanss11u:232": " niśceṣṭo nirvyāpāro hetupratyayayuktyôtpadyate |",
    "T04sanss11u:233": " hetupratyayavaikalyān nirudhyate |",
    "T04sanss11u:234": " na punar atra kaścid dharmaḥ paramârthata*utpadyate vā nirudhyate vêti ||",
    "T04sanss11u:235": " punaś côktaṃ |",
    "T04sanss11u:236": " tena tatrâraṇyâyatane viharatâivaṃ cittam utpādayitavyaṃ |",
    "T04sanss11u:237": " yady apy aham araṇyam āgatâiko 'dvitīyo |",
    "T04sanss11u:238": " na me kaścit sahāyo yo māṃ sukṛtaṃ duṣkṛtaṃ vā codayet |",
    "T04sanss11u:239": " api tu khalu punaḥ santîme devanāgayakṣā buddhāś ca bhagavanto ye mama",
    "T04sanss11u:240": " cittâśayaṃ jānanti |",
    "T04sanss11u:241": " te mama sākṣiṇaḥ |",
    "T04sanss11u:242": " so 'ham ihâraṇyâyatane prativasann akuśalacittasya vaśaṃ gacchāmi |",
    "T04sanss11u:243": " yadi punar aham iyaddūram āgatâiko 'dvitīyo 'saṃstabdho 'mamo 'parigrahaḥ",
    "T04sanss11u:244": " kāmavitarkaṃ vā vitarkayeyaṃ |",
    "T04sanss11u:245": " vyāpaādaṃ vihinsāvitarkaṃ vā vitarkayeyam anyaṃ vâkuśalavitarkaṃ vitarkayeyaṃ |",
    "T04sanss11u:246": " nirviśeṣo bhaveyaṃ saṃsargasaṃgaṇikābhir etaiḥ satvaiḥ |",
    "T04sanss11u:247": " te ca me devanāgayakṣā visaṃvāditāḥ buddhāś ca bhagavanto 'nabhirāddhā",
    "T04sanss11u:248": " bhaviṣyantîti ||",
    "T04sanss11u:249": " iti śikṣāsamuccaye 'raṇyasaṃvarṇano nāmâikādaśaḥ paricchedaḥ ||",
    "T04sanss11u:250": " Copyright (c) 2002 by Jens Braarvig - Oslo"
}