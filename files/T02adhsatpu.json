{
    "T02adhsatpu:0": " Adhyardhaśatikā Prajñāpāramitā namo namaḥ sarvabuddhabodhisattvebhyaḥ || namo bhagavatyā āryaprajñāpāramitāyai ||",
    "T02adhsatpu:1": " AśP 1. evam mayā śrutam ekasmin samaye bhagavān",
    "T02adhsatpu:2": " sarvatathāgatavajrādhiṣṭhānasamayajñānavividhaviśeṣasamanvāgataḥ sarvatathāgataratnamukuṭatraidhātukābhiṣekaprāptaḥ sarvatathāgatasarvajñajñānamahāyogeśvaraḥ sarvatathāgatasarvamudrāsamatādhigato viśvakāryakaraṇatayāśeṣānavaśeṣasattvadhātusarvāśāparipūrisarvakarmakṛn mahāvairocanaḥ śāśvatas tryadhvasamatāsthitasarvakāyavākcittavajras tathāgataḥ sarvatathāgatādhyuṣitapraśastabhūṣite mahāmaṇiratnapratyupte vicitravarṇaghaṇṭāvasaktamārutoddhūtapaṭtapatākāsragdāmacāmarahārārdhahāracandropaśobhite sarvakāmadhātūpariparanirmitavaśavartino devarājasya bhavane vijahāra ||",
    "T02adhsatpu:3": " AśP 2. aṣṭābhir bodhisattvakoṭībhiḥ sārdham |",
    "T02adhsatpu:4": " tadyathā vajrapāṇinā ca bodhisattvena mahāsattvena |",
    "T02adhsatpu:5": " avalokiteśvareṇa ca bodhisattvena mahāsattvena |",
    "T02adhsatpu:6": " ākāśagarbheṇa ca bodhisattvena mahāsattvena |",
    "T02adhsatpu:7": " vajramuṣṭinā ca bodhisattvena mahāsattvena |",
    "T02adhsatpu:8": " mañjuśriyā ca bodhisattvena mahāsattvena |",
    "T02adhsatpu:9": " sahacittotpāditadharmacakrapravartinā ca bodhisattvena mahāsattvena |",
    "T02adhsatpu:10": " gaganagañjena ca bodhisattvena mahāsattvena |",
    "T02adhsatpu:11": " sarvamārabalapramardinā ca bodhisattvena mahāsattvena ||",
    "T02adhsatpu:12": " AśP 3. evaṃ pramukhābhir aṣṭābhir bodhisattvakoṭībhiḥ parivṛtaḥ puraskṛto",
    "T02adhsatpu:13": " dharmaṃ deśayati sma |",
    "T02adhsatpu:14": " ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyañjanam kevalaṃ paripūrṇaṃ pariśuddhaṃ paryavadātaṃ sarvadharmaviśuddhimukhaṃ brahmacaryam saṃprakāśayati sma ||",
    "T02adhsatpu:15": " AśP 4. yad uta sarvadharmasvabhāvaviśuddhimukhaṃ nama prajñāpāramitānayaṃ deśayati sma |",
    "T02adhsatpu:16": " tadyathā (1) surataviśuddhipadam etad yat uta bodhisattvapadam |",
    "T02adhsatpu:17": " (2) rāgavāṇaviśuddhipadam etad yad uta bodhisattvapadam |",
    "T02adhsatpu:18": " (3) dveṣavahniviśuddhipadam etad yad uta bodhisattvapadam |",
    "T02adhsatpu:19": " (4) snehabandhanaviśuddhipadam etad yad uta bodhisattvapadam |",
    "T02adhsatpu:20": " (5) sarvaiśvaryādhipatyaviśuddhipadam etad yad uta bodhisattvapadam |",
    "T02adhsatpu:21": " (6) dṛṣṭiviśuddhipadam etad yad uta bodhisattvapadam |",
    "T02adhsatpu:22": " (7) rativiśuddhipadam etad yad uta bodhisattvapadam |",
    "T02adhsatpu:23": " (8) tṛṣṇāviśuddhipadam etad yad uta bodhisattvapadam |",
    "T02adhsatpu:24": " (9) garvaviśuddhipadam etad yad uta bodhisattvapadam |",
    "T02adhsatpu:25": " (10) bhūṣaṇaviśuddhipadam etad yad uta bodhisattvapadam |",
    "T02adhsatpu:26": " manohlādanaviśuddhipadam etad yad uta bodhisattvapadam |",
    "T02adhsatpu:27": " ālokaviśuddhipadam etad yad uta bodhisattvapadam |",
    "T02adhsatpu:28": " (13) kāyaviśuddhipadam etad yad uta bodhisattvapadam |",
    "T02adhsatpu:29": " (14) kāyasukhaviśuddhipadam etad yad uta bodhisattvapadam |",
    "T02adhsatpu:30": " (15) rūpaviśuddhipadam etad yad uta bodhisattvapadam |",
    "T02adhsatpu:31": " (16) śabdaviśuddhipadam etad yad uta bodhisattvapadam |",
    "T02adhsatpu:32": " gandhaviśuddhipadam etad yad uta bodhisattvapadam |",
    "T02adhsatpu:33": " (18) rasaviśuddhipadam etad yad uta bodhisattvapadam |",
    "T02adhsatpu:34": " (19) sparśaviśuddhipadam etad yad uta bodhisattvapadam |",
    "T02adhsatpu:35": " (20) dharmaviśuddhipadam etad yad uta bodhisattvapadam |",
    "T02adhsatpu:36": " tat kasya hetoḥ |",
    "T02adhsatpu:37": " tathā hi sarvadharmāḥ svabhāvaviśuddhāḥ sarvadharmāsvabhāvatayā prajñāpāramitāviśuddhiteti",
    "T02adhsatpu:38": " AśP 5. yaḥ kaścid vajrapāṇe imaṃ sarvadharmasvabhāvaviśuddhipadanirhāranāmadheyaṃ prajñāpāramitānayaṃ sakṛd api śroṣyati tasyā bodhimaṇḍāt sarvajñeyāvaraṇakleśāvaraṇakarmāvaraṇāni",
    "T02adhsatpu:39": " mahānty apy upacinvato na kadācid api narakādyapāyopapattir bhaviṣyati |",
    "T02adhsatpu:40": " pāpāni ca kṛtamātrāṇy aduḥkhataḥ kṣayaṃ yāsyanti |",
    "T02adhsatpu:41": " yaś ca dhārayiṣyati dine dine vācayiṣyati svādhyāyiṣyati yoniśaś ca manasikariṣyati sa ihaiva janmani sarvadharmasamatāvajrasamādhipratilambhāt sarvadharmeśvaro bhaviśyati |",
    "T02adhsatpu:42": " sarvaratiprītiprāmodyāny anubhaviṣyati |",
    "T02adhsatpu:43": " ṣoḍaśame mahābodhisattvajanmani tathāgatatvaṃ pratilapsyate vajradharatvaṃ ceti ||",
    "T02adhsatpu:44": " AśP 6. atha bhagavān sarvatathāgatamahāyānābhisamayaḥ sarvamaṇḍalaḥ sakalavajradhātvagryasattvaḥ",
    "T02adhsatpu:45": " aśeṣānavaśeṣasattvadhātuvinayanasamarthaḥ sarvārthasiddhaḥ sarvavajrapāṇir mahāsamayo 'nekavajramahāguhyasattvaparivāra imam eva prajñāpāramitānayārtham udyotayan prahasitavadanas tad ādyaṃ mahāvajram",
    "T02adhsatpu:46": " vāmagarvollālanatayā svahṛdyutkarṣaṇayogena dhārayann idam mahāsukhavajrāmoghasamayaṃ nāma",
    "T02adhsatpu:47": " agāt* hūṃ ||",
    "T02adhsatpu:48": " AśP 7. atha bhagavān vairocanas tathāgataḥ punar apīmaṃ",
    "T02adhsatpu:49": " prajñāpāramitānayaṃ sarvatathāgatavajradharmatābhisaṃbodhinirhāraṃ nāma deśayati sma |",
    "T02adhsatpu:50": " vajrasamatābhisaṃbodho mahābodhir vajradṛḍhatayā |",
    "T02adhsatpu:51": " arthasamatābhisaṃbodho mahābodhir ekārthatayā |",
    "T02adhsatpu:52": " dharmasamatābhisaṃbodho mahābodhiḥ sarvadharmaviśuddhitayā |",
    "T02adhsatpu:53": " sarvasamatābhisaṃbodho mahābodhiḥ sarvadharmasvabhāvāvikalpatayeti ||",
    "T02adhsatpu:54": " AśP 8. yaḥ kaścid vajrapāṇe imāṃś caturo dharmavihārāñ śroṣyati dhārayiṣyati vācayiṣyati bhāvayiṣyati sa sarvapāpasamācāro 'pi",
    "T02adhsatpu:55": " sarvāpāyasamatikrānto bhaviṣyaty ā bodhimaṇḍāt* |",
    "T02adhsatpu:56": " kṣipraṃ cānuttarāṃ samyaksaṃbodhim abhisaṃbhotsyata iti ||",
    "T02adhsatpu:57": " AśP 9. athedam uktvā bhagavāñ jñānamuṣṭiparigraha idam evārthapadaṃ",
    "T02adhsatpu:58": " bhūyasyā mātrayoddīpayan smitamukha idaṃ sarvadharmasamatāhṛdayam abhāṣata",
    "T02adhsatpu:59": " | vajra āḥ ||",
    "T02adhsatpu:60": " AśP 10. atha bhagavān sarvaduṣṭavinayanaśākyamunis tathāgataḥ punar api",
    "T02adhsatpu:61": " sarvadharmasamatāvijayasaṅgrahaṃ nāma prajñāpāramitānirhāram abhāṣata |",
    "T02adhsatpu:62": " rāgāprapañcatayā dveṣāprapañcatā |",
    "T02adhsatpu:63": " dveṣāprapañcatayā mohāprapañcatā |",
    "T02adhsatpu:64": " mohāprapañcatayā sarvadharmāprapañcatā |",
    "T02adhsatpu:65": " sarvadharmāprapañcatayā prajñāpāramitāprapañcatā veditavyeti ||",
    "T02adhsatpu:66": " AśP 11. yaḥ kaścid vajrapāṇe imaṃ prajñāpāramitānayaṃ śroṣyati",
    "T02adhsatpu:67": " dhārayiṣyati vācayiṣyati bhāvayiṣyati tasya traidhātukopapannān api sarvasattvān prapātayato nāpāyagamanaṃ bhaviṣyati vinayavaśam upādāya |",
    "T02adhsatpu:68": " kṣipraṃ cānuttarāṃ samyaksaṃbodhim abhisaṃbhotsyata iti ||",
    "T02adhsatpu:69": " AśP 12. atha vajrapāṇir imam eva dharmatārthaṃ bhūyasyā mātrayoddīpayaṃs trilokavijayavajrāṃ nāma mudrāṃ baddhvā sabhrukuṭibhrūbhaṅgadīptadṛṣṭivihasitaruṣiteṣaddaṃṣṭrākarālavadanakamalaḥ pratyālīḍhasthānastha idaṃ vajrahūṃkāraṃ nāma hṛdayam abhāṣata |",
    "T02adhsatpu:70": " vajra hūṃ ||",
    "T02adhsatpu:71": " AśP 13. atha bhagavān svabhāvaviśuddhadharmatāprāptas tathāgataḥ punar apīmaṃ sarvadharmasamatāvalokiteśvarajñānamudraṃ",
    "T02adhsatpu:72": " prajñāpāramitānayārtham abhāṣata |",
    "T02adhsatpu:73": " sarvarāgaviśuddhitā loke sarvadveṣaviśuddhitāyai saṃvartate |",
    "T02adhsatpu:74": " sarvamalaviśuddhitā loke sarvapāpaviśuddhitāyai saṃvartate |",
    "T02adhsatpu:75": " sarvadharmaviśuddhitā loke sarvasattvaviśuddhitāyai saṃvartate |",
    "T02adhsatpu:76": " sarvajñānaviśuddhitā loke prajñāpāramitāviśuddhitāyai saṃvartate ||",
    "T02adhsatpu:77": " AśP 14. yaḥ kaścid vajrapāṇe imaṃ nayaṃ śroṣyati dhārayisyati vācayiṣyati bhāvayiṣyati sa sarvarāgamadhyasthito 'pi padmam iva rāgadoṣair na malair āgantukair lepaṃ yāsyati |",
    "T02adhsatpu:78": " kṣipraṃ cānuttarāṃ samyaksaṃbodhim abhisaṃbhotsyata iti ||",
    "T02adhsatpu:79": " AśP 15. atha bhagavān avalokiteśvaro bodhisattvo mahāsattva imam",
    "T02adhsatpu:80": " evārthapadaṃ bhūyasyā mātrayoddīpayan prahasitavadanaḥ padmapattravikāsanatayā rāgādinirlepatām avalokayann idaṃ sarvajagadviśvarūpapadmaṃ nāma hṛdayam abhāṣata |",
    "T02adhsatpu:81": " hrīḥ ||",
    "T02adhsatpu:82": " AśP 16. atha bhagavān sarvatraidhātukādhipatis tathāgataḥ punar api",
    "T02adhsatpu:83": " sarvatathāgatābhiṣekasambhavajñānagarbhaṃ nāma prajñāpāramitānayārtham abhāṣata |",
    "T02adhsatpu:84": " abhiṣekadānaṃ sarvatraidhātukarājyapratilambhāya saṃvartate |",
    "T02adhsatpu:85": " arthadānaṃ sarvāśāparipūryai saṃvartate |",
    "T02adhsatpu:86": " dharmadānaṃ sarvadharmasamatāprāptyai saṃvartate |",
    "T02adhsatpu:87": " āmiṣadānam sarvakāyavākcittasukhapratilambhāya saṃvartate ||",
    "T02adhsatpu:88": " AśP 17. athākāśagarbho bodhisattvo mahāsattvaḥ prahasitavadano bhūtvā svaśirasi vajraratnābhiṣekamālām avabandhayann imam eva dharmatārthaṃ",
    "T02adhsatpu:89": " bhūyasyā mātrayoddīpayann idaṃ sarvābhiṣekasamayaratnaṃ nāma hṛdayam abhāṣata |",
    "T02adhsatpu:90": " trāṃ ||",
    "T02adhsatpu:91": " AśP 18. atha bhagavān sarvatathāgatajñānamudrāprāptaḥ",
    "T02adhsatpu:92": " sarvatathāgatamuṣṭidharaḥ sarvatathāgataḥ śāśvataḥ punar apīmaṃ sarvatathāgatajñānamudrādhiṣṭhānavajraṃ nāma prajñāparamitānayārtham abhāṣata |",
    "T02adhsatpu:93": " sarvatathāgatakāyamudrāparigrahaḥ sarvatathāgatatvāya saṃvartate |",
    "T02adhsatpu:94": " sarvatathāgatavāṅmudrāparigrahaḥ sarvadharmapratilambhāya saṃvartate |",
    "T02adhsatpu:95": " sarvatathāgatacittamudrāparigrahaḥ sarvasamādhipratilambhāya saṃvartate |",
    "T02adhsatpu:96": " sarvatathāgatavajramudrāparigrahaḥ sarvakāyavākcittavajratvottamasiddhyai saṃvartate |",
    "T02adhsatpu:97": " AśP 19. yaḥ kaścid vajrapāṇe imam dharmaparyāyaṃ śroṣyati dhārayiṣyati vācayiṣyaty uddeksyati bhāvayiṣyati sa sarvasiddhīḥ sarvasaṃpattīḥ sarvajñānāni sarvakāryāṇi sarvakāyavākcittavajratvasarvottamasiddhiṃ ca pratilapsyate |",
    "T02adhsatpu:98": " ksipraṃ cānuttarāṃ samyaksaṃbodhim abhisaṃbhotsyata iti ||",
    "T02adhsatpu:99": " AśP 20. atha bhagavān vajramuṣṭir mahāsamayavajramudrāparigraha imam evārthaṃ bhūyasyā mātrayoddīpayan prahasitavadana idaṃ sarvadṛḍhavajramudrāsiddhisamayaṃ nāma hṛdayam abhāṣata aḥ ||",
    "T02adhsatpu:100": " AśP 21. atha bhagavān sarvadharmasamatāprapañcas tathāgataḥ punar apīmaṃ",
    "T02adhsatpu:101": " cakrākṣaraparivartaṃ nāma prajñāpāramitānayārtham abhāṣata |",
    "T02adhsatpu:102": " śūnyāḥ sarvadharmā niḥsvabhāvatāyogena |",
    "T02adhsatpu:103": " animittāḥ sarvadharmā nirnimittatām upādāya |",
    "T02adhsatpu:104": " araṇihitāḥ saradharmā apraṇidhānayogena |",
    "T02adhsatpu:105": " pakṛtiprabhāsvarāḥ prajñāpāramitāpariśuddhā ||",
    "T02adhsatpu:106": " AśP 22-31 missing AśP 32. ...t* tatra mahāvajreśvara idaṃ tattvahṛdayam agāt* |",
    "T02adhsatpu:107": " oṃ vajranetrībhyaḥ svāhā ||",
    "T02adhsatpu:108": " AśP 33. atha bhagavān anantāparyantaniṣṭhas tathāgato",
    "T02adhsatpu:109": " 'paryantāniṣṭhadharmā punar apy asya kalpasya pariniṣṭhādhiṣṭhānārtham imaṃ sarvadharmasamatāpariniṣṭhādhiṣṭhānavajraṃ",
    "T02adhsatpu:110": " prajñāpāramitānayārtham abhāṣata |",
    "T02adhsatpu:111": " prajñāpāramitānantatayā sarvatathāgatānantatā |",
    "T02adhsatpu:112": " prajñāpāramitāparyantatayā sarvadharmāparyantatā |",
    "T02adhsatpu:113": " prajñāpāramitānekatayā sarvadharmānekatā |",
    "T02adhsatpu:114": " prajñāpāramitāpariniṣṭhatayā sarvadharmāpariniṣṭhatā bhavati||",
    "T02adhsatpu:115": " AśP 33*. vajra oṃ sarvadharmatāprapañco hili sarvadharmatā mili",
    "T02adhsatpu:116": " sarvānurāgiṇi svāhā ||",
    "T02adhsatpu:117": " AśP 34. yaḥ kaścid vajrapāṇe imaṃ dharmaparyāyaṃ śroṣyati dhārayiṣyati vācayiṣyaty uddekṣyati pravartayiṣyati bhāvayiṣyati tasyāniṣṭhāṃ",
    "T02adhsatpu:118": " buddhabodhisattvacaryāṃ gatvā sarvāvaraṇapariniṣṭhatayā tathāgatatvaṃ vajradharatvaṃ vāśu bhaviṣyati ||",
    "T02adhsatpu:119": " AśP 34*. namaḥ sarvatathāgatānāṃ namaḥ sarvavajradharāṇām |",
    "T02adhsatpu:120": " oṃ bhagavann ārāt pāraṃ viśodhaya svāhā || oṃkārapūrvaṅgamād oghottāraṇaṃ kariṣyāmi",
    "T02adhsatpu:121": " sarvasattvānāṃ |",
    "T02adhsatpu:122": " AśP 35. atha sarvatathāgatāḥ samājam āgamyāsya dharmaparyāyasyāmogham apratihatāśusiddhyarthaṃ vajrapāṇaye sādhukāram adāt*",
    "T02adhsatpu:123": " sādhu sādhu mahāsattva sādhu sādhu mahāsukha |",
    "T02adhsatpu:124": " sādhu sādhu mahāyāna sādhu sādhu mahāmate || 1||",
    "T02adhsatpu:125": " subhāṣitam idaṃ kalpaṃ vajrasūtram adhiṣṭhitam* |",
    "T02adhsatpu:126": " sarvavajradharair buddhair amoghavinayottamam* || 2 ||",
    "T02adhsatpu:127": " dhārayisyanti ye hīmaṃ kalparājam anuttaram* |",
    "T02adhsatpu:128": " adhṛṣṭāś cāghatavyāś ca sarvamārādibhis tu te || 3 ||",
    "T02adhsatpu:129": " buddhatvaṃ bodhisattvatvam uttamāḥ sarvasiddhayaḥ |",
    "T02adhsatpu:130": " acirād eva lapsyante sarvabuddhavaco yathā || 4 ||",
    "T02adhsatpu:131": " idam uktvā tu sarvāgrāḥ sarvabuddhāḥ sasauraghanāḥ |",
    "T02adhsatpu:132": " vajriṇā guhyasiddhyarthaṃ bhāṣitaṃ cābhyanandi te || 5 ||",
    "T02adhsatpu:133": " AśP 37. atha bhagavān vairocanas tathāgataḥ sarvatathāgataguhyadharmatāprāptaḥ sarvadharmāprapañcaḥ punar apīdaṃ mahāsukhavajrāmoghasamayaṃ nāmāmoghavajradharmasamatāprajñāpāramitānayamukhaṃ paramādyam",
    "T02adhsatpu:134": " anādinidhanamadhyam uttamam abhāṣata |",
    "T02adhsatpu:135": " mahārāgottamasiddhir mahābodhisattvānāṃ mahāsukhottamasiddhyai saṃvartate |",
    "T02adhsatpu:136": " mahāsukhottamasiddhir mahābodhisattvānāṃ sarvatathāgatamahābodhyuttamasiddhyai saṃvartate",
    "T02adhsatpu:137": " sarvatathāgatamahābodhyuttamasiddhir mahābodhisattvānāṃ sarvamahāmārapramardanottamasiddhyai saṃvartate |",
    "T02adhsatpu:138": " sarvamahāmārapramardanottamasiddhir mahābodhisattvānāṃ sarvatraidhātukādhipatyottamasiddhyai saṃvartate |",
    "T02adhsatpu:139": " sakalatraidhātukaiśvaryottamasiddhir mahābodhisattvānām aśeṣānavaśeṣasattvadhātuviśodhanādhyavasāyahetvarthenety āsaṃsārādhyavasāyināṃ mahāvīryāṇāṃ mahāsattvānām aśeṣānavaśeṣasattvadhātuparitrāṇasarvahitasukhottamasiddhyai saṃvartate ||",
    "T02adhsatpu:140": " AśP 37*. oṃ vajra |",
    "T02adhsatpu:141": " oṃ sarvatathāgatamāte |",
    "T02adhsatpu:142": " mahāsukhavajradhāriṇi |",
    "T02adhsatpu:143": " sarvasamatāpraveśani |",
    "T02adhsatpu:144": " sarvaduḥkhakṣayaṅkari |",
    "T02adhsatpu:145": " sarvasukhapradāyike |",
    "T02adhsatpu:146": " sarvasukhapradāyini svāhā ||",
    "T02adhsatpu:147": " AśP 38. tat kasya hetoḥ |",
    "T02adhsatpu:148": " yāvat saṃsāravāsasthā bhavanti varasūrayaḥ |",
    "T02adhsatpu:149": " tāvat sattvārtham atulaṃ śaktāḥ kartum anirvṛtāḥ || 6 ||",
    "T02adhsatpu:150": " prajñāpāramitopāyajñānādhiṣṭhānavāsitāḥ |",
    "T02adhsatpu:151": " sarvadharmaviśuddhyā tu bhāvaśuddhā bhavanti ha || 7 ||",
    "T02adhsatpu:152": " rāgādivinayo loka ā bhavāt pāpakṛt sadā |",
    "T02adhsatpu:153": " teṣāṃ viśodhanārthaṃ tu vinayanty ā bhavāt svayam || 8 ||",
    "T02adhsatpu:154": " yathā padmaṃ suraktaṃ tu rāgadoṣair na lipyate |",
    "T02adhsatpu:155": " vāsadoṣair bhave nityaṃ na lipyante jagaddhitāḥ || 9 ||",
    "T02adhsatpu:156": " mahārāgaviśuddhās tu mahāsaukhyā mahādhanāḥ |",
    "T02adhsatpu:157": " tridhātvīśvaratām prāptāḥ sattvārthaṃ kurvate dṛḍham || 10 ||",
    "T02adhsatpu:158": " iti ||",
    "T02adhsatpu:159": " AśP 39. yaḥ kaścid vajrapāṇe imaṃ paramādyam prajñāpāramitānayamukhaṃ",
    "T02adhsatpu:160": " dharmaparyāyaṃ dine dine kālyam utthāyoccārayiṣyati śroṣyati vā sa sarvasukhasaumanasyalābhī mahāsukhavajrāmoghasamayasiddhim ātyantikīm ihaiva janmani lapsyate |",
    "T02adhsatpu:161": " sarvatathāgatavajraguhyottamasiddhir mahāvajradharo bhaviṣyati tathagato veti ||",
    "T02adhsatpu:162": " AśP 40. atha bhagavān vajrapāṇiṃ guhyakādhipatim āmantrayate sma |",
    "T02adhsatpu:163": " imāni guhyakādhipate pañcaviṃśatiprajñāpāramitānayamukhāni dhārayitavyāni |",
    "T02adhsatpu:164": " oṃ bodhicittavajre || 1 || oṃ samantabhadracarye || 2 || oṃ cintāmaṇi || 3 ||",
    "T02adhsatpu:165": " oṃ anirodhe || 4 || oṃ jātivivartani || 5 || oṃ sarvavijñāne || 6 || oṃ mahāvirāgadharmate || 7 || oṃ vīryakavace || 8 || oṃ sarvagāmini || 9 ||",
    "T02adhsatpu:166": " oṃ vajrakavacadṛḍhacitte || 10 || oṃ sarvatathāgate || 11 || oṃ svabhāvaviśuddhe || 12 || oṃ dharmatājñānaviśuddhe || 13 || oṃ karmaviśodhani hūṃ || 14 || oṃ nisumbhavajriṇi phaṭ* || 15 || oṃ kāmarāge || 16 || oṃ jaha vajre || 17 || oṃ hūṃ sarvadāyini || 18 || oṃ hrīḥ || oṃ akāramukhe || 20 || oṃ prajñāpāramite || 21 || oṃ aṃ vaṃ hūṃ oṃ aḥ",
    "T02adhsatpu:167": " || 22 || oṃ sarvatathāgatakāyāgre || 23 || oṃ sarvatathāgatavāgviśuddhe ||",
    "T02adhsatpu:168": " 24 || oṃ sarvatathāgatacittavajre || 25 ||",
    "T02adhsatpu:169": " AśP 42. nāyaṃ vajrapāṇe 'navaropitakuśalamūlānāṃ sattvānāṃ karṇapuṭe nipatiṣyati |",
    "T02adhsatpu:170": " nāpy anavaropitakuśalamūlaiḥ sattvaiḥ śakyo likhituṃ paṭhituṃ dhārayituṃ vācayituṃ satkartuṃ gurukartuṃ mānayituṃ pūjayitum* |",
    "T02adhsatpu:171": " anyatra bahubuddhāvaropitakuśalamūlās te sattvā bhaviṣyanti ya imaṃ prajñāpāramitānayamukham dharmaparyāyam antaśa ekākṣaram api śroṣyanti |",
    "T02adhsatpu:172": " kiṃ punaḥ sakalaṃ parisamāptam* |",
    "T02adhsatpu:173": " yena kenacid vajrapāṇe",
    "T02adhsatpu:174": " 'śītigaṅgānadīvālukāsamāni buddhakoṭiniyutaśatasahasrāṇi na satkṛtāni na gurukṛtāni na mānitāni na pūjitāni bhavanti tena na śakyo 'ayaṃ",
    "T02adhsatpu:175": " prajñāpāramitānayamukho dharmaparyāyaḥ śrotum* |",
    "T02adhsatpu:176": " tasmāc caityabhūtaḥ pṛthivīpradeśo bhaviṣyati yatrāyaṃ dharmaparyāyaḥ pracariṣyati |",
    "T02adhsatpu:177": " vandanīyaś ca sa pudgalo bahukalpakoṭī bhaviṣyati yasyāyaṃ dharmaparyāyaḥ kāyagato vā pustakagato vā bhaviṣyati |",
    "T02adhsatpu:178": " jātismaraś ca bahukalpakoṭī bhaviṣyati |",
    "T02adhsatpu:179": " na cāsya māraḥ pāpīyān antarāyaṃ kariṣyati |",
    "T02adhsatpu:180": " catvāraś cāsya mahārājānaḥ pṛṣṭhataḥ pṛṣṭhataḥ samanubaddhā bhaviṣyanti rakṣāvaraṇaguptaye anyāś ca devatāḥ |",
    "T02adhsatpu:181": " na ca viṣamāparihāreṇa kālaṃ kariṣyati |",
    "T02adhsatpu:182": " sarvabuddhabodhisattvasamanvāhṛtaś ca bhaviṣyati |",
    "T02adhsatpu:183": " samāsato yatra buddhakṣetre ākāṅkṣiṣyate tatra tatropapatsyate |",
    "T02adhsatpu:184": " evaṃ bahvanuśaṃsaḥ prajñāpāramitānayamukho dharmaparyāyaḥ /",
    "T02adhsatpu:185": " api ca pradeśamātraṃ mayā kīrtitam iti ||",
    "T02adhsatpu:186": " AśP 43. idam avocad bhagavān* /",
    "T02adhsatpu:187": " āttamanaso vajrapāṇipramukhā bodhisattvā mahāsattvāḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandan* ||",
    "T02adhsatpu:188": " ity adhyardhaśatikā bhagavatī prajñāpāramitā samāptā ||"
}