{
    "GR13kirtm_au:0": " PADA MARKERS For a four-pada verse:",
    "GR13kirtm_au:1": " For a six-pada verse:",
    "GR13kirtm_au:2": " taṃ natvā vimalaṃ śivārkakiraṇe śāstre pare racyate $ saṅkṣepādvivṛtiḥ padeṣu gamikā vidyākhyapāde yataḥ &",
    "GR13kirtm_au:3": " prokto vistarataḥ padārthaviṣayo yuktyāgamairnirṇayaḥ % prāyo 'nyatra mayā kṛtāntavimaticchedāya sādhāraṇaḥ // KirT_0.1 //",
    "GR13kirtm_au:4": " kailāsaśikharāsīnaṃ $ somaṃ somārdhaśekharam &",
    "GR13kirtm_au:5": " haraṃ dṛṣṭvābravīttārkṣyaḥ % stutipūrvamidaṃ vacaḥ // KirT_1.1 //",
    "GR13kirtm_au:6": " jayāndhakapṛthuskandha- $ bandhabhedavicakṣaṇa &",
    "GR13kirtm_au:7": " jaya pravaravīreśa- % saṃruddhapuradāhaka // KirT_1.2 //",
    "GR13kirtm_au:8": " jayākhilasureśāna- $ śiraśchedabhayānaka &",
    "GR13kirtm_au:9": " jaya prathitasāmarthya- % manmathasthitināśana // KirT_1.3 //",
    "GR13kirtm_au:10": " jayācyutatanudhvaṃsa- $ kālakūṭabalāpaha &",
    "GR13kirtm_au:11": " jayāvartamahāṭopa- % saridvegavidhāraṇa // KirT_1.4 //",
    "GR13kirtm_au:12": " jaya dāruvanodyāna- $ munipatnīvimohaka &",
    "GR13kirtm_au:13": " jaya nṛttamahārambha- % krīḍāvikṣobhadāruṇa // KirT_1.5 //",
    "GR13kirtm_au:14": " jayograrūpasaṃrambha- $ trāsitatridaśāsura &",
    "GR13kirtm_au:15": " jaya krūrajanendrāsya- % darśitāsṛksunirjhara // KirT_1.6 //",
    "GR13kirtm_au:16": " jaya vīraparispanda- $ dakṣayajñavināśana &",
    "GR13kirtm_au:17": " jayādbhutamahāliṅga- % saṃsthānabalagarvita // KirT_1.7 //",
    "GR13kirtm_au:18": " jaya śvetanimittogra- $ mṛtyudehanipātana &",
    "GR13kirtm_au:19": " jayāśeṣasukhāvāsa- % kāmamohitaśailaja // KirT_1.8 //",
    "GR13kirtm_au:20": " jayopamanyusantāpa- $ mohajālatamohara &",
    "GR13kirtm_au:21": " jaya pātālamūlordhva- % lokālokapradāhaka // KirT_1.9 //",
    "GR13kirtm_au:22": " bhaktasya mama bhītasya $ śivajñānaṃ paraṃ vada &",
    "GR13kirtm_au:23": " yadavāpya narāḥ sarve % muktimāyānti kevalām // KirT_1.10 //",
    "GR13kirtm_au:24": " evamukto haraḥ prāha $ visphuraccandraśekharaḥ &",
    "GR13kirtm_au:25": " bhagavānuvāca|",
    "GR13kirtm_au:26": " bhadrametattvayā pṛṣṭaṃ % śṛṇu jñānaṃ mahodayam // KirT_1.11 //",
    "GR13kirtm_au:27": " kiraṇākhyaṃ mahātantraṃ $ parāmṛtasukhapradam &",
    "GR13kirtm_au:28": " sarvānugrāhakaṃ śubhraṃ % padārthoddyotakaṃ sphuṭam // KirT_1.12 //",
    "GR13kirtm_au:29": " paśupāśapatijñāna- $ vicārapratipādakam &",
    "GR13kirtm_au:30": " kriyācaryāsamopetaṃ % yogabhūtibharāvaham // KirT_1.13 //",
    "GR13kirtm_au:31": " garuḍa uvāca|",
    "GR13kirtm_au:32": " yadyevaṃ sa paśustāvat- $ kīdṛśo badhyate katham &",
    "GR13kirtm_au:33": " mucyate kathamākhyāhi % saṃdehavinivṛttaye // KirT_1.14 //",
    "GR13kirtm_au:34": " bhagavānuvāca|",
    "GR13kirtm_au:35": " paśurnityo hyamūrto 'jño $ niṣkriyo nirguṇo 'prabhuḥ &",
    "GR13kirtm_au:36": " vyāpī māyodarāntastho % bhogopāyavicintakaḥ // KirT_1.15 //",
    "GR13kirtm_au:37": " tasyāśuddhasya sambandhaṃ $ samāyāti śivātkalā &",
    "GR13kirtm_au:38": " tayodbalitacaitanyo % vidyākhyāpitagocaraḥ // KirT_1.16 //",
    "GR13kirtm_au:39": " rāgeṇa rañjitaścāpi $ pradhānaṃ ca guṇātmanā &",
    "GR13kirtm_au:40": " buddhyādikaraṇānīka- % sambandhādbadhyate paśuḥ // KirT_1.17 //",
    "GR13kirtm_au:41": " tato niyatisaṃśleṣāt $ svārjite 'pi niyamyate &",
    "GR13kirtm_au:42": " kālena kālasaṃkhyāna- % kāryabhogavimohitaḥ // KirT_1.18 //",
    "GR13kirtm_au:43": " evaṃ tattvakalābaddhaḥ $ kiñcijjño dehasaṃyutaḥ &",
    "GR13kirtm_au:44": " māyābhogapariṣvaktas % tanmayaḥ sahajāvṛtaḥ // KirT_1.19 //",
    "GR13kirtm_au:45": " tataḥ sukhādikaṃ kṛtsnaṃ $ bhogaṃ bhuṅkte svakarmataḥ &",
    "GR13kirtm_au:46": " same karmaṇi sañjāte % kālāntaravaśāttataḥ // KirT_1.20 //",
    "GR13kirtm_au:47": " tīvraśaktinipātena $ guruṇā dīkṣito yadā &",
    "GR13kirtm_au:48": " sarvajñaḥ sa śivo yadvat % kiñcijjñatvavivarjitaḥ // KirT_1.21 //",
    "GR13kirtm_au:49": " śivatvavyaktisampūrṇaḥ $ saṃsārī na punastadā &",
    "GR13kirtm_au:50": " evaṃ kramādvibaddhaḥ san % mucyate kramayogataḥ // KirT_1.22 //",
    "GR13kirtm_au:51": " kevalaḥ sakalaḥ śuddhas $ tryavasthaḥ puruṣaḥ smṛtaḥ &",
    "GR13kirtm_au:52": " paśurevaṃvidhaḥ proktaḥ % kimanyatparipṛcchasi // KirT_1.23 //",
    "GR13kirtm_au:53": " garuḍa uvāca|",
    "GR13kirtm_au:54": " yo 'sāvātmā tvayā proktaḥ $ kiṃcijjñaḥ sarvavicchivaḥ &",
    "GR13kirtm_au:55": " nimittamanayorbrūhi % śuddhāśuddhasvarūpayoḥ // KirT_2.1 //",
    "GR13kirtm_au:56": " bhagavānuvāca|",
    "GR13kirtm_au:57": " anādimalasambandhāt $ kiñcijjño 'sau mayoditaḥ &",
    "GR13kirtm_au:58": " anādimalamuktatvāt % sarvajño 'sau tataḥ śivaḥ // KirT_2.2 //",
    "GR13kirtm_au:59": " ādimattvaṃ yadā siddhaṃ $ nimittaṃ kalpyate tadā &",
    "GR13kirtm_au:60": " īdṛgrūpaṃ smṛtaṃ tābhyāṃ % śuddhāśuddhaṃ yathārthataḥ // KirT_2.3 //",
    "GR13kirtm_au:61": " viśuddhaḥ sphaṭikaḥ kasmāt $ kasmāttāmraṃ sakālikam &",
    "GR13kirtm_au:62": " yathāsminna nimittaṃ hi % tathā naiva śivātmanoḥ // KirT_2.4 //",
    "GR13kirtm_au:63": " garuḍa uvāca|",
    "GR13kirtm_au:64": " kiṃnimittaṃ punarbaddho $ bandhenātmā kalādinā &",
    "GR13kirtm_au:65": " sa māyāntargataḥ prokto % vyāpakaśca tvayā vibho // KirT_2.5 //",
    "GR13kirtm_au:66": " vyāpakatvātsa sarvatra $ sthito māyodare katham &",
    "GR13kirtm_au:67": " parasparaviruddhatvāt % kathametadbhaviṣyati // KirT_2.6 //",
    "GR13kirtm_au:68": " bhagavānuvāca|",
    "GR13kirtm_au:69": " muktyarthaṃ sa paśurbaddho $ nānyathā sāsya jāyate &",
    "GR13kirtm_au:70": " yāvaccharīrasaṃśleṣo % na sañjāto na bhogabhuk // KirT_2.7 //",
    "GR13kirtm_au:71": " māyeyaṃ tadvapustasya $ tadabhāvānna nirvṛtiḥ &",
    "GR13kirtm_au:72": " tena tenāsvatantratvān % malino malinīkṛtaḥ // KirT_2.8 //",
    "GR13kirtm_au:73": " yathā vastraṃ sadoṣatvān $ malāntaḥsthaṃ viśuddhyati &",
    "GR13kirtm_au:74": " aśuddhaḥ pudgalo 'pyevaṃ % māyodaragato 'pi san // KirT_2.9 //",
    "GR13kirtm_au:75": " māyodaraṃ hi yatproktaṃ $ kalādyavanilakṣitam &",
    "GR13kirtm_au:76": " tasminyaśca layaḥ proktaḥ % sūkṣmadehavivakṣayā // KirT_2.10 //",
    "GR13kirtm_au:77": " garuḍa uvāca|",
    "GR13kirtm_au:78": " tvayānādirmalaḥ prokto $ māyeyo 'syātmano 'pi vā &",
    "GR13kirtm_au:79": " guṇastadvyatirikto vā % malo brūhi kimātmakaḥ // KirT_2.11 //",
    "GR13kirtm_au:80": " bhagavānuvāca|",
    "GR13kirtm_au:81": " sahajaḥ syānmalo māyā- $ kāryamāgāmiko malaḥ &",
    "GR13kirtm_au:82": " māyā no mohinī proktā % svataḥ kāryātprakāśikā // KirT_2.12 //",
    "GR13kirtm_au:83": " yataḥ svakāryasaṃśleṣāc $ caitanyadyotikātmanaḥ &",
    "GR13kirtm_au:84": " malaṃ vidārya cidvyaktim % ekadeśe karotyasau // KirT_2.13 //",
    "GR13kirtm_au:85": " sthitā prakāśikā kāryān $ mohakatve na saṃsthitā &",
    "GR13kirtm_au:86": " prakāśo vyaktiśabdena % malaśabdena cāvṛtiḥ // KirT_2.14 //",
    "GR13kirtm_au:87": " vyaktiryāṇormalaḥ proktaḥ $ sphuṭaṃ dīpāndhakāravat &",
    "GR13kirtm_au:88": " māyāpi mohinī proktā % viṣayāsvādabhogataḥ // KirT_2.15 //",
    "GR13kirtm_au:89": " yatra tatra sthitasyāsya $ svakarmamalahetutaḥ &",
    "GR13kirtm_au:90": " māyotthaṃ bandhanaṃ tasya % sanimittaṃ pravartate // KirT_2.16 //",
    "GR13kirtm_au:91": " anādimalamuktasya $ śivasyāpi na kiṃ bhavet &",
    "GR13kirtm_au:92": " tasmānmāyā malo naiva % vyatiriktaḥ sa yuktitaḥ // KirT_2.17 //",
    "GR13kirtm_au:93": " māyākāryaṃ samastaṃ syāt $ kuto 'nyaḥ sahajo malaḥ &",
    "GR13kirtm_au:94": " ātmasthaṃ tatpaśutvaṃ syāt % paśurapyadhvamadhyagaḥ // KirT_2.18 //",
    "GR13kirtm_au:95": " prokto yena matastena $ malastadbhinnalakṣaṇaḥ &",
    "GR13kirtm_au:96": " malo 'jñānaṃ paśutvaṃ ca % tiraskārakarastamaḥ // KirT_2.19 //",
    "GR13kirtm_au:97": " avidyā hyāvṛtirmūrchā $ paryāyāstasya coditāḥ &",
    "GR13kirtm_au:98": " sa cāvidyādiparyāya- % bhedaiḥ siddho mate mate // KirT_2.20 //",
    "GR13kirtm_au:99": " tatsadbhāvātpaśuḥ pāśyaḥ $ śodhyo bodhyo matastviha &",
    "GR13kirtm_au:100": " pāśyādivṛttayo yāstu % tasya bhedāḥ prakīrtitāḥ // KirT_2.21 //",
    "GR13kirtm_au:101": " male sati bhavantyetā $ bhoktṛtvaṃ ca na kevalam &",
    "GR13kirtm_au:102": " garuḍa uvāca|",
    "GR13kirtm_au:103": " yadyevaṃ saṃsthitaḥ pāśyo % malo 'sya paśusaṃgataḥ // KirT_2.22 //",
    "GR13kirtm_au:104": " ātmanaḥ kiṃ na dharmo 'sau $ yuktitaḥ kalpyate malaḥ &",
    "GR13kirtm_au:105": " bhagavānuvāca|",
    "GR13kirtm_au:106": " ātmano 'nādisambandhād % dharma ityupacaryate // KirT_2.23 //",
    "GR13kirtm_au:107": " kathaṃ tajjñānayuktatvād $ ajñānaguṇatāṃ gataḥ &",
    "GR13kirtm_au:108": " tasya dharmo na dharmatve % pariṇāmaḥ sphuṭo bhavet // KirT_2.24 //",
    "GR13kirtm_au:109": " ciddharme puṃsi no dharmo $ yadi syātpariṇāmavān &",
    "GR13kirtm_au:110": " ekasminvyajyate jñānam % anyasmiṃstattirohitam // KirT_2.25 //",
    "GR13kirtm_au:111": " pariṇāmo 'cetanasya $ cetanasya na yujyate &",
    "GR13kirtm_au:112": " garuḍa uvāca|",
    "GR13kirtm_au:113": " tayoścānādisambandhād % viśleṣo na vibhutvataḥ // KirT_2.26 //",
    "GR13kirtm_au:114": " sahajaprakṣaye prāpte $ tasya nāśo na kiṃ bhavet &",
    "GR13kirtm_au:115": " bhagavānuvāca|",
    "GR13kirtm_au:116": " vibhorapi malasyāsya % tacchakteḥ kriyate vadhaḥ // KirT_2.27 //",
    "GR13kirtm_au:117": " upāyācchaktisaṃrodhaḥ $ kathaṃcitkriyate male &",
    "GR13kirtm_au:118": " yathāgnerdāhikā śaktir % mantreṇāśu niruddhyate // KirT_2.28 //",
    "GR13kirtm_au:119": " tadvattacchaktisaṃrodhād $ viśliṣṭa iti kathyate &",
    "GR13kirtm_au:120": " kṛtvā tacchaktisaṃrodhaṃ % kriyate bhavaniḥspṛhaḥ // KirT_2.29 //",
    "GR13kirtm_au:121": " sahajā kālikā tāmre $ tatkṣayānna ca tatkṣayaḥ &",
    "GR13kirtm_au:122": " yadvattāmre kṣayastadvat % puruṣasya malakṣayaḥ // KirT_2.30 //",
    "GR13kirtm_au:123": " yathā taṇḍulakambūke $ prakṣīṇe 'pi na tatkṣayaḥ &",
    "GR13kirtm_au:124": " viṣasambandhinī śaktir % yathā mantrairniruddhyate // KirT_2.31 //",
    "GR13kirtm_au:125": " tathā na tadviṣaṃ kṣīṇam $ evaṃ puṃso malakṣayaḥ &",
    "GR13kirtm_au:126": " phalaṃ katakavṛkṣasya % kṣiptaṃ sakaluṣe jale // KirT_2.32 //",
    "GR13kirtm_au:127": " kurute śaktisaṃrodhaṃ $ kiṃ kṣipatyanyato jalāt &",
    "GR13kirtm_au:128": " śivajñānaṃ tathā tasya % śaktisaṃrodhakārakam // KirT_2.33 //",
    "GR13kirtm_au:129": " garuḍa uvāca|",
    "GR13kirtm_au:130": " bhoktṛtvaṃ malataḥ proktam $ abhilāṣānna kiṃ bhavet &",
    "GR13kirtm_au:131": " sa ca rāgādyato rāgo % vaktavyo 'tra malena kim // KirT_3.1 //",
    "GR13kirtm_au:132": " bhagavānuvāca|",
    "GR13kirtm_au:133": " bhoktṛtvaṃ nāma yatproktam $ anādi malakāraṇam &",
    "GR13kirtm_au:134": " abhilāṣastanau satyāṃ % sā tanuḥ kena hetunā // KirT_3.2 //",
    "GR13kirtm_au:135": " rāgo 'pi tannimittatvāt $ pravṛttaḥ puruṣasya tu &",
    "GR13kirtm_au:136": " cauryaṃ hi bījamāpekṣya % yathā nigaḍabandhanam // KirT_3.3 //",
    "GR13kirtm_au:137": " evaṃ paśutvamāpekṣya $ rāgatattvaṃ pravartate &",
    "GR13kirtm_au:138": " etasmādasya bhoktṛtvaṃ % tanurbhogo 'nyahetujaḥ // KirT_3.4 //",
    "GR13kirtm_au:139": " paśutvena hi bhoktṛtvaṃ $ māyābandhastanau sthitaḥ &",
    "GR13kirtm_au:140": " sukhaduḥkhādiko bhogaḥ % karmataḥ saṃsthitaḥ paśoḥ \\",
    "GR13kirtm_au:141": " nānyathāsya vinirdiṣṭaṃ bhogabhoktṛtvabandhanam // KirT_3.5 //",
    "GR13kirtm_au:142": " garuḍa uvāca|",
    "GR13kirtm_au:143": " yadetatkarma deveśa $ proktaṃ bhoganibandhanam &",
    "GR13kirtm_au:144": " karmārjanaṃ tanau satyāṃ % sṛṣṭikāle tanuḥ kutaḥ // KirT_3.6 //",
    "GR13kirtm_au:145": " bhagavānuvāca|",
    "GR13kirtm_au:146": " yathānādirmalastasya $ karmāpyevamanādikam &",
    "GR13kirtm_au:147": " yadyanādi na saṃsiddhaṃ % vaicitryaṃ kena hetunā // KirT_3.7 //",
    "GR13kirtm_au:148": " tasmādanādikaṃ karma $ māyāpyevaṃ bhavastathā &",
    "GR13kirtm_au:149": " tathānādiḥ śivaḥ kartā % sarvasya jagataḥ sthitaḥ // KirT_3.8 //",
    "GR13kirtm_au:150": " garuḍa uvāca|",
    "GR13kirtm_au:151": " śivaḥ kartā tvayā proktaḥ $ sa kathaṃ gamyate prabho &",
    "GR13kirtm_au:152": " vaikaraṇyādamūrtatvāt % kartṛtvaṃ yujyate katham // KirT_3.9 //",
    "GR13kirtm_au:153": " bhagavānuvāca|",
    "GR13kirtm_au:154": " yathā kālo hyamūrto 'pi $ dṛśyate phalasādhakaḥ &",
    "GR13kirtm_au:155": " evaṃ śivo hyamūrto 'pi % kurute kāryamicchayā // KirT_3.10 //",
    "GR13kirtm_au:156": " icchaiva karaṇaṃ tasya $ yathā sadyogino matā &",
    "GR13kirtm_au:157": " śalyākṛṣṭikaro dṛṣṭo % hyakṣahīno 'pi karṣakaḥ \\",
    "GR13kirtm_au:158": " vyāpāro na ca dṛśyeta kāryamicchā pratīyate // KirT_3.11 //",
    "GR13kirtm_au:159": " sthūlaṃ vicitrakaṃ kāryaṃ $ nānyathā ghaṭavadbhavet &",
    "GR13kirtm_au:160": " asti heturataḥ kaścit % karma cet na hyacetanam // KirT_3.12 //",
    "GR13kirtm_au:161": " proktaḥ sa niṣkalaḥ sthūlas $ tathā sakalaniṣkalaḥ &",
    "GR13kirtm_au:162": " īśaḥ sadāśivaḥ śāntaḥ % kṛtyabhedādvibhidyate // KirT_3.13 //",
    "GR13kirtm_au:163": " garuḍa uvāca|",
    "GR13kirtm_au:164": " niṣkalaḥ sa kathaṃ jñeyaḥ $ sakalo 'pi pumāṃstadā &",
    "GR13kirtm_au:165": " dvisvabhāvastathā yo 'nyo % viruddhaḥ sa parasparam // KirT_3.14 //",
    "GR13kirtm_au:166": " bhagavānuvāca|",
    "GR13kirtm_au:167": " paśoḥ śaktinipātena $ mantraśaktyā ca sarvadā &",
    "GR13kirtm_au:168": " niṣkalaṃ lakṣyate śaktyā % sūkṣmaṃ viṣavikāravat // KirT_3.15 //",
    "GR13kirtm_au:169": " sakalo 'pi pumānnaiva $ māyāvayavavarjanāt &",
    "GR13kirtm_au:170": " nirmalatvācchivasyātra % na kalpyāstvasitāḥ kalāḥ // KirT_3.16 //",
    "GR13kirtm_au:171": " mantrātmikāḥ kalāstasya $ te ca mantrāḥ śivātmikāḥ &",
    "GR13kirtm_au:172": " taiḥ prakalpya śarīraṃ svaṃ % śuddhākṣādhyāsitaṃ mahat // KirT_3.17 //",
    "GR13kirtm_au:173": " yāvadevaṃ na kurute $ tāvanno gurupaddhatiḥ &",
    "GR13kirtm_au:174": " kurute 'nugrahaṃ dehī % sarveṣāmeva dehinām // KirT_3.18 //",
    "GR13kirtm_au:175": " yathaiva yoginaḥ śaktir $ grahaṇe mocane 'pi hi &",
    "GR13kirtm_au:176": " tadvadevātra boddhavyaṃ % grahaṇaṃ mocanaṃ vibhoḥ // KirT_3.19 //",
    "GR13kirtm_au:177": " mudrāmaṇḍalamantraiśca $ tridhāsiddhiviceṣṭitaiḥ &",
    "GR13kirtm_au:178": " lakṣyate sakalaṃ dhyānāt % sarvajñānapravṛttitaḥ // KirT_3.20 //",
    "GR13kirtm_au:179": " dvisvabhāvagato yo 'nyo $ devaḥ prokto na niṣkalaḥ &",
    "GR13kirtm_au:180": " bṛhaccharīramāpekṣya % kalāhīna iti smṛtaḥ // KirT_3.21 //",
    "GR13kirtm_au:181": " evamīśaḥ sthitaḥ sākṣād $ yogināṃ yogakāraṇam &",
    "GR13kirtm_au:182": " yogo na lakṣyahīnatvān % na nāḍī na ca dhāraṇā // KirT_3.22 //",
    "GR13kirtm_au:183": " puṃsāmanugrahārthaṃ tu $ paro 'pyaparatāṃ gataḥ &",
    "GR13kirtm_au:184": " nādabindukhamantrāṇu- % śaktibījakalāntagaḥ // KirT_3.23 //",
    "GR13kirtm_au:185": " yogī yathopakārajñaḥ $ sarvajñatvātphalapradaḥ &",
    "GR13kirtm_au:186": " icchānugrahakartṛtvāl % layabhogādhikāravān // KirT_3.24 //",
    "GR13kirtm_au:187": " trividhaḥ kṛtyabhedena $ darśito nāmabhedataḥ &",
    "GR13kirtm_au:188": " īśvaro 'dhaḥsthavidyānāṃ % patīnsaṃprerayatyasau // KirT_3.25 //",
    "GR13kirtm_au:189": " tena preritamātrāste $ kurvate 'dhastanaṃ jagat &",
    "GR13kirtm_au:190": " śuddhe 'dhvani śivaḥ kartā % prokto 'nanto 'site prabhuḥ // KirT_3.26 //",
    "GR13kirtm_au:191": " yathā bhūmaṇḍaleśena $ niyuktaḥ svasamaprabhuḥ &",
    "GR13kirtm_au:192": " tathāsau kurute sarvaṃ % tacchaktipratibodhitaḥ \\",
    "GR13kirtm_au:193": " sarvajñaḥ śuddhadehaśca sarvajñānaprakāśakaḥ // KirT_3.27 //",
    "GR13kirtm_au:194": " garuḍa uvāca|",
    "GR13kirtm_au:195": " śivaśaktiprabhāvācca $ kilānantaḥ prabudhyati &",
    "GR13kirtm_au:196": " prabodhikā ca sā śaktiḥ % sarvagā paripaṭhyate // KirT_4.1 //",
    "GR13kirtm_au:197": " anyeṣāṃ sannikṛṣṭāpi $ bodhaṃ sā kurute na kim &",
    "GR13kirtm_au:198": " yogyānāmupakārī ced % rāgavānsyācchivastadā // KirT_4.2 //",
    "GR13kirtm_au:199": " bhagavānuvāca|",
    "GR13kirtm_au:200": " yathārkaraśmisamparkāt $ padmabodhaḥ samo na kim &",
    "GR13kirtm_au:201": " kānicitpratibudhyanti % tathānyāni na jātucit // KirT_4.3 //",
    "GR13kirtm_au:202": " rāgadveṣau na cārkasya $ tatheśasya na tau yataḥ &",
    "GR13kirtm_au:203": " adhikārānniyogo 'sya % na niyogaṃ vinā sthitiḥ // KirT_4.4 //",
    "GR13kirtm_au:204": " tatsāmarthyādanantasya $ sarvajñatvaṃ bhavetkhaga &",
    "GR13kirtm_au:205": " garuḍa uvāca|",
    "GR13kirtm_au:206": " sarvajñatvaṃ tanau satyām % anantasya na yujyate // KirT_4.5 //",
    "GR13kirtm_au:207": " niyatāni yato 'kṣāṇi $ niyatagrāhakāṇi ca &",
    "GR13kirtm_au:208": " māyātmakaṃ śarīraṃ tac % chiṣṭakarmanimittajam // KirT_4.6 //",
    "GR13kirtm_au:209": " yadi nāma viśeṣaḥ syāt $ sudūraśravaṇādikaḥ &",
    "GR13kirtm_au:210": " bhagavānuvāca|",
    "GR13kirtm_au:211": " śuddhayonimayaṃ tasya % vapuruktamakarmajam // KirT_4.7 //",
    "GR13kirtm_au:212": " tasyaivaṃ pāśamuktatvāj $ jñānaṃ kena nivāryate &",
    "GR13kirtm_au:213": " tatsthaṃ sarpaṃ viṣaṃ yadvat % tadgataṃ na vibādhate // KirT_4.8 //",
    "GR13kirtm_au:214": " bādhate 'nantamevaṃ na $ tadgataḥ pāśasañcayaḥ &",
    "GR13kirtm_au:215": " chinnā chinnodbhavā yadvat % sthānāśrayavaśādbhavet // KirT_4.9 //",
    "GR13kirtm_au:216": " sthānayogena mantreśe $ haṭhavattanudhāraṇam &",
    "GR13kirtm_au:217": " mantraśaktyā yathā deho % vidhṛtastiṣṭhate ciram // KirT_4.10 //",
    "GR13kirtm_au:218": " prāpnotyabhīpsitaṃ sthānaṃ $ kāladaṣṭo 'pi śaktitaḥ &",
    "GR13kirtm_au:219": " evaṃ tacchaktisāmarthyād % āste tasya vapuryataḥ // KirT_4.11 //",
    "GR13kirtm_au:220": " ataḥ sunirmalaṃ jñeyaṃ $ bisinīpattravadvapuḥ &",
    "GR13kirtm_au:221": " tantrairupakṛtaḥ kalyo % yathā dehagato rasaḥ // KirT_4.12 //",
    "GR13kirtm_au:222": " sa tiṣṭhati śarīre 'smiṃs $ tadvadbodho mahābalaḥ &",
    "GR13kirtm_au:223": " yathā bheṣajasāmarthyād % aśaktānāṃ balaṃ param // KirT_4.13 //",
    "GR13kirtm_au:224": " yāti tacchaktisāmarthyād $ anantasya pare balam &",
    "GR13kirtm_au:225": " tena sāmarthyayogena % yoniṃ prerayate kṣaṇāt // KirT_4.14 //",
    "GR13kirtm_au:226": " garuḍa uvāca|",
    "GR13kirtm_au:227": " prerako 'dhastane mārge $ māyāyāḥ prerakeṇa kim &",
    "GR13kirtm_au:228": " svata eva vikāreṇa % jagatyasminvikāriṇī // KirT_4.15 //",
    "GR13kirtm_au:229": " jagadyoniryataḥ proktā $ tadvikārāḥ kalādayaḥ &",
    "GR13kirtm_au:230": " vikārātsarvanāśaḥ syād % vikāro na jagatkatham // KirT_4.16 //",
    "GR13kirtm_au:231": " bhagavānuvāca|",
    "GR13kirtm_au:232": " acetanatvātpreryā sā $ puruṣārthena hetunā &",
    "GR13kirtm_au:233": " svato na vikṛtistasmād % ananto 'syāḥ pracodakaḥ // KirT_4.17 //",
    "GR13kirtm_au:234": " vāyuvegādyathodanvān $ uparyeva vikārabhāk &",
    "GR13kirtm_au:235": " akṣobhyatvāttathā māyā % savikārā kalādibhiḥ // KirT_4.18 //",
    "GR13kirtm_au:236": " nākṣubdhā kāryakartrī cet $ kṣobho 'syāḥ syāttadīraṇam &",
    "GR13kirtm_au:237": " sā śaktiḥ preritā tena % nityaṃ kāryakarī bhavet // KirT_4.19 //",
    "GR13kirtm_au:238": " uktākṣobhyā vibhutvātsā $ kāraṇaṃ jagataḥ sthitā &",
    "GR13kirtm_au:239": " yathā māyādhikā vyāpya % na tatkāryagaṇo 'dhvani \\",
    "GR13kirtm_au:240": " bhāvānkalādikānvyāpya sthitākṣobhyā tataḥsmṛtā // KirT_4.20 //",
    "GR13kirtm_au:241": " tatkāryakārikā śaktiḥ $ kriyākhyā sūkṣmarūpiṇī &",
    "GR13kirtm_au:242": " sthūlakāryāsu sūkṣmāpi % sthitā nyagrodhabījavat // KirT_4.21 //",
    "GR13kirtm_au:243": " kāraṇaṃ tena sā jñeyā $ sthūlasyāsya samantataḥ &",
    "GR13kirtm_au:244": " tasmātkalā tuṭiḥ saṃsthā % bodhinī hyabhilāṣakṛt // KirT_4.22 //",
    "GR13kirtm_au:245": " sūkṣmaṃ cāto guṇāstebhyo $ buddhirbuddherahaṃkṛtiḥ &",
    "GR13kirtm_au:246": " tasmādekādaśākṣāṇi % pañca tanmātrakāṇi ca \\",
    "GR13kirtm_au:247": " tebhyo bhūtāni jātāni sarvamīśaḥ sṛjatyadhaḥ // KirT_4.23 //",
    "GR13kirtm_au:248": " so 'sṛjadbhagavānīśaḥ $ śivaśaktisamanvitaḥ &",
    "GR13kirtm_au:249": " kṛtsnaṃ māyātmakaṃ kāryaṃ % śuddhāśuddhavimiśritam // KirT_4.24 //",
    "GR13kirtm_au:250": " yonijaṃ buddhibhedācca $ tadekaṃ ceddvidhā katham &",
    "GR13kirtm_au:251": " dṛṣṭaṃ khadyotakādestad % viruddhaṃ caikahetukam // KirT_4.25 //",
    "GR13kirtm_au:252": " evaṃ tadbhinnasaṃsthānaṃ $ śuddhāśuddhāṅgasaṃyutam &",
    "GR13kirtm_au:253": " jñeyaṃ kāraṇaśaktyutthaṃ % kāryaṃ bījanimittajam \\",
    "GR13kirtm_au:254": " evametatsamādiṣṭaṃ tatkāryaṃ vigrahāśrayam // KirT_4.26 //",
    "GR13kirtm_au:255": " yadyapyetanmithaḥ kāryaṃ $ viruddhamasitātmakam &",
    "GR13kirtm_au:256": " tathāpyetatsusaṃśliṣṭam % ekasminvastuni sphuṭam // KirT_4.27 //",
    "GR13kirtm_au:257": " narārthaṃ sādhayedbhinnaṃ $ narasya śakaṭāṅgavat &",
    "GR13kirtm_au:258": " evametadanantena % sṛṣṭaṃ dehanibandhanam // KirT_4.28 //",
    "GR13kirtm_au:259": " na dehena vinā muktir $ na bhogaścitkriyāguruḥ &",
    "GR13kirtm_au:260": " etacca kurute śambhuḥ % svatantratvātprabhutvataḥ \\",
    "GR13kirtm_au:261": " sarvānugrāhakaḥ śāntas tadvaśādakhilaṃ phalam // KirT_4.29 //",
    "GR13kirtm_au:262": " garuḍa uvāca|",
    "GR13kirtm_au:263": " śaktipātādbhaveddīkṣā $ nipāto na vibhutvataḥ &",
    "GR13kirtm_au:264": " śivasya samavetatvāt % sarvadaiva sthitā paśau // KirT_5.1 //",
    "GR13kirtm_au:265": " sthitatvātsarvadā śakter $ bhavocchittirna kiṃ bhavet &",
    "GR13kirtm_au:266": " kālo vā sa ca kaḥ prokto % yadi kālaḥ śivena kim // KirT_5.2 //",
    "GR13kirtm_au:267": " bhagavānuvāca|",
    "GR13kirtm_au:268": " upacāreṇa śabdānāṃ $ pravṛttiriha dṛśyate &",
    "GR13kirtm_au:269": " yathā pumānvibhurgantā % nityo 'pyukto vinaśvaraḥ // KirT_5.3 //",
    "GR13kirtm_au:270": " pāśacchedo yathā prokto $ mantrarāḍ bhagavāñchivaḥ &",
    "GR13kirtm_au:271": " evaṃ śaktinipāto 'pi % procyate sopacārataḥ // KirT_5.4 //",
    "GR13kirtm_au:272": " nipāto bhayado yadvad $ vastunaḥ sahasā bhavet &",
    "GR13kirtm_au:273": " tadvacchaktinipāto 'pi % prokto bhavabhayapradaḥ // KirT_5.5 //",
    "GR13kirtm_au:274": " tasmādanyatra yātyeva $ tathātmā deśikaṃ prati &",
    "GR13kirtm_au:275": " gururyathāgrataḥ śiṣyān % suptāndaṇḍena bodhayet // KirT_5.6 //",
    "GR13kirtm_au:276": " śivo 'pi mohanidrāyāṃ $ suptāñchaktyā prabodhayet &",
    "GR13kirtm_au:277": " yadā svarūpavijñānaṃ % patiteti tadocyate // KirT_5.7 //",
    "GR13kirtm_au:278": " tasmācchaktinipātaḥ syān $ nipātaścihnavācakaḥ &",
    "GR13kirtm_au:279": " tannipātasya saḥ kālaḥ % karmaṇāṃ tulyataiva ca // KirT_5.8 //",
    "GR13kirtm_au:280": " tulyatvaṃ karmaṇaḥ kālaḥ $ kṣīṇaṃ vā yadi vāsamam &",
    "GR13kirtm_au:281": " samatvaṃ tatkathaṃ gamyaṃ % nyūnādhikatuṭiḥ katham \\",
    "GR13kirtm_au:282": " evaṃ sūkṣmaṃ samānatvaṃ yasminkāle tadaiva sā // KirT_5.9 //",
    "GR13kirtm_au:283": " svarūpaṃ dyotayatyāśu $ bodhacihnabalena vai &",
    "GR13kirtm_au:284": " karmāṃśo yo 'dhikaḥ pūrvaṃ % bhogadastvitaraḥ punaḥ // KirT_5.10 //",
    "GR13kirtm_au:285": " samatve sati yo bhogaḥ $ kathaṃ tasya prajāyate &",
    "GR13kirtm_au:286": " miśraṃ vārambhakaṃ karma % same bhogastadā na hi // KirT_5.11 //",
    "GR13kirtm_au:287": " vaktavyaścādhikaḥ kaścid $ anyathā na sukhetaram &",
    "GR13kirtm_au:288": " adhikanyūnasambandhād % vyākulatvaṃ na jāyate // KirT_5.12 //",
    "GR13kirtm_au:289": " adhikanyūnaśūnyatvāt $ tatsthānamabhigacchati &",
    "GR13kirtm_au:290": " sa pāta iti mantavyas % tasya bhaktirvilakṣaṇā // KirT_5.13 //",
    "GR13kirtm_au:291": " kāla eva sa niṣṇātaḥ $ śakterātmaparigrahaḥ &",
    "GR13kirtm_au:292": " anādikarmasambandhāc % chivaḥ kālamapekṣate // KirT_5.14 //",
    "GR13kirtm_au:293": " kālacchidramiti proktaṃ $ tajjñaśca bhagavāñchivaḥ &",
    "GR13kirtm_au:294": " yathā kaściccale lakṣye % kañcitkālamapekṣate // KirT_5.15 //",
    "GR13kirtm_au:295": " tajjño 'pi sa śivastadvat $ samakālamapekṣate &",
    "GR13kirtm_au:296": " abhāvāttatsamatvasya % yugapanmuktiranyathā // KirT_5.16 //",
    "GR13kirtm_au:297": " nopāyasādhanāpekṣā $ kramo yadi sa neṣyate &",
    "GR13kirtm_au:298": " prabhuratra śivo jñeyaḥ % prabhutvaṃ kiṃ tuṭermatam // KirT_5.17 //",
    "GR13kirtm_au:299": " prabhutvaṃ jñasvabhāvatvād $ ajñatvānna tuṭiḥ prabhuḥ &",
    "GR13kirtm_au:300": " sati kāle prabhutvaṃ syāt % padmabodhe yathā raveḥ // KirT_5.18 //",
    "GR13kirtm_au:301": " na ca kālādṛte tatra $ vikāsaḥ pratipadyate &",
    "GR13kirtm_au:302": " tathāpi bhāskaraḥ prokto % loke 'sminpadmabodhakaḥ // KirT_5.19 //",
    "GR13kirtm_au:303": " kālo 'pi yogyatā sā ced $ dyotako 'pyupacārataḥ &",
    "GR13kirtm_au:304": " evaṃ yadyapi tulyatvaṃ % karmaṇaḥ kāla eva saḥ \\",
    "GR13kirtm_au:305": " tathāpi prabhuratreśaḥ śaktipātasya saṃsthitaḥ // KirT_5.20 //",
    "GR13kirtm_au:306": " ekā satī bahūnāṃ sā $ kathaṃ bodhaṃ karoti cet &",
    "GR13kirtm_au:307": " bahūnāmapyadoṣaḥ syād % vibhutvānna nivāryate // KirT_5.21 //",
    "GR13kirtm_au:308": " evaṃ śaktisamāyogaḥ $ proktaḥ sūkṣmo 'tra śāsane &",
    "GR13kirtm_au:309": " garuḍa uvāca|",
    "GR13kirtm_au:310": " evaṃ tacchaktisaṃyogād % dīkṣā yadi ca saṃsthitā // KirT_5.22 //",
    "GR13kirtm_au:311": " dīkṣitottarakāle 'pi $ tirobhāvaḥ pradṛśyate &",
    "GR13kirtm_au:312": " tirobhāvakarī śaktir % yadi tasya na nirvṛtiḥ // KirT_5.23 //",
    "GR13kirtm_au:313": " tathā karotu sa svāmī $ yathāsau nānyathā bhavet &",
    "GR13kirtm_au:314": " bhagavānuvāca|",
    "GR13kirtm_au:315": " tirobhāvagatānāṃ sā % puruṣāṇāṃ śivecchayā // KirT_5.24 //",
    "GR13kirtm_au:316": " na tirobhāvakartṛtvād $ ucyate sā tirohikā &",
    "GR13kirtm_au:317": " tirobhāvāya pāto na % yato 'nugrahadharmiṇī // KirT_5.25 //",
    "GR13kirtm_au:318": " yenāsannatamaḥ kālas $ tenātmānaṃ prakāśayet &",
    "GR13kirtm_au:319": " prakāśya yāti vidyudvat % sā śaktiḥ puṃprabodhinī // KirT_5.26 //",
    "GR13kirtm_au:320": " yadi sarvātmanā vāyaṃ $ dīkṣito 'pi tirohitaḥ &",
    "GR13kirtm_au:321": " dvividhe 'pi tirobhāve % sthānaprāptiḥ kvacidbhavet // KirT_5.27 //",
    "GR13kirtm_au:322": " tatra sthitasya tasyeha $ vāsanā saiva jāyate &",
    "GR13kirtm_au:323": " tadyuktasya vimokṣaḥ syād % ātmano nirvikalpakaḥ // KirT_5.28 //",
    "GR13kirtm_au:324": " anena kramayogena $ tirobhāvagato bhavet &",
    "GR13kirtm_au:325": " ānarthakyaprasaṅgaḥ syād % yadi muktirna sā bhavet // KirT_5.29 //",
    "GR13kirtm_au:326": " mandā mandatarā śaktiḥ $ karmasāmyavivakṣayā &",
    "GR13kirtm_au:327": " na punastādṛśī śaktiḥ % kṣīravatpariṇāminī // KirT_5.30 //",
    "GR13kirtm_au:328": " yataḥ śaktimataḥ śaktiḥ $ kṛtyasaṃsthānabhedagā &",
    "GR13kirtm_au:329": " dvijādivarṇaniśreṇī % sā ca mocayati sphuṭam // KirT_5.31 //",
    "GR13kirtm_au:330": " garuḍa uvāca|",
    "GR13kirtm_au:331": " sarvānugrāhakaḥ proktaḥ $ śivaḥ paramakāraṇaḥ &",
    "GR13kirtm_au:332": " dvijātayastu ye varṇā % nyūnādhikatayā sthitāḥ // KirT_6.1 //",
    "GR13kirtm_au:333": " saṃskāro 'pi yadaivaṃ syāt $ phalamevaṃ na kiṃ bhavet &",
    "GR13kirtm_au:334": " saṃskāraḥ sadṛśasteṣāṃ % nyūnādhikagatiḥ katham // KirT_6.2 //",
    "GR13kirtm_au:335": " bhagavānuvāca|",
    "GR13kirtm_au:336": " na jāterna śarīrasya $ saṃskāraḥ prāṇino mataḥ &",
    "GR13kirtm_au:337": " yadi jātestadekasmin % dīkṣite 'khiladīkṣaṇam // KirT_6.3 //",
    "GR13kirtm_au:338": " tena jāterna vaktavyo $ jaḍatvānna tanormataḥ &",
    "GR13kirtm_au:339": " cidrūpānugrahaḥ proktaḥ % sarvānugrāhakaḥ śivaḥ // KirT_6.4 //",
    "GR13kirtm_au:340": " garuḍa uvāca|",
    "GR13kirtm_au:341": " sarvānugrahakartṛtvād $ bālabāliśabhoginām &",
    "GR13kirtm_au:342": " kartavyo 'nugraho deva % sa ca saṃskārapūrvakaḥ // KirT_6.5 //",
    "GR13kirtm_au:343": " saṃskāreṇaiva muktiḥ syāt $ proktā tantre yadā tadā &",
    "GR13kirtm_au:344": " kriyājñānavratādīnām % upāyānāmahetutā // KirT_6.6 //",
    "GR13kirtm_au:345": " bhagavānuvāca|",
    "GR13kirtm_au:346": " ye yathā saṃsthitāstārkṣya $ tathaiveśaḥ prasādakṛt &",
    "GR13kirtm_au:347": " keciccātra kriyāyogyās % teṣāṃ muktistathaiva hi // KirT_6.7 //",
    "GR13kirtm_au:348": " jñānayogyāstathā cānye $ caryāyogyāstathāpare &",
    "GR13kirtm_au:349": " evaṃ yeṣāṃ yathā prokto % mokṣasteneśayojanāt // KirT_6.8 //",
    "GR13kirtm_au:350": " jñānādīnāmupāyānāṃ $ dīkṣā kāraṇamiṣyate &",
    "GR13kirtm_au:351": " dīkṣayaiva na mokṣaḥ syād % upāyaḥ sa niyāmakaḥ // KirT_6.9 //",
    "GR13kirtm_au:352": " sarvānugrahakartṛtvād $ upāyāste prakīrtitāḥ &",
    "GR13kirtm_au:353": " ekaḥ kasmādupāyo na % proktastena yadanyathā // KirT_6.10 //",
    "GR13kirtm_au:354": " samayāṃścāṅganādīnām $ aśaktatvādviśodhayet &",
    "GR13kirtm_au:355": " ajñatvānna ca doṣo 'sti % jñatvāddoṣo mahānbhavet // KirT_6.11 //",
    "GR13kirtm_au:356": " tena teṣāṃ vimuktiḥ syād $ dīkṣayā bhaktiyogataḥ &",
    "GR13kirtm_au:357": " ye 'tra śaktā na teṣāṃ tu % śodhyāsteṣāṃ prakāśayet // KirT_6.12 //",
    "GR13kirtm_au:358": " evaṃ jñānādikaṃ sarvaṃ $ tacchaktasya prakāśayet &",
    "GR13kirtm_au:359": " anyathā sthitibhaṅgaḥ syāt % sthitiścoktā śivāgame // KirT_6.13 //",
    "GR13kirtm_au:360": " tadabhāve na kiñcitsyāt $ tenāyaṃ niyamaḥ sthitaḥ &",
    "GR13kirtm_au:361": " sarvānugrāhakatvena % sthityupāyavivakṣayā // KirT_6.14 //",
    "GR13kirtm_au:362": " garuḍa uvāca|",
    "GR13kirtm_au:363": " pāśaviśleṣaṇārthaṃ tu $ dīkṣāpi kriyate kila &",
    "GR13kirtm_au:364": " viśleṣo 'pi na dṛśyeta % adṛṣṭatvātkathaṃ vada // KirT_6.15 //",
    "GR13kirtm_au:365": " bhagavānuvāca|",
    "GR13kirtm_au:366": " pāśastobhātkṣayaḥ siddhaḥ $ saṃsiddhaiḥ so 'pi śambaraiḥ &",
    "GR13kirtm_au:367": " śambarāṇāmacintyatvād % yathā mūrtaviṣakṣayaḥ // KirT_6.16 //",
    "GR13kirtm_au:368": " nāmasaṃkīrtanādeva $ yathā kaścitprasādhyate &",
    "GR13kirtm_au:369": " dūrastho mantramukhyaistu % tadvatkarmakṣayastviha // KirT_6.17 //",
    "GR13kirtm_au:370": " garuḍa uvāca|",
    "GR13kirtm_au:371": " aśeṣapāśaviśleṣo $ yadi deva sa dīkṣayā &",
    "GR13kirtm_au:372": " jātāyāmarthaniṣpattau % kathaṃ syādvapuṣaḥ sthitiḥ // KirT_6.18 //",
    "GR13kirtm_au:373": " bhagavānuvāca|",
    "GR13kirtm_au:374": " jātāyāṃ ghaṭaniṣpattau $ yathā cakraṃ bhramatyapi &",
    "GR13kirtm_au:375": " pūrvasaṃskārasaṃsiddhaṃ % tathā vapuridaṃ sthitam // KirT_6.19 //",
    "GR13kirtm_au:376": " anekabhavikaṃ karma $ dagdhabījamivāṇubhiḥ &",
    "GR13kirtm_au:377": " bhaviṣyadapi saṃruddhaṃ % yenedaṃ taddhi bhogataḥ // KirT_6.20 //",
    "GR13kirtm_au:378": " dehapāte vimokṣaḥ syāt $ sadyonirvāṇadāpi vā &",
    "GR13kirtm_au:379": " kāryāṇubhiḥ sadā siddhais % tena te śivayojakāḥ // KirT_6.21 //",
    "GR13kirtm_au:380": " garuḍa uvāca|",
    "GR13kirtm_au:381": " pāśamuktasya yaccihnaṃ $ svalpamapyatra kiṃ na tat &",
    "GR13kirtm_au:382": " dṛśyate bhakticihnena % na ca cihnaṃ kvacitsphuṭam // KirT_6.22 //",
    "GR13kirtm_au:383": " sphuṭaṃ yatra kvaciddṛṣṭaṃ $ tatrāpi vyabhicāritā &",
    "GR13kirtm_au:384": " prāguktaṃ yojanaṃ tasya % tadyuktyā grāhapūrvakam // KirT_6.23 //",
    "GR13kirtm_au:385": " vibhutvāttasya no grāhas $ tathāmūrtatayāpi ca &",
    "GR13kirtm_au:386": " mahānatra virodhaḥ syāt % kathametadbravīhi me // KirT_6.24 //",
    "GR13kirtm_au:387": " bhagavānuvāca|",
    "GR13kirtm_au:388": " taccihnaṃ vāsanāniṣṭhā- $ tatkarmaṇyavikalpanā &",
    "GR13kirtm_au:389": " tanusthaṃ hi kathaṃ caitat % spandenāpyanumīyate // KirT_6.25 //",
    "GR13kirtm_au:390": " vibhutve khaṃ yathā śabdād $ amūrtaṃ hi viṣaṃ yathā &",
    "GR13kirtm_au:391": " gṛhyate mantraśaktyāsau % vācyastacchaktiko guṇaḥ \\",
    "GR13kirtm_au:392": " vācyavācakayogena jñeyā mantrāṇavaḥ khaga // KirT_6.26 //"
}