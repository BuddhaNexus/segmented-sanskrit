{
    "GK17jvrtmsau:0": " || Vṛttamālāstutiḥ ||",
    "GK17jvrtmsau:1": " vṛttaṃ samam ardhasamaṃ $ viṣamaṃ cety āmananti vāgīśaḥ &",
    "GK17jvrtmsau:2": " trividhaṃ parārthavidhaye % samāsato vyāsato 'nantam // JVms_1 //",
    "GK17jvrtmsau:3": " pratiniyatākṛtirūḍhaṃ $ varamunibhir yatra nāma saṃgītam &",
    "GK17jvrtmsau:4": " chandaḥ padaṃ ca paramaṃ % sphurati yathāvividhavinyāsaiḥ // JVms_2 //",
    "GK17jvrtmsau:5": " pratirūpadarśanād api $ śakyāḥ sakalakrameṇa gurulaghavaḥ &",
    "GK17jvrtmsau:6": " vigaṇayituṃ dhīmadbhiḥ % kim aparam atrānuyogena // JVms_3 //",
    "GK17jvrtmsau:7": " prabhavatu vibhramahataye $ vicintyamānaṃ tad ādarād bhavatām &",
    "GK17jvrtmsau:8": " sukṛtimukhābhijanānāṃ % vācāṃ nijam ekam ābharaṇam // JVms_4 //",
    "GK17jvrtmsau:9": " || prastāvanā ||",
    "GK17jvrtmsau:10": " dhī- $ gī[ḥ]- &",
    "GK17jvrtmsau:11": " śrī- % ṇām // JVms_5 //",
    "GK17jvrtmsau:12": " nijai- $ kabhūḥ &",
    "GK17jvrtmsau:13": " vibhā- % ti yā // JVms_6 //",
    "GK17jvrtmsau:14": " tadguṇā- $ śaṃsibhiḥ &",
    "GK17jvrtmsau:15": " sevyate % cāniśam // JVms_7 //",
    "GK17jvrtmsau:16": " samāśraya- $ skhalanmalaiḥ &",
    "GK17jvrtmsau:17": " surāsurā- % diṣūdgataiḥ // JVms_8 //",
    "GK17jvrtmsau:18": " naikabhavīyā- $ bhyāsavivṛddham &",
    "GK17jvrtmsau:19": " bodhaviśeṣaṃ % sādhu dadhānaiḥ // JVms_9 //",
    "GK17jvrtmsau:20": " gītā gāyatrīva $ cchandaḥsv ādyā sadbhiḥ &",
    "GK17jvrtmsau:21": " vṛttaṃ bhāvi śreyo % yasyāṃ sad vā vaiśvam // JVms_10 //",
    "GK17jvrtmsau:22": " nīlotpalapāṇer $ līlānilayasya &",
    "GK17jvrtmsau:23": " śāstur jayatīyaṃ % mūrtis tanumadhyā // JVms_11 //",
    "GK17jvrtmsau:24": " prasīda bhagavan $ vilokaya manāk &",
    "GK17jvrtmsau:25": " jaḍaṃ janam imaṃ % tvadekaśaraṇam // JVms_12 //",
    "GK17jvrtmsau:26": " jājvalīti śāsanaṃ $ tvāṃ sametya saugatam &",
    "GK17jvrtmsau:27": " sūryadhāma duḥsahaṃ % sātirekam uṣṇi hi // JVms_13 //",
    "GK17jvrtmsau:28": " dadhaty api nikāmaṃ $ kumāralalitāni &",
    "GK17jvrtmsau:29": " tanus tava jinānāṃ % kumāra lalitaiva // JVms_14 //",
    "GK17jvrtmsau:30": " jāyate janarāśer $ yām anusmarato 'pi &",
    "GK17jvrtmsau:31": " nirdhutādharabhāvam % ūrdhvagāmi ca rūpam // JVms_15 //",
    "GK17jvrtmsau:32": " yadguṇastutivistarād $ astasaṅgam anuṣṭubhi &",
    "GK17jvrtmsau:33": " dhīram ekam udīrayanty % uttamaṃ padam udgatāḥ // JVms_16 //",
    "GK17jvrtmsau:34": " ghoramohatāmasāva- $ ruddhabuddhilocanasya &",
    "GK17jvrtmsau:35": " ratnayaṣṭidīpikeva % yā samāny abhūj janasya // JVms_17 //",
    "GK17jvrtmsau:36": " jagattrayātiśāyinīṃ $ munīndrasaṃpadaṃ prati &",
    "GK17jvrtmsau:37": " sphuranty aśeṣanāyaka % pramāṇikāpi saiva naḥ // JVms_18 //",
    "GK17jvrtmsau:38": " tīvrakleśaploṣadhvaṃsa- $ prauḍhe vaṃśe saṃbuddhānām &",
    "GK17jvrtmsau:39": " dhatte bhūṣāṃ bhātīyaṃ te % 'mbhode yadvad vidyunmālā // JVms_19 //",
    "GK17jvrtmsau:40": " ketanadaṇḍaṃ dadhato $ 'dhyāpayituṃ nītim iva &",
    "GK17jvrtmsau:41": " sadgurulīlā bhavato % bhāti jaganmāṇavakam // JVms_20 //",
    "GK17jvrtmsau:42": " trijagato nijagatiṃ $ prathayataḥ pṛthudhiyaḥ &",
    "GK17jvrtmsau:43": " karatalaṃ tava calat- % kisalayaṃ tulayati // JVms_21 //",
    "GK17jvrtmsau:44": " sādhigamaṃ samakālaṃ $ tattvaraseṣu vidhatte &",
    "GK17jvrtmsau:45": " viśvam adhīśvara citraṃ % citrapadā tava vāṇī // JVms_22 //",
    "GK17jvrtmsau:46": " bṛhatyāṃ vibhūtyāṃ ta eke $ padanyāsam āsādayanti &",
    "GK17jvrtmsau:47": " kṣaṇaṃ yatra te labdhalakṣyaḥ % kaṭakṣo 'pi viśrāntim eti // JVms_23 //",
    "GK17jvrtmsau:48": " tvaddṛśaiva parimalanād $ bhavyatām iyam upagatā &",
    "GK17jvrtmsau:49": " bhāti bhūmir iva janatā % saṃtatāhitahalamukhī // JVms_24 //",
    "GK17jvrtmsau:50": " varada sā hi saṃjanyate $ pariṇatis tayāsyāṃ yataḥ &",
    "GK17jvrtmsau:51": " vacanabījam uptaṃ tvayā % phalati śāntirūpaṃ phalam // JVms_25 //",
    "GK17jvrtmsau:52": " kalayitum iha kaḥ śaktas $ tava khalu caritānīśa &",
    "GK17jvrtmsau:53": " satamasi samaye toye % bhujagaśiśusṛtānīva // JVms_26 //",
    "GK17jvrtmsau:54": " kintūdasyati dhairyadhvasrī $ tvatkīrtiśrutijanmānandaḥ &",
    "GK17jvrtmsau:55": " svaprauḍhipratipattinyastāṃ % lokasyānanamudrām īśa // JVms_27 //",
    "GK17jvrtmsau:56": " śrīniketa līlācaturaṃ te $ prāptapāra vidyācaraṇānām &",
    "GK17jvrtmsau:57": " bhāti varṣma buddhātmajapaṅktau % yadvad ambujanmasv aravindam // JVms_28",
    "GK17jvrtmsau:58": " tvām udgītakulodayaśailaṃ $ prajñālokam upāyarathastham &",
    "GK17jvrtmsau:59": " vande jāḍyavikhaṇḍanaśauṇḍaṃ % trailokīnalinīsavitāram // JVms_29 //",
    "GK17jvrtmsau:60": " buddhasutānām abhyudayorvī $ bhāti bhṛśaṃ bhūtyā tava nātha &",
    "GK17jvrtmsau:61": " śailaviśeṣasyeva śikhābhū % rukmavatī ratnāṅkurakāntyā // JVms_30 //",
    "GK17jvrtmsau:62": " niḥśeṣas tava vijayadhvānaṃ $ tanvan bhrāmyati bhuvanoddyota &",
    "GK17jvrtmsau:63": " sānandaḥ kṛtinivahaḥ svāmin % viṣvag ghoṣaṇapaṇavo yadvat // JVms_31 //",
    "GK17jvrtmsau:64": " vādivrātapravaraśiro'bja $ śrīdhāmnas te guṇamadhuyogāt &",
    "GK17jvrtmsau:65": " dhīman dhīrān api mādayantī % trailokī vāg vilasati mattā // JVms_32 //",
    "GK17jvrtmsau:66": " viśvacakravartināṃ jinānāṃ $ vaṃśabhūṣaṇe tvayi sphuṭaiva &",
    "GK17jvrtmsau:67": " mlāyatīva sā kumāratākhyā % yā mayūrasāriṇīṣyate tu // JVms_33 //",
    "GK17jvrtmsau:68": " nānāratnamarīcimālinī $ pronmīlannijakāntisaṃpadā &",
    "GK17jvrtmsau:69": " pratyaṅgaṃ tava bhūṣaṇāvalī % nītā śuddhavirāṭ parābhavam // JVms_34 //",
    "GK17jvrtmsau:70": " pātu jagat tava tattvanayā- $ khyānavidhau karavalgitakam &",
    "GK17jvrtmsau:71": " vādipate vyatighaṭṭanato % valguninādacaladvalayam // JVms_35 //",
    "GK17jvrtmsau:72": " rūpaṃ te guṇagaṇam atha kīrtiṃ $ saṃvīkṣyākhilam idam atiśāyi &",
    "GK17jvrtmsau:73": " bibhrāṇaṃ nijaviṣayaviśrāmaṃ % mandaṃ triṣṭubhi jagad upajātam // JVms_36",
    "GK17jvrtmsau:74": " tanur atanudayādravopama- $ sphuradanupamakāntisaṃtatiḥ &",
    "GK17jvrtmsau:75": " janayati bhavato na kasya vā % mudam adhipa samantabhadrikā // JVms_37 //",
    "GK17jvrtmsau:76": " śaradamṛtakarakaraśreṇī- $ samahimagatamalagaurīyam &",
    "GK17jvrtmsau:77": " guṇasamuditir iva muktālī % vilasati hṛdi bhavato vṛttā // JVms_38 //",
    "GK17jvrtmsau:78": " gīyamānasumanaḥsumanasvaj- $ jātikīrtivijayeva taveyam &",
    "GK17jvrtmsau:79": " bhāti dūratatasaurabhalobha- % svāgatālipaṭalakvaṇitena // JVms_39 //",
    "GK17jvrtmsau:80": " sphārāmodā madhunidhir adhikaṃ $ cūrṇaṃ cātuḥsamaṃ iva dadhatī &",
    "GK17jvrtmsau:81": " nīlābjaśrīr dalasukhaśayanā- % saṃparyāptabhramaravilasitā // JVms_40 //",
    "GK17jvrtmsau:82": " rūparasāyanabhāvanayā te $ vāsava eva paraṃ bahumānyaḥ &",
    "GK17jvrtmsau:83": " yena cirāya nirastanimeṣaṃ % labdham adodhakam ambakajātam // JVms_41 //",
    "GK17jvrtmsau:84": " haktyānataratnakirīṭacakrair $ ābaddhakarāñjalibhiḥ prahṛṣṭaiḥ &",
    "GK17jvrtmsau:85": " dhanyaiḥ suciraṃ caraṇadvayī te % vītānyavidheyam upasthiteyam // JVms_42",
    "GK17jvrtmsau:86": " kim indravibhavair brahmaśriyā vā $ tato 'py atiśayinyā saṃpadā kim &",
    "GK17jvrtmsau:87": " prasidhyati dhiyo 'dhīśa prakāmaṃ % tvadaṅghrikamalasyopasthitaṃ cet //",
    "GK17jvrtmsau:88": " tvatsaṃsevāvimukhaṃ janmadurge $ karmakleśau vivaśaṃ nāśam asmin &",
    "GK17jvrtmsau:89": " saṃbhūyālaṃ nayato 'vaśyam ugrau % vātormī potam ivāmbhodhimadhye //",
    "GK17jvrtmsau:90": " dūradarśimanasām anāgasāṃ $ kāpi visphurati cittasaṃtatiḥ &",
    "GK17jvrtmsau:91": " nirvirāmatamam ābhavaṃ bhavat- % paryupāsanamanorathoddhatā // JVms_45 //",
    "GK17jvrtmsau:92": " chede hṛdyā vibhramāṇāṃ caturṇāṃ $ tūrṇaprāptāv āryasatyāmṛtānām &",
    "GK17jvrtmsau:93": " puṇyāvasthā tvatkaṭākṣekṣane 'pi % prauḍhaprajñāśālinī kāpy udeti //",
    "GK17jvrtmsau:94": " kīrtir artikarttaras tava stava- $ stomasadmano 'tisadmanohṛtaḥ &",
    "GK17jvrtmsau:95": " sāndracandracandrikārdracandana- % śyeny alaṅkaroty alaṃ diśo daśa //",
    "GK17jvrtmsau:96": " abhyudgatānekaśikhābhir uccais $ tvatsaṃśrayād dustyajasattvadṛṣṭiḥ &",
    "GK17jvrtmsau:97": " pradhvasram anvañcati śailamūrtis % tīvrendravajrāhatidāriteva // JVms_48",
    "GK17jvrtmsau:98": " virūḍhadharmādhipabhāvabhavya- $ pratuṅgasiṃhāsanasaṃniṣaṇṇam &",
    "GK17jvrtmsau:99": " upāsate kāntiśivāḥ śivāpaty- % upendravajrāyudhavedhasas tvām // JVms_49",
    "GK17jvrtmsau:100": " anantarodbhāvitalakṣaṇāḍhyau $ pādau bhavetām api gocarau te &",
    "GK17jvrtmsau:101": " yāsāṃ dṛśaḥ śravyayatiprapañcau % dhanyāḥ surāṇām upajātayas tāḥ //",
    "GK17jvrtmsau:102": " asaṃśayaṃ tvām apareṣu satsv api $ prakāmasarvātmaguṇānuhāriṣu &",
    "GK17jvrtmsau:103": " ananyasādhāraṇayā dhiyādhipā % uśanti vaṃśastham anaṅgajiṣṇavaḥ // JVms_51",
    "GK17jvrtmsau:104": " bālākṛtiṃ kāntavicitrabhūṣaṇaṃ $ hemābham akṣobhyasanāthaśekharam &",
    "GK17jvrtmsau:105": " vāgīśvaraṃ vāgmatimūrtibhir name % maunīndravaṃśābharānodayaśriyam //",
    "GK17jvrtmsau:106": " ativistarair api girāṃ sugiro $ guṇapāram īyur adhinātha na te &",
    "GK17jvrtmsau:107": " nijamodamātrajananīti nutiḥ % pramitākṣarāpi subhagaiva mama // JVms_53 //",
    "GK17jvrtmsau:108": " dīpyamānākhilālaṅkṛtiślāghinī $ puṇyabhājāṃ mukhāmbhojalabdhodayā &",
    "GK17jvrtmsau:109": " bhāratī bhāratīśa svabhāvojjvalā % tvām upaiti svayaṃ sadguṇasragviṇī //",
    "GK17jvrtmsau:110": " bhaṅgaṃ nītās te pañcabāṇasya bāṇāḥ $ śānto dveṣāgnir mohajāḍyaṃ nirastam",
    "GK17jvrtmsau:111": " nātha trailokyānugrahavyagramūrte % saṃpat saṃprāptā vaiśvadevī tvayaiva",
    "GK17jvrtmsau:112": " saṃpūrṇo 'ntar guṇagaṇaratnaiś citrair $ ambhorāśer yatim atidhairyād",
    "GK17jvrtmsau:113": " dhatse &",
    "GK17jvrtmsau:114": " saṃkleśāgnipraśamanasaddharmāmbho- % dhārāsārair jaladharamālālīlām //",
    "GK17jvrtmsau:115": " tava puraḥ paramottama saṃmatāḥ $ pratibhayā vikalāḥ prativādinah &",
    "GK17jvrtmsau:116": " sulabhamūkadaśā bahu manyante % drutavilambitam apy uditaṃ vacaḥ //",
    "GK17jvrtmsau:117": " tritayam api pavitrayantī jagat $ tuhinakarakarāvadātadyutiḥ &",
    "GK17jvrtmsau:118": " prabhavati bhavataś ca kīrtiś ciraṃ % suragiriśirasaś ca mandākinī //",
    "GK17jvrtmsau:119": " harati nitāntam iyaṃ tava kīrtiḥ $ kṛtihṛdayāni dayānijavāsa &",
    "GK17jvrtmsau:120": " prasavacayena citeva samantād % diśi diśi kundalatā dalatālam // JVms_59",
    "GK17jvrtmsau:121": " dalayaty upāttaśobhāsamavāyo $ jagatām aghāni ko 'py eṣa kṛpābdhiḥ &",
    "GK17jvrtmsau:122": " bahubuddhakoṭinirmāṇapaṭīyān % dhṛtadharmadhātuvāgīśvaralīlaḥ // JVms_60",
    "GK17jvrtmsau:123": " pravikiratīva viyattaraṅgiṇī- $ taralataraṅgaruco rucāṃ cayān &",
    "GK17jvrtmsau:124": " vilasati śaśvad asir daśāntare % tava yamunājalavīcimecakaḥ // JVms_61 //",
    "GK17jvrtmsau:125": " *manohārihārāvalīramyarūpaṃ $ kva nāthedṛśaṃ te surūpādhirāja &",
    "GK17jvrtmsau:126": " kva tac cātidurdāntasattvapraśāntyai % sphuradbhīmabhūṣābhujaṅgaprayātam*",
    "GK17jvrtmsau:127": " aviralamauktikaprakarabhūṣā $ harati na kasya cittam iyam īśa &",
    "GK17jvrtmsau:128": " suruciramallikāsamayasevya- % pratinavamālinīva tava mūrtiḥ // JVms_63 //",
    "GK17jvrtmsau:129": " tava nātha paraṃ yadi kāntisudhā- $ jaladhau śramam ujjhati jhātkṛtini &",
    "GK17jvrtmsau:130": " śubharūpanirūpaṇalampaṭakaṃ % parito 'ṭakam aṅga jagannayanam // JVms_64",
    "GK17jvrtmsau:131": " varada viratibhāñji vyaktam aṅgāny $ atibhava bhavitā no 'vaśyam eva &",
    "GK17jvrtmsau:132": " tava vacanasudhāyāḥ pānapātraṃ % śravaṇayugapuṭo 'yaṃ prītihetuḥ //",
    "GK17jvrtmsau:133": " vṛṇe varam imaṃ tvad ekam atula- $ prabhāva bhavatān na mādṛśajanaḥ &",
    "GK17jvrtmsau:134": " bhavantam api yah śrayañ chamasudhā- % raseṣu viratir jaḍoddhatagatiḥ //",
    "GK17jvrtmsau:135": " tvatprasādasamudīrṇaśubhavaśād $ aṣṭabhedi sukham eva kṛtijanaḥ &",
    "GK17jvrtmsau:136": " locanotsavavidhāsu tanubhṛtāṃ % candra vartma samupaiti bhavabhidām //",
    "GK17jvrtmsau:137": " sukhaduḥkhātiśayādihetujātair $ aviluptasmṛtayo bhavanti bhavyāḥ &",
    "GK17jvrtmsau:138": " tava pādāśrayalabdhabuddhisārāḥ % sakalāyām api vādirāja gatyām // JVms_68",
    "GK17jvrtmsau:139": " tava caraṇaparicaraṇarucīnāṃ $ kim api sukham udayati kṛtirūpam &",
    "GK17jvrtmsau:140": " nikhilamalapaṭalavigamadīpraṃ % prathitaguṇamahitamati jagatyām // JVms_69",
    "GK17jvrtmsau:141": " kaladhautakāntavapur uttamalīlaḥ $ paṭubhāratīvaraṭayā varivasyaḥ &",
    "GK17jvrtmsau:142": " iha mañjughoṣa iti vaḥ prathito vyāj % jinamānasaikanalinīkalahaṃsaḥ //",
    "GK17jvrtmsau:143": " vicchedas triṣu yadi duḥsaheṣv amīṣu $ kleśeṣu sphuṭam aṇuśo 'pi duṣkaraḥ syāt &",
    "GK17jvrtmsau:144": " prāpyeta kva nu khalu nātha mūrtir īdṛk % trailokīnayanamanaḥpraharṣiṇīha",
    "GK17jvrtmsau:145": " payonidhau viratim apāṃ vidhāya ca $ sphuranmahākiraṇakalāparatnadhau &",
    "GK17jvrtmsau:146": " bhavādṛśāṃ vapuṣi ca kāntisaṃtatiḥ % samīkṣyate yadi rucireyam īdṛśī //",
    "GK17jvrtmsau:147": " mandradhvānair yāmṛtadhārās tvayi ramyā $ muñcaty uccair visphurati",
    "GK17jvrtmsau:148": " prīṇitabhavye &",
    "GK17jvrtmsau:149": " nāthānveti vyaktatayātyantamanojñaṃ % varṣāmbhodaṃ saiva yatir",
    "GK17jvrtmsau:150": " mattamayūram // JVms_73 //",
    "GK17jvrtmsau:151": " jayatīyam utpalataror anuttara- $ trijagatpramodajanane madhāv iva &",
    "GK17jvrtmsau:152": " tvayi netrakāntakusumodgatā latā % madhumattabhṛṅgaravamañjubhāṣiṇī //",
    "GK17jvrtmsau:153": " sarvātiśāyiguṇanirbharalabdhamodair $ vidvanmadhuvratakulair upagīyamānam &",
    "GK17jvrtmsau:154": " manyāmahe jinanayābharaṇaṃ tavaiva % vṛttaṃ vasantatilakaṃ navacūtam eva",
    "GK17jvrtmsau:155": " saṃmukhavalanmukhamṛgādhipatipṛṣṭhā- $ rūḍham atigāḍhadayam abhyudayakandam &",
    "GK17jvrtmsau:156": " sundarimabandhuritahemahimapādaṃ % vādikuladaivatam amandam abhivande //",
    "GK17jvrtmsau:157": " praśamitasakalaprapañcanirāvṛti- $ prasaradamaladhīsamādhisudhājuṣaḥ &",
    "GK17jvrtmsau:158": " damayati bhavato hatāhitavikramā % muniyatir aparājitā bhuvanatrayam //",
    "GK17jvrtmsau:159": " pratibhayavapuṣām akaruṇacarita- $ praśamanavidhaye kva cid api kṛpayā &",
    "GK17jvrtmsau:160": " tava bhujaparighāvalir ativiṣamā % vilasati vividhapraharaṇakalikā //",
    "GK17jvrtmsau:161": " śreyaḥsaṃbhogaṃ viṣayaviratim avyagrāṃ $ mārapradhvaṃsaṃ tribhuvanahitasaṃpattim &",
    "GK17jvrtmsau:162": " duṣprāpāhāryaṃ padam abhilaṣatāṃ tac ca % tvadbhakter anyā varada na dig asaṃbādhā // JVms_79",
    "GK17jvrtmsau:163": " bhavataḥ kalāṃ kim api saṃyatair indriyaiḥ $ kva cid ādarastimitadhīr yadi dhyāyati &",
    "GK17jvrtmsau:164": " acirāt svayaṃ varayatīyam enaṃ janaṃ % vasudhā dhruvaṃ jaladhiśakvarībhūṣaṇā // JVms_80",
    "GK17jvrtmsau:165": " svedapūravilasatpulakocchvasitais truṭat- $ kañcukaṃ dadhati nirdhutam apy amarastriyaḥ &",
    "GK17jvrtmsau:166": " kāntikamram iva te samitāv atiśakvarī- % bandhasāram urukampam anaṅgavijṛmbhitam // JVms_81",
    "GK17jvrtmsau:167": " anupamaramaṇīyā bhaṅgir aṅgeṣu yasyā $ harati ratim udārāśeṣarūpāntareṣu &",
    "GK17jvrtmsau:168": " jayati tanur akhaṇḍākhaṇḍaleṣvāsalakṣmī- %",
    "GK17jvrtmsau:169": " vijayaparamadhāmavyāmarugmālinīyam // JVms_82 //",
    "GK17jvrtmsau:170": " avikalatālaśālikalakākalīkala- $ vyatikaravallakīvalitacārupañcamā &",
    "GK17jvrtmsau:171": " bhaṇati mudā pratīṣṭajinabhāra bhāratī % svamahimakāminī tava sabhāsu",
    "GK17jvrtmsau:172": " madrakam // JVms_83 //",
    "GK17jvrtmsau:173": " jayati nātha jagajjayakuñjaraniścalī- $",
    "GK17jvrtmsau:174": " karaṇaśṛṅkhalajālanibhāṅgadabhūṣitaḥ &",
    "GK17jvrtmsau:175": " bhujatarus tava durgatimārgamahārgalaḥ % pramadamanmathanirmathanaḥ sugatapriyaḥ // JVms_84",
    "GK17jvrtmsau:176": " bhavaśirasi mahitaguṇamahimabhuvaṃ $ vyapagatasakalamalaśucim adhipate &",
    "GK17jvrtmsau:177": " tava varavijayasamupacitayaśasaḥ % śriyam anuharati hi śaradi śaśikalā //",
    "GK17jvrtmsau:178": " paṭuparimalamilitamadhukarayuva- $ bhramasahaśitisugatasamucitasukhā &",
    "GK17jvrtmsau:179": " vilasati tava śirasi rasalayavatī % srag iyam amarapatiyuvativiracitā //",
    "GK17jvrtmsau:180": " na yatipadam ayasi yad atidayadhiyaḥ $ prathayasi jagati ca",
    "GK17jvrtmsau:181": " parahitakṛtinaḥ &",
    "GK17jvrtmsau:182": " janayati himacayarucir iti bhavato % viyad upahatanijamaṇi guṇanikaraḥ //",
    "GK17jvrtmsau:183": " atiratikarakatha katham iva samiyād $ aviratanavanavanava tava paramaiḥ &",
    "GK17jvrtmsau:184": " guṇagaṇaparimitim udadhiṣu yatibhiḥ % suyatibhir agaṇitaguṇa maṇinikaraḥ",
    "GK17jvrtmsau:185": " jayati tava tanur iyam urutarakaruṇa $ nikhilajagaducitaparibhugavanir iva &",
    "GK17jvrtmsau:186": " śiśumatikalitasakalajanabahuvidha- % vimatilaḍitavidhibhir acaladhrtir iha",
    "GK17jvrtmsau:187": " prati jaḍadhiyam iha samadhikagurudaya $ mṛdumatir api tava",
    "GK17jvrtmsau:188": " śubhamayasamudaya &",
    "GK17jvrtmsau:189": " karatalavinihitakuvalaya kalayati % jinakulakuvalayam aviṣamabharam iti //",
    "GK17jvrtmsau:190": " vyomavikīrṇakirtimadaparimalakalanā- $",
    "GK17jvrtmsau:191": " bhaṅguratuṅgavādimadakalakarinikaraṃ &",
    "GK17jvrtmsau:192": " viśvavanodare 'tra ravayatijitajaladaṃ % nātha dadhāsy udāram",
    "GK17jvrtmsau:193": " ṛṣabhagajavilasitam // JVms_91 //",
    "GK17jvrtmsau:194": " kas tvayi baddhavarmaṇi jagaddhitadhānadhiyā $ nirvihatapratijña paritāpakaṇaḥ kva cana &",
    "GK17jvrtmsau:195": " māravadhūjanasya kamanīyakapolatale % yan navapattrabhaṅgaracanālasa eva",
    "GK17jvrtmsau:196": " karaḥ // JVms_92 //",
    "GK17jvrtmsau:197": " nirupamaramyarūpa jinajātadṛśvano 'ṣṭau $ madayati te 'dhikaṃ vidhutaśoka lokapālān &",
    "GK17jvrtmsau:198": " sadupadhipuṇḍarīkanakharājirājiteyaṃ % viracitapañcacīrarucirā kumāralīlā // JVms_93 //",
    "GK17jvrtmsau:199": " guṇānām atyaṣṭiḥ katham iha mamevāstu jagatām $ iti cchandaḥ svairaṃ",
    "GK17jvrtmsau:200": " pariṇatim avāpat tava tathā &",
    "GK17jvrtmsau:201": " yathā tvayy evāsmin paramarasabhedapraṇayanī % samudbhūtā bhūtir nikhilasukhaśākhāśikhariṇī jayaty amaramandiropalaviśālarakṣaḥsthalaḥ $",
    "GK17jvrtmsau:202": " sthalīkamalakānanapratimapādakandaprabhaḥ &",
    "GK17jvrtmsau:203": " prabhākaraśatādhikaprakaṭatejasālaṅkṛtaḥ % kṛtāntamadamardanas tribhavanāthapṛthvīdharaḥ // vimohabahalāndhakārapaṭalāvanaddhair mudhā $",
    "GK17jvrtmsau:204": " rasātalaguhātiśāyibhavasaṃkaṭeṣu sthitam &",
    "GK17jvrtmsau:205": " tvadaṅghrikamalāśrayotsavasukhaṃ na ced ādṛtaṃ % cirasya jinavaṃśabhāskara kumāra mārair jitam // JVms_96 //",
    "GK17jvrtmsau:206": " kalpaśatopapāditamahāphalam iva vihitaṃ $ cañcalam etad āyur adhipa tvadavanatiparaiḥ &",
    "GK17jvrtmsau:207": " bhūṣaṇabhavyabhāvagamitaṃ śritagurukaruṇā- % digyativaṃśa pattrapatitaṃ kam iva jalaruhaḥ tava guṇavistarapraṇayapūtavacovibhavaṃ $ varada sa eka eva sumukho mukham",
    "GK17jvrtmsau:208": " āvahati &",
    "GK17jvrtmsau:209": " madhumayasāmadhāma yajuṣā sajuṣānugataṃ %",
    "GK17jvrtmsau:210": " śravaṇasudhābhimānabhavanarkkuṭakaṃ ca vidhiḥ // JVms_98 //",
    "GK17jvrtmsau:211": " tribhuvanasaṃmadapradajinavyavasāyamadhau $ sphuṭasahakāratāmahitam īhitam eti tava &",
    "GK17jvrtmsau:212": " pravacanamañjarīsrutaśamāmṛtapānamudā- % bhṛta yatiṣaṭpadaṃ kalakaṇatkṛtikokilakam // JVms_99",
    "GK17jvrtmsau:213": " kva cid api bhavadbhītyā bhūripravādimadadvipod- $ dalana sugatasvāntakṣmābhṛdgabhīraguhāgṛha",
    "GK17jvrtmsau:214": " tribhavanavanādhīśa krīḍārasārṇavasaṃyatā % dravati hariṇīvāraṃ mārapracaṇḍamahācamūḥ // durdāntānāṃ damanavidhaye kvāpi kāruṇyavegāt $ dhatse mūrtiṃ caraṇaśikhayā",
    "GK17jvrtmsau:215": " khyātavikrānta yasyāḥ &",
    "GK17jvrtmsau:216": " trailokīyaṃ śrutarasabhidākrandanādaikavṛttir % mandākrantā vrajati vilayaṃ nātha na svāsthyam āśu // JVms_101 //",
    "GK17jvrtmsau:217": " śobhāsaṃpattiḥ śirasi guruṇaikena saivopajātā $ yā syāt kalpadroḥ",
    "GK17jvrtmsau:218": " śubhaphalanibhaṃ bibhrato bhadrakumbham &",
    "GK17jvrtmsau:219": " [vyā]khyānapreṅkhatkarakararuhodbhāsinī bhāti bhartur % dorvallī ceyaṃ kusumitalatā vellitevānilena vṛttam etad aśeṣabuddhakulākalankakalānidher $ āhitaṃ hṛdi cen",
    "GK17jvrtmsau:220": " mahājaḍahārahāritavān asi &",
    "GK17jvrtmsau:221": " jihvayā praṇayīti ced ghanasārasāramadena kiṃ % karṇapūram akāri cet",
    "GK17jvrtmsau:222": " [khalu] khaṇḍitaṃ maṇikuṇḍalam // JVms_103 //",
    "GK17jvrtmsau:223": " upacitapuṇyasaṃcaya śacīkaratalasukhadaiḥ $ paricaraṇair atṛptigam iva",
    "GK17jvrtmsau:224": " svam asamamahima[n] &",
    "GK17jvrtmsau:225": " maṇimayapādapīṭhaphalakaṃ sphuṭayati bhavataḥ % kalitatamālapattram alikān namati śatadhṛtau parārthe sthāsnūnām atidhṛtimatām īśa viśvānukampā- $",
    "GK17jvrtmsau:226": " mukhonmīlannānārasarasapad ākarṇayāvedayāmi &",
    "GK17jvrtmsau:227": " daśāṃ tām ādhehi kṣaṇam api guro pāvanīṃ pāvanānāṃ % samantadhvāntāni praharasi yayā me 'ghavisphūrjitām pāyād vo varabuddhavaṃśajaladher vṛddhau sudhādīdhitir $ mañjuśrīḥ paribhūtamanmathakathaḥ prajñāṅganāsaṃgame &",
    "GK17jvrtmsau:228": " bhīmabhrāntivibhāvarīparibhave bibhrad yatiṃ bhāsvato %",
    "GK17jvrtmsau:229": " viśvakleśakuraṅgasaṅgaravidhau śārdūlavikrīḍitam // JVms_106 //",
    "GK17jvrtmsau:230": " antastrāsāṅkurābhotpalitatanuruhais trailokyavijayā- $ vasthāṃ te vīkṣya",
    "GK17jvrtmsau:231": " bhagnaṃ suramunivisarair ugragrahanudaḥ &",
    "GK17jvrtmsau:232": " kāruṇyād udyatasyāpy amalataraśarajjyotsnāparikarād % indor bimbād anarghasmitavasuvadanāśeṣapriyakṛtau bhayabhagnair atidūrato virahiṇāṃ pattraiḥ śrayāyāyatām $ amarāṇāṃ gurubhaktinirbharamanovyaktau sahāyopamam &",
    "GK17jvrtmsau:233": " gaganāmeyarayaṃ yugāntajaladadhvānādhikakṣveditaṃ % paritaḥ khaṇḍitamāram astu jagatas tvatsiṃhavikrīḍitam // JVms_108 //",
    "GK17jvrtmsau:234": " vyāptaviśvayā śarannabhastalātiśuddhayā dhiyādhiyāta- $",
    "GK17jvrtmsau:235": " duḥsahārtiviklavāprameyasattvadhātvadhīnasatkṛpāḍhya &",
    "GK17jvrtmsau:236": " saṃsṛtau ca nirvṛtau ca śaśvadapratiṣṭhavādināṃ variṣṭha % vṛttam īdṛśaṃ tu nāmato 'pi nāparasya siddhim abhyupeti // JVms_109 //",
    "GK17jvrtmsau:237": " tīvratāpavidrutāyasacchaṭāsadṛkkaṭākṣasaṃyamakṣaṇā- $ dhīnaviśvasaṃcayaiś caturdigīśvaraiḥ prakṛtyudañcitātmabhiḥ &",
    "GK17jvrtmsau:238": " sphāravibhramaprapañcapañcapañcabāṇajiṣṇubhir daśātmanā % sundarījanena cātanoṣi kām api prakāmavismayāṃ śriyam // JVms_110 //",
    "GK17jvrtmsau:239": " utkīrṇonnidrakundaprakaram iva dṛśāṃ cārubhaṅgais tribhāgaiḥ $",
    "GK17jvrtmsau:240": " svedasrastāṅgarāgasnapitam iva muhuḥ kāntakānticchaṭābhiḥ &",
    "GK17jvrtmsau:241": " vyāptaṃ vyoma tvadarcārucibhir abhihatāvidya vidyādharībhiḥ %",
    "GK17jvrtmsau:242": " saurabhyākṛṣṭahṛṣṭakvaṇadalipaṭalollāsitasragdharābhiḥ // JVms_111 //",
    "GK17jvrtmsau:243": " ākṛtijanmavṛttavibhavakramātiśayasaṃpadaḥ sukham iyād $ īśa digantagītam amalaṃ yaśaś ca śaradindusundarataram &",
    "GK17jvrtmsau:244": " gāyati yas tavāhvayamayaṃ sadaiva bhagavan bhavādhvagajano % nūnam agamyagaurava girāṃ guro guṇasamudra madrakam idam // JVms_112 //",
    "GK17jvrtmsau:245": " madhvāsārasnātodbhrāntaprabalamadamukkharamadhukaranikaraṃ $ prīter ekaṃ līlāvāsaṃ viditabalam api munihṛdayavikṛtaḥ &",
    "GK17jvrtmsau:246": " vāgīśāna tvayy ekāntaṃ vasuviṣayaviratisamupacitabaliḥ %",
    "GK17jvrtmsau:247": " saṃbhogaśrīmattākrīḍaṃ varada divi niyatam anubhavati // JVms_113 //",
    "GK17jvrtmsau:248": " madagurugaṇḍagarjitajitonnatāmbudagajendravṛndamalinaṃ $",
    "GK17jvrtmsau:249": " niśitasamastaśastrakiraṇaprabhāmbarapinaddhapattinivaham &",
    "GK17jvrtmsau:250": " pravararathādhirūḍhasubhaṭaṃ balaṃ balanidhe tvadekaśaraṇaṃ % śrayati naraṃ manoharayatipraveśavaśagottamāśvalalitam prītinivāsaṃ kṛtibhuvi viditodāravarapradavarivasanaṃ tvāṃ $ yaḥ smaratīśa pratihatavimatiḥ saṃtatam antimapadam uditeṣu &",
    "GK17jvrtmsau:251": " yauvanalīlāsacivasamudayatpañcamakasvarayatiramaṇīyā % syād iha tanvī",
    "GK17jvrtmsau:252": " himakaravadanā tadvaśagā saha narapatilakṣmyā // JVms_115 //",
    "GK17jvrtmsau:253": " viśvahitaikāsaṅgasahāntaḥkaraṇakaraṇa vasupadam iva paramāṃ $ yo 'dhipa",
    "GK17jvrtmsau:254": " gṛhṇātīha tavākhyāṃ tam abhi kṛtivasatir api bhuvi sarasī &",
    "GK17jvrtmsau:255": " sidhyati majjaddiggajagaṇḍacyutamadaparimalasurabhitasarit %",
    "GK17jvrtmsau:256": " sārasahaṃsakrauñcapadāṅkotkanakakamalavanaraṇadalipaṭalā // JVms_116 //",
    "GK17jvrtmsau:257": " dhvāntadhvaṃsin mārārāte hatavṛjina jinatanayabhūvibhūṣaṇam utkṛtau $",
    "GK17jvrtmsau:258": " prauḍhonmīlallāvaṇyaśrīḥ sthitijanaka giri bhavabhidām udāraparākrama &",
    "GK17jvrtmsau:259": " tvayy ārabdho vandhyārādho vidhurayati varada sudhiyāṃ virājatayā sphuran % bhogāsakto 'pīha svairaṃ viṣamatamaviṣayatanubhṛdbhujaṅgavijṛmbhi tam //",
    "GK17jvrtmsau:260": " tanvat susphuṭam aviratam amitam amṛtarasakaṇam iva parito 'ṅgeṣu $",
    "GK17jvrtmsau:261": " pratyālocanasamudayi navarasarasapadam asadṛśam atulaśrīkam &",
    "GK17jvrtmsau:262": " yat kṛcchrair api na sulabham aparavividhasukṛtavidhibhir abhiyuktātmā %",
    "GK17jvrtmsau:263": " tvatsevātaruphalam iha samanubhavati tad akhilavipadapavāhākhyam //",
    "GK17jvrtmsau:264": " capalacaraṇapīḍitāgādhipopetapātālatālūcchaladvyālapalastutaṃ $ jayati jayati cārukāruṇyakelisphuratpadmanarteśvarākāralīlāyitam",
    "GK17jvrtmsau:265": " anibhṛtabhujadaṇḍaṣaṇḍapracaṇḍānilollāsitaḥ śrāntiśāntiṃ tanotīva te %",
    "GK17jvrtmsau:266": " pralayasamayaśaṅkayā yatra lokatrayīdaṇḍakaś caṇḍavṛṣṭiprayāto 'mbudaḥ //",
    "GK17jvrtmsau:267": " pratipadam iha jātaśuddheḥ samādhes trayasyākṣarasyābhisaṃvardhanād antyarūpaspṛśaḥ $ samadhigamavaśāj jayaty āryavaryaiḥ prabhūtapramodaiḥ pragītaḥ prabhāprakarṣas tava &",
    "GK17jvrtmsau:268": " varada yadanumodanāvādasārāviṇātṛptacittaiḥ surair vādyamānā na yāntiśramaṃ %",
    "GK17jvrtmsau:269": " aparimaparamopakārottamarṇārṇavavyālajīmūtalīlākaroddāmaśaṅkhādayaḥ //",
    "GK17jvrtmsau:270": " pravikacakanakapaṅkejasaubhāgyabhāgaṅga dattenabhāvāśritebhyas tamaḥsu $",
    "GK17jvrtmsau:271": " tribhuvanaśamavidhānāya nirvāṇanīvṛt tamālākṛtāv āttabhakte bhavārau &",
    "GK17jvrtmsau:272": " daśabalatanayavargāgrimeṇa tvayā nātha nirmāthiduḥkhāpahena stutena %",
    "GK17jvrtmsau:273": " pracita iti śubharāśir mahān yas tataḥ stāj janaughe samṛddhiḥ samagre 'pi",
    "GK17jvrtmsau:274": " saiva // JVms_121 //",
    "GK17jvrtmsau:275": " aham api tava pādapadmābhisaṃrādhanādhīnadhīsaṃniruddhāntaradhvāntajātaḥ $",
    "GK17jvrtmsau:276": " samadhigatasamastavastūtkaravyāpinaisargikasvapnamāyāmayādvaitatattvaḥ &",
    "GK17jvrtmsau:277": " akaruṇakaruṇābalāvāryavīryodayārabdhanānāvidhavyāpṛtivyastamāras %",
    "GK17jvrtmsau:278": " trijagati paramopakāraikakṛtyapravṛttaś careyaṃ jano yāvad eko 'py amuktaḥ",
    "GK17jvrtmsau:279": " sphāraphullasthalāmbhojanirbhāsabhṛṭpādapīṭhāntaviśrāntakāntāmaravyāladaityendracūlopalārciścayo",
    "GK17jvrtmsau:280": " duḥsahoddāmaduḥkhānalagrastaparyastaśaktitrilokīviśokīkriyānirvirāmaśramāścaryacaryānidhiḥ",
    "GK17jvrtmsau:281": " śuddhasaṃbuddhavaṃśāvataṃsaprakāśasphuratkīrtikirṇāntarālaprasāraḥ kumāro jayaty eṣa vāgīśvaraḥ",
    "GK17jvrtmsau:282": " sarvadurvāramārapravīradhvajinyuddhavadhvaṃsabaddhābhirāmā samaprauḍhinirvyūḍhagāḍhapratāpodayaḥ prauḍhavaravajravanitāṅgaparirambhavilasatpulakajālakajagajjayatanutraṃ $",
    "GK17jvrtmsau:283": " sāndrasavasāsramadhupānamadamuktavikaṭāṭṭahasitatrasadaśeṣasuradaityam &",
    "GK17jvrtmsau:284": " gāḍhavinigūḍhadayavismayamayāpratimaraudratanum advayamahārṇavanimagnaṃ %",
    "GK17jvrtmsau:285": " śuddhaguṇadhāma karuṇābalam udāranavanāṭyarasavallalitavṛttam abhivande //",
    "GK17jvrtmsau:286": " iti duṣkaraprabhedavṛtta)mālāstutivivṛtau samavṛttāni || ||",
    "GK17jvrtmsau:287": " idam ardham abālaśaśiprabhaṃ $ bālaraviprabham ādadhad ardham &",
    "GK17jvrtmsau:288": " karuṇāvaśavarti bhavadvapuḥ % kasya mano na karoty upacitram // JVms_125",
    "GK17jvrtmsau:289": " tattvasudhārasatṛptiviśeṣāt $ sakalasamīhitasiddhivaśād vā &",
    "GK17jvrtmsau:290": " tvaccaraṇānubhuvā bhavitavyaṃ % bhavamathanaśruta na drutam adhyā //",
    "GK17jvrtmsau:291": " kim uśanti budhā adhikaṃ vibho $ yadi janīya tadīyatanur bhavet &",
    "GK17jvrtmsau:292": " tava dṛṣṭisudhārasadhārayā % sphuritahārarucā hariṇaplutā // JVms_127 //",
    "GK17jvrtmsau:293": " iyam urukaruṇārasā mukhaśrīḥ $ samadhigatā nijadhīśriyo rasena &",
    "GK17jvrtmsau:294": " sphuradadharadalābhihārihemā- % mbujakalikeva vibhāti puṣpitāgrā //",
    "GK17jvrtmsau:295": " mukham idam aparaṃ tavotpala- $ prakararucām iva bhāti saṃcayaḥ &",
    "GK17jvrtmsau:296": " samuditam iva kairavaśriyā % harati mano 'paravaktram iva // JVms_129 //",
    "GK17jvrtmsau:297": " idam ardhasamaṃ samīkṣyate te $ bata vṛttaṃ jayino jagattrayasya &",
    "GK17jvrtmsau:298": " kva cid arthavidhau vidhūtaviśvā % śiśulīlā lalitāpi yat taveyam //",
    "GK17jvrtmsau:299": " padam ekam avekṣya te kṣaṇaṃ $ prasabhākrānta jagattrayīśikham &",
    "GK17jvrtmsau:300": " katham astu na viśvabhāratī % nijadāsīva tava priyaṃvadā // JVms_131 //",
    "GK17jvrtmsau:301": " svarasopanatāṃ śamaśayyāṃ $ kiṃ nu vidhūya dhiyo 'py atidurgaiḥ &",
    "GK17jvrtmsau:302": " aticitracaritraśatais te % vegavatī karuṇā yadi na syāt // JVms_132 //",
    "GK17jvrtmsau:303": " sarvātiśayasya dhāma dhāmnaḥ $ sarvāṅgīṇasulakṣyalakṣaṇaśrīḥ &",
    "GK17jvrtmsau:304": " lokasya gatāpi hi smṛtiṃ te % bhadraṃ bhadravirāṭ tanus tanoti // JVms_133",
    "GK17jvrtmsau:305": " paritaḥ sphuradbhir abhirāmair $ aṃśumayaiḥ parārthaparamārthaiḥ &",
    "GK17jvrtmsau:306": " pavipadmakhaḍgamaṇicakraiḥ % ketumatī vibhāti tava mūrtiḥ // JVms_134 //",
    "GK17jvrtmsau:307": " caittamātrabhāvabhāji bhāvyate kva $ parā parārthasaṃpad īdṛśī dayāyām &",
    "GK17jvrtmsau:308": " seyam etadākṛticchalād ato 'va- % yavadhvaner matupstriyā samābhidhānā //",
    "GK17jvrtmsau:309": " udayadaruṇakiraṇanikaraparikara- $ kanakamayavimalahimakarajayanī &",
    "GK17jvrtmsau:310": " jayati nikhilajagadabhiratikṛtipaṭur % atibhava tava tanur iyam atirucirā // JVms_136 //",
    "GK17jvrtmsau:311": " tribhuvanaduradhigamacaraṇaparicaraṇaguruvibhavabhagavadasitasugata- $",
    "GK17jvrtmsau:312": " pratikṛtisacivavimalamaṇinicayakhacitasuparighaṭanaguṇavasatiḥ &",
    "GK17jvrtmsau:313": " jinanayagadanaravalayalavasamanukṛtirasikanibhasurabhisurasumanaḥ- %",
    "GK17jvrtmsau:314": " parimalamiladalikulakaṇitanidhir adhigamajalada jayati tava śikhā //",
    "GK17jvrtmsau:315": " samudayadiśi samupanataruciṣu vividhasamudayakaraṇam abhidadhatī $",
    "GK17jvrtmsau:316": " praśamasukharasarasikamatiṣu nirupamaśamasukhapathakathanapṛthuniratiḥ &",
    "GK17jvrtmsau:317": " aparimitasukṛtaphalam adhipa tava jayati sakalajinanayanayanagīr %",
    "GK17jvrtmsau:318": " ṛjumatiṣu niyatam ṛjur amṛtakuṭa kuṭilamatiṣu niratiśayakuṭilapadā //",
    "GK17jvrtmsau:319": " ākhyānikeyaṃ bhavato guṇānām $ iti stuvaṃs tvām abhimanyate yaḥ &",
    "GK17jvrtmsau:320": " nūṇaṃ sa gaṇḍūṣajalopayogān % mayā nipīto 'mbudhir ity aveti // JVms_139",
    "GK17jvrtmsau:321": " api tv aśeṣasmaravairiṇām apy $ ākhyeyatākhyātim anāśriteṣu &",
    "GK17jvrtmsau:322": " guṇeṣu te nātha vṛthābhimānasya- % ākhyānikāsau viparītapūrvā // JVms_140",
    "GK17jvrtmsau:323": " || iti duṣkaraprabhedavṛttamālāvivṛtan ardhasamavṛttāni ||",
    "GK17jvrtmsau:324": " aṣṭābhir akṣaraiḥ pādo $ 'soḍhas tadgāḍhamajjanād anuvṛddhaiḥ &",
    "GK17jvrtmsau:325": " guṇasāgara sāgarair apūritāṅgurīgarto % viṣamaṃ daśāntare dayā",
    "GK17jvrtmsau:326": " padacaturūrdhvaṃ nayati bhāvam // JVms_141 //",
    "GK17jvrtmsau:327": " iti nigaditajātau $ kṛtaviṣamacaraṇaracanāyām &",
    "GK17jvrtmsau:328": " laghuguruniyatibhṛti bhayam ayati ko na % bhavasi na yadi niyatam abhividhivacanam anu pīḍaḥ suciranihitahitamatikandāṅ- $ kura iva tava bhāti &",
    "GK17jvrtmsau:329": " viṣamajanadamanaghaṭitavikaṭamūrtes %",
    "GK17jvrtmsau:330": " tripuraharamukuṭamaṇisadṛśadaśanakalikeyam // JVms_143 //",
    "GK17jvrtmsau:331": " prasaradurudahanaghanaghora- $ cchaṭam iva gaganatalam anavadhi dadhānā &",
    "GK17jvrtmsau:332": " prasabham abhimukhaṃ te % praśamayati śamanam api nayanavalanalavalīlā //",
    "GK17jvrtmsau:333": " mṛdujanam anu punar iyam eva $ praśamitasakalakaṭukaluṣaviṣarāśiḥ &",
    "GK17jvrtmsau:334": " pratimuhur abhinavam atulasukhanidhim upanayantī % niyatam amṛtadhāra //",
    "GK17jvrtmsau:335": " padacaturūrdhvaprabhedāḥ || ||",
    "GK17jvrtmsau:336": " taḍitojjvalaṃ jaladarāśim $ aniśam udabhārabandhuram &",
    "GK17jvrtmsau:337": " ghoraghanarasitam īśa tanuḥ % kṛpayā kuto 'pi jayatīyam udgatā // JVms_146",
    "GK17jvrtmsau:338": " ata eva duṣkaratarāṇi $ vilasitaśatāni tanvataḥ &",
    "GK17jvrtmsau:339": " hlādayaty akhilalokam idaṃ % paṭukīrtisaurabhakam adbhutaṃ tava //",
    "GK17jvrtmsau:340": " bhṛkuṭīkaṭākṣadaśaneṣu $ kim api vikṛtāni bibhrataḥ &",
    "GK17jvrtmsau:341": " damayati tava bhuvanāni vapur % lalitaṃ ca kiṃ tu vikaṭaṃ yad īdṛśam //",
    "GK17jvrtmsau:342": " || udgatābhedāḥ || ||",
    "GK17jvrtmsau:343": " prāgbhārātiśaye 'pi tādṛśe 'dbhutabhīme $ bhuvanāhitahataye samaṃ samantāt",
    "GK17jvrtmsau:344": " marud anatiśayarayaḥ % pracupitam api tava na sameti salīlam // JVms_149",
    "GK17jvrtmsau:345": " kiṃ bhūyo bhagavan bhavantam aśrayam āptaḥ $ sthitabhāram atulam ārṣabhaṃ",
    "GK17jvrtmsau:346": " dadhānam &",
    "GK17jvrtmsau:347": " tac chuddhavirāḍviśeṣaṇam hy % aparaviṣamaśirasi padaṃ vinidhatte //",
    "GK17jvrtmsau:348": " ārādhyeti bhavantam āśrayaikasamṛddhyā $ kuśalaṃ yad amalam asti vardhamānam &",
    "GK17jvrtmsau:349": " tat idam akhilam udañcatu bhuvanam urupadaṃ % tvadabhimatam ativividhavṛttaviśeṣaiḥ // JVms_151",
    "GK17jvrtmsau:350": " api ca pracayena bhūyasā $ kuśalasyāsya nikamanirmalasya &",
    "GK17jvrtmsau:351": " vigalatu sakalasya dehino % bhavarajanīprabhavāndhakārarāśiḥ // JVms_152",
    "GK17jvrtmsau:352": " || sarvaviṣamāṇi ||",
    "GK17jvrtmsau:353": " kiṃ ca prauḍhaprajñāpreyasy- $ aliṅgenānaṅgakrīḍam &",
    "GK17jvrtmsau:354": " uḍupatiruciranicayamayam iva vapur % anatiśayakaruṇam iha vahad anubhavatu",
    "GK17jvrtmsau:355": " || ardhaviṣamam ||",
    "GK17jvrtmsau:356": " vicitravṛttair iti varṇanena $ yad ācitaṃ candrakarāmalaṃ śubham &",
    "GK17jvrtmsau:357": " tato 'stu lokaḥ parimuktaśokaḥ % sphuranmahāsaukhyaśikhāsakhīvaraḥ //",
    "GK17jvrtmsau:358": " || pādaviṣamam ||",
    "GK17jvrtmsau:359": " || āryamañjughoṣasya duṣkaraprabhedā Vṛttamālāstutiḥ samāpta ||",
    "GK17jvrtmsau:360": " || kṛtir iyaṃ mahāpaṇḍitasthaviraJñānaśrīmitrasya ||"
}