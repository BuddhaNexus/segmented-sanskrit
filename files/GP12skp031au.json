{
    "GP12skp031au:0": " PADA MARKERS For a four-pada verse:",
    "GP12skp031au:1": " For a six-pada verse:",
    "GP12skp031au:2": " namaḥ paramadevāya $ traiguṇyāvijitātmane &",
    "GP12skp031au:3": " sarvato yogarūpāya % saṃsārābhāvahetave // SkP_1.1 //",
    "GP12skp031au:4": " sthitisaṃrodhasargāṇāṃ $ hetave 'ntaḥprasāriṇe &",
    "GP12skp031au:5": " ṣaḍviṃśāya pradhānāya % mahādevāya dhīmate // SkP_1.2 //",
    "GP12skp031au:6": " prajāpatermahākṣetre $ gaṅgākālindisaṃgame &",
    "GP12skp031au:7": " prayāge parame puṇye % brahmaṇo lokavartmani // SkP_1.3 //",
    "GP12skp031au:8": " munayaḥ saṃśitātmānas $ tapasā kṣīṇakalmaṣāḥ &",
    "GP12skp031au:9": " tīrthasaṃplavanārthāya % paurṇamāsyāṃ kṛtāhnikāḥ // SkP_1.4 //",
    "GP12skp031au:10": " paurāṇikamapaśyanta $ sūtaṃ satyaparāyaṇam &",
    "GP12skp031au:11": " snātvā tasminmahātīrthe % praṇāmārthamupāgatam // SkP_1.5 //",
    "GP12skp031au:12": " dṛṣṭvā te sūtamāyāntam $ ṛṣayo hṛṣṭamānasāḥ &",
    "GP12skp031au:13": " āśāsyāsanasaṃveśaṃ % tadyogyaṃ samakalpayan // SkP_1.6 //",
    "GP12skp031au:14": " sa praṇamya ca tānsarvān $ sūtastānmunipuṃgavān &",
    "GP12skp031au:15": " pradattamāsanaṃ bheje % sarvadharmasamanvitaḥ // SkP_1.7 //",
    "GP12skp031au:16": " tamāsīnamapṛcchanta $ munayastapasaidhitāḥ &",
    "GP12skp031au:17": " brahmasattre purā sādho % naimiśāraṇyavāsinām // SkP_1.8 //",
    "GP12skp031au:18": " kathitaṃ bhāratākhyānaṃ $ purāṇaṃ ca paraṃ tvayā &",
    "GP12skp031au:19": " tena naḥ pratibhāsi tvaṃ % sākṣātsatyavatīsutaḥ // SkP_1.9 //",
    "GP12skp031au:20": " sarvāgamaparārthajñaḥ $ satyadharmaparāyaṇaḥ &",
    "GP12skp031au:21": " dvijapūjārato nityaṃ % tena pṛcchāṃ tvamarhasi // SkP_1.10 //",
    "GP12skp031au:22": " bhāratākhyānasadṛśaṃ $ purāṇādyadviśiṣyate &",
    "GP12skp031au:23": " tattvā pṛcchāma vai janma % kārttikeyasya dhīmataḥ // SkP_1.11 //",
    "GP12skp031au:24": " ime hi munayaḥ sarve $ tvadupāstiparāyaṇāḥ &",
    "GP12skp031au:25": " skandasaṃbhavaśuśrūṣā- % saṃjātautsukyamānasāḥ // SkP_1.12 //",
    "GP12skp031au:26": " evamuktastadā sūtaḥ $ saṃsiddhairmunipuṃgavaiḥ &",
    "GP12skp031au:27": " provācedaṃ munīnsarvān % vaco bhūtārthavācakam // SkP_1.13 //",
    "GP12skp031au:28": " śṛṇudhvaṃ munayaḥ sarve $ kārttikeyasya sambhavam &",
    "GP12skp031au:29": " brahmaṇyatvaṃ samāhātmyaṃ % vīryaṃ ca tridaśādhikam // SkP_1.14 //",
    "GP12skp031au:30": " mumukṣayā paraṃ sthānaṃ $ yāte śukamahātmani &",
    "GP12skp031au:31": " sutaśokābhisaṃtapto % vyāsastryambakamaikṣata // SkP_1.15 //",
    "GP12skp031au:32": " dṛṣṭvaiva sa maheśānaṃ $ vyāso 'bhūdvigatavyathaḥ &",
    "GP12skp031au:33": " vicaransa tadā lokān % muniḥ satyavatīsutaḥ // SkP_1.16 //",
    "GP12skp031au:34": " meruśṛṅge 'tha dadṛśe $ brahmaṇaḥ sutamagrajam &",
    "GP12skp031au:35": " sanatkumāraṃ varadaṃ % yogaiśvaryasamanvitam // SkP_1.17 //",
    "GP12skp031au:36": " vimāne ravisaṃkāśe $ tiṣṭhantamanalaprabham &",
    "GP12skp031au:37": " munibhiryogasaṃsiddhais % tapoyuktairmahātmabhiḥ // SkP_1.18 //",
    "GP12skp031au:38": " vedavedāṅgatattvajñaiḥ $ sarvadharmāgamānvitaiḥ &",
    "GP12skp031au:39": " sakalāvāptavidyaistu % caturvaktramivāvṛtam // SkP_1.19 //",
    "GP12skp031au:40": " dṛṣṭvā taṃ sumahātmānaṃ $ vyāso munimathāsthitam &",
    "GP12skp031au:41": " vavande parayā bhaktyā % sākṣādiva pitāmaham // SkP_1.20 //",
    "GP12skp031au:42": " brahmasūnuratha vyāsaṃ $ samāyātaṃ mahaujasam &",
    "GP12skp031au:43": " pariṣvajya paraṃ premṇā % provāca vacanaṃ śubham // SkP_1.21 //",
    "GP12skp031au:44": " diṣṭyā tvamasi dharmajña $ prasādātpārameśvarāt &",
    "GP12skp031au:45": " apetaśokaḥ samprāptaḥ % pṛcchasva pravadāmyaham // SkP_1.22 //",
    "GP12skp031au:46": " śrutvātha vacanaṃ sūnor $ brahmaṇo munipuṃgavaḥ &",
    "GP12skp031au:47": " idamāha vaco viprāś % ciraṃ yaddhṛdaye sthitam // SkP_1.23 //",
    "GP12skp031au:48": " kumārasya kathaṃ janma $ kārttikeyasya dhīmataḥ &",
    "GP12skp031au:49": " kiṃnimittaṃ kuto vāsya % icchāmyetaddhi veditum // SkP_1.24 //",
    "GP12skp031au:50": " kathaṃ rudrasutaścāsau $ vahnigaṅgāsutaḥ katham &",
    "GP12skp031au:51": " umāyāstanayaścaiva % svāhāyāśca kathaṃ punaḥ \\",
    "GP12skp031au:52": " suparṇyāścātha mātṝṇāṃ kṛttikānāṃ kathaṃ ca saḥ // SkP_1.25 //",
    "GP12skp031au:53": " kaścāsau pūrvamutpannaḥ $ kiṃtapāḥ kaśca vikramaḥ &",
    "GP12skp031au:54": " bhūtasaṃmohanaṃ hyetat % kathayasva yathātatham // SkP_1.26 //",
    "GP12skp031au:55": " sūta uvāca evaṃ sa pṛṣṭastejasvī $ brahmaṇaḥ putrasattamaḥ &",
    "GP12skp031au:56": " uvāca sarvaṃ sarvajño % vyāsāyākliṣṭakāriṇe \\",
    "GP12skp031au:57": " tacchṛṇudhvaṃ yathātattvaṃ kīrtyamānaṃ mayānaghāḥ // SkP_1.27 //",
    "GP12skp031au:58": " iti skandapurāṇe prathamo 'dhyāyaḥ",
    "GP12skp031au:59": " Skandapurana 2",
    "GP12skp031au:60": " sanatkumāra uvāca prapadye devamīśānaṃ $ sarvajñamaparājitam &",
    "GP12skp031au:61": " mahādevaṃ mahātmānaṃ % viśvasya jagataḥ patim // SkP_2.1 //",
    "GP12skp031au:62": " śaktirapratighā yasya $ aiśvaryaṃ caiva sarvaśaḥ &",
    "GP12skp031au:63": " svāmitvaṃ ca vibhutvaṃ ca % svakṛtāni pracakṣate // SkP_2.2 //",
    "GP12skp031au:64": " tasmai devāya somāya $ praṇamya prayataḥ śuciḥ &",
    "GP12skp031au:65": " purāṇākhyānajijñāsor % vakṣye skandodbhavaṃ śubham // SkP_2.3 //",
    "GP12skp031au:66": " dehāvatāro devasya $ rudrasya paramātmanaḥ &",
    "GP12skp031au:67": " prājāpatyābhiṣekaśca % haraṇaṃ śirasastathā // SkP_2.4 //",
    "GP12skp031au:68": " darśanaṃ ṣaṭkulīyānāṃ $ cakrasya ca visarjanam &",
    "GP12skp031au:69": " naimiśasyodbhavaścaiva % sattrasya ca samāpanam // SkP_2.5 //",
    "GP12skp031au:70": " brahmaṇaścāgamastatra $ tapasaścaraṇaṃ tathā &",
    "GP12skp031au:71": " śarvasya darśanaṃ caiva % devyāścaiva samudbhavaḥ // SkP_2.6 //",
    "GP12skp031au:72": " satyā vivādaśca tathā $ dakṣaśāpastathaiva ca &",
    "GP12skp031au:73": " menāyāṃ ca yathotpattir % yathā devyāḥ svayaṃvaram // SkP_2.7 //",
    "GP12skp031au:74": " devānāṃ varadānaṃ ca $ vasiṣṭhasya ca dhīmataḥ &",
    "GP12skp031au:75": " parāśarasya cotpattir % vyāsasya ca mahātmanaḥ // SkP_2.8 //",
    "GP12skp031au:76": " vasiṣṭhakauśikābhyāṃ ca $ vairodbhavasamāpanam &",
    "GP12skp031au:77": " vārāṇasyāśca śūnyatvaṃ % kṣetramāhātmyavarṇanam // SkP_2.9 //",
    "GP12skp031au:78": " rudrasya cātra sāṃnidhyaṃ $ nandinaścāpyanugrahaḥ &",
    "GP12skp031au:79": " gaṇānāṃ darśanaṃ caiva % kathanaṃ cāpyaśeṣataḥ // SkP_2.10 //",
    "GP12skp031au:80": " kālīvyāharaṇaṃ caiva $ tapaścaraṇameva ca &",
    "GP12skp031au:81": " somanandisamākhyānaṃ % varadānaṃ tathaiva ca // SkP_2.11 //",
    "GP12skp031au:82": " gaurītvaṃ putralambhaśca $ devyā utpattireva ca &",
    "GP12skp031au:83": " kauśikyā bhūtamātṛtvaṃ % siṃhāśca rathinastathā // SkP_2.12 //",
    "GP12skp031au:84": " gauryāśca nilayo vindhye $ vindhyasūryasamāgamaḥ &",
    "GP12skp031au:85": " agastyasya ca māhātmyaṃ % vadhaḥ sundanisundayoḥ // SkP_2.13 //",
    "GP12skp031au:86": " nisumbhasumbhaniryāṇaṃ $ mahiṣasya vadhastathā &",
    "GP12skp031au:87": " abhiṣekaśca kauśikyā % varadānamathāpi ca // SkP_2.14 //",
    "GP12skp031au:88": " andhakasya tathotpattiḥ $ pṛthivyāścaiva bandhanam &",
    "GP12skp031au:89": " hiraṇyākṣavadhaścaiva % hiraṇyakaśipostathā // SkP_2.15 //",
    "GP12skp031au:90": " balisaṃyamanaṃ caiva $ devyāḥ samaya eva ca &",
    "GP12skp031au:91": " devānāṃ gamanaṃ caiva % agnerdūtatvameva ca // SkP_2.16 //",
    "GP12skp031au:92": " devānāṃ varadānaṃ ca $ śukrasya ca visarjanam &",
    "GP12skp031au:93": " sutasya ca tathotpattir % devyāścāndhakadarśanam // SkP_2.17 //",
    "GP12skp031au:94": " śailādidaityasaṃmardo $ devyāśca śatarūpatā &",
    "GP12skp031au:95": " āryāvarapradānaṃ ca % śailādistava eva ca // SkP_2.18 //",
    "GP12skp031au:96": " devasyāgamanaṃ caiva $ vṛttasya kathanaṃ tathā &",
    "GP12skp031au:97": " pativratāyāścākhyānaṃ % guruśuśrūṣaṇasya ca // SkP_2.19 //",
    "GP12skp031au:98": " ākhyānaṃ pañcacūḍāyās $ tejasaścāpyadhṛṣyatā &",
    "GP12skp031au:99": " dūtasyāgamanaṃ caiva % saṃvādo 'tha visarjanam // SkP_2.20 //",
    "GP12skp031au:100": " andhakāsurasaṃvādo $ mandarāgamanaṃ tathā &",
    "GP12skp031au:101": " gaṇānāmāgamaścaiva % saṃkhyānaśravaṇaṃ tathā // SkP_2.21 //",
    "GP12skp031au:102": " nigrahaścāndhakasyātha $ yuddhena mahatā tathā &",
    "GP12skp031au:103": " śarīrārdhapradānaṃ ca % aśokasutasaṃgrahaḥ // SkP_2.22 //",
    "GP12skp031au:104": " bhasmasomodbhavaścaiva $ śmaśānavasatistathā &",
    "GP12skp031au:105": " rudrasya nīlakaṇṭhatvaṃ % tathāyatanavarṇanam // SkP_2.23 //",
    "GP12skp031au:106": " utpattiryakṣarājasya $ kuberasya ca dhīmataḥ &",
    "GP12skp031au:107": " nigraho bhujagendrāṇāṃ % śikharasya ca pātanam // SkP_2.24 //",
    "GP12skp031au:108": " trailokyasya saśakrasya $ vaśīkaraṇameva ca &",
    "GP12skp031au:109": " devasenāpradānaṃ ca % senāpatyābhiṣecanam // SkP_2.25 //",
    "GP12skp031au:110": " nāradasyāgamaścaiva $ tārakapreṣitasya ha &",
    "GP12skp031au:111": " vadhaśca tārakasyogro % yātrā bhadravaṭasya ca // SkP_2.26 //",
    "GP12skp031au:112": " mahiṣasya vadhaścaiva $ krauñcasya ca nibarhaṇam &",
    "GP12skp031au:113": " śakteruddharaṇaṃ caiva % tārakasya vadhaḥ śubhaḥ // SkP_2.27 //",
    "GP12skp031au:114": " devāsurabhayotpattis $ traipuraṃ yuddhameva ca &",
    "GP12skp031au:115": " prahlādavigrahaścaiva % kṛtaghnākhyānameva ca \\",
    "GP12skp031au:116": " mahābhāgyaṃ brāhmaṇānāṃ vistareṇa prakīrtyate // SkP_2.28 //",
    "GP12skp031au:117": " etajjñātvā yathāvaddhi $ kumārānucaro bhavet &",
    "GP12skp031au:118": " balavānmatisampannaḥ % putraṃ cāpnoti saṃmatam // SkP_2.29 //",
    "GP12skp031au:119": " iti skandapurāṇe dvitīyo 'dhyāyaḥ",
    "GP12skp031au:120": " Skandapurana 3",
    "GP12skp031au:121": " sanatkumāra uvāca śṛṇuṣvemāṃ kathāṃ divyāṃ $ sarvapāpapraṇāśanīm &",
    "GP12skp031au:122": " kathyamānāṃ mayā citrāṃ % bahvarthāṃ śrutisaṃmitām \\",
    "GP12skp031au:123": " yāṃ śrutvā pāpakarmāpi gacchecca paramāṃ gatim // SkP_3.1 //",
    "GP12skp031au:124": " na nāstikāśraddadhāne $ śaṭhe cāpi kathaṃcana &",
    "GP12skp031au:125": " imāṃ kathāmanubrūyāt % tathā cāsūyake nare // SkP_3.2 //",
    "GP12skp031au:126": " idaṃ putrāya śiṣyāya $ dhārmikāyānasūyave &",
    "GP12skp031au:127": " kathanīyaṃ mahābrahman % devabhaktāya vā bhavet \\",
    "GP12skp031au:128": " kumārabhaktāya tathā śraddadhānāya caiva hi // SkP_3.3 //",
    "GP12skp031au:129": " purā brahmā prajādhyakṣaḥ $ aṇḍe 'sminsamprasūyate &",
    "GP12skp031au:130": " so 'jñānātpitaraṃ brahmā % na veda tamasāvṛtaḥ // SkP_3.4 //",
    "GP12skp031au:131": " ahameka iti jñātvā $ sarvāṃl lokānavaikṣata &",
    "GP12skp031au:132": " na cāpaśyata tatrānyaṃ % tapoyogabalānvitaḥ // SkP_3.5 //",
    "GP12skp031au:133": " putra putreti cāpyukto $ brahmā śarveṇa dhīmatā &",
    "GP12skp031au:134": " praṇataḥ prāñjalirbhūtvā % tameva śaraṇaṃ gataḥ // SkP_3.6 //",
    "GP12skp031au:135": " sa dattvā brahmaṇe śambhuḥ $ sraṣṭṛtvaṃ jñānasaṃhitam &",
    "GP12skp031au:136": " vibhutvaṃ caiva lokānām % antardhe parameśvaraḥ // SkP_3.7 //",
    "GP12skp031au:137": " tadeṣopaniṣatproktā $ mayā vyāsa sanātanā &",
    "GP12skp031au:138": " yāṃ śrutvā yogino dhyānāt % prapadyante maheśvaram // SkP_3.8 //",
    "GP12skp031au:139": " brahmaṃ ca yo vidadhe putramagre $ jñānaṃ ca yaḥ prahiṇoti sma tasmai &",
    "GP12skp031au:140": " tamātmasthaṃ ye 'nupaśyanti dhīrās % teṣāṃ śāntiḥ śāśvatī netareṣām //",
    "GP12skp031au:141": " sa vyāsa pitaraṃ dṛṣṭvā $ svadīptyā parayā yutam &",
    "GP12skp031au:142": " putrakāmaḥ prajāhetos % tapastīvraṃ cakāra ha // SkP_3.10 //",
    "GP12skp031au:143": " mahatā yogatapasā $ yuktasya sumahātmanaḥ &",
    "GP12skp031au:144": " acireṇaiva kālena % pitā sampratutoṣa ha // SkP_3.11 //",
    "GP12skp031au:145": " darśanaṃ cāgamattasya $ varado 'smītyuvāca ha &",
    "GP12skp031au:146": " sa tuṣṭāva nato bhūtvā % kṛtvā śirasi cāñjalim // SkP_3.12 //",
    "GP12skp031au:147": " namaḥ paramadevāya $ devānāmapi vedhase &",
    "GP12skp031au:148": " sraṣṭre vai lokatantrāya % brahmaṇaḥ pataye namaḥ // SkP_3.13 //",
    "GP12skp031au:149": " ekasmai śaktiyuktāya $ aśaktirahitāya ca &",
    "GP12skp031au:150": " anantāyāprameyāya % indriyāviṣayāya ca // SkP_3.14 //",
    "GP12skp031au:151": " vyāpine vyāptapūrvāya $ adhiṣṭhātre pracodine &",
    "GP12skp031au:152": " kṛtapracetanāyaiva % tattvavinyāsakāriṇe // SkP_3.15 //",
    "GP12skp031au:153": " pradhānacodakāyaiva $ guṇināṃ śāntidāya ca &",
    "GP12skp031au:154": " dṛṣṭidāya ca sarveṣāṃ % svayaṃ vai darśanāya ca // SkP_3.16 //",
    "GP12skp031au:155": " viṣayagrāhiṇe caiva $ niyamasya ca kāriṇe &",
    "GP12skp031au:156": " manasaḥ karaṇānāṃ ca % tatraiva niyamasya ca // SkP_3.17 //",
    "GP12skp031au:157": " bhūtānāṃ guṇakartre ca $ śaktidāya tathaiva ca &",
    "GP12skp031au:158": " kartre hyaṇḍasya mahyaṃ ca % acintyāyāgrajāya ca \\",
    "GP12skp031au:159": " aprameya pitarnityaṃ prīto no diśa śakvarīm // SkP_3.18 //",
    "GP12skp031au:160": " tasyaivaṃ stuvato vyāsa $ devadevo maheśvaraḥ &",
    "GP12skp031au:161": " tuṣṭo 'bravītsvayaṃ putraṃ % brahmāṇaṃ praṇataṃ tathā // SkP_3.19 //",
    "GP12skp031au:162": " yasmātte viditaṃ vatsa $ sūkṣmametanmahādyute &",
    "GP12skp031au:163": " tasmādbrahmeti lokeṣu % nāmnā khyātiṃ gamiṣyasi // SkP_3.20 //",
    "GP12skp031au:164": " yasmāccāhaṃ pitetyuktas $ tvayā buddhimatāṃ vara &",
    "GP12skp031au:165": " tasmātpitāmahatvaṃ te % loke khyātiṃ gamiṣyati // SkP_3.21 //",
    "GP12skp031au:166": " prajārthaṃ yacca te taptaṃ $ tapa ugraṃ suduścaram &",
    "GP12skp031au:167": " tasmātprajāpatitvaṃ te % dadāni prayatātmane // SkP_3.22 //",
    "GP12skp031au:168": " evamuktvā sa deveśo $ mūrtimatyo 'sṛjatstriyaḥ &",
    "GP12skp031au:169": " yāstāḥ prakṛtayastvaṣṭau % viśeṣāścendriyaiḥ saha \\",
    "GP12skp031au:170": " bhāvāśca sarve te devam upatasthuḥ svarūpiṇaḥ // SkP_3.23 //",
    "GP12skp031au:171": " tānuvāca tato devaḥ $ patiryuktaḥ svatejasā &",
    "GP12skp031au:172": " etamadyābhiṣekeṇa % sampādayata mā ciram // SkP_3.24 //",
    "GP12skp031au:173": " tābhiḥ svaṃ svaṃ samādāya $ bhāvaṃ divyamatarkitam &",
    "GP12skp031au:174": " abhiṣikto babhūveti % prajāpatiratidyutiḥ // SkP_3.25 //",
    "GP12skp031au:175": " tatraivaṃ yoginaḥ sūkṣmaṃ $ dṛṣṭvā divyena cakṣuṣā &",
    "GP12skp031au:176": " purāṇaṃ yogatattvajñā % gāyanti triguṇānvitam // SkP_3.26 //",
    "GP12skp031au:177": " rudraḥ sraṣṭā hi sarveṣāṃ $ bhūtānāṃ tava ca prabho &",
    "GP12skp031au:178": " asmābhiśca bhavānsārdhaṃ % jagataḥ sampravartakaḥ // SkP_3.27 //",
    "GP12skp031au:179": " sa devastoṣitaḥ samyak $ paramaiśvaryayogadhṛk &",
    "GP12skp031au:180": " brahmāṇamagrajaṃ putraṃ % prājāpatye 'bhyaṣecayat // SkP_3.28 //",
    "GP12skp031au:181": " yaḥ kṛtvā bahuvidhamārgayogayuktaṃ $ tattvākhyaṃ jagadidamādarādyuyoja &",
    "GP12skp031au:182": " devānāṃ paramamanantayogayuktaṃ % māyābhistribhuvanamandhamaprasādam //",
    "GP12skp031au:183": " sarveṣāṃ manasi sadāvatiṣṭhamāno $ jānānaḥ śubhamaśubhaṃ ca bhūtanāthaḥ &",
    "GP12skp031au:184": " taṃ devaṃ pramathapatiṃ praṇamya bhaktyā % nityaṃ vai śaraṇamupaimi",
    "GP12skp031au:185": " sūkṣmasūkṣmam // SkP_3.30 //",
    "GP12skp031au:186": " iti skandapurāṇe tṛtīyo 'dhyāyaḥ",
    "GP12skp031au:187": " Skandapurana 4",
    "GP12skp031au:188": " sanatkumāra uvāca prājāpatyaṃ tato labdhvā $ prajāḥ sraṣṭuṃ pracakrame &",
    "GP12skp031au:189": " prajāstāḥ sṛjyamānāśca % na vivardhanti tasya ha // SkP_4.1 //",
    "GP12skp031au:190": " sa kurvāṇastathā sṛṣṭiṃ $ śaktihīnaḥ pitāmahaḥ &",
    "GP12skp031au:191": " sṛṣṭyarthaṃ bhūya evātha % tapaścartuṃ pracakrame // SkP_4.2 //",
    "GP12skp031au:192": " sṛṣṭihetostapastasya $ jñātvā tribhuvaneśvaraḥ &",
    "GP12skp031au:193": " tejasā jagadāviśya % ājagāma tadantikam \\",
    "GP12skp031au:194": " sraṣṭā tasya jagannātho 'darśayatsvatanau jagat // SkP_4.3 //",
    "GP12skp031au:195": " svayamāgatya deveśo $ mahābhūtapatirharaḥ &",
    "GP12skp031au:196": " vyāpyeva hi jagatkṛtsnaṃ % parameṇa svatejasā \\",
    "GP12skp031au:197": " śambhuḥ prāha varaṃ vatsa yācasveti pitāmaham // SkP_4.4 //",
    "GP12skp031au:198": " taṃ brahmā lokasṛṣṭyarthaṃ $ putrastvaṃ manasābravīt &",
    "GP12skp031au:199": " sa jñātvā tasya saṃkalpaṃ % brahmaṇaḥ parameśvaraḥ \\",
    "GP12skp031au:200": " mūḍho 'yamiti saṃcintya provāca varadaḥ svayam // SkP_4.5 //",
    "GP12skp031au:201": " āgataṃ pitaraṃ mā tvaṃ $ yasmātputraṃ samīhase &",
    "GP12skp031au:202": " manmūrtistanayastasmād % bhaviṣyati mamājñayā // SkP_4.6 //",
    "GP12skp031au:203": " sa ca te putratāṃ yātvā $ madīyo gaṇanāyakaḥ &",
    "GP12skp031au:204": " rudro vigrahavānbhūtvā % mūḍha tvāṃ vinayiṣyati // SkP_4.7 //",
    "GP12skp031au:205": " sarvavidyādhipatyaṃ ca $ yogānāṃ caiva sarvaśaḥ &",
    "GP12skp031au:206": " balasyādhipatitvaṃ ca % astrāṇāṃ ca prayoktṛtā // SkP_4.8 //",
    "GP12skp031au:207": " mayā dattāni tasyāśu $ upasthāsyanti sarvaśaḥ &",
    "GP12skp031au:208": " dhanuḥ pinākaṃ śūlaṃ ca % khaḍgaṃ paraśureva ca // SkP_4.9 //",
    "GP12skp031au:209": " kamaṇḍalustathā daṇḍaḥ $ astraṃ pāśupataṃ tathā &",
    "GP12skp031au:210": " saṃvartakāśaniścaiva % cakraṃ ca pratisargikam \\",
    "GP12skp031au:211": " evaṃ sarvarddhisampannaḥ sutaste sa bhaviṣyati // SkP_4.10 //",
    "GP12skp031au:212": " evamuktvā gate tasminn $ antardhānaṃ mahātmani &",
    "GP12skp031au:213": " brahmā cakre tadā ceṣṭiṃ % putrakāmaḥ prajāpatiḥ // SkP_4.11 //",
    "GP12skp031au:214": " sa juhvañchramasaṃyuktaḥ $ pratighātasamanvitaḥ &",
    "GP12skp031au:215": " samidyuktena hastena % lalāṭaṃ pramamārja ha // SkP_4.12 //",
    "GP12skp031au:216": " samitsaṃyogajastasya $ svedabindurlalāṭajaḥ &",
    "GP12skp031au:217": " papāta jvalane tasmin % dviguṇaṃ tasya tejasā // SkP_4.13 //",
    "GP12skp031au:218": " taddhi māheśvaraṃ tejaḥ $ saṃdhitaṃ brahmaṇi srutam &",
    "GP12skp031au:219": " preritaṃ devadevena % nipapāta havirbhuji // SkP_4.14 //",
    "GP12skp031au:220": " kṣaṇe tasminmaheśena $ smṛtvā taṃ varamuttamam &",
    "GP12skp031au:221": " preṣito gaṇapo rudraḥ % sadya evābhavattadā // SkP_4.15 //",
    "GP12skp031au:222": " tacca saṃsvedajaṃ tejaḥ $ pūrvaṃ jvalanayojitam &",
    "GP12skp031au:223": " bhūtvā lohitamāśveva % punarnīlamabhūttadā // SkP_4.16 //",
    "GP12skp031au:224": " nīlalohita ityeva $ tenāsāvabhavatprabhuḥ &",
    "GP12skp031au:225": " tryakṣo daśabhujaḥ śrīmān % brahmāṇaṃ chādayanniva // SkP_4.17 //",
    "GP12skp031au:226": " śarvādyairnāmabhirbrahmā $ tanūbhiśca jalādibhiḥ &",
    "GP12skp031au:227": " stutvā taṃ sarvagaṃ devaṃ % nīlalohitamavyayam // SkP_4.18 //",
    "GP12skp031au:228": " jñātvā sarvasṛjaṃ paścān $ mahābhūtapratiṣṭhitam &",
    "GP12skp031au:229": " asṛjadvividhāstvanyāḥ % prajāḥ sa jagati prabhuḥ // SkP_4.19 //",
    "GP12skp031au:230": " so 'pi yogaṃ samāsthāya $ aiśvaryeṇa samanvitaḥ &",
    "GP12skp031au:231": " lokānsarvānsamāviśya % dhārayāmāsa sarvadā // SkP_4.20 //",
    "GP12skp031au:232": " brahmaṇo 'pi tataḥ putrā $ dakṣadharmādayaḥ śubhāḥ &",
    "GP12skp031au:233": " asṛjanta prajāḥ sarvā % devamānuṣasaṃkulāḥ // SkP_4.21 //",
    "GP12skp031au:234": " atha kālena mahatā $ kalpe 'tīte punaḥ punaḥ &",
    "GP12skp031au:235": " prajā dhārayato yogād % asminkalpa upasthite // SkP_4.22 //",
    "GP12skp031au:236": " pratiṣṭhitāyāṃ vārttāyāṃ $ pravṛtte vṛṣṭisarjane &",
    "GP12skp031au:237": " prajāsu ca vivṛddhāsu % prayāge yajataśca ha // SkP_4.23 //",
    "GP12skp031au:238": " brahmaṇaḥ ṣaṭkulīyāste $ ṛṣayaḥ saṃśitavratāḥ &",
    "GP12skp031au:239": " marīcayo 'trayaścaiva % vasiṣṭhāḥ kratavastathā // SkP_4.24 //",
    "GP12skp031au:240": " bhṛgavo 'ṅgirasaścaiva $ tapasā dagdhakilbiṣāḥ &",
    "GP12skp031au:241": " ūcurbrahmāṇamabhyetya % sahitāḥ karmaṇo 'ntare // SkP_4.25 //",
    "GP12skp031au:242": " bhagavannandhakāreṇa $ mahatā smaḥ samāvṛtāḥ &",
    "GP12skp031au:243": " khinnā vivadamānāśca % na ca paśyāma yatparam // SkP_4.26 //",
    "GP12skp031au:244": " etaṃ naḥ saṃśayaṃ deva $ ciraṃ hṛdi samāsthitam &",
    "GP12skp031au:245": " tvaṃ hi vettha yathātattvaṃ % kāraṇaṃ paramaṃ hi naḥ // SkP_4.27 //",
    "GP12skp031au:246": " kiṃ paraṃ sarvabhūtānāṃ $ balīyaścāpi sarvataḥ &",
    "GP12skp031au:247": " kena cādhiṣṭhitaṃ viśvaṃ % ko nityaḥ kaśca śāśvataḥ // SkP_4.28 //",
    "GP12skp031au:248": " kaḥ sraṣṭā sarvabhūtānāṃ $ prakṛteśca pravartakaḥ &",
    "GP12skp031au:249": " ko 'smānsarveṣu kāryeṣu % prayunakti mahāmanāḥ // SkP_4.29 //",
    "GP12skp031au:250": " kasya bhūtāni vaśyāni $ kaḥ sarvaviniyojakaḥ &",
    "GP12skp031au:251": " kathaṃ paśyema taṃ caiva % etannaḥ śaṃsa sarvaśaḥ // SkP_4.30 //",
    "GP12skp031au:252": " evamuktastato brahmā $ sarveṣāmeva saṃnidhau &",
    "GP12skp031au:253": " devānāṃ ca ṛṣīṇāṃ ca % gandharvoragarakṣasām // SkP_4.31 //",
    "GP12skp031au:254": " yakṣāṇāmasurāṇāṃ ca $ ye ca kutra pravartakāḥ &",
    "GP12skp031au:255": " pakṣiṇāṃ sapiśācānāṃ % ye cānye tatsamīpagāḥ \\",
    "GP12skp031au:256": " utthāya prāñjaliḥ prāha rudreti triḥ plutaṃ vacaḥ // SkP_4.32 //",
    "GP12skp031au:257": " sa cāpi tapasā śakyo $ draṣṭuṃ nānyena kenacit &",
    "GP12skp031au:258": " sa sraṣṭā sarvabhūtānāṃ % balavāṃstanmayaṃ jagat \\",
    "GP12skp031au:259": " tasya vaśyāni bhūtāni tenedaṃ dhāryate jagat // SkP_4.33 //",
    "GP12skp031au:260": " tataste sarvalokeśā $ namaścakrurmahātmane // SkP_4.34 //",
    "GP12skp031au:261": " ṛṣaya ūcuḥ kiṃ tanmahattapo deva $ yena dṛśyeta sa prabhuḥ &",
    "GP12skp031au:262": " tanno vadasva deveśa % varadaṃ cābhidhatsva naḥ // SkP_4.35 //",
    "GP12skp031au:263": " pitāmaha uvāca sattraṃ mahatsamāsadhvaṃ $ vāṅmanodoṣavarjitāḥ &",
    "GP12skp031au:264": " deśaṃ ca vaḥ pravakṣyāmi % yasmindeśe cariṣyatha // SkP_4.36 //",
    "GP12skp031au:265": " tato manomayaṃ cakraṃ $ sa sṛṣṭvā tānuvāca ha &",
    "GP12skp031au:266": " kṣiptametanmayā cakram % anuvrajata mā ciram // SkP_4.37 //",
    "GP12skp031au:267": " yatrāsya nemiḥ śīryeta $ sa deśastapasaḥ śubhaḥ &",
    "GP12skp031au:268": " tato mumoca taccakraṃ % te ca tatsamanuvrajan // SkP_4.38 //",
    "GP12skp031au:269": " tasya vai vrajataḥ kṣipraṃ $ yatra nemiraśīryata &",
    "GP12skp031au:270": " naimiśaṃ tatsmṛtaṃ nāmnā % puṇyaṃ sarvatra pūjitam // SkP_4.39 //",
    "GP12skp031au:271": " tatpūjitaṃ devamanuṣyasiddhai $ rakṣobhirugrairuragaiśca divyaiḥ &",
    "GP12skp031au:272": " yakṣaiḥ sagandharvapiśācasaṃghaiḥ % sarvāpsarobhiśca diteḥ sutaiśca //",
    "GP12skp031au:273": " vipraiśca dāntaiḥ śamayogayuktais $ tīrthaiśca sarvairapi cāvanīdhraiḥ &",
    "GP12skp031au:274": " gandharvavidyādharacāraṇaiśca % sādhyaiśca viśvaiḥ pitṛbhiḥ stutaṃ ca //",
    "GP12skp031au:275": " iti skandapurāṇe caturtho 'dhyāyaḥ",
    "GP12skp031au:276": " Skandapurana 5",
    "GP12skp031au:277": " sanatkumāra uvāca tannaimiśaṃ samāsādya $ ṛṣayo dīptatejasaḥ &",
    "GP12skp031au:278": " divyaṃ sattraṃ samāsanta % mahadvarṣasahasrikam // SkP_5.1 //",
    "GP12skp031au:279": " ekāgramanasaḥ sarve $ nirmamā hyanahaṃkṛtāḥ &",
    "GP12skp031au:280": " dhyāyanto nityamīśeśaṃ % sadāratanayāgnayaḥ // SkP_5.2 //",
    "GP12skp031au:281": " tanniṣṭhāstatparāḥ sarve $ tadyuktāstadapāśrayāḥ &",
    "GP12skp031au:282": " sarvakriyāḥ prakurvāṇās % tameva manasā gatāḥ // SkP_5.3 //",
    "GP12skp031au:283": " teṣāṃ taṃ bhāvamālakṣya $ mātariśvā mahātapāḥ &",
    "GP12skp031au:284": " sarvaprāṇicaraḥ śrīmān % sarvabhūtapravartakaḥ \\",
    "GP12skp031au:285": " dadau sa rūpī bhagavān darśanaṃ sattriṇāṃ śubhaḥ // SkP_5.4 //",
    "GP12skp031au:286": " taṃ te dṛṣṭvārcayitvā ca $ mātariśvānamavyayam &",
    "GP12skp031au:287": " āsīnamāsane puṇye % ṛṣayaḥ saṃśitavratāḥ \\",
    "GP12skp031au:288": " papracchurudbhavaṃ kṛtsnaṃ jagataḥ pralayaṃ tathā // SkP_5.5 //",
    "GP12skp031au:289": " sthitiṃ ca kṛtsnāṃ vaṃśāṃśca $ yugamanvantarāṇi ca &",
    "GP12skp031au:290": " vaṃśānucaritaṃ kṛtsnaṃ % divyamānaṃ tathaiva ca // SkP_5.6 //",
    "GP12skp031au:291": " aṣṭānāṃ devayonīnām $ utpattiṃ pralayaṃ tathā &",
    "GP12skp031au:292": " pitṛsargaṃ tathāśeṣaṃ % brahmaṇo mānameva ca // SkP_5.7 //",
    "GP12skp031au:293": " candrādityagatiṃ sarvāṃ $ tārāgrahagatiṃ tathā &",
    "GP12skp031au:294": " sthitiṃ sarveśvarāṇāṃ ca % dvīpadharmamaśeṣataḥ \\",
    "GP12skp031au:295": " varṇāśramavyavasthānaṃ yajñānāṃ ca pravartanam // SkP_5.8 //",
    "GP12skp031au:296": " etatsarvamaśeṣeṇa $ kathayāmāsa sa prabhuḥ &",
    "GP12skp031au:297": " divyaṃ varṣasahasraṃ ca % teṣāṃ tadabhiyāttathā // SkP_5.9 //",
    "GP12skp031au:298": " atha divyena rūpeṇa $ sāmavāgdiṅnirīkṣaṇā &",
    "GP12skp031au:299": " yajurghrāṇātharvaśirāḥ % śabdajihvā śubhā satī // SkP_5.10 //",
    "GP12skp031au:300": " nyāyaśrotrā niruktatva- $ gṛkpādapadagāminī &",
    "GP12skp031au:301": " kālabāhūrvarṣakarā % divasāṅgulidhāriṇī // SkP_5.11 //",
    "GP12skp031au:302": " kalādibhiḥ parvabhiśca $ māsaiḥ kararuhaistathā &",
    "GP12skp031au:303": " kalpasādhāraṇā divyā % śikṣāvidyonnatastanī // SkP_5.12 //",
    "GP12skp031au:304": " chandovicitimadhyā ca $ mīmāṃsānābhireva ca &",
    "GP12skp031au:305": " purāṇavistīrṇakaṭir % dharmaśāstramanorathā // SkP_5.13 //",
    "GP12skp031au:306": " āśramorūrvarṇajānur $ yajñagulphā phalāṅguliḥ &",
    "GP12skp031au:307": " lokavedaśarīrā ca % romabhiśchāndasaiḥ śubhaiḥ // SkP_5.14 //",
    "GP12skp031au:308": " śraddhāśubhācāravastrā $ yogadharmābhibhāṣiṇī &",
    "GP12skp031au:309": " vedīmadhyādviniḥsṛtya % pravṛttā paramāmbhasā // SkP_5.15 //",
    "GP12skp031au:310": " tasyānte 'vabhṛthe plutya $ vāyunā saha saṃgatāḥ &",
    "GP12skp031au:311": " tāmapṛcchanta kā nveṣā % vāyuṃ devaṃ mahādhiyam // SkP_5.16 //",
    "GP12skp031au:312": " uvāca sa mahātejā $ ṛṣīndharmānubhāvitān &",
    "GP12skp031au:313": " śuddhāḥ stha tapasā sarve % mahāndharmaśca vaḥ kṛtaḥ // SkP_5.17 //",
    "GP12skp031au:314": " yasmādiyaṃ nadī puṇyā $ brahmalokādihāgatā &",
    "GP12skp031au:315": " iyaṃ sarasvatī nāma % brahmalokavibhūṣaṇā // SkP_5.18 //",
    "GP12skp031au:316": " prathamaṃ martyaloke 'smin $ yuṣmatsiddhyarthamāgatā &",
    "GP12skp031au:317": " nāsyāḥ puṇyatamā kācit % triṣu lokeṣu vidyate // SkP_5.19 //",
    "GP12skp031au:318": " ṛṣaya ūcuḥ kathameṣā mahāpuṇyā $ pravṛttā brahmalokagā &",
    "GP12skp031au:319": " kāraṇaṃ kiṃ ca tatrāsīd % etadicchāma veditum // SkP_5.20 //",
    "GP12skp031au:320": " vāyuruvāca atra vo vartayiṣyāmi $ itihāsaṃ purātanam &",
    "GP12skp031au:321": " brahmaṇaścaiva saṃvādaṃ % purā yajñasya caiva ha // SkP_5.21 //",
    "GP12skp031au:322": " yajñairiṣṭvā purā devo $ brahmā dīptena tejasā &",
    "GP12skp031au:323": " asṛjatsarvabhūtāni % sthāvarāṇi carāṇi ca // SkP_5.22 //",
    "GP12skp031au:324": " sa dṛṣṭvā dīptimāndevo $ dīptyā paramayā yutaḥ &",
    "GP12skp031au:325": " avekṣamāṇaḥ svāṃl lokāṃś % caturbhirmukhapaṅkajaiḥ // SkP_5.23 //",
    "GP12skp031au:326": " devādīnmanuṣyādīṃśca $ dṛṣṭvā dṛṣṭvā mahāmanāḥ &",
    "GP12skp031au:327": " amanyata na me 'nyo 'sti % samo loke na cādhikaḥ // SkP_5.24 //",
    "GP12skp031au:328": " yo 'hametāḥ prajāḥ sarvāḥ $ saptalokapratiṣṭhitāḥ &",
    "GP12skp031au:329": " devamānuṣatiryakṣu % grasāmi visṛjāmi ca // SkP_5.25 //",
    "GP12skp031au:330": " ahaṃ sraṣṭā hi bhūtānāṃ $ nānyaḥ kaścana vidyate &",
    "GP12skp031au:331": " niyantā lokakartā ca % na mayāsti samaḥ kvacit // SkP_5.26 //",
    "GP12skp031au:332": " tasyaivaṃ manyamānasya $ yajña āgānmahāmanāḥ &",
    "GP12skp031au:333": " uvāca cainaṃ dīptātmā % maivaṃ maṃsthā mahāmate \\",
    "GP12skp031au:334": " ayaṃ hi tava saṃmoho vināśāya bhaviṣyati // SkP_5.27 //",
    "GP12skp031au:335": " na yuktamīdṛśaṃ te 'dya $ sattvasthasyātmayoninaḥ &",
    "GP12skp031au:336": " sraṣṭā tvaṃ caiva nānyo 'sti % tathāpi na yaśaskaram // SkP_5.28 //",
    "GP12skp031au:337": " ahaṃ kartā hi bhūtānāṃ $ bhuvanasya tathaiva ca &",
    "GP12skp031au:338": " karomi na ca saṃmohaṃ % yathā tvaṃ deva katthase // SkP_5.29 //",
    "GP12skp031au:339": " tamuvāca tadā brahmā $ na tvaṃ dhārayitā vibho &",
    "GP12skp031au:340": " ahameva hi bhūtānāṃ % dhartā bhartā tathaiva ca \\",
    "GP12skp031au:341": " mayā sṛṣṭāni bhūtāni tvamevātra vimuhyase // SkP_5.30 //",
    "GP12skp031au:342": " athāgāttatra saṃvigno $ vedaḥ paramadīptimān &",
    "GP12skp031au:343": " uvāca caiva tau vedo % naitadevamiti prabhuḥ // SkP_5.31 //",
    "GP12skp031au:344": " ahaṃ śreṣṭho mahābhāgau $ na vadāmyanṛtaṃ kvacit &",
    "GP12skp031au:345": " śṛṇudhvaṃ mama yaḥ kartā % bhūtānāṃ yuvayośca ha // SkP_5.32 //",
    "GP12skp031au:346": " parameśo mahādevo $ rudraḥ sarvagataḥ prabhuḥ &",
    "GP12skp031au:347": " yenāhaṃ tava dattaśca % kṛtastvaṃ ca prajāpatiḥ // SkP_5.33 //",
    "GP12skp031au:348": " yajño 'yaṃ yatprasūtiśca $ aṇḍaṃ yatrāsti saṃsthitam &",
    "GP12skp031au:349": " sarvaṃ tasmātprasūtaṃ vai % nānyaḥ kartāsti naḥ kvacit // SkP_5.34 //",
    "GP12skp031au:350": " tamevaṃvādinaṃ devo $ brahmā vedamabhāṣata &",
    "GP12skp031au:351": " ahaṃ śrutīnāṃ sarvāsāṃ % netā sraṣṭā tathaiva ca // SkP_5.35 //",
    "GP12skp031au:352": " matprasādāddhi vedastvaṃ $ yajñaścāyaṃ na saṃśayaḥ &",
    "GP12skp031au:353": " mūḍhau yuvāmadharmo vā % bhavadbhyāmanyathā kṛtaḥ \\",
    "GP12skp031au:354": " prāyaścittaṃ caradhvaṃ vaḥ kilbiṣānmokṣyathastataḥ // SkP_5.36 //",
    "GP12skp031au:355": " evamukte tadā tena $ mahāñchabdo babhūva ha &",
    "GP12skp031au:356": " ādityamaṇḍalākāram % adṛśyata ca maṇḍalam \\",
    "GP12skp031au:357": " mahacchabdena mahatā upariṣṭādviyatsthitam // SkP_5.37 //",
    "GP12skp031au:358": " sa cāpi tasmādvibhraṣṭo $ bhūtalaṃ samupāśritaḥ &",
    "GP12skp031au:359": " himavatkuñjamāsādya % nānāvihaganāditam \\",
    "GP12skp031au:360": " vyomagaśca ciraṃ bhūtvā bhūmigaḥ sambabhūva ha // SkP_5.38 //",
    "GP12skp031au:361": " tato brahmā diśaḥ sarvā $ nirīkṣya mukhapaṅkajaiḥ &",
    "GP12skp031au:362": " caturbhirna viyatsthaṃ tam % apaśyatsa pitāmahaḥ // SkP_5.39 //",
    "GP12skp031au:363": " sa mukhaṃ pañcamaṃ dīptam $ asṛjanmūrdhni saṃsthitam &",
    "GP12skp031au:364": " tenāpaśyadviyatsthaṃ taṃ % sūryāyutasamaprabham \\",
    "GP12skp031au:365": " ādityamaṇḍalākāraṃ śabdavadghoradarśanam // SkP_5.40 //",
    "GP12skp031au:366": " taṃ dṛṣṭvā pañcamaṃ tasya $ śiro vai krodhajaṃ mahat &",
    "GP12skp031au:367": " saṃvartakāgnisadṛśaṃ % grasiṣyattamavardhata // SkP_5.41 //",
    "GP12skp031au:368": " vardhamānaṃ tadā tattu $ vaḍavāmukhasaṃnibham &",
    "GP12skp031au:369": " dīptimacchabdavaccaiva % devo 'sau dīptamaṇḍalaḥ // SkP_5.42 //",
    "GP12skp031au:370": " hastāṅguṣṭhanakhenāśu $ vāmenāvajñayaiva hi &",
    "GP12skp031au:371": " cakarta tanmahadghoraṃ % brahmaṇaḥ pañcamaṃ śiraḥ // SkP_5.43 //",
    "GP12skp031au:372": " dīptikṛttaśirāḥ so 'tha $ duḥkhenosreṇa cārditaḥ &",
    "GP12skp031au:373": " papāta mūḍhacetā vai % yogadharmavivarjitaḥ // SkP_5.44 //",
    "GP12skp031au:374": " tataḥ suptotthita iva $ saṃjñāṃ labdhvā mahātapāḥ &",
    "GP12skp031au:375": " maṇḍalasthaṃ mahādevam % astauṣīddīnayā girā // SkP_5.45 //",
    "GP12skp031au:376": " brahmovāca namaḥ sahasranetrāya $ śatanetrāya vai namaḥ &",
    "GP12skp031au:377": " namo vivṛtavaktrāya % śatavaktrāya vai namaḥ // SkP_5.46 //",
    "GP12skp031au:378": " namaḥ sahasravaktrāya $ sarvavaktrāya vai namaḥ &",
    "GP12skp031au:379": " namaḥ sahasrapādāya % sarvapādāya vai namaḥ // SkP_5.47 //",
    "GP12skp031au:380": " sahasrapāṇaye caiva $ sarvataḥpāṇaye namaḥ &",
    "GP12skp031au:381": " namaḥ sarvasya sraṣṭre ca % draṣṭre sarvasya te namaḥ // SkP_5.48 //",
    "GP12skp031au:382": " ādityavarṇāya namaḥ $ śirasaśchedanāya ca &",
    "GP12skp031au:383": " sṛṣṭipralayakartre ca % sthitikartre tathā namaḥ // SkP_5.49 //",
    "GP12skp031au:384": " namaḥ sahasraliṅgāya $ sahasracaraṇāya ca &",
    "GP12skp031au:385": " saṃhāraliṅgine caiva % jalaliṅgāya vai namaḥ // SkP_5.50 //",
    "GP12skp031au:386": " antaścarāya sarvāya $ prakṛteḥ preraṇāya ca &",
    "GP12skp031au:387": " vyāpine sarvasattvānāṃ % puruṣaprerakāya ca // SkP_5.51 //",
    "GP12skp031au:388": " indriyārthaviśeṣāya $ tathā niyamakāriṇe &",
    "GP12skp031au:389": " bhūtabhavyāya śarvāya % nityaṃ sattvavadāya ca // SkP_5.52 //",
    "GP12skp031au:390": " tvameva sraṣṭā lokānāṃ $ mantā dātā tathā vibho &",
    "GP12skp031au:391": " śaraṇāgatāya dāntāya % prasādaṃ kartumarhasi // SkP_5.53 //",
    "GP12skp031au:392": " tasyaivaṃ stuvataḥ samyag $ bhāvena parameṇa ha &",
    "GP12skp031au:393": " sa tasmai devadeveśo % divyaṃ cakṣuradāttadā // SkP_5.54 //",
    "GP12skp031au:394": " cakṣuṣā tena sa tadā $ brahmā lokapitāmahaḥ &",
    "GP12skp031au:395": " vimāne sūryasaṃkāśe % tejorāśimapaśyata // SkP_5.55 //",
    "GP12skp031au:396": " tasya madhyāttato vācaṃ $ mahatīṃ samaśṛṇvata &",
    "GP12skp031au:397": " gambhīrāṃ madhurāṃ yuktām % atha sampannalakṣaṇām \\",
    "GP12skp031au:398": " viśadāṃ putra putreti pūrvaṃ devena coditām // SkP_5.56 //",
    "GP12skp031au:399": " saṃsvedātputra utpanno $ yattubhyaṃ nīlalohitaḥ &",
    "GP12skp031au:400": " yacca pūrvaṃ mayā proktas % tvaṃ tadā sutamārgaṇe // SkP_5.57 //",
    "GP12skp031au:401": " madīyo gaṇapo yaste $ manmūrtiśca bhaviṣyati &",
    "GP12skp031au:402": " sa prāpya paramaṃ jñānaṃ % mūḍha tvā vinayiṣyati // SkP_5.58 //",
    "GP12skp031au:403": " tasyeyaṃ phalaniṣpattiḥ $ śirasaśchedanaṃ tava &",
    "GP12skp031au:404": " mayaiva kāritā tena % nirvṛtaścādhunā bhava // SkP_5.59 //",
    "GP12skp031au:405": " tasya caivotpathasthasya $ yajñasya tu mahāmate &",
    "GP12skp031au:406": " śiraśchetsyatyasāveva % kasmiṃścitkāraṇāntare \\",
    "GP12skp031au:407": " stavenānena tuṣṭo 'smi kiṃ dadāni ca te 'nagha // SkP_5.60 //",
    "GP12skp031au:408": " vāyuruvāca tataḥ sa bhagavānhṛṣṭaḥ $ praṇamya śubhayā girā &",
    "GP12skp031au:409": " uvāca prāñjalirbhūtvā % lakṣyālakṣyaṃ tamīśvaram // SkP_5.61 //",
    "GP12skp031au:410": " bhagavannaiva me duḥkhaṃ $ darśanātte prabādhate &",
    "GP12skp031au:411": " icchāmi śiraso hyasya % dhāraṇaṃ sarvadā tvayā \\",
    "GP12skp031au:412": " nanu smareyametacca śirasaśchedanaṃ vibho // SkP_5.62 //",
    "GP12skp031au:413": " bhūyaścādharmakāryebhyas $ tvayaivecche nivāraṇam &",
    "GP12skp031au:414": " tathā ca kṛtyamuddiśya % paśyeyaṃ tvā yathāsukham // SkP_5.63 //",
    "GP12skp031au:415": " vijñaptiṃ brahmaṇaḥ śrutvā $ provāca bhuvaneśvaraḥ &",
    "GP12skp031au:416": " sa eva sutasaṃjñaste % manmūrtirnīlalohitaḥ \\",
    "GP12skp031au:417": " śiraśchetsyati yajñasya bibhartsyati śiraśca te // SkP_5.64 //",
    "GP12skp031au:418": " ityuktvā devadeveśas $ tatraivāntaradhīyata &",
    "GP12skp031au:419": " gate tasminmahādeve % brahmā lokapitāmahaḥ \\",
    "GP12skp031au:420": " sayajñaḥ sahavedaśca svaṃ lokaṃ pratyapadyata // SkP_5.65 //",
    "GP12skp031au:421": " vāyuruvāca ya imaṃ śṛṇuyānmartyo $ guhyaṃ vedārthasaṃmitam &",
    "GP12skp031au:422": " sa dehabhedamāsādya % sāyujyaṃ brahmaṇo vrajet // SkP_5.66 //",
    "GP12skp031au:423": " yaścemaṃ paṭhate nityaṃ $ brāhmaṇānāṃ samīpataḥ &",
    "GP12skp031au:424": " sa sarvapāpanirmukto % rudraloke mahīyate // SkP_5.67 //",
    "GP12skp031au:425": " nāputraśiṣyayogibhya $ idamākhyānamaiśvaram &",
    "GP12skp031au:426": " ākhyeyaṃ nāpi cājñāya % na śaṭhāya na mānine // SkP_5.68 //",
    "GP12skp031au:427": " idaṃ mahaddivyamadharmaśāsanaṃ $ paṭhetsadā brāhmaṇavaidyasaṃsadi &",
    "GP12skp031au:428": " kṛtāvakāśo bhavatīha mānavaḥ % śarīrabhede praviśetpitāmaham // SkP_5.69",
    "GP12skp031au:429": " iti skandapurāṇe pañcamo 'dhyāyaḥ",
    "GP12skp031au:430": " Skandapurana 6",
    "GP12skp031au:431": " sanatkumāra uvāca tataḥ sa bhagavāndevaḥ $ kapardī nīlalohitaḥ &",
    "GP12skp031au:432": " ājñayā parameśasya % jagrāha brahmaṇaḥ śiraḥ // SkP_6.1 //",
    "GP12skp031au:433": " tadgṛhītvā śiro dīptaṃ $ rūpaṃ vikṛtamāsthitaḥ &",
    "GP12skp031au:434": " yogakrīḍāṃ samāsthāya % bhaikṣāya pracacāra ha // SkP_6.2 //",
    "GP12skp031au:435": " sa devaveśmani tadā $ bhikṣārthamagamaddvijāḥ &",
    "GP12skp031au:436": " na cāsya kaścittāṃ bhikṣām % anurūpāmadādvibhoḥ // SkP_6.3 //",
    "GP12skp031au:437": " abhyagātsaṃkrameṇaiva $ veśma viṣṇormahātmanaḥ &",
    "GP12skp031au:438": " tasyātiṣṭhata sa dvāri % bhikṣāmuccārayañchubhām // SkP_6.4 //",
    "GP12skp031au:439": " sa dṛṣṭvā tadupasthaṃ tu $ viṣṇurvai yogacakṣuṣā &",
    "GP12skp031au:440": " śirāṃ lalāṭātsambhidya % raktadhārāmapātayat \\",
    "GP12skp031au:441": " papāta sā ca vistīrṇā yojanārdhaśataṃ tadā // SkP_6.5 //",
    "GP12skp031au:442": " tayā patantyā viprendrā $ bahūnyabdāni dhārayā &",
    "GP12skp031au:443": " pitāmahakapālasya % nārdhamapyabhipūritam \\",
    "GP12skp031au:444": " tamuvāca tato devaḥ prahasya vacanaṃ śubham // SkP_6.6 //",
    "GP12skp031au:445": " sakṛtkanyāḥ pradīyante $ sakṛdagniśca jāyate &",
    "GP12skp031au:446": " sakṛdrājāno bruvate % sakṛdbhikṣā pradīyate // SkP_6.7 //",
    "GP12skp031au:447": " tuṣṭo 'smi tava dānena $ yuktenānena mānada &",
    "GP12skp031au:448": " varaṃ varaya bhadraṃ te % varado 'smi tavādya vai // SkP_6.8 //",
    "GP12skp031au:449": " viṣṇuruvāca eṣa eva varaḥ ślāghyo $ yadahaṃ devatādhipam &",
    "GP12skp031au:450": " paśyāmi śaṃkaraṃ devam % ugraṃ śarvaṃ kapardinam // SkP_6.9 //",
    "GP12skp031au:451": " devaśchāyāṃ tato vīkṣya $ kapālasthe tadā rase &",
    "GP12skp031au:452": " sasarja puruṣaṃ dīptaṃ % viṣṇoḥ sadṛśamūrjitam // SkP_6.10 //",
    "GP12skp031au:453": " tamāhāthākṣayaścāsi $ ajarāmara eva ca &",
    "GP12skp031au:454": " yuddheṣu cāpratidvandvī % sakhā viṣṇoranuttamaḥ \\",
    "GP12skp031au:455": " devakāryakaraḥ śrīmān sahānena carasva ca // SkP_6.11 //",
    "GP12skp031au:456": " nārāsu janma yasmātte $ viṣṇudehodbhavāsu ca &",
    "GP12skp031au:457": " narastasmāddhi nāmnā tvaṃ % priyaścāsya bhaviṣyasi // SkP_6.12 //",
    "GP12skp031au:458": " vāyuruvāca taṃ tadāśvāsya nikṣipya $ naraṃ viṣṇoḥ svayaṃ prabhuḥ &",
    "GP12skp031au:459": " agamadbrahmasadanaṃ % tau cāviviśaturgṛham // SkP_6.13 //",
    "GP12skp031au:460": " ya idaṃ narajanmeha $ śṛṇuyādvā paṭheta vā &",
    "GP12skp031au:461": " sa kīrtyā parayā yukto % viṣṇuloke mahīyate // SkP_6.14 //",
    "GP12skp031au:462": " iti skandapurāṇe ṣaṣṭho 'dhyāyaḥ",
    "GP12skp031au:463": " Skandapurana 7",
    "GP12skp031au:464": " vāyuruvāca brahmalokaṃ samāsādya $ bhagavānsarvalokapaḥ &",
    "GP12skp031au:465": " bhaikṣyaṃ bhaikṣyamiti procya % dvāre samavatiṣṭhata // SkP_7.1 //",
    "GP12skp031au:466": " taṃ dṛṣṭvā vikṛtaṃ brahmā $ kapālakarabhūṣaṇam &",
    "GP12skp031au:467": " jñātvā yogena mahatā % tuṣṭāva bhuvaneśvaram // SkP_7.2 //",
    "GP12skp031au:468": " tasya tuṣṭastadā devo $ varado 'smītyabhāṣata &",
    "GP12skp031au:469": " vṛṇīṣva varamavyagro % yaste manasi vartate // SkP_7.3 //",
    "GP12skp031au:470": " brahmovāca icchāmi devadeveśa $ tvayā cihnamidaṃ kṛtam &",
    "GP12skp031au:471": " yena cihnena loko 'yaṃ % cihnitaḥ syājjagatpate // SkP_7.4 //",
    "GP12skp031au:472": " tasya tadvacanaṃ śrutvā $ bhagavānvadatāṃ varaḥ &",
    "GP12skp031au:473": " sarvaśrutimayaṃ brahma % omiti vyājahāra ha // SkP_7.5 //",
    "GP12skp031au:474": " śambhorvyāhāramātreṇa $ vāgiyaṃ divyarūpiṇī &",
    "GP12skp031au:475": " niḥsṛtā vadanāddevī % prahvā samavatiṣṭhata // SkP_7.6 //",
    "GP12skp031au:476": " tāmuvāca tadā devo $ vācā saṃjīvayanniva &",
    "GP12skp031au:477": " yasmāttvamakṣaro bhūtvā % mama vāco viniḥsṛtā \\",
    "GP12skp031au:478": " sarvavidyādhidevī tvaṃ tasmāddevi bhaviṣyasi // SkP_7.7 //",
    "GP12skp031au:479": " yasmādbrahmasaraścedaṃ $ mukhaṃ mama samāśritā &",
    "GP12skp031au:480": " tasmātsarasvatītyeva % loke khyātiṃ gamiṣyasi // SkP_7.8 //",
    "GP12skp031au:481": " imaṃ lokaṃ varāmbhobhiḥ $ pāvayitvā ca suprabhe &",
    "GP12skp031au:482": " sarvāṃl lokāṃstārayitrī % punastvaṃ nātra saṃśayaḥ // SkP_7.9 //",
    "GP12skp031au:483": " yajñabhāgaṃ ca devāste $ dāsyanti sapitāmahāḥ &",
    "GP12skp031au:484": " puṇyā ca sarvasaritāṃ % bhaviṣyasi na saṃśayaḥ // SkP_7.10 //",
    "GP12skp031au:485": " tataḥ sā samanujñātā $ śaṃkareṇa vibhāvinī &",
    "GP12skp031au:486": " cakre brahmasaraḥ puṇyaṃ % brahmaloke 'tipāvanam // SkP_7.11 //",
    "GP12skp031au:487": " toyāmṛtasusampūrṇaṃ $ svarṇapadmopaśobhitam &",
    "GP12skp031au:488": " nānāpakṣigaṇākīrṇaṃ % mīnasaṃkṣobhitodakam \\",
    "GP12skp031au:489": " tato viniḥsṛtā bhūyaḥ semaṃ lokamapāvayat // SkP_7.12 //",
    "GP12skp031au:490": " taṃ gṛhītvā mahādevaḥ $ kapālamamitaujasam &",
    "GP12skp031au:491": " imaṃ lokamanuprāpya % deśe śreṣṭhe 'vatiṣṭhata // SkP_7.13 //",
    "GP12skp031au:492": " tatra tacca mahaddivyaṃ $ kapālaṃ devatādhipaḥ &",
    "GP12skp031au:493": " sthāpayāmāsa dīptārcir % gaṇānāmagrataḥ prabhuḥ // SkP_7.14 //",
    "GP12skp031au:494": " tatsthāpitamatho dṛṣṭvā $ gaṇāḥ sarve mahātmanaḥ &",
    "GP12skp031au:495": " anadansumahānādaṃ % nādayanto diśo daśa \\",
    "GP12skp031au:496": " kṣubdhārṇavāśaniprakhyaṃ nabho yena vyaśīryata // SkP_7.15 //",
    "GP12skp031au:497": " tena śabdena ghoreṇa $ asuro devakaṇṭakaḥ &",
    "GP12skp031au:498": " hālāhala iti khyātas % taṃ deśaṃ so 'bhyagacchata // SkP_7.16 //",
    "GP12skp031au:499": " amṛṣyamāṇaḥ krodhāndho $ durātmā yajñanāśakaḥ &",
    "GP12skp031au:500": " brahmadattavaraścaiva % avadhyaḥ sarvajantubhiḥ \\",
    "GP12skp031au:501": " mahiṣaśchannarūpāṇām asurāṇāṃ śatairvṛtaḥ // SkP_7.17 //",
    "GP12skp031au:502": " tamāpatantaṃ sakrodhaṃ $ mahiṣaṃ devakaṇṭakam &",
    "GP12skp031au:503": " samprekṣyāha gaṇādhyakṣo % gaṇānsarvānpinākinaḥ // SkP_7.18 //",
    "GP12skp031au:504": " daityo 'yaṃ gaṇapā duṣṭas $ trailokyasurakaṇṭakaḥ &",
    "GP12skp031au:505": " āyāti tvarito yūyaṃ % tasmādenaṃ nihanyatha // SkP_7.19 //",
    "GP12skp031au:506": " tataste gaṇapāḥ sarve $ samāyāntaṃ suradviṣam &",
    "GP12skp031au:507": " bhittvā śūlena saṃkruddhā % vigatāsuṃ ca cakrire // SkP_7.20 //",
    "GP12skp031au:508": " hate tasmiṃstadā devo $ diśaḥ sarvā avaikṣata &",
    "GP12skp031au:509": " tābhyaḥ piśācā vṛttāsyāḥ % piśācyaśca mahābalāḥ \\",
    "GP12skp031au:510": " abhyagacchanta deveśaṃ tābhyastaṃ vinivedayat // SkP_7.21 //",
    "GP12skp031au:511": " sa tābhirupayuktaśca $ viniyuktaśca sarvaśaḥ &",
    "GP12skp031au:512": " tameva cāpyathāvāsaṃ % devādiṣṭaṃ prapedire // SkP_7.22 //",
    "GP12skp031au:513": " bhakṣayanti sma mahiṣaṃ $ mitvā mitvā yatastu tāḥ &",
    "GP12skp031au:514": " kapālamātaraḥ proktās % tasmāddevena dhīmatā // SkP_7.23 //",
    "GP12skp031au:515": " kapālaṃ sthāpitaṃ yasmāt $ tasmindeśe pinākinā &",
    "GP12skp031au:516": " mahākapālaṃ tattasmāt % triṣu lokeṣu gadyate // SkP_7.24 //",
    "GP12skp031au:517": " sthāpitasya kapālasya $ yathoktamabhavattadā &",
    "GP12skp031au:518": " khyātaṃ śivataḍāgaṃ tat % sarvapāpapramocanam // SkP_7.25 //",
    "GP12skp031au:519": " āgatyātha tato brahmā $ devatānāṃ gaṇairvṛtaḥ &",
    "GP12skp031au:520": " kapardinamupāmantrya % taṃ deśaṃ so 'nvagṛhṇata // SkP_7.26 //",
    "GP12skp031au:521": " ardhayojanavistīrṇaṃ $ kṣetrametatsamantataḥ &",
    "GP12skp031au:522": " bhaviṣyati na saṃdehaḥ % siddhakṣetraṃ mahātmanaḥ // SkP_7.27 //",
    "GP12skp031au:523": " śmeti hi procyate pāpaṃ $ kṣayaṃ śānaṃ vidurbudhāḥ &",
    "GP12skp031au:524": " dhyānena niyamaiścaiva % śmaśānaṃ tena saṃjñitam \\",
    "GP12skp031au:525": " guhyaṃ devātidevasya paraṃ priyamanuttamam // SkP_7.28 //",
    "GP12skp031au:526": " evaṃ tatra naraḥ pāpaṃ $ sarvameva prahāsyati &",
    "GP12skp031au:527": " trirātropoṣitaścaiva % arcayitvā vṛṣadhvajam \\",
    "GP12skp031au:528": " rājasūyāśvamedhābhyāṃ phalaṃ yattadavāpsyati // SkP_7.29 //",
    "GP12skp031au:529": " yaśca prāṇānpriyāṃstatra $ parityakṣyati mānavaḥ &",
    "GP12skp031au:530": " sa guhyagaṇadevānāṃ % samatāṃ samavāpsyati // SkP_7.30 //",
    "GP12skp031au:531": " vāyuruvāca tataḥ sa tatra saṃsthāpya $ devasyārcādvayaṃ śubham &",
    "GP12skp031au:532": " śūleśvaraṃ mahākāyaṃ % rudrasyāyatanaṃ śubham // SkP_7.31 //",
    "GP12skp031au:533": " tatrābhigamanādeva $ kṛtvā pāpasya saṃkṣayam &",
    "GP12skp031au:534": " rudralokamavāpnoti % sa prāhaivaṃ pitāmahaḥ // SkP_7.32 //",
    "GP12skp031au:535": " yatra cāpi śirastasya $ ciccheda bhuvaneśvaraḥ &",
    "GP12skp031au:536": " kaśmīraḥ so 'bhavannāmnā % deśaḥ puṇyatamaḥ sadā // SkP_7.33 //",
    "GP12skp031au:537": " tato devaḥ saha gaṇai $ rūpaṃ vikṛtamāsthitaḥ &",
    "GP12skp031au:538": " paśyatāṃ sarvadevānām % antardhānamagātprabhuḥ // SkP_7.34 //",
    "GP12skp031au:539": " gate ca devanāthe 'tha $ kapālasthānamavyayam &",
    "GP12skp031au:540": " sarvatīrthābhiṣekasya % phalena samayojayat // SkP_7.35 //",
    "GP12skp031au:541": " tadadyāpi mahaddivyaṃ $ sarastatra pradṛśyate &",
    "GP12skp031au:542": " mahākapālaṃ viprendrāḥ % svargāstatrākṣayāḥ smṛtāḥ // SkP_7.36 //",
    "GP12skp031au:543": " idaṃ śubhaṃ divyamadharmanāśanaṃ $ mahāphalaṃ sendrasurāsurārcitam &",
    "GP12skp031au:544": " mahākapālaṃ prakṛtopadarśanaṃ % sureśalokādivigāhane hitam // SkP_7.37 //",
    "GP12skp031au:545": " tapodhanaiḥ siddhagaṇaiśca saṃstutaṃ $ diviṣṭhatulyadvijarājamaṇḍale &",
    "GP12skp031au:546": " paṭhennaro yaḥ śṛṇuyācca sarvadā % tripiṣṭapaṃ gacchati so 'bhinanditaḥ //",
    "GP12skp031au:547": " iti skandapurāṇe saptamo 'dhyāyaḥ",
    "GP12skp031au:548": " Skandapurana 8",
    "GP12skp031au:549": " vāyuruvāca evameṣā bhagavatī $ brahmalokānusāriṇī &",
    "GP12skp031au:550": " yuṣmākaṃ dharmasiddhyarthaṃ % vedīmadhyādvyavartata // SkP_8.1 //",
    "GP12skp031au:551": " sanatkumāra uvāca evaṃ teṣāṃ samāpte 'tha $ sattre varṣasahasrike &",
    "GP12skp031au:552": " pravṛttāyāṃ sarasvatyām % agāttatra pitāmahaḥ // SkP_8.2 //",
    "GP12skp031au:553": " brahmovāca bhūyo 'nyena ha sattreṇa $ yajadhvaṃ devamīśvaram &",
    "GP12skp031au:554": " yadā vo bhavitā vighnaṃ % tadā niṣkalmaṣaṃ tapaḥ // SkP_8.3 //",
    "GP12skp031au:555": " vighnaṃ taccaiva saṃtīrya $ tapastaptvā ca bhāsvaram &",
    "GP12skp031au:556": " yogaṃ prāpya mahadyuktās % tato drakṣyatha śaṃkaram // SkP_8.4 //",
    "GP12skp031au:557": " tathetyuktvā gate tasmin $ sattrāṇyājahrire tadā &",
    "GP12skp031au:558": " bahūni vividhākārāṇy % abhiyuktā mahāvratāḥ // SkP_8.5 //",
    "GP12skp031au:559": " niḥsomāṃ pṛthivīṃ kṛtvā $ kṛtsnāmetāṃ tato dvijāḥ &",
    "GP12skp031au:560": " rājānaṃ somamānāyya % abhiṣektumiyeṣire // SkP_8.6 //",
    "GP12skp031au:561": " atha so 'pi kṛtātithyaḥ $ adṛśyena durātmanā &",
    "GP12skp031au:562": " svarbhānunā hṛtaḥ somas % tataste duḥkhitābhavan // SkP_8.7 //",
    "GP12skp031au:563": " te gatvā munayaḥ sarve $ kalāpagrāmavāsinaḥ &",
    "GP12skp031au:564": " purūravasamānīya % rājānaṃ te 'bhyaṣecayan // SkP_8.8 //",
    "GP12skp031au:565": " ūcuścainaṃ mahābhāgā $ hṛtaḥ somo hi naḥ prabho &",
    "GP12skp031au:566": " kenāpi tadbhavānkṣipram % ihānayatu mā ciram // SkP_8.9 //",
    "GP12skp031au:567": " sa evamukto mṛgayan $ natamāsādayatprabhuḥ &",
    "GP12skp031au:568": " uvāca sa tadā viprān % praṇamya bhayapīḍitaḥ // SkP_8.10 //",
    "GP12skp031au:569": " paramaṃ yatnamāsthāya $ mayā somo 'bhimārgitaḥ &",
    "GP12skp031au:570": " na ca taṃ vedmi kenāsau % kva vā nīta iti prabhuḥ // SkP_8.11 //",
    "GP12skp031au:571": " tamevaṃvādinaṃ kruddhā $ ṛṣayaḥ saṃśitavratāḥ &",
    "GP12skp031au:572": " ūcuḥ sarve susaṃrabdhā % ilāputraṃ mahāmatim // SkP_8.12 //",
    "GP12skp031au:573": " bhavānrājā kutastrātā $ kṛto 'smābhirbhayārditaiḥ &",
    "GP12skp031au:574": " na ca nastadbhayaṃ śakto % vināśayitumāśvapi // SkP_8.13 //",
    "GP12skp031au:575": " viṣayeṣvatisaktātmā $ yogāttaṃ nānupaśyasi &",
    "GP12skp031au:576": " tasmādvirodhamāsthāya % dvijebhyo vadhamāpsyasi // SkP_8.14 //",
    "GP12skp031au:577": " vayameva hi rājānam $ ānayiṣyāma durvidam &",
    "GP12skp031au:578": " tapasā svena rājendra % paśya no balamuttamam // SkP_8.15 //",
    "GP12skp031au:579": " tataste ṛṣayaḥ sarve $ tapasā dagdhakilbiṣāḥ &",
    "GP12skp031au:580": " astuvanvāgbhiriṣṭābhir % gāyatrīṃ vedabhāvinīm // SkP_8.16 //",
    "GP12skp031au:581": " stuvatāṃ tu tatasteṣāṃ $ gāyatrī vedabhāvinī &",
    "GP12skp031au:582": " rūpiṇī darśanaṃ prādād % uvācedaṃ ca tāndvijān // SkP_8.17 //",
    "GP12skp031au:583": " tuṣṭāsmi vatsāḥ kiṃ vo 'dya $ karomi varadāsmi vaḥ &",
    "GP12skp031au:584": " brūta tatkṛtameveha % bhaviṣyati na saṃśayaḥ // SkP_8.18 //",
    "GP12skp031au:585": " ṛṣaya ūcuḥ somo no 'pahṛto devi $ kenāpi sudurātmanā &",
    "GP12skp031au:586": " tamānaya namaste 'stu % eṣa no vara uttamaḥ // SkP_8.19 //",
    "GP12skp031au:587": " sanatkumāra uvāca sā tathoktā viniścitya $ dṛṣṭvā divyena cakṣuṣā &",
    "GP12skp031au:588": " śyenībhūtā jagāmāśu % svarbhānumasuraṃ prati // SkP_8.20 //",
    "GP12skp031au:589": " vyagrāṇāmasurāṇāṃ sā $ gṛhītvā somamāgatā &",
    "GP12skp031au:590": " āgamya tānṛṣīnprāha % ayaṃ somo 'bhiṣūyatām // SkP_8.21 //",
    "GP12skp031au:591": " te tamāsādya ṛṣayaḥ $ prāpya yajñaphalaṃ mahat &",
    "GP12skp031au:592": " amanyanta tapo 'smākaṃ % niṣkalmaṣamiti dvijāḥ // SkP_8.22 //",
    "GP12skp031au:593": " tatastatra svayaṃ brahmā $ saha devoragādibhiḥ &",
    "GP12skp031au:594": " āgatya tānṛṣīnprāha % tapaḥ kuruta mā ciram // SkP_8.23 //",
    "GP12skp031au:595": " te saha brahmaṇā gatvā $ mainākaṃ parvatottamam &",
    "GP12skp031au:596": " sarvairdevagaṇaiḥ sārdhaṃ % tapaśceruḥ samāhitāḥ // SkP_8.24 //",
    "GP12skp031au:597": " teṣāṃ kālena mahatā $ tapasā bhāvitātmanām &",
    "GP12skp031au:598": " yogapravṛttirabhavat % sūkṣmayuktāstatastu te // SkP_8.25 //",
    "GP12skp031au:599": " te yuktā brahmaṇā sārdham $ ṛṣayaḥ saha devataiḥ &",
    "GP12skp031au:600": " maheśvare manaḥ sthāpya % niścalopalavatsthitāḥ // SkP_8.26 //",
    "GP12skp031au:601": " atha teṣāṃ mahādevaḥ $ pinākī nīlalohitaḥ &",
    "GP12skp031au:602": " abhyagacchata taṃ deśaṃ % vimānenārkatejasā // SkP_8.27 //",
    "GP12skp031au:603": " tadbhāvabhāvitāñ{}jñātvā $ sadbhāvena pareṇa ha &",
    "GP12skp031au:604": " uvāca meghanirhrādaḥ % śatadundubhinisvanaḥ // SkP_8.28 //",
    "GP12skp031au:605": " bho bho sabrahmakā devāḥ $ saviṣṇuṛṣicāraṇāḥ &",
    "GP12skp031au:606": " divyaṃ cakṣuḥ prayacchāmi % paśyadhvaṃ māṃ yathepsitam // SkP_8.29 //",
    "GP12skp031au:607": " sanatkumāra uvāca apaśyanta tataḥ sarve $ sūryāyutasamaprabham &",
    "GP12skp031au:608": " vimānaṃ merusaṃkāśaṃ % nānāratnavibhūṣitaṃ // SkP_8.30 //",
    "GP12skp031au:609": " tasya madhye 'gnikūṭaṃ ca $ sumahaddīptimāsthitam &",
    "GP12skp031au:610": " jvālāmālāparikṣiptam % arcibhirupaśobhitam // SkP_8.31 //",
    "GP12skp031au:611": " daṃṣṭrākarālavadanaṃ $ pradīptānalalocanam &",
    "GP12skp031au:612": " tretāgnipiṅgalajaṭaṃ % bhujagābaddhamekhalam // SkP_8.32 //",
    "GP12skp031au:613": " mṛṣṭakuṇḍalinaṃ caiva $ śūlāsaktamahākaram &",
    "GP12skp031au:614": " pinākinaṃ daṇḍahastaṃ % mudgarāśanipāṇinam // SkP_8.33 //",
    "GP12skp031au:615": " asipaṭṭisahastaṃ ca $ cakriṇaṃ cordhvamehanam &",
    "GP12skp031au:616": " akṣasūtrakaraṃ caiva % duṣprekṣyamakṛtātmabhiḥ \\",
    "GP12skp031au:617": " candrādityagrahaiścaiva kṛtasragupabhūṣaṇam // SkP_8.34 //",
    "GP12skp031au:618": " tamapaśyanta te sarve $ devā divyena cakṣuṣā &",
    "GP12skp031au:619": " yaṃ dṛṣṭvā na bhavenmṛtyur % martyasyāpi kadācana // SkP_8.35 //",
    "GP12skp031au:620": " tapasā viniyogayoginaḥ $ praṇamanto bhavamindunirmalam &",
    "GP12skp031au:621": " viyatīśvaradattacakṣuṣaḥ % saha devairmunayo mudānvitāḥ // SkP_8.36 //",
    "GP12skp031au:622": " prasamīkṣya mahāsureśakālaṃ $ manasā cāpi vicārya durvisahyam &",
    "GP12skp031au:623": " praṇamanti gatātmabhāvacintāḥ % saha devairjagadudbhavaṃ stuvantaḥ //",
    "GP12skp031au:624": " iti skandapurāṇe aṣṭamo 'dhyāyaḥ",
    "GP12skp031au:625": " Skandapurana 9",
    "GP12skp031au:626": " sanatkumāra uvāca te dṛṣṭvā devadeveśaṃ $ sarve sabrahmakāḥ surāḥ &",
    "GP12skp031au:627": " astuvanvāgbhiriṣṭābhiḥ % praṇamya vṛṣavāhanam // SkP_9.1 //",
    "GP12skp031au:628": " pitāmaha uvāca namaḥ śivāya somāya $ bhaktānāṃ bhayahāriṇe &",
    "GP12skp031au:629": " namaḥ śūlāgrahastāya % kamaṇḍaludharāya ca // SkP_9.2 //",
    "GP12skp031au:630": " daṇḍine nīlakaṇṭhāya $ karāladaśanāya ca &",
    "GP12skp031au:631": " tretāgnidīptanetrāya % trinetrāya harāya ca // SkP_9.3 //",
    "GP12skp031au:632": " namaḥ pinākine caiva $ namo 'stvaśanidhāriṇe &",
    "GP12skp031au:633": " vyālayajñopavītāya % kuṇḍalābharaṇāya ca // SkP_9.4 //",
    "GP12skp031au:634": " namaścakradharāyaiva $ vyāghracarmadharāya ca &",
    "GP12skp031au:635": " kṛṣṇājinottarīyāya % sarpamekhaline tathā // SkP_9.5 //",
    "GP12skp031au:636": " varadātre ca rudrāya $ sarasvatīsṛje tathā &",
    "GP12skp031au:637": " somasūryarkṣamālāya % akṣasūtrakarāya ca // SkP_9.6 //",
    "GP12skp031au:638": " jvālāmālāsahasrāya $ ūrdhvaliṅgāya vai namaḥ &",
    "GP12skp031au:639": " namaḥ parvatavāsāya % śirohartre ca me purā // SkP_9.7 //",
    "GP12skp031au:640": " hālāhalavināśāya $ kapālavaradhāriṇe &",
    "GP12skp031au:641": " vimānavaravāhāya % janakāya mamaiva ca \\",
    "GP12skp031au:642": " varadāya variṣṭhāya śmaśānarataye namaḥ // SkP_9.8 //",
    "GP12skp031au:643": " namo narasya kartre ca $ sthitikartre namaḥ sadā &",
    "GP12skp031au:644": " utpattipralayānāṃ ca % kartre sarvasahāya ca // SkP_9.9 //",
    "GP12skp031au:645": " ṛṣidaivatanāthāya $ sarvabhūtādhipāya ca &",
    "GP12skp031au:646": " śivaḥ saumyaśca deveśa % bhava no bhaktavatsala // SkP_9.10 //",
    "GP12skp031au:647": " sanatkumāra uvāca brahmaṇyathaivaṃ stuvati $ devadevaḥ sa lokapaḥ &",
    "GP12skp031au:648": " uvāca tuṣṭastāndevān % ṛṣīṃśca tapasaidhitān // SkP_9.11 //",
    "GP12skp031au:649": " tuṣṭo 'smyanena vaḥ samyak $ tapasā ṛṣidevatāḥ &",
    "GP12skp031au:650": " varaṃ brūta pradāsyāmi % suniścintya sa ucyatām // SkP_9.12 //",
    "GP12skp031au:651": " sanatkumāra uvāca atha sarvānabhiprekṣya $ saṃtuṣṭāṃstapasaidhitān &",
    "GP12skp031au:652": " darśanenaiva viprendra % brahmā vacanamabravīt // SkP_9.13 //",
    "GP12skp031au:653": " brahmovāca yadi tuṣṭo 'si deveśa $ yadi deyo varaśca naḥ &",
    "GP12skp031au:654": " tasmācchivaśca saumyaśca % dṛśyaścaiva bhavasva naḥ // SkP_9.14 //",
    "GP12skp031au:655": " sukhasaṃvyavahāryaśca $ nityaṃ tuṣṭamanāstathā &",
    "GP12skp031au:656": " sarvakāryeṣu ca sadā % hitaḥ pathyaśca śaṃkaraḥ // SkP_9.15 //",
    "GP12skp031au:657": " saha devyā sasūnuśca $ saha devagaṇairapi &",
    "GP12skp031au:658": " eṣa no dīyatāṃ deva % varo varasahasrada // SkP_9.16 //",
    "GP12skp031au:659": " sanatkumāra uvāca evamuktaḥ sa bhagavān $ brahmaṇā devasattamaḥ &",
    "GP12skp031au:660": " svakaṃ tejo mahaddivyaṃ % vyasṛjatsarvayogavit // SkP_9.17 //",
    "GP12skp031au:661": " ardhena tejasaḥ svasya $ mukhādulkāṃ sasarja ha &",
    "GP12skp031au:662": " tāmāha bhava nārīti % bhagavānviśvarūpadhṛk // SkP_9.18 //",
    "GP12skp031au:663": " sākāśaṃ dyāṃ ca bhūmiṃ ca $ mahimnā vyāpya viṣṭhitā &",
    "GP12skp031au:664": " upatasthe ca deveśaṃ % dīpyamānā yathā taḍit // SkP_9.19 //",
    "GP12skp031au:665": " tāmāha prahasandevo $ devīṃ kamalalocanām &",
    "GP12skp031au:666": " brahmāṇaṃ devi varadam % ārādhaya śucismite // SkP_9.20 //",
    "GP12skp031au:667": " sā tatheti pratijñāya $ tapastaptuṃ pracakrame &",
    "GP12skp031au:668": " rudraśca tānṛṣīnāha % śṛṇudhvaṃ mama toṣaṇe \\",
    "GP12skp031au:669": " phalaṃ phalavatāṃ śreṣṭhā yadbravīmi tapodhanāḥ // SkP_9.21 //",
    "GP12skp031au:670": " amarā jarayā tyaktā $ arogā janmavarjitāḥ &",
    "GP12skp031au:671": " madbhaktāstapasā yuktā % ihaiva ca nivatsyatha // SkP_9.22 //",
    "GP12skp031au:672": " ayaṃ caivāśramaḥ śreṣṭhaḥ $ svarṇaśṛṅgo 'calottamaḥ &",
    "GP12skp031au:673": " puṇyaṃ pavitraṃ sthānaṃ vai % bhaviṣyati na saṃśayaḥ // SkP_9.23 //",
    "GP12skp031au:674": " maināke parvate śreṣṭhe $ svarṇo 'hamabhavaṃ yataḥ &",
    "GP12skp031au:675": " svarṇākṣīṃ cāsṛjaṃ devīṃ % svarṇākṣaṃ tena tatsmṛtam // SkP_9.24 //",
    "GP12skp031au:676": " svarṇākṣe ṛṣayo yūyaṃ $ ṣaṭkulīyāstapodhanāḥ &",
    "GP12skp031au:677": " nivatsyatha mayājñaptāḥ % svarṇākṣaṃ vai tataśca ha \\",
    "GP12skp031au:678": " samantādyojanaṃ kṣetraṃ pavitraṃ tanna saṃśayaḥ // SkP_9.25 //",
    "GP12skp031au:679": " devagandharvacaritam $ apsarogaṇasevitam &",
    "GP12skp031au:680": " siṃhebhaśarabhākīrṇaṃ % śārdūlarkṣamṛgākulam \\",
    "GP12skp031au:681": " anekavihagākīrṇaṃ latāvṛkṣakṣupākulam // SkP_9.26 //",
    "GP12skp031au:682": " brahmacārī niyamavāñ $ jitakrodho jitendriyaḥ &",
    "GP12skp031au:683": " upoṣya triguṇāṃ rātriṃ % caruṃ kṛtvā nivedya ca \\",
    "GP12skp031au:684": " yatra tatra mṛtaḥ so 'pi brahmaloke nivatsyati // SkP_9.27 //",
    "GP12skp031au:685": " yo 'pyevameva kāmātmā $ paśyettatra vṛṣadhvajam &",
    "GP12skp031au:686": " gosahasraphalaṃ so 'pi % matprasādādavāpsyati \\",
    "GP12skp031au:687": " niyamena mṛtaścātra mayā saha cariṣyati // SkP_9.28 //",
    "GP12skp031au:688": " yāvatsthāsyanti lokāśca $ mainākaścāpyayaṃ giriḥ &",
    "GP12skp031au:689": " tāvatsaha mayā devā % matprasādāccariṣyatha // SkP_9.29 //",
    "GP12skp031au:690": " evaṃ sa tānṛṣīnuktvā $ dṛṣṭvā saumyena cakṣuṣā &",
    "GP12skp031au:691": " paśyatāmeva sarveṣāṃ % tatraivāntaradhīyata // SkP_9.30 //",
    "GP12skp031au:692": " sanatkumāra uvāca ya imaṃ śṛṇuyānmartyo $ dvijātīñchrāvayeta vā &",
    "GP12skp031au:693": " so 'pi tatphalamāsādya % carenmṛtyuvivarjitaḥ // SkP_9.31 //",
    "GP12skp031au:694": " jayati jaladavāhaḥ sarvabhūtāntakālaḥ $ śamadamaniyatānāṃ kleśahartā yatīnām &",
    "GP12skp031au:695": " jananamaraṇahartā ceṣṭatāṃ dhārmikāṇāṃ % vividhakaraṇayuktaḥ khecaraḥ pādacārī // SkP_9.32",
    "GP12skp031au:696": " madanapuravidārī netradantāvapātī $ vigatabhayaviṣādaḥ sarvabhūtapracetāḥ &",
    "GP12skp031au:697": " satatamabhidadhānaścekitānātmacittaḥ % karacaraṇalalāmaḥ sarvadṛgdevadevaḥ // SkP_9.33",
    "GP12skp031au:698": " iti skandapurāṇe navamo 'dhyāyaḥ",
    "GP12skp031au:699": " Skandapurana 10",
    "GP12skp031au:700": " sanatkumāra uvāca sā devī tryambakaproktā $ tatāpa suciraṃ tapaḥ &",
    "GP12skp031au:701": " nirāhārā kadācicca % ekaparṇāśanā punaḥ \\",
    "GP12skp031au:702": " vāyvāhārā punaścāpi abbhakṣā bhūya eva ca // SkP_10.1 //",
    "GP12skp031au:703": " tāṃ tapaścaraṇe yuktāṃ $ brahmā jñātvātibhāsvarām &",
    "GP12skp031au:704": " uvāca brūhi tuṣṭo 'smi % devi kiṃ karavāṇi te // SkP_10.2 //",
    "GP12skp031au:705": " sābravīt tryambakaṃ devaṃ $ patiṃ prāpyenduvarcasam &",
    "GP12skp031au:706": " vicareyaṃ sukhaṃ deva % sarvāṃl lokānnamastava // SkP_10.3 //",
    "GP12skp031au:707": " brahmovāca na hi yena śarīreṇa $ kriyate paramaṃ tapaḥ &",
    "GP12skp031au:708": " tenaiva parameśo 'sau % patiḥ śambhuravāpyate // SkP_10.4 //",
    "GP12skp031au:709": " tasmāddhi yogādbhavatī $ dakṣasyeha prajāpateḥ &",
    "GP12skp031au:710": " jāyasva duhitā bhūtvā % patiṃ rudramavāpsyasi // SkP_10.5 //",
    "GP12skp031au:711": " tataḥ sā tadvacaḥ śrutvā $ yogāddevī manasvinī &",
    "GP12skp031au:712": " dakṣasya duhitā jajñe % satī nāmātiyoginī // SkP_10.6 //",
    "GP12skp031au:713": " tāṃ dakṣastryambakāyaiva $ dadau bhāryāmaninditām &",
    "GP12skp031au:714": " brahmaṇo vacanādyasyāṃ % mānasānasṛjatsutān // SkP_10.7 //",
    "GP12skp031au:715": " ātmatulyabalāndīptāñ $ jarāmaraṇavarjitān &",
    "GP12skp031au:716": " anekāni sahasrāṇi % rudrāṇāmamitaujasām // SkP_10.8 //",
    "GP12skp031au:717": " tāndṛṣṭvā sṛjyamānāṃśca $ brahmā taṃ pratyaṣedhayat &",
    "GP12skp031au:718": " mā srākṣīrdevadeveśa % prajā mṛtyuvivarjitāḥ // SkP_10.9 //",
    "GP12skp031au:719": " anyāḥ sṛjasva bhadraṃ te $ prajā mṛtyusamanvitāḥ &",
    "GP12skp031au:720": " tena coktaṃ sthito 'smīti % sthāṇustena tataḥ smṛtaḥ // SkP_10.10 //",
    "GP12skp031au:721": " deva uvāca na srakṣye mṛtyusaṃyuktāḥ $ prajā brahmankathaṃcana &",
    "GP12skp031au:722": " sthito 'smi vacanātte 'dya % vaktavyo nāsmi te punaḥ // SkP_10.11 //",
    "GP12skp031au:723": " ye tvime mānasāḥ sṛṣṭā $ mahātmāno mahābalāḥ &",
    "GP12skp031au:724": " cariṣyanti mayā sārdhaṃ % sarva ete hi yājñikāḥ // SkP_10.12 //",
    "GP12skp031au:725": " sanatkumāra uvāca atha kāle gate vyāsa $ sa dakṣaḥ śāpakāraṇāt &",
    "GP12skp031au:726": " anyānāhūya jāmātṝn % sadārānarcayadgṛhe // SkP_10.13 //",
    "GP12skp031au:727": " satīṃ saha tryambakena $ nājuhāva ruṣānvitaḥ &",
    "GP12skp031au:728": " satī jñātvā tu tatsarvaṃ % gatvā pitaramabravīt // SkP_10.14 //",
    "GP12skp031au:729": " ahaṃ jyeṣṭhā variṣṭhā ca $ jāmātrā saha suvrata &",
    "GP12skp031au:730": " māṃ hitvā nārhase hyetāḥ % saha bhartṛbhirarcitum // SkP_10.15 //",
    "GP12skp031au:731": " krodhenātha samāviṣṭaḥ $ sa krodhopahatendriyaḥ &",
    "GP12skp031au:732": " nirīkṣya prābravīddakṣaś % cakṣuṣā nirdahanniva // SkP_10.16 //",
    "GP12skp031au:733": " māmetāḥ sati sasnehāḥ $ pūjayanti sabhartṛkāḥ &",
    "GP12skp031au:734": " na tvaṃ tathā pūjayase % saha bhartrā mahāvrate // SkP_10.17 //",
    "GP12skp031au:735": " gṛhāṃśca me sapatnīkāḥ $ praviśanti tapodhanāḥ &",
    "GP12skp031au:736": " śreṣṭhāṃstasmātsadā manye % tatastānarcayāmyaham // SkP_10.18 //",
    "GP12skp031au:737": " tasmādyatte karomyadya $ śubhaṃ vā yadi vāśubham &",
    "GP12skp031au:738": " pūjāṃ gṛhāṇa tāṃ putri % gaccha vā yatra rocate // SkP_10.19 //",
    "GP12skp031au:739": " sanatkumāra uvāca tataḥ sā krodhadīptāsyā $ na jagrāhātikopitā &",
    "GP12skp031au:740": " pūjāmasaṃmatāṃ hīnām % idaṃ covāca taṃ śubhā // SkP_10.20 //",
    "GP12skp031au:741": " yasmādasaṃmatāmetāṃ $ pūjāṃ tvaṃ kuruṣe mayi &",
    "GP12skp031au:742": " ślāghyāṃ caivāpyaduṣṭāṃ ca % śreṣṭhāṃ māṃ garhase pitaḥ // SkP_10.21 //",
    "GP12skp031au:743": " tasmādimaṃ svakaṃ dehaṃ $ tyajāmyeṣā tavātmajā &",
    "GP12skp031au:744": " asatkṛtāyāḥ kiṃ me 'dya % jīvitenāśubhena ha // SkP_10.22 //",
    "GP12skp031au:745": " sanatkumāra uvāca tataḥ kṛtvā namaskāraṃ $ manasā tryambakāya ha &",
    "GP12skp031au:746": " uvācedaṃ susaṃrabdhā % vacanaṃ vacanāraṇiḥ // SkP_10.23 //",
    "GP12skp031au:747": " yatrāhamupapadyeyaṃ $ punardehe svayecchayā &",
    "GP12skp031au:748": " evaṃ tatrāpyasaṃmūḍhā % sambhūtā dhārmikā satī \\",
    "GP12skp031au:749": " gaccheyaṃ dharmapatnītvaṃ tryambakasyaiva dhīmataḥ // SkP_10.24 //",
    "GP12skp031au:750": " tataḥ sā dhāraṇāṃ kṛtvā $ āgneyīṃ sahasā satī &",
    "GP12skp031au:751": " dadāha vai svakaṃ dehaṃ % svasamutthena vahninā // SkP_10.25 //",
    "GP12skp031au:752": " tāṃ jñātvā tryambako devīṃ $ tathābhūtāṃ mahāyaśāḥ &",
    "GP12skp031au:753": " uvāca dakṣaṃ saṃgamya % idaṃ vacanakovidaḥ // SkP_10.26 //",
    "GP12skp031au:754": " yasmātte ninditaścāhaṃ $ praśastāścetare pṛthak &",
    "GP12skp031au:755": " jāmātaraḥ sapatnīkās % tasmādvaivasvate 'ntare \\",
    "GP12skp031au:756": " utpatsyante punaryajñe tava jāmātarastvime // SkP_10.27 //",
    "GP12skp031au:757": " tvaṃ caiva mama śāpena $ kṣatriyo bhavitā nṛpaḥ &",
    "GP12skp031au:758": " pracetasāṃ sutaścaiva % kanyāyāṃ śākhināṃ punaḥ \\",
    "GP12skp031au:759": " dharmavighnaṃ ca te tatra kariṣye krūrakarmaṇaḥ // SkP_10.28 //",
    "GP12skp031au:760": " sanatkumāra uvāca tamuvāca tadā dakṣo $ dūyatā hṛdayena vai &",
    "GP12skp031au:761": " mayā yadi sutā svā vai % proktā tyaktāpi vā punaḥ \\",
    "GP12skp031au:762": " kiṃ tavātra kṛtaṃ deva ahaṃ tasyāḥ prabhuḥ sadā // SkP_10.29 //",
    "GP12skp031au:763": " yasmāttvaṃ māmabhyaśapas $ tasmāttvamapi śaṃkara &",
    "GP12skp031au:764": " bhūrloke vatsyase nityaṃ % na svarloke kadācana // SkP_10.30 //",
    "GP12skp031au:765": " bhāgaṃ ca tava yajñeṣu $ dattvā sarve dvijātayaḥ &",
    "GP12skp031au:766": " apaḥ sprakṣyanti sarvatra % mahādeva mahādyute // SkP_10.31 //",
    "GP12skp031au:767": " sanatkumāra uvāca tataḥ sa devaḥ prahasaṃs $ tamuvāca trilocanaḥ &",
    "GP12skp031au:768": " sarveṣāmeva lokānāṃ % mūlaṃ bhūrloka ucyate // SkP_10.32 //",
    "GP12skp031au:769": " tamahaṃ dhārayāmyeko $ lokānāṃ hitakāmyayā &",
    "GP12skp031au:770": " bhūrloke hi dhṛte lokāḥ % sarve tiṣṭhanti śāśvatāḥ \\",
    "GP12skp031au:771": " tasmāttiṣṭhāmyahaṃ nityam ihaiva na tavājñayā // SkP_10.33 //",
    "GP12skp031au:772": " bhāgāndattvā tathānyebhyo $ ditsavo me dvijātayaḥ &",
    "GP12skp031au:773": " apaḥ spṛśanti śuddhyarthaṃ % bhāgaṃ yacchanti me tataḥ \\",
    "GP12skp031au:774": " dattvā spṛśanti bhūyaśca dharmasyaivābhivṛddhaye // SkP_10.34 //",
    "GP12skp031au:775": " yathā hi devanirmālyaṃ $ śucayo dhārayantyuta &",
    "GP12skp031au:776": " aśuciṃ spraṣṭukāmāśca % tyaktvāpaḥ saṃspṛśanti ca // SkP_10.35 //",
    "GP12skp031au:777": " devānāmevamanyeṣāṃ $ ditsavo brāhmaṇarṣabhāḥ &",
    "GP12skp031au:778": " bhāgānapaḥ spṛśanti sma % tatra kā paridevanā // SkP_10.36 //",
    "GP12skp031au:779": " tvaṃ tu macchāpanirdagdho $ viparīto narādhamaḥ &",
    "GP12skp031au:780": " svasyāṃ sutāyāṃ mūḍhātmā % putramutpādayiṣyasi // SkP_10.37 //",
    "GP12skp031au:781": " sanatkumāra uvāca evaṃ sa bhagavāñchaptvā $ dakṣaṃ devo jagatpatiḥ &",
    "GP12skp031au:782": " virarāma mahātejā % jagāma ca yathāgatam // SkP_10.38 //",
    "GP12skp031au:783": " candradivākaravahnisamākṣaṃ $ candranibhānanapadmadalākṣam &",
    "GP12skp031au:784": " govṛṣavāhamameyaguṇaughaṃ % satatamihenduvahaṃ praṇatāḥ smaḥ // SkP_10.39",
    "GP12skp031au:785": " ya imaṃ dakṣaśāpāṅkaṃ $ devyāścaivāśarīratām &",
    "GP12skp031au:786": " śṛṇuyādvātha viprānvā % śrāvayīta yatavrataḥ \\",
    "GP12skp031au:787": " sarvapāpavinirmukto rudralokamavāpnuyāt // SkP_10.40 //",
    "GP12skp031au:788": " iti skandapurāṇe daśamo 'dhyāyaḥ",
    "GP12skp031au:789": " Skandapurana 11",
    "GP12skp031au:790": " sanatkumāra uvāca kadācitsvagṛhaṃ prāptaṃ $ kaśyapaṃ dvipadāṃ varam &",
    "GP12skp031au:791": " apṛcchaddhimavānpraśnaṃ % loke khyātikaraṃ nu kim // SkP_11.1 //",
    "GP12skp031au:792": " kenākṣayāśca lokāḥ syuḥ $ khyātiśca paramā mune &",
    "GP12skp031au:793": " tathaiva cārcanīyatvaṃ % satsu taṃ kathayasva me // SkP_11.2 //",
    "GP12skp031au:794": " kaśyapa uvāca apatyena mahābāho $ sarvametadavāpyate &",
    "GP12skp031au:795": " mama khyātirapatyena % brahmaṇo ṛṣibhiśca ha // SkP_11.3 //",
    "GP12skp031au:796": " kiṃ na paśyasi śailendra $ yato māṃ paripṛcchasi &",
    "GP12skp031au:797": " vartayiṣyāmi taccāpi % yanme dṛṣṭaṃ purācala // SkP_11.4 //",
    "GP12skp031au:798": " vārāṇasīmahaṃ gacchann $ apaśyaṃ saṃsthitaṃ divi &",
    "GP12skp031au:799": " vimānaṃ svanavaddivyam % anaupamyamaninditam // SkP_11.5 //",
    "GP12skp031au:800": " tasyādhastādārtanādaṃ $ gartāsthāne śṛṇomyaham &",
    "GP12skp031au:801": " tānahaṃ tapasā jñātvā % tatraivāntarhitaḥ sthitaḥ // SkP_11.6 //",
    "GP12skp031au:802": " athāgāttatra śailendra $ vipro niyamavāñchuciḥ &",
    "GP12skp031au:803": " tīrthābhiṣekapūtātmā % pare tapasi saṃsthitaḥ // SkP_11.7 //",
    "GP12skp031au:804": " atha sa vrajamānastu $ vyāghreṇābhīṣito dvijaḥ &",
    "GP12skp031au:805": " viveśa taṃ tadā deśaṃ % sā gartā yatra bhūdhara // SkP_11.8 //",
    "GP12skp031au:806": " gartāyāṃ vīraṇastambe $ lambamānāṃstadā munīn &",
    "GP12skp031au:807": " apaśyadārto duḥkhārtān % apṛcchattāṃśca sa dvijaḥ // SkP_11.9 //",
    "GP12skp031au:808": " ke yūyaṃ vīraṇastambe $ lambamānā hyadhomukhāḥ &",
    "GP12skp031au:809": " duḥkhitāḥ kena mokṣaśca % yuṣmākaṃ bhavitānaghāḥ // SkP_11.10 //",
    "GP12skp031au:810": " pitara ūcuḥ vayaṃ te 'kṛtapuṇyasya $ pitaraḥ sapitāmahāḥ &",
    "GP12skp031au:811": " prapitāmahāśca kliśyāmas % tava duṣṭena karmaṇā // SkP_11.11 //",
    "GP12skp031au:812": " narako 'yaṃ mahābhāga $ gartārūpaṃ samāsthitaḥ &",
    "GP12skp031au:813": " tvaṃ cāpi vīraṇastambas % tvayi lambāmahe vayam // SkP_11.12 //",
    "GP12skp031au:814": " yāvattvaṃ jīvase vipra $ tāvadeva vayaṃ sthitāḥ &",
    "GP12skp031au:815": " mṛte tvayi gamiṣyāmo % narakaṃ pāpacetasaḥ // SkP_11.13 //",
    "GP12skp031au:816": " yadi tvaṃ dārasaṃyogaṃ $ kṛtvāpatyaṃ guṇottaram &",
    "GP12skp031au:817": " utpādayasi tenāsmān % mucyema vayamekaśaḥ // SkP_11.14 //",
    "GP12skp031au:818": " nānyena tapasā putra $ na tīrthānāṃ phalena ca &",
    "GP12skp031au:819": " tatkuruṣva mahābuddhe % tārayasva pitṝnbhayāt // SkP_11.15 //",
    "GP12skp031au:820": " sa tatheti pratijñāya $ ārādhya ca vṛṣadhvajam &",
    "GP12skp031au:821": " pitṝngartātsamuddhṛtya % gaṇapānpracakāra ha // SkP_11.16 //",
    "GP12skp031au:822": " svayaṃ ca rudradayitaḥ $ sukeśo nāma nāmataḥ &",
    "GP12skp031au:823": " saṃmato balavāṃścaiva % rudrasya gaṇapo 'bhavat // SkP_11.17 //",
    "GP12skp031au:824": " tasmātkṛtvā tapo ghoram $ apatyaṃ guṇavattaram &",
    "GP12skp031au:825": " utpādayasva śailendra % tataḥ kīrtimavāpsyasi // SkP_11.18 //",
    "GP12skp031au:826": " sanatkumāra uvāca sa evamukto ṛṣiṇā $ śailendro niyame sthitaḥ &",
    "GP12skp031au:827": " tapaścakāra vipulaṃ % yena brahmā tutoṣa ha // SkP_11.19 //",
    "GP12skp031au:828": " tamāgatya tadā brahmā $ varado 'smītyabhāṣata &",
    "GP12skp031au:829": " brūhi tuṣṭo 'smi te śaila % tapasānena suvrata // SkP_11.20 //",
    "GP12skp031au:830": " himavānuvāca bhagavanputramicchāmi $ guṇaiḥ sarvairalaṃkṛtam &",
    "GP12skp031au:831": " etadvaraṃ prayacchasva % yadi tuṣṭo 'si naḥ prabho // SkP_11.21 //",
    "GP12skp031au:832": " brahmovāca kanyā bhavitrī śailendra $ sutā te varavarṇinī &",
    "GP12skp031au:833": " yasyāḥ prabhāvātsarvatra % kīrtimāpsyasi puṣkalām // SkP_11.22 //",
    "GP12skp031au:834": " arcitaḥ sarvadevānāṃ $ tīrthakoṭīsamāvṛtaḥ &",
    "GP12skp031au:835": " pāvanaścaiva puṇyaśca % devānāmapi sarvataḥ \\",
    "GP12skp031au:836": " jyeṣṭhā ca sā bhavitrī te anye cānu tataḥ śubhe // SkP_11.23 //",
    "GP12skp031au:837": " sanatkumāra uvāca evamuktvā tato brahmā $ tatraivāntaradhīyata &",
    "GP12skp031au:838": " so 'pi kālena śailendro % menāyāmupapādayat \\",
    "GP12skp031au:839": " aparṇāmekaparṇāṃ ca tathā cāpyekapāṭalām // SkP_11.24 //",
    "GP12skp031au:840": " nyagrodhamekaparṇā tu $ pāṭalaṃ caikapāṭalā &",
    "GP12skp031au:841": " āśrite dve aparṇā tu % aniketā tapo 'carat \\",
    "GP12skp031au:842": " śataṃ varṣasahasrāṇāṃ duścaraṃ devadānavaiḥ // SkP_11.25 //",
    "GP12skp031au:843": " āhāramekaparṇena $ saikaparṇā samācarat &",
    "GP12skp031au:844": " pāṭalena tathaikena % vidadhātyekapāṭalā // SkP_11.26 //",
    "GP12skp031au:845": " pūrṇe pūrṇe sahasre tu $ āhāraṃ tena cakratuḥ &",
    "GP12skp031au:846": " aparṇā tu nirāhārā % tāṃ mātā pratyabhāṣata \\",
    "GP12skp031au:847": " niṣedhayantī hyu meti mātṛsnehena duḥkhitā // SkP_11.27 //",
    "GP12skp031au:848": " sā tathoktā tadā mātrā $ devī duścaracāriṇī &",
    "GP12skp031au:849": " tenaiva nāmnā lokeṣu % vikhyātā surapūjitā // SkP_11.28 //",
    "GP12skp031au:850": " etattattrikumārīṇāṃ $ jagatsthāvarajaṅgamam &",
    "GP12skp031au:851": " etāsāṃ tapasā labdhaṃ % yāvadbhūmirdhariṣyati // SkP_11.29 //",
    "GP12skp031au:852": " tapaḥśarīrāstāḥ sarvās $ tisro yogabalānvitāḥ &",
    "GP12skp031au:853": " sarvāścaiva mahābhāgāḥ % sarvāśca sthirayauvanāḥ // SkP_11.30 //",
    "GP12skp031au:854": " tā lokamātaraścaiva $ brahmacāriṇya eva ca &",
    "GP12skp031au:855": " anugṛhṇanti lokāṃśca % tapasā svena sarvadā // SkP_11.31 //",
    "GP12skp031au:856": " umā tāsāṃ variṣṭhā ca $ śreṣṭhā ca varavarṇinī &",
    "GP12skp031au:857": " mahāyogabalopetā % mahādevamupasthitā // SkP_11.32 //",
    "GP12skp031au:858": " dattakaścośanā tasyāḥ $ putraḥ sa bhṛgunandanaḥ &",
    "GP12skp031au:859": " asitasyaikaparṇā tu % devalaṃ suṣuve sutam // SkP_11.33 //",
    "GP12skp031au:860": " yā tu tāsāṃ kumārīṇāṃ $ tṛtīyā hyekapāṭalā &",
    "GP12skp031au:861": " putraṃ śataśalākasya % jaigīṣavyamupasthitā \\",
    "GP12skp031au:862": " tasyāpi śaṅkhalikhitau smṛtau putrāvayonijau // SkP_11.34 //",
    "GP12skp031au:863": " umā tu yā mayā tubhyaṃ $ kīrtitā varavarṇinī &",
    "GP12skp031au:864": " atha tasyāstapoyogāt % trailokyamakhilaṃ tadā \\",
    "GP12skp031au:865": " pradhūpitaṃ samālakṣya brahmā vacanamabravīt // SkP_11.35 //",
    "GP12skp031au:866": " brahmovāca devi kiṃ tapasā lokāṃs $ tāpayasyatiśobhane &",
    "GP12skp031au:867": " tvayā sṛṣṭamidaṃ viśvaṃ % mā kṛtvā tadvināśaya // SkP_11.36 //",
    "GP12skp031au:868": " tvaṃ hi dhārayase lokān $ imānsarvānsvatejasā &",
    "GP12skp031au:869": " brūhi kiṃ te jaganmātaḥ % prārthitaṃ samprasīda naḥ // SkP_11.37 //",
    "GP12skp031au:870": " devyuvāca yadarthaṃ tapaso hyasya $ caraṇaṃ me pitāmaha &",
    "GP12skp031au:871": " jānīṣe tattvametanme % tataḥ pṛcchasi kiṃ punaḥ // SkP_11.38 //",
    "GP12skp031au:872": " brahmovāca yadarthaṃ devi tapasā $ śrāmyase lokabhāvani &",
    "GP12skp031au:873": " sa tvāṃ svayaṃ samāgamya % ihaiva varayiṣyati // SkP_11.39 //",
    "GP12skp031au:874": " sarvadevapatiḥ śreṣṭhaḥ $ sarvalokeśvareśvaraḥ &",
    "GP12skp031au:875": " vayaṃ sadevā yasyeśe % vaśyāḥ kiṃkaravādinaḥ // SkP_11.40 //",
    "GP12skp031au:876": " sa devadevaḥ parameśvareśvaraḥ $ svayaṃ tavāyāsyati lokapo 'ntikam &",
    "GP12skp031au:877": " udārarūpo vikṛtābhirūpavān % samānarūpo na hi yasya kasyacit // SkP_11.41",
    "GP12skp031au:878": " maheśvaraḥ parvatalokavāsī $ carācareśaḥ prathamo 'prameyaḥ &",
    "GP12skp031au:879": " vinendunā indusamānavaktro % vibhīṣaṇaṃ rūpamihāsthito 'gram // SkP_11.42",
    "GP12skp031au:880": " iti skandapurāṇe ekādaśo 'dhyāyaḥ",
    "GP12skp031au:881": " Skandapurana 12",
    "GP12skp031au:882": " sanatkumāra uvāca tataḥ sa bhagavāndevo $ brahmā tāmāha susvaram &",
    "GP12skp031au:883": " devi yenaiva sṛṣṭāsi % manasā yastvayā vṛtaḥ \\",
    "GP12skp031au:884": " sa bhartā tava deveśo bhavitā mā tapaḥ kṛthāḥ // SkP_12.1 //",
    "GP12skp031au:885": " tataḥ pradakṣiṇaṃ kṛtvā $ brahmā vyāsa gireḥ sutām &",
    "GP12skp031au:886": " jagāmādarśanaṃ tasyāḥ % sā cāpi virarāma ha // SkP_12.2 //",
    "GP12skp031au:887": " sā devī yuktamityevam $ uktvā svasyāśramasya ha &",
    "GP12skp031au:888": " dvāri jātamaśokaṃ vai % samupāśritya saṃsthitā // SkP_12.3 //",
    "GP12skp031au:889": " athāgāccandratilakas $ tridaśārtiharo haraḥ &",
    "GP12skp031au:890": " vikṛtaṃ rūpamāsthāya % hrasvo bāhuka eva ca // SkP_12.4 //",
    "GP12skp031au:891": " vibhugnanāsiko bhūtvā $ kubjaḥ keśāntapiṅgalaḥ &",
    "GP12skp031au:892": " uvāca vikṛtāsyaśca % devi tvāṃ varayāmyaham // SkP_12.5 //",
    "GP12skp031au:893": " athomā yogasaṃsiddhā $ jñātvā śaṃkaramāgatam &",
    "GP12skp031au:894": " antarbhāvaviśuddhā sā % kriyānuṣṭhānalipsayā // SkP_12.6 //",
    "GP12skp031au:895": " tamuvācārghyamānāyya $ madhuparkeṇa caiva hi &",
    "GP12skp031au:896": " sampūjya sasukhāsīnaṃ % brāhmaṇaṃ brāhmaṇapriyā // SkP_12.7 //",
    "GP12skp031au:897": " devyuvāca bhagavannasvatantrāsmi $ pitā me 'styaraṇī tathā &",
    "GP12skp031au:898": " tau prabhū mama dāne vai % kanyāhaṃ dvijapuṃgava // SkP_12.8 //",
    "GP12skp031au:899": " gatvā yācasva pitaraṃ $ mama śailendramavyayam &",
    "GP12skp031au:900": " sa ceddadāti māṃ vipra % tubhyaṃ tadrucitaṃ mama // SkP_12.9 //",
    "GP12skp031au:901": " sanatkumāra uvāca tataḥ sa bhagavāndevas $ tathaiva vikṛtaḥ prabhuḥ &",
    "GP12skp031au:902": " uvāca śailarājaṃ tam % umāṃ me yaccha śailarāṭ // SkP_12.10 //",
    "GP12skp031au:903": " sa taṃ vikṛtarūpeṇa $ jñātvā rudramathāvyayam &",
    "GP12skp031au:904": " bhītaḥ śāpācca vimanā % idaṃ vacanamabravīt // SkP_12.11 //",
    "GP12skp031au:905": " bhagavannāvamanyāmi $ brāhmaṇānbhūmidaivatān &",
    "GP12skp031au:906": " manīṣitaṃ tu yatpūrvaṃ % tacchṛṇuṣva mahātapaḥ // SkP_12.12 //",
    "GP12skp031au:907": " svayaṃvaro me duhitur $ bhavitā viprapūjitaḥ &",
    "GP12skp031au:908": " varayedyaṃ svayaṃ tatra % sa bhartāsyā bhavediti // SkP_12.13 //",
    "GP12skp031au:909": " sanatkumāra uvāca tacchrutvā śailavacanaṃ $ bhagavāngovṛṣadhvajaḥ &",
    "GP12skp031au:910": " devyāḥ samīpamāgatya % idamāha mahāmanāḥ // SkP_12.14 //",
    "GP12skp031au:911": " devi pitrā tavājñaptaḥ $ svayaṃvara iti śrutam &",
    "GP12skp031au:912": " tatra tvaṃ varayitrī yaṃ % sa te bhartā kilānaghe // SkP_12.15 //",
    "GP12skp031au:913": " tadāpṛcche gamiṣyāmi $ durlabhā tvaṃ varānane &",
    "GP12skp031au:914": " rūpavantaṃ samutsṛjya % vṛṇīthā mādṛśaṃ katham // SkP_12.16 //",
    "GP12skp031au:915": " sanatkumāra uvāca tenoktā sā tadā tatra $ bhāvayantī tadīritam &",
    "GP12skp031au:916": " bhāvaṃ ca rudranihitaṃ % prasādaṃ manasastathā // SkP_12.17 //",
    "GP12skp031au:917": " samprāpyovāca deveśaṃ $ mā te bhūdbuddhiranyathā &",
    "GP12skp031au:918": " ahaṃ tvāṃ varayiṣyāmi % nānyadbhūtaṃ kathaṃcana // SkP_12.18 //",
    "GP12skp031au:919": " atha vā te 'sti saṃdeho $ mayi vipra kathaṃcana &",
    "GP12skp031au:920": " ihaiva tvāṃ mahābhāga % varayāmi manoratham // SkP_12.19 //",
    "GP12skp031au:921": " sanatkumāra uvāca gṛhītvā stabakaṃ sā tu $ hastābhyāṃ tatra saṃsthitam &",
    "GP12skp031au:922": " skandhe śambhoḥ samādāya % devī prāha vṛto 'si me // SkP_12.20 //",
    "GP12skp031au:923": " tataḥ sa bhagavāndevas $ tathā devyā vṛtastadā &",
    "GP12skp031au:924": " uvāca tamaśokaṃ vai % vācā saṃjīvayanniva // SkP_12.21 //",
    "GP12skp031au:925": " yasmāttava supuṣpeṇa $ stabakena vṛto hyaham &",
    "GP12skp031au:926": " tasmāttvaṃ jarayā tyaktaḥ % amaraḥ sambhaviṣyasi // SkP_12.22 //",
    "GP12skp031au:927": " kāmarūpaḥ kāmapuṣpaḥ $ kāmago dayito mama &",
    "GP12skp031au:928": " sarvābharaṇapuṣpāḍhyaḥ % sarvavṛkṣaphalopagaḥ // SkP_12.23 //",
    "GP12skp031au:929": " sarvānnabhakṣadaścaiva $ amṛtasrava eva ca &",
    "GP12skp031au:930": " sarvagandhaśca devyāstvaṃ % bhaviṣyasi dṛḍhaṃ priyaḥ \\",
    "GP12skp031au:931": " nirbhayaḥ sarvalokeṣu cariṣyasi sunirvṛtaḥ // SkP_12.24 //",
    "GP12skp031au:932": " āśramaṃ caivamatyarthaṃ $ citrakūṭeti viśrutam &",
    "GP12skp031au:933": " yo 'bhiyāsyati puṇyārthī % so 'śvamedhamavāpsyati \\",
    "GP12skp031au:934": " yatra tatra mṛtaścāpi brahmalokaṃ gamiṣyati // SkP_12.25 //",
    "GP12skp031au:935": " yaścātra niyamairyuktaḥ $ prāṇānsamyakparityajet &",
    "GP12skp031au:936": " sa devyāstapasā yukto % mahāgaṇapatirbhavet // SkP_12.26 //",
    "GP12skp031au:937": " sanatkumāra uvāca evamuktvā tadā deva $ āpṛcchya himavatsutām &",
    "GP12skp031au:938": " antardadhe jagatsraṣṭā % sarvabhūtapa īśvaraḥ // SkP_12.27 //",
    "GP12skp031au:939": " sāpi devī gate tasmin $ bhagavatyamitātmani &",
    "GP12skp031au:940": " tata evonmukhī sthitvā % śilāyāṃ saṃviveśa ha // SkP_12.28 //",
    "GP12skp031au:941": " unmukhī sā gate tasmin $ maheṣvāse prajāpatau &",
    "GP12skp031au:942": " niśeva candrarahitā % sā babhau vimanāstadā // SkP_12.29 //",
    "GP12skp031au:943": " atha śuśrāva sā śabdaṃ $ bālasyārtasya śailajā &",
    "GP12skp031au:944": " sarasyudakasampūrṇe % samīpe cāśramasya ha // SkP_12.30 //",
    "GP12skp031au:945": " sa kṛtvā bālarūpaṃ tu $ devadevaḥ svayaṃ śivaḥ &",
    "GP12skp031au:946": " krīḍāhetoḥ saromadhye % grāhagrasto 'bhavattadā // SkP_12.31 //",
    "GP12skp031au:947": " yogamāyāmathāsthāya $ prapañcodbhavakāraṇam &",
    "GP12skp031au:948": " tadrūpaṃ saraso madhye % kṛtvedaṃ samabhāṣata \\",
    "GP12skp031au:949": " trātu māṃ kaścidetyeha grāheṇa hṛtacetasam // SkP_12.32 //",
    "GP12skp031au:950": " dhikkaṣṭaṃ bāla evāham $ aprāptārthamanorathaḥ &",
    "GP12skp031au:951": " yāsyāmi nidhanaṃ vaktre % grāhasyāsya durātmanaḥ // SkP_12.33 //",
    "GP12skp031au:952": " śocāmi na svakaṃ dehaṃ $ grāhagrasto 'pi duḥkhitaḥ &",
    "GP12skp031au:953": " yathā śocāmi pitaraṃ % mātaraṃ ca tapasvinīm // SkP_12.34 //",
    "GP12skp031au:954": " māṃ śrutvā grāhavadane $ prāptaṃ nidhanamutsukau &",
    "GP12skp031au:955": " priyaputrāvekaputrau % prāṇānnūnaṃ vihāsyataḥ // SkP_12.35 //",
    "GP12skp031au:956": " sanatkumāra uvāca śrutvā tu devī taṃ nādaṃ $ viprasyārtasya śobhanā &",
    "GP12skp031au:957": " utthāya pradrutā tatra % yatra tiṣṭhatyasau dvijaḥ // SkP_12.36 //",
    "GP12skp031au:958": " sāpaśyadinduvadanā $ bālakaṃ cārurūpiṇam &",
    "GP12skp031au:959": " grāheṇa grasyamānaṃ taṃ % vepamānamavasthitam // SkP_12.37 //",
    "GP12skp031au:960": " so 'pi grāhavaraḥ śrīmān $ dṛṣṭvā devīmupāgatām &",
    "GP12skp031au:961": " taṃ gṛhītvā drutaṃ yāto % madhyaṃ sarasa eva ha // SkP_12.38 //",
    "GP12skp031au:962": " sa kṛṣyamāṇastejasvī $ nādamārtaṃ tadākarot &",
    "GP12skp031au:963": " athāha devī duḥkhārtā % bālaṃ dṛṣṭvā mahāvratā // SkP_12.39 //",
    "GP12skp031au:964": " grāharāja mahāsattva $ bālakaṃ hyekaputrakam &",
    "GP12skp031au:965": " visṛjainaṃ mahādaṃṣṭra % kṣipraṃ bhīmaparākrama // SkP_12.40 //",
    "GP12skp031au:966": " grāha uvāca yo devi divase ṣaṣṭhe $ prathamaṃ samupaiti mām &",
    "GP12skp031au:967": " sa āhāro mama purā % vihito lokakartṛbhiḥ // SkP_12.41 //",
    "GP12skp031au:968": " so 'yaṃ mama mahābhāge $ ṣaṣṭhe 'hani girīndraje &",
    "GP12skp031au:969": " brahmaṇā vihito nūnaṃ % nainaṃ mokṣye kathaṃcana // SkP_12.42 //",
    "GP12skp031au:970": " devyuvāca yanmayā himavacchṛṅge $ caritaṃ tapa uttamam &",
    "GP12skp031au:971": " tena bālamimaṃ muñca % grāharāja namo 'stu te // SkP_12.43 //",
    "GP12skp031au:972": " grāha uvāca mā vyayaṃ tapaso devi $ kārṣīḥ śailendranandane &",
    "GP12skp031au:973": " nainaṃ mocayituṃ śakto % devarājo 'pi sa svayam // SkP_12.44 //",
    "GP12skp031au:974": " mahyamīśena tuṣṭena $ śarveṇogreṇa śūlinā &",
    "GP12skp031au:975": " amaratvamavadhyatvam % akṣayaṃ balameva ca // SkP_12.45 //",
    "GP12skp031au:976": " svayaṃgrahaṇamokṣaśca $ jñānaṃ caivāvyayaṃ punaḥ &",
    "GP12skp031au:977": " dattaṃ tato bravīmi tvāṃ % nāyaṃ mokṣamavāpsyati // SkP_12.46 //",
    "GP12skp031au:978": " atha vā te kṛpā devi $ bhṛśaṃ bāle śubhānane &",
    "GP12skp031au:979": " bravīmi yatkuru tathā % tato mokṣamavāpsyati // SkP_12.47 //",
    "GP12skp031au:980": " devyuvāca grāhādhipa vadasvāśu $ yatsatāmavigarhitam &",
    "GP12skp031au:981": " tatkṛtaṃ nātra saṃdeho % mānyā me brāhmaṇā dṛḍham // SkP_12.48 //",
    "GP12skp031au:982": " grāha uvāca yatkṛtaṃ vai tapaḥ kiṃcid $ bhavatyā svalpamantaśaḥ &",
    "GP12skp031au:983": " tatsarvaṃ me prayacchasva % tato mokṣamavāpsyati // SkP_12.49 //",
    "GP12skp031au:984": " devyuvāca janmaprabhṛti yatpuṇyaṃ $ mahāgrāha kṛtaṃ mayā &",
    "GP12skp031au:985": " tatte sarvaṃ mayā dattaṃ % bālaṃ muñca mamāgrataḥ // SkP_12.50 //",
    "GP12skp031au:986": " sanatkumāra uvāca prajajvāla tato grāhas $ tapasā tena bṛṃhitaḥ &",
    "GP12skp031au:987": " āditya iva madhyāhne % durnirīkṣyastadābhavat // SkP_12.51 //",
    "GP12skp031au:988": " uvāca cedaṃ tuṣṭātmā $ devīṃ lokasya dhāriṇīm &",
    "GP12skp031au:989": " devi kiṃ kṛtametatte % aniścitya mahāvrate \\",
    "GP12skp031au:990": " tapaso hyarjanaṃ duḥkhaṃ tasya tyāgo na śasyate // SkP_12.52 //",
    "GP12skp031au:991": " gṛhāṇa tapa etacca $ bālaṃ cemaṃ śucismite &",
    "GP12skp031au:992": " tuṣṭo 'smi te viprabhaktyā % varaṃ tasmāddadāmi te // SkP_12.53 //",
    "GP12skp031au:993": " sā tvevamuktā grāheṇa $ uvācedaṃ mahāvratā &",
    "GP12skp031au:994": " suniścitya mahāgrāha % kṛtaṃ bālasya mokṣaṇam \\",
    "GP12skp031au:995": " na viprebhyastapaḥ śreṣṭhaṃ śreṣṭhā me brāhmaṇā matāḥ // SkP_12.54 //",
    "GP12skp031au:996": " dattvā cāhaṃ na gṛhṇāmi $ grāhendra viditaṃ hi te &",
    "GP12skp031au:997": " na hi kaścinnaro grāha % pradattaṃ punarāharet // SkP_12.55 //",
    "GP12skp031au:998": " dattametanmayā tubhyaṃ $ nādadāni hi tatpunaḥ &",
    "GP12skp031au:999": " tvayyeva ramatāmetad % bālaścāyaṃ vimucyatām // SkP_12.56 //",
    "GP12skp031au:1000": " tathoktastāṃ praśasyātha $ muktvā bālaṃ namasya ca &",
    "GP12skp031au:1001": " devīmādityasadbhāsaṃ % tatraivāntaradhīyata // SkP_12.57 //",
    "GP12skp031au:1002": " bālo 'pi sarasastīre $ mukto grāheṇa vai tadā &",
    "GP12skp031au:1003": " svapnalabdha ivārthaughas % tatraivāntaradhīyata // SkP_12.58 //",
    "GP12skp031au:1004": " tapaso 'tha vyayaṃ matvā $ devī himagirīndrajā &",
    "GP12skp031au:1005": " bhūya eva tapaḥ kartum % ārebhe yatnamāsthitā // SkP_12.59 //",
    "GP12skp031au:1006": " kartukāmāṃ tapo bhūyo $ jñātvā tāṃ śaṃkaraḥ svayam &",
    "GP12skp031au:1007": " provāca vacanaṃ vyāsa % mā kṛthāstapa ityuta // SkP_12.60 //",
    "GP12skp031au:1008": " mahyametattapo devi $ tvayā dattaṃ mahāvrate &",
    "GP12skp031au:1009": " tenaivamakṣayaṃ tubhyaṃ % bhaviṣyati sahasradhā // SkP_12.61 //",
    "GP12skp031au:1010": " iti labdhvā varaṃ devī $ tapaso 'kṣayyamuttamam &",
    "GP12skp031au:1011": " svayaṃvaramudīkṣantī % tasthau prītimudāyutā // SkP_12.62 //",
    "GP12skp031au:1012": " idaṃ paṭhedyo hi naraḥ sadaiva $ bālānubhāvācaraṇaṃ hi śambhoḥ &",
    "GP12skp031au:1013": " sa dehabhedaṃ samavāpya pūto % bhavedgaṇastasya kumāratulyaḥ // SkP_12.63",
    "GP12skp031au:1014": " iti skandapurāṇe dvādaśamo 'dhyāyaḥ",
    "GP12skp031au:1015": " Skandapurana 13",
    "GP12skp031au:1016": " sanatkumāra uvāca vistṛte himavatpṛṣṭhe $ vimānaśatasaṃkule &",
    "GP12skp031au:1017": " abhavatsa tu kālena % śailaputryāḥ svayaṃvaraḥ // SkP_13.1 //",
    "GP12skp031au:1018": " atha parvatarājo 'sau $ himavāndhyānakovidaḥ &",
    "GP12skp031au:1019": " duhiturdevadevena % jñātvā tadabhimantritam // SkP_13.2 //",
    "GP12skp031au:1020": " jānannapi mahāśailaḥ $ samācārakriyepsayā &",
    "GP12skp031au:1021": " svayaṃvaraṃ tato devyāḥ % sarvalokeṣvaghoṣayat // SkP_13.3 //",
    "GP12skp031au:1022": " devadānavasiddhānāṃ $ sarvalokanivāsinām &",
    "GP12skp031au:1023": " vṛṇuyātparameśānaṃ % samakṣaṃ yena me sutā // SkP_13.4 //",
    "GP12skp031au:1024": " tadeva sukṛtaṃ ślāghyaṃ $ mamābhyudayasaṃmatam &",
    "GP12skp031au:1025": " iti saṃcintya śailendraḥ % kṛtvā hṛdi maheśvaram // SkP_13.5 //",
    "GP12skp031au:1026": " ābrahmakeṣu lokeṣu $ devyāḥ śailendrasattamaḥ &",
    "GP12skp031au:1027": " kṛtvā ratnākulaṃ deśaṃ % svayaṃvaramacīkarat // SkP_13.6 //",
    "GP12skp031au:1028": " athaivamāghoṣitamātra eva $ svayaṃvare vyāsa mahīdhraputryāḥ &",
    "GP12skp031au:1029": " devādayaḥ sarvajagannivāsāḥ % samāyayurdivyagṛhītaveṣāḥ // SkP_13.7 //",
    "GP12skp031au:1030": " praphullapadmāsanasaṃniviṣṭaḥ $ siddhairvṛto yogibhiraprameyaiḥ &",
    "GP12skp031au:1031": " vijñāpitastena mahīdhrarājñā % pitāmahastatra samājagāma // SkP_13.8 //",
    "GP12skp031au:1032": " akṣṇāṃ sahasraṃ surarāṭ sa bibhrad $ divyāṅgahārasragudāttarūpaḥ &",
    "GP12skp031au:1033": " airāvataṃ sarvagajendramukhyaṃ % sravanmadāsārakṛtapravāham \\",
    "GP12skp031au:1034": " āruhya sarvāmararāṭ sa vajraṃ bibhratsamāgātpurataḥ surāṇām // SkP_13.9",
    "GP12skp031au:1035": " tejaḥpratāpādhikadivyarūpaḥ $ prodbhāsayansarvadiśo vivasvān &",
    "GP12skp031au:1036": " haimaṃ vimānaṃ sacalatpatākam % āruhya āgāttvaritaṃ javena // SkP_13.10 //",
    "GP12skp031au:1037": " maṇipradīptojjvalakuṇḍalaśca $ vahnyarkatejaḥpratime vimāne &",
    "GP12skp031au:1038": " samabhyagātkaśyapaviprasūnur % āditya āgādbhaganāmadhārī // SkP_13.11 //",
    "GP12skp031au:1039": " pīnāṅgayaṣṭiḥ sukṛtāṅgahāras $ tejobalājñāsadṛśaprabhāvaḥ &",
    "GP12skp031au:1040": " daṇḍaṃ samādāya kṛtānta āgād % āruhya bhīmaṃ mahiṣaṃ javena // SkP_13.12",
    "GP12skp031au:1041": " mahāmahīdhrocchrayapīnagātraḥ $ svarṇādiratnācitacāruveṣaḥ &",
    "GP12skp031au:1042": " samīraṇaḥ sarvajagadvibhartā % vimānamāruhya samabhyagāddhi // SkP_13.13",
    "GP12skp031au:1043": " saṃtāpayansarvasurāsureśāṃs $ tejodhikastejasi saṃniviśya &",
    "GP12skp031au:1044": " vahniḥ samabhyetya surendramadhye % jvalanpratasthau varaveṣadhārī //",
    "GP12skp031au:1045": " nānāmaṇiprajvalitāṅgayaṣṭir $ jagaccarandivyavimānamagryam &",
    "GP12skp031au:1046": " āruhya sarvadraviṇādhipeśaḥ % sa rājarājastvarito 'bhyagācca // SkP_13.15",
    "GP12skp031au:1047": " āpyāyayansarvasurāsureśān $ kāntyā ca veṣeṇa ca cārurūpaḥ &",
    "GP12skp031au:1048": " jvalanmahāratnavicitrarūpaṃ % vimānamāruhya śaśī samāgāt // SkP_13.16 //",
    "GP12skp031au:1049": " śyāmāṅgayaṣṭiḥ suvicitraveṣaḥ $ sarvasragābaddhasugandhamālī &",
    "GP12skp031au:1050": " tārkṣyaṃ samāruhya mahīdhrakalpaṃ % gadādharo 'sau tvaritaṃ sametaḥ //",
    "GP12skp031au:1051": " tathāśvinau devabhiṣagvarau tu $ ekaṃ vimānaṃ tvarayābhiruhya &",
    "GP12skp031au:1052": " manoharāvujjvalacāruveṣāv % ājagmaturdevasadaḥ suvīrau // SkP_13.18 //",
    "GP12skp031au:1053": " śeṣaḥ sahasraṃ sphuradagnivarṇaṃ $ bibhratsphaṭānāṃ jvalanārkatejāḥ &",
    "GP12skp031au:1054": " sārdhaṃ sa nāgairaparairmahātmā % vimānamāruhya samabhyagācca // SkP_13.19",
    "GP12skp031au:1055": " diteḥ sutānāṃ ca mahāsurāṇāṃ $ vahnyarkaśakrānilatulyabhāsām &",
    "GP12skp031au:1056": " varānurūpaṃ pravidhāya veṣaṃ % vṛndaṃ samāgātpurataḥ surāṇām // SkP_13.20",
    "GP12skp031au:1057": " gandharvarājaḥ sa ca cārurūpī $ divyaṅgamo divyavimānacārī &",
    "GP12skp031au:1058": " gandharvasaṃghaiḥ sahito 'psarobhiḥ % śakrājñayā tatra samājagāma //",
    "GP12skp031au:1059": " anye ca devāstridivaukaseśāḥ $ pṛthakpṛthakcārugṛhītaveṣāḥ &",
    "GP12skp031au:1060": " ājagmurāruhya vimānapṛṣṭhaṃ % gandharvayakṣoragakiṃnarāśca // SkP_13.22 //",
    "GP12skp031au:1061": " śacīpatistatra surendramadhye $ rājādhikārādhikalakṣyamūrtiḥ &",
    "GP12skp031au:1062": " ājñābalaiśvaryakṛtapramoho % vṛthādhikaṃ yatnamupācakāra // SkP_13.23 //",
    "GP12skp031au:1063": " hetustrilokasya jagatprasūter $ mātā ca teṣāṃ sasurāsurāṇām &",
    "GP12skp031au:1064": " patnī ca śambhoḥ puruṣasya dhāmno % gītā purāṇe prakṛtiḥ parārthā \\",
    "GP12skp031au:1065": " dakṣasya kopāddhimavadgṛhaṃ sā kāryārthamāgātparameśapatnī // SkP_13.24",
    "GP12skp031au:1066": " evaṃ yatastāṃ na viduḥ sureśā $ mohastatastānpara āviveśa &",
    "GP12skp031au:1067": " varārthamājagmurato vimūḍhā % īśena yasmādvṛḍitāḥ kṛtāste // SkP_13.25 //",
    "GP12skp031au:1068": " tataḥ pranṛttābhirathāpsarobhir $ gandharvasaṃghaiśca sugītaśabdaiḥ &",
    "GP12skp031au:1069": " sthitaiśca nānāvidharūpaveṣair % devāsurāditridivaukasaṃghaiḥ // SkP_13.26",
    "GP12skp031au:1070": " vimānapṛṣṭhe maṇihemacitre $ sthitā calaccāmaravījitāṅgī &",
    "GP12skp031au:1071": " sarvartupuṣpāṃ susugandhamālāṃ % pragṛhya devī prasabhaṃ pratasthe //",
    "GP12skp031au:1072": " sanatkumāra uvāca mālāṃ pragṛhya devyāṃ tu $ sthitāyāṃ devasaṃsadi &",
    "GP12skp031au:1073": " śakrādyairāgatairdevaiḥ % svayaṃvaramupāgataiḥ // SkP_13.28 //",
    "GP12skp031au:1074": " devyā jijñāsayā śambhur $ bhūtvā pañcaśikhaḥ śiśuḥ &",
    "GP12skp031au:1075": " utsaṅgatalasaṃsupto % babhūva sahasā vibhuḥ // SkP_13.29 //",
    "GP12skp031au:1076": " akasmādatha taṃ devī $ śiśuṃ pañcaśikhaṃ sthitam &",
    "GP12skp031au:1077": " jñātvā yogasamādhānāj % jahṛṣe prītisaṃyutā // SkP_13.30 //",
    "GP12skp031au:1078": " atha sā śuddhasaṃkalpā $ kāṅkṣitaprāptasatphalā &",
    "GP12skp031au:1079": " nirvṛteva tadā tasthau % kṛtvā hṛdi tameva tu // SkP_13.31 //",
    "GP12skp031au:1080": " tato dṛṣṭvā śiśuṃ devā $ devyā utsaṅgavartinam &",
    "GP12skp031au:1081": " ko 'yamatreti saṃmantrya % cukrudhurbhṛśamārditāḥ // SkP_13.32 //",
    "GP12skp031au:1082": " vajramākārayattasya $ bāhumutkṣipya vṛtrahā &",
    "GP12skp031au:1083": " sa bāhurutthitastasya % tathaiva samatiṣṭhata // SkP_13.33 //",
    "GP12skp031au:1084": " stambhitaḥ śiśurūpeṇa $ devadevena śambhunā &",
    "GP12skp031au:1085": " vajraṃ kṣeptuṃ na śaśāka % bāhuṃ cālayituṃ na ca // SkP_13.34 //",
    "GP12skp031au:1086": " bhago nāma tato deva $ ādityaḥ kāśyapo balī &",
    "GP12skp031au:1087": " utkṣipya muśalaṃ dīptaṃ % kṣeptumaicchadvimohitaḥ \\",
    "GP12skp031au:1088": " tasyāpi bhagavānbāhuṃ tathaivāstambhayattadā // SkP_13.35 //",
    "GP12skp031au:1089": " śiraḥ prakampayanviṣṇuḥ $ sakrodhastamavaikṣata &",
    "GP12skp031au:1090": " tasyāpi śiraso devaḥ % khālityaṃ pracakāra ha // SkP_13.36 //",
    "GP12skp031au:1091": " pūṣā dantāndaśandantaiḥ $ śarvamaikṣata mohitaḥ &",
    "GP12skp031au:1092": " tasyāpi daśanāḥ petur % dṛṣṭamātrasya śambhunā // SkP_13.37 //",
    "GP12skp031au:1093": " yamasya stambhito daṇḍas $ tejo vahneḥ śaśeḥ prabhā &",
    "GP12skp031au:1094": " balaṃ vāyostathānyeṣāṃ % tasminsarvadivaukasām \\",
    "GP12skp031au:1095": " balaṃ tejaśca yogaṃ ca tathaivāstambhayadvibhuḥ // SkP_13.38 //",
    "GP12skp031au:1096": " atha teṣu sthiteṣvevaṃ $ manyumatsu sureṣu tu &",
    "GP12skp031au:1097": " brahmā paramasaṃvigno % dhyānamāsthāya sādaram \\",
    "GP12skp031au:1098": " bubudhe devadeveśam umotsaṅgasamāsthitam // SkP_13.39 //",
    "GP12skp031au:1099": " sa buddhvā parameśānaṃ $ śīghramutthāya sādaram &",
    "GP12skp031au:1100": " vavande caraṇau śambhor % astuvacca pitāmahaḥ \\",
    "GP12skp031au:1101": " paurāṇaiḥ sāmasaṃgītaiḥ puṇyākhyairguhyanāmabhiḥ // SkP_13.40 //",
    "GP12skp031au:1102": " ajastvamamaro deva $ sraṣṭā hartā vibhuḥ paraḥ &",
    "GP12skp031au:1103": " pradhānapuruṣastattvaṃ % brahma dhyeyaṃ tadakṣayam // SkP_13.41 //",
    "GP12skp031au:1104": " amṛtaṃ paramātmā ca $ īśvaraḥ kāraṇaṃ mahat &",
    "GP12skp031au:1105": " brahmakṛtprakṛteḥ sraṣṭā % sarvasṛkparameśvaraḥ // SkP_13.42 //",
    "GP12skp031au:1106": " iyaṃ ca prakṛtirdevī $ sadā te sṛṣṭikāraṇam &",
    "GP12skp031au:1107": " patnīrūpaṃ samāsthāya % jagatkāraṇamāgatā // SkP_13.43 //",
    "GP12skp031au:1108": " namastubhyaṃ sadeśāna $ devyāścaiva sadā namaḥ &",
    "GP12skp031au:1109": " prasādāttava deveśa % niyogācca mayā prajāḥ // SkP_13.44 //",
    "GP12skp031au:1110": " devādyāsta ime sṛṣṭā $ mūḍhāstvadyogamohitāḥ &",
    "GP12skp031au:1111": " kuru prasādameteṣāṃ % yathāpūrvaṃ bhavantvime // SkP_13.45 //",
    "GP12skp031au:1112": " tata evaṃ tadā brahmā $ vijñāpya parameśvaram &",
    "GP12skp031au:1113": " stambhitānsarvadevāṃstān % idamāha mahādyutiḥ // SkP_13.46 //",
    "GP12skp031au:1114": " mūḍhāḥ stha devatāḥ sarve $ nainaṃ budhyata śaṃkaram &",
    "GP12skp031au:1115": " devadevamihāyātaṃ % mamaivotpattikāraṇam // SkP_13.47 //",
    "GP12skp031au:1116": " ayaṃ rudro mahādevaḥ $ śarvo bhīmaḥ kapardimān &",
    "GP12skp031au:1117": " ugra īśāna ātmā ca % ajaḥ śaṃkara eva ca // SkP_13.48 //",
    "GP12skp031au:1118": " devadevaḥ paraṃ dhāma $ īśaḥ paśupatiḥ patiḥ &",
    "GP12skp031au:1119": " jagatsraṣṭā jagaddhartā % jagatsaṃsthitikāraṇam // SkP_13.49 //",
    "GP12skp031au:1120": " gacchadhvaṃ śaraṇaṃ śīghram $ evamevāmareśvarāḥ &",
    "GP12skp031au:1121": " sārdhaṃ mayaiva deveśaṃ % paramātmānamavyayam // SkP_13.50 //",
    "GP12skp031au:1122": " tataste stambhitāḥ sarve $ tathaiva tridivaukasaḥ &",
    "GP12skp031au:1123": " praṇemurmanasā śarvaṃ % bhāvaśuddhena cetasā // SkP_13.51 //",
    "GP12skp031au:1124": " atha teṣāṃ prasanno 'bhūd $ devadevo maheśvaraḥ &",
    "GP12skp031au:1125": " yathāpūrvaṃ cakārāśu % devatānāṃ tanūstadā // SkP_13.52 //",
    "GP12skp031au:1126": " tata evaṃ pravṛtte tu $ sarvadevanivāraṇe &",
    "GP12skp031au:1127": " vapuścakāra deveśas % tryakṣaṃ paramamadbhutam \\",
    "GP12skp031au:1128": " tejasā yasya devāste cakṣuraprārthayanvibhum // SkP_13.53 //",
    "GP12skp031au:1129": " tebhyaḥ paramakaṃ cakṣuḥ $ svavapurdṛṣṭiśaktimat &",
    "GP12skp031au:1130": " prādātparamadeveśaḥ % apaśyaṃste tadā prabhum // SkP_13.54 //",
    "GP12skp031au:1131": " te dṛṣṭvā parameśānaṃ $ tṛtīyekṣaṇadhāriṇam &",
    "GP12skp031au:1132": " brahmādyā nemire tūrṇaṃ % sarva eva sureśvarāḥ // SkP_13.55 //",
    "GP12skp031au:1133": " tasya devī tadā hṛṣṭā $ samakṣaṃ tridivaukasām &",
    "GP12skp031au:1134": " pādayoḥ sthāpayāmāsa % sragmālāmamitadyuteḥ // SkP_13.56 //",
    "GP12skp031au:1135": " sādhu sādhviti samprocya $ devatāste punarvibhum &",
    "GP12skp031au:1136": " saha devyā namaścakruḥ % śirobhirbhūtalāśritaiḥ // SkP_13.57 //",
    "GP12skp031au:1137": " athāsminnantare vyāsa $ brahmā lokapitāmahaḥ &",
    "GP12skp031au:1138": " himavantaṃ mahāśailam % idamāha mahādyutiḥ // SkP_13.58 //",
    "GP12skp031au:1139": " ślāghyaḥ pūjyaśca vandyaśca $ sarveṣāṃ nastvamadya hi &",
    "GP12skp031au:1140": " śarveṇa saha sambandho % yasya te 'bhūdayaṃ mahān \\",
    "GP12skp031au:1141": " kriyatāṃ cāśu udvāhaḥ kimarthaṃ sthīyate param // SkP_13.59 //",
    "GP12skp031au:1142": " tataḥ praṇamya himavāṃs $ taṃ devaṃ pratyabhāṣata &",
    "GP12skp031au:1143": " tvameva kāraṇaṃ deva % yena śarvādayaṃ mama // SkP_13.60 //",
    "GP12skp031au:1144": " prasādaḥ sahasotpanno $ hetuścāpi tvameva hi &",
    "GP12skp031au:1145": " udvāhaṃ tu yathā yādṛk % tadvidhatsva pitāmaha // SkP_13.61 //",
    "GP12skp031au:1146": " tata evaṃ vacaḥ śrutvā $ girirājñaḥ pitāmahaḥ &",
    "GP12skp031au:1147": " udvāhaḥ kriyatāṃ deva % iti devamuvāca ha \\",
    "GP12skp031au:1148": " tamāha śaṃkaro devaṃ yatheṣṭamiti lokapaḥ // SkP_13.62 //",
    "GP12skp031au:1149": " tatkṣaṇācca tato vyāsa $ brahmaṇā kalpitaṃ puram &",
    "GP12skp031au:1150": " udvāhārthaṃ maheśasya % nānāratnopaśobhitam // SkP_13.63 //",
    "GP12skp031au:1151": " ratnāni maṇayaścitrā $ hema mauktikameva ca &",
    "GP12skp031au:1152": " mūrtimanta upāgamya % alaṃcakruḥ purottamam // SkP_13.64 //",
    "GP12skp031au:1153": " citrā mārakatī bhūmiḥ $ sauvarṇastambhaśobhitā &",
    "GP12skp031au:1154": " bhāsvatsphaṭikabhittībhir % muktāhārapralambitā // SkP_13.65 //",
    "GP12skp031au:1155": " tasmiñchivapure ramye $ udvāhārthaṃ vinirmite &",
    "GP12skp031au:1156": " śuśubhe devadevasya % maheśasya mahātmanaḥ // SkP_13.66 //",
    "GP12skp031au:1157": " somādityau samaṃ tatra $ bhāsayantau mahāmaṇī &",
    "GP12skp031au:1158": " saurabheyaṃ manoramyaṃ % gandhamāghrāya mārutaḥ \\",
    "GP12skp031au:1159": " pravavau sukhasaṃsparśa īśe bhaktiṃ prasādayan // SkP_13.67 //",
    "GP12skp031au:1160": " samudrāstatra catvāraḥ $ śakrādyāśca surottamāḥ &",
    "GP12skp031au:1161": " devanadyo mahānadyaḥ % siddhā munaya eva ca // SkP_13.68 //",
    "GP12skp031au:1162": " gandharvāpsarasaḥ sarve $ nāgā yakṣāḥ sarākṣasāḥ &",
    "GP12skp031au:1163": " guhyakāḥ khecarāścānye % kiṃnarā devacāraṇāḥ // SkP_13.69 //",
    "GP12skp031au:1164": " tumbururnārado hāhā $ hūhū caiva tu sāmagāḥ &",
    "GP12skp031au:1165": " ratnānyādāya vādyāṃśca % tatrājagmustadā puram // SkP_13.70 //",
    "GP12skp031au:1166": " ṛṣayaḥ kṛtsnaśastatra $ vedagītāṃstapodhanāḥ &",
    "GP12skp031au:1167": " puṇyānvaivāhikānmantrāñ % jepuḥ saṃhṛṣṭamānasāḥ // SkP_13.71 //",
    "GP12skp031au:1168": " jagato mātaraḥ sarvā $ devakanyāśca kṛtsnaśaḥ &",
    "GP12skp031au:1169": " gāyanti hṛṣitāḥ sarvā % udvāhe parameṣṭhinaḥ // SkP_13.72 //",
    "GP12skp031au:1170": " ṛtavaḥ ṣaṭ samaṃ tatra $ nānāgandhasukhāvahāḥ &",
    "GP12skp031au:1171": " udvāhaḥ śaṃkarasyeti % mūrtimanta upasthitāḥ // SkP_13.73 //",
    "GP12skp031au:1172": " nīlajīmūtasaṃghātam $ andradhvānapraharṣitaiḥ &",
    "GP12skp031au:1173": " kekāyamānaiḥ śikhibhir % nṛtyamānaiśca sarvaśaḥ // SkP_13.74 //",
    "GP12skp031au:1174": " vilolapiṅgalaspaṣṭa- $ vidyullekhāvabhāsitā &",
    "GP12skp031au:1175": " kumudāpītaśuklābhir % balākābhiśca śobhitā // SkP_13.75 //",
    "GP12skp031au:1176": " pratyagrasaṃjātaśilīndhrakandalā $ latādrumābhyudgatacārupallavā &",
    "GP12skp031au:1177": " śubhāmbudhārāpraṇayaprabodhitair % madālasairbhekagaṇaiśca nāditā //",
    "GP12skp031au:1178": " priyeṣu mānonnatamānasānāṃ $ suniścitānāmapi kāminīnām &",
    "GP12skp031au:1179": " mayūrakekābhirutaiḥ kṣaṇena % manoharairmānavibhaṅgakartrī // SkP_13.77 //",
    "GP12skp031au:1180": " tathā trivarṇojjvalacārumūrtinā $ śaśāṅkalekhākuṭilena sarvataḥ &",
    "GP12skp031au:1181": " payodasaṃghātasamīpavartinā % mahendracāpena bhṛśaṃ virājitā // SkP_13.78",
    "GP12skp031au:1182": " vicitrapuṣpasparśātsugandhibhir $ ghanāmbusamparkatayā suśītalaiḥ &",
    "GP12skp031au:1183": " vikampayantī pavanairmanoharaiḥ % surāṅganānāmalakāvalīḥ śubhāḥ //",
    "GP12skp031au:1184": " garjatpayodasthagitendubimbā $ navāmbusekodgatacārudūrvā &",
    "GP12skp031au:1185": " nirīkṣitā sādaramutsukābhir % niśvāsadhūmraṃ pathikāṅganābhiḥ // SkP_13.80",
    "GP12skp031au:1186": " haṃsanūpuraśabdāḍhyā $ samunnatapayodharā &",
    "GP12skp031au:1187": " caladvidyullatākāñcī % spaṣṭapadmavilocanā // SkP_13.81 //",
    "GP12skp031au:1188": " asitajaladavṛndadh vānavitrastahaṃsā $ vimalasaliladhārāpātanamrotpalāgrā",
    "GP12skp031au:1189": " surabhikusumareṇukḷptasarvāṅgaśobhā % giriduhitṛvivāhe prāvṛḍāgādvibhūtyai // SkP_13.82",
    "GP12skp031au:1190": " meghakañcukanirmuktā $ padmakośodgatastanī &",
    "GP12skp031au:1191": " haṃsanūpuranirhrādā % sarvaramyadigantarā // SkP_13.83 //",
    "GP12skp031au:1192": " vistīrṇapulinaśroṇī $ kūjatsārasamekhalā &",
    "GP12skp031au:1193": " praphullendīvarābhoga- % vilocanamanoharā // SkP_13.84 //",
    "GP12skp031au:1194": " pakvabimbādharapuṭā $ kundadantaprahāsinī &",
    "GP12skp031au:1195": " navaśyāmālatāśyāma- % romarājīpariṣkṛtā // SkP_13.85 //",
    "GP12skp031au:1196": " candrāṃśuhāravaryeṇa $ saudhoraḥsthalasarpiṇā &",
    "GP12skp031au:1197": " prahlādayantī cetāṃsi % sarveṣāṃ tridivaukasām // SkP_13.86 //",
    "GP12skp031au:1198": " samadālikulodgīta- $ madhurasvarabhāṣiṇī &",
    "GP12skp031au:1199": " calatkumudasaṃghāta- % cārukuṇḍalaśobhinī // SkP_13.87 //",
    "GP12skp031au:1200": " raktāśokāgraśākhottha- $ pallavāṅgulidhāriṇī &",
    "GP12skp031au:1201": " tatpuṣpasaṃcayamayair % vāsobhiḥ samalaṃkṛtā // SkP_13.88 //",
    "GP12skp031au:1202": " raktotpalāgracaraṇā $ jātīpuṣpanakhāvalī &",
    "GP12skp031au:1203": " kadalīstambhacārūruḥ % śaśāṅkavadanā tathā // SkP_13.89 //",
    "GP12skp031au:1204": " padmakiñjalkasampṛkta- $ pavanāgrakaraiḥ surān &",
    "GP12skp031au:1205": " premṇā spṛśantī kānteva % śaradāgānmanoramā // SkP_13.90 //",
    "GP12skp031au:1206": " nirmuktāsitameghakañcukapuṭā pūrṇendubimbānanā $",
    "GP12skp031au:1207": " nīlāmbhojavilocanāravindamukulaprodbhinnacārustanī &",
    "GP12skp031au:1208": " nānāpuṣparajaḥsugandhipavanaprahlādanī cetasāṃ %",
    "GP12skp031au:1209": " tatrāgātkalahaṃsanūpuraravā devyā vivāhe śarat // SkP_13.91 //",
    "GP12skp031au:1210": " atyarthaśītalāmbhobhiḥ $ plāvayantau gireḥ śilāḥ &",
    "GP12skp031au:1211": " ṛtū śiśirahemantāv % ājagmaturatidyutī // SkP_13.92 //",
    "GP12skp031au:1212": " tābhyāmṛtubhyāṃ prāptābhyāṃ $ himavānsa nagottamaḥ &",
    "GP12skp031au:1213": " prāleyacūrṇavarṣibhyāṃ % kṣipraṃ raupya ivābabhau // SkP_13.93 //",
    "GP12skp031au:1214": " tena prāleyavarṣeṇa $ ghanena sa himācalaḥ &",
    "GP12skp031au:1215": " agādhena tadā reje % kṣīroda iva sāgaraḥ // SkP_13.94 //",
    "GP12skp031au:1216": " himasthāneṣu himavān $ nāśayāmāsa pādapān &",
    "GP12skp031au:1217": " sādhūpacārānsahasā % kṛtārtha iva durjanaḥ // SkP_13.95 //",
    "GP12skp031au:1218": " prāleyapaṭalacchannaiḥ $ śṛṅgaiḥ sa śuśubhe nagaḥ &",
    "GP12skp031au:1219": " chatrairiva mahābhogaiḥ % pāṇḍaraiḥ pṛthivīpatiḥ // SkP_13.96 //",
    "GP12skp031au:1220": " pāṇḍarāṇi viśālāni $ śrīmanti subhagāni ca &",
    "GP12skp031au:1221": " tuṅgāni cādriśṛṅgāṇi % saudhānīva cakāśire // SkP_13.97 //",
    "GP12skp031au:1222": " tasyācalendrasya darīṣvatīva $ vicitrasāraṅgakulākulāsu &",
    "GP12skp031au:1223": " prāleyadhārāḥ śaśipādagaurā % gokṣīradhārā iva saṃnipetuḥ // SkP_13.98 //",
    "GP12skp031au:1224": " bahukusumarajobhirutkarāṅgā $ himakaṇasaṅgasuśītalāḥ samīrāḥ &",
    "GP12skp031au:1225": " vavuramaragaṇeśvarāmbarāṇi % pratanutamāni śanairvikampayantaḥ //",
    "GP12skp031au:1226": " nirdhūtarūkṣānilaśītadoṣaḥ $ prodbhinnacūtāṅkurakarṇapūraḥ &",
    "GP12skp031au:1227": " vasantakālaśca tamadriputrī- % sevārthamāgāddhimavantamāśu // SkP_13.100",
    "GP12skp031au:1228": " tasminnṛtāvadrisutāvivāha- $ siṣevayā taṃ girimabhyupete &",
    "GP12skp031au:1229": " prādurbabhūvuḥ kusumāvataṃsāḥ % samantataḥ pādapagulmaṣaṇḍāḥ // SkP_13.101",
    "GP12skp031au:1230": " vavuḥ sugandhāḥ subhagāḥ suśītā $ vicitrapuṣpāgrarajotkarāṅgāḥ &",
    "GP12skp031au:1231": " manobhavodrekakarāḥ surāṇāṃ % surāṅganānāṃ ca muhuḥ samīrāḥ // SkP_13.102",
    "GP12skp031au:1232": " svacchāmbupūrṇāśca tathā nalinyaḥ $ padmotpalānāṃ mukulairupetāḥ &",
    "GP12skp031au:1233": " īṣatsamudbhinnapayodharāgrā % nāryo yathā ramyatamā babhūvuḥ // SkP_13.103",
    "GP12skp031au:1234": " ṛtoḥ svabhāvācca madodbhavācca $ phullāsu śākhāsu nilīnapakṣāḥ &",
    "GP12skp031au:1235": " cetobhirāmaṃ tridaśāṅganānāṃ % puṃskokilāścātikalaṃ vineduḥ // SkP_13.104",
    "GP12skp031au:1236": " nātyuṣṇaśītāni saraḥpayāṃsi $ kiñjalkacūrṇaiḥ kapilīkṛtāni &",
    "GP12skp031au:1237": " cakrāhvayugmairupanāditāni % papuḥ prahṛṣṭāḥ suradantimukhyāḥ //",
    "GP12skp031au:1238": " priyaṅgūścūtataravaś $ cūtāṃścāpi priyaṅgavaḥ &",
    "GP12skp031au:1239": " tarjayanta ivānyonyaṃ % mañjarībhiścakāśire // SkP_13.106 //",
    "GP12skp031au:1240": " himaśukleṣu śṛṅgeṣu $ tilakāḥ kusumotkarāḥ &",
    "GP12skp031au:1241": " śuśubhuḥ kāryamuddiśya % vṛddhā iva samāgatāḥ // SkP_13.107 //",
    "GP12skp031au:1242": " phullāśokalatāstatra $ rejire śālasaṃśritāḥ &",
    "GP12skp031au:1243": " kāminya iva kāntānāṃ % kaṇṭhālambitamūrtayaḥ // SkP_13.108 //",
    "GP12skp031au:1244": " samadālikulodgīta- $ latākusumasaṃcayāḥ &",
    "GP12skp031au:1245": " parasparaṃ hi mālatyo % bhāṣantya iva rejire // SkP_13.109 //",
    "GP12skp031au:1246": " nīlāni nīlāmburuhaiḥ payāṃsi $ gaurāṇi gauraiśca sanāladaṇḍaiḥ &",
    "GP12skp031au:1247": " raktaiśca raktāni bhṛśaṃ kṛtāni % mattadvirephārdhavidaṣṭapatraiḥ //",
    "GP12skp031au:1248": " haimāni vistīrṇajaleṣu keṣucin $ nirantaraṃ mārakatāni keṣucit &",
    "GP12skp031au:1249": " vaidūryanālāni saraḥsu keṣucit % prajajñire padmavanāni sarvataḥ //",
    "GP12skp031au:1250": " vāpyastatrābhavanramyāḥ $ kamalotpalabhūṣitāḥ &",
    "GP12skp031au:1251": " nānāvihagasaṃghuṣṭā % hemasopānapaṅktayaḥ // SkP_13.112 //",
    "GP12skp031au:1252": " śṛṅgāṇi tasya tu gireḥ $ karṇikāraiḥ supuṣpitaiḥ &",
    "GP12skp031au:1253": " samucchritānyaviralair % haimānīva babhurmune // SkP_13.113 //",
    "GP12skp031au:1254": " īṣadudbhinnakusumaiḥ $ pāṭalaiścāpi pāṭalāḥ &",
    "GP12skp031au:1255": " sambabhūvurdiśaḥ sarvāḥ % pavanākampimūrtibhiḥ // SkP_13.114 //",
    "GP12skp031au:1256": " kṛṣṇāñjanādriśṛṅgābhā $ nīlāśokamahīruhāḥ &",
    "GP12skp031au:1257": " girau vavṛdhire phullāḥ % spardhayeva parasparam // SkP_13.115 //",
    "GP12skp031au:1258": " cīruvākavighuṣṭāni $ kiṃśukānāṃ vanāni ca &",
    "GP12skp031au:1259": " parvatasya nitambeṣu % sarveṣvevābhijajñire // SkP_13.116 //",
    "GP12skp031au:1260": " tamālagulmaistasyāsīc $ chobhā himavatastadā &",
    "GP12skp031au:1261": " nīlajīmūtasaṃghātair % nilīnairiva sandhiṣu // SkP_13.117 //",
    "GP12skp031au:1262": " nikāmapuṣpaiḥ suviśālaśākhaiḥ $ samucchritaiścampakapādapaiśca &",
    "GP12skp031au:1263": " pramattapuṃskokilasampralāpair % himācalo 'tīva tadā rarāja // SkP_13.118",
    "GP12skp031au:1264": " śrutvā śabdaṃ ṛtumadakalaṃ sarvataḥ kokilānāṃ $ cañcatpakṣāḥ sumadhurarutaṃ nīlakaṇṭhā vineduḥ",
    "GP12skp031au:1265": " teṣāṃ śabdairupacitabalaḥ puṣpacāpeṣuhastaḥ % sajjībhūtastridaśavanitā veddhumaṅgeṣvanaṅgaḥ paṭusūryātapaścāpi $ prāyaḥ soṣṇajalāśayaḥ &",
    "GP12skp031au:1266": " devīvivāhasevārthaṃ % grīṣma āgāddhimācalam // SkP_13.120 //",
    "GP12skp031au:1267": " sa cāpi tarubhistatra $ bahubhiḥ kusumotkaraiḥ &",
    "GP12skp031au:1268": " śobhayāmāsa śṛṅgāṇi % prāleyādreḥ samantataḥ // SkP_13.121 //",
    "GP12skp031au:1269": " tasyāpi ca ṛtostatra $ vāyavaḥ sumanoharāḥ &",
    "GP12skp031au:1270": " vavuḥ pāṭalavistīrṇa- % kadambārjunagandhinaḥ // SkP_13.122 //",
    "GP12skp031au:1271": " vāpyaḥ praphullapadmaughāḥ $ kesarāruṇamūrtayaḥ &",
    "GP12skp031au:1272": " abhavaṃstaṭasaṃghuṣṭa- % kalahaṃsakadambakāḥ // SkP_13.123 //",
    "GP12skp031au:1273": " tathā kuravakāścāpi $ kusumāpāṇḍumūrtayaḥ &",
    "GP12skp031au:1274": " sarveṣu jajñuḥ śṛṅgeṣu % bhramarāvalisevitāḥ // SkP_13.124 //",
    "GP12skp031au:1275": " bakulāśca nitambeṣu $ viśāleṣu mahībhṛtaḥ &",
    "GP12skp031au:1276": " utsasarjurmanojñāni % kusumāni samantataḥ // SkP_13.125 //",
    "GP12skp031au:1277": " iti kusumavicitrasarvavṛkṣā $ vividhavihaṃgamanādaramyadeśāḥ &",
    "GP12skp031au:1278": " himagiritanayāvivāhabhūtyai % ṣaḍupayayurṛtavo munipravīra // SkP_13.126",
    "GP12skp031au:1279": " tata evaṃ pravṛtte tu $ sarvabhūtasamāgame &",
    "GP12skp031au:1280": " nānāvādyaśatākīrṇe % brahmā mama pitā svayam // SkP_13.127 //",
    "GP12skp031au:1281": " śailaputrīmalaṃkṛtya $ yogyābharaṇasampadā &",
    "GP12skp031au:1282": " puraṃ praveśayāmāsa % svayamādāya lokadhṛk // SkP_13.128 //",
    "GP12skp031au:1283": " tatastu punareveśaṃ $ brahmā vyajñāpayadvibhum &",
    "GP12skp031au:1284": " havirjuhomi vahnau tu % upādhyāyapade sthitaḥ \\",
    "GP12skp031au:1285": " dadāsi mahyaṃ yadyājñāṃ kartavyo 'yaṃ kriyāvidhiḥ // SkP_13.129 //",
    "GP12skp031au:1286": " tamāha śaṃkaro devaṃ $ devadevo jagatpatiḥ &",
    "GP12skp031au:1287": " yadyadiṣṭaṃ sureśāna % tatkuruṣva yathepsitam \\",
    "GP12skp031au:1288": " kartāsmi vacanaṃ sarvaṃ brahmaṃstava jagadvibho // SkP_13.130 //",
    "GP12skp031au:1289": " tataḥ praṇamya hṛṣṭātmā $ brahmā lokapitāmahaḥ &",
    "GP12skp031au:1290": " hastaṃ devasya devyāśca % yogabandhe yuyoja ha // SkP_13.131 //",
    "GP12skp031au:1291": " jvalanaṃ ca svayaṃ kṛtvā $ kṛtāñjalimupasthitaṃ &",
    "GP12skp031au:1292": " śrutigītairmahāmantrair % mūrtimadbhirupasthitaiḥ // SkP_13.132 //",
    "GP12skp031au:1293": " yathoktavidhinā hutvā $ sarpistadamṛtaṃ ca hi &",
    "GP12skp031au:1294": " triśca taṃ jvalanaṃ devaṃ % kārayitvā pradakṣiṇam // SkP_13.133 //",
    "GP12skp031au:1295": " muktvā hastasamāyogaṃ $ sahitaḥ sarvadevataiḥ &",
    "GP12skp031au:1296": " sutaiśca mānasaiḥ sarvaiḥ % prahṛṣṭenāntarātmanā \\",
    "GP12skp031au:1297": " vṛtte udvāhakāle tu praṇanāma vṛṣadhvajam // SkP_13.134 //",
    "GP12skp031au:1298": " yogenaiva tayorvyāsa $ tadomāparameśayoḥ &",
    "GP12skp031au:1299": " udvāhaḥ sa paro vṛtto % yaṃ devā na viduḥ kvacit // SkP_13.135 //",
    "GP12skp031au:1300": " iti te sarvamākhyātaṃ $ svayaṃvaramidaṃ śubham &",
    "GP12skp031au:1301": " udvāhaścaiva devasya % śṛṇvataḥ paramādbhutam // SkP_13.136 //",
    "GP12skp031au:1302": " iti skandapurāṇe nāma trayodaśo 'dhyāyaḥ",
    "GP12skp031au:1303": " Skandapurana 14",
    "GP12skp031au:1304": " sanatkumāra uvāca atha vṛtte vivāhe tu $ bhavasyāmitatejasaḥ &",
    "GP12skp031au:1305": " praharṣamatulaṃ gatvā % devāḥ sahapitāmahāḥ \\",
    "GP12skp031au:1306": " tuṣṭuvurvāgbhiriṣṭābhiḥ praṇamanto maheśvaram // SkP_14.1 //",
    "GP12skp031au:1307": " namaḥ parvataliṅgāya $ parvateśāya vai namaḥ &",
    "GP12skp031au:1308": " namaḥ pavanavegāya % virūpāyājitāya ca // SkP_14.2 //",
    "GP12skp031au:1309": " namaḥ kleśavināśāya $ dātre ca śubhasampadām &",
    "GP12skp031au:1310": " namo nīlaśikhaṇḍāya % ambikāpataye namaḥ // SkP_14.3 //",
    "GP12skp031au:1311": " namaḥ pavanarūpāya $ śatarūpāya vai namaḥ &",
    "GP12skp031au:1312": " namo bhairavarūpāya % virūpanayanāya ca // SkP_14.4 //",
    "GP12skp031au:1313": " namaḥ sahasranetrāya $ sahasracaraṇāya ca &",
    "GP12skp031au:1314": " namo vedarahasyāya % vedāṅgāya namo namaḥ // SkP_14.5 //",
    "GP12skp031au:1315": " viṣṭambhanāya śakrasya $ bāhorvedāṅkurāya ca &",
    "GP12skp031au:1316": " carācarādhipataye % śamanāya namo namaḥ // SkP_14.6 //",
    "GP12skp031au:1317": " salileśayaliṅgāya $ yugāntāyataliṅgine &",
    "GP12skp031au:1318": " namaḥ kapālamālāya % kapālasragmiṇe namaḥ // SkP_14.7 //",
    "GP12skp031au:1319": " namaḥ kapālahastāya $ daṃṣṭriṇe gadine namaḥ &",
    "GP12skp031au:1320": " namastrailokyavāhāya % saptalokarathāya ca // SkP_14.8 //",
    "GP12skp031au:1321": " namaḥ khaṭvāṅgahastāya $ pramathārtiharāya ca &",
    "GP12skp031au:1322": " namo yajñaśirohartre % kṛṣṇakeśāpahāriṇe // SkP_14.9 //",
    "GP12skp031au:1323": " bhaganetranipātāya $ pūṣṇo dantaharāya ca &",
    "GP12skp031au:1324": " namaḥ pinākaśūlāsi- % khaḍgamudgaradhāriṇe // SkP_14.10 //",
    "GP12skp031au:1325": " namo 'stu kālakālāya $ tṛtīyanayanāya ca &",
    "GP12skp031au:1326": " antakāntakṛte caiva % namaḥ parvatavāsine // SkP_14.11 //",
    "GP12skp031au:1327": " suvarṇaretase caiva $ sarpakuṇḍaladhāriṇe &",
    "GP12skp031au:1328": " vāḍvaleryoganāśāya % yogināṃ gurave namaḥ // SkP_14.12 //",
    "GP12skp031au:1329": " śaśāṅkādityanetrāya $ lalāṭanayanāya ca &",
    "GP12skp031au:1330": " namaḥ śmaśānarataye % śmaśānavaradāya ca // SkP_14.13 //",
    "GP12skp031au:1331": " namo daivatanāthāya $ tryambakāya namo namaḥ &",
    "GP12skp031au:1332": " aśanīśatahāsāya % brahmaṇyāyājitāya ca // SkP_14.14 //",
    "GP12skp031au:1333": " gṛhasthasādhave nityaṃ $ jaṭine brahmacāriṇe &",
    "GP12skp031au:1334": " namo muṇḍārdhamuṇḍāya % paśūnāṃ pataye namaḥ // SkP_14.15 //",
    "GP12skp031au:1335": " salile tapyamānāya $ yogaiśvaryapradāya ca &",
    "GP12skp031au:1336": " namaḥ śāntāya dāntāya % pralayotpattikāriṇe // SkP_14.16 //",
    "GP12skp031au:1337": " namo 'nugrahakartre ca $ sthitikartre namo namaḥ &",
    "GP12skp031au:1338": " namo rudrāya vasave % ādityāyāśvine namaḥ // SkP_14.17 //",
    "GP12skp031au:1339": " namaḥ pitre 'tha sādhyāya $ viśvedevāya vai namaḥ &",
    "GP12skp031au:1340": " namaḥ śarvāya sarvāya % ugrāya varadāya ca // SkP_14.18 //",
    "GP12skp031au:1341": " namo bhīmāya senānye $ paśūnāṃ pataye namaḥ &",
    "GP12skp031au:1342": " śucaye rerihāṇāya % sadyojātāya vai namaḥ // SkP_14.19 //",
    "GP12skp031au:1343": " mahādevāya citrāya $ namaścitrarathāya ca &",
    "GP12skp031au:1344": " pradhānāya prameyāya % kāryāya karaṇāya ca // SkP_14.20 //",
    "GP12skp031au:1345": " puruṣāya namaste 'stu $ puruṣecchākarāya ca &",
    "GP12skp031au:1346": " namaḥ puruṣasaṃyoga- % pradhānaguṇakāriṇe // SkP_14.21 //",
    "GP12skp031au:1347": " pravartakāya prakṛteḥ $ puruṣasya ca sarvaśaḥ &",
    "GP12skp031au:1348": " kṛtākṛtasya saṃvettre % phalasaṃyogadāya ca // SkP_14.22 //",
    "GP12skp031au:1349": " kālajñāya ca sarvatra $ namo niyamakāriṇe &",
    "GP12skp031au:1350": " namo vaiṣamyakartre ca % guṇānāṃ vṛttidāya ca // SkP_14.23 //",
    "GP12skp031au:1351": " namaste devadeveśa $ namaste bhūtabhāvana &",
    "GP12skp031au:1352": " śivaḥ saumyaḥ sukho draṣṭuṃ % bhava somo hi naḥ prabho // SkP_14.24 //",
    "GP12skp031au:1353": " sanatkumāra uvāca evaṃ sa bhagavāndevo $ jagatpatirumāpatiḥ &",
    "GP12skp031au:1354": " stūyamānaḥ suraiḥ sarvair % amarānidamabravīt // SkP_14.25 //",
    "GP12skp031au:1355": " draṣṭuṃ sukhaśca saumyaśca $ devānāmasmi bho surāḥ &",
    "GP12skp031au:1356": " varaṃ brūta yatheṣṭaṃ ca % dātāsmi vadatānaghāḥ // SkP_14.26 //",
    "GP12skp031au:1357": " tataste praṇatāḥ sarve $ ūcuḥ sabrahmakāḥ surāḥ &",
    "GP12skp031au:1358": " tavaiva bhagavanhaste % vara eṣo 'vatiṣṭhatām \\",
    "GP12skp031au:1359": " yadā kāryaṃ tadā nastvaṃ dāsyase varamīpsitam // SkP_14.27 //",
    "GP12skp031au:1360": " evamastviti tānuktvā $ visṛjya ca surānharaḥ &",
    "GP12skp031au:1361": " lokāṃśca pramathaiḥ sārdhaṃ % viveśa bhavanaṃ tataḥ // SkP_14.28 //",
    "GP12skp031au:1362": " yastu harotsavamadbhutametaṃ $ gāyati daivataviprasamakṣam &",
    "GP12skp031au:1363": " so 'pratirūpagaṇeśasamāno % dehaviparyayametya sukhī syāt // SkP_14.29 //",
    "GP12skp031au:1364": " sanatkumāra uvāca pārāśarya stavaṃ hīdaṃ $ śṛṇuyādyaḥ paṭheta vā &",
    "GP12skp031au:1365": " sa svargalokago devaiḥ % pūjyate 'mararāḍiva // SkP_14.30 //",
    "GP12skp031au:1366": " iti skandapurāṇe caturdaśamo 'dhyāyaḥ",
    "GP12skp031au:1367": " Skandapurana 15",
    "GP12skp031au:1368": " sanatkumāra uvāca praviṣṭe bhavanaṃ deve $ sūpaviṣṭe varāsane &",
    "GP12skp031au:1369": " sa bahirmanmathaḥ krūro % devaṃ veddhumanābhavat // SkP_15.1 //",
    "GP12skp031au:1370": " tamanācārasaṃyuktaṃ $ durātmānaṃ kulādhamam &",
    "GP12skp031au:1371": " lokānsarvāṃstāpayānaṃ % sarveṣvakaruṇātmakam // SkP_15.2 //",
    "GP12skp031au:1372": " ṛṣīṇāṃ vighnakartāraṃ $ niyamānāṃ vrataiḥ saha &",
    "GP12skp031au:1373": " cakrāhvayasya rūpeṇa % ratyā saha tamāgatam // SkP_15.3 //",
    "GP12skp031au:1374": " athātatāyinaṃ vyāsa $ veddhukāmaṃ sureśvaram &",
    "GP12skp031au:1375": " nayanena tṛtīyena % sāvajñaṃ tamavaikṣata // SkP_15.4 //",
    "GP12skp031au:1376": " tato 'sya netrajo vahnir $ jvālāmālāsahasravān &",
    "GP12skp031au:1377": " saṃvṛtya ratibhartāram % adahatsaparicchadam // SkP_15.5 //",
    "GP12skp031au:1378": " sa dahyamānaḥ karuṇam $ ārto 'krośata visvaram &",
    "GP12skp031au:1379": " prasādayaṃśca taṃ devaṃ % papāta sa mahītale // SkP_15.6 //",
    "GP12skp031au:1380": " āśu so 'gniparītāṅgo $ manmatho lokatāpanaḥ &",
    "GP12skp031au:1381": " papāta bhasmasāccaiva % kṣaṇena samapadyata // SkP_15.7 //",
    "GP12skp031au:1382": " patnī tu karuṇaṃ tasya $ vilalāpa suduḥkhitā &",
    "GP12skp031au:1383": " devaṃ devīṃ ca duḥkhārtā % ayācatkaruṇāyatī // SkP_15.8 //",
    "GP12skp031au:1384": " tasyāśca karuṇāṃ śrutvā $ devau tau karuṇātmakau &",
    "GP12skp031au:1385": " ūcatustāṃ samālokya % samāśvāsya ca duḥkhitām // SkP_15.9 //",
    "GP12skp031au:1386": " dagdha eṣa dhruvaṃ bhadre $ nāsyotpattiriheṣyate &",
    "GP12skp031au:1387": " aśarīro 'pi te kāle % kāryaṃ sarvaṃ kariṣyati // SkP_15.10 //",
    "GP12skp031au:1388": " yadā tu viṣṇurbhavitā $ vasudevasutaḥ śubhe &",
    "GP12skp031au:1389": " tadā tasya suto 'yaṃ syāt % patiste sa bhaviṣyati // SkP_15.11 //",
    "GP12skp031au:1390": " sanatkumāra uvāca tataḥ sā taṃ varaṃ labdhvā $ kāmapatnī śubhānanā &",
    "GP12skp031au:1391": " jagāmeṣṭaṃ tadā deśaṃ % prītiyuktā gataklamā // SkP_15.12 //",
    "GP12skp031au:1392": " sanatkumāra uvāca evaṃ dagdhvā sa kāmaṃ tu $ śaṃkaro mūḍhacetasam &",
    "GP12skp031au:1393": " provāca himavatputrīṃ % bhaktyā munivarasya ha // SkP_15.13 //",
    "GP12skp031au:1394": " vasiṣṭho nāma viprendro $ māṃ kṛtvā hṛdi tapyate &",
    "GP12skp031au:1395": " tasyāhaṃ varadānāya % prayāsyāmi mahāvrate // SkP_15.14 //",
    "GP12skp031au:1396": " evamuktvā sa devīṃ tu $ bhaktiprītyā tadā vibhuḥ &",
    "GP12skp031au:1397": " jagāma tapyato 'bhyāśaṃ % vasiṣṭhasya munervibhuḥ // SkP_15.15 //",
    "GP12skp031au:1398": " tato munivaraśreṣṭhaṃ $ variṣṭhaṃ tapatāṃ varam &",
    "GP12skp031au:1399": " vasiṣṭhamṛṣiśārdūlaṃ % tapyamānaṃ paraṃ tapaḥ // SkP_15.16 //",
    "GP12skp031au:1400": " pūrṇe varṣasahasre tu $ jvalamānamivānalam &",
    "GP12skp031au:1401": " uvāca bhagavāngatvā % brūhi kiṃ te dadāni te \\",
    "GP12skp031au:1402": " dadāmi divyaṃ cakṣuste paśya māṃ sagaṇaṃ dvija // SkP_15.17 //",
    "GP12skp031au:1403": " dṛṣṭvā sa tu tamīśānaṃ $ praṇamya śirasā prabhum &",
    "GP12skp031au:1404": " śirasyañjalimādhāya % tuṣṭāva hṛṣitānanaḥ // SkP_15.18 //",
    "GP12skp031au:1405": " vasiṣṭha uvāca namaḥ kanakaliṅgāya $ vedaliṅgāya vai namaḥ &",
    "GP12skp031au:1406": " namaḥ sahasraliṅgāya % vahniliṅgāya vai namaḥ // SkP_15.19 //",
    "GP12skp031au:1407": " namaḥ purāṇaliṅgāya $ śrutiliṅgāya vai namaḥ &",
    "GP12skp031au:1408": " namaḥ pavanaliṅgāya % brahmaliṅgāya vai namaḥ // SkP_15.20 //",
    "GP12skp031au:1409": " namastrailokyaliṅgāya $ dāhaliṅgāya vai namaḥ &",
    "GP12skp031au:1410": " namaḥ parvataliṅgāya % sthitiliṅgāya vai namaḥ // SkP_15.21 //",
    "GP12skp031au:1411": " namo rahasyaliṅgāya $ saptadvīpordhvaliṅgine &",
    "GP12skp031au:1412": " namaḥ sarvārthaliṅgāya % sarvalokāṅgaliṅgine // SkP_15.22 //",
    "GP12skp031au:1413": " namo 'stvavyaktaliṅgāya $ buddhiliṅgāya vai namaḥ &",
    "GP12skp031au:1414": " namo 'haṃkāraliṅgāya % bhūtaliṅgāya vai namaḥ // SkP_15.23 //",
    "GP12skp031au:1415": " nama indriyaliṅgāya $ namastanmātraliṅgine &",
    "GP12skp031au:1416": " namaḥ puruṣaliṅgāya % bhāvaliṅgāya vai namaḥ // SkP_15.24 //",
    "GP12skp031au:1417": " namaḥ sarvārthaliṅgāya $ tamoliṅgāya vai namaḥ &",
    "GP12skp031au:1418": " namo rajordhvaliṅgāya % sattvaliṅgāya vai namaḥ // SkP_15.25 //",
    "GP12skp031au:1419": " namo gaganaliṅgāya $ tejoliṅgāya vai namaḥ &",
    "GP12skp031au:1420": " namo vāyūrdhvaliṅgāya % śabdaliṅgāya vai namaḥ // SkP_15.26 //",
    "GP12skp031au:1421": " namo ṛkstutaliṅgāya $ yajurliṅgāya vai namaḥ &",
    "GP12skp031au:1422": " namaste 'tharvaliṅgāya % sāmaliṅgāya vai namaḥ // SkP_15.27 //",
    "GP12skp031au:1423": " namo yajñāṅgaliṅgāya $ yajñaliṅgāya vai namaḥ &",
    "GP12skp031au:1424": " namaste 'nantaliṅgāya % devānugataliṅgine // SkP_15.28 //",
    "GP12skp031au:1425": " diśa naḥ paramaṃ yogam $ apatyaṃ matsamaṃ tathā &",
    "GP12skp031au:1426": " brahma caivākṣayaṃ deva % śamaṃ caiva paraṃ vibho \\",
    "GP12skp031au:1427": " akṣayatvaṃ ca vaṃśasya dharme ca matimakṣayām // SkP_15.29 //",
    "GP12skp031au:1428": " sanatkumāra uvāca evaṃ sa bhagavānvyāsa $ vasiṣṭhenāmitātmanā &",
    "GP12skp031au:1429": " stūyamānastutoṣātha % tuṣṭaścedaṃ tamabravīt // SkP_15.30 //",
    "GP12skp031au:1430": " bhagavānuvāca tuṣṭaste 'haṃ dadānyetat $ tava sarvaṃ manogatam &",
    "GP12skp031au:1431": " yogaṃ ca paramaṃ sūkṣmam % akṣayaṃ sarvakāmikam // SkP_15.31 //",
    "GP12skp031au:1432": " pautraṃ ca tvatsamaṃ divyaṃ $ tapoyogabalānvitam &",
    "GP12skp031au:1433": " dadāni te ṛṣiśreṣṭha % pratibhāsyanti caiva te // SkP_15.32 //",
    "GP12skp031au:1434": " damaḥ śamastathā kīrtis $ tuṣṭirakrodha eva ca &",
    "GP12skp031au:1435": " nityaṃ tava bhaviṣyanti % amaratvaṃ ca sarvaśaḥ // SkP_15.33 //",
    "GP12skp031au:1436": " avadhyatvamasahyatvam $ akṣayatvaṃ ca sarvadā &",
    "GP12skp031au:1437": " vaṃśasya cākṣatirvipra % dharme ca ratiravyayā \\",
    "GP12skp031au:1438": " brūhi cānyānapi varān dadāmi ṛṣisattama // SkP_15.34 //",
    "GP12skp031au:1439": " vasiṣṭha uvāca bhagavanviditaṃ sarvaṃ $ bhaviṣyaṃ devasattama &",
    "GP12skp031au:1440": " na syāddhi tattathā deva % yathā vā manyase prabho // SkP_15.35 //",
    "GP12skp031au:1441": " deva uvāca bhaviṣyaṃ nānyathā kuryād $ iti me niścitā matiḥ &",
    "GP12skp031au:1442": " ahaṃ kartā bhaviṣyasya % kathaṃ kuryāttadanyathā // SkP_15.36 //",
    "GP12skp031au:1443": " tathā tannātra saṃdeho $ vihitaṃ yadyathā mayā &",
    "GP12skp031au:1444": " tasmātte 'nugrahaṃ kartā % bhūyaḥ putrastavāvyayaḥ // SkP_15.37 //",
    "GP12skp031au:1445": " sanatkumāra uvāca evamuktvā tato devaḥ $ kapardī nīlalohitaḥ &",
    "GP12skp031au:1446": " paśyatastasya viprarṣeḥ % kṣaṇādantaradhīyata // SkP_15.38 //",
    "GP12skp031au:1447": " iti skandapurāṇe pañcadaśamo 'dhyāyaḥ",
    "GP12skp031au:1448": " Skandapurana 16",
    "GP12skp031au:1449": " vyāsa uvāca varānsa labdhvā bhagavān $ vasiṣṭho 'smatpitāmahaḥ &",
    "GP12skp031au:1450": " kaṃ putraṃ janayāmāsa % ātmanaḥ sadṛśadyutim // SkP_16.1 //",
    "GP12skp031au:1451": " sanatkumāra uvāca tenāsau varadānena $ devadevasya śūlinaḥ &",
    "GP12skp031au:1452": " arundhatyāmajanayat % tapoyogabalānvitam \\",
    "GP12skp031au:1453": " brahmiṣṭhaṃ śaktināmānaṃ putraṃ putraśatāgrajam // SkP_16.2 //",
    "GP12skp031au:1454": " tasya bālyātprabhṛtyeva $ vāsiṣṭhasya mahātmanaḥ &",
    "GP12skp031au:1455": " pareṇa cetasā bhaktir % abhavadgovṛṣadhvaje // SkP_16.3 //",
    "GP12skp031au:1456": " sa kadācidapatyārtham $ ārādhayadumāpatim &",
    "GP12skp031au:1457": " tasya tuṣṭo mahādevo % varado 'smītyabhāṣata // SkP_16.4 //",
    "GP12skp031au:1458": " atha dṛṣṭvā tamīśānam $ idamāhānatānanaḥ &",
    "GP12skp031au:1459": " kena stoṣyāmi te deva % yastvaṃ sarvajagatpatiḥ \\",
    "GP12skp031au:1460": " sarvāndhārayase lokān ātmanā samayādvibho // SkP_16.5 //",
    "GP12skp031au:1461": " tvameva bhoktā bhojyaṃ ca $ kartā kāryaṃ tathā kriyā &",
    "GP12skp031au:1462": " utpādakastathotpādya % utpattiścaiva sarvaśaḥ // SkP_16.6 //",
    "GP12skp031au:1463": " ātmānaṃ putranāmānaṃ $ mama tulyaṃ guṇairvibho &",
    "GP12skp031au:1464": " icchāmi dattaṃ deveśa % eṣa me dīyatāṃ varaḥ // SkP_16.7 //",
    "GP12skp031au:1465": " sanatkumāra uvāca tamevaṃvādinaṃ devaḥ $ prahasya vadatāṃ varaḥ &",
    "GP12skp031au:1466": " uvāca vacasā vyāsa % diśaḥ sarvā vinādayan // SkP_16.8 //",
    "GP12skp031au:1467": " tvayāhaṃ yācitaḥ śakte $ sa ca te saṃbhaviṣyati &",
    "GP12skp031au:1468": " tvatsamaḥ sarvavedajñas % tvadīyo munipuṃgava // SkP_16.9 //",
    "GP12skp031au:1469": " bījātmā ca tathodbhūtaḥ $ svayamevāṅkurātmanā &",
    "GP12skp031au:1470": " bījātmanā na bhavati % pariṇāmāntaraṃ gataḥ // SkP_16.10 //",
    "GP12skp031au:1471": " evaṃ sa ātmanātmā vaḥ $ saṃbhūto 'patyasaṃjñitaḥ &",
    "GP12skp031au:1472": " svenātmanā na bhavitā % pariṇāmāntaraṃ gataḥ // SkP_16.11 //",
    "GP12skp031au:1473": " sanatkumāra uvāca evamuktvā tu taṃ devaḥ $ prahasya ca nirīkṣya ca &",
    "GP12skp031au:1474": " jagāma sahasā yogī % adṛśyatvamatidyutiḥ // SkP_16.12 //",
    "GP12skp031au:1475": " tasmingate mahādeve $ śaktistava pitāmahaḥ &",
    "GP12skp031au:1476": " vacastatpariniścintya % evamevetyamanyata // SkP_16.13 //",
    "GP12skp031au:1477": " atha kāle 'timahati $ samatīte śubhavrate &",
    "GP12skp031au:1478": " tapasā bhāvitaścāpi % mahatāgnisamaprabhaḥ \\",
    "GP12skp031au:1479": " adṛśyantyāṃ mahāprajña ādadhe garbhamuttamam // SkP_16.14 //",
    "GP12skp031au:1480": " tasyāmāpannasattvāyāṃ $ rājā kalmāṣapādṛṣim &",
    "GP12skp031au:1481": " bhakṣayāmāsa saṃrabdho % rakṣasā hṛtacetanaḥ // SkP_16.15 //",
    "GP12skp031au:1482": " iti skandapurāṇe ṣoḍaśo 'dhyāyaḥ",
    "GP12skp031au:1483": " Skandapurana 17",
    "GP12skp031au:1484": " vyāsa uvāca kasmātsa rājā tamṛṣiṃ $ cakhāda tapasānvitam &",
    "GP12skp031au:1485": " rakṣasā sa kimarthaṃ ca % hṛtacetābhavannṛpaḥ // SkP_17.1 //",
    "GP12skp031au:1486": " sanatkumāra uvāca vasiṣṭhayājyo rājāsīn $ nāmnā mitrasahaḥ prabhuḥ &",
    "GP12skp031au:1487": " sudāsaputro balavān % indracandrasamadyutiḥ // SkP_17.2 //",
    "GP12skp031au:1488": " tamāgamyocivāñchaktiś $ cariṣye dīkṣito vratam &",
    "GP12skp031au:1489": " tatra me niśi rājendra % sadaiva piśitāśanam // SkP_17.3 //",
    "GP12skp031au:1490": " ihāgatasya yacchasva $ śuci sarvaguṇānvitam &",
    "GP12skp031au:1491": " apratīkārasaṃyuktam % ekadaikānta eva ca // SkP_17.4 //",
    "GP12skp031au:1492": " evamastviti tenokto $ jagāma sa mahāmanāḥ &",
    "GP12skp031au:1493": " athāsyāntarhitaṃ rakṣo % nṛpaterabhavattadā \\",
    "GP12skp031au:1494": " nājñāpayattadā sūdaṃ tasyārthe munisattama // SkP_17.5 //",
    "GP12skp031au:1495": " gate 'tha divase tāta $ saṃsmṛtya prayatātmavān &",
    "GP12skp031au:1496": " sūdamāhūya covāca % ārtavatsa narādhipaḥ // SkP_17.6 //",
    "GP12skp031au:1497": " saudāsa uvāca mayāmṛtavaso prātar $ guruputrasya dhīmataḥ &",
    "GP12skp031au:1498": " piśitaṃ sampratijñātaṃ % bhojanaṃ niśi saṃskṛtam \\",
    "GP12skp031au:1499": " tatkuruṣva tathā kṣipraṃ kālo no nātyagādyathā // SkP_17.7 //",
    "GP12skp031au:1500": " sa evamuktaḥ provāca $ sūdo 'mṛtavasustadā &",
    "GP12skp031au:1501": " rājaṃstvayā no nākhyātaṃ % prāgeva narapuṃgava \\",
    "GP12skp031au:1502": " sāmprataṃ nāsti piśitaṃ stokamapyabhikāṅkṣitam // SkP_17.8 //",
    "GP12skp031au:1503": " piśitasyaiva cālpatvād $ bahūnāṃ caiva tadbhujām &",
    "GP12skp031au:1504": " amitasya pradānācca % na kiṃcidavaśiṣyate // SkP_17.9 //",
    "GP12skp031au:1505": " rājovāca jāne sarvopayogaṃ ca $ jāne cāduṣṭatāṃ tava &",
    "GP12skp031au:1506": " jāne stokaṃ ca piśitaṃ % kāryaṃ cedaṃ tathāvidham \\",
    "GP12skp031au:1507": " mṛgyatāṃ piśitaṃ kṣipraṃ labdhavyaṃ yatra manyase // SkP_17.10 //",
    "GP12skp031au:1508": " sanatkumāra uvāca evamukto 'mṛtavasuḥ $ prayatnaṃ mahadāsthitaḥ &",
    "GP12skp031au:1509": " piśitaṃ mṛgayansamyaṅ % nāpyavindata karhicit // SkP_17.11 //",
    "GP12skp031au:1510": " yadā na labdhavānmāṃsaṃ $ tadovāca narādhipam &",
    "GP12skp031au:1511": " gatvā niśi mahārājam % idaṃ vacanamarthavat // SkP_17.12 //",
    "GP12skp031au:1512": " rājanna piśitaṃ tvasti $ pure 'smiñchuci karhicit &",
    "GP12skp031au:1513": " mṛgayanparikhinno 'smi % śādhi kiṃ karavāṇi te // SkP_17.13 //",
    "GP12skp031au:1514": " sanatkumāra uvāca sa evamuktaḥ sūdena $ tasminkāle narādhipaḥ &",
    "GP12skp031au:1515": " novāca kiṃcittaṃ sūdaṃ % tūṣṇīmeva babhūva ha // SkP_17.14 //",
    "GP12skp031au:1516": " tadantaramabhiprekṣya $ viśvāmitrasamīritaḥ &",
    "GP12skp031au:1517": " rākṣaso rudhiro nāma % saṃviveśa narādhipam // SkP_17.15 //",
    "GP12skp031au:1518": " rakṣasā sa tadāviṣṭo $ rudhireṇa durātmanā &",
    "GP12skp031au:1519": " uvāca sūdaṃ śanakaiḥ % karṇamūle mahādyutiḥ // SkP_17.16 //",
    "GP12skp031au:1520": " gaccha yatkiṃcidānīya $ māṃsaṃ mānuṣamantataḥ &",
    "GP12skp031au:1521": " gārdabhaṃ vāpyathauṣṭraṃ vā % sarvaṃ saṃskartumarhasi // SkP_17.17 //",
    "GP12skp031au:1522": " kimasau jñāsyate rātrau $ tvayā bhūyaśca saṃskṛtam &",
    "GP12skp031au:1523": " rasavadgandhavaccaiva % kṣiprameva samācara // SkP_17.18 //",
    "GP12skp031au:1524": " sanatkumāra uvāca sa evamuktastenātha $ mānuṣaṃ māṃsamādade &",
    "GP12skp031au:1525": " rājāpakāriṇo vyāsa % mṛtotsṛṣṭasya kasyacit // SkP_17.19 //",
    "GP12skp031au:1526": " athārdharātrasamaye $ bhāskarākāravarcasam &",
    "GP12skp031au:1527": " śatānalasamaprakhyam % apaśyanmunisattamam // SkP_17.20 //",
    "GP12skp031au:1528": " sa tamarghyeṇa pādyena $ āsanāgryavareṇa ca &",
    "GP12skp031au:1529": " samarcayitvā vidhivad % annamasyopapādayat // SkP_17.21 //",
    "GP12skp031au:1530": " sa tadannaṃ samānītaṃ $ samālabhya mahātapāḥ &",
    "GP12skp031au:1531": " cukopa kupitaścāha % pārthivaṃ pradahanniva // SkP_17.22 //",
    "GP12skp031au:1532": " śaktiruvāca pārthivādhama viprāṇāṃ $ bhojanaṃ rākṣasocitam &",
    "GP12skp031au:1533": " na dīyate vidhijñena % tvaṃ tu māmavamanyase // SkP_17.23 //",
    "GP12skp031au:1534": " yasmāttvaṃ rākṣasamidaṃ $ mahyaṃ ditsasi bhojanam &",
    "GP12skp031au:1535": " tasmāttvaṃ karmaṇā tena % puruṣādo bhaviṣyasi // SkP_17.24 //",
    "GP12skp031au:1536": " sanatkumāra uvāca evamuktastu tejasvī $ rājā saṃcintya tattadā &",
    "GP12skp031au:1537": " uvāca krodharaktākṣo % rākṣasāviṣṭacetanaḥ // SkP_17.25 //",
    "GP12skp031au:1538": " puruṣādo bhavetyevaṃ $ māmavocadbhavānyataḥ &",
    "GP12skp031au:1539": " tatastvāṃ bhakṣayiṣyāmi % bhrātṛbhiḥ sahitaṃ dvija // SkP_17.26 //",
    "GP12skp031au:1540": " bhakṣayitvā viśuddhyarthaṃ $ muktaśāpastataḥ param &",
    "GP12skp031au:1541": " cariṣyāmi tapaḥ śuddhaṃ % saṃyamyendriyasaṃhatim \\",
    "GP12skp031au:1542": " pitrā tavābhyanujñātaḥ svarge vatsye yathepsitam // SkP_17.27 //",
    "GP12skp031au:1543": " iti skandapurāṇe saptadaśamo 'dhyāyaḥ",
    "GP12skp031au:1544": " Skandapurana 18",
    "GP12skp031au:1545": " sanatkumāra uvāca tataḥ sa rājā svaṃ rājyam $ utsṛjya saha bhāryayā &",
    "GP12skp031au:1546": " vanaṃ viveśa tatrābhūt % puruṣādo mahābalaḥ // SkP_18.1 //",
    "GP12skp031au:1547": " so 'bhakṣayata tatrāgre $ śaktimeva mahāmunim &",
    "GP12skp031au:1548": " tato bhrātṛśataṃ tasya % vasiṣṭhasyaiva paśyataḥ // SkP_18.2 //",
    "GP12skp031au:1549": " tataḥ putravadhaṃ ghoraṃ $ dṛṣṭvā brahmasutaḥ prabhuḥ &",
    "GP12skp031au:1550": " notsasarja tadā krodhaṃ % vasiṣṭhaḥ kauśikaṃ prati \\",
    "GP12skp031au:1551": " putraśokena mahatā bhṛśamevānvakīryata // SkP_18.3 //",
    "GP12skp031au:1552": " sa baddhvā mahatīṃ kaṇṭhe $ śilāṃ brahmasutaḥ prabhuḥ &",
    "GP12skp031au:1553": " nadyāmātmānamutsṛjya % śatadhā sādravadbhayāt \\",
    "GP12skp031au:1554": " śatadrūriti tāṃ prāhur munayaḥ saṃśitavratāḥ // SkP_18.4 //",
    "GP12skp031au:1555": " punaḥ pāśairdṛḍhairbaddhvā $ anyasyāmasṛjadvaśī &",
    "GP12skp031au:1556": " tasyāṃ vipāśaḥ saṃvṛtto % vipāśā sābhavattataḥ // SkP_18.5 //",
    "GP12skp031au:1557": " tato 'ṭavīṃ samāsādya $ nirāhāro jitendriyaḥ &",
    "GP12skp031au:1558": " vāyubhakṣastadā tasthau % svaṃ dehaṃ paritāpayan // SkP_18.6 //",
    "GP12skp031au:1559": " atha śuśrāva vedānāṃ $ dhvanimekasya susvaram &",
    "GP12skp031au:1560": " adhīyānasya tatrāśu % dhyānamevānvapadyata // SkP_18.7 //",
    "GP12skp031au:1561": " athainaṃ cārusarvāṅgī $ pīnonnatapayodharā &",
    "GP12skp031au:1562": " upatasthe 'grataḥ patnī % śakterdīnānanekṣaṇā // SkP_18.8 //",
    "GP12skp031au:1563": " tāmuvāca kutastvaṃ vai $ kasyaiṣa śrūyate dhvaniḥ &",
    "GP12skp031au:1564": " sovāca dīnayā vācā % rudatī śvaśuraṃ tadā // SkP_18.9 //",
    "GP12skp031au:1565": " adṛśyantyuvāca yadaiva sutaduḥkhena $ nirgato 'syāśramādguro &",
    "GP12skp031au:1566": " tadāprabhṛtyevādṛśyā % bhagavantamanuvratā // SkP_18.10 //",
    "GP12skp031au:1567": " adhīyānasya caivāyaṃ $ dhvaniḥ putrasya te vibho &",
    "GP12skp031au:1568": " udarasthasya te sūnor % mā duḥkhe tvaṃ manaḥ kṛthāḥ // SkP_18.11 //",
    "GP12skp031au:1569": " sanatkumāra uvāca idānīmasti me vatse $ jīvitāśeti so 'bravīt &",
    "GP12skp031au:1570": " kṣāntiṃ dhṛtiṃ ca saṃsthitya % prayayāvāśramaṃ muniḥ // SkP_18.12 //",
    "GP12skp031au:1571": " tadāśramapadaṃ gacchan $ pathi rājānamaikṣata &",
    "GP12skp031au:1572": " vasārudhiradigdhāṅgaṃ % saudāsaṃ raktalocanam // SkP_18.13 //",
    "GP12skp031au:1573": " abhidravantaṃ vegena $ mantrairastambhayanmuniḥ &",
    "GP12skp031au:1574": " tato 'sya nirgataḥ kāyād % rakṣaḥ paramadāruṇaḥ // SkP_18.14 //",
    "GP12skp031au:1575": " uvāca cainaṃ duṣṭātman $ daheyaṃ tvāṃ sabāndhavam &",
    "GP12skp031au:1576": " dagdhena ca tvayā kiṃ me % gaccha mukto 'si durmate // SkP_18.15 //",
    "GP12skp031au:1577": " tataḥ sa mukto dīnātmā $ rākṣasaḥ krūrakarmakṛt &",
    "GP12skp031au:1578": " praṇamya śirasā bhīto % jagāma kuśikāntikam // SkP_18.16 //",
    "GP12skp031au:1579": " gate niśācare rājā $ praṇamya śirasā munim &",
    "GP12skp031au:1580": " prasādayāmāsa tadā % sa covācedamarthavat // SkP_18.17 //",
    "GP12skp031au:1581": " na doṣastava rājendra $ rakṣasādhiṣṭhitasya vai &",
    "GP12skp031au:1582": " kṛtāntena hatāḥ putrā % nimittaṃ tatra rākṣasaḥ // SkP_18.18 //",
    "GP12skp031au:1583": " praśādhi rājyaṃ rājendra $ pitṛpaitāmahaṃ vibho &",
    "GP12skp031au:1584": " brūhi kiṃ vā priyaṃ te 'dya % karomi narapuṃgava // SkP_18.19 //",
    "GP12skp031au:1585": " rājovāca icchāmi bhagavanputraṃ $ tvayotpāditamacyuta &",
    "GP12skp031au:1586": " devyāmasyāṃ mahāsattvaṃ % tatkuruṣva mama priyam // SkP_18.20 //",
    "GP12skp031au:1587": " sanatkumāra uvāca evamastvityathoktvāsau $ tasyāṃ patnyāṃ mahāvrataḥ &",
    "GP12skp031au:1588": " putraṃ ca śoṇakaṃ nāma % janayāmāsa nirvṛtaḥ // SkP_18.21 //",
    "GP12skp031au:1589": " taṃ śoṇakaṃ tato rājye $ svaṃ putramabhiṣicya saḥ &",
    "GP12skp031au:1590": " jagāma vanamevāśu % sabhāryastapasi sthitaḥ // SkP_18.22 //",
    "GP12skp031au:1591": " vasiṣṭhasyāpi kālena $ śakteḥ putraḥ pratāpavān &",
    "GP12skp031au:1592": " adṛśyantyāṃ samabhavat % putro nāmnā parāśaraḥ // SkP_18.23 //",
    "GP12skp031au:1593": " vasiṣṭhaṃ tu tadā dhīmāṃs $ tātamevābhyamanyata &",
    "GP12skp031au:1594": " tāta tāteti ca muhur % vyājahāra piturgurum // SkP_18.24 //",
    "GP12skp031au:1595": " tataḥ kadācidvijñāya $ bhakṣitaṃ rakṣasā śucim &",
    "GP12skp031au:1596": " pitaraṃ tapasā mantrair % īje rakṣaḥkratau tadā // SkP_18.25 //",
    "GP12skp031au:1597": " tatra koṭīḥ sa pañcāśad $ rakṣasāṃ krūrakarmaṇām &",
    "GP12skp031au:1598": " juhāvāgnau mahātejās % tato brahmābhyagāddrutam // SkP_18.26 //",
    "GP12skp031au:1599": " sutamabhyetya sampūjya $ vasiṣṭhasahitaḥ prabhuḥ &",
    "GP12skp031au:1600": " ṛṣibhirdaivataiścaiva % idamāha parāśaram // SkP_18.27 //",
    "GP12skp031au:1601": " brahmovāca devatāste patanti sma $ yajñairmantrapuraskṛtaiḥ &",
    "GP12skp031au:1602": " aṣṭamaṃ sthānametaddhi % devānāmādyamīdṛśam // SkP_18.28 //",
    "GP12skp031au:1603": " parāśara uvāca saha devairahaṃ sarvāṃl $ lokāndhakṣyāmi pāvakaiḥ &",
    "GP12skp031au:1604": " dagdhvānyānprathayiṣyāmi % tatra lokānna saṃśayaḥ // SkP_18.29 //",
    "GP12skp031au:1605": " sanatkumāra uvāca tasyaivaṃ garvitaṃ vākyaṃ $ śrutvā devaḥ pitāmahaḥ &",
    "GP12skp031au:1606": " uvāca ślakṣṇayā vācā % sāntvayaṃstamidaṃ vacaḥ // SkP_18.30 //",
    "GP12skp031au:1607": " pitāmaha uvāca kṛtametanna saṃdeho $ yathā brūṣe mahāmate &",
    "GP12skp031au:1608": " kṣantavyaṃ sarvametattu % asmatpriyacikīrṣayā // SkP_18.31 //",
    "GP12skp031au:1609": " yaiste pitā mahābhāga $ bhakṣitaḥ saha sodaraiḥ &",
    "GP12skp031au:1610": " ta evāgnau ca hotavyā % viśvāmitrasya paśyataḥ \\",
    "GP12skp031au:1611": " anyeṣāṃ svasti sarvatra devānāṃ saha rākṣasaiḥ // SkP_18.32 //",
    "GP12skp031au:1612": " tasya saṃkalpasaṃtapto $ manyumūlamudāharat &",
    "GP12skp031au:1613": " vasiṣṭhasya mahābhāga % tvaṃ nivāraya putraka // SkP_18.33 //",
    "GP12skp031au:1614": " devāḥ prāñjalayaḥ sarve $ praṇemuste mahāmunim &",
    "GP12skp031au:1615": " ṛṣayaścaiva te sarve % vāgbhistuṣṭuvire tadā // SkP_18.34 //",
    "GP12skp031au:1616": " tatasteṣāṃ mahātejā $ vacāṃsi pratyapūjayat &",
    "GP12skp031au:1617": " viśvāmitrasya miṣata % idaṃ provāca susvaram // SkP_18.35 //",
    "GP12skp031au:1618": " ya eṣāṃ brāhmaṇo vāpi $ kṣatriyo vā durātmavān &",
    "GP12skp031au:1619": " rakṣasāṃ pakṣamāsthāya % pratīkāraṃ kariṣyati // SkP_18.36 //",
    "GP12skp031au:1620": " tamapyatrāpi saṃkruddhas $ tapoyogabalānvitaḥ &",
    "GP12skp031au:1621": " vihatya tapaso yogād % dhoṣye dīpte vibhāvasau // SkP_18.37 //",
    "GP12skp031au:1622": " sanatkumāra uvāca tato devāḥ sagandharvāḥ $ pitāmahapuraḥsarāḥ &",
    "GP12skp031au:1623": " prabhāvaṃ tasya taṃ jñātvā % parāśaramapūjayan // SkP_18.38 //",
    "GP12skp031au:1624": " huteṣu ca tatasteṣu $ rākṣaseṣu durātmasu &",
    "GP12skp031au:1625": " saṃjahāra tataḥ sattraṃ % brahmaṇo 'numate tadā // SkP_18.39 //",
    "GP12skp031au:1626": " sanatkumāra uvāca ya imaṃ śrāddhakāle vā $ daive karmaṇi vā dvijān &",
    "GP12skp031au:1627": " śrāvayīta śucirbhūtvā % na taṃ hiṃsanti rākṣasāḥ // SkP_18.40 //",
    "GP12skp031au:1628": " parāśarasyedamadīnasambhavaṃ $ viśuddhavākkarmavidhānasambhavam &",
    "GP12skp031au:1629": " niśāmya vipraḥ kulasiddhisambhavaṃ % na rākṣasaṃ gacchati yonisambhavam //",
    "GP12skp031au:1630": " iti skandapurāṇe 'ṣṭādaśamo 'dhyāyaḥ",
    "GP12skp031au:1631": " Skandapurana 19",
    "GP12skp031au:1632": " sanatkumāra uvāca evaṃ tava pitā vyāsa $ rakṣaḥsattraṃ samāharat &",
    "GP12skp031au:1633": " samāpayitvā ca punas % tapastepe ca bhāsvaram // SkP_19.1 //",
    "GP12skp031au:1634": " tamāgatya vasiṣṭhastu $ tapasā bhāskaradyutim &",
    "GP12skp031au:1635": " uvāca prītisampannam % idamarthavadavyayaḥ // SkP_19.2 //",
    "GP12skp031au:1636": " vasiṣṭha uvāca pitaraḥ putrakāmā vai $ tapaḥ kṛtvātiduścaram &",
    "GP12skp031au:1637": " putramutpādayanti sma % tapojñānasamanvitam // SkP_19.3 //",
    "GP12skp031au:1638": " ayaṃ naḥ saṃtatiṃ caiva $ jñānavāṃstapasānvitaḥ &",
    "GP12skp031au:1639": " kariṣyati gatiṃ caiva % iti vedavido viduḥ // SkP_19.4 //",
    "GP12skp031au:1640": " sa tvaṃ taponvitaścaiva $ jñānavānyaśasānvitaḥ &",
    "GP12skp031au:1641": " putraḥ putravatāṃ śreṣṭho % vihīnaḥ prajayā vibho // SkP_19.5 //",
    "GP12skp031au:1642": " tasmātpitṝṇāmānṛṇyaṃ $ gaccha vratavatāṃ vara &",
    "GP12skp031au:1643": " sutamutpādaya kṣipram % adhikaṃ samameva vā // SkP_19.6 //",
    "GP12skp031au:1644": " sanatkumāra uvāca sa evamuktastejasvī $ vasiṣṭhenāmitātmanā &",
    "GP12skp031au:1645": " mainākaṃ parvataṃ prāpya % tapastepe suduścaram // SkP_19.7 //",
    "GP12skp031au:1646": " tasya kālena mahatā $ tapasā bhāvitasya tu &",
    "GP12skp031au:1647": " umāpatirvaraṃ prādāt % sa ca vavre sutaṃ śubham // SkP_19.8 //",
    "GP12skp031au:1648": " sa labdhavara āgamya $ yayāce putrakāraṇāt &",
    "GP12skp031au:1649": " kṣetraṃ supariśuddhaṃ ca % svaputro yatra sambhavet // SkP_19.9 //",
    "GP12skp031au:1650": " sambhramandāśarājasya $ duhitṛtvamupāgatām &",
    "GP12skp031au:1651": " pitṛkanyāṃ tataḥ kālīm % apaśyaddivyarūpiṇīm // SkP_19.10 //",
    "GP12skp031au:1652": " matsīgarbhasamutpannāṃ $ vasorbījāśanātpurā &",
    "GP12skp031au:1653": " adrikāmapsaraḥśreṣṭhāṃ % brahmatejomayīṃ śubhām // SkP_19.11 //",
    "GP12skp031au:1654": " tasyāṃ sa janayāmāsa $ varaṃ dattvā mahātapāḥ &",
    "GP12skp031au:1655": " bhavantaṃ tapasāṃ yoniṃ % śrautasmārtapravartakam // SkP_19.12 //",
    "GP12skp031au:1656": " tava putro 'bhavaccāpi $ śuko yogavidāṃ varaḥ &",
    "GP12skp031au:1657": " tasya putrāśca catvāraḥ % kanyā caikā sumadhyamā // SkP_19.13 //",
    "GP12skp031au:1658": " vyāsa uvāca kathaṃ vairaṃ samabhavad $ viśvāmitravasiṣṭhayoḥ &",
    "GP12skp031au:1659": " kathaṃ cāpagataṃ bhūya % etadicchāmi veditum // SkP_19.14 //",
    "GP12skp031au:1660": " sanatkumāra uvāca parāśare tu garbhasthe $ vipratvaṃ gādhije gate &",
    "GP12skp031au:1661": " sarasvatyāṃ kurukṣetre % dvayorapyāśramau tayoḥ // SkP_19.15 //",
    "GP12skp031au:1662": " tatra vairamanusmṛtya $ viśvāmitreṇa dhīmatā &",
    "GP12skp031au:1663": " miṣatastu vasiṣṭhasya % hataṃ putraśataṃ ruṣā // SkP_19.16 //",
    "GP12skp031au:1664": " munirapyāha tatrāsau $ viśvāmitraḥ pratāpavān &",
    "GP12skp031au:1665": " sarasvatīmathaikānte % vasiṣṭhaṃ me mahāpage \\",
    "GP12skp031au:1666": " srotasā mahatākṣipya snāyamānamihānaya // SkP_19.17 //",
    "GP12skp031au:1667": " saivamuktā tu taṃ gatvā $ vasiṣṭhaṃ prāha duḥkhitā &",
    "GP12skp031au:1668": " yaduktavāṃstu gādheyaḥ % sa covāca mahānadīm // SkP_19.18 //",
    "GP12skp031au:1669": " evaṃ kuru mahābhāge $ māṃ nayasva yathepsitam &",
    "GP12skp031au:1670": " mā te krūraḥ sa gādheyaḥ % śāpaṃ dadyātsudustaram // SkP_19.19 //",
    "GP12skp031au:1671": " sanatkumāra uvāca gādheyasya tataḥ sā tu $ juhvato 'gniṃ divākare &",
    "GP12skp031au:1672": " madhyaṃ prāpte 'nayadvegād % vasiṣṭhaṃ srotasā śubhā // SkP_19.20 //",
    "GP12skp031au:1673": " taṃ dṛṣṭvāpahṛtaṃ vyāsa $ srotasā munisattamam &",
    "GP12skp031au:1674": " uvāca cchadmanā yasmād % vegenāpahṛtastvayā \\",
    "GP12skp031au:1675": " tasmāttvaṃ karmaṇānena sāsṛktoyā bhaviṣyasi // SkP_19.21 //",
    "GP12skp031au:1676": " viśvāmitreṇa sā śaptā $ nadī lokasukhapradā &",
    "GP12skp031au:1677": " avahadrudhiraṃ caiva % māṃsamedastathaiva ca // SkP_19.22 //",
    "GP12skp031au:1678": " atha tīrthaprasaṅgena $ munibhiḥ samupāgataiḥ &",
    "GP12skp031au:1679": " anugrahaḥ kṛtastasyā % yena svacchajalābhavat // SkP_19.23 //",
    "GP12skp031au:1680": " mahatastapasaḥ śaktyā $ kālena mahatā tadā &",
    "GP12skp031au:1681": " vasiṣṭhasya ca tāṃ kṣāntiṃ % jñātvā sa ṛṣipuṃgavaḥ // SkP_19.24 //",
    "GP12skp031au:1682": " viśvāmitro mahātejā $ vasiṣṭhe vairamatyajat &",
    "GP12skp031au:1683": " evaṃ tau vairamanyonyaṃ % jahaturmunisattamau // SkP_19.25 //",
    "GP12skp031au:1684": " sanatkumāra uvāca ya imaṃ śṛṇuyānnityaṃ $ brāhmaṇāñchrāvayīta vā &",
    "GP12skp031au:1685": " sa dustarāṇi durgāṇi % taratyaśrāntapauruṣaḥ // SkP_19.26 //",
    "GP12skp031au:1686": " hrīpauruṣaudāryavihārasattvaiḥ $ samanvitaḥ sojjvalacāruveṣaḥ &",
    "GP12skp031au:1687": " bhavecca sarvāmararājatulyas % tripiṣṭape krīḍati cecchayā svayam //",
    "GP12skp031au:1688": " evaṃ tadabhavadvyāsa $ viśvāmitravasiṣṭhayoḥ &",
    "GP12skp031au:1689": " vairaṃ samāptaṃ lokānāṃ % hitārthaṃ punareva ca // SkP_19.28 //",
    "GP12skp031au:1690": " iti skandapurāṇe ūnaviṃśatitamo 'dhyāyaḥ",
    "GP12skp031au:1691": " Skandapurana 20",
    "GP12skp031au:1692": " vyāsa uvāca umāharau tu deveśau $ cakraturyacca saṃgatau &",
    "GP12skp031au:1693": " tanme sarvamaśeṣeṇa % kathayasva mahāmune // SkP_20.1 //",
    "GP12skp031au:1694": " sanatkumāra uvāca umāharau tu saṃgamya $ parasparamaninditau &",
    "GP12skp031au:1695": " śālaṅkasyānvaye vipraṃ % yuyujāte vareṇa ha // SkP_20.2 //",
    "GP12skp031au:1696": " sa cāpyayonijaḥ putra $ ārādhya parameśvaram &",
    "GP12skp031au:1697": " rudreṇa samatāṃ labdhvā % mahāgaṇapatirbabhau // SkP_20.3 //",
    "GP12skp031au:1698": " vyāsa uvāca kathaṃ nandī samutpannaḥ $ kathaṃ cārādhya śaṃkaram &",
    "GP12skp031au:1699": " samānatvamagācchambhoḥ % pratīhāratvameva ca // SkP_20.4 //",
    "GP12skp031au:1700": " sanatkumāra uvāca abhūdṛṣiḥ sa dharmātmā $ śilādo nāma vīryavān &",
    "GP12skp031au:1701": " tasyābhūcchilakairvṛttiḥ % śilādastena so 'bhavat // SkP_20.5 //",
    "GP12skp031au:1702": " apaśyallambamānāṃstu $ gartāyāṃ sa pitṝndvijaḥ &",
    "GP12skp031au:1703": " vicchinnasaṃtatīnghoraṃ % nirayaṃ vai prapetuṣaḥ // SkP_20.6 //",
    "GP12skp031au:1704": " tairukto 'patyakāmaistu $ devaṃ lokeśamavyayam &",
    "GP12skp031au:1705": " ārādhaya mahādevaṃ % sutārthaṃ dvijasattama // SkP_20.7 //",
    "GP12skp031au:1706": " tasya varṣasahasreṇa $ tapyamānasya śūladhṛk &",
    "GP12skp031au:1707": " śarvaḥ somo gaṇavṛto % varado 'smītyabhāṣata // SkP_20.8 //",
    "GP12skp031au:1708": " taṃ dṛṣṭvā somamīśeśaṃ $ praṇataḥ pādayorvibhoḥ &",
    "GP12skp031au:1709": " harṣagadgadayā vācā % tuṣṭāva vibudheśvaram // SkP_20.9 //",
    "GP12skp031au:1710": " namaḥ paramadevāya $ maheśāya mahātmane &",
    "GP12skp031au:1711": " sraṣṭre sarvasureśānāṃ % brahmaṇaḥ pataye namaḥ // SkP_20.10 //",
    "GP12skp031au:1712": " namaḥ kāmāṅganāśāya $ yogasambhavahetave &",
    "GP12skp031au:1713": " namaḥ parvatavāsāya % dhyānagamyāya vedhase // SkP_20.11 //",
    "GP12skp031au:1714": " ṛṣīṇāṃ pataye nityaṃ $ devānāṃ pataye namaḥ &",
    "GP12skp031au:1715": " vedānāṃ pataye caiva % yogināṃ pataye namaḥ // SkP_20.12 //",
    "GP12skp031au:1716": " pradhānāya namo nityaṃ $ tattvāyāmarasaṃjñiṇe &",
    "GP12skp031au:1717": " varadāya ca bhaktānāṃ % namaḥ sarvagatāya ca // SkP_20.13 //",
    "GP12skp031au:1718": " tanmātrendriyabhūtānāṃ $ vikārāṇāṃ guṇaiḥ saha &",
    "GP12skp031au:1719": " sraṣṭre ca pataye caiva % namaśca prabhaviṣṇave // SkP_20.14 //",
    "GP12skp031au:1720": " jagataḥ pataye caiva $ jagatsraṣṭre namaḥ sadā &",
    "GP12skp031au:1721": " prakṛteḥ pataye nityaṃ % puruṣātparagāmine // SkP_20.15 //",
    "GP12skp031au:1722": " īśvarāya namo nityaṃ $ yogagamyāya raṃhase &",
    "GP12skp031au:1723": " saṃsārotpattināśāya % sarvakāmapradāya ca // SkP_20.16 //",
    "GP12skp031au:1724": " śaraṇyāya namo nityaṃ $ namo bhasmāṅgarāgiṇe &",
    "GP12skp031au:1725": " namaste 'yograhastāya % tejasāṃ pataye namaḥ // SkP_20.17 //",
    "GP12skp031au:1726": " sūryānilahutāśāmbu- $ candrākāśadharāya ca &",
    "GP12skp031au:1727": " sthitāya sarvadā nityaṃ % namastrailokavedhase // SkP_20.18 //",
    "GP12skp031au:1728": " stotavyasya kuto deva $ viśrāmastava vidyate &",
    "GP12skp031au:1729": " yadā hetustvamevāsya % jagataḥ sthitināśayoḥ // SkP_20.19 //",
    "GP12skp031au:1730": " aśaraṇyasya deveśa $ tvattaśca śaraṇārthinaḥ &",
    "GP12skp031au:1731": " prasādaṃ paramālambya % varado bhava viśvakṛt // SkP_20.20 //",
    "GP12skp031au:1732": " sanatkumāra uvāca yaḥ stotrametadakhilaṃ paṭhate dvijanmā $ prātaḥ śucirniyamavānpurato dvijānām &",
    "GP12skp031au:1733": " taṃ brahmarākṣasaniśācarabhūtayakṣā % hiṃsanti no dvipadapannagapūtanāśca",
    "GP12skp031au:1734": " tataḥ sa bhagavāndevaḥ $ stūyamānaḥ sahomayā &",
    "GP12skp031au:1735": " uvāca varado 'smīti % brūhi yatte manogatam // SkP_20.22 //",
    "GP12skp031au:1736": " tamevaṃvādinaṃ devaṃ $ śilādo 'bhyarcayattadā &",
    "GP12skp031au:1737": " uvāca cedaṃ deveśaṃ % sa vācā sajjamānayā // SkP_20.23 //",
    "GP12skp031au:1738": " bhagavanyadi tuṣṭo 'si $ yadi deyo varaśca me &",
    "GP12skp031au:1739": " icchāmyātmasamaṃ putraṃ % mṛtyuhīnamayonijam // SkP_20.24 //",
    "GP12skp031au:1740": " evamuktastato devaḥ $ prīyamāṇastrilocanaḥ &",
    "GP12skp031au:1741": " evamastviti taṃ procya % tatraivāntaradhīyata // SkP_20.25 //",
    "GP12skp031au:1742": " gate tasminmaheṣvāse $ ṛṣiḥ paramapūjitaḥ &",
    "GP12skp031au:1743": " svamāśramamupāgamya % ṛṣibhyo 'kathayattataḥ // SkP_20.26 //",
    "GP12skp031au:1744": " taiḥ praśastastataścaiva $ kālena munisattama &",
    "GP12skp031au:1745": " yiyakṣuryajñabhūmiṃ svāṃ % lāṅgalena cakarṣa tām // SkP_20.27 //",
    "GP12skp031au:1746": " tasyāṃ tu kṛṣyamāṇāyāṃ $ sītāyāṃ tatsamutthitaḥ &",
    "GP12skp031au:1747": " saṃvartakānalaprakhyaḥ % kumāraḥ pratyadṛśyata // SkP_20.28 //",
    "GP12skp031au:1748": " sa taṃ dṛṣṭvā tathodbhūtaṃ $ kumāraṃ dīptatejasam &",
    "GP12skp031au:1749": " rākṣaso 'yamiti jñātvā % bhayānnopasasāra tam // SkP_20.29 //",
    "GP12skp031au:1750": " kumāro 'pi tathodbhūtaḥ $ pitaraṃ dīptatejasam &",
    "GP12skp031au:1751": " upāsarpata dīnātmā % tāta tāteti cābravīt // SkP_20.30 //",
    "GP12skp031au:1752": " sa tātetyucyamāno 'pi $ yadā taṃ nābhyanandata &",
    "GP12skp031au:1753": " tato vāyustamākāśe % śilādaṃ prāha susvaram // SkP_20.31 //",
    "GP12skp031au:1754": " vāyuruvāca śālaṅkāyana putraste $ yo 'sau devena śambhunā &",
    "GP12skp031au:1755": " ayonijaḥ purā dattaḥ % sa eṣa pratinandaya // SkP_20.32 //",
    "GP12skp031au:1756": " yasmānnandīkaraste 'yaṃ $ sadaiva dvijasattama &",
    "GP12skp031au:1757": " tasmānnandīti nāmnāyaṃ % bhaviṣyati sutastava // SkP_20.33 //",
    "GP12skp031au:1758": " sanatkumāra uvāca tataḥ sa vāyuvacanān $ nandinaṃ pariṣasvaje &",
    "GP12skp031au:1759": " gṛhītvā cāśramaṃ svena % so 'nayattuṣṭivardhanam \\",
    "GP12skp031au:1760": " cūḍopanayanādīni karmāṇyasya cakāra saḥ // SkP_20.34 //",
    "GP12skp031au:1761": " kṛtvā cādhyāpayāmāsa $ vedānsāṅgānaśeṣataḥ &",
    "GP12skp031au:1762": " āyurvedaṃ dhanurvedaṃ % gāndharvaṃ śabdalakṣaṇam // SkP_20.35 //",
    "GP12skp031au:1763": " hastināṃ caritaṃ yacca $ naranāryośca lakṣaṇam &",
    "GP12skp031au:1764": " śilpāni caiva sarvāṇi % nimittajñānameva ca // SkP_20.36 //",
    "GP12skp031au:1765": " bhūtagrāmacikitsāṃ ca $ mātṝṇāṃ caritaṃ ca yat &",
    "GP12skp031au:1766": " bhujaṃgānāṃ ca sarveṣāṃ % yacca kiṃcidviceṣṭitam \\",
    "GP12skp031au:1767": " abdairadhītavānsarvaṃ vyāsa pañcabhireva ca // SkP_20.37 //",
    "GP12skp031au:1768": " dakṣaḥ śuciradīnātmā $ priyavāganasūyakaḥ &",
    "GP12skp031au:1769": " sarvalokapriyo nityaṃ % manonayananandanaḥ // SkP_20.38 //",
    "GP12skp031au:1770": " tasyātha saptame varṣe $ ṛṣī divyau tapodhanau &",
    "GP12skp031au:1771": " āśramaṃ samanuprāptau % śilādasya mahaujasau // SkP_20.39 //",
    "GP12skp031au:1772": " tāvabhyarcya yathānyāyaṃ $ śilādaḥ sumahātapāḥ &",
    "GP12skp031au:1773": " sukhāsīnau samālakṣya % āsane paramārcitau // SkP_20.40 //",
    "GP12skp031au:1774": " mitrāvaruṇanāmānau $ tapoyogabalānvitau &",
    "GP12skp031au:1775": " abhijñau sarvabhūtānāṃ % trailokye sacarācare // SkP_20.41 //",
    "GP12skp031au:1776": " tābhyāmanujñātaścaiva $ niṣasāda varāsane &",
    "GP12skp031au:1777": " upaviṣṭastataḥ prīta % iṣṭābhirvāgbhirastuvat // SkP_20.42 //",
    "GP12skp031au:1778": " tābhyāṃ pṛṣṭaśca kaccitte $ putrastuṣṭipradaḥ śubhaḥ &",
    "GP12skp031au:1779": " svādhyāyaniyataḥ kaccit % kacciddharmasya saṃtatiḥ // SkP_20.43 //",
    "GP12skp031au:1780": " kaccinna vṛddhānbālo na $ gurūnvāpyavamanyate &",
    "GP12skp031au:1781": " kaccinniyamavāṃścaiva % kaccittuṣṭipradaḥ satām // SkP_20.44 //",
    "GP12skp031au:1782": " sa evamuktastejasvī $ śilādaḥ putravatsalaḥ &",
    "GP12skp031au:1783": " uvāca guṇavānsamyak % kulavaṃśavivardhanaḥ // SkP_20.45 //",
    "GP12skp031au:1784": " tamāhūya sa tuṣṭyā tu $ putraṃ nandinamacyutam &",
    "GP12skp031au:1785": " tayoḥ pādeṣu śirasā % apātayata nandinam // SkP_20.46 //",
    "GP12skp031au:1786": " tau tu tasyāśiṣaṃ devau $ prayuṅkto dharmanityatām &",
    "GP12skp031au:1787": " guruśuśrūṣaṇe bhāvaṃ % lokāṃścaiva tathākṣayān // SkP_20.47 //",
    "GP12skp031au:1788": " sanatkumāra uvāca śilādastāmathālakṣya $ āśiṣaṃ devayostadā &",
    "GP12skp031au:1789": " visṛjya nandinaṃ bhītaḥ % so 'pṛcchadṛṣisattamau // SkP_20.48 //",
    "GP12skp031au:1790": " śilāda uvāca bhagavantāvṛṣī satyau $ gatijñau sarvadehinām &",
    "GP12skp031au:1791": " kimarthaṃ mama putrasya % dīrghamāyurubhāvapi \\",
    "GP12skp031au:1792": " prayuktavantau samyaktu nāśiṣaṃ munisattamau // SkP_20.49 //",
    "GP12skp031au:1793": " mitrāvaruṇāvūcatuḥ tavaiṣa tanayastāta $ alpāyuḥ sarvasaṃmataḥ &",
    "GP12skp031au:1794": " ato 'nyadvarṣamekaṃ vai % jīvitaṃ dhārayiṣyati // SkP_20.50 //",
    "GP12skp031au:1795": " sanatkumāra uvāca tataḥ sa śokasaṃtapto $ nyapatadbhuvi duḥkhitaḥ &",
    "GP12skp031au:1796": " visṛjya ṛṣiśārdūlāv % ekākī vilalāpa ca // SkP_20.51 //",
    "GP12skp031au:1797": " tasya śokādvilapataḥ $ svaraṃ śrutvā sutaḥ śubhaḥ &",
    "GP12skp031au:1798": " nandyāgāttamathāpaśyat % pitaraṃ duḥkhitaṃ bhṛśam // SkP_20.52 //",
    "GP12skp031au:1799": " nandyuvāca kena tvaṃ tāta duḥkhena $ dūyamānaḥ prarodiṣi &",
    "GP12skp031au:1800": " duḥkhaṃ te kuta udbhūtaṃ % jñātumicchāmyahaṃ pitaḥ // SkP_20.53 //",
    "GP12skp031au:1801": " śilāda uvāca putra tvaṃ kila varṣeṇa $ jīvitaṃ samprahāsyasi &",
    "GP12skp031au:1802": " ūcatustāvṛṣītyevaṃ % tato māṃ kṛcchramāviśat // SkP_20.54 //",
    "GP12skp031au:1803": " nandyuvāca satyaṃ devaṛṣī tāta $ na tāvanṛtamūcatuḥ &",
    "GP12skp031au:1804": " tathāpi tu na mṛtyurme % prabhaviṣyati mā śucaḥ // SkP_20.55 //",
    "GP12skp031au:1805": " śilāda uvāca kiṃ tapaḥ kiṃ parijñānaṃ $ ko yogaḥ kaḥ śramaśca te &",
    "GP12skp031au:1806": " yena tvaṃ mṛtyumudyuktaṃ % vañcayiṣyasi kathyatām // SkP_20.56 //",
    "GP12skp031au:1807": " nandyuvāca na tāta tapasā mṛtyuṃ $ vañcayiṣye na vidyayā &",
    "GP12skp031au:1808": " mahādevaprasādena % mṛtyuṃ jeṣyāmi nānyathā // SkP_20.57 //",
    "GP12skp031au:1809": " drakṣyāmi śaṃkaraṃ devaṃ $ tato mṛtyurna me bhavet &",
    "GP12skp031au:1810": " naṣṭe mṛtyau tvayā sārdhaṃ % ciraṃ vatsyāmi nirvṛtaḥ // SkP_20.58 //",
    "GP12skp031au:1811": " śilāda uvāca mayā varṣasahasreṇa $ tapastaptvā suduścaram &",
    "GP12skp031au:1812": " mahādevaḥ purā dṛṣṭo % labdhastvaṃ me yataḥ sutaḥ // SkP_20.59 //",
    "GP12skp031au:1813": " bhavāṃstu varṣeṇaikena $ tapasā nātibhāvitaḥ &",
    "GP12skp031au:1814": " kathaṃ draṣṭā mahādevam % etadicchāmi veditum // SkP_20.60 //",
    "GP12skp031au:1815": " nandyuvāca na tāta tapasā devo $ dṛśyate na ca vidyayā &",
    "GP12skp031au:1816": " śuddhena manasā bhaktyā % dṛśyate parameśvaraḥ // SkP_20.61 //",
    "GP12skp031au:1817": " tvayā visṛṣṭo gatvāham $ acireṇa trilocanam &",
    "GP12skp031au:1818": " draṣṭā tāta na saṃdeho % visṛjāśu tatastu mām // SkP_20.62 //",
    "GP12skp031au:1819": " tiṣṭhantaṃ māṃ yamo 'bhyetya $ paśyataste 'bhisaṃmatam &",
    "GP12skp031au:1820": " na hiṃsati tathā tasmād % itastāta vrajāmyaham // SkP_20.63 //",
    "GP12skp031au:1821": " tiṣṭhantaṃ vā śayānaṃ vā $ dhāvantaṃ patitaṃ tathā &",
    "GP12skp031au:1822": " na pratīkṣati vai mṛtyur % iti buddhvā śamaṃ vraja // SkP_20.64 //",
    "GP12skp031au:1823": " avatīrya jalaṃ divyaṃ $ bhāvaṃ śuddhaṃ samāsthitaḥ &",
    "GP12skp031au:1824": " abhyasya raudramadhyāyaṃ % tato drakṣyāmi śaṃkaram // SkP_20.65 //",
    "GP12skp031au:1825": " japataścāpi yuktasya $ rudrabhāvārpitasya ca &",
    "GP12skp031au:1826": " na mṛtyukālā bahavaḥ % kariṣyanti mama vyathām // SkP_20.66 //",
    "GP12skp031au:1827": " sanatkumāra uvāca tamevaṃvādinaṃ matvā $ bruvāṇaṃ śuddhayā girā &",
    "GP12skp031au:1828": " vyasarjayadadīnātmā % kṛcchrātputraṃ mahātapāḥ // SkP_20.67 //",
    "GP12skp031au:1829": " abhivandya pituḥ pādau $ śirasā sa mahāyaśāḥ &",
    "GP12skp031au:1830": " pradakṣiṇaṃ samāvṛtya % sampratasthe 'tiniścitaḥ // SkP_20.68 //",
    "GP12skp031au:1831": " abhivādya ṛṣīnsarvān $ sa didṛkṣurudāradhīḥ &",
    "GP12skp031au:1832": " muniḥ sa devamagamat % praṇatārtiharaṃ haram // SkP_20.69 //",
    "GP12skp031au:1833": " iti skandapurāṇe viṃśatitamo 'dhyāyaḥ",
    "GP12skp031au:1834": " Skandapurana 21",
    "GP12skp031au:1835": " sanatkumāra uvāca nirgato 'tha tato nandī $ jagāma saritāṃ varām &",
    "GP12skp031au:1836": " bhuvanāmiti vikhyātāṃ % sarvalokasukhāvahām // SkP_21.1 //",
    "GP12skp031au:1837": " tāṃ praviśya tato dhīmān $ ekāgro hradamāsthitaḥ &",
    "GP12skp031au:1838": " sa jajāpa tadā rudrān % mṛtyorbhītaḥ samāhitaḥ // SkP_21.2 //",
    "GP12skp031au:1839": " japatā tena tatraiva $ tatpareṇa tadāśiṣā &",
    "GP12skp031au:1840": " koṭirekā yadā japtā % tadā devastutoṣa ha // SkP_21.3 //",
    "GP12skp031au:1841": " tamāgatyāha bhagavāñ $ charva ugraḥ kapardimān &",
    "GP12skp031au:1842": " nandiṃstuṣṭo 'smi bhadraṃ te % varaṃ vṛṇu yathepsitam // SkP_21.4 //",
    "GP12skp031au:1843": " uvāca praṇato bhūtvā $ praṇatārtiharaṃ haram &",
    "GP12skp031au:1844": " dvitīyāṃ japtumicchāmi % koṭiṃ bhagavatāṃ vibho \\",
    "GP12skp031au:1845": " evamastviti devo 'pi procyāgacchadyathāgatam // SkP_21.5 //",
    "GP12skp031au:1846": " sanatkumāra uvāca so 'vatīrya tato bhūyaḥ $ prayatātmā tathaiva ha &",
    "GP12skp031au:1847": " jajāpa koṭimanyāṃ tu % rudramevānucintayan // SkP_21.6 //",
    "GP12skp031au:1848": " dvitīyāyāṃ tataḥ koṭyāṃ $ sampūrṇāyāṃ vṛṣadhvajaḥ &",
    "GP12skp031au:1849": " abhyājagāma taṃ caiva % varado 'smītyabhāṣata // SkP_21.7 //",
    "GP12skp031au:1850": " sa prāha bhagavankoṭiṃ $ tṛtīyāmapi kālahan &",
    "GP12skp031au:1851": " japtumicchāmi deveśa % tvatprasādādahaṃ vibho // SkP_21.8 //",
    "GP12skp031au:1852": " evamastviti bhūyo 'pi $ bhagavānpratyuvāca ha &",
    "GP12skp031au:1853": " uktvā jagāma svaṃ veśma % devyā saha mahādyutiḥ // SkP_21.9 //",
    "GP12skp031au:1854": " tatastṛtīyāṃ rudrāṇāṃ $ koṭimanyāṃ jajāpa ha &",
    "GP12skp031au:1855": " yugāntādityasaṃkāśas % tataḥ samabhavaddvijaḥ // SkP_21.10 //",
    "GP12skp031au:1856": " tasya koṭītraye vyāsa $ samāpte jvalanatviṣaḥ &",
    "GP12skp031au:1857": " somaḥ saha gaṇairdevas % taṃ deśamupacakrame // SkP_21.11 //",
    "GP12skp031au:1858": " sa taṃ kareṇa saṃgṛhya $ uddhṛtya salilācca ha &",
    "GP12skp031au:1859": " saṃmṛjāno 'grahastena % nandinaṃ kālahābravīt // SkP_21.12 //",
    "GP12skp031au:1860": " deva uvāca śailāde varado 'haṃ te $ tapasānena toṣitaḥ &",
    "GP12skp031au:1861": " sādhu japtaṃ tvayā dhīman % brūhi yatte manogatam // SkP_21.13 //",
    "GP12skp031au:1862": " śailādiruvāca japeyaṃ koṭimanyāṃ tu $ bhūyo 'pi tava tejasā &",
    "GP12skp031au:1863": " varametaṃ vṛṇe deva % yadi tuṣṭo 'si me vibho // SkP_21.14 //",
    "GP12skp031au:1864": " bhagavānuvāca kiṃ te japtena bhūyo 'pi $ tuṣṭo 'smi tava sarvathā &",
    "GP12skp031au:1865": " yadyattvaṃ vṛṇuṣe kāmaṃ % sarvaṃ tatpradadāni te // SkP_21.15 //",
    "GP12skp031au:1866": " brahmatvamatha viṣṇutvam $ indratvamatha vāyutām &",
    "GP12skp031au:1867": " ādityo bhava rudro vā % brūhi kiṃ vā dadāni te // SkP_21.16 //",
    "GP12skp031au:1868": " sanatkumāra uvāca sa evamukto devena $ śirasā pādayornataḥ &",
    "GP12skp031au:1869": " tuṣṭāva purakāmāṅga- % kratuparvatanāśanam // SkP_21.17 //",
    "GP12skp031au:1870": " nandyuvāca namo devātidevāya $ mahādevāya vai namaḥ &",
    "GP12skp031au:1871": " namaḥ kāmāṅganāśāya % nīlakaṇṭhāya vai namaḥ // SkP_21.18 //",
    "GP12skp031au:1872": " namastuṣitanāśāya $ trailokyadahanāya ca &",
    "GP12skp031au:1873": " namaḥ kālogradaṇḍāya % ugradaṇḍāya vai namaḥ // SkP_21.19 //",
    "GP12skp031au:1874": " namo nīlaśikhaṇḍāya $ sahasraśirase namaḥ &",
    "GP12skp031au:1875": " sahasrapāṇaye caiva % sahasracaraṇāya ca // SkP_21.20 //",
    "GP12skp031au:1876": " sarvataḥpāṇipādāya $ sarvatokṣimukhāya ca &",
    "GP12skp031au:1877": " sarvataḥśrutaye caiva % sarvamāvṛtya tiṣṭhate // SkP_21.21 //",
    "GP12skp031au:1878": " namaste rukmavarṇāya $ tathaivātīndriyāya ca &",
    "GP12skp031au:1879": " namaḥ kanakaliṅgāya % sarvaliṅgāya vai namaḥ // SkP_21.22 //",
    "GP12skp031au:1880": " namaścandrārkavarṇāya $ yogeśāyājitāya ca &",
    "GP12skp031au:1881": " pinākapāṇaye caiva % śūlamudgarapāṇaye // SkP_21.23 //",
    "GP12skp031au:1882": " gadine khaḍgine caiva $ paraśvadhadharāya ca &",
    "GP12skp031au:1883": " rathine varmiṇe caiva % maheṣvāsāya vai namaḥ // SkP_21.24 //",
    "GP12skp031au:1884": " namastriśūlahastāya $ ugradaṇḍadharāya ca &",
    "GP12skp031au:1885": " namo gaṇādhipataye % rudrāṇāṃ pataye namaḥ // SkP_21.25 //",
    "GP12skp031au:1886": " namaḥ sahasranetrāya $ śatanetrāya vai namaḥ &",
    "GP12skp031au:1887": " ādityānāṃ ca pataye % vasūnāṃ pataye namaḥ // SkP_21.26 //",
    "GP12skp031au:1888": " namaḥ pṛthivyāḥ pataye $ ākāśapataye namaḥ &",
    "GP12skp031au:1889": " namaḥ svarlokapataye % umāyāḥ pataye namaḥ // SkP_21.27 //",
    "GP12skp031au:1890": " namo yogādhipataye $ sarvayogapradāya ca &",
    "GP12skp031au:1891": " dhyānine dhyāyamānāya % dhyānibhiḥ saṃstutāya ca // SkP_21.28 //",
    "GP12skp031au:1892": " mṛtyave kāladaṇḍāya $ yamāya ca mahātmane &",
    "GP12skp031au:1893": " devādhipataye caiva % divyasaṃhananāya ca // SkP_21.29 //",
    "GP12skp031au:1894": " yajñāya vasudānāya $ svargāyājanmadāya ca &",
    "GP12skp031au:1895": " savitre sarvadevānāṃ % dharmāyānekarūpiṇe // SkP_21.30 //",
    "GP12skp031au:1896": " amṛtāya vareṇyāya $ sarvadevastutāya ca &",
    "GP12skp031au:1897": " brahmaṇaśca śirohartre % yajñasya ca mahātmanaḥ // SkP_21.31 //",
    "GP12skp031au:1898": " tripuraghnāya cogrāya $ sarvāśubhaharāya ca &",
    "GP12skp031au:1899": " umādehārdharūpāya % lalāṭanayanāya ca // SkP_21.32 //",
    "GP12skp031au:1900": " mahiṣāndhakabhettāya $ sraṣṭre vai parameṣṭhine &",
    "GP12skp031au:1901": " brahmaṇo gurave caiva % brahmaṇo janakāya ca // SkP_21.33 //",
    "GP12skp031au:1902": " kumāragurave caiva $ kumāravaradāya ca &",
    "GP12skp031au:1903": " haline muṣalaghnāya % mahāhāsāya vai namaḥ // SkP_21.34 //",
    "GP12skp031au:1904": " mṛtyupāśograhastāya $ takṣakabrahmasūtriṇe &",
    "GP12skp031au:1905": " savidyudghanavāhāya % tathaiva vṛṣayāyine // SkP_21.35 //",
    "GP12skp031au:1906": " himavadvindhyavāsāya $ meruparvatavāsine &",
    "GP12skp031au:1907": " kailāsavāsine caiva % dhaneśvarasakhāya ca // SkP_21.36 //",
    "GP12skp031au:1908": " viṣṇordehārdhadattāya $ tasyaiva varadāya ca &",
    "GP12skp031au:1909": " sarvabhūtāsamajñāya % sarvabhūtānukampine // SkP_21.37 //",
    "GP12skp031au:1910": " antarbhūtādhibhūtāya $ prāṇināṃ jīvadāya ca &",
    "GP12skp031au:1911": " manase manyamānāya % atimānāya caiva hi // SkP_21.38 //",
    "GP12skp031au:1912": " budhyamānāya buddhāya $ draṣṭre vai cakṣuṣe namaḥ &",
    "GP12skp031au:1913": " namaste sparśayitre ca % tathaiva sparśanāya ca // SkP_21.39 //",
    "GP12skp031au:1914": " namaste rasayitre ca $ tathaiva rasanāya ca &",
    "GP12skp031au:1915": " namo ghrāṇāya ghrātre ca % śrotre śrotrāya caiva hi \\",
    "GP12skp031au:1916": " hastine caiva hastāya tathā pādāya pādine // SkP_21.40 //",
    "GP12skp031au:1917": " namo 'stvānandakartre ca $ ānandāya ca vai namaḥ &",
    "GP12skp031au:1918": " vāce 'tha vāgmine caiva % tanmātrāya mahātmane // SkP_21.41 //",
    "GP12skp031au:1919": " sūkṣmāya caiva sthūlāya $ sattvāya rajase namaḥ &",
    "GP12skp031au:1920": " namaśca tamase nityaṃ % kṣetrajñāyājitāya ca // SkP_21.42 //",
    "GP12skp031au:1921": " viṣṇave lokatantrāya $ prajānāṃ pataye namaḥ &",
    "GP12skp031au:1922": " manave saptaṛṣaye % tapyamānāya tāpine // SkP_21.43 //",
    "GP12skp031au:1923": " brahmaṇyāyātha śuddhāya $ tathā durvāsase namaḥ &",
    "GP12skp031au:1924": " śilpine śilpanāthāya % viduṣe viśvakarmaṇe // SkP_21.44 //",
    "GP12skp031au:1925": " atraye bhṛgave caiva $ tathaivāṅgirase namaḥ &",
    "GP12skp031au:1926": " pulahāya pulastyāya % kratudakṣānalāya ca // SkP_21.45 //",
    "GP12skp031au:1927": " dharmāya rucaye caiva $ vasiṣṭhāya namo 'stu te &",
    "GP12skp031au:1928": " bhūtāya bhūtanāthāya % kuṣmāṇḍapataye namaḥ // SkP_21.46 //",
    "GP12skp031au:1929": " tiṣṭhate dravate caiva $ gāyate nṛtyate 'pi ca &",
    "GP12skp031au:1930": " avaśyāyāpyavadhyāya % ajarāyāmarāya ca // SkP_21.47 //",
    "GP12skp031au:1931": " akṣayāyāvyayāyaiva $ tathāpratihatāya ca &",
    "GP12skp031au:1932": " anāveśyāya sarveṣāṃ % dṛśyāyādṛśyarūpiṇe // SkP_21.48 //",
    "GP12skp031au:1933": " sūkṣmebhyaścāpi sūkṣmāya $ sarvagāya mahātmane &",
    "GP12skp031au:1934": " namaste bhagavaṃstryakṣa % namaste bhagavañchiva \\",
    "GP12skp031au:1935": " namaste sarvalokeśa namaste lokabhāvana // SkP_21.49 //",
    "GP12skp031au:1936": " na me devādhipatyena $ brahmatvenāthavā punaḥ &",
    "GP12skp031au:1937": " na viṣṇutvena deveśa % nāpīndratvena bhūtapa \\",
    "GP12skp031au:1938": " icchāmyahaṃ taveśāna gaṇatvaṃ nityamavyayam // SkP_21.50 //",
    "GP12skp031au:1939": " nityaṃ tvāṃ sagaṇaṃ sāmbaṃ $ prasannaṃ saparicchadam &",
    "GP12skp031au:1940": " draṣṭumicchāmi deveśa % eṣa me dīyatāṃ varaḥ // SkP_21.51 //",
    "GP12skp031au:1941": " tvaṃ no gatiḥ purā deva $ tvaṃ caivārtāyanaṃ prabhuḥ &",
    "GP12skp031au:1942": " śaraṇaṃ ca tvamevātha % nānyaṃ paśyāmi karhicit // SkP_21.52 //",
    "GP12skp031au:1943": " tvayā tyaktasya caivāśu $ vināśo nātra saṃśayaḥ &",
    "GP12skp031au:1944": " anyāṃ gatiṃ na paśyāmi % yasyā ātyantikaṃ śubham // SkP_21.53 //",
    "GP12skp031au:1945": " anuraktaṃ ca bhaktaṃ ca $ tvatparaṃ tvadapāśrayam &",
    "GP12skp031au:1946": " pratīccha māṃ sadā deva % eṣa me dīyatāṃ varaḥ // SkP_21.54 //",
    "GP12skp031au:1947": " sanatkumāra uvāca ya imaṃ prātarutthāya $ paṭhedavimanā naraḥ &",
    "GP12skp031au:1948": " sa dehabhedamāsādya % nandīśvarasamo bhavet // SkP_21.55 //",
    "GP12skp031au:1949": " yaścemaṃ śṛṇuyānnityaṃ $ śrāvayedvā dvijātiṣu &",
    "GP12skp031au:1950": " so 'śvamedhaphalaṃ prāpya % rudraloke mahīyate // SkP_21.56 //",
    "GP12skp031au:1951": " śrutvā sakṛdapi hyetaṃ $ stavaṃ pāpapraṇāśanam &",
    "GP12skp031au:1952": " yatra tatra mṛto vyāsa % na durgatimavāpnuyāt // SkP_21.57 //",
    "GP12skp031au:1953": " yo 'dhītya nityaṃ stavametamagryaṃ $ devaṃ sadābhyarcayate yatātmā &",
    "GP12skp031au:1954": " kiṃ tasya yajñairvividhaiśca dānais % tīrthaiḥ sutaptaiśca tathā tapobhiḥ",
    "GP12skp031au:1955": " iti skandapurāṇa ekaviṃśatimo 'dhyāyaḥ",
    "GP12skp031au:1956": " Skandapurana 22",
    "GP12skp031au:1957": " sanatkumāra uvāca tatastu devadeveśo $ bhaktyā paramayā yutam &",
    "GP12skp031au:1958": " aśrupūrṇekṣaṇaṃ dīnaṃ % pādayoḥ śirasā natam // SkP_22.1 //",
    "GP12skp031au:1959": " karābhyāṃ susukhābhyāṃ tu $ saṃgṛhya paramārtihā &",
    "GP12skp031au:1960": " utthāpya nayane somaḥ % aśrupūrṇe mamārja ha // SkP_22.2 //",
    "GP12skp031au:1961": " uvāca cainaṃ tuṣṭātmā $ vacasāpyāyayanniva &",
    "GP12skp031au:1962": " nirīkṣya gaṇapānsarvān % devyā saha tadā prabhuḥ // SkP_22.3 //",
    "GP12skp031au:1963": " deva uvāca jāne bhaktiṃ tava mayi $ jāne cārtiṃ tavānagha &",
    "GP12skp031au:1964": " tasya sarvasya śailāde % udarkaṃ saṃniśāmaya // SkP_22.4 //",
    "GP12skp031au:1965": " amaro jarayā tyakto $ nityaṃ duḥkhavivarjitaḥ &",
    "GP12skp031au:1966": " akṣayaścāvyayaścaiva % sapitā sasuhṛjjanaḥ // SkP_22.5 //",
    "GP12skp031au:1967": " mameṣṭo gaṇapaścaiva $ madvīryo matparākramaḥ &",
    "GP12skp031au:1968": " iṣṭo mama sadā caiva % mama pārśvagataḥ sadā \\",
    "GP12skp031au:1969": " madrūpaścaiva bhavitā mahāyogabalānvitaḥ // SkP_22.6 //",
    "GP12skp031au:1970": " ṛddhimaccaiva te dvīpaṃ $ kṣīrodamamṛtākaram &",
    "GP12skp031au:1971": " saṃvāsaṃ samprayacchāmi % tatra raṃsyasi sarvadā // SkP_22.7 //",
    "GP12skp031au:1972": " kuśeśayamayīṃ mālām $ avamucyātmanastataḥ &",
    "GP12skp031au:1973": " ābabandha mahātejā % nandine divyarūpiṇīm // SkP_22.8 //",
    "GP12skp031au:1974": " sa tayā mālayā nandī $ babhau kaṇṭhāvasaktayā &",
    "GP12skp031au:1975": " tryakṣo daśabhujaḥ śrīmān % dvitīya iva śaṃkaraḥ // SkP_22.9 //",
    "GP12skp031au:1976": " tatastaṃ vai samādāya $ hastena bhagavānharaḥ &",
    "GP12skp031au:1977": " uvāca brūhi kiṃ te 'dya % dadāni varamuttamam // SkP_22.10 //",
    "GP12skp031au:1978": " āśramaścāyamatyarthaṃ $ tapasā tava bhāvitaḥ &",
    "GP12skp031au:1979": " japyeśvara iti khyāto % mama guhyo bhaviṣyati // SkP_22.11 //",
    "GP12skp031au:1980": " samantādyojanaṃ kṣetraṃ $ divyaṃ devagaṇairvṛtam &",
    "GP12skp031au:1981": " siddhacāraṇasaṃkīrṇam % apsarogaṇasevitam \\",
    "GP12skp031au:1982": " siddhikṣetraṃ paraṃ guhyaṃ bhaviṣyati na saṃśayaḥ // SkP_22.12 //",
    "GP12skp031au:1983": " karmaṇā manasā vācā $ yatkiṃcitkurute naraḥ &",
    "GP12skp031au:1984": " śubhaṃ vāpyaśubhaṃ vātra % sarvaṃ bhavitṛ tacchubham // SkP_22.13 //",
    "GP12skp031au:1985": " jāpyaṃ mānasaṃ tulyaṃ vai $ rudrāṇāṃ tadbhaviṣyati &",
    "GP12skp031au:1986": " yatra tatra mṛtā martyā % yāsyanti tava lokatām // SkP_22.14 //",
    "GP12skp031au:1987": " tato jaṭāsrutaṃ vāri $ gṛhītvā hāranirmalam &",
    "GP12skp031au:1988": " uktvā nadī bhavasveti % visasarja mahātapāḥ // SkP_22.15 //",
    "GP12skp031au:1989": " sā tato divyatoyā ca $ puṇyā maṇijalā śubhā &",
    "GP12skp031au:1990": " haṃsakāraṇḍavākīrṇā % cakravākopaśobhitā \\",
    "GP12skp031au:1991": " padmotpalavanopetā prāvartata mahānadī // SkP_22.16 //",
    "GP12skp031au:1992": " strīrūpadhāriṇī caiva $ prāñjaliḥ śirasā natā &",
    "GP12skp031au:1993": " padmotpaladalābhākṣī % mahādevamupasthitā // SkP_22.17 //",
    "GP12skp031au:1994": " tāmuvāca tato devo $ nadīṃ svayamupasthitām &",
    "GP12skp031au:1995": " yasmājjaṭodakāddevi % pravṛttā tvaṃ śubhānane \\",
    "GP12skp031au:1996": " tasmājjaṭodā nāmnā tvaṃ bhaviṣyasi saridvarā // SkP_22.18 //",
    "GP12skp031au:1997": " tvayi snānaṃ tu yaḥ kuryāc $ chuciḥ prayatamānasaḥ &",
    "GP12skp031au:1998": " so 'śvamedhaphalaṃ prāpya % rudraloke mahīyate // SkP_22.19 //",
    "GP12skp031au:1999": " sanatkumāra uvāca tato devyā mahādevo $ nandīśvaramatiprabham &",
    "GP12skp031au:2000": " putraste 'yamiti procya % pādayostaṃ vyanāmayat // SkP_22.20 //",
    "GP12skp031au:2001": " sā tamāghrāya śirasi $ pāṇibhyāṃ parimārjatī &",
    "GP12skp031au:2002": " putrapremṇābhyaṣiñcattaṃ % srotobhiḥ stanajaistribhiḥ \\",
    "GP12skp031au:2003": " payasā śaṅkhagaureṇa devī devaṃ nirīkṣatī // SkP_22.21 //",
    "GP12skp031au:2004": " tāni srotāṃsi trīṇyasyāḥ $ srutānyoghavatī nadī &",
    "GP12skp031au:2005": " nadīṃ trisrotasīṃ puṇyāṃ % tatastāmavadaddharaḥ // SkP_22.22 //",
    "GP12skp031au:2006": " trisrotasaṃ nadīṃ dṛṣṭvā $ vṛṣaḥ paramaharṣitaḥ &",
    "GP12skp031au:2007": " nanarda nādāttasmācca % saridanyā tato 'bhavat // SkP_22.23 //",
    "GP12skp031au:2008": " yasmādvṛṣabhanādena $ pravṛttā sā mahānadī &",
    "GP12skp031au:2009": " tasmāḍḍhitkirikāṃ tāṃ vai % uvāca vṛṣabhadhvajaḥ // SkP_22.24 //",
    "GP12skp031au:2010": " jāmbūnadamayaṃ citraṃ $ svaṃ devaḥ paramādbhutam &",
    "GP12skp031au:2011": " mukuṭaṃ cābabandhāsmai % kuṇḍale cāmṛtodbhave // SkP_22.25 //",
    "GP12skp031au:2012": " taṃ tathābhyarcitaṃ vyomni $ dṛṣṭvā meghaḥ prabhākaraḥ &",
    "GP12skp031au:2013": " devopavāhyaḥ siṣice % sanādaḥ sataḍidguṇaḥ // SkP_22.26 //",
    "GP12skp031au:2014": " tasyābhiṣiktasya tadā $ pravṛtte srotasī bhṛśam &",
    "GP12skp031au:2015": " yasmātsuvarṇānniḥsṛtya % nadyekā sampravartata \\",
    "GP12skp031au:2016": " svarṇodaketi nāmnā tāṃ mahādevo 'bhyabhāṣata // SkP_22.27 //",
    "GP12skp031au:2017": " jāmbūnadamayādyasmād $ dvitīyā mukuṭācchubhāt &",
    "GP12skp031au:2018": " prāvartata nadī puṇyā % ūcurjambūnadīti tām // SkP_22.28 //",
    "GP12skp031au:2019": " etatpañcanadaṃ nāma $ japyeśvarasamīpagam &",
    "GP12skp031au:2020": " vyākhyātaṃ phalametāsāṃ % jaṭodāyāṃ mahātmanā // SkP_22.29 //",
    "GP12skp031au:2021": " tacca pañcanadaṃ divyaṃ $ devaṃ japyeśvaraṃ ca tam &",
    "GP12skp031au:2022": " trirātropoṣito gatvā % snātvābhyarcya ca śūlinam // SkP_22.30 //",
    "GP12skp031au:2023": " nandīśvarasyānucaraḥ $ kṣīrodanilayo bhavet // SkP_22.31 //",
    "GP12skp031au:2024": " yastu japyeśvare prāṇān $ parityajati dustyajān &",
    "GP12skp031au:2025": " niyamenānyathā vāpi % sa me gaṇapatirbhavet // SkP_22.32 //",
    "GP12skp031au:2026": " nandīśvarasamo nityaḥ $ śāśvataḥ akṣayo 'vyayaḥ &",
    "GP12skp031au:2027": " mama pārśvādanapagaḥ % priyaḥ saṃmata eva ca // SkP_22.33 //",
    "GP12skp031au:2028": " japyeśvaraṃ pañcanadaṃ ca tadvai $ yo mānavo 'bhyetya jahāti deham &",
    "GP12skp031au:2029": " sa me sadā syādgaṇapo variṣṭhas % tvayā samaḥ kāntivapuśca nityam //",
    "GP12skp031au:2030": " iti skandapurāṇe dvāviṃśatimo 'dhyāyaḥ",
    "GP12skp031au:2031": " Skandapurana 23",
    "GP12skp031au:2032": " sanatkumāra uvāca bhagavāndevadeveśaḥ $ sarvabhūtapatirharaḥ &",
    "GP12skp031au:2033": " devīmuvāca vāgīśa % umāṃ girivarātmajām // SkP_23.1 //",
    "GP12skp031au:2034": " devi nandīśvaraṃ devam $ abhiṣekṣyāmi bhūtapam &",
    "GP12skp031au:2035": " gaṇānāvāhayiṣyāmi % kiṃ vā tvaṃ manyase 'vyaye // SkP_23.2 //",
    "GP12skp031au:2036": " devyuvāca saptalokādhipatyaṃ ca $ gaṇeśānāṃ tathaiva ca &",
    "GP12skp031au:2037": " sarvamarhati deveśa % nandī putro mamāgrajaḥ // SkP_23.3 //",
    "GP12skp031au:2038": " sanatkumāra uvāca tataḥ sa bhagavāndevaḥ $ suraśatruniṣūdanaḥ &",
    "GP12skp031au:2039": " prāṅmukhaḥ sa gaṇeśānām % āhvānamakarottadā // SkP_23.4 //",
    "GP12skp031au:2040": " tataḥ sahasraśastatra $ gaṇādhyakṣā mudā yutāḥ &",
    "GP12skp031au:2041": " samprāptāḥ sarvalokeśās % tacchṛṇuṣva mahāmune // SkP_23.5 //",
    "GP12skp031au:2042": " tataḥ karāladaśano $ bhṛkuṭībhūṣitānanaḥ &",
    "GP12skp031au:2043": " śaṅkhahārāmbugauraśca % daṃṣṭrī sragmī trilocanaḥ // SkP_23.6 //",
    "GP12skp031au:2044": " jaṭāsahasrordhvaśirā $ jvālākeśo mahāhanuḥ &",
    "GP12skp031au:2045": " agnyaṅgārakanetraśca % bhujagābaddhamekhalaḥ // SkP_23.7 //",
    "GP12skp031au:2046": " vidyujjihvo mahākāyas $ tathā caivordhvamehanaḥ &",
    "GP12skp031au:2047": " sarpayajñopavītī ca % paraśvadhadharastathā // SkP_23.8 //",
    "GP12skp031au:2048": " bhujagābaddhamauñjiśca $ bhujagaireva kaṅkaṇaiḥ &",
    "GP12skp031au:2049": " aṭṭahāsānsṛjānaśca % aśanīpātasaṃnibhān \\",
    "GP12skp031au:2050": " diṇḍirityeva vikhyāto gaṇapaḥ samadṛśyata // SkP_23.9 //",
    "GP12skp031au:2051": " ātmanaḥ sadṛśānāṃ ca $ koṭībhirdaśabhirvṛtaḥ &",
    "GP12skp031au:2052": " gaṇapānāṃ sureśānāṃ % yogināṃ dīptatejasām // SkP_23.10 //",
    "GP12skp031au:2053": " tato 'paro mahākeśo $ mahākāyordhvamehanaḥ &",
    "GP12skp031au:2054": " tryakṣo 'nalaśataprakhyaḥ % aśanīpātanardanaḥ // SkP_23.11 //",
    "GP12skp031au:2055": " nṛtyangāyaṃśca citrāṇi $ kurvannāṭyānyanekaśaḥ &",
    "GP12skp031au:2056": " jvaladaṃṣṭro mahāhāso % bṛhatskandhaḥ pinākadhṛk // SkP_23.12 //",
    "GP12skp031au:2057": " koṭībhirdaśabhiḥ sārdhaṃ $ dviguṇābhirmahātmanām &",
    "GP12skp031au:2058": " gaṇānāṃ citrarūpāṇāṃ % yugapatsampradṛśyata // SkP_23.13 //",
    "GP12skp031au:2059": " siṃhāsyagajakokāsyair $ dvīpiśārdūlakānanaiḥ &",
    "GP12skp031au:2060": " so 'ṣāḍhirnāma gaṇapo % vyāsa tatra samāgataḥ // SkP_23.14 //",
    "GP12skp031au:2061": " sanatkumāra uvāca athānyo vyāsa samprāpto $ yugāntādityasaprabhaḥ &",
    "GP12skp031au:2062": " śatayojanabāhuśca % digvāsāścordhvamehanaḥ // SkP_23.15 //",
    "GP12skp031au:2063": " atidīrgho 'timeḍhraśca $ lambabhrūḥ sthūlanāsikaḥ &",
    "GP12skp031au:2064": " vṛttāsyaśca mahākṣaśca % bhṛkuṭīsaṃhatānanaḥ // SkP_23.16 //",
    "GP12skp031au:2065": " pañcayojanavistīrṇo $ dīrgho vai tāvadeva ca &",
    "GP12skp031au:2066": " daṃṣṭrāścatasro vaktreṇa % bibhracchaṅkhendupāṇḍarāḥ // SkP_23.17 //",
    "GP12skp031au:2067": " pañcajihvordhvakarṇaśca $ pāśahasto manojavaḥ &",
    "GP12skp031au:2068": " vṛtaḥ koṭīśatenaiva % sadṛśānāmadṛśyata // SkP_23.18 //",
    "GP12skp031au:2069": " bhārabhūtīti vikhyāto $ mahāyogabalānvitaḥ &",
    "GP12skp031au:2070": " gaṇapo devadevasya % samīpaṃ so 'bhyagacchata // SkP_23.19 //",
    "GP12skp031au:2071": " tataḥ kundenduśaṅkhābhaṃ $ himarāśyambusaṃnibham &",
    "GP12skp031au:2072": " mṛṇālasphaṭikābhaṃ ca % bhasmakakṣāvalambanam // SkP_23.20 //",
    "GP12skp031au:2073": " gṛhītvā cāśanīhāsaṃ $ tripādaṃ cīravāsasam &",
    "GP12skp031au:2074": " śatodaraṃ triśirasaṃ % trinetraṃ cordhvamūrdhajam // SkP_23.21 //",
    "GP12skp031au:2075": " jvālāmālāgrakeśaṃ ca $ vyāghracarmājināmbaram &",
    "GP12skp031au:2076": " vāyuvegaṃ mahāhāsaṃ % bhujagābaddhamekhalam // SkP_23.22 //",
    "GP12skp031au:2077": " mahoragakṛtāpīḍaṃ $ śaṅkukarṇordhvamehanam &",
    "GP12skp031au:2078": " bhasmapraharaṇaṃ caiva % mahādaṃṣṭraṃ mahāhanum // SkP_23.23 //",
    "GP12skp031au:2079": " mahāgaṇapatiṃ vīraṃ $ jvara ityeva viśrutam &",
    "GP12skp031au:2080": " koṭīśatavṛtaṃ taṃ ca % gaṇapaṃ so 'nvapaśyata // SkP_23.24 //",
    "GP12skp031au:2081": " tato 'paraḥ saumyarūpo $ bhasmadigdhāṅga eva ca &",
    "GP12skp031au:2082": " triśūlapāṇirdigvāsā % mahāyogabalānvitaḥ // SkP_23.25 //",
    "GP12skp031au:2083": " bahuveṣadharaścaiva $ dhyānayogaparāyaṇaḥ &",
    "GP12skp031au:2084": " somavarṇa iti khyātaḥ % koṭīśatavṛtaḥ prabhuḥ \\",
    "GP12skp031au:2085": " tādṛśānāṃ gaṇādhyakṣo devenāhūta āgataḥ // SkP_23.26 //",
    "GP12skp031au:2086": " athāparo mahākāyaḥ $ śūlapāṇirmahābalaḥ &",
    "GP12skp031au:2087": " yugāntānalasaṃkāśaḥ % sthiraḥ sthirayaśobalaḥ // SkP_23.27 //",
    "GP12skp031au:2088": " candramaulirmahākeśaś $ caturbāhurvilohitaḥ &",
    "GP12skp031au:2089": " ekapādairmahākāyais % tryakṣaistaiḥ śūlapāṇibhiḥ // SkP_23.28 //",
    "GP12skp031au:2090": " vṛtaḥ koṭīśatenaiva $ sthāṇustatrābhyavartata &",
    "GP12skp031au:2091": " samahāpārṣado rudraḥ % sarvāsuranibarhaṇaḥ // SkP_23.29 //",
    "GP12skp031au:2092": " tato 'paraḥ paṭṭisena $ hrasvapādodaraḥ śuciḥ &",
    "GP12skp031au:2093": " sahasrabāhucaraṇaḥ % sahasrākṣaḥ pratāpavān // SkP_23.30 //",
    "GP12skp031au:2094": " karāladaśanaścaiva $ kṛṣṇasarpāmbaracchadaḥ &",
    "GP12skp031au:2095": " tryakṣaścandrakṛtāpīḍaḥ % kaṇṭhamālāvibhūṣitaḥ // SkP_23.31 //",
    "GP12skp031au:2096": " ugrasena iti khyātaḥ $ koṭīśatavṛtaḥ sa ca &",
    "GP12skp031au:2097": " āgātsamīpaṃ devasya % āhūtaḥ svayamīśvaraḥ // SkP_23.32 //",
    "GP12skp031au:2098": " tato 'paraḥ samāpede $ devaṃ candrārdhadhāriṇam &",
    "GP12skp031au:2099": " caturvaktro mahātejāś % caturviṃśekṣaṇaḥ prabhuḥ // SkP_23.33 //",
    "GP12skp031au:2100": " sahasrabāhurjvālāsyo $ mahānetrordhvamehanaḥ &",
    "GP12skp031au:2101": " karāladaśanaścaiva % śaṅkukarṇo mahānakhaḥ // SkP_23.34 //",
    "GP12skp031au:2102": " asipāṇirmahātejāḥ $ śatapādaḥ śatodaraḥ &",
    "GP12skp031au:2103": " vidyutkeśo 'tihāsaśca % tathaivobhayatogatiḥ // SkP_23.35 //",
    "GP12skp031au:2104": " ajaikapāditi khyāto $ vṛtaḥ koṭīśatena saḥ &",
    "GP12skp031au:2105": " kāñcanopalavṛkṣāḍhyaḥ % samegha iva parvataḥ // SkP_23.36 //",
    "GP12skp031au:2106": " sanatkumāra uvāca āgāttato 'paro vyāsa $ gaṇapaḥ sumahābalaḥ &",
    "GP12skp031au:2107": " sarvatovadanaḥ śrīmān % sarvataḥpāṇipādadhṛk // SkP_23.37 //",
    "GP12skp031au:2108": " hrasvabāhūrupādaśca $ aśaniṃ dhārayañchubham &",
    "GP12skp031au:2109": " śatairvṛtaśca koṭīnām % aṣṭābhistvātmanaḥ samaiḥ \\",
    "GP12skp031au:2110": " nikumbha iti vikhyātaḥ śatapādodarānanaḥ // SkP_23.38 //",
    "GP12skp031au:2111": " āgāttato 'paraścāpi $ vidyutkeśo mahābalaḥ &",
    "GP12skp031au:2112": " candramālādharo ghoraḥ % prahasanpravicālayan // SkP_23.39 //",
    "GP12skp031au:2113": " daṇḍadhārī mahāvaktraḥ $ śaṅkhakundendusaprabhaḥ &",
    "GP12skp031au:2114": " gaṇakoṭīśatavṛtaḥ % paramaṃ paratāpanaḥ // SkP_23.40 //",
    "GP12skp031au:2115": " tato 'paraḥ sahasreṇa $ koṭīnāṃ gaṇapo vṛtaḥ &",
    "GP12skp031au:2116": " sūryamālāsrajaṃ bibhrad % ājagāma mahātapāḥ // SkP_23.41 //",
    "GP12skp031au:2117": " sa sūryāpyāyano nāma $ devasya paramapriyaḥ &",
    "GP12skp031au:2118": " dhanuṣpāṇirmahātejā % viśrutaḥ samahādyutiḥ // SkP_23.42 //",
    "GP12skp031au:2119": " tathānyaḥ sarpamālaśca $ cakrābharaṇa eva ca &",
    "GP12skp031au:2120": " cakrāyudho mahātejā % hrasvapādakaṭīkaraḥ // SkP_23.43 //",
    "GP12skp031au:2121": " sa nāmnā viśruto loke $ grahāpyāyana ityuta &",
    "GP12skp031au:2122": " gaṇakoṭiśataiḥ ṣaḍbhir % vṛtaḥ samanudhāvata // SkP_23.44 //",
    "GP12skp031au:2123": " śaṅkukarṇo 'bhyayāccaiva $ gaṇakoṭyā mahābalaḥ &",
    "GP12skp031au:2124": " nandikaścāpi daśabhiḥ % piṅgākṣo 'ṣṭābhireva ca \\",
    "GP12skp031au:2125": " vināyakaścatuḥṣaṣṭyā kuṣmāṇḍo nāma viśrutaḥ // SkP_23.45 //",
    "GP12skp031au:2126": " hiraṇyavarṇaḥ ṣaḍbhiśca $ ekapādastathaiva ca &",
    "GP12skp031au:2127": " dhūmrakeśo dvādaśabhiḥ % patākī daśabhistathā // SkP_23.46 //",
    "GP12skp031au:2128": " sahasraghaṇṭo 'ṣṭādaśabhis $ tapaḥ pañcabhireva ca &",
    "GP12skp031au:2129": " sahasraśīrṣaḥ ṣaḍbhiśca % bhavaḥ koṭiśatāvṛtaḥ // SkP_23.47 //",
    "GP12skp031au:2130": " varo daśabhirabhyāgāt $ kumbhakarṇastathāṣṭabhiḥ &",
    "GP12skp031au:2131": " viṣvaksenaḥ sahasreṇa % annadastu śatena vai // SkP_23.48 //",
    "GP12skp031au:2132": " āveśanī tathāṣṭābhiḥ $ saptabhiśca pravartanaḥ &",
    "GP12skp031au:2133": " mahāravaḥ sahasreṇa % koṭīnāṃ gaṇapo vṛtaḥ // SkP_23.49 //",
    "GP12skp031au:2134": " caturmukho dvādaśabhis $ tathā bāhūpahārakaḥ &",
    "GP12skp031au:2135": " mahākālaḥ śatenaiva % tathāgniśikharo gaṇaḥ // SkP_23.50 //",
    "GP12skp031au:2136": " ādityamūrdhā koṭyā ca $ tathā caiva dhanāvahaḥ &",
    "GP12skp031au:2137": " saṃnāmaśca śatenaiva % kukkuṭo 'ṣṭābhireva ca // SkP_23.51 //",
    "GP12skp031au:2138": " kundaśca pañcadaśabhis $ tathā saṃkoṭako 'paraḥ &",
    "GP12skp031au:2139": " amoghabhūtiḥ koṭyā ca % tathā dvau meghabhūtikau // SkP_23.52 //",
    "GP12skp031au:2140": " ekapādo 'paraḥ ṣaṣṭyā $ tathā saptaśirā gaṇaḥ &",
    "GP12skp031au:2141": " mahābalaśca navabhir % apasmāraśca viśrutaḥ // SkP_23.53 //",
    "GP12skp031au:2142": " nīlo navatyā deveśaḥ $ pūrṇabhadrastathaiva ca &",
    "GP12skp031au:2143": " nirṛtiścaiva saptatyā % koṭīnāmabhyagātsaha // SkP_23.54 //",
    "GP12skp031au:2144": " koṭīkoṭīsahasrāṇāṃ $ śatairviṃśatibhirvṛtāḥ &",
    "GP12skp031au:2145": " ītayastatra cājagmur % mahāyogabalānvitāḥ // SkP_23.55 //",
    "GP12skp031au:2146": " bhūtāḥ koṭisahasreṇa $ pramathāḥ koṭibhistribhiḥ &",
    "GP12skp031au:2147": " vīrabhadraścatuḥṣaṣṭyā % vṛṣabhaśca mahābalaḥ // SkP_23.56 //",
    "GP12skp031au:2148": " meghaḥ saudāmanīmālo $ navatyā saṃvṛto 'bhyagāt &",
    "GP12skp031au:2149": " prabhākaraśca viṃśatyā % viṭpatiśca mahābalaḥ // SkP_23.57 //",
    "GP12skp031au:2150": " giriko meghanādaśca $ udaro maṇireva ca &",
    "GP12skp031au:2151": " kāṣṭhakarṇaśca divyātmā % bilvarūpaśca viśrutaḥ // SkP_23.58 //",
    "GP12skp031au:2152": " śatamanyustathā caiva $ pañcākṣaścaiva vīryavān &",
    "GP12skp031au:2153": " tālaketuśca ṣaṇḍaśca % kāpālī gajanāśanaḥ // SkP_23.59 //",
    "GP12skp031au:2154": " saṃvartakastathā caitras $ trailokyadahanastathā &",
    "GP12skp031au:2155": " lokāntakaśca dīptātmā % hemakuṇḍala eva ca // SkP_23.60 //",
    "GP12skp031au:2156": " mṛtyuścaiva yamaścaiva $ kālo viṣaharastathā &",
    "GP12skp031au:2157": " śatamāyo mahāmāyaḥ % sarvatrāśaraṇastathā \\",
    "GP12skp031au:2158": " ekaśṛṅgī ca vikhyātas tathā bhṛṅgiriṭiśca yaḥ // SkP_23.61 //",
    "GP12skp031au:2159": " ete cānye ca gaṇapā $ guhyā ye ca mahābalāḥ &",
    "GP12skp031au:2160": " tatrājagmurmudā yuktāḥ % sarve citrāstrayodhinaḥ // SkP_23.62 //",
    "GP12skp031au:2161": " gāyantaśca dravantaśca $ nṛtyantaśca mahābalāḥ &",
    "GP12skp031au:2162": " mukhāḍambaravādyāni % nādayantastathaiva ca // SkP_23.63 //",
    "GP12skp031au:2163": " rathairnāgairhayaiścaiva $ vāyumarkaṭavāhanāḥ &",
    "GP12skp031au:2164": " vyāghrasiṃhabiḍālaiśca % sarpaiḥ pakṣibhireva ca // SkP_23.64 //",
    "GP12skp031au:2165": " śvāpadaiśca tathānekair $ anyaiśca vividhaiḥ śubhaiḥ &",
    "GP12skp031au:2166": " vimāneṣu tathārūḍhā % manuṣyeṣu tathāpare // SkP_23.65 //",
    "GP12skp031au:2167": " bherīśaṅkhamṛdaṅgaiśca $ paṇavānakagomukhaiḥ &",
    "GP12skp031au:2168": " vāditrairvividhaiścaiva % paṭahairekapuṣkaraiḥ // SkP_23.66 //",
    "GP12skp031au:2169": " bherījharjharasaṃnādair $ āḍambarakaḍiṇḍimaiḥ &",
    "GP12skp031au:2170": " maḍḍukairveṇuvīṇābhir % vivṛṣaistuṇavairapi // SkP_23.67 //",
    "GP12skp031au:2171": " darduraistālaghātaiśca $ kacchapaiḥ paṇavairapi &",
    "GP12skp031au:2172": " vādyamānairmahāyogā % ājagmurdevasaṃsadam // SkP_23.68 //",
    "GP12skp031au:2173": " te viśvakarmāṇamamitrasāhā $ viśveśamekākṣaramavyayaṃ ca &",
    "GP12skp031au:2174": " sahasranetrapratimātibhāsvarāḥ % praṇemuruccairapi cābhineduḥ // SkP_23.69",
    "GP12skp031au:2175": " iti skandapurāṇe trayoviṃśatimo 'dhyāyaḥ",
    "GP12skp031au:2176": " Skandapurana 24",
    "GP12skp031au:2177": " sanatkumāra uvāca te gaṇeśā mahāsattvāḥ $ sarve deveśvareśvarāḥ &",
    "GP12skp031au:2178": " praṇamya devaṃ devīṃ ca % idaṃ vacanamabruvan // SkP_24.1 //",
    "GP12skp031au:2179": " bhagavandevatārighna $ devadevāmbikāpate &",
    "GP12skp031au:2180": " kimarthaṃ vayamāhūtā % ājñāpaya kṛtaṃ hi tat // SkP_24.2 //",
    "GP12skp031au:2181": " kiṃ sāgarāñchoṣayāmo $ yamaṃ vā saha kiṃkaraiḥ &",
    "GP12skp031au:2182": " hanmo mṛtyumutāmṛtyur % na bhavatvadya padmajaḥ // SkP_24.3 //",
    "GP12skp031au:2183": " baddhvendraṃ saha devaiśca $ saviṣṇuṃ saha vāyunā &",
    "GP12skp031au:2184": " ānayāmaḥ susaṃkruddhā % daityānvā saha dānavaiḥ // SkP_24.4 //",
    "GP12skp031au:2185": " kasyādya vyasanaṃ ghoraṃ $ kariṣyāmastavājñayā &",
    "GP12skp031au:2186": " kasya vādyotsavaṃ deva % sarvakāmasamṛddhimat // SkP_24.5 //",
    "GP12skp031au:2187": " tāṃstathāvādinaḥ sarvān $ namato bhaktavatsalaḥ &",
    "GP12skp031au:2188": " uvāca devaḥ sampūjya % gaṇāngaṇapatirbhavaḥ // SkP_24.6 //",
    "GP12skp031au:2189": " deva uvāca śṛṇudhvaṃ yatkṛte yūyam $ ihāhūtā jagaddhitāḥ &",
    "GP12skp031au:2190": " śrutvā ca prayatātmānaḥ % kurudhvaṃ tadaśaṅkitāḥ // SkP_24.7 //",
    "GP12skp031au:2191": " nandīśvaro 'yaṃ putro naḥ $ sarveṣāmīśvareśvaraḥ &",
    "GP12skp031au:2192": " priyo 'granāyakaścaiva % senānīrvaḥ samāhitaḥ // SkP_24.8 //",
    "GP12skp031au:2193": " tamimaṃ mama saṃdeśād $ yūyaṃ sarve 'bhisaṃmatāḥ &",
    "GP12skp031au:2194": " senānyamabhiṣiñcadhvaṃ % mahāyogapatiṃ patim // SkP_24.9 //",
    "GP12skp031au:2195": " adyaprabhṛti yuṣmākam $ ayaṃ nandīśvaraḥ śubhaḥ &",
    "GP12skp031au:2196": " priyo gauravayuktaśca % senānīramaraḥ prabhuḥ // SkP_24.10 //",
    "GP12skp031au:2197": " sanatkumāra uvāca evamukte bhagavatā $ gaṇapāḥ sarva eva te &",
    "GP12skp031au:2198": " evamastviti saṃmantrya % sambhārānāharaṃstataḥ // SkP_24.11 //",
    "GP12skp031au:2199": " tasya rūpāśrayaṃ divyaṃ $ jāmbūnadamayaṃ śubham &",
    "GP12skp031au:2200": " āsanaṃ merusaṃkāśaṃ % manoramamathāharan // SkP_24.12 //",
    "GP12skp031au:2201": " śātakumbhamayaṃ cāpi $ cārucāmīkaraprabham &",
    "GP12skp031au:2202": " muktādāmāvalambaṃ ca % maṇiratnāvabhāsitam // SkP_24.13 //",
    "GP12skp031au:2203": " stambhaiśca vaiḍūryamayaiḥ $ kiṅkiṇījālasaṃvṛtam &",
    "GP12skp031au:2204": " cāruratnakasaṃyuktaṃ % maṇḍapaṃ viśvatomukham \\",
    "GP12skp031au:2205": " kṛtvā cakruśca tanmadhye tadāsanavaraṃ śubham // SkP_24.14 //",
    "GP12skp031au:2206": " tasyāgrataḥ pādapīṭhaṃ $ nīlaṃ vajrāvabhāsitam &",
    "GP12skp031au:2207": " cakruḥ pādapratiṣṭhārthaṃ % kalaśau cāsya pārśvagau \\",
    "GP12skp031au:2208": " sampūrṇau paramāmbhobhir aravindāvṛtānanau // SkP_24.15 //",
    "GP12skp031au:2209": " agrato 'gniṃ samādhāya $ vṛṣabhaṃ cāpi pārśvataḥ &",
    "GP12skp031au:2210": " savatsāṃ surabhiṃ cāpi % tasya pārśve 'tha dakṣiṇe // SkP_24.16 //",
    "GP12skp031au:2211": " chattraṃ śataśalākaṃ ca $ jāmbūnadamayaṃ śubham &",
    "GP12skp031au:2212": " śaṅkhahārāmbugaureṇa % pṛṣṭhenābhivirājitam // SkP_24.17 //",
    "GP12skp031au:2213": " vyajanaṃ candraśubhraṃ ca $ hemadaṇḍaṃ sucārumat &",
    "GP12skp031au:2214": " mālāṃ kuśeśayānāṃ ca % bhramarāvalisevitām // SkP_24.18 //",
    "GP12skp031au:2215": " āninyustatra gaṇapā $ nandyāvartāṃśca kāñcanān &",
    "GP12skp031au:2216": " punarvasuṃ ca puṣyaṃ ca % dvau matsyau varuṇālayau // SkP_24.19 //",
    "GP12skp031au:2217": " svastikaṃ vardhamānaṃ ca $ śrīvatsaṃ caiva kāñcanam &",
    "GP12skp031au:2218": " kīcakā veṇavaścaiva % kanyā caivābhipūjitā // SkP_24.20 //",
    "GP12skp031au:2219": " airāvataṃ supratīkaṃ $ gajāvetau ca pūjitau &",
    "GP12skp031au:2220": " dhvajaṃ ca pūjitaṃ divyaṃ % śaṅkhaṃ caivenduvarcasam // SkP_24.21 //",
    "GP12skp031au:2221": " kalaśānāṃ sahasraṃ ca $ kāñcanānāṃ suvarcasām &",
    "GP12skp031au:2222": " rājatānāṃ sahasraṃ ca % pārthivānāṃ tathaiva ca // SkP_24.22 //",
    "GP12skp031au:2223": " tāmrāṇāmatha divyānāṃ $ sahasramanalatviṣām &",
    "GP12skp031au:2224": " vāsoyugaṃ vṛkṣajaṃ ca % virajaḥ sūkṣmameva ca // SkP_24.23 //",
    "GP12skp031au:2225": " mukuṭaṃ kāñcanaṃ caiva $ sukṛtaṃ viśvakarmaṇā &",
    "GP12skp031au:2226": " kuṇḍale cāmale divye % vajraṃ caiva varāyudham // SkP_24.24 //",
    "GP12skp031au:2227": " paṭṭisaṃ ca mahaddivyaṃ $ śūlaṃ cāśanimeva ca &",
    "GP12skp031au:2228": " jāmbūnadamayaṃ sūtraṃ % keyūradvayameva ca // SkP_24.25 //",
    "GP12skp031au:2229": " hāraṃ ca maṇicitrāṅgaṃ $ rocanārucakaṃ tathā &",
    "GP12skp031au:2230": " {}nalabhāṃ pāriyātraṃ ca % varṣaṃ kaṅkaṇimeva ca{} // SkP_24.26 //",
    "GP12skp031au:2231": " darbhāṃśca divyāṃ samidham $ ājyaṃ dhūpamathāpi ca &",
    "GP12skp031au:2232": " samantānninyuravyagrā % gaṇapā devasaṃmatāḥ // SkP_24.27 //",
    "GP12skp031au:2233": " tato diśaḥ samudrāśca $ varuṇaḥ sadhaneśvaraḥ &",
    "GP12skp031au:2234": " yamo 'gnirvasavaścaiva % candrādityau grahaiḥ saha // SkP_24.28 //",
    "GP12skp031au:2235": " tārārūpāṇi sarvāṇi $ nakṣatrāṇi dhruvastathā &",
    "GP12skp031au:2236": " rudrā rakṣāṃsi yakṣāśca % aśvinau daityadānavāḥ // SkP_24.29 //",
    "GP12skp031au:2237": " gandharvāpsarasaścaiva $ nāradaḥ parvatastathā &",
    "GP12skp031au:2238": " pṛthivī ca samudrāśca % varṣāṇi girayastathā // SkP_24.30 //",
    "GP12skp031au:2239": " vṛkṣāśca vīrudhaścaiva $ oṣadhyaśca mahābalāḥ &",
    "GP12skp031au:2240": " nadyaḥ sarvāḥ samājagmuḥ % paśavaścaiva sarvaśaḥ // SkP_24.31 //",
    "GP12skp031au:2241": " lokasya mātaraścaiva $ pṛthivī svarga eva ca &",
    "GP12skp031au:2242": " bhūtāni prakṛtiścaiva % indriyāṇi ca sarvaśaḥ // SkP_24.32 //",
    "GP12skp031au:2243": " tīrthāni caiva sarvāṇi $ dānāni vividhāni ca &",
    "GP12skp031au:2244": " ṛco yajūṃṣi sāmāni % atharvāṅgirasāvapi // SkP_24.33 //",
    "GP12skp031au:2245": " yajñāśca kratavaścaiva $ iṣṭayo niyamāstathā &",
    "GP12skp031au:2246": " chandāṃsi caiva sarvāṇi % piśācā devayonayaḥ \\",
    "GP12skp031au:2247": " brahmā ca ṛṣayaścaiva viṣṇuḥ sānucarastathā // SkP_24.34 //",
    "GP12skp031au:2248": " teṣvāgateṣu sarveṣu $ bhagavāngovṛṣadhvajaḥ &",
    "GP12skp031au:2249": " sarvakāryavidhiṃ kartum % ādideśa pitāmaham // SkP_24.35 //",
    "GP12skp031au:2250": " ekaikaṃ kalaśaṃ tatra $ sarvauṣadhisamanvitam &",
    "GP12skp031au:2251": " kṛtvādbhiḥ pūrayitvā ca % kuśeśayamukhāvṛtam // SkP_24.36 //",
    "GP12skp031au:2252": " jayāṃ ca vijayāṃ caiva $ siṃhīṃ vyāghrīṃ tathaiva ca &",
    "GP12skp031au:2253": " suvarcalāṃ śaṅkhapuṣpīṃ % viṣṇukrāntāṃ punarnavām // SkP_24.37 //",
    "GP12skp031au:2254": " kumārīṃ candrakāntāṃ ca $ mṛtasaṃjīvanīmapi &",
    "GP12skp031au:2255": " ādityavarcasaṃ caiva % amṛtāṃ śrīniketanām // SkP_24.38 //",
    "GP12skp031au:2256": " tathā kumudvatīṃ caiva $ prākṣipaṃsteṣvathauṣadhīḥ &",
    "GP12skp031au:2257": " pārthiveṣu tadā vyāsa % sarveṣveva gaṇeśvarāḥ // SkP_24.39 //",
    "GP12skp031au:2258": " sauvarṇeṣu tu sarveṣu $ tīrthāni vividhāni ca &",
    "GP12skp031au:2259": " dānāni caiva sarvāṇi % bhagavānsaṃnyaveśayat // SkP_24.40 //",
    "GP12skp031au:2260": " rājateṣu ca kumbheṣu $ mantrāṃśchandāṃsi caiva ha &",
    "GP12skp031au:2261": " kratūnanyāṃśca vividhā % iṣṭīḥ kāmyāṃstathetarān // SkP_24.41 //",
    "GP12skp031au:2262": " audumbareṣu sarveṣu $ saritaḥ sāgarāṃstathā &",
    "GP12skp031au:2263": " tapāṃsi niyamāṃścaiva % bhagavānabhyavinyasat // SkP_24.42 //",
    "GP12skp031au:2264": " ekaikaṃ kalaśaṃ tatra $ abhipūryābhimantrya ca &",
    "GP12skp031au:2265": " veṣṭayitvā ca sūtreṇa % devebhyaḥ pradadau vibhuḥ // SkP_24.43 //",
    "GP12skp031au:2266": " sa jagrāha tadā brahmā $ ekaṃ kalaśamātmanā &",
    "GP12skp031au:2267": " viṣṇave ca dadāvekam % ekamindrāya dhīmate \\",
    "GP12skp031au:2268": " gaṇapebhyastathā cānyān ṛṣibhyaśca pitāmahaḥ // SkP_24.44 //",
    "GP12skp031au:2269": " tatastamāsane tasminn $ upaveśya mahāmanāḥ &",
    "GP12skp031au:2270": " arcayitvā tato brahmā % svayamevābhyaṣiñcata // SkP_24.45 //",
    "GP12skp031au:2271": " tato viṣṇustataḥ śakro $ ṛṣayaśca sahāmaraiḥ &",
    "GP12skp031au:2272": " gaṇādhipāśca sarve te % abhyaṣiñcanta nandinam // SkP_24.46 //",
    "GP12skp031au:2273": " vāsoyugaṃ ca taddivyaṃ $ gandhāndivyāṃstathaiva ca &",
    "GP12skp031au:2274": " keyūre kuṇḍale caiva % mukuṭaṃ hārameva ca \\",
    "GP12skp031au:2275": " paṭṭisaṃ śūlavajre ca aśanīṃ ca dadau svayam // SkP_24.47 //",
    "GP12skp031au:2276": " chattraṃ jagrāha devendro $ vāyurvyajanameva ca &",
    "GP12skp031au:2277": " ṛṣayastuṣṭuvuścaiva % pitāmahapurogamāḥ // SkP_24.48 //",
    "GP12skp031au:2278": " viṣṇuruvāca namaḥ kuṣmāṇḍarājāya $ vajrodyatakarāya ca &",
    "GP12skp031au:2279": " śālaṅkāyanapautrāya % halamārgotthitāya ca // SkP_24.49 //",
    "GP12skp031au:2280": " śilādasya ca putrāya $ rudrajapyakarāya ca &",
    "GP12skp031au:2281": " rudrabhaktāya devāya % namo 'ntarjalaśāyine // SkP_24.50 //",
    "GP12skp031au:2282": " gaṇānāṃ pataye caiva $ bhūtānāṃ pataye namaḥ &",
    "GP12skp031au:2283": " umāputrāya devāya % paṭṭisāyudhadhāriṇe // SkP_24.51 //",
    "GP12skp031au:2284": " namo daṃṣṭrākarālāya $ lalāṭanayanāya ca &",
    "GP12skp031au:2285": " pramathāya vareṇyāya % īśānāyārpitāya ca // SkP_24.52 //",
    "GP12skp031au:2286": " dvārādhyakṣāya śūrāya $ suyaśāpataye namaḥ &",
    "GP12skp031au:2287": " namaḥ pravaramālāya % kṣīrodanilayāya ca // SkP_24.53 //",
    "GP12skp031au:2288": " mahāgaṇādhipataye $ mahāyogeśvarāya ca &",
    "GP12skp031au:2289": " diṇḍimuṇḍāya caṇḍāya % ekākṣararatāya ca // SkP_24.54 //",
    "GP12skp031au:2290": " akṣayāyāmṛtāyaiva $ ajarāyāmarāya ca &",
    "GP12skp031au:2291": " paśūnāṃ pataye caiva % jetre mṛtyostathaiva ca // SkP_24.55 //",
    "GP12skp031au:2292": " namaḥ pavanavegāya $ sarvajñāyājitāya ca &",
    "GP12skp031au:2293": " anekaśirase caiva % anekacaraṇāya ca // SkP_24.56 //",
    "GP12skp031au:2294": " kirīṭine kuṇḍaline $ mahāparighabāhave &",
    "GP12skp031au:2295": " sarvāndevāngaṇāṃścaiva % pāhi deva namo 'stu te // SkP_24.57 //",
    "GP12skp031au:2296": " sanatkumāra uvāca evaṃ stutvā tato devas $ tasmai vyāsa mahātmane &",
    "GP12skp031au:2297": " prāñjaliḥ prayato bhūtvā % jayaśabdaṃ cakāra ha // SkP_24.58 //",
    "GP12skp031au:2298": " tato gaṇā jayetyūcus $ tato devāstato 'surāḥ &",
    "GP12skp031au:2299": " tataḥ sarvāṇi bhūtāni % brahmā śakrastathaiva ca // SkP_24.59 //",
    "GP12skp031au:2300": " tataḥ śaṅkhāṃśca bherīṃśca $ paṭahāḍambarāṃstathā &",
    "GP12skp031au:2301": " vaṃśāṃśca paṇavāṃścaiva % kṛkavāngoviṣāṇikān // SkP_24.60 //",
    "GP12skp031au:2302": " diṇḍimānveṇukāṃścaiva $ mardalāṃścaiva sarvaśaḥ &",
    "GP12skp031au:2303": " avādayanta gaṇapā % harṣayanto mudā yutāḥ // SkP_24.61 //",
    "GP12skp031au:2304": " sanatkumāra uvāca nandīśvarasya ya imaṃ $ stavaṃ devābhinirmitam &",
    "GP12skp031au:2305": " paṭheta satataṃ martyaḥ % sa gacchenmama lokatām // SkP_24.62 //",
    "GP12skp031au:2306": " namo nandīśvarāyeti $ kṛtvā yaḥ svapnamācaret &",
    "GP12skp031au:2307": " tasya kuṣmāṇḍarājebhyo % na bhayaṃ vidyate kvacit // SkP_24.63 //",
    "GP12skp031au:2308": " yatrāyaṃ sthāpyate nityaṃ $ stavaḥ paramapūjitaḥ &",
    "GP12skp031au:2309": " na bhayaṃ tatra bhavati % grahebhyo vyāsa sarvadā // SkP_24.64 //",
    "GP12skp031au:2310": " nandīśvaraṃ ye praṇamanti martyā $ nityaṃ prasannendriyaśuddhasattvāḥ &",
    "GP12skp031au:2311": " te devadevasya sahādriputryā % iṣṭā variṣṭhāśca gaṇā bhavanti // SkP_24.65",
    "GP12skp031au:2312": " iti skandapurāṇe caturviṃśatimo 'dhyāyaḥ",
    "GP12skp031au:2313": " Skandapurana 25",
    "GP12skp031au:2314": " sanatkumāra uvāca tatastatrāgatāndevān $ devatādhipatirbhavaḥ &",
    "GP12skp031au:2315": " marutaḥ prāha sampūjya % kanyārthaṃ sadasatpatiḥ // SkP_25.1 //",
    "GP12skp031au:2316": " maruto ye mahāvegā $ mahāsattvā mahaujasaḥ &",
    "GP12skp031au:2317": " āmantrya nāmnā tānīśaḥ % saśakraḥ sapitāmahaḥ // SkP_25.2 //",
    "GP12skp031au:2318": " yuṣmākaṃ suyaśā kanyā $ subhagā divyarūpiṇī &",
    "GP12skp031au:2319": " dātumarhatha tāṃ subhrūṃ % snuṣāṃ mahyaṃ mahābalāḥ // SkP_25.3 //",
    "GP12skp031au:2320": " maruta ūcuḥ tvamasmākaṃ ca tasyāśca $ sarvasya jagatastathā &",
    "GP12skp031au:2321": " prabhaviṣṇustrilokeśa % na tu yācitumarhasi // SkP_25.4 //",
    "GP12skp031au:2322": " tvayaiva deyā grāhyā ca $ tvaṃ no gatiranuttamā &",
    "GP12skp031au:2323": " mā naḥ parāniveśāna % yācanena vibhāvaya // SkP_25.5 //",
    "GP12skp031au:2324": " pitā naḥ kaśyapaḥ śrīmān $ marīciśca pitāmahaḥ &",
    "GP12skp031au:2325": " pitāmahapitā brahmā % tasyāpi tvaṃ pitāmahaḥ \\",
    "GP12skp031au:2326": " sa tvaṃ pitāmaho 'smākaṃ na parānkartumarhasi // SkP_25.6 //",
    "GP12skp031au:2327": " sa evamukto deveśo $ marudbhirdevasattamaiḥ &",
    "GP12skp031au:2328": " suyaśāṃ marutāṃ kanyām % ānayāmāsa tatkṣaṇāt // SkP_25.7 //",
    "GP12skp031au:2329": " svayaṃ hotāsya tatrāsīd $ brahmā lokapitāmahaḥ &",
    "GP12skp031au:2330": " kaśyapaśca tathodgātā % atriḥ sāma svayaṃ jagau \\",
    "GP12skp031au:2331": " atharvāṅgirasau devau brahmatvamapi cakratuḥ // SkP_25.8 //",
    "GP12skp031au:2332": " nāradaḥ parvataścaiva $ citrasenaśca gāyanaḥ &",
    "GP12skp031au:2333": " viśvāvasū ruciścaiva % hāhā hūhū tathaiva ca // SkP_25.9 //",
    "GP12skp031au:2334": " tathā śāliśirā yaśca $ viśruto gaṇḍamaṇḍakaḥ &",
    "GP12skp031au:2335": " ītiścaivendravāhaśca % yajñavāho 'tha dakṣiṇaḥ \\",
    "GP12skp031au:2336": " ete cānye ca gandharvā jagurmadhurakaṇṭhinaḥ // SkP_25.10 //",
    "GP12skp031au:2337": " urvaśī caiva rambhā ca $ ghṛtācī pūrvacittyapi &",
    "GP12skp031au:2338": " tilottamā ca viśvācī % anyāścāpsarasaḥ śubhāḥ \\",
    "GP12skp031au:2339": " anṛtyanta mahābhāgā nṛttaṃ suramanoharam // SkP_25.11 //",
    "GP12skp031au:2340": " sanatkumāra uvāca sa evamabhavadvyāsa $ vivāhastasya dhīmataḥ &",
    "GP12skp031au:2341": " nandino gaṇamukhyasya % anaupamyo hyaninditaḥ // SkP_25.12 //",
    "GP12skp031au:2342": " tataḥ sa tu kṛtodvāho $ nandī gatvā mahāmanāḥ &",
    "GP12skp031au:2343": " pādānvavande devasya % devyā brahmaṇa eva ca \\",
    "GP12skp031au:2344": " śilādasya ca lokeśaḥ śriyā paramayā yutaḥ // SkP_25.13 //",
    "GP12skp031au:2345": " deva uvāca varaṃ vṛṇīṣva putra tvaṃ $ snuṣā ceyaṃ tava priyā &",
    "GP12skp031au:2346": " varaṃ dadāmi te vatsa % anayā sahamīpsitam // SkP_25.14 //",
    "GP12skp031au:2347": " nandyuvāca bhagavanyadi tuṣṭo 'si $ tvayi bhaktirdṛḍhāstu me &",
    "GP12skp031au:2348": " sadā ca tuṣṭo bhava me % sāmbaḥ saha gaṇeśvaraiḥ // SkP_25.15 //",
    "GP12skp031au:2349": " pitaraṃ caiva me deva $ utpādakamimaṃ prabho &",
    "GP12skp031au:2350": " anugraheṇa yuktena % yoktumarhasi kāmada // SkP_25.16 //",
    "GP12skp031au:2351": " deva uvāca sadāhaṃ tava nandīśa $ sutuṣṭaḥ sagaṇeśvaraḥ &",
    "GP12skp031au:2352": " pārvatyā sahito dhīmann % idaṃ ca śṛṇu me vacaḥ // SkP_25.17 //",
    "GP12skp031au:2353": " sadeṣṭaśca variṣṭhaśca $ paramaiśvaryasaṃyutaḥ &",
    "GP12skp031au:2354": " mahāyogī maheṣvāso % mahābalaparākramaḥ // SkP_25.18 //",
    "GP12skp031au:2355": " ajayyaścaiva jetā ca $ pūjyejyaśca sadā bhava &",
    "GP12skp031au:2356": " ahaṃ yatra bhavāṃstatra % yatra tvaṃ tatra cāpyaham // SkP_25.19 //",
    "GP12skp031au:2357": " ayaṃ ca te pitā vipraḥ $ paramaiśvaryasaṃyutaḥ &",
    "GP12skp031au:2358": " bhaviṣyati gaṇādhyakṣo % mahāgaṇapatirmama // SkP_25.20 //",
    "GP12skp031au:2359": " parvataṃ cāsya vaibhrājaṃ $ kāmagaṃ sarvakāñcanam &",
    "GP12skp031au:2360": " upetaṃ bhavanairdivyaiḥ % prayacchāmi janāvṛtam \\",
    "GP12skp031au:2361": " tenāyaṃ sarvalokeṣu cariṣyati yathepsitam // SkP_25.21 //",
    "GP12skp031au:2362": " sthānaṃ śrīparvate cāsya $ bhaviṣyati supūjitam &",
    "GP12skp031au:2363": " bhṛgau tasmiṃśca yaḥ prāṇāṃs % tyakṣyate vai sudhārmikaḥ \\",
    "GP12skp031au:2364": " sa kāmacārī vaibhrāje gaṇapo 'sya bhaviṣyati // SkP_25.22 //",
    "GP12skp031au:2365": " sanatkumāra uvāca tato devī mahābhāgā $ śailāderadadadvaram &",
    "GP12skp031au:2366": " so 'bravīttvayi bhaktirme % sadaivānapagā bhavet // SkP_25.23 //",
    "GP12skp031au:2367": " tato marutsutā caiva $ ubhābhyāmapi coditā &",
    "GP12skp031au:2368": " varaṃ vṛṇu yatheṣṭaṃ vai % tāvidaṃ pratyuvāca ha // SkP_25.24 //",
    "GP12skp031au:2369": " yuvayorastu bhaktirme $ tathā bhartari caiva hi &",
    "GP12skp031au:2370": " nityaṃ cānapagā syānme % dharme ca matiruttamā \\",
    "GP12skp031au:2371": " etadicchāmi deveśau varaṃ varasahasradau // SkP_25.25 //",
    "GP12skp031au:2372": " sanatkumāra uvāca tatastāvevametatte $ bhaviteti śucismite &",
    "GP12skp031au:2373": " ūcaturmuditau devau % snuṣāṃ tāṃ varavarṇinīm // SkP_25.26 //",
    "GP12skp031au:2374": " gaṇāścāsya tato 'bhyetya $ sarve devapriyepsayā &",
    "GP12skp031au:2375": " varaṃ dadurmahāsattvāḥ % sa vavre kāñcanaprabhaḥ // SkP_25.27 //",
    "GP12skp031au:2376": " yuṣmāsu mama bhaktiśca $ aiśvaryaṃ cāpi saṃmatam &",
    "GP12skp031au:2377": " vaśyāśca yūyaṃ sarve me % priyo yuṣmākameva ca // SkP_25.28 //",
    "GP12skp031au:2378": " gaṇā ūcuḥ bhavānmantānumantā ca $ gatirāgatireva ca &",
    "GP12skp031au:2379": " asmākamīśaḥ sarveṣāṃ % devānāmapi ceśvaraḥ // SkP_25.29 //",
    "GP12skp031au:2380": " kuṣmāṇḍānāṃ variṣṭhaśca $ rudrāṇāṃ tvaṃ mahābalaḥ &",
    "GP12skp031au:2381": " ītīnāṃ dvārapālaśca % pramathānāṃ tathaiva ca // SkP_25.30 //",
    "GP12skp031au:2382": " mahābalo mahāyogī $ senānīstvaṃ hi no mataḥ &",
    "GP12skp031au:2383": " tvaṃ bhūto bhūtanetā ca % nāyako 'tha vināyakaḥ // SkP_25.31 //",
    "GP12skp031au:2384": " grahāṇāmadhipaścaiva $ ugradaṇḍadharastathā &",
    "GP12skp031au:2385": " tvamagrayodhī śatrughnas % tvaṃ vīrastvaṃ divaspatiḥ // SkP_25.32 //",
    "GP12skp031au:2386": " mahānubhāvastvaṃ caiva $ kṣīrodanilayaśca ha &",
    "GP12skp031au:2387": " japyeśvaraniketaśca % japyeśvaravibhāvitaḥ // SkP_25.33 //",
    "GP12skp031au:2388": " bhāvanaḥ sarvabhūtānāṃ $ varado varadārcitaḥ &",
    "GP12skp031au:2389": " asmākaṃ varadaścaiva % bhava bhūteśvara prabho // SkP_25.34 //",
    "GP12skp031au:2390": " sanatkumāra uvāca sa evaṃ gaṇapaiḥ sarvaiḥ $ stuto nandīśvaro vibhuḥ &",
    "GP12skp031au:2391": " uvāca praṇataḥ sarvān % brūta kiṃ karavāṇi vaḥ // SkP_25.35 //",
    "GP12skp031au:2392": " ta evamuktā gaṇapāḥ $ sarva eva mahābalāḥ &",
    "GP12skp031au:2393": " ūcustaṃ divyabhāvajñā % devadevasya saṃnidhau // SkP_25.36 //",
    "GP12skp031au:2394": " tvamasmākaṃ gaṇādhyakṣaḥ $ kṛto devena śambhunā &",
    "GP12skp031au:2395": " asmābhiścābhiṣiktastvaṃ % nāyako dharmadāyakaḥ // SkP_25.37 //",
    "GP12skp031au:2396": " sa tvaṃ śivaśca saumyaśca $ guṇavānaguṇeṣvapi &",
    "GP12skp031au:2397": " kṣamāśaucadamopeto % bhava naḥ priyakṛtsadā // SkP_25.38 //",
    "GP12skp031au:2398": " sanatkumāra uvāca evamuktastadā sarvān $ praṇamya bahumānataḥ &",
    "GP12skp031au:2399": " śirasyañjalimādhāya % gaṇapānastuvattadā // SkP_25.39 //",
    "GP12skp031au:2400": " nandyuvāca namo vaḥ sarvabhūtebhyo $ namo yogibhya eva ca &",
    "GP12skp031au:2401": " namaścāpyaniketebhyo % yogīśebhyo namastathā // SkP_25.40 //",
    "GP12skp031au:2402": " namaḥ kāmacarebhyaśca $ nama ugrebhya eva ca &",
    "GP12skp031au:2403": " mṛtyubhyaśca yamebhyaśca % kālebhyaśca namo namaḥ // SkP_25.41 //",
    "GP12skp031au:2404": " namaḥ kāñcanamālebhyaḥ $ sarvadharmibhya eva ca &",
    "GP12skp031au:2405": " namo vo vadhakebhyaśca % avadhyebhyastathaiva ca // SkP_25.42 //",
    "GP12skp031au:2406": " namaḥ paramayogibhyo $ jaṭibhyaśca namo namaḥ &",
    "GP12skp031au:2407": " namo vo 'dṛśyarūpebhyo % vikṛtebhyastathaiva ca // SkP_25.43 //",
    "GP12skp031au:2408": " namo valkalavāsebhyaḥ $ kṛttivāsebhya eva ca &",
    "GP12skp031au:2409": " namaḥ śvetāmbarasragbhyaś % citrasragbhyo namo namaḥ // SkP_25.44 //",
    "GP12skp031au:2410": " dhāvadbhyaśca dravadbhyaśca $ prasthitebhyo namo namaḥ &",
    "GP12skp031au:2411": " namo munibhyo gāyadbhyo % japadbhyaśca namo namaḥ // SkP_25.45 //",
    "GP12skp031au:2412": " namaḥ śarabharūpebhyaḥ $ śatarūpebhya eva ca &",
    "GP12skp031au:2413": " namaḥ parvatavāsebhyo % vyāghrarūpebhya eva ca // SkP_25.46 //",
    "GP12skp031au:2414": " namo mārjārarūpebhyaḥ $ kākakokebhya eva ca &",
    "GP12skp031au:2415": " namo daivatarūpebhyaḥ % pavanebhyastathaiva ca // SkP_25.47 //",
    "GP12skp031au:2416": " namo 'gnibhyastathādbhyaśca $ varuṇebhyastathaiva ca &",
    "GP12skp031au:2417": " namo dhaneśarūpebhyaḥ % sarvarūpibhya eva ca // SkP_25.48 //",
    "GP12skp031au:2418": " namaścodaravaktrebhyaḥ $ sarvavaktrebhya eva ca &",
    "GP12skp031au:2419": " namo vāmanarūpebhyo % vāmarūpebhya eva ca // SkP_25.49 //",
    "GP12skp031au:2420": " devāsuramanuṣyāṇām $ āpyāyibhyo namo namaḥ &",
    "GP12skp031au:2421": " namo vaḥ sarvabhūtānāṃ % namo vaḥ sarvataḥ śubhāḥ // SkP_25.50 //",
    "GP12skp031au:2422": " grahebhyaśca namo vo 'stu $ mokṣebhyaśca namastathā &",
    "GP12skp031au:2423": " śubhebhyaśca namo vo 'stu % aśubhebhyastathaiva ca \\",
    "GP12skp031au:2424": " mama saumyāḥ śivāścaiva bhavantu gaṇanāyakāḥ // SkP_25.51 //",
    "GP12skp031au:2425": " iti stutā gaṇapatayo mahābalāḥ $ śubhairvacobhiḥ suraśatrunāśanāḥ &",
    "GP12skp031au:2426": " diśantu me sukhamatulaṃ sukhapradā % balaṃ ca vīryaṃ sthiratāṃ ca saṃyuge",
    "GP12skp031au:2427": " tapo 'kṣayaṃ sthānamathātulāṃ gatiṃ $ yaśastathāgryaṃ bahu dharmanityatām",
    "GP12skp031au:2428": " diśantu sarvaṃ manasepsitaṃ ca me % sureśvarāḥ puṣṭimanuttamāṃ tathā //",
    "GP12skp031au:2429": " sanatkumāra uvāca imau nandigaṇendrāṇāṃ $ stavau yo 'dhyeti nityaśaḥ &",
    "GP12skp031au:2430": " so 'śvamedhāvabhṛthavat % sarvapāpaiḥ pramucyate // SkP_25.54 //",
    "GP12skp031au:2431": " sandhyāyāmaparasyāṃ tu $ japanpāpaṃ divākṛtam &",
    "GP12skp031au:2432": " pūrvasyāṃ saṃtyajedvāpi % sarvarātrikṛtaṃ japan // SkP_25.55 //",
    "GP12skp031au:2433": " sanatkumāra uvāca tataste gaṇapāḥ sarve $ saṃstutāstena dhīmatā &",
    "GP12skp031au:2434": " nisṛṣṭāśca tadā jagmuḥ % praṇipatya vṛṣadhvajam // SkP_25.56 //",
    "GP12skp031au:2435": " devāśca sarvalokāśca $ tato devaḥ svayaṃ prabhuḥ &",
    "GP12skp031au:2436": " sṛṣṭvā nandīśvaragṛhaṃ % pradāya ca mahāmanāḥ \\",
    "GP12skp031au:2437": " īpsitaṃ saha devyā vai jagāma sthānamavyayam // SkP_25.57 //",
    "GP12skp031au:2438": " ya imaṃ nandino janma $ varadānaṃ tathaiva ca &",
    "GP12skp031au:2439": " abhiṣekaṃ vivāhaṃ ca % paṭhedvā śrāvayīta vā \\",
    "GP12skp031au:2440": " brāhmaṇaḥ sa mṛto yāti nandīśvarasalokatām // SkP_25.58 //",
    "GP12skp031au:2441": " yo niyatastu paṭhetprayatātmā $ sarvamimaṃ praṇato bhavabhaktyā &",
    "GP12skp031au:2442": " so 'pi gataḥ paralokavicārī % nandisamo 'nucaro hi mama syāt // SkP_25.59",
    "GP12skp031au:2443": " iti skandapurāṇe pañcaviṃśatimo 'dhyāyaḥ",
    "GP12skp031au:2444": " sanatkumāra uvāca evaṃ nandīśvaro vyāsa $ utpanno 'nucaraśca ha &",
    "GP12skp031au:2445": " abhavaddevadevasya % senāpatye 'bhiṣecitaḥ // SkP_26.1 //",
    "GP12skp031au:2446": " vyāsa uvāca devyā sahātha bhagavān $ āsīnastatra kāmadaḥ &",
    "GP12skp031au:2447": " akarotkiṃ mahādeva % etadicchāmi veditum // SkP_26.2 //",
    "GP12skp031au:2448": " sanatkumāra uvāca bhagavānhimavacchṛṅge $ śarvo devyāḥ priyepsayā &",
    "GP12skp031au:2449": " gaṇeśairvividhākārair % hāsaṃ saṃjanayanmuhuḥ // SkP_26.3 //",
    "GP12skp031au:2450": " devīṃ bālendutilako $ rāmayacca rarāma ca &",
    "GP12skp031au:2451": " mahānubhāvaiḥ sarvajñaiḥ % kāmarūpadharaiḥ śubhaiḥ // SkP_26.4 //",
    "GP12skp031au:2452": " atha devyāsasādaikā $ mātaraṃ parameśvarī &",
    "GP12skp031au:2453": " āsīnāṃ kāñcane śubhre % āsane paramārcite // SkP_26.5 //",
    "GP12skp031au:2454": " atha dṛṣṭvā satīṃ devīm $ āgatāṃ tu surūpiṇīm &",
    "GP12skp031au:2455": " āsanena mahārheṇa % sampādayadaninditām // SkP_26.6 //",
    "GP12skp031au:2456": " āsīnāṃ tāṃ ca sovāca $ menā himavataḥ priyā &",
    "GP12skp031au:2457": " cirasyāgamanaṃ hyadya % tava putri śubhekṣaṇe \\",
    "GP12skp031au:2458": " daridrakrīḍanaistvaṃ hi bhartrā krīḍasi saṃgatā // SkP_26.7 //",
    "GP12skp031au:2459": " ye daridrā bhavanti sma $ tathaiva ca nirāśrayāḥ &",
    "GP12skp031au:2460": " ume ta evaṃ krīḍanti % yathā tava patiḥ śubhe // SkP_26.8 //",
    "GP12skp031au:2461": " sanatkumāra uvāca saivamuktā tu mātrātha $ nātihṛṣṭamanābhavat &",
    "GP12skp031au:2462": " mahatyākṣamayā yuktā % na kiṃcittāmuvāca ha // SkP_26.9 //",
    "GP12skp031au:2463": " visṛṣṭā sā tadā mātrā $ gatvā devamuvāca ha &",
    "GP12skp031au:2464": " bhagavandevadeveśa % neha vatsyāmi bhūdhare \\",
    "GP12skp031au:2465": " anyaṃ vṛṇu mamāvāsaṃ bhuvaneśa mahādyute // SkP_26.10 //",
    "GP12skp031au:2466": " deva uvāca sadā tvamucyamānā vai $ mayā vāsārthamīśvari &",
    "GP12skp031au:2467": " anyatra rocitavatī % nāvāsaṃ devi karhicit // SkP_26.11 //",
    "GP12skp031au:2468": " idānīṃ svayameva tvaṃ $ vāsamanyatra śobhane &",
    "GP12skp031au:2469": " kasmānmṛgayase devi % brūhi tanme śucismite // SkP_26.12 //",
    "GP12skp031au:2470": " devyuvāca gṛhaṃ gatāhaṃ deveśa $ pituradya mahātmanaḥ &",
    "GP12skp031au:2471": " dṛṣṭvā ca me tatra mātā % vijane lokabhāvanī // SkP_26.13 //",
    "GP12skp031au:2472": " āsanādibhirabhyarcya $ sā māmevamabhāṣata &",
    "GP12skp031au:2473": " ume tava sadā bhartā % daridrakrīḍanaiḥ śubhe \\",
    "GP12skp031au:2474": " krīḍate na hi devānāṃ krīḍā bhavati tādṛśī // SkP_26.14 //",
    "GP12skp031au:2475": " yatkila tvaṃ mahādeva $ gaṇeśairvividhaiḥ śubhaiḥ &",
    "GP12skp031au:2476": " ramase tadaniṣṭaṃ hi % mama māturvṛṣadhvaja // SkP_26.15 //",
    "GP12skp031au:2477": " sanatkumāra uvāca tato devaḥ prahasyāha $ devīṃ hāsayituṃ prabhuḥ &",
    "GP12skp031au:2478": " evametanna saṃdehaḥ % kasmānmanyurabhūttava // SkP_26.16 //",
    "GP12skp031au:2479": " kṛttivāsā hyavāsā vā $ śmaśānanilayaśca ha &",
    "GP12skp031au:2480": " aniketo hyaraṇyeṣu % parvatānāṃ guhāsu ca \\",
    "GP12skp031au:2481": " vicarāmi gaṇairnagnair vṛto 'mbhojavilocane // SkP_26.17 //",
    "GP12skp031au:2482": " mā krudho devi mātustvaṃ $ tathyaṃ mātāvadattava &",
    "GP12skp031au:2483": " na hi mātṛsamo bandhur % jantūnāmasti śobhane // SkP_26.18 //",
    "GP12skp031au:2484": " devyuvāca na me 'sti bandhubhiḥ kiṃcit $ kṛtyaṃ suravareśvara &",
    "GP12skp031au:2485": " tathā kuru mahādeva % yathānyatra vasāmahe // SkP_26.19 //",
    "GP12skp031au:2486": " sanatkumāra uvāca sa evamukto deveśo $ devyā deveśvaraḥ prabhuḥ &",
    "GP12skp031au:2487": " pārśvasthaṃ gaṇapaṃ prāha % nikumbhaṃ nāma viśrutam // SkP_26.20 //",
    "GP12skp031au:2488": " gaṇeśvara nikumbha tvaṃ $ gatvā vārāṇasīṃ śubhām &",
    "GP12skp031au:2489": " śūnyāṃ kuru mahābāho % upāyenaiva mā balāt // SkP_26.21 //",
    "GP12skp031au:2490": " tatra rājā nivasati $ divodāsaḥ pratāpavān &",
    "GP12skp031au:2491": " dhārmiko mama bhaktaśca % mahāyogī mahābalaḥ // SkP_26.22 //",
    "GP12skp031au:2492": " sa tvaṃ tathā gataḥ kuryā $ yathāsmai nāparādhyase &",
    "GP12skp031au:2493": " tasyaiva cāparādhena % śūnyāṃ vārāṇasīṃ kuru // SkP_26.23 //",
    "GP12skp031au:2494": " sanatkumāra uvāca sa evamuktastejasvī $ nikumbho gaṇasattamaḥ &",
    "GP12skp031au:2495": " uvāca devaṃ praṇataḥ % prāñjalirhṛṣitānanaḥ // SkP_26.24 //",
    "GP12skp031au:2496": " tathā kariṣye deveśa $ yathā sa hi narādhipaḥ &",
    "GP12skp031au:2497": " bhaviṣyatyaparādhīśa % tvaṃ ca tuṣṭo bhaviṣyasi \\",
    "GP12skp031au:2498": " śūnyā vārāṇasī caiva bhaviṣyati na saṃśayaḥ // SkP_26.25 //",
    "GP12skp031au:2499": " sanatkumāra uvāca evamuktvā nikumbho 'sau $ praṇamya śirasā haram &",
    "GP12skp031au:2500": " jagāma puṇyāṃ lokeṣu % purīṃ vārāṇasīṃ prabhuḥ // SkP_26.26 //",
    "GP12skp031au:2501": " tatrāsau darśanaṃ svapne $ nāpitāya dadau gaṇaḥ &",
    "GP12skp031au:2502": " maṇḍūkākṣāya rūpaṃ ca % svaṃ tasyādarśayattadā // SkP_26.27 //",
    "GP12skp031au:2503": " nikumbha uvāca maṇḍūkākṣa nikumbho 'haṃ $ gaṇapaḥ śokanāśanaḥ &",
    "GP12skp031au:2504": " tavānugrahakṛtprāpto % yadbravīmi kuruṣva tat // SkP_26.28 //",
    "GP12skp031au:2505": " divodāsagṛhadvāri $ kuruṣva tvaṃ mamālayam &",
    "GP12skp031au:2506": " sthāpayasva ca tatrārcāṃ % madrūpasadṛśīṃ śubhām // SkP_26.29 //",
    "GP12skp031au:2507": " vittaṃ ca te pradāsyāmi $ putrānsaubhāgyameva ca &",
    "GP12skp031au:2508": " priyatvaṃ caiva sarvatra % gatiṃ cānuttamāṃ punaḥ // SkP_26.30 //",
    "GP12skp031au:2509": " sanatkumāra uvāca evamukto nikumbhena $ nāpito nṛpatiṃ tadā &",
    "GP12skp031au:2510": " gatvāvadaddivodāsam % indravaivasvatopamam // SkP_26.31 //",
    "GP12skp031au:2511": " nāpita uvāca svāmiṃstava gṛhadvāri $ kariṣye gaṇapālayam &",
    "GP12skp031au:2512": " sthāpayiṣye gaṇeśaṃ ca % tanme 'nujñātumarhasi // SkP_26.32 //",
    "GP12skp031au:2513": " tatheti so 'pyanujñātaś $ cakre tatra tadālayam &",
    "GP12skp031au:2514": " pratyasthāpayadarcāṃ ca % yādṛśīṃ dṛṣṭavānasau // SkP_26.33 //",
    "GP12skp031au:2515": " tasya pūjāṃ ca mahatīṃ $ prāvartayata śobhanām &",
    "GP12skp031au:2516": " gaṇeśasya mahāsattvaḥ % sa ca tāṃ pratyagṛhṇata // SkP_26.34 //",
    "GP12skp031au:2517": " sa tasmai karmaṇā tena $ vittaṃ yadyatsamīhitam &",
    "GP12skp031au:2518": " paśūṃścaiva hi putrāṃśca % saubhāgyaṃ cādadatprabhuḥ // SkP_26.35 //",
    "GP12skp031au:2519": " tasya tāṃ vṛddhimatulāṃ $ nāpitasyābhivīkṣya tu &",
    "GP12skp031au:2520": " ārirādhayiṣurlokast % asya pūjāṃ cakāra ha // SkP_26.36 //",
    "GP12skp031au:2521": " cakruryātrāstathā kecid $ upavāsāṃstathāpare &",
    "GP12skp031au:2522": " homaṃ japyaṃ tathaivānye % pūjāṃ cānye varārthinaḥ \\",
    "GP12skp031au:2523": " upahārāṃstathaivānye gītanṛttaṃ tathāpare // SkP_26.37 //",
    "GP12skp031au:2524": " tebhyastathābhyupetebhyo $ nikumbhaḥ sa mahāyaśāḥ &",
    "GP12skp031au:2525": " dadau sarvānabhiprāyān % ye ye teṣāmabhīpsitāḥ // SkP_26.38 //",
    "GP12skp031au:2526": " evaṃ taṃ kāmadaṃ jñātvā $ divodāso nṛpastadā &",
    "GP12skp031au:2527": " uvāca mahiṣīṃ vyāsa % kadācitputralipsayā // SkP_26.39 //",
    "GP12skp031au:2528": " devi sarvānabhiprāyāñ $ janebhyo 'yaṃ prayacchati &",
    "GP12skp031au:2529": " gaṇeśvaraṃ tvamapyenam % apatyārthaṃ prasādaya // SkP_26.40 //",
    "GP12skp031au:2530": " saivamuktā tadā gatvā $ gaṇeśaṃ prāpya śobhanā &",
    "GP12skp031au:2531": " uvāca bhagavandeva % anapatyāhamīśvara // SkP_26.41 //",
    "GP12skp031au:2532": " upavāsaṃ kariṣyāmi $ tava devābhirādhane &",
    "GP12skp031au:2533": " tāvanna bhokṣye yāvanme % varo 'dattastvayā prabho // SkP_26.42 //",
    "GP12skp031au:2534": " jāte ca putre dāsyāmi $ śatānāṃ daśatīrdaśa &",
    "GP12skp031au:2535": " tvāmuddiśya dvijātibhyo % godhenūnāṃ gaṇeśvara // SkP_26.43 //",
    "GP12skp031au:2536": " tathā ghaṭasahasreṇa $ dadhnaścaiva ghṛtasya ca &",
    "GP12skp031au:2537": " kṣīrasya pañcagavyasya % kariṣye snapanaṃ ca te // SkP_26.44 //",
    "GP12skp031au:2538": " brāhmaṇānāṃ sahasrāṇāṃ $ śataṃ cāpi supūjitam &",
    "GP12skp031au:2539": " purastādbhojayiṣye te % putre jāte na saṃśayaḥ // SkP_26.45 //",
    "GP12skp031au:2540": " bahūndāsyati rājā ca $ grāmāndāsyastathaiva ca &",
    "GP12skp031au:2541": " sadā sattraṃ ca pūjāṃ ca % kariṣyati tava prabho // SkP_26.46 //",
    "GP12skp031au:2542": " sanatkumāra uvāca sā tamuktvā tathā vyāsa $ tasthau niyamamāsthitā &",
    "GP12skp031au:2543": " sopavāsā tadā pūjāṃ % mahatīṃ tasya kurvatī // SkP_26.47 //",
    "GP12skp031au:2544": " tāṃ tathā tiṣṭhatīṃ devaḥ $ provāca sa gaṇeśvaraḥ &",
    "GP12skp031au:2545": " uttiṣṭha nāsti te putro % mā khedaṃ tvaṃ vṛthā kṛthāḥ // SkP_26.48 //",
    "GP12skp031au:2546": " evaṃ tena gaṇeśena $ nikumbhena mahātmanā &",
    "GP12skp031au:2547": " asakṛtprocyamānā sā % niyamādvirarāma ha // SkP_26.49 //",
    "GP12skp031au:2548": " tato narādhipaṃ devī $ provāca vimanā tadā &",
    "GP12skp031au:2549": " āryaputra na me putraṃ % gaṇapo 'sau prayacchati \\",
    "GP12skp031au:2550": " bravīti nāsti te putro mā vṛthā niyamaṃ kṛthāḥ // SkP_26.50 //",
    "GP12skp031au:2551": " sanatkumāra uvāca evaṃ mahiṣyā sa proktaḥ $ svayameva narādhipaḥ &",
    "GP12skp031au:2552": " sadā saniyamastasthau % gaṇeśasyāgrato nṛpaḥ // SkP_26.51 //",
    "GP12skp031au:2553": " tamapyuvāca nṛpatiṃ $ nikumbho niyamasthitam &",
    "GP12skp031au:2554": " mā sthā vṛtheha nṛpate % na te putraṃ dadāmyaham // SkP_26.52 //",
    "GP12skp031au:2555": " evamuktaḥ sa rājendro $ nikumbhena mahābalaḥ &",
    "GP12skp031au:2556": " krodharaktekṣaṇaḥ prāha % tamutthāya gaṇeśvaram // SkP_26.53 //",
    "GP12skp031au:2557": " rājovāca gaṇo vā tvaṃ piśāco vā $ bhūto vā rākṣaso 'pi vā &",
    "GP12skp031au:2558": " kṛtaghnastvaṃ na saṃdeho % na tvaṃ pūjāmihārhasi // SkP_26.54 //",
    "GP12skp031au:2559": " mama caiva gṛhadvāri $ pauraiścaiva samarcitaḥ &",
    "GP12skp031au:2560": " viṣaye mama vāsī ca % na ca putraṃ prayacchasi // SkP_26.55 //",
    "GP12skp031au:2561": " pūjārho na bhavāṃstasmān $ matto daṇḍaṃ tvamarhasi &",
    "GP12skp031au:2562": " nṛśaṃsaścāvaliptaśca % niṣṭhuro matsarānvitaḥ // SkP_26.56 //",
    "GP12skp031au:2563": " tato 'sya bhedayāmāsa $ nilayaṃ gajayūthapaiḥ &",
    "GP12skp031au:2564": " sthaṇḍilaṃ ca babhañjāśu % dadāhārcāṃ ca suprabhām // SkP_26.57 //",
    "GP12skp031au:2565": " nikumbho 'pi kṛtārthaḥ sann $ ākāśe saṃsthitaḥ prabhuḥ &",
    "GP12skp031au:2566": " uvāca taṃ divodāsaṃ % pradahanniva tejasā // SkP_26.58 //",
    "GP12skp031au:2567": " yatheṣṭaṃ samprayacchanti $ devā varamabhīpsitam &",
    "GP12skp031au:2568": " na datto yadyasau kopaḥ % kastatra bhavato 'bhavat // SkP_26.59 //",
    "GP12skp031au:2569": " yasmānmamālayo bhagnas $ tvayā nirapakāriṇaḥ &",
    "GP12skp031au:2570": " tasmādvarṣasahasraṃ te % purī śūnyā bhaviṣyati // SkP_26.60 //",
    "GP12skp031au:2571": " sanatkumāra uvāca sa evamuktvā rājānaṃ $ nikumbhaḥ paramātmavān &",
    "GP12skp031au:2572": " deveśāya nivedyaivaṃ % tasthau pārśvagataḥ prabhoḥ // SkP_26.61 //",
    "GP12skp031au:2573": " rājāpi tasya vākyena $ tathyenārthena caiva hi &",
    "GP12skp031au:2574": " vrīḍāṃ parāṃ samāsādya % gṛhānabhyāgamattadā // SkP_26.62 //",
    "GP12skp031au:2575": " atha sā tena śāpena $ purī vārāṇasī tadā &",
    "GP12skp031au:2576": " śūnyā samabhavatkṣipraṃ % viśuddhā mṛgasevitā // SkP_26.63 //",
    "GP12skp031au:2577": " tāṃ tu śūnyāṃ sa vijñāya $ devyā saha pinākadhṛk &",
    "GP12skp031au:2578": " sagaṇo nandinā sārdham % ājagāma mahādyutiḥ // SkP_26.64 //",
    "GP12skp031au:2579": " sa tatra mānasaṃ divyaṃ $ vimānaṃ sūryavarcasam &",
    "GP12skp031au:2580": " anaupamyaguṇaṃ devo % manasaivābhinirmime // SkP_26.65 //",
    "GP12skp031au:2581": " na me prabhavati prajñā $ kṛtsnaśastannirūpaṇe &",
    "GP12skp031au:2582": " etāvacchakyate vaktum % anaupamyaguṇaṃ hi tat // SkP_26.66 //",
    "GP12skp031au:2583": " devodyānāni ramyāṇi $ nandanādyāni yāni tu &",
    "GP12skp031au:2584": " tebhyaḥ śreṣṭhatamaṃ śrīmad % udyānamasṛjatprabhuḥ // SkP_26.67 //",
    "GP12skp031au:2585": " tasminvimāne girirājaputrī $ sarvarddhiyukte vacasāmagamye &",
    "GP12skp031au:2586": " reme navendīvaraphullanetrā % devī na sasmāra vacaśca mātuḥ // SkP_26.68",
    "GP12skp031au:2587": " iti skandapurāṇe ṣaḍviṃśo 'dhyāyaḥ",
    "GP12skp031au:2588": " sanatkumāra uvāca atha tasminsukhāsīnau $ śailajāvṛṣabhadhvajau &",
    "GP12skp031au:2589": " āsane kāñcane divye % nānāratnopaśobhite // SkP_27.1 //",
    "GP12skp031au:2590": " athācalasutā devī $ sukhāsīnā vibhāvarī &",
    "GP12skp031au:2591": " sarvalokapatiṃ prāha % girīndratanayā patim // SkP_27.2 //",
    "GP12skp031au:2592": " bhagavandevatārighna $ candrāvayavabhūṣaṇa &",
    "GP12skp031au:2593": " kathayaitanmama vibho % yattvāṃ pṛcchāmi mānada // SkP_27.3 //",
    "GP12skp031au:2594": " kiṃ phalaṃ tava deveśa $ labhante bhaktavatsala &",
    "GP12skp031au:2595": " bhaktā ye phalamuddiśya % kurvate tava kiṃcana // SkP_27.4 //",
    "GP12skp031au:2596": " sanatkumāra uvāca sa evamumayā proktaḥ $ śūlapāṇirvṛṣadhvajaḥ &",
    "GP12skp031au:2597": " avocatsarvamavyagro % devadevaḥ śubhāśubham // SkP_27.5 //",
    "GP12skp031au:2598": " vyāsa uvāca kiṃ tatsa bhagavāndevaḥ $ prīyamāṇo mahātapāḥ &",
    "GP12skp031au:2599": " praṇayātsa tadā devyā % pṛṣṭo 'kathayadavyayaḥ // SkP_27.6 //",
    "GP12skp031au:2600": " sanatkumāra uvāca mayāpyetatpurā vyāsa $ pṛṣṭo nandīśvaraḥ prabhuḥ &",
    "GP12skp031au:2601": " yathoktavānmayi brahmaṃs % tathā tatkathayāmi te // SkP_27.7 //",
    "GP12skp031au:2602": " gaṇeśānaṃ mahābhāgaṃ $ sūryāyutasamaprabham &",
    "GP12skp031au:2603": " apṛcchamahamavyagro % nandīśvaraṃ mahādyutim // SkP_27.8 //",
    "GP12skp031au:2604": " īśena yatpurā devyāḥ $ kathitaṃ gaṇasattama &",
    "GP12skp031au:2605": " tanme brūhi yathātattvaṃ % paraṃ kautūhalaṃ hi me // SkP_27.9 //",
    "GP12skp031au:2606": " nandīśvara uvāca śrūyatāmabhidhāsyāmi $ pṛcchataste mahāmune &",
    "GP12skp031au:2607": " devadevena pārvatyā % yatpurā kathitaṃ hitam // SkP_27.10 //",
    "GP12skp031au:2608": " deva uvāca śrūyatāmabhidhāsyāmi $ yanmāṃ pṛcchasi suvrate &",
    "GP12skp031au:2609": " hitāya devi bhaktānāṃ % pṛṣṭaste kathayāmi te // SkP_27.11 //",
    "GP12skp031au:2610": " prāsādaṃ yastu me devi $ śubhraṃ kuryādanindite &",
    "GP12skp031au:2611": " vidadhāmyarjunaṃ tasya % gṛhaṃ śivapure 'kṣayam // SkP_27.12 //",
    "GP12skp031au:2612": " vidhānena yathoktena $ liṅgaṃ me sthāpayecca yaḥ &",
    "GP12skp031au:2613": " carate sa mayā sārdhaṃ % nityamaṣṭaguṇānvitaḥ // SkP_27.13 //",
    "GP12skp031au:2614": " kāñcanaṃ tuṭimātraṃ vā $ yo dadyādbahu vā mama &",
    "GP12skp031au:2615": " tasya haimavate śṛṅge % dadāni gṛhamuttamam // SkP_27.14 //",
    "GP12skp031au:2616": " yo me gāstu hiraṇyaṃ vā $ dadyādavimanāḥ priye &",
    "GP12skp031au:2617": " lokāndadānyahaṃ tasmai % sarvakāmasamanvitān // SkP_27.15 //",
    "GP12skp031au:2618": " vṛṣabhaṃ yaḥ prayaccheta $ śvetaṃ nīlamathāpi vā &",
    "GP12skp031au:2619": " sa kulānāmubhayatas % tārayedekaviṃśatim // SkP_27.16 //",
    "GP12skp031au:2620": " gocarmadvayasāṃ vāpi $ yo me dadyādvasundharām &",
    "GP12skp031au:2621": " sa me puraṃ samāsādya % gaṇeśaiḥ saha modate // SkP_27.17 //",
    "GP12skp031au:2622": " yo me puṇyaphalaṃ dadyād $ ātmanā pūrvamārjitam &",
    "GP12skp031au:2623": " so 'nantaphalamāpnoti % modate ca triviṣṭape // SkP_27.18 //",
    "GP12skp031au:2624": " yo 'nuyānaṃ caturdaśyāṃ $ kṛṣṇasya kurute mama &",
    "GP12skp031au:2625": " rathena vṛṣayuktena % mama loke sa modate // SkP_27.19 //",
    "GP12skp031au:2626": " mahimānopacāraiśca $ yo māṃ japyaiśca pūjayet &",
    "GP12skp031au:2627": " dadāni brahmaṇo loke % vāsaṃ tasya supūjitam // SkP_27.20 //",
    "GP12skp031au:2628": " manasā cintayedyaśca $ pūjayeyamahaṃ haram &",
    "GP12skp031au:2629": " aśakto nāsti ca dravyaṃ % yasya nityaṃ sumadhyame // SkP_27.21 //",
    "GP12skp031au:2630": " sa tayā śraddhayā pūto $ vimuktaḥ sarvapātakaiḥ &",
    "GP12skp031au:2631": " mama lokamavāpnoti % bhinne dehe na saṃśayaḥ // SkP_27.22 //",
    "GP12skp031au:2632": " snātvā yaḥ pūrvasaṃdhyāyāṃ $ sadā māmupagacchati &",
    "GP12skp031au:2633": " sa mitraṃ yakṣarājasya % yakṣo bhavati vīryavān // SkP_27.23 //",
    "GP12skp031au:2634": " saṃmārjanaṃ pañcaśataṃ $ sahasramupalepanam &",
    "GP12skp031au:2635": " gandhāśca daśasāhasrā % ānantyaṃ cārcanaṃ smṛtam // SkP_27.24 //",
    "GP12skp031au:2636": " abhyaṅgo 'ṣṭaśataṃ caiva $ snapanaṃ triśataṃ bhavet &",
    "GP12skp031au:2637": " gandhodakaṃ pañcaśataṃ % pañcagavyaṃ tathaiva ca // SkP_27.25 //",
    "GP12skp031au:2638": " kṣīraṃ pañcaguṇaṃ devi $ tasmādbhūyaśca kāpilam &",
    "GP12skp031au:2639": " tasmācca sarpiṣā snānaṃ % bhūyaḥ pañcaguṇaṃ tathā // SkP_27.26 //",
    "GP12skp031au:2640": " kṣamāmi devi cāsyeha $ aparādhānbahūnapi &",
    "GP12skp031au:2641": " bhasmābhiṣekamānantyaṃ % guhyaṃ caitanmamepsitam // SkP_27.27 //",
    "GP12skp031au:2642": " agaruṃ daśasāhasraṃ $ ṣaṭsahasraṃ tu candanam &",
    "GP12skp031au:2643": " caturdaśasahasrāṇi % dhūpaḥ kālāgaruḥ smṛtaḥ // SkP_27.28 //",
    "GP12skp031au:2644": " akṣatāstaṇḍulayavāḥ $ śālayo dviśatāḥ smṛtāḥ &",
    "GP12skp031au:2645": " ānantyo gugguluścaiva % sahājyena sudhūpitaḥ // SkP_27.29 //",
    "GP12skp031au:2646": " dve sahasre palānāṃ tu $ mahiṣākṣasya yo dahet &",
    "GP12skp031au:2647": " devi saṃvatsaraṃ pūrṇaṃ % sa me nandisamo bhavet // SkP_27.30 //",
    "GP12skp031au:2648": " dakṣiṇāyāṃ tu yo mūrtau $ pāyasaṃ saghṛtaṃ śubhe &",
    "GP12skp031au:2649": " nivedayedvarṣamekaṃ % sa ca nandisamo bhavet // SkP_27.31 //",
    "GP12skp031au:2650": " caravo daśasāhasrā $ yāvakaśca caturguṇaḥ &",
    "GP12skp031au:2651": " śeṣāśca caravaḥ sarve % yāvakārdhena saṃmitāḥ // SkP_27.32 //",
    "GP12skp031au:2652": " ghṛtapātramasaṃkhyeyam $ iha pretya ca śāśvatam &",
    "GP12skp031au:2653": " prīṇāti ca pitṝnsarvān % vimāne caiva modate \\",
    "GP12skp031au:2654": " chattraṃ dadyācca yaḥ so 'pi dīpyate tejasā divi // SkP_27.33 //",
    "GP12skp031au:2655": " ubhe pakṣe trayodaśyām $ aṣṭamyāṃ copavāsikaḥ &",
    "GP12skp031au:2656": " upatiṣṭheta māṃ bhaktyā % sopahāramanindite \\",
    "GP12skp031au:2657": " dadānyasya svakaṃ lokaṃ tuṣṭo 'haṃ devi śāśvatam // SkP_27.34 //",
    "GP12skp031au:2658": " raktapītakavāsobhiḥ $ puṣpaiśca vividhairapi &",
    "GP12skp031au:2659": " pūjito 'haṃ sadā bhaktyā % putratve kalpayāmi tam // SkP_27.35 //",
    "GP12skp031au:2660": " ekarātraṃ ca yo martyo $ dīpaṃ dhārayati sthitaḥ &",
    "GP12skp031au:2661": " sarvayajñaphalaṃ tasya % dadāni śriyameva ca // SkP_27.36 //",
    "GP12skp031au:2662": " mayaiva mohitāḥ sarve $ lokāḥ sajaḍapaṇḍitāḥ &",
    "GP12skp031au:2663": " na māṃ paśyanti rāgāndhās % tamasā bahulīkṛtāḥ // SkP_27.37 //",
    "GP12skp031au:2664": " dhyānino nityayuktā ye $ satyadharmaparāyaṇāḥ &",
    "GP12skp031au:2665": " ekāgramanaso dāntās % te māṃ paśyanti nityadā // SkP_27.38 //",
    "GP12skp031au:2666": " ye me bhaktāḥ sadā caiva $ sāṃkhyayogaviśāradāḥ &",
    "GP12skp031au:2667": " sarvaṃ paśyanti ca mayi % māṃ ca sarvatra yogataḥ // SkP_27.39 //",
    "GP12skp031au:2668": " trīṃllokānsamatikramya $ brahmalokaṃ tathaiva ca &",
    "GP12skp031au:2669": " gacchanti mama te lokaṃ % tamo bhittvā sudurbhidam // SkP_27.40 //",
    "GP12skp031au:2670": " na śakyo 'smi tapoyuktair $ draṣṭuṃ munigaṇairapi &",
    "GP12skp031au:2671": " dhyānino nityayuktāśca % devi paśyanti māṃ budhāḥ // SkP_27.41 //",
    "GP12skp031au:2672": " yāni lokeṣu tīrthāni $ devatāyatanāni ca &",
    "GP12skp031au:2673": " pādayostāni suśroṇi % sadā saṃnihitāni me // SkP_27.42 //",
    "GP12skp031au:2674": " mayyarpitamanā nityaṃ $ tathā madbhāvabhāvitaḥ &",
    "GP12skp031au:2675": " mamaiva sa prabhāvena % sarvapāpaiḥ pramucyate // SkP_27.43 //",
    "GP12skp031au:2676": " sarvathā vartamāno 'pi $ devi yo māṃ sadā smaret &",
    "GP12skp031au:2677": " kalmaṣeṇa na yujyeta % naraḥ kartā kadācana // SkP_27.44 //",
    "GP12skp031au:2678": " sarvāvastho 'pi pāpātmā $ jñānaniṣṭhena cetasā &",
    "GP12skp031au:2679": " yo 'bhyarcayati māṃ nityaṃ % sa mamātmasamo bhavet // SkP_27.45 //",
    "GP12skp031au:2680": " ṣaḍaṅgena ca yogena $ yo māmarcayate sadā &",
    "GP12skp031au:2681": " praviśeta sa māṃ kṣipram % atra nāsti vicāraṇā // SkP_27.46 //",
    "GP12skp031au:2682": " yo 'pyasajjanarato viyonijaḥ $ pātakairapi samanvitaḥ sadā &",
    "GP12skp031au:2683": " so 'pi madgatamanā madarpaṇo % yāti devi gatimapratarkitām // SkP_27.47 //",
    "GP12skp031au:2684": " iti skandapurāṇe saptaviṃśatitamo 'dhyāyaḥ",
    "GP12skp031au:2685": " sanatkumāra uvāca tato vyāsa punardevī $ patiṃ vratapatiṃ śubhā &",
    "GP12skp031au:2686": " apṛcchadvratasambaddhaṃ % phalaṃ phalaśatārcitā // SkP_28.1 //",
    "GP12skp031au:2687": " vratānāṃ phalamalpaṃ vā $ mahadvā yattrilokapa &",
    "GP12skp031au:2688": " vrataṃ bhavati yādṛgvā % tatprabrūhi maheśvara // SkP_28.2 //",
    "GP12skp031au:2689": " deva uvāca mahāphalaṃ yadbhavati $ yaccāpyalpaphalaṃ śubhe &",
    "GP12skp031au:2690": " vrataṃ yādṛkca yatproktaṃ % tacchṛṇuṣva-m-anindite // SkP_28.3 //",
    "GP12skp031au:2691": " caturdaśyāṃ tathāṣṭamyām $ ubhayoḥ pakṣayoḥ śuciḥ &",
    "GP12skp031au:2692": " saṃvatsaramabhuñjānaḥ % śānto dānto jitendriyaḥ // SkP_28.4 //",
    "GP12skp031au:2693": " sattrayājiphalaṃ yacca $ satyavāgṛtugāminām &",
    "GP12skp031au:2694": " taccaiva phalamāpnoti % yamaṃ caiva na paśyati // SkP_28.5 //",
    "GP12skp031au:2695": " śayyāsanasthaḥ strīmadhye $ ratiraktaḥ sukhe rataḥ &",
    "GP12skp031au:2696": " sa tapyatyā nakhāgrebhyo % nityaṃ yo māṃ samāśritaḥ // SkP_28.6 //",
    "GP12skp031au:2697": " madbhaktastapasā yukto $ māmeva pratipadyate &",
    "GP12skp031au:2698": " lokāstasyākṣayā devi % yadyapi syātsupāpakṛt // SkP_28.7 //",
    "GP12skp031au:2699": " pṛthivībhājane bhuṅkte $ nityaṃ parvasu yo naraḥ &",
    "GP12skp031au:2700": " sa trirātraphalaṃ devi % ahorātreṇa vindati // SkP_28.8 //",
    "GP12skp031au:2701": " saṃvatsaraṃ tu yo bhuṅkte $ nityameva hyatandritaḥ &",
    "GP12skp031au:2702": " nivedya pitṛdevebhyaḥ % pṛthivyāmekarāḍbhavet // SkP_28.9 //",
    "GP12skp031au:2703": " navamī aṣṭamī caiva $ paurṇamāsī trayodaśī &",
    "GP12skp031au:2704": " yo bhuṅkte devi naiteṣu % saṃyatastu naraḥ samām // SkP_28.10 //",
    "GP12skp031au:2705": " gāṇapatyaṃ sa labhate $ niḥsapatnamanindite &",
    "GP12skp031au:2706": " bhūtānāṃ dayitaścaiva % divyaṃ rūpaṃ bibharti ca // SkP_28.11 //",
    "GP12skp031au:2707": " śrīvatsaṃ yaśca piṣṭena $ dadyāddhemaphalaṃ śubham &",
    "GP12skp031au:2708": " kiretkṛṣṇatilāṃścātra % taṇḍulākṣatameva ca \\",
    "GP12skp031au:2709": " phalaiśca vividhākārair yathālabdhai rasānvitaiḥ // SkP_28.12 //",
    "GP12skp031au:2710": " sa vai varṣasahasrāṇi $ dviṣaṣṭiṃ divi modate &",
    "GP12skp031au:2711": " divyarūpadharaḥ śrīmān % devataiḥ saha nityaśaḥ // SkP_28.13 //",
    "GP12skp031au:2712": " hariberamayīṃ yo me $ dadyātpratikṛtiṃ svakām &",
    "GP12skp031au:2713": " sarvagandharasairyuktāṃ % niryāsaiśca susaṃskṛtām // SkP_28.14 //",
    "GP12skp031au:2714": " bhakṣyabhojyaiśca vividhaiḥ $ kṛṣṇapakṣe caturdaśīm &",
    "GP12skp031au:2715": " pūrvadakṣiṇayoścātra % paścimottarayostathā // SkP_28.15 //",
    "GP12skp031au:2716": " pārśveṣu haritālaṃ ca $ kṛṣṇāgarumanaḥśilām &",
    "GP12skp031au:2717": " candanaṃ caiva dadyādvai % yathāsaṃkhyena pūjitam // SkP_28.16 //",
    "GP12skp031au:2718": " tasya puṇyaphalaṃ devi $ śṛṇu yanmattakāśini &",
    "GP12skp031au:2719": " sarvavyādhivinirmuktas % tathā niṣkalmaṣaśca ha // SkP_28.17 //",
    "GP12skp031au:2720": " varṣakoṭiśatānyaṣṭau $ divi bhuktvā mahatsukham &",
    "GP12skp031au:2721": " iha loke sukhī jāto % māmeva pratipadyate // SkP_28.18 //",
    "GP12skp031au:2722": " ratnāvaliṃ tu yo dadyād $ brāhmaṇaḥ kṣatriyo 'tha viṭ &",
    "GP12skp031au:2723": " śūdraḥ strī vā sa me loke % matsaukhyaṃ prāpnute param // SkP_28.19 //",
    "GP12skp031au:2724": " siddhārthakairathārghārthe $ daive pitrye 'thavā punaḥ &",
    "GP12skp031au:2725": " triṃśadvarṣasahasrāṇi % tarpayetsa pitṝnapi // SkP_28.20 //",
    "GP12skp031au:2726": " ṛṣīṃśca sarvadevāṃśca $ rūpaṃ cāpnoti puṣkalam &",
    "GP12skp031au:2727": " manvantaraṃ ca goloke % gokanyābhiḥ sa pūjyate // SkP_28.21 //",
    "GP12skp031au:2728": " sarve devāstathā viṣṇur $ brahmā ṛṣaya eva ca &",
    "GP12skp031au:2729": " kurvantyarghe hi sāṃnidhyaṃ % tebhyastadviddhi niḥsṛtam // SkP_28.22 //",
    "GP12skp031au:2730": " guhyametatparaṃ devi $ yo vetti sa mahātapāḥ &",
    "GP12skp031au:2731": " tasya prabhāvājjāyeta % dhanavānpriyadarśanaḥ \\",
    "GP12skp031au:2732": " prajñārūpaguṇairyuktaḥ saṃvatsaraśatāyutam // SkP_28.23 //",
    "GP12skp031au:2733": " kṣīreṇa yo māṃ satataṃ $ snāpayeta trirudyataḥ &",
    "GP12skp031au:2734": " aparādhasahasraṃ tu % kṣame tasyāhamantaśaḥ // SkP_28.24 //",
    "GP12skp031au:2735": " yaśca tatsnapanaṃ paśyet $ sarvapāpaiḥ pramucyate &",
    "GP12skp031au:2736": " mānasasya ca jāpyasya % sahasrasya phalaṃ labhet // SkP_28.25 //",
    "GP12skp031au:2737": " saṃvatsaraṃ tu yaḥ kuryāt $ kṣīreṇa snapanaṃ śuciḥ &",
    "GP12skp031au:2738": " gāṇapatyaṃ sa labhate % vallabhatvaṃ ca nityaśaḥ // SkP_28.26 //",
    "GP12skp031au:2739": " sarpiṣā yo mamābhyaṅgaṃ $ karotyavimanā naraḥ &",
    "GP12skp031au:2740": " dvisāhasrasya jāpyasya % mānasasya phalaṃ labhet // SkP_28.27 //",
    "GP12skp031au:2741": " abhigamyaśca devānāṃ $ sa bhaveta narottamaḥ &",
    "GP12skp031au:2742": " niṣkāṇāṃ ca suvarṇasya % sahasrasya phalaṃ labhet // SkP_28.28 //",
    "GP12skp031au:2743": " saṃmārjanaṃ ca yaḥ kuryāt $ saṃvatsaramanuvrataḥ &",
    "GP12skp031au:2744": " vitarāmi śubhaṃ lokaṃ % nityaṃ tasya dhruvaṃ śivam \\",
    "GP12skp031au:2745": " sarvalokakṣaye tasya na kṣayo bhavatīśvari // SkP_28.29 //",
    "GP12skp031au:2746": " liṅgapūjāṃ tu yaḥ kuryān $ mama devi dṛḍhavrataḥ &",
    "GP12skp031au:2747": " śataṃ varṣasahasrāṇi % divyāni divi modate // SkP_28.30 //",
    "GP12skp031au:2748": " caturṇāṃ puṣpajātīnāṃ $ gandhamāghrāti śaṃkaraḥ &",
    "GP12skp031au:2749": " arkasya karavīrasya % bilvasya ca bukasya ca \\",
    "GP12skp031au:2750": " suvarṇaniṣkaṃ puṣpe tu sarvasminneva kathyate // SkP_28.31 //",
    "GP12skp031au:2751": " sahasre tvarkapuṣpāṇāṃ $ datte yatkathyate phalam &",
    "GP12skp031au:2752": " ekasminkaravīrasya % datte puṣpe hi tatphalam // SkP_28.32 //",
    "GP12skp031au:2753": " karavīrasahasrasya $ bhaveddattasya yatphalam &",
    "GP12skp031au:2754": " tadekasya tu padmasya % dattasya phalamucyate // SkP_28.33 //",
    "GP12skp031au:2755": " padmānāṃ tu sahasrasya $ mama dattasya yatphalam &",
    "GP12skp031au:2756": " tatphalaṃ labhate pattre % datte bilvasya śobhane // SkP_28.34 //",
    "GP12skp031au:2757": " bilvapattrasahasre tu $ datte me yatphalaṃ smṛtam &",
    "GP12skp031au:2758": " bukapuṣpe tadekasmin % mama datte labhetphalam // SkP_28.35 //",
    "GP12skp031au:2759": " bukapuṣpasahasrasya $ mama dattasya yatphalam &",
    "GP12skp031au:2760": " puṣpe datte tadekasmiṃl % labheddhuttūrakasya tu // SkP_28.36 //",
    "GP12skp031au:2761": " nirmālyaṃ yo hi me nityaṃ $ śirasā dhārayiṣyati &",
    "GP12skp031au:2762": " aśucirbhinnamaryādo % naraḥ pāpasamanvitaḥ // SkP_28.37 //",
    "GP12skp031au:2763": " svairī caiva tathāyukto $ niyamaiśca bahiṣkṛtaḥ &",
    "GP12skp031au:2764": " narake sa patedghore % tiryagyonau ca sambhavet // SkP_28.38 //",
    "GP12skp031au:2765": " brahmacārī śucirbhūtvā $ nirmālyaṃ yastu dhārayet &",
    "GP12skp031au:2766": " tasya pāpamahaṃ śīghraṃ % nāśayāmi mahāvrate // SkP_28.39 //",
    "GP12skp031au:2767": " dīpamālāṃ tu yaḥ kuryāt $ kārttike māsi vai mama &",
    "GP12skp031au:2768": " avasāne ca dīpānāṃ % brāhmaṇāṃstarpayecchuciḥ \\",
    "GP12skp031au:2769": " gāṇapatyaṃ sa labhate dīpyate ca raviryathā // SkP_28.40 //",
    "GP12skp031au:2770": " dadyātkṛṣṇatilāṃścaiva $ saha siddhārthakāṃśca ha &",
    "GP12skp031au:2771": " yo me devi sadā mūrdhni % sa me nandisamo bhavet // SkP_28.41 //",
    "GP12skp031au:2772": " ye hi siddhārthakāḥ proktās $ tathā kṛṣṇatilāśca ye &",
    "GP12skp031au:2773": " sarve te tvanmayā devi % guhyametanmayeritam // SkP_28.42 //",
    "GP12skp031au:2774": " citro nāma gaṇo mahyaṃ $ tena sārdhaṃ sa modate &",
    "GP12skp031au:2775": " sarvasampralaye caiva % prāpte trailokyasaṃkṣaye \\",
    "GP12skp031au:2776": " tyaktvā sarvāṇi duḥkhāni māmeva pratipadyate // SkP_28.43 //",
    "GP12skp031au:2777": " na tuṣyāmyarcito 'rcāyāṃ $ tathā devi nagātmaje &",
    "GP12skp031au:2778": " liṅge 'rcite yathātyarthaṃ % parituṣyāmi pārvati // SkP_28.44 //",
    "GP12skp031au:2779": " sarvendriyaprasakto vā $ yukto vā sarvapātakaiḥ &",
    "GP12skp031au:2780": " sa prayāti divaṃ devi % liṅgaṃ yo 'rcayatīha me // SkP_28.45 //",
    "GP12skp031au:2781": " tyaktvā sarvāṇi pāpāni $ nirdvandvo dagdhakilbiṣaḥ &",
    "GP12skp031au:2782": " madāśīrmannamaskāro % māmeva pratipadyate // SkP_28.46 //",
    "GP12skp031au:2783": " sanatkumāra uvāca tato bhagavatī bhūyaḥ $ patiṃ sarvajagatpatim &",
    "GP12skp031au:2784": " apṛcchatpuṣpyamāṇāsyā % kena tvaṃ deva tuṣyasi // SkP_28.47 //",
    "GP12skp031au:2785": " tataḥ prahasamānāsyaḥ $ sarvalokeśvareśvaraḥ &",
    "GP12skp031au:2786": " vacaḥ provāca bhagavāṃl % lokānāṃ hitakāmyayā // SkP_28.48 //",
    "GP12skp031au:2787": " deva uvāca śṛṇu devi yathātattvaṃ $ yena yānti śubhāṃ gatim &",
    "GP12skp031au:2788": " trailokye jantavaḥ sarve % madbhaktā ye śubhānane // SkP_28.49 //",
    "GP12skp031au:2789": " yattatparataraṃ guhyaṃ $ tatsarvaṃ tvayi tiṣṭhati &",
    "GP12skp031au:2790": " yo hi tattvena tadveda % saṃsārādvipramucyate // SkP_28.50 //",
    "GP12skp031au:2791": " na ca prakāśayedguhyaṃ $ nāma te kīrtayennaraḥ &",
    "GP12skp031au:2792": " sadā sarvasahetyevaṃ % prātaḥ prāñjalirutthitaḥ // SkP_28.51 //",
    "GP12skp031au:2793": " tasmācca kīrtanātpāpaṃ $ sarvameva vinirdahet &",
    "GP12skp031au:2794": " yaśaḥ kīrtiṃ ca samprāpya % rudraloke mahīyate // SkP_28.52 //",
    "GP12skp031au:2795": " sarvamālyāni yo dadyāt $ sarvamūrtiṣu nityaśaḥ &",
    "GP12skp031au:2796": " mantreṇa vidhivaccaiva % tasya puṇyaphalaṃ mahat // SkP_28.53 //",
    "GP12skp031au:2797": " mantraḥ sarvagāya sureśāya $ sarvadevamayāya ca &",
    "GP12skp031au:2798": " namo bhagavate caiva % guhyāguhyāya vai sadā // SkP_28.54 //",
    "GP12skp031au:2799": " somāya bhūtanāthāya $ bhāvanāya bhavāya ca &",
    "GP12skp031au:2800": " sarvaguhyāya vai svāhā % devaguhyamayāya ca // SkP_28.55 //",
    "GP12skp031au:2801": " sarvaguhyamayo mantraḥ $ svāhā somāya caiva ha &",
    "GP12skp031au:2802": " kaṭaṃkaṭāya vai svāhā % svāhā devāya śuṣmiṇe // SkP_28.56 //",
    "GP12skp031au:2803": " puṣpāṇyetena mantreṇa $ yo me nityaṃ nivedayet &",
    "GP12skp031au:2804": " sahasraṃ tena jāpyasya % mānasasya kṛtaṃ bhavet // SkP_28.57 //",
    "GP12skp031au:2805": " athāñjalimamāvāsyāṃ $ susampūrṇāṃ samāhitaḥ &",
    "GP12skp031au:2806": " tilānāṃ caiva kṛṣṇānāṃ % sarṣapāṇāṃ ca pārvati \\",
    "GP12skp031au:2807": " arcayitvā yathānyāyaṃ yathālābhaṃ prayacchati // SkP_28.58 //",
    "GP12skp031au:2808": " idaṃ ca vacanaṃ brūyāt $ sūryeti ca mameti ca &",
    "GP12skp031au:2809": " sarvapāpavinirmuktaḥ % svargalokaṃ vrajennaraḥ // SkP_28.59 //",
    "GP12skp031au:2810": " arcayitvā ca māṃ devi $ yo me nāmāni kīrtayet &",
    "GP12skp031au:2811": " caturdaśyāmathāṣṭamyāṃ % pakṣayorubhayorapi \\",
    "GP12skp031au:2812": " so 'pi devi prapaśyenmāṃ viyoniṃ na sa gacchati // SkP_28.60 //",
    "GP12skp031au:2813": " vāmadeva sudeveti $ hara gupteti vā punaḥ &",
    "GP12skp031au:2814": " umāpate nīlakaṇṭha % śānta śrīkaṇṭha gopate // SkP_28.61 //",
    "GP12skp031au:2815": " śarva bhīma paśupate $ śaṃkarogra bhaveti ca &",
    "GP12skp031au:2816": " mahādeveti cāpyanyan % nāma guhyaṃ prakīrtayet \\",
    "GP12skp031au:2817": " sarvapāpaiḥ pramucyeta divi devaiśca pūjyate // SkP_28.62 //",
    "GP12skp031au:2818": " eteṣāmekamapi yaḥ $ kathayedvā paṭheta vā &",
    "GP12skp031au:2819": " sa dehapaddhatiṃ bhittvā % māmeva pratipadyate \\",
    "GP12skp031au:2820": " evaṃ sarvapraṇāmena yanmayā parikīrtitam // SkP_28.63 //",
    "GP12skp031au:2821": " amāvāsyāṃ tu yo nityaṃ $ saghṛtaṃ gugguluṃ dahet &",
    "GP12skp031au:2822": " kṣīreṇa caiva saṃmiśraṃ % guhyametanmama priye \\",
    "GP12skp031au:2823": " so 'cyutaṃ sthānamāpnoti matprasādānna saṃśayaḥ // SkP_28.64 //",
    "GP12skp031au:2824": " idaṃ ca paramaṃ guhyaṃ $ yo me devi nivedayet &",
    "GP12skp031au:2825": " arkaparṇapuṭaṃ pūrṇaṃ % ghṛtasya madhunā saha \\",
    "GP12skp031au:2826": " nivedya vidhivadbhaktyā sarvapāpaiḥ pramucyate // SkP_28.65 //",
    "GP12skp031au:2827": " imāni ca mahābhāge $ yo me nāmāni kīrtayet &",
    "GP12skp031au:2828": " śmaśānanilayo nagno % bhasmaśāyī yatavrataḥ // SkP_28.66 //",
    "GP12skp031au:2829": " vāmadevaḥ praśāntaśca $ stabdhaśephastrilocanaḥ &",
    "GP12skp031au:2830": " avasavyapriyaḥ savyo % bahurūpo 'ntakāntakṛt // SkP_28.67 //",
    "GP12skp031au:2831": " purāṇaḥ puruhūtaśca $ mṛtyormṛtyurjitendriyaḥ &",
    "GP12skp031au:2832": " anindriyo 'tīndriyaśca % sarvabhūtahṛdi sthitaḥ // SkP_28.68 //",
    "GP12skp031au:2833": " saṃsāracakrī yogātmā $ kāpālī diṇḍireva ca &",
    "GP12skp031au:2834": " mahādevo mahādevo % mahādeveti caiva hi // SkP_28.69 //",
    "GP12skp031au:2835": " japedetanniyamavān $ śṛṇuyādvāpi nityaśaḥ &",
    "GP12skp031au:2836": " sa dehabhedamāsādya % yogātmā gaṇapo bhavet // SkP_28.70 //",
    "GP12skp031au:2837": " sanatkumāra uvāca nāśubhāya na pāpāya $ nānṛtāya kadācana &",
    "GP12skp031au:2838": " śrāvayedbhaktimānpuṇyaṃ % nāvratāya kadācana // SkP_28.71 //",
    "GP12skp031au:2839": " dhanyaṃ yaśasyamāyuṣyaṃ $ śāntivṛddhikaraṃ śubham &",
    "GP12skp031au:2840": " pūtaṃ pavitraṃ paramaṃ % maṅgalānāṃ ca maṅgalam \\",
    "GP12skp031au:2841": " śrotavyaṃ na ca sarveṇa tathā deyaṃ na kasyacit // SkP_28.72 //",
    "GP12skp031au:2842": " iti skandapurāṇe 'ṣṭāviṃśatitamo 'dhyāyaḥ",
    "GP12skp031au:2843": " vyāsa uvāca evaṃ kālena samprāpya $ vārāṇasyāṃ niketanam &",
    "GP12skp031au:2844": " jagataḥ pitarau devau % cakratuḥ kimataḥ param // SkP_29.1 //",
    "GP12skp031au:2845": " sanatkumāra uvāca tataḥ sa bhagavāndevo $ devīṃ himavataḥ sutām &",
    "GP12skp031au:2846": " uvāca devi paśyāma % udyānaṃ yadi rocate // SkP_29.2 //",
    "GP12skp031au:2847": " devyuvāca evaṃ bhavatu deveśa $ yathāttha tvaṃ vṛṣadhvaja &",
    "GP12skp031au:2848": " na hi me 'nyatra gantavyam % udyānātparato hara // SkP_29.3 //",
    "GP12skp031au:2849": " sanatkumāra uvāca saha devyā tato vyāsa $ vārāṇasyāṃ vṛṣadhvajaḥ &",
    "GP12skp031au:2850": " devodyānadidṛkṣārthaṃ % vicacāra samantataḥ // SkP_29.4 //",
    "GP12skp031au:2851": " pūrvasminsa diśābhāge $ devyā devaḥ pinākadhṛk &",
    "GP12skp031au:2852": " udyānaṃ darśayāmāsa % nānākusumaśobhitam // SkP_29.5 //",
    "GP12skp031au:2853": " campakāśokapuṃnāga- $ priyaṅgūcūtasaṃkulam &",
    "GP12skp031au:2854": " bilvārjunakadambaiśca % nyagrodhodumbarairapi // SkP_29.6 //",
    "GP12skp031au:2855": " gandhavadbhiśca kusumair $ jātīkesaraketakaiḥ &",
    "GP12skp031au:2856": " ramyaiḥ surabhipuṣpaiśca % ṣaṭpadavrātasevitaiḥ \\",
    "GP12skp031au:2857": " saṃyuktaṃ sarvataḥ śrīmad vanaṃ vaibhrājasaṃnibham // SkP_29.7 //",
    "GP12skp031au:2858": " sa tadudyānamāsādya $ devīmāha jagatpatiḥ &",
    "GP12skp031au:2859": " asmindeśe purā devi % tiṣṭhato mama śobhane // SkP_29.8 //",
    "GP12skp031au:2860": " ūrdhvaṃ golokasaṃsthānāṃ $ gavāṃ vatsaiḥ svayaṃbhuvaiḥ &",
    "GP12skp031au:2861": " pīyatīnāṃ payo vegāt % phenaṃ mūrdhni samāpatat // SkP_29.9 //",
    "GP12skp031au:2862": " tato mayordhvaṃ dṛṣṭāstu $ gāvastāḥ somapārśvagāḥ &",
    "GP12skp031au:2863": " tatastāḥ prekṣitāstatra % mayā gāvastadābhavan \\",
    "GP12skp031au:2864": " tejasā dahyamānāstu naikavarṇā bhṛśārditāḥ // SkP_29.10 //",
    "GP12skp031au:2865": " gāvaḥ pūrvamimā devi $ āsankapilavarṇajāḥ &",
    "GP12skp031au:2866": " naikavarṇāstadābhūvan % yadā samprekṣitā mayā // SkP_29.11 //",
    "GP12skp031au:2867": " tāsāṃ śaraṇyatāṃ yātvā $ tābhirmāmeva śailaje &",
    "GP12skp031au:2868": " āśritaḥ soma āgatya % saha gobhirna tāstyajat // SkP_29.12 //",
    "GP12skp031au:2869": " arditābhistadā gobhir $ brahmā māmabravīttataḥ &",
    "GP12skp031au:2870": " prasādaṃ kuru deveśa % surabhīstejasā tava \\",
    "GP12skp031au:2871": " na naśyanti yathā sadyas tathā sarvasurārcita // SkP_29.13 //",
    "GP12skp031au:2872": " tato 'hamāsthito devi $ sthāne 'sminsvayameva tu &",
    "GP12skp031au:2873": " goprekṣaka iti khyātaḥ % saṃstutaḥ sarvadevataiḥ // SkP_29.14 //",
    "GP12skp031au:2874": " goprekṣeśvaramāgatya $ dṛṣṭvā cārcya ca mānavaḥ &",
    "GP12skp031au:2875": " na durgatimavāpnoti % kalmaṣaiśca vimucyate // SkP_29.15 //",
    "GP12skp031au:2876": " tatastā dahyamānāstu $ prasanne surabhīrmayi &",
    "GP12skp031au:2877": " hrade 'sminpeturabhyetya % śāntāstā vibabhustadā \\",
    "GP12skp031au:2878": " kapilāhrada ityevaṃ tadāprabhṛti kathyate // SkP_29.16 //",
    "GP12skp031au:2879": " atrāpi svayamevāhaṃ $ vṛṣadhvaja iti śrutaḥ &",
    "GP12skp031au:2880": " sāṃnidhyaṃ kṛtavāndevi % sa cāyaṃ dṛśyatāṃ sthitaḥ // SkP_29.17 //",
    "GP12skp031au:2881": " kapilāhradatīrthe 'smin $ snātvā nānyamanā naraḥ &",
    "GP12skp031au:2882": " vṛṣadhvajamimaṃ dṛṣṭvā % sarvayajñaphalaṃ labhet // SkP_29.18 //",
    "GP12skp031au:2883": " salokatāṃ mṛtaścāpi $ arcayitvā tu māmiha &",
    "GP12skp031au:2884": " labhate dehabhede tu % gaṇatvaṃ cātidurlabham // SkP_29.19 //",
    "GP12skp031au:2885": " asminnapi pradeśe tu $ tā gāvo brahmaṇā svayam &",
    "GP12skp031au:2886": " śāntyarthaṃ sarvalokānāṃ % sarvā dugdhāḥ payomṛtam // SkP_29.20 //",
    "GP12skp031au:2887": " tāsāṃ kṣīreṇa saṃjātaṃ $ hradametanmanoharam &",
    "GP12skp031au:2888": " bhadradohamiti khyātaṃ % puṇyaṃ devavanaṃ śubham // SkP_29.21 //",
    "GP12skp031au:2889": " sarvairdevairahaṃ devi $ asmindeśe prasāditaḥ &",
    "GP12skp031au:2890": " gacchopaśamamīśeti % upaśāntaśivastataḥ // SkP_29.22 //",
    "GP12skp031au:2891": " sthito bhūtvāhamatrasthaḥ $ puṇyamasyāpi darśanam &",
    "GP12skp031au:2892": " dṛṣṭvainaṃ prayato martyaḥ % svargalokamavāpnuyāt // SkP_29.23 //",
    "GP12skp031au:2893": " atrāhaṃ brahmaṇānīya $ sthāpitaḥ parameṣṭhinā &",
    "GP12skp031au:2894": " brahmaṇaścāpi saṃgṛhya % viṣṇunā sthāpitaḥ punaḥ // SkP_29.24 //",
    "GP12skp031au:2895": " brahmaṇā sa tato viṣṇuḥ $ proktaḥ saṃvignacetasā &",
    "GP12skp031au:2896": " mayānītamidaṃ liṅgaṃ % kasmātsthāpitavānasi // SkP_29.25 //",
    "GP12skp031au:2897": " tamuvāca punarviṣṇur $ brahmāṇaṃ kupitānanam &",
    "GP12skp031au:2898": " rudradeve mamātyantaṃ % purā bhaktirmahattarā // SkP_29.26 //",
    "GP12skp031au:2899": " mayaiṣa sthāpitastena $ nāmnā tava bhaviṣyati &",
    "GP12skp031au:2900": " hiraṇyagarbha ityevaṃ % tato 'trāhaṃ samāsthitaḥ \\",
    "GP12skp031au:2901": " dṛṣṭvainamapi deveśaṃ mama lokaṃ vrajennaraḥ // SkP_29.27 //",
    "GP12skp031au:2902": " punaścāpi tato brahmā $ mama liṅgamimaṃ śubhe &",
    "GP12skp031au:2903": " sthāpayāmāsa vidhivad % bhaktyā paramayā yutaḥ \\",
    "GP12skp031au:2904": " svarlīneśvara ityevam atrāhaṃ svayamāsthitaḥ // SkP_29.28 //",
    "GP12skp031au:2905": " svasminparatare līnaḥ $ pradhāne mama kāraṇe &",
    "GP12skp031au:2906": " tasmātsvarlīna ityevaṃ % guhyaṃ kṣetraṃ mama smṛtam // SkP_29.29 //",
    "GP12skp031au:2907": " prāṇāniha narastyaktvā $ na punarjāyate kvacit &",
    "GP12skp031au:2908": " ānantyā sā gatistasya % yogināṃ caiva sā smṛtā // SkP_29.30 //",
    "GP12skp031au:2909": " asminnapi mayā deśe $ daityo devatakaṇṭakaḥ &",
    "GP12skp031au:2910": " vyāghrarūpaṃ samāsthāya % nihato darpito balī // SkP_29.31 //",
    "GP12skp031au:2911": " vyāghreśvarastataḥ khyāto $ nityamatrāhamāsthitaḥ &",
    "GP12skp031au:2912": " na punardurgatiṃ yāti % dṛṣṭvainamamareśvaram // SkP_29.32 //",
    "GP12skp031au:2913": " utpalo vidalaścaiva $ yau daityau brahmaṇā purā &",
    "GP12skp031au:2914": " strīvadhyau darpitau sṛṣṭau % tvayaiva nihatau śubhe \\",
    "GP12skp031au:2915": " sāvajñaṃ gendukenātra tasyedaṃ cihnamāsthitam // SkP_29.33 //",
    "GP12skp031au:2916": " ādāvatrāhamāgatya $ āsthito gaṇapaiḥ saha &",
    "GP12skp031au:2917": " jyeṣṭhaṃ sthānamidaṃ tasmād % etanme puṇyadarśanam // SkP_29.34 //",
    "GP12skp031au:2918": " dṛṣṭvemaṃ mama liṅgaṃ tu $ jyeṣṭhasthānasamāśritam &",
    "GP12skp031au:2919": " na śocati punarmartyaḥ % saṃsiddho mṛtyujanmanī // SkP_29.35 //",
    "GP12skp031au:2920": " samantāddevataiḥ sarvair $ liṅgāni sthāpitāni ha &",
    "GP12skp031au:2921": " dṛṣṭvā tu niyato martyo % dehabhede gaṇo bhavet // SkP_29.36 //",
    "GP12skp031au:2922": " idānīmahamāgatya $ svayamasminvyavasthitaḥ &",
    "GP12skp031au:2923": " na ca muktaṃ mayā yasmād % avimuktamidaṃ tataḥ \\",
    "GP12skp031au:2924": " kṣetraṃ vārāṇasī puṇyā muktidaṃ sambhaviṣyati // SkP_29.37 //",
    "GP12skp031au:2925": " avimukteśvaraṃ māṃ vai $ yo 'tra drakṣyati mānavaḥ &",
    "GP12skp031au:2926": " gāṇapatyā gatistasya % yatra tatra mṛtasya ha \\",
    "GP12skp031au:2927": " prāṇāniha tu saṃnyasya yāsyate muktimuttamām // SkP_29.38 //",
    "GP12skp031au:2928": " pitrā te girirājena $ purā himavatā svayam &",
    "GP12skp031au:2929": " mama priyamidaṃ sthānaṃ % jñātvā liṅgaṃ pratiṣṭhitam // SkP_29.39 //",
    "GP12skp031au:2930": " śaileśvaramiti khyātaṃ $ dṛśyatāmidamāsthitam &",
    "GP12skp031au:2931": " dṛṣṭvedaṃ manujo devi % na durgatimanuvrajet // SkP_29.40 //",
    "GP12skp031au:2932": " nadī vārāṇasī ceyaṃ $ puṇyā pāpapramocanī &",
    "GP12skp031au:2933": " kṣetrametadalaṃkṛtya % jāhnavyā saha saṃgatā // SkP_29.41 //",
    "GP12skp031au:2934": " sthāpitaṃ saṃgame cāsmin $ brahmaṇā liṅgamuttamam &",
    "GP12skp031au:2935": " saṃgameśvaramityevaṃ % khyātaṃ jagati dṛśyatām // SkP_29.42 //",
    "GP12skp031au:2936": " saṃgame devanadyostu $ yaḥ snātvā manujaḥ śuciḥ &",
    "GP12skp031au:2937": " arcayetsaṃgameśānaṃ % tasya janmabhayaṃ kutaḥ // SkP_29.43 //",
    "GP12skp031au:2938": " idamanyanmahatkṣetraṃ $ nivāsaṃ yogināṃ param &",
    "GP12skp031au:2939": " kṣetramadhye ca yatrāhaṃ % svayaṃ bhūtvā samāsthitaḥ \\",
    "GP12skp031au:2940": " madhyameśvara ityevaṃ khyātaḥ sarvasurāsuraiḥ // SkP_29.44 //",
    "GP12skp031au:2941": " siddhānāṃ sthānametaddhi $ madīyavratacāriṇām &",
    "GP12skp031au:2942": " yogināṃ mokṣalipsūnāṃ % janmamṛtyujitātmanām \\",
    "GP12skp031au:2943": " dṛṣṭvedaṃ madhyameśānaṃ janma prati na śocati // SkP_29.45 //",
    "GP12skp031au:2944": " sthāpitaṃ liṅgametacca $ śukreṇa tava sūnunā &",
    "GP12skp031au:2945": " nāmnā śukreśvaraṃ nāma % sarvasiddhāmarārcitam // SkP_29.46 //",
    "GP12skp031au:2946": " dṛṣṭvedaṃ mānavaḥ sadyo $ muktaḥ syātsarvakilbiṣaiḥ &",
    "GP12skp031au:2947": " mṛtaśca na punarjanma % saṃsāre tu labhennaraḥ // SkP_29.47 //",
    "GP12skp031au:2948": " purā jambukarūpeṇa $ asurā devakaṇṭakāḥ &",
    "GP12skp031au:2949": " brahmaṇo 'tha varaṃ labdhvā % gomāyuvadhaśaṅkitāḥ // SkP_29.48 //",
    "GP12skp031au:2950": " nihatā himavatputri $ jambukeśastato hyaham &",
    "GP12skp031au:2951": " abhavaṃ jagati khyātaḥ % surāsuranamaskṛtaḥ \\",
    "GP12skp031au:2952": " dṛṣṭvainamapi deveśaṃ sarvakāmānavāpnuyāt // SkP_29.49 //",
    "GP12skp031au:2953": " grahaiḥ śukrapurogaiśca $ etāni sthāpitāni hi &",
    "GP12skp031au:2954": " paśya liṅgāni puṇyāni % sarvakāmapradāni tu // SkP_29.50 //",
    "GP12skp031au:2955": " evametāni puṇyāni $ mannivāsāni pārvati &",
    "GP12skp031au:2956": " kathitāni tava kṣetre % guhyaṃ cānyadidaṃ śṛṇu // SkP_29.51 //",
    "GP12skp031au:2957": " krośaṃ krośaṃ caturdikṣu $ kṣetrametatprakīrtitam &",
    "GP12skp031au:2958": " yojanaṃ viddhi cārvaṅgi % mṛtyukāle 'mṛtapradam // SkP_29.52 //",
    "GP12skp031au:2959": " mahālayagiristhāne $ kedāre ca vyavasthitam &",
    "GP12skp031au:2960": " gaṇatvaṃ labhate dṛṣṭvā % kṣetre 'sminmokṣa-m-āpyate // SkP_29.53 //",
    "GP12skp031au:2961": " gāṇapatyapadāttasmād $ yataḥ sā muktiruttamā &",
    "GP12skp031au:2962": " tato mahālayāttasmāt % kedārānmadhyamādapi \\",
    "GP12skp031au:2963": " smṛtaṃ puṇyatamaṃ kṣetram avimuktamidaṃ śubhe // SkP_29.54 //",
    "GP12skp031au:2964": " kedāramadhyame sthāne $ sthānaṃ caiva mahālayam &",
    "GP12skp031au:2965": " mama puṇyāni bhūrloke % tebhyaḥ śreṣṭhatamaṃ tvidam // SkP_29.55 //",
    "GP12skp031au:2966": " yataḥ sṛṣṭāni lokāni $ tataḥ kṣetramidaṃ śubham &",
    "GP12skp031au:2967": " kadācinna mayā muktam % avimuktaṃ tato 'bhavat // SkP_29.56 //",
    "GP12skp031au:2968": " avimukteśvaraṃ liṅgaṃ $ mama dṛṣṭveha mānavaḥ &",
    "GP12skp031au:2969": " sadyaḥ pāpavinirmuktaḥ % paśupāśairvimucyate // SkP_29.57 //",
    "GP12skp031au:2970": " śaileśaṃ saṃgameśaṃ ca $ svarlīnaṃ madhyameśvaram &",
    "GP12skp031au:2971": " hiraṇyagarbhamīśānaṃ % goprekṣaṃ savṛṣadhvajam // SkP_29.58 //",
    "GP12skp031au:2972": " upaśāntaśivaṃ caiva $ jyeṣṭhasthānanivāsinam &",
    "GP12skp031au:2973": " śukreśvaraṃ ca vikhyātaṃ % vyāghreśaṃ jambukeśvaram \\",
    "GP12skp031au:2974": " dṛṣṭvā na jāyate martyaḥ saṃsāre duḥkhasāgare // SkP_29.59 //",
    "GP12skp031au:2975": " evamuktvā mahādevo $ diśaḥ sarvā vyalokayat &",
    "GP12skp031au:2976": " vilokya saṃsthite paścād % devadeve maheśvare // SkP_29.60 //",
    "GP12skp031au:2977": " akasmādabhavatsarvaṃ $ taddeśaṃ jvalitaṃ yathā &",
    "GP12skp031au:2978": " savidyutstanitāghoṣaṃ % sūryāyutaśatoditam \\",
    "GP12skp031au:2979": " tejobhirekataḥ pūrṇaṃ vahnibhāskarayoriva // SkP_29.61 //",
    "GP12skp031au:2980": " tataḥ pāśupatāḥ siddhā $ bhasmābhyaṅgasitaprabhāḥ &",
    "GP12skp031au:2981": " yogīśvarā mahātmānas % tathā vaitānikavratāḥ // SkP_29.62 //",
    "GP12skp031au:2982": " avyaktaliṅginaścaiva $ śivayogojjvalaprabhāḥ &",
    "GP12skp031au:2983": " bahavaḥ śataśo 'bhyetya % namaścakrurmaheśvaram // SkP_29.63 //",
    "GP12skp031au:2984": " punarnirīkṣya deveśaṃ $ dhyānayogaṃ ca kṛtsnaśaḥ &",
    "GP12skp031au:2985": " tasthurātmānamādhāya % līyamānā iveśvare // SkP_29.64 //",
    "GP12skp031au:2986": " sthitānāṃ sa tathā teṣāṃ $ devadeva umāpatiḥ &",
    "GP12skp031au:2987": " saṃcintya paramāṃ mūrtiṃ % babhūva puruṣaḥ prabhuḥ // SkP_29.65 //",
    "GP12skp031au:2988": " ṣaḍviṃśa īśvaro 'vyaktaḥ $ sūryāyutasamaprabhaḥ &",
    "GP12skp031au:2989": " kṛtsnaṃ jagadivaikasthaṃ % kartumanta ivāsthitaḥ // SkP_29.66 //",
    "GP12skp031au:2990": " tasya tāṃ paramāṃ mūrtim $ āsthitasya jagatprabhoḥ &",
    "GP12skp031au:2991": " na śaśāka vapurdraṣṭuṃ % hṛṣṭaromā girīndrajā // SkP_29.67 //",
    "GP12skp031au:2992": " tatastatsṛṣṭamātmānaṃ $ buddhvā sā prakṛtisthitam &",
    "GP12skp031au:2993": " prakṛtermūrtimāsthāya % yogena paramātmikā \\",
    "GP12skp031au:2994": " taṃ śaśāka vapurdraṣṭuṃ puruṣasya parātmanaḥ // SkP_29.68 //",
    "GP12skp031au:2995": " tataste layamādhāya $ yoginaḥ puruṣasya tu &",
    "GP12skp031au:2996": " viviśurhṛdayaṃ sarve % dagdhasaṃsārabījinaḥ // SkP_29.69 //",
    "GP12skp031au:2997": " anugṛhya tataḥ sarvāṃs $ tānsiddhānyatipuṃgavān &",
    "GP12skp031au:2998": " nīlalohitamūrtisthaṃ % punaścakre vapuḥ śubham // SkP_29.70 //",
    "GP12skp031au:2999": " taṃ dṛṣṭvā śailajā prāha $ hṛṣṭasarvatanūruhā &",
    "GP12skp031au:3000": " stunvantī caraṇau gatvā % ka ime bhagavanniti // SkP_29.71 //",
    "GP12skp031au:3001": " tāmuvāca suraśreṣṭhas $ tadā devīṃ girīndrajām &",
    "GP12skp031au:3002": " madīyaṃ vratamāśritya % bhaktimadbhirdvijottamaiḥ \\",
    "GP12skp031au:3003": " yairyairyoga ihābhyastas teṣāmekena janmanā // SkP_29.72 //",
    "GP12skp031au:3004": " kṣetrasyāsya prabhāvena $ bhaktyā ca mama bhāvataḥ &",
    "GP12skp031au:3005": " anugraho mayā hyevaṃ % kriyate muktidaḥ sadā // SkP_29.73 //",
    "GP12skp031au:3006": " tasmādidaṃ mahatkṣetraṃ $ brahmādyaiḥ sevyate mama &",
    "GP12skp031au:3007": " śrutimadbhiśca viprendraiḥ % saṃsiddhaiśca tapasvibhiḥ // SkP_29.74 //",
    "GP12skp031au:3008": " pratimāsamathāṣṭamyāṃ $ pratimāsaṃ caturdaśīm &",
    "GP12skp031au:3009": " ubhayoḥ pakṣayordevi % vārāṇasyāṃ mamāspade // SkP_29.75 //",
    "GP12skp031au:3010": " śaśibhānūparāge ca $ kārttikyāṃ tu viśeṣataḥ &",
    "GP12skp031au:3011": " sarvaparvasu puṇyeṣu % viṣuveṣvayaneṣu ca // SkP_29.76 //",
    "GP12skp031au:3012": " pṛthivyāṃ sarvatīrthāni $ vārāṇasyāṃ tu jāhnavīm &",
    "GP12skp031au:3013": " uttarapravahāṃ puṇyāṃ % mama maulivinirgatām // SkP_29.77 //",
    "GP12skp031au:3014": " pituste girirājācca $ srutāṃ himavataḥ śubhām &",
    "GP12skp031au:3015": " bhajante sarvato 'bhyetya % tāñchṛṇuṣva varānane // SkP_29.78 //",
    "GP12skp031au:3016": " saṃnihityā kurukṣetraṃ $ sārdhaṃ tīrthaśataistathā &",
    "GP12skp031au:3017": " puṣkaraṃ naimiśaṃ caiva % prayāgaṃ sapṛthūdakam // SkP_29.79 //",
    "GP12skp031au:3018": " sandhyā saptaṛcaṃ caiva $ sarvānadyaḥ sarāṃsi ca &",
    "GP12skp031au:3019": " samudrāḥ sapta caivātra % devatīrthāni kṛtsnaśaḥ \\",
    "GP12skp031au:3020": " bhāgīrathīṃ sameṣyanti sarvaparvasu kāśigām // SkP_29.80 //",
    "GP12skp031au:3021": " avimukteśvaraṃ māṃ ca $ kāśīsthamacalātmaje &",
    "GP12skp031au:3022": " pṛthivyāṃ yāni puṇyāni % mahyamāyatanāni ca \\",
    "GP12skp031au:3023": " praviśanti sadābhyetya puṇyaṃ parvasu parvasu // SkP_29.81 //",
    "GP12skp031au:3024": " kedāre caiva yalliṅgaṃ $ yacca liṅgaṃ mahālaye &",
    "GP12skp031au:3025": " madhyameśvarasaṃsthaṃ ca % tathā paśupatīśvaram // SkP_29.82 //",
    "GP12skp031au:3026": " śaṅkukarṇeśvaraṃ caiva $ gokarṇe ca tathā hyubhau &",
    "GP12skp031au:3027": " drimicaṇḍeśvaraṃ caiva % bhadreśvara tathaiva ca // SkP_29.83 //",
    "GP12skp031au:3028": " sthāneśvaramathaikāmraṃ $ kāleśvaramajeśvaram &",
    "GP12skp031au:3029": " bhairaveśvaramīśānaṃ % tathā kārohaṇāsthitam // SkP_29.84 //",
    "GP12skp031au:3030": " yāni cānyāni puṇyāni $ sthānāni mama bhūtale &",
    "GP12skp031au:3031": " tāni sarvāṇyaśeṣeṇa % kāśipuryāṃ viśanti mām // SkP_29.85 //",
    "GP12skp031au:3032": " sarvaparvasu puṇyeṣu $ guhyaṃ caitadudāhṛtam &",
    "GP12skp031au:3033": " teneha labhyate jantor % vipannasyāmṛtaṃ padam // SkP_29.86 //",
    "GP12skp031au:3034": " snātasya caiva gaṅgāyāṃ $ dṛṣṭena ca mayā śubhe &",
    "GP12skp031au:3035": " sarvayajñaphalaistulyam % iṣṭaiḥ śatasahasraśaḥ \\",
    "GP12skp031au:3036": " sadya eva-m-avāpnoti kiṃ nvataḥ paramasti vai // SkP_29.87 //",
    "GP12skp031au:3037": " sarvāyatanamukhyānāṃ $ divi bhūmau giriṣvapi &",
    "GP12skp031au:3038": " nātaḥ parataraṃ devi % budhyasvāstīti kṛtsnaśaḥ // SkP_29.88 //",
    "GP12skp031au:3039": " brahmārkavaiśvānaraśakracandrair $ jaleśavittādhipavāyubhiśca &",
    "GP12skp031au:3040": " gandharvayakṣoragasiddhasaṃghaiḥ % sārdhaṃ sadā sevitametadagryam //",
    "GP12skp031au:3041": " sthānaṃ mamedaṃ himaśailaputri $ guhyaṃ sadā kṣetramidaṃ supuṇyam &",
    "GP12skp031au:3042": " vimokṣasaṃsiddhiphalapradaṃ hi % tattvaprabuddhā yatayo vadanti //",
    "GP12skp031au:3043": " kṣetre 'sminnivasanti ye sukṛtino bhaktāḥ sadā māṃ narāḥ $ paśyanto",
    "GP12skp031au:3044": " 'nvahamādareṇa śucayaḥ snātāḥ sadā matparāḥ &",
    "GP12skp031au:3045": " te martyā bhayapāpaduḥkharahitāḥ saṃśuddhakarmakriyā % bhittvā sambhavabandhajālagahanaṃ vindanti mokṣaṃ param // SkP_29.91 //",
    "GP12skp031au:3046": " evametatsaraḥkīrṇaṃ $ nānādrumalatākulam &",
    "GP12skp031au:3047": " jāhnavyālaṃkṛtaṃ puṇyaṃ % kṣetraṃ guhyatamaṃ mama // SkP_29.92 //",
    "GP12skp031au:3048": " bhāgīrathīmihāsādya $ vārāṇasyāṃ mamāspade &",
    "GP12skp031au:3049": " aśvamedhaśataṃ prāpya % brahmalokaṃ ca gacchati // SkP_29.93 //",
    "GP12skp031au:3050": " nātaḥ puṇyatamaṃ devi $ nāto guhyatamaṃ kvacit &",
    "GP12skp031au:3051": " nātaḥ śubhataraṃ kiṃcin % nātaḥ priyataraṃ mama // SkP_29.94 //",
    "GP12skp031au:3052": " kṣetraṃ mamedaṃ surasiddhajuṣṭaṃ $ samprāpya martyaḥ sukṛtaprabhāvāt &",
    "GP12skp031au:3053": " khyāto bhavetsarvasurāsurāṇāṃ % mṛtaśca yāyātparamaṃ padaṃ tam //",
    "GP12skp031au:3054": " sanatkumāra uvāca udyānāni tato devaḥ $ sthānāni ca tathātmanaḥ &",
    "GP12skp031au:3055": " ākhyāya himavatputryā % vicacāra tadā punaḥ // SkP_29.96 //",
    "GP12skp031au:3056": " so 'paśyata tadā vipraṃ $ tapyamānaṃ paraṃ tapaḥ &",
    "GP12skp031au:3057": " putraṃ śataśalākasya % jaigīṣavyaṃ tapodhanam // SkP_29.97 //",
    "GP12skp031au:3058": " sa liṅgaṃ devadevasya $ pratiṣṭhāpyārcayatsadā &",
    "GP12skp031au:3059": " bhasmaśāyī bhasmadigdho % nṛttagītairatoṣayat \\",
    "GP12skp031au:3060": " japyena vṛṣanādaiśca tapasā bhāvitaḥ śuciḥ // SkP_29.98 //",
    "GP12skp031au:3061": " tamevaṃ vartamānaṃ tu $ bhaktyā paramayā yutam &",
    "GP12skp031au:3062": " bhagavānsahasābhyetya % idaṃ vacanamabravīt // SkP_29.99 //",
    "GP12skp031au:3063": " jaigīṣavya mahābuddhe $ paśya māṃ divyacakṣuṣā &",
    "GP12skp031au:3064": " tuṣṭo 'smi varadaścaiva % brūhi yatte manogatam // SkP_29.100 //",
    "GP12skp031au:3065": " sa evamukto devena $ somaṃ dṛṣṭvā trilocanam &",
    "GP12skp031au:3066": " praṇamya śirasā pādāv % avandatparayā mudā // SkP_29.101 //",
    "GP12skp031au:3067": " jaigīṣavya uvāca namaḥ sarvārthasiddhāya $ yogasiddhāya vai namaḥ &",
    "GP12skp031au:3068": " namaḥ pinākahastāya % himavannilayāya ca // SkP_29.102 //",
    "GP12skp031au:3069": " namaḥ pavanavegāya $ dhyeyāya dhyāyibhiḥ sadā &",
    "GP12skp031au:3070": " namaḥ somāya hemne ca % hemamālādharāya ca // SkP_29.103 //",
    "GP12skp031au:3071": " namo gaṇādhipataye $ namaḥ śāntendriyāya ca &",
    "GP12skp031au:3072": " yogasāhāyyakartre ca % sāhasopaśamāya ca // SkP_29.104 //",
    "GP12skp031au:3073": " namo mṛtyuharāyaiva $ namaḥ śokaharāya ca &",
    "GP12skp031au:3074": " namaḥ siddhipradātre ca % siddhisiddhāya vai namaḥ // SkP_29.105 //",
    "GP12skp031au:3075": " dhāriṇe sarvalokānāṃ $ sarvalokeśvarāya ca &",
    "GP12skp031au:3076": " namo daśārdhavarṇāya % saṃsārāpanudāya ca // SkP_29.106 //",
    "GP12skp031au:3077": " namaḥ saṃsārapārāya $ apāraparamāya ca &",
    "GP12skp031au:3078": " svayaṃmantre ca manase % durvijñeyāya vai namaḥ // SkP_29.107 //",
    "GP12skp031au:3079": " namaḥ kālakalājñāya $ sakalāyākalāya ca &",
    "GP12skp031au:3080": " namastattvādhivāsāya % pretādhipataye namaḥ // SkP_29.108 //",
    "GP12skp031au:3081": " namaḥ krodhavihīnāya $ krodhādhipataye namaḥ &",
    "GP12skp031au:3082": " namaḥ śramāyāśramiṇe % śramāpanayanāya ca // SkP_29.109 //",
    "GP12skp031au:3083": " namo jñānarasajñāya $ jñānine 'jñānahāriṇe &",
    "GP12skp031au:3084": " saktāya caiva tapasi % aiśvaryaniratāya ca // SkP_29.110 //",
    "GP12skp031au:3085": " namo jñānāya bandhāya $ ajñānavinivartine &",
    "GP12skp031au:3086": " namaḥ sarvānubhāvāya % bhāvānugatacetase // SkP_29.111 //",
    "GP12skp031au:3087": " namaḥ śamadamāḍhyāya $ mṛtyudūtāpahāriṇe &",
    "GP12skp031au:3088": " namaḥ śailādināthāya % śailādigaṇapāya ca // SkP_29.112 //",
    "GP12skp031au:3089": " namo yogarahasyāya $ yogadāya namo namaḥ &",
    "GP12skp031au:3090": " mahyaṃ sarvātmanā kāmān % prayaccha bhagavanprabho // SkP_29.113 //",
    "GP12skp031au:3091": " sanatkumāra uvāca sa evaṃ stūyamānaśca $ bhaktyā paramayāpi ca &",
    "GP12skp031au:3092": " tuṣṭastutoṣa bhūyo 'sya % idaṃ cainamuvāca ha // SkP_29.114 //",
    "GP12skp031au:3093": " deva uvāca ajaraścāmaraścaiva $ sarvaśokavivarjitaḥ &",
    "GP12skp031au:3094": " mahāyogī mahāvīryo % yogaiśvaryasamanvitaḥ // SkP_29.115 //",
    "GP12skp031au:3095": " prabhāvāccāsya guhyasya $ kṣetrasya mama śāśvatam &",
    "GP12skp031au:3096": " yoge 'ṣṭaguṇamaiśvaryaṃ % prāpsyase paramaṃ mahat \\",
    "GP12skp031au:3097": " bhaviṣyasi dvijaśreṣṭha yogācāryaśca viśrutaḥ // SkP_29.116 //",
    "GP12skp031au:3098": " yaścemaṃ tvatkṛtaṃ liṅgaṃ $ niyamenārcayiṣyati &",
    "GP12skp031au:3099": " yonayaḥ sapta gatvā tu % yogaṃ sa samavāpsyati // SkP_29.117 //",
    "GP12skp031au:3100": " jaigīṣavyaguhāṃ cemāṃ $ prāpya yo yokṣyate dvijaḥ &",
    "GP12skp031au:3101": " sa saptarātraṃ yuktātmā % sarvapāpaiḥ pramucyate // SkP_29.118 //",
    "GP12skp031au:3102": " māsena pūrvāṃ jātiṃ ca $ pūrvādhītaṃ ca vetsyati &",
    "GP12skp031au:3103": " ekarātraṃ gatiṃ śuddhāṃ % dvābhyāṃ tārayate pitṝn // SkP_29.119 //",
    "GP12skp031au:3104": " trirātreṇa vyatītāṃśca $ parānsapta ca tārayet &",
    "GP12skp031au:3105": " ato bhūyaśca kiṃ te 'dya % jaigīṣavya dadānyaham // SkP_29.120 //",
    "GP12skp031au:3106": " jaigīṣavya uvāca bhagavandevadeveśa $ yaccha yanme manogatam &",
    "GP12skp031au:3107": " ato 'haṃ nānyadicchāmi % yogākṣayyātparaṃ hitam // SkP_29.121 //",
    "GP12skp031au:3108": " tvayi bhaktiśca nityaṃ syāt $ some sagaṇapeśvare &",
    "GP12skp031au:3109": " anutsekaṃ tathā kṣāntiṃ % śamaṃ damamathāpi ca // SkP_29.122 //",
    "GP12skp031au:3110": " na cāpyabhibhavaṃ kuryān $ na ca tejovamānanām &",
    "GP12skp031au:3111": " etānvarānahaṃ deva % sadecchāmi mahādyute // SkP_29.123 //",
    "GP12skp031au:3112": " deva uvāca ete tava bhaviṣyanti $ ajayyatvaṃ ca yogibhiḥ &",
    "GP12skp031au:3113": " icchato darśanaṃ caiva % bhaviṣyati ca te mama // SkP_29.124 //",
    "GP12skp031au:3114": " sanatkumāra uvāca tataḥ sa bhagavāndevaḥ $ pārāśaryomayā saha &",
    "GP12skp031au:3115": " sanandī sagaṇaścaiva % bhaktānugrahalipsayā // SkP_29.125 //",
    "GP12skp031au:3116": " tapyato yakṣarājasya $ kṛtvā hṛdi maheśvaram &",
    "GP12skp031au:3117": " varadānāya deveśo % jagāma puratastadā // SkP_29.126 //",
    "GP12skp031au:3118": " atha dṛṣṭvā tripādaṃ ca $ hrasvabāhūrupādakam &",
    "GP12skp031au:3119": " tapyamānaṃ tapo ghoraṃ % sutaṃ viśravasastadā // SkP_29.127 //",
    "GP12skp031au:3120": " dṛṣṭvovāca tato devaḥ $ kuberaṃ dīptatejasam &",
    "GP12skp031au:3121": " tapasā bhāvitaṃ vyāsa % tvagasthiparisaṃsthitam // SkP_29.128 //",
    "GP12skp031au:3122": " deva uvāca bho bho viśravasaḥ putra $ cakṣurdivyaṃ dadāni te &",
    "GP12skp031au:3123": " somaṃ paśya mahāsattva % māṃ tvaṃ divyena cakṣuṣā // SkP_29.129 //",
    "GP12skp031au:3124": " tataḥ sa dṛṣṭvā deveśaṃ $ sāmbaṃ nandipuraḥsaram &",
    "GP12skp031au:3125": " praṇamya karṣitaḥ samyag % utthātuṃ na śaśāka ha // SkP_29.130 //",
    "GP12skp031au:3126": " abalaṃ taṃ samālakṣya $ utthāne 'śaktamīśvaraḥ &",
    "GP12skp031au:3127": " uvācottiṣṭha bhadraṃ te % balaṃ paurāṇamastu te // SkP_29.131 //",
    "GP12skp031au:3128": " tata utthāya jānubhyāṃ $ kubero hyavatiṣṭhata &",
    "GP12skp031au:3129": " pārśvagāṃ caiva netreṇa % devīmālokayansthitaḥ // SkP_29.132 //",
    "GP12skp031au:3130": " iyaṃ sā parvatasutā $ sarvalokanamaskṛtā &",
    "GP12skp031au:3131": " mātā lokatrayasyāsya % mahāyogabalānvitā // SkP_29.133 //",
    "GP12skp031au:3132": " aho 'syāstapaso vīryam $ aho dīptiraho balam &",
    "GP12skp031au:3133": " yā prabhoḥ sarvalokasya % patnītvaṃ prajagāma ha // SkP_29.134 //",
    "GP12skp031au:3134": " sanatkumāra uvāca tamevaṃbhūtamanasam $ īkṣamāṇaṃ ca pārvatīm &",
    "GP12skp031au:3135": " bubodha devī buddhvā ca % cukopa parameśvarī // SkP_29.135 //",
    "GP12skp031au:3136": " sā kruddhā tu kuberasya $ vāmamakṣi sudīptimat &",
    "GP12skp031au:3137": " viśuṣkaṃ kakṣamādīptā % dadāhāgneḥ śikhā yathā // SkP_29.136 //",
    "GP12skp031au:3138": " punaścāsya vināśāya $ kuberasya śubhānanā &",
    "GP12skp031au:3139": " matiṃ dadhre tapoyonir % athaināmavadaddharaḥ // SkP_29.137 //",
    "GP12skp031au:3140": " mā krudho devi yakṣasya $ bhaktasyāsya tapasvinaḥ &",
    "GP12skp031au:3141": " yaśasvī dhārmikaścāyaṃ % bhaktastvāṃ ca viśeṣataḥ // SkP_29.138 //",
    "GP12skp031au:3142": " kutūhalatayā hyeṣa $ tvāṃ nirīkṣitavāñchubhe &",
    "GP12skp031au:3143": " prasādaṃ kuru bālasya % dhanadasya maheśvari // SkP_29.139 //",
    "GP12skp031au:3144": " devyuvāca eṣo 'sakṛnmāṃ deveśa $ vīkṣate 'vinayātprabho &",
    "GP12skp031au:3145": " minoti na guṇāndeva % kasmānmama puraḥ sthitaḥ // SkP_29.140 //",
    "GP12skp031au:3146": " tejasāṃ yo 'prameyānāṃ $ kuryānmohena laṅghanam &",
    "GP12skp031au:3147": " so 'lpavīryo vinaśyeta % pataṅgo 'gnimivāgataḥ // SkP_29.141 //",
    "GP12skp031au:3148": " sanatkumāra uvāca tāmevaṃ krodhatāmrākṣīṃ $ kruddhāṃ samprekṣya śaṃkaraḥ &",
    "GP12skp031au:3149": " uvāca madhuraṃ ślakṣṇaṃ % girīndratanayāṃ vacaḥ // SkP_29.142 //",
    "GP12skp031au:3150": " bravīmi tvāṃ mahābhāge $ mā krudho jagato 'raṇi &",
    "GP12skp031au:3151": " tvayā sṛṣṭaṃ jagatsarvaṃ % prakṛtistvaṃ sureśvari \\",
    "GP12skp031au:3152": " putraste 'yaṃ yato devi tasmānna kroddhumarhasi // SkP_29.143 //",
    "GP12skp031au:3153": " mātaraṃ caiva putrasya $ vīkṣamāṇasya śobhane &",
    "GP12skp031au:3154": " na doṣo 'sti na caivāsya % tvayi ceto vimohitam // SkP_29.144 //",
    "GP12skp031au:3155": " tasmāttvameva devyasya $ prasannasya natasya ca &",
    "GP12skp031au:3156": " prasādaṃ kuru deveśe % kuberasya yathepsitam // SkP_29.145 //",
    "GP12skp031au:3157": " sanatkumāra uvāca sā tathā devadevena $ proktā girivarātmajā &",
    "GP12skp031au:3158": " prasādamakarottasya % prasannā cedamabravīt // SkP_29.146 //",
    "GP12skp031au:3159": " devyuvāca kubera yatte duritaṃ $ kṣāntaṃ tatte mayānagha &",
    "GP12skp031au:3160": " tuṣṭāsmi mā kṛthāścaiva % punastejasvilaṅghanam // SkP_29.147 //",
    "GP12skp031au:3161": " yattvidaṃ te mayā dagdham $ īkṣamāṇasya locanam &",
    "GP12skp031au:3162": " vāmaṃ tathaiva bhavatu % piṅgalaṃ dīptimacca ha // SkP_29.148 //",
    "GP12skp031au:3163": " anena cāṅkito loke $ bhaviṣyasi na saṃśayaḥ &",
    "GP12skp031au:3164": " ekākṣipiṅgalo nāmnā % khyātaḥ sarvatra pūjitaḥ // SkP_29.149 //",
    "GP12skp031au:3165": " caritaṃ yattapaścedam $ akṣayaṃ tacca te 'vyayam &",
    "GP12skp031au:3166": " saubhāgyamuttamaṃ caiva % matprasādādbhaviṣyati // SkP_29.150 //",
    "GP12skp031au:3167": " sanatkumāra uvāca evamuktvā tato devī $ virarāma śubhānanā &",
    "GP12skp031au:3168": " bhagavānvarado 'smīti % kuberamavadattataḥ // SkP_29.151 //",
    "GP12skp031au:3169": " athaivamukto devena $ kubero hṛṣṭamānasaḥ &",
    "GP12skp031au:3170": " tuṣṭāva devaṃ devīṃ ca % śirasā prāñjalirnataḥ // SkP_29.152 //",
    "GP12skp031au:3171": " kubera uvāca namaḥ paṭṭisahastāya $ kirīṭavaradhāriṇe &",
    "GP12skp031au:3172": " namo valayadhāriṇyai % dhāriṇyai darpaṇasya ca // SkP_29.153 //",
    "GP12skp031au:3173": " namaḥ sarvāṅgakeśāya $ dīrghakeśyai namo namaḥ &",
    "GP12skp031au:3174": " namo mekhaladhāriṇyai % namo mauñjīdharāya ca // SkP_29.154 //",
    "GP12skp031au:3175": " namo nīlaśikhaṇḍinyai $ namaḥ piṅgajaṭābhṛte &",
    "GP12skp031au:3176": " namo jñānāya tanave % bhūtādhipataye namaḥ // SkP_29.155 //",
    "GP12skp031au:3177": " namastārābhidhāriṇyai $ siṃhoraskāya vai namaḥ &",
    "GP12skp031au:3178": " namo ratnāgryadhāriṇyai % namaścandrārdhamaulaye // SkP_29.156 //",
    "GP12skp031au:3179": " namaḥ prakṛtaye caiva $ namo 'stu puruṣāya ca &",
    "GP12skp031au:3180": " namo 'stu buddhaye caiva % ahaṃkārāya vai namaḥ // SkP_29.157 //",
    "GP12skp031au:3181": " namo 'stu rataye caiva $ sukhāya ca namo namaḥ &",
    "GP12skp031au:3182": " namaḥ kīrtyai karmaṇe ca % ārambhāya samāptaye // SkP_29.158 //",
    "GP12skp031au:3183": " namo yajñāya mantrāya $ dakṣiṇāyai ṛce namaḥ &",
    "GP12skp031au:3184": " namaḥ sāmne 'tha yajuṣe % chandase ceṣṭaye namaḥ // SkP_29.159 //",
    "GP12skp031au:3185": " namo 'gnaye ca vedyai ca $ svāhāyai haviṣe namaḥ &",
    "GP12skp031au:3186": " namo lakṣmyai śriyai caiva % namo dharmāya vedhase // SkP_29.160 //",
    "GP12skp031au:3187": " icchāyai rataye caiva $ namaḥ sampadvirāgiṇe &",
    "GP12skp031au:3188": " namaḥ siddhyai tathā puṣṭyai % tuṣṭyai kṣāntyai namo namaḥ // SkP_29.161",
    "GP12skp031au:3189": " namaḥ svadhāyai kavyāya $ havyāya ca namo namaḥ &",
    "GP12skp031au:3190": " namo vedyāya vidyāyai % namaḥ śarvāya bhaktaye // SkP_29.162 //",
    "GP12skp031au:3191": " pralayotpattaye caiva $ sthityai saṃsāraṇāya ca &",
    "GP12skp031au:3192": " mokṣāya muktaye caiva % namaḥ kālāya mṛtyave // SkP_29.163 //",
    "GP12skp031au:3193": " namaste bhagavandeva $ saha devyā jagatpate &",
    "GP12skp031au:3194": " diśa no bhūtabhavyeśa % yanme manasi saṃsthitam // SkP_29.164 //",
    "GP12skp031au:3195": " sanatkumāra uvāca ya imaṃ paṭhate nityaṃ $ stavaṃ prātaḥ samutthitaḥ &",
    "GP12skp031au:3196": " japaṃśca vipro vaiśyo vā % śūdraḥ kṣatriya eva vā // SkP_29.165 //",
    "GP12skp031au:3197": " tasya tuṣṭo dhaneśastu $ prayacchati mahaddhanam &",
    "GP12skp031au:3198": " somaśca bhagavāṃstuṣṭo % gatimiṣṭāṃ prayacchati // SkP_29.166 //",
    "GP12skp031au:3199": " sanatkumāra uvāca evaṃ sa saṃstutastena $ kubereṇa jagatpatiḥ &",
    "GP12skp031au:3200": " uvāca varado 'smīti % brūhi viśravasaḥ suta // SkP_29.167 //",
    "GP12skp031au:3201": " kubera uvāca tvattaḥ prasādaḥ satataṃ $ bhaktiśca tvayi śāśvatī &",
    "GP12skp031au:3202": " bhagavaṃstvāṃ ca paśyeyaṃ % vara eṣo 'stu me vibho // SkP_29.168 //",
    "GP12skp031au:3203": " evamastviti tatsarvaṃ $ pradāya bhagavāñchivaḥ &",
    "GP12skp031au:3204": " ātmanā saha sakhyaṃ ca % dadāvātyantikaṃ tadā // SkP_29.169 //",
    "GP12skp031au:3205": " deva uvāca gṛhāṇa cemāṃ śibikāṃ $ narayuktāmasaṅginīm &",
    "GP12skp031au:3206": " lokānyatheṣṭaṃ lokeśa % yāmāruhya cariṣyasi // SkP_29.170 //",
    "GP12skp031au:3207": " imāṃ caivāśaniṃ divyām $ apratīghātalakṣaṇām &",
    "GP12skp031au:3208": " gṛhāṇāyudhametatte % bhaviṣyatyariduḥsaham // SkP_29.171 //",
    "GP12skp031au:3209": " astraṃ ca te prayacchāmi $ tava nāmnā bhaviṣyati &",
    "GP12skp031au:3210": " kauberamiti vikhyātaṃ % mohanaṃ sarvadehinām // SkP_29.172 //",
    "GP12skp031au:3211": " sanatkumāra uvāca tataḥ sa devastuṣṭātmā $ mālāṃ svayamaninditām &",
    "GP12skp031au:3212": " ābabaddhāsya śirasi % bhāskarākāravarcasam // SkP_29.173 //",
    "GP12skp031au:3213": " kuśeśayānāṃ phullānāṃ $ sragdāmaṃ ca manoramam &",
    "GP12skp031au:3214": " ābabaddhāsya kaṇṭhe vai % prīyamāṇa umāpatiḥ // SkP_29.174 //",
    "GP12skp031au:3215": " prakāmaṃ darśanaṃ cāsya $ dattvā caiva dhaneśatām &",
    "GP12skp031au:3216": " jagāma bhagavānsomas % tato 'nyaṃ deśamīpsitam // SkP_29.175 //",
    "GP12skp031au:3217": " sanatkumāra uvāca ya imaṃ tu kuberasya $ varadānamaśeṣataḥ &",
    "GP12skp031au:3218": " śṛṇuyācchrāvayedvāpi % nityaṃ viprānsamāhitaḥ // SkP_29.176 //",
    "GP12skp031au:3219": " dhanavānrūpasampannaḥ $ putrapautrasamanvitaḥ &",
    "GP12skp031au:3220": " kulajñānabalopeto % jāyate sa mṛto naraḥ // SkP_29.177 //",
    "GP12skp031au:3221": " atha devī mahābhāgā $ sahitā śambhunā tadā &",
    "GP12skp031au:3222": " saṃcintya pañcacūḍāstu % tapantyo 'psarasaḥ śubhāḥ // SkP_29.178 //",
    "GP12skp031au:3223": " kṛśāṅgyo bhaktimatyaśca $ tapasā dagdhakilbiṣāḥ &",
    "GP12skp031au:3224": " kāruṇyāhṛtacetaskā % devaṃ vacanamabravīt // SkP_29.179 //",
    "GP12skp031au:3225": " etāsāṃ tapyamānānāṃ $ yoṣitāṃ varamuttamam &",
    "GP12skp031au:3226": " dadānīpsitamīśāna % tanme 'nujñātumarhasi \\",
    "GP12skp031au:3227": " tasyā vijñaptimākarṇya bhagavānidamabravīt // SkP_29.180 //",
    "GP12skp031au:3228": " evaṃ kuru mahābhāge $ bhaktānugrahamīpsitam &",
    "GP12skp031au:3229": " vaidikyo 'psaraso hyetāḥ % pañcacūḍā iti smṛtāḥ \\",
    "GP12skp031au:3230": " tvāṃ kṛtvā hṛdi tapyante vara ābhyaḥ pradīyatām // SkP_29.181 //",
    "GP12skp031au:3231": " tataḥ sā devadevena $ tathā samanucoditā &",
    "GP12skp031au:3232": " pañcacūḍāḥ samāgamya % vaca etaduvāca ha // SkP_29.182 //",
    "GP12skp031au:3233": " tuṣṭāsmyapsarasaḥ sākṣāt $ paśyadhvaṃ māṃ śucismitāḥ &",
    "GP12skp031au:3234": " dadāni vo varāniṣṭāny % evo hṛdayasaṃsthitāḥ // SkP_29.183 //",
    "GP12skp031au:3235": " sanatkumāra uvāca tā evamuktāḥ pārvatyā $ vaidikyo 'psarasaḥ śubhāḥ &",
    "GP12skp031au:3236": " devīṃ dṛṣṭvā praṇamyaiva % śirasā pādayornatāḥ // SkP_29.184 //",
    "GP12skp031au:3237": " aśrupūrṇekṣaṇā dīnāḥ $ saṃstabhyātmānamātmanā &",
    "GP12skp031au:3238": " śirasyañjalimādhāya % tuṣṭuvuḥ sahitāḥ samam // SkP_29.185 //",
    "GP12skp031au:3239": " namaḥ siddhyai namastuṣṭyai $ kriyāyai buddhaye namaḥ &",
    "GP12skp031au:3240": " namaḥ kīrtyai namaḥ satyai % ulkajāyai tatheṣṭaye // SkP_29.186 //",
    "GP12skp031au:3241": " namaḥ pṛthivyai kalyāṇyai $ śriyai lakṣmyai namo namaḥ &",
    "GP12skp031au:3242": " namaḥ sudhāyai svāhāyai % svadhāyai ditaye namaḥ // SkP_29.187 //",
    "GP12skp031au:3243": " namo 'stu taḍite caiva $ saudāmanyai namo namaḥ &",
    "GP12skp031au:3244": " sāvitryai cātha gāyatryai % vedamātre namo namaḥ // SkP_29.188 //",
    "GP12skp031au:3245": " namaḥ parvatakanyāyai $ mataye smṛtaye namaḥ &",
    "GP12skp031au:3246": " namaḥ parvatavāsinyai % rudrāṇyai ca namo namaḥ // SkP_29.189 //",
    "GP12skp031au:3247": " namaḥ prakṛtaye caiva $ jyotsnāyai ṛddhaye namaḥ &",
    "GP12skp031au:3248": " śobhāyai dīptaye caiva % bhāskaragraharaśmaye // SkP_29.190 //",
    "GP12skp031au:3249": " gatyāyai gataye caiva $ indrāṇyai muktaye namaḥ &",
    "GP12skp031au:3250": " niyatyai sarite caiva % gaṅgāyai sūtaye namaḥ // SkP_29.191 //",
    "GP12skp031au:3251": " hetaye prītaye caiva $ namaḥ karaṇavṛttaye &",
    "GP12skp031au:3252": " namaḥ saṃnataye caiva % irāyai vṛttaye namaḥ // SkP_29.192 //",
    "GP12skp031au:3253": " vāruṇyai ca śaraṇyāyai $ gauryai kālyai namo namaḥ &",
    "GP12skp031au:3254": " kauśikyai ca namaste 'stu % kātyāyanyai namo namaḥ // SkP_29.193 //",
    "GP12skp031au:3255": " namaḥ saṃnataye caiva $ mahimne ca namo namaḥ &",
    "GP12skp031au:3256": " aṇimāyai namaste 'stu % laghimāyai namo namaḥ // SkP_29.194 //",
    "GP12skp031au:3257": " pūjāyai te namaste 'stu $ śitibāhve ca sṛptaye &",
    "GP12skp031au:3258": " saṃjñāyai ca namaste 'stu % gire 'tha smṛtaye namaḥ // SkP_29.195 //",
    "GP12skp031au:3259": " namaste 'stu sarasvatyai $ jihvāyai dṛṣṭaye namaḥ &",
    "GP12skp031au:3260": " namo mahiṣaghātinyai % tathā sumbhanisumbhayoḥ // SkP_29.196 //",
    "GP12skp031au:3261": " namaḥ siṃharathinyai ca $ śūlinyai ca namo namaḥ &",
    "GP12skp031au:3262": " namo mudgaradhāriṇyai % kavacinyai namo namaḥ // SkP_29.197 //",
    "GP12skp031au:3263": " namastūṇīradhāriṇyai $ dhāriṇyai jagato namaḥ &",
    "GP12skp031au:3264": " namo dhanurdharāyai ca % khaḍginyai ca namo namaḥ // SkP_29.198 //",
    "GP12skp031au:3265": " namaḥ piñcchadhvajinyai ca $ dhāriṇyai paṭṭisasya ca &",
    "GP12skp031au:3266": " namo 'stu bhūtamātre ca % skandasya ca namo namaḥ // SkP_29.199 //",
    "GP12skp031au:3267": " viśākhaśākhayoścaiva $ naigameṣasya caiva hi &",
    "GP12skp031au:3268": " jātyai sarvarasānāṃ ca % devatāyai vanasya ca // SkP_29.200 //",
    "GP12skp031au:3269": " āryāyai ca namo nityaṃ $ śikhaṇḍinyai namo namaḥ &",
    "GP12skp031au:3270": " namo nīlaśikhaṇḍinyai % dīrghaveṇyai namo namaḥ // SkP_29.201 //",
    "GP12skp031au:3271": " namo 'stu tanumadhyāyai $ devatāyai dhanasya ca &",
    "GP12skp031au:3272": " namo dhṛtyai namaścityai % kīrtaye ca namo namaḥ // SkP_29.202 //",
    "GP12skp031au:3273": " strīṇāṃ saubhāgyadāyinyai $ dhāriṇyai ca namo namaḥ &",
    "GP12skp031au:3274": " rākānumataye caiva % sinīvālyai namo namaḥ // SkP_29.203 //",
    "GP12skp031au:3275": " namaḥ kriyāyai śraddhāyai $ medhāyai ca namo namaḥ &",
    "GP12skp031au:3276": " namo 'stu dhāraṇāyai ca % ūhāyai ca namo namaḥ // SkP_29.204 //",
    "GP12skp031au:3277": " apohāyai namaste 'stu $ vaṣaṭprakṛtaye namaḥ &",
    "GP12skp031au:3278": " namaḥ samādhaye caiva % spṛhāyai vittaye namaḥ // SkP_29.205 //",
    "GP12skp031au:3279": " vedanāyai namaste 'stu $ bṛhadukṣyai namo namaḥ &",
    "GP12skp031au:3280": " namaḥ prabhāyai śuddhāyai % śuddhaye śucaye namaḥ // SkP_29.206 //",
    "GP12skp031au:3281": " namastryambakabhāryāyai $ vidyāyai ca namo namaḥ &",
    "GP12skp031au:3282": " dīkṣāyai dakṣiṇāyai ca % jvālāyai ca namo namaḥ // SkP_29.207 //",
    "GP12skp031au:3283": " indriyāṇāṃ pravṛttyai ca $ nivṛttyai caiva karmaṇām &",
    "GP12skp031au:3284": " śrutaye sarvavedānāṃ % bhavānyai ca namo namaḥ // SkP_29.208 //",
    "GP12skp031au:3285": " durgāyai durgatāriṇyai $ dhāriṇyai sarvadehinām &",
    "GP12skp031au:3286": " namaste sarvadevatyai % namaste lokabhāvani // SkP_29.209 //",
    "GP12skp031au:3287": " namaḥ śāntyai namaḥ kāntyai $ namaḥ patnyai harasya ca &",
    "GP12skp031au:3288": " namo 'stvadityai dānavyai % vinatāyai namo namaḥ // SkP_29.210 //",
    "GP12skp031au:3289": " namaḥ śivāyai kartryai ca $ prabhāvāyai namo namaḥ &",
    "GP12skp031au:3290": " mṛkaṇḍvai mārdabāhvai ca % tathā surataye namaḥ // SkP_29.211 //",
    "GP12skp031au:3291": " vinatāyai tathā lakṣmyai $ surasāyai namo namaḥ &",
    "GP12skp031au:3292": " namaste śitikaṇṭhinyai % namaste sarvataḥ sadā \\",
    "GP12skp031au:3293": " diśa naḥ sumanāḥ sarvaṃ yatkiṃciddhṛdaye sthitam // SkP_29.212 //",
    "GP12skp031au:3294": " sanatkumāra uvāca ya idaṃ paṭhate nityaṃ $ naraḥ strī vā samāhitaḥ &",
    "GP12skp031au:3295": " sa rātriṣu kṛtaṃ pāpaṃ % tyajetsarvamaśeṣataḥ // SkP_29.213 //",
    "GP12skp031au:3296": " śayāno japate yaśca $ prayato vyāsa nityaśaḥ &",
    "GP12skp031au:3297": " divākṛtaṃ sa jahyāttu % mṛtaśca sugatiṃ vrajet // SkP_29.214 //",
    "GP12skp031au:3298": " yaścaitacchṛṇuyānnityaṃ $ dvijānvā śrāvayetsadā &",
    "GP12skp031au:3299": " sa dehabhedamāsādya % pañcacūḍāpriyo bhavet // SkP_29.215 //",
    "GP12skp031au:3300": " yaścainaṃ prajahanprāṇāñ $ japenmartyaḥ sudustyajān &",
    "GP12skp031au:3301": " vimāne sūryasaṃkāśe % apsarogaṇasevite \\",
    "GP12skp031au:3302": " sarvapāpavinirmukto ramedvarṣāyutaṃ samam // SkP_29.216 //",
    "GP12skp031au:3303": " yaśca bhaktyā paramayā $ tithau niyamavānnaraḥ &",
    "GP12skp031au:3304": " devīmabhyarcya japate % sarvapāpaiḥ pramucyate // SkP_29.217 //",
    "GP12skp031au:3305": " japanāddehatapanād $ dehe bhinne ca bhaktimān &",
    "GP12skp031au:3306": " sa bhūtvānucaro devyāḥ % puṇye loke mahīyate // SkP_29.218 //",
    "GP12skp031au:3307": " sanatkumāra uvāca tābhirevaṃ stutā devī $ sthitā devasya saṃnidhau &",
    "GP12skp031au:3308": " uvāca harṣamāṇāsyā % pañcacūḍāstadā vacaḥ // SkP_29.219 //",
    "GP12skp031au:3309": " śṛṇutāpsarasaḥ sarvās $ tapaso 'sya mahatphalam &",
    "GP12skp031au:3310": " yaccāpi parayā bhaktyā % māṃ prapannāḥ stha śobhanāḥ // SkP_29.220 //",
    "GP12skp031au:3311": " ajarāśca viśokāśca $ nityaṃ muditamānasāḥ &",
    "GP12skp031au:3312": " priyāśca sarvalokasya % bhaviṣyatha mamājñayā // SkP_29.221 //",
    "GP12skp031au:3313": " brūta yaccāpi kiṃcidvo $ hṛdi sthitamaśaṅkitāḥ &",
    "GP12skp031au:3314": " sarvaṃ dāsyāmi tadvo 'haṃ % mā cirāya taducyatām // SkP_29.222 //",
    "GP12skp031au:3315": " pañcacūḍā ūcuḥ devi puṃsāṃ striyaḥ sarvāḥ $ kāryārthaṃ viditaṃ ca te &",
    "GP12skp031au:3316": " arthinaste ca nastāvad % yāvatkāryaṃ samāpyate \\",
    "GP12skp031au:3317": " samāpte caiva tatkārye parā iva bhavanti naḥ // SkP_29.223 //",
    "GP12skp031au:3318": " taddevi yadi tuṣṭāsi $ yadi deyo varaśca naḥ &",
    "GP12skp031au:3319": " sarvastrīṇāṃ mahādevi % bhavantu puruṣā vaśāḥ // SkP_29.224 //",
    "GP12skp031au:3320": " devyuvāca adyaprabhṛti lokeṣu $ sarvastrīṇāṃ narāḥ sadā &",
    "GP12skp031au:3321": " sarve vaśyā bhaviṣyanti % sarvakāryakarāśca ha // SkP_29.225 //",
    "GP12skp031au:3322": " ādau paścācca sarvābhyo $ hiraṇyaṃ paśavaḥ striyaḥ &",
    "GP12skp031au:3323": " sarvabhogāṃśca dāsyantu % vaśagāḥ sarvathāpi ca // SkP_29.226 //",
    "GP12skp031au:3324": " vyalīkānyapi kurvantyo $ bahūni vividhāni ca &",
    "GP12skp031au:3325": " priyā eva bhaviṣyanti % pāpaṃ na ca bhavetsadā // SkP_29.227 //",
    "GP12skp031au:3326": " mātaraṃ pitaraṃ bhrātṝn $ suhṛdo 'tha sutānapi &",
    "GP12skp031au:3327": " akāryāṇi kariṣyantu % strīṇāṃ vaśyatvamāgatāḥ // SkP_29.228 //",
    "GP12skp031au:3328": " paśyanto 'pi vyalīkāni $ doṣānvaikṛtyameva ca &",
    "GP12skp031au:3329": " naiva drakṣyanti te puṃso % madvarānmohitendriyāḥ // SkP_29.229 //",
    "GP12skp031au:3330": " sanatkumāra uvāca tataḥ sā devadevasya $ patnī himavataḥ sutā &",
    "GP12skp031au:3331": " mālyadāmaṃ gṛhītvā tu % bhrāmayantī śubhānanā \\",
    "GP12skp031au:3332": " bhava nārya iti prāha hasantī priyamavyayā // SkP_29.230 //",
    "GP12skp031au:3333": " bhrāmyatastasya dāmnastu $ yānyaśīryanta bhūtale &",
    "GP12skp031au:3334": " kusumānyabhavaṃstāni % nāryaḥ kamalalocanāḥ // SkP_29.231 //",
    "GP12skp031au:3335": " tā uvācāmarā yūyaṃ $ jarākṣayavivarjitāḥ &",
    "GP12skp031au:3336": " jaganmohakarā yūyaṃ % puṃsāṃ hṛdayabandhanāḥ // SkP_29.232 //",
    "GP12skp031au:3337": " dṛṣṭisparśavilāseṣu $ āviśya jagati striyaḥ &",
    "GP12skp031au:3338": " saṃmohayiṣyatha narān % strīvaśāṃśca kariṣyatha \\",
    "GP12skp031au:3339": " narāḥ sarve ca yuṣmāsu bhaviṣyanti sadā ratāḥ // SkP_29.233 //",
    "GP12skp031au:3340": " vṛttiḥ śubhā bhavitrī ca $ sarvāsāṃ mama tejasā &",
    "GP12skp031au:3341": " puṃsāṃ strībhogasiddhyarthaṃ % strīṇāṃ ratyarthameva ca // SkP_29.234 //",
    "GP12skp031au:3342": " kriyāḥ śubhāṅgasaṃskārā $ divyā ye mānuṣāśca ha &",
    "GP12skp031au:3343": " bahurūpāśca tā bhūtvā % viviśuḥ sarvadāṅganāḥ // SkP_29.235 //",
    "GP12skp031au:3344": " sanatkumāra uvāca evaṃ devī tadā vyāsa $ sṛṣṭvā tā vai visṛjya ca &",
    "GP12skp031au:3345": " uvācāpsaraso brūta % kiṃ vo bhūyaḥ karomyaham // SkP_29.236 //",
    "GP12skp031au:3346": " tāstuṣṭamanasaścāpi $ ūcurvyāsa bhavemahi &",
    "GP12skp031au:3347": " devānāṃ mānuṣāṇāṃ ca % avadhyāścaiva rakṣasām \\",
    "GP12skp031au:3348": " tā uvāca tato devī evaṃ loke bhaviṣyatu // SkP_29.237 //",
    "GP12skp031au:3349": " tataḥ sa sahito devyā $ sanandī parameśvaraḥ &",
    "GP12skp031au:3350": " gaṇaiḥ sarvaiśca sahito % gṛhānsvānāviśatprabhuḥ // SkP_29.238 //",
    "GP12skp031au:3351": " bhaganayananipātī daityadarpāpahārī $ purakamalahimaughaḥ kāmayajñendhanāgniḥ &",
    "GP12skp031au:3352": " jaladavṛṣabhayāyī sarvaduḥkhāntakārī %",
    "GP12skp031au:3353": " samaravṛṣabhaketuścandramaulirjagāma // SkP_29.239 //",
    "GP12skp031au:3354": " iti skandapurāṇe ūnatriṃśo 'dhyāyaḥ",
    "GP12skp031au:3355": " vyāsa uvāca bhagavanpiṅgalaḥ kena $ gaṇatvaṃ samupāgataḥ &",
    "GP12skp031au:3356": " annadatvaṃ ca samprāpto % vārāṇasyāṃ mahādyutiḥ // SkP_30.1 //",
    "GP12skp031au:3357": " kṣetrapālaḥ kathaṃ jātaḥ $ priyatvaṃ ca kathaṃ gataḥ &",
    "GP12skp031au:3358": " etadicchāmi kathitaṃ % śrotuṃ brahmasuta tvayā // SkP_30.2 //",
    "GP12skp031au:3359": " sanatkumāra uvāca śṛṇu vyāsa yathā lebhe $ gaṇeśatvaṃ sa piṅgalaḥ &",
    "GP12skp031au:3360": " annadatvaṃ ca lokānāṃ % sthānaṃ vārāṇasīṃ ca hi // SkP_30.3 //",
    "GP12skp031au:3361": " pūrṇabhadrasutaḥ śrīmān $ āsīdyakṣaḥ pratāpavān &",
    "GP12skp031au:3362": " harikeśa iti khyāto % brahmaṇyo dhārmikaśca ha // SkP_30.4 //",
    "GP12skp031au:3363": " tasya janmaprabhṛtyeva $ śarve bhaktiranuttamā &",
    "GP12skp031au:3364": " tadāśīstannamaskāras % tanniṣṭhastatparāyaṇaḥ // SkP_30.5 //",
    "GP12skp031au:3365": " āsīnaśca śayānaśca $ gacchaṃstiṣṭhannanuvrajan &",
    "GP12skp031au:3366": " bhuñjāno 'tha pibanvāpi % rudramevānucintayat // SkP_30.6 //",
    "GP12skp031au:3367": " tamevaṃ yuktamanasaṃ $ pūrṇabhadraḥ pitābravīt &",
    "GP12skp031au:3368": " na tvā putramahaṃ manye % durjāto yastvamanyathā // SkP_30.7 //",
    "GP12skp031au:3369": " na hi yakṣakulīnānām $ etadvṛttaṃ bhavatyuta &",
    "GP12skp031au:3370": " guhyakā vata yūyaṃ vai % svabhāvātkrūracetasaḥ \\",
    "GP12skp031au:3371": " kravyādāścaiva kiṃbhakṣā hiṃsāśīlāśca putraka // SkP_30.8 //",
    "GP12skp031au:3372": " maivaṃ kārṣīrna no vṛttir $ evaṃ dṛṣṭā mahātmanām &",
    "GP12skp031au:3373": " svayambhuvā yathā sṛṣṭā % saiva vṛttiḥ praśasyate // SkP_30.9 //",
    "GP12skp031au:3374": " harikeśa uvāca duṣṭā caivāpraśastā ca $ garhitā sādhubhiḥ sadā &",
    "GP12skp031au:3375": " vṛttiḥ svayambhuvā sṛṣṭā % tyaktavyā yadi no bhavet \\",
    "GP12skp031au:3376": " āśramāntarajaṃ karma na kuryurgṛhiṇastataḥ // SkP_30.10 //",
    "GP12skp031au:3377": " hitvā manuṣyabhāvaṃ ca $ karmabhirvividhaiśca ha &",
    "GP12skp031au:3378": " devatvaṃ no vimārgeyur % mānuṣyāṃ jātimeva ca // SkP_30.11 //",
    "GP12skp031au:3379": " atha cedvihitaṃ teṣāṃ $ karma tatprāptisaṃśritam &",
    "GP12skp031au:3380": " mamāpi vihitaṃ paśya % karmaitannātra saṃśayaḥ // SkP_30.12 //",
    "GP12skp031au:3381": " sanatkumāra uvāca sa evamuktaḥ putreṇa $ pūrṇabhadraḥ pratāpavān &",
    "GP12skp031au:3382": " uvāca niṣkrama kṣipraṃ % gaccha tvaṃ yatra rocate // SkP_30.13 //",
    "GP12skp031au:3383": " tataḥ sa nirgatastyaktvā $ gṛhasambandhibāndhavān &",
    "GP12skp031au:3384": " vārāṇasīṃ samāsādya % tapastepe suduścaram // SkP_30.14 //",
    "GP12skp031au:3385": " sthāṇubhūto hyanimiṣaḥ $ śuṣkakāṣṭhopalopamaḥ &",
    "GP12skp031au:3386": " saṃniyamyendriyagrāmam % avātiṣṭhata niścalaḥ // SkP_30.15 //",
    "GP12skp031au:3387": " atha tasyaivamaniśaṃ $ tatparasya tadāśiṣaḥ &",
    "GP12skp031au:3388": " sahasramekaṃ varṣāṇāṃ % divyamabhyativartata // SkP_30.16 //",
    "GP12skp031au:3389": " valmīkena samākrānto $ bhakṣyamāṇaḥ pipīlikaiḥ &",
    "GP12skp031au:3390": " vajrasūcīmukhairvyāsa % vidhyamānastathaiva ca // SkP_30.17 //",
    "GP12skp031au:3391": " nirmāṃsarudhiratvakca $ kundaśaṅkhendusaprabhaḥ &",
    "GP12skp031au:3392": " asthiśeṣo 'bhavatsarvo % devaścainamamanyata // SkP_30.18 //",
    "GP12skp031au:3393": " etasminnantare devī $ vyajñāpayata śaṃkaram &",
    "GP12skp031au:3394": " udyānaṃ punarevedaṃ % draṣṭumicchāmi sarvada // SkP_30.19 //",
    "GP12skp031au:3395": " kṣetrasya caiva māhātmyaṃ $ śrotuṃ kautūhalaṃ hi me &",
    "GP12skp031au:3396": " yataśca priyametatte % yaccāsya phalamuttamam // SkP_30.20 //",
    "GP12skp031au:3397": " iti vijñāpito devaḥ $ pārvatyā bhuvaneśvaraḥ &",
    "GP12skp031au:3398": " sarvaṃ pṛṣṭaṃ yathānyāyam % ākhyātumupacakrame // SkP_30.21 //",
    "GP12skp031au:3399": " nirjagāma ca deveśaḥ $ pārvatyā saha śaṃkaraḥ &",
    "GP12skp031au:3400": " udyānaṃ darśayāmāsa % devyā devaḥ pinākadhṛk // SkP_30.22 //",
    "GP12skp031au:3401": " praphullanānāvidhagulmaśobhitaṃ $ latāpratānāvanataṃ manoharam &",
    "GP12skp031au:3402": " virūḍhapuṣpaiḥ paritaḥ priyaṅgubhiḥ % supuṣpitaiḥ kaṇṭakitaiśca ketakaiḥ",
    "GP12skp031au:3403": " tamālagulmairnicitaṃ sugandhibhir $ nikāmapuṣpairbakulaiśca sarvaśaḥ &",
    "GP12skp031au:3404": " aśokapuṃnāgavanaiḥ supuṣpitair % dvirephamālākulapuṣpasaṃcayaiḥ //",
    "GP12skp031au:3405": " kvacitpraphullāmbujareṇurūṣitair $ vihaṃgamaiścārukalapraṇādibhiḥ &",
    "GP12skp031au:3406": " vināditaṃ sārasahaṃsanādibhiḥ % pramattadātyūharutaiśca valgubhiḥ //",
    "GP12skp031au:3407": " kvacicca cakrāhvarutopanāditaṃ $ kvacicca kādambakadambakāyutam &",
    "GP12skp031au:3408": " kvacicca kāraṇḍavanādanāditaṃ % kvacicca mattālikulākulīkṛtam // SkP_30.26",
    "GP12skp031au:3409": " madākulābhirbhramarāṅganābhir $ niṣevitaṃ cārusugandhipuṣpam &",
    "GP12skp031au:3410": " kvacitsupuṣpaiḥ sahakāravṛkṣair % latopagūḍhaistilakaiśca gūḍham //",
    "GP12skp031au:3411": " pragītavidyādharasiddhacāraṇaṃ $ pranṛttanityānugatāpsarogaṇam &",
    "GP12skp031au:3412": " prahṛṣṭanānāvidhapakṣisevitaṃ % pramattahārītakulopanāditam // SkP_30.28",
    "GP12skp031au:3413": " mṛgendranādākulasannamānasaiḥ $ kvacitkvacidbaddhakadambakaṃ mṛgaiḥ &",
    "GP12skp031au:3414": " praphullanānāvidhacārupaṅkajaiḥ % sarastaḍāgairupaśobhitaṃ kvacit //",
    "GP12skp031au:3415": " niviḍaniculanīlaṃ nīlakaṇṭhābhirāmaṃ $ madamuditavihaṃgavrātanādābhirāmam",
    "GP12skp031au:3416": " kusumitataruśākhālīnamattadvirephaṃ % navakisalayaśobhāśobhitaprāntaśākham",
    "GP12skp031au:3417": " kvacicca dantikṣatacāruvīrut- $ kvacillatāliṅgitacāruvṛkṣam &",
    "GP12skp031au:3418": " kvacidvilāsālasagāminībhir % niṣevitaṃ kiṃpuruṣāṅganābhiḥ // SkP_30.31 //",
    "GP12skp031au:3419": " pārāvatadhvaninikūjitacāruśṛṅgair $ abhraṃkaṣaiḥ sitamanoharacārurūpaiḥ &",
    "GP12skp031au:3420": " ākīrṇapuṣpanikarapraviviktahāsair % vibhrājitaṃ tridaśadevakulairanekaiḥ // SkP_30.32 //",
    "GP12skp031au:3421": " phullotpalāgarusahasravitānayuktais $ toyāśayaiḥ samanuśobhitadevamārgam &",
    "GP12skp031au:3422": " mārgāntarāgalitapuṣpavicitrabhakti % sambaddhagulmaviṭapairvihagairupetam",
    "GP12skp031au:3423": " tuṅgāgrairnīlapuṣpastabakabharanataprāntaśākhairaśokair $",
    "GP12skp031au:3424": " mattālivrātagītaśrutisukhajananairbhāsitāntaṃ manojñaiḥ &",
    "GP12skp031au:3425": " rātrau candrasya bhāsā kusumitatilakairekatāṃ samprayātaṃ %",
    "GP12skp031au:3426": " chāyāsuptaprabuddhasthitahariṇakulāluptadarbhāṅkurāgram // SkP_30.34 //",
    "GP12skp031au:3427": " haṃsānāṃ pakṣavātapracalitakamalasvacchavistīrṇatoyaṃ $ toyānāṃ tīrajātapravikacakadalīvāṭanṛtyanmayūram",
    "GP12skp031au:3428": " māyūraiḥ pakṣacandraiḥ kvacidapi patitai rañjitakṣmāpradeśaṃ % deśe deśe nilīnapramuditavilasanmattahārītavṛndam sāraṅgaiḥ kvacidupasevitapradeśaṃ $ saṃchannaṃ kusumacayaiḥ kvacidvicitraiḥ &",
    "GP12skp031au:3429": " hṛṣṭābhiḥ kvacidapi kiṃnarāṅganābhiḥ % kṣīvābhiḥ sumadhuragītavṛkṣaṣaṇḍam // SkP_30.36",
    "GP12skp031au:3430": " saṃsṛṣṭaiḥ kvacidupaliptakīrṇapuṣpair $ āvāsaiḥ parivṛtapādapaṃ munīnām &",
    "GP12skp031au:3431": " ā mūlātphalanicitaiḥ kvacidviśālair % uttuṅgaiḥ panasamahīruhairupetam //",
    "GP12skp031au:3432": " phullātimuktakalatāgṛhalīnasiddhaṃ $ siddhāṅganākanakanūpurarāvaramyam &",
    "GP12skp031au:3433": " ramyapriyaṅgutarumañjarisaktabhṛṅgaṃ % bhṛṅgāvalīśabalitāmrakadambapuṣpam",
    "GP12skp031au:3434": " puṣpotkarānilavighūrṇitapādapāgram $ agre surebhavinipātitavaṃśagulmam &",
    "GP12skp031au:3435": " gulmāntaraprasṛtabhītamṛgīsamūham % ūhāvatāṃ tanubhṛtāmapavargadātṛ //",
    "GP12skp031au:3436": " candrāṃśujāladhavalaistilakairmanojñaiḥ $",
    "GP12skp031au:3437": " sindūrakuṅkumakusumbhanibhairaśokaiḥ &",
    "GP12skp031au:3438": " cāmīkarapratisamairatha karṇikāraiḥ % puṣpotkarairupacitaṃ suviśālaśākhaiḥ // SkP_30.40",
    "GP12skp031au:3439": " kvacidañjanacūrṇābhaiḥ $ kvacidvidrumasaṃnibhaiḥ &",
    "GP12skp031au:3440": " kvacitkāñcanasaṃkāśaiḥ % puṣpairācitabhūtalam // SkP_30.41 //",
    "GP12skp031au:3441": " puṃnāgeṣu dvijaśatavirutaṃ $ raktāśokastabakabharanatam &",
    "GP12skp031au:3442": " ramyopāntaṃ klamaharapavanaṃ % phullābjeṣu bhramaravilasitam // SkP_30.42",
    "GP12skp031au:3443": " sakalabhuvanabhartā lokanāthastadānīṃ $ tuhinaśikhariputryā sārdhamiṣṭairgaṇeśaiḥ &",
    "GP12skp031au:3444": " vividhataruviśālaṃ mattahṛṣṭānyapuṣṭam % upavanamatiramyaṃ darśayāmāsa devyāḥ // SkP_30.43",
    "GP12skp031au:3445": " devyuvāca udyānaṃ darśitaṃ deva $ śobhayā parayā yutam &",
    "GP12skp031au:3446": " kṣetrasya tu guṇānsarvān % punarvaktumihārhasi // SkP_30.44 //",
    "GP12skp031au:3447": " asya kṣetrasya māhātmyam $ avimuktasya tattadā &",
    "GP12skp031au:3448": " śrutvāpi na hi me tṛptir % ato bhūyo vadasva me // SkP_30.45 //",
    "GP12skp031au:3449": " deva uvāca idaṃ guhyatamaṃ kṣetraṃ $ sadā vārāṇasī mama &",
    "GP12skp031au:3450": " sarveṣāmeva jantūnāṃ % heturmokṣasya sarvadā // SkP_30.46 //",
    "GP12skp031au:3451": " asminsiddhāḥ sadā devi $ madīyaṃ vratamāśritāḥ &",
    "GP12skp031au:3452": " nānāliṅgadharā nityaṃ % mama lokābhikāṅkṣiṇaḥ \\",
    "GP12skp031au:3453": " abhyasyanti paraṃ yogaṃ yuktātmāno jitendriyāḥ // SkP_30.47 //",
    "GP12skp031au:3454": " nānāvṛkṣasamākīrṇe $ nānāvihagasevite &",
    "GP12skp031au:3455": " kamalotpalapuṣpāḍhyaiḥ % sarobhiḥ samalaṃkṛte // SkP_30.48 //",
    "GP12skp031au:3456": " apsarogaṇagandharvaiḥ $ sadā saṃsevite śubhe &",
    "GP12skp031au:3457": " rocate me sadāvāso % yena kāryeṇa tacchṛṇu // SkP_30.49 //",
    "GP12skp031au:3458": " manmanā mama bhaktaśca $ mayi sarvārpitakriyaḥ &",
    "GP12skp031au:3459": " yathā mokṣamihāpnoti % anyatra na tathā kvacit // SkP_30.50 //",
    "GP12skp031au:3460": " etanmama puraṃ divyaṃ $ guhyādguhyataraṃ mahat &",
    "GP12skp031au:3461": " brahmādayo vijānanti % ye ca siddhā mumukṣavaḥ \\",
    "GP12skp031au:3462": " ataḥ priyamidaṃ kṣetram asmācceha ratirmama // SkP_30.51 //",
    "GP12skp031au:3463": " vimuktaṃ na mayā yasmān $ mokṣyate vā kadācana &",
    "GP12skp031au:3464": " mama kṣetramidaṃ tasmād % avimuktamiti smṛtam // SkP_30.52 //",
    "GP12skp031au:3465": " naimiśe 'tha kurukṣetre $ gaṅgādvāre 'tha puṣkare &",
    "GP12skp031au:3466": " snānātsaṃsevanādvāpi % na mokṣaḥ prāpyate yataḥ \\",
    "GP12skp031au:3467": " iha samprāpyate yena tata etadviśiṣyate // SkP_30.53 //",
    "GP12skp031au:3468": " prayāge vā bhavenmokṣa $ iha vā matparigrahāt &",
    "GP12skp031au:3469": " prayāgādapi tīrthāgryād % idameva mahatsmṛtam // SkP_30.54 //",
    "GP12skp031au:3470": " jaigīṣavyaḥ parāṃ siddhiṃ $ yo gataḥ sa mahātapāḥ &",
    "GP12skp031au:3471": " asya kṣetrasya māhātmyād % bhaktyā ca mama bhāvataḥ // SkP_30.55 //",
    "GP12skp031au:3472": " jaigīṣavyaguhā śreṣṭhā $ yogināṃ sthānamiṣyate &",
    "GP12skp031au:3473": " dhyāyatastatra māṃ nityaṃ % yogāgnirdīpyate bhṛśam \\",
    "GP12skp031au:3474": " kaivalyaṃ paramaṃ yāti devānāmapi durlabham // SkP_30.56 //",
    "GP12skp031au:3475": " avyaktaliṅgairmunibhiḥ $ sarvasiddhāntavedibhiḥ &",
    "GP12skp031au:3476": " iha samprāpyate mokṣo % durlabho 'nyatra karhicit // SkP_30.57 //",
    "GP12skp031au:3477": " tebhyaścāhaṃ prayacchāmi $ yogaiśvaryamanuttamam &",
    "GP12skp031au:3478": " ātmanaścaiva sāyujyam % īpsitaṃ sthānameva ca // SkP_30.58 //",
    "GP12skp031au:3479": " kuberaḥ sa mahāyakṣas $ tathā sarvārpitakriyaḥ &",
    "GP12skp031au:3480": " kṣetrasaṃsevanāddevi % gaṇeśatvamavāpa ha // SkP_30.59 //",
    "GP12skp031au:3481": " saṃvarto bhavitā yaśca $ so 'pi bhaktyā mamaiva tu &",
    "GP12skp031au:3482": " ihaivārādhya māṃ devi % siddhiṃ yāsyatyanuttamām // SkP_30.60 //",
    "GP12skp031au:3483": " parāśarasuto yogī $ ṛṣirvyāso mahātapāḥ &",
    "GP12skp031au:3484": " dharmavaktā bhaviṣyaśca % vedasaṃsthāpravartakaḥ \\",
    "GP12skp031au:3485": " raṃsyate so 'pi padmākṣi kṣetre 'sminmunipuṃgavaḥ // SkP_30.61 //",
    "GP12skp031au:3486": " brahmā devarṣibhiḥ sārdhaṃ $ viṣṇurvāyurdivākaraḥ &",
    "GP12skp031au:3487": " devarājastathā śakro % ye 'pi cānye divaukasaḥ \\",
    "GP12skp031au:3488": " upāsate mahātmānaḥ sarve māmiha suvrate // SkP_30.62 //",
    "GP12skp031au:3489": " anye ca yoginaḥ siddhāś $ channarūpā mahāvrate &",
    "GP12skp031au:3490": " ananyamanaso bhūtvā % māmihopāsate sadā // SkP_30.63 //",
    "GP12skp031au:3491": " alarkaśca purīmetāṃ $ matprasādādavāpsyati &",
    "GP12skp031au:3492": " sa caināṃ pūrvavatkṛtvā % caturvarṇasamākulām // SkP_30.64 //",
    "GP12skp031au:3493": " sphītāṃ janapadākīrṇāṃ $ bhuktvā ca suciraṃ nṛpaḥ &",
    "GP12skp031au:3494": " mayi sarvārpitaprāṇo % māmeva pratipatsyate // SkP_30.65 //",
    "GP12skp031au:3495": " tataḥ prabhṛti cārvaṅgi $ ye 'pi kṣetranivāsinaḥ &",
    "GP12skp031au:3496": " gṛhiṇo liṅgino vāpi % madbhaktā matparāyaṇāḥ \\",
    "GP12skp031au:3497": " matprasādādgamiṣyanti mokṣaṃ paramadurgamam // SkP_30.66 //",
    "GP12skp031au:3498": " viṣayāsaktacitto 'pi $ tyaktadharmaratirnaraḥ &",
    "GP12skp031au:3499": " iha kṣetre mṛtaḥ so 'pi % saṃsāraṃ na punarviśet // SkP_30.67 //",
    "GP12skp031au:3500": " ye punarnirmamā dhīrāḥ $ sattvasthā vijitendriyāḥ &",
    "GP12skp031au:3501": " vratinaśca nirārambhāḥ % sarvato mayi bhāvitāḥ // SkP_30.68 //",
    "GP12skp031au:3502": " dehabhedaṃ samāsādya $ dhīmantaḥ saṅgavarjitāḥ &",
    "GP12skp031au:3503": " gatā eva paraṃ mokṣaṃ % prasādānmama suvrate // SkP_30.69 //",
    "GP12skp031au:3504": " janmāntarasahasreṣu $ yuñjanyogī yamāpnuyāt &",
    "GP12skp031au:3505": " tamihaiva paraṃ mokṣaṃ % maraṇādadhigacchati // SkP_30.70 //",
    "GP12skp031au:3506": " etatsaṃkṣepato devi $ kṣetrasyāsya mahatphalam &",
    "GP12skp031au:3507": " avimuktasya kathitaṃ % mayā te guhyamuttamam // SkP_30.71 //",
    "GP12skp031au:3508": " ataḥ parataraṃ nāsti $ kṣetraṃ guhyamitīśvari &",
    "GP12skp031au:3509": " etadbudhyanti yogajñā % ye ca yogīśvarā bhuvi // SkP_30.72 //",
    "GP12skp031au:3510": " etadeva paraṃ jñānam $ etadeva paraṃ śivam &",
    "GP12skp031au:3511": " etadeva paraṃ brahma % etadeva paraṃ padam // SkP_30.73 //",
    "GP12skp031au:3512": " vārāṇasīti bhuvanatrayasārabhūtā $ ramyā purī mama sadā girirājaputri &",
    "GP12skp031au:3513": " atrāgatā vividhaduṣkṛtakāriṇo 'pi % pāpakṣayādvirajasaḥ pratibhānti martyāḥ // SkP_30.74",
    "GP12skp031au:3514": " etatsmṛtaṃ priyatamaṃ mama devi nityaṃ $ kṣetraṃ vicitratarugulmanikāmapuṣpam &",
    "GP12skp031au:3515": " asminmṛtāstanubhṛtaḥ padamāpnuvanti % mokṣākhyamenasi ratāpi na saṃśayo",
    "GP12skp031au:3516": " 'tra // SkP_30.75 //",
    "GP12skp031au:3517": " iti skandapurāṇe triṃśattamo 'dhyāyaḥ",
    "GP12skp031au:3518": " sanatkumāra uvāca etasminnantare devo $ devīṃ prāha girīndrajām &",
    "GP12skp031au:3519": " prayāma dātuṃ yakṣāya % varaṃ bhaktāya bhāvini // SkP_31.1 //",
    "GP12skp031au:3520": " bhakto mama varārohe $ tapasā hatakilbiṣaḥ &",
    "GP12skp031au:3521": " arho varamasau labdham % asmatto bhuvaneśvari // SkP_31.2 //",
    "GP12skp031au:3522": " evamuktvā tato devaḥ $ saha devyā jagatpatiḥ &",
    "GP12skp031au:3523": " jagāma yakṣo yatrāste % kṛśo dhamanisaṃtataḥ // SkP_31.3 //",
    "GP12skp031au:3524": " taṃ dṛṣṭvā praṇataṃ bhaktyā $ harikeśaṃ vṛṣadhvajaḥ &",
    "GP12skp031au:3525": " divyaṃ cakṣuradāttasmai % yenāpaśyatsa śaṃkaram // SkP_31.4 //",
    "GP12skp031au:3526": " sanatkumāra uvāca atha yakṣastadā vyāsa $ śanairunmīlya locane &",
    "GP12skp031au:3527": " apaśyatsagaṇaṃ devaṃ % vṛṣaṃ caiva-m-upāśritam // SkP_31.5 //",
    "GP12skp031au:3528": " deva uvāca balaṃ dadāni te pūrvaṃ $ traikālyaṃ darśanaṃ tathā &",
    "GP12skp031au:3529": " sāvarṇyaṃ ca śarīrasya % paśya māṃ vigatajvaraḥ // SkP_31.6 //",
    "GP12skp031au:3530": " sanatkumāra uvāca tataḥ sa labdhvā tu varaṃ $ śarīreṇākṣatena ca &",
    "GP12skp031au:3531": " pādayoḥ praṇatastasthau % kṛtvā śirasi cāñjalim // SkP_31.7 //",
    "GP12skp031au:3532": " uvāca sa tadā yakṣo $ varado 'smīti coditaḥ &",
    "GP12skp031au:3533": " bhagavanbhaktimagryāṃ tu % tvayyananyāṃ vidhatsva me // SkP_31.8 //",
    "GP12skp031au:3534": " annadatvaṃ ca lokānāṃ $ gāṇapatyaṃ tathākṣayam &",
    "GP12skp031au:3535": " avimukte ca te sthāne % paśyeyaṃ sarvadā yathā \\",
    "GP12skp031au:3536": " etadicchāmi deveśa dattaṃ varamanuttamam // SkP_31.9 //",
    "GP12skp031au:3537": " deva uvāca jarāmaraṇasaṃtyaktaḥ $ sarvaśokavivarjitaḥ &",
    "GP12skp031au:3538": " bhaviṣyasi gaṇādhyakṣo % varadaḥ sarvapūjitaḥ // SkP_31.10 //",
    "GP12skp031au:3539": " ajayyaścāpi sarveṣāṃ $ yogaiśvaryasamanvitaḥ &",
    "GP12skp031au:3540": " annadaścāpi lokebhyaḥ % kṣetrapālo bhaviṣyasi // SkP_31.11 //",
    "GP12skp031au:3541": " mahābalo mahāsattvo $ brahmaṇyo 'tha mama priyaḥ &",
    "GP12skp031au:3542": " tryakṣaśca daṇḍapāṇiśca % mahāyogī tathaiva ca // SkP_31.12 //",
    "GP12skp031au:3543": " udbhramaḥ sambhramaścaiva $ gaṇau te paricārakau &",
    "GP12skp031au:3544": " tavājñayā kariṣyete % lokasyodbhramasambhramau // SkP_31.13 //",
    "GP12skp031au:3545": " sanatkumāra uvāca evaṃ sa bhagavānvyāsa $ yakṣaṃ kṛtvā gaṇeśvaram &",
    "GP12skp031au:3546": " jagāma dhāma deveśaḥ % saha tena sureśvaraḥ // SkP_31.14 //"
}