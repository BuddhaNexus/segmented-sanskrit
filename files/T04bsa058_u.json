{
    "T04bsa058_u:0": " Maitreyanāthakṛtā Bhavasaṅkrāntiṭīkā namaḥ sarvajñāya",
    "T04bsa058_u:1": " bhāvābhāvānna janmāsti iti /",
    "T04bsa058_u:2": " bījādvīja utpadyamāne ghaṭādapi ghaṭotpattiryujyeta /",
    "T04bsa058_u:3": " ātmakriyāniṣedhāt [bījāt] bījotpattirna saṃbhavati /",
    "T04bsa058_u:4": " pañcavidhabhūtapariṇāmadharmatā, pratītyasamutpādadharmatā /",
    "T04bsa058_u:5": " evaṃ sati śubhāśubhamucchinnabhāraṃ kenacit dṛśyeta /",
    "T04bsa058_u:6": " tattu mūṣikādantodgīrṇaviṣameghagarjanaglāna [bīja]vannotpannam /",
    "T04bsa058_u:7": " pratītyasamutpādadharmatā /",
    "T04bsa058_u:8": " tena na bhāvādutpattidharmatā //",
    "T04bsa058_u:9": " tasya bhāvasyacāsataḥ /",
    "T04bsa058_u:10": " janmādānaṃ saṃbhavati iti /",
    "T04bsa058_u:11": " evaṃ sati bhāvāsyāsata utpattau vandhyāsutaḥ gaganakusumaṃ śaśaśṛṅgañca saṃbhavet /",
    "T04bsa058_u:12": " evamasaṃbhavāt utpattirna saṃbhavati /",
    "T04bsa058_u:13": " nahyagnimadhye nikṣiptabījasya janma saṃbhavati /",
    "T04bsa058_u:14": " ucyate tu bhāvasya tasyāsato janmopādānaṃ bhavati [iti]",
    "T04bsa058_u:15": " / yathā prasannajalapūrṇasarasi śaivālaṃ padmañcotpadyate /",
    "T04bsa058_u:16": " uttarāraṇyadharāraṇibhyāmagnirutpadyate /",
    "T04bsa058_u:17": " utpattau satyāmapi ko doṣaḥ syāt /",
    "T04bsa058_u:18": " nityabhāvādutpannātmakamiṣyate /",
    "T04bsa058_u:19": " maivam /",
    "T04bsa058_u:20": " bhrānti /",
    "T04bsa058_u:21": " indriyairūpalabdhaṃ yattattattvena bhavedyadi /",
    "T04bsa058_u:22": " bālāstattvavido jātāḥ na jñeyatattvakāraṇam //",
    "T04bsa058_u:23": " [uktaṃ] laṅkāvatārasūtre /",
    "T04bsa058_u:24": " astitvaṃ sarvabhāvānāṃ yathā bālairvikalpyate /",
    "T04bsa058_u:25": " yadi te bhavedyathādṛṣṭāḥ sarvesyustattvadarśinaḥ //",
    "T04bsa058_u:26": " anyatra uktam /",
    "T04bsa058_u:27": " na cakṣuḥ prekṣate rūpaṃ lokastu parimohataḥ /",
    "T04bsa058_u:28": " pravartate hyakṣamārge svabhāvastasya tādṛśaḥ //",
    "T04bsa058_u:29": " yathā māyāmarīcisvapnapratiśrutkendradhanurudakacandrabimbanirmitamāyānagaravikalpaḥ /",
    "T04bsa058_u:30": " śūrapādairapyuktam /",
    "T04bsa058_u:31": " sadasacca mṛtaṃ jātaṃ tannirūddha yadasti na /",
    "T04bsa058_u:32": " bhāvotpādakameveti lakṣaṇaṃ bhāvadarśinām //",
    "T04bsa058_u:33": " bhāvadṛṣṭyā khalu bhrāntaṃ yathā khapuṣpacintanam /",
    "T04bsa058_u:34": " dharmatā hi nabhastulyā /",
    "T04bsa058_u:35": " iti /",
    "T04bsa058_u:36": " ākāśasamabhāvasya śūnyatvena utpattibhaṅgadoṣamalālepāt dharmatāmātraṃ rūpavedanādayaḥ /",
    "T04bsa058_u:37": " te gaganasamāḥ /",
    "T04bsa058_u:38": " jananāntare pratītyasamāgamenotpadyante /",
    "T04bsa058_u:39": " tacca sāṃvṛt loke /",
    "T04bsa058_u:40": " paramārthasya na virodhi /",
    "T04bsa058_u:41": " acintyā māyādharmalakṣaṇatā /",
    "T04bsa058_u:42": " śālistambasūtre /",
    "T04bsa058_u:43": " [bāhyaḥ] pratītyasamutpādaḥ katamaiḥ pañcabhiḥ kāraṇairdraṣṭavyaḥ /",
    "T04bsa058_u:44": " [na]",
    "T04bsa058_u:45": " svayaṃ śāśvatato nocchedato na saṃkrāntito na svayaṃbhūhetutaḥ na phalavipākābhinirvṛttitastadvisadṛśānuprabandhata [śceti] /",
    "T04bsa058_u:46": " kathaṃ [na]",
    "T04bsa058_u:47": " svayaṃ śāśvatataḥ /",
    "T04bsa058_u:48": " yasmādvījāṅkurau visadṛśau /",
    "T04bsa058_u:49": " na caivaṃ yadvījaṃ sa evāṅkura [iti] /",
    "T04bsa058_u:50": " evaṃ hi bījaṃ niruddhyate /",
    "T04bsa058_u:51": " aṅkura utpadyate /",
    "T04bsa058_u:52": " kathaṃ nocchedataḥ /",
    "T04bsa058_u:53": " na pūrvaniruddhāddhījādaṅkuro niṣpadyate /",
    "T04bsa058_u:54": " niruddhamatrādvījāttu tatsamaye aṅkura utpadyate /",
    "T04bsa058_u:55": " tulādaṇḍanāmonnāmavat /",
    "T04bsa058_u:56": " kathaṃ na saṅkrāntitaḥ /",
    "T04bsa058_u:57": " bījavisadṛśo hyaṅkuraḥ /",
    "T04bsa058_u:58": " kathaṃ na svayaṃbhūhetutaḥ /",
    "T04bsa058_u:59": " ādyaphalasyāsvayaṃbhāvāt /",
    "T04bsa058_u:60": " kathaṃ na phalavipākābhinirvṛttitaḥ /",
    "T04bsa058_u:61": " phalasvarūpaṃ siddhyati /",
    "T04bsa058_u:62": " na hi phalena phalotpattirasti /",
    "T04bsa058_u:63": " kathaṃ visadṛśānuprabandhataḥ /",
    "T04bsa058_u:64": " evaṃ pratītya samutpannaistairutpāditaṃ phalam //",
    "T04bsa058_u:65": " skandhotpādarītirapiu /",
    "T04bsa058_u:66": " avidyayā saṃskāro vijñānaṃ nāmarūpaṃ ṣaḍāyatanaṃ pañcaskandhāśca siddhyanti /",
    "T04bsa058_u:67": " śūnyaireva yotpattistadrūpāṇāṃ svarūpakam /",
    "T04bsa058_u:68": " pratītyapratyayotpannamevaṃ siddhyā prasiddhyati //",
    "T04bsa058_u:69": " evaṃ sā śūnyatā svayaṃbhūtvā rūpaṃ samīkṣyate /",
    "T04bsa058_u:70": " sarvabhāvaḥ śūnyatā hi śūnyataivaṃ pravartate //",
    "T04bsa058_u:71": " evaṃ bāhya ādhyātmikaḥ sarvo dharmaḥ śūnyaḥ /",
    "T04bsa058_u:72": " svabhāvato bhāvo yena hetusaṃbhūtaḥ ataḥ sarvadharma ākāśasamaḥ /",
    "T04bsa058_u:73": " evaṃ bhāvo 'bhāvaḥ saṃbhavati",
    "T04bsa058_u:74": " na kāraṇaṃ nāpi kāryam ityādinā eṣa lokaḥ paro 'pi ca iti paryantam /",
    "T04bsa058_u:75": " kāraṇena īśvareṇa kṛta iṣyate /",
    "T04bsa058_u:76": " karmasaṃbhūtaḥ cittamātraṃ vā iṣyate /",
    "T04bsa058_u:77": " evaṃ neṣyate cet kaḥ śubhāśubhaṃ vahati /",
    "T04bsa058_u:78": " tīrthikocchedaprasaṅgaḥ /",
    "T04bsa058_u:79": " tasyottara [mucyate] /",
    "T04bsa058_u:80": " vastutaḥ satyaṃ na bhavati [lokaḥ] /",
    "T04bsa058_u:81": " karmasaṃbhūto",
    "T04bsa058_u:82": " 'pi svapnasadṛśaḥ /",
    "T04bsa058_u:83": " bhāva evamabhāvatvādajo 'san tasya vai ciram /",
    "T04bsa058_u:84": " pratītyodgamakāle tu karmaṇaḥ phalavedanā //",
    "T04bsa058_u:85": " āryasamādhirājasūtre /",
    "T04bsa058_u:86": " na ca asmi loki mṛti kaści [naro] paraloka saṃkramati gacchati vā /",
    "T04bsa058_u:87": " na ca karma naśyati kadāci kṛtaṃ phalu deti [kṛṣṇaśubha] saṃsarato //",
    "T04bsa058_u:88": " laṅkāvatārasūtre /",
    "T04bsa058_u:89": " deśemi śūnyatāṃ nityaṃ śāśvatocchedavarjitām /",
    "T04bsa058_u:90": " saṃsāraṃ svapnamāyākhyaṃ na ca karma vinaśyati //",
    "T04bsa058_u:91": " āryākāśasamatāsamādhisūtre /",
    "T04bsa058_u:92": " pūrvaṃ kṛtaṃ tanna kṛtaṃ na kṛtaṃ tacchubhāśubham /",
    "T04bsa058_u:93": " sugatasya pūrvākaraṇāt kṛtaṃ tadapi no bhavet //",
    "T04bsa058_u:94": " bodhisattvabodhicittaṃ kṛtaṃ tadapi no bhavet /",
    "T04bsa058_u:95": " kṛto nirūḍhilābho 'pi kṛtaḥ so 'pi ca no bhavet //",
    "T04bsa058_u:96": " karmāṇi na praṇaśyanti kalpakoṭyantato 'pi ca /",
    "T04bsa058_u:97": " pratītyāgamakāle tu dehināṃ phalavedanā //",
    "T04bsa058_u:98": " anutpannarūpameva /",
    "T04bsa058_u:99": " iti /",
    "T04bsa058_u:100": " yadīśvareṇa kathamapi na nirmitam /",
    "T04bsa058_u:101": " kathaṃ hi loka utpannaḥ /",
    "T04bsa058_u:102": " vandhyāstrītanayasyāpi kastatra janma janayati /",
    "T04bsa058_u:103": " lokaḥ prathamato 'jātaḥ ityādi /",
    "T04bsa058_u:104": " ādau svayamanutpannaḥ pratītyasamutpanno bhāvaḥ /",
    "T04bsa058_u:105": " tasya ca janma īśvarādinā kenāpi nāvatāritam /",
    "T04bsa058_u:106": " cetanasyādāvajātatvena īśvaraḥ svayamasiddhaḥ /",
    "T04bsa058_u:107": " pratītyasamutpannasya ca janma neśvareṇāvatāritam /",
    "T04bsa058_u:108": " laṅkāvatārasūtre /",
    "T04bsa058_u:109": " saṃbhavaṃ vibhavañcaiva mohātpaśyanti bāliśāḥ /",
    "T04bsa058_u:110": " na saṃbhavaṃ na vibhavaṃ prajñāyukto vipaśyati //",
    "T04bsa058_u:111": " āryasamādhirājasūtre /",
    "T04bsa058_u:112": " astīti nāstīti ubhe 'pi antā śuddhī aśuddhīti ime 'pi antā /",
    "T04bsa058_u:113": " tasmādubhe anta vivarjayitvā madhye 'pi sthānaṃ na karoti paṇḍitaḥ //",
    "T04bsa058_u:114": " madhyānte [?]",
    "T04bsa058_u:115": " yena tarkaḥ kalpamātraṃ talliṅgaṃ niṣphalaṃ sthitam /",
    "T04bsa058_u:116": " evaṃ tu viduṣā proktaṃ vikalpādvadhyate 'dhamaḥ //",
    "T04bsa058_u:117": " parikṣamaṇo mucyeta jagattatkaraṇena ca /",
    "T04bsa058_u:118": " yogī saṃprekṣate śūnyaṃ yathā tamisradarśanaḥ //",
    "T04bsa058_u:119": " bhaiṣajyayogādīkṣeta vyutsṛjettimiraṃ ca tat /",
    "T04bsa058_u:120": " avidyātimirākrāntanetrāḥ saṃbhavaṃ vibhavaṃ dṛḍham //",
    "T04bsa058_u:121": " gṛhṇanto vāsanāvaśāt muktyanarhāḥ samīritāḥ //",
    "T04bsa058_u:122": " anarthabhrāntaloko hi ityādyuktam /",
    "T04bsa058_u:123": " kārakavedayitrādi na kiñcidasti /",
    "T04bsa058_u:124": " mokṣārthākārake paramārthabhrāntaḥ /",
    "T04bsa058_u:125": " athavā anarthaṃ bhraman bhavasindhurmāyānagarasadṛśaḥ /",
    "T04bsa058_u:126": " uktamāryadevapādaiḥ /",
    "T04bsa058_u:127": " bhāvo 'bhāvo na dvitayaṃ sadasanmiśrito na saḥ /",
    "T04bsa058_u:128": " nāpi tattadabhāvādi vicāre 'pi ciraṃ kṛte /",
    "T04bsa058_u:129": " tatpadamatidurbhāṣam /",
    "T04bsa058_u:130": " sadasadutpannavinaṣṭayat kiñcidbhāvavarjanadharmanairātmyadeśanā parivartaḥ prathamaḥ //",
    "T04bsa058_u:131": " adhunā skandhanairātmyaṃ pratipādayan saṃvṛtisatyamāśrityāha lokotpattirītim /",
    "T04bsa058_u:132": " vikalpāllokasaṃbhavaḥ iti /",
    "T04bsa058_u:133": " śubhāśubhakalpanā vikalpaḥ /",
    "T04bsa058_u:134": " tatpratītyasamutpanno lokaḥ /",
    "T04bsa058_u:135": " śubhāśubhābhyāṃ ṣaṭsu jagadgatiṣu skandhanupādāya loko nāma, vikalpena janitaḥ /",
    "T04bsa058_u:136": " salilaphalādivikalpaśca pratītya gṛhyate /",
    "T04bsa058_u:137": " janmopādānena cittaṃ pravartane",
    "T04bsa058_u:138": " / citte ātmagrahaḥ pravartate /",
    "T04bsa058_u:139": " tato 'nyadapi pravartate /",
    "T04bsa058_u:140": " tacca ratnāvalyāmuktam skandhagrāho yāvadasti tāvadevāhamityapi /",
    "T04bsa058_u:141": " ahaṅkāre sati punaḥ karma janma tataḥ punaḥ //",
    "T04bsa058_u:142": " trivartmaitadanādyantamadhyaṃ saṃsāramaṇḍalam /",
    "T04bsa058_u:143": " alātamaṇḍalaprakhyaṃ bhramatyanyonyahetukam //",
    "T04bsa058_u:144": " cittātkāyo 'pi jāyate /",
    "T04bsa058_u:145": " iti /",
    "T04bsa058_u:146": " ātmani sati parasaṃjñā svaparavibhāgātparigrahadveṣau /",
    "T04bsa058_u:147": " anayoḥ saṃpratibaddhāḥ sarve doṣāḥ prajāyante /",
    "T04bsa058_u:148": " kāye kṛtaparīkṣamātre cittamātramataṃ parīkṣitapūrvavat vidyat /",
    "T04bsa058_u:149": " bāhyaḥ skandhaḥ parīkṣyate /",
    "T04bsa058_u:150": " rūpavedanāsaṃjñāśca iti /",
    "T04bsa058_u:151": " rūpaṃ bhautikaṃ /",
    "T04bsa058_u:152": " rūpaṃ varṇādyātmakaṃ sadasadubhayānubhayaṃ hetujanitaṃ prajñaptimātram /",
    "T04bsa058_u:153": " asatyatayā tarkākṣamatvāt phenasadṛśaṃ śūnyatā /",
    "T04bsa058_u:154": " vedanā sukhaduḥkhātmikā /",
    "T04bsa058_u:155": " sā ca pratītyasamutpannā asatkāraṇā budbudopamā /",
    "T04bsa058_u:156": " saṃjñā hi na sadvastu /",
    "T04bsa058_u:157": " sā hi nāmamātram /",
    "T04bsa058_u:158": " marīcikāsadṛśī asatī /",
    "T04bsa058_u:159": " saṃskāro",
    "T04bsa058_u:160": " 'pi asadvastu, bhojanapānatṛṣṇāsukhajanitaḥ /",
    "T04bsa058_u:161": " tacca pṛthivyādibhūtapratyayena /",
    "T04bsa058_u:162": " sa ca nirvikalpo bhāvaḥ kadalīsamaḥ /",
    "T04bsa058_u:163": " tadvijñānaṃ cittamasvatantrotpannalakṣaṇam /",
    "T04bsa058_u:164": " cittaṃ vikalpamātraṃ māyopamaṃ, paramārthato nāsti /",
    "T04bsa058_u:165": " [prajñā] pāramitāyāmapyuktam /",
    "T04bsa058_u:166": " cittaṃ sadasadanyasvabhāvarahitaṃ śūnyam /",
    "T04bsa058_u:167": " citena citte dṛṣṭamātre na",
    "T04bsa058_u:168": " kiñciddṛśyate, śūnyam //",
    "T04bsa058_u:169": " evaṃ sati tathāgataḥ jaḍaḥ syāt /",
    "T04bsa058_u:170": " maivam /",
    "T04bsa058_u:171": " citavijñānavikalpanivṛttikālamātre dharmakāyo labhyate /",
    "T04bsa058_u:172": " buddhapadalābha eva jñānakāyaḥ /",
    "T04bsa058_u:173": " sa ca nāsti sa īdṛśo bhāva iti /",
    "T04bsa058_u:174": " na ca evaṃ sa jñeya iti",
    "T04bsa058_u:175": " / na ca sthātā /",
    "T04bsa058_u:176": " nāpi sthitiḥ /",
    "T04bsa058_u:177": " śavabhūtānaṃ pramāṇakṛtāṃ bālānāṃ vikalpaḥ",
    "T04bsa058_u:178": " / tathāgato hyatītānāgatapratyutpannajñaḥ abhijñācakṣuṣā sarvaṃ paśyati //",
    "T04bsa058_u:179": " caittaṃ cittavikalpaḥ /",
    "T04bsa058_u:180": " parīkṣā tu pūrvavat /",
    "T04bsa058_u:181": " phenapiṇḍopamaṃ rūpaṃ vedanā budbudopamā /",
    "T04bsa058_u:182": " marīcisadṛśī saṃjñā saṃskārāḥ kadalīsamāḥ /",
    "T04bsa058_u:183": " māyopamaṃ tu vijñāna [muktamādityabandhunā] //",
    "T04bsa058_u:184": " skandhanairātmyavijñānairātmyabhāvo vikalpaḥ /",
    "T04bsa058_u:185": " siddhaḥ /",
    "T04bsa058_u:186": " yato nāsti vandhyāduhitṛbhartṛvat //",
    "T04bsa058_u:187": " skandhanairātmyadeśanaparivarto dvitīyaḥ /",
    "T04bsa058_u:188": " nairātmyadvayaṃ saṃgṛhya adhunā prajñotpādārthamāha /",
    "T04bsa058_u:189": " cittābhāvānna dharmo 'pi /",
    "T04bsa058_u:190": " ityādi /",
    "T04bsa058_u:191": " dharmaḥ bhāvaḥ kṛtakākṛtakarāśiḥ /",
    "T04bsa058_u:192": " tatha pṛthivīdhātvādirapi /",
    "T04bsa058_u:193": " dharmāṇāṃ mūlaṃ cittamiti cittaṃ niṣiddham /",
    "T04bsa058_u:194": " caittadharmatāyāmuttaraṃ ākṣepoktikathitam /",
    "T04bsa058_u:195": " anyatroktaṃ buddhena /",
    "T04bsa058_u:196": " anakṣarasya tattvasya śrutiḥ kā deśanā ca kā /",
    "T04bsa058_u:197": " śrūyate deśyate cārthaḥ samatā sāhyanakṣarā //",
    "T04bsa058_u:198": " apicoktaṃ buddhena /",
    "T04bsa058_u:199": " saṃvṛticaryāṃ naśritya paramārtho na deśyate /",
    "T04bsa058_u:200": " paramārthaṃ tamajñātvā nirvāṇaṃ na pravartate //",
    "T04bsa058_u:201": " kiñcoktaṃ śāstre /",
    "T04bsa058_u:202": " yaḥ pratītyasamutpādaḥ śūnyatāṃ tāṃ pracakṣmahe /",
    "T04bsa058_u:203": " pratītya jāyate yaddhi tadjātaṃ svabhāvataḥ //",
    "T04bsa058_u:204": " pratītyopādāya jātaṃ yat[tat] śūnyaṃ hi pracakṣmahe /",
    "T04bsa058_u:205": " yaḥ śūnyatāṃ prajānāti so 'pramattastu paṇḍitaḥ //",
    "T04bsa058_u:206": " [iti] bahūktirnirarthikā /",
    "T04bsa058_u:207": " evamadvayamārgeṇa sarvajñānaṃ buddhasādhanam /",
    "T04bsa058_u:208": " tasya mārgamimaṃ niścitya jñānārthaṃ ya advayamārgaḥ sa svayamadvayaḥ /",
    "T04bsa058_u:209": " athavā utpattivināśābhāvena sadasannityānityabhāvābhāvādidvayapratītyabhāvāt advayajñānam",
    "T04bsa058_u:210": " evañcādvayaṃ, tadubhayasaṃśayānabhidhānaṃ prajñāpāramitājñānam /",
    "T04bsa058_u:211": " tat jñātvā yaḥ sākṣātkaroti sa tatvajñānāt buddho bhagavān /",
    "T04bsa058_u:212": " sa buddhaḥ karuṇābalena provāca /",
    "T04bsa058_u:213": " yāvadavidyāstitvaṃ janmaparigrahaḥ /",
    "T04bsa058_u:214": " avidyādito nivṛttamatraṃ cet jñānaṃ tattvajñaḥ [syāt] iti //",
    "T04bsa058_u:215": " anādhāramidaṃ sarvam /",
    "T04bsa058_u:216": " iti /",
    "T04bsa058_u:217": " nirādhārakaruṇāprajñācakṣuṣā nirātmakam /",
    "T04bsa058_u:218": " śūnyatākārakavedakavastvādhārābhāvakaruṇāprajñācakṣuṣā nirātmakam /",
    "T04bsa058_u:219": " śūnyatākārakavedakavastu ādhāro nāsti /",
    "T04bsa058_u:220": " idaṃ sarvaṃ traidhātukamaśeṣamasat śūnyatā /",
    "T04bsa058_u:221": " sa hi paramārthaḥ /",
    "T04bsa058_u:222": " prajñāpāramitāyāmapyuktam /",
    "T04bsa058_u:223": " subhūtimavocat /",
    "T04bsa058_u:224": " rūpaṃ na prekṣate /",
    "T04bsa058_u:225": " ityādi /",
    "T04bsa058_u:226": " dvādaśapratītyasamutpādaniṣedhadharmatāyām /",
    "T04bsa058_u:227": " buddhaguṇanītabhāgīyaṃ dharmakāyaṃ śūnyatāvastu pracakṣate /",
    "T04bsa058_u:228": " tena hi prajñāpāramitā //",
    "T04bsa058_u:229": " prajñādeśanāparivartastṛtīyaḥ evaṃ prajñāṃ deśayitvā adhunā saṃvṛtāvupāyo deśyate /",
    "T04bsa058_u:230": " dānaśīlakṣametyādi /",
    "T04bsa058_u:231": " sūrye uditamatre chāyotpattivadupāya uktaḥ /",
    "T04bsa058_u:232": " prathamaṃ dānaṃ mūlamidhīyate",
    "T04bsa058_u:233": " / uktamanyatra /",
    "T04bsa058_u:234": " ayaṃ hi sakalo lokaḥ sukhamekamabhīpsati /",
    "T04bsa058_u:235": " nṝṇāṃ bhogavihīnānāṃ sukhāśā labhyate kutaḥ //",
    "T04bsa058_u:236": " dānotsargeṇa hi bhoga utpadyate /",
    "T04bsa058_u:237": " tena dānaṃ mūlamuktam /",
    "T04bsa058_u:238": " dānāni catvāri /",
    "T04bsa058_u:239": " dharmāmiṣābhayamaitrīti /",
    "T04bsa058_u:240": " rājyasvaśiraḥparyantamavaradharmadānam /",
    "T04bsa058_u:241": " [tathā",
    "T04bsa058_u:242": " hi] dhanaṃ dhānyaṃ suvarṇaṃ rajataṃ maṇiḥ muktā pravālaḥ rathaḥ gajaḥ",
    "T04bsa058_u:243": " bhṛtyaḥ dāsaḥ dāsīū priyabhāryā duhitṛsutaḥ pradhānasvaṃ, śiraḥ karṇaḥ nāsā pāṇiḥpādaḥ cakṣuḥ svamāṃsaṃ raktaṃ astimajjā medaḥ tvak hṛdayamātmīyaṃ vastu sarvaṃ dadyāt /",
    "T04bsa058_u:244": " nanvevaṃ sati bodhisattvacaryā",
    "T04bsa058_u:245": " nātiduṣkarā? kuśalopāyo hi buddhalābhakaraḥ /",
    "T04bsa058_u:246": " buddhasukhañca nistulaṃ sukham /",
    "T04bsa058_u:247": " duḥkhaśataiścaryāpi duḥkhaṃ na syāt /",
    "T04bsa058_u:248": " tadyathā ekaputravadhasamaye pitra vikriyate /",
    "T04bsa058_u:249": " cittabhyāsamātre tu nāśakathaṃ kiñcidapi /",
    "T04bsa058_u:250": " mayūrasya śarīrabhedādahiviṣamamṛtaṃ [bhavati] /",
    "T04bsa058_u:251": " viṣañca tadabhyāsāt rasāyanaṃ bhavati /",
    "T04bsa058_u:252": " ānandaviśeṣasukhajanakañca /",
    "T04bsa058_u:253": " yadabhyastaṃ tadamṛtaṃ bhavati /",
    "T04bsa058_u:254": " tena duḥkhaṃ cittavikalpaḥ //",
    "T04bsa058_u:255": " śīlopāyaḥ /",
    "T04bsa058_u:256": " śīlābhidhā ca caryāsti daśākuśalavarjitā /",
    "T04bsa058_u:257": " prātimokṣasaṃvararakṣaṇam, sarvaprāṇyupakāramaitracittavattvam, svabhoge",
    "T04bsa058_u:258": " alaṃbuddhiḥ, abrahmacaryavarjanam, satyavacanamevaṃ karomīti,",
    "T04bsa058_u:259": " apāruṣyavacanam, parārādhanam, dharmaśo vinayacaryābhāṇakasya sagauravabhāṣaṇam, pareṇātmagrahaṇe alobhaḥ, kāmacittānāmanutpādanam,",
    "T04bsa058_u:260": " yātrādya dbhuta [darśana]varjanam, ākarṣaṇaśāṭhyavirahaḥ, triṣu buddhadharmasaṅgheṣu adhimukticittatvam, sarveṣāṃ sattvānāṃ buddhakaraṇe",
    "T04bsa058_u:261": " mahotsāhaḥ //",
    "T04bsa058_u:262": " dānaśīlādinā ciramarjite 'pi puṇye yadi kṣāntirnāsti /",
    "T04bsa058_u:263": " tadā sadya eva puṇyaṃ naśyet /",
    "T04bsa058_u:264": " uktañca śāntidevena /",
    "T04bsa058_u:265": " sarvametatsucaritaṃ dānaṃ sugatapūjanam /",
    "T04bsa058_u:266": " kṛtaṃ kalpasahasrairyat pratighaḥ pratihanti tat //",
    "T04bsa058_u:267": " na ca dveṣasamaṃ pāpaṃ na ca kṣāntisamaṃ tapaḥ /",
    "T04bsa058_u:268": " tasmātkṣāntiṃ prayatnena bhāvayedvividhairnayaiḥ //",
    "T04bsa058_u:269": " iti /",
    "T04bsa058_u:270": " tisraḥ kṣāntayaḥ /",
    "T04bsa058_u:271": " duḥkhādhivāsanākṣāntiḥ parābhavamarṣaṇakṣāntiḥ dharmanidhyānakṣāntiśceti /",
    "T04bsa058_u:272": " tatra prathamā kasyādhivacanam /",
    "T04bsa058_u:273": " evaṃ- ahaṃ te anuttaradharma samyaksaṃbuddhalābhaṃ karomi bodhisattvacaryaviśuddhiñca karomi",
    "T04bsa058_u:274": " [ityukte kaścidāha]mayoktaṃ śṛṇu /",
    "T04bsa058_u:275": " no cet jvalanmahāvanhau praviśya prajvala /",
    "T04bsa058_u:276": " duḥkhamutpannaṃ kāyo vahatu /",
    "T04bsa058_u:277": " tasyaivamuttaraṃ vadāmi /",
    "T04bsa058_u:278": " evaṃ satyapi atyantamutsahe /",
    "T04bsa058_u:279": " ahamanuttaradharma [samyak]",
    "T04bsa058_u:280": " saṃbuddha[lābha]āya bodhisattvacaryāśodhanāya ca trisāhasramahāsāhasralokadhātau agnijvālā bhūtvā brahmabhavana[paryantaṃ]",
    "T04bsa058_u:281": " svataḥ paripācayāmi /",
    "T04bsa058_u:282": " kaḥpunarvādastvaduktavanhiḥ //",
    "T04bsa058_u:283": " parābhibhavamarṣaṇakṣāntiḥ, parīkṣayā [apakāriṣu] apradarśitakopaḥ āyudhena māṃse chinne 'pi adhyadhikāṃ kṣāntiṃ janayitvā ahaṃ śata[dhā]",
    "T04bsa058_u:284": " hastacchedakamapi śirasi vahāmi taduparyapi maitracittayuktaḥ /",
    "T04bsa058_u:285": " iti //",
    "T04bsa058_u:286": " dharmanidhyānakṣāntiḥ atigambhīre yāne atiśobhane munidharme prathamato labdhe kṣaṇamapi kiñcidasandigdhacittatvam",
    "T04bsa058_u:287": " dharmanidhyānakṣāntividhistu parābhibhavamarṣaṇakṣāntivat /",
    "T04bsa058_u:288": " dharmābhāvaścādharo 'tra viśeṣaḥ // vīryaṃ śāntidevenoktam /",
    "T04bsa058_u:289": " [evaṃ kṣamo bhajedvīryaṃ] vīrye bodhiryataḥ sthitā /",
    "T04bsa058_u:290": " na hi vīryaṃ vinā puṇyaṃ yathā vāyuṃ vinā gatiḥ //",
    "T04bsa058_u:291": " kiṃ vīryaṃ kuśalotsāhaḥ /",
    "T04bsa058_u:292": " iti /",
    "T04bsa058_u:293": " vīryakaraṇārthadarśī kenacit priyeṇa viyuktaḥ vipriyeṇa ca saṅgataḥ vyādhijarāmaraṇaśokādiduḥkha durgatau patitaḥ [api] sadā kuśalakṣaṇakuśaladṛṣṭiḥ aṣṭasvakṣanasthāneṣu mokṣakāle ca bodhicaryāṃ",
    "T04bsa058_u:294": " saṃpaśyan kausīdyaṃ vihāya dṛḍhīkṛtya vimatihīnaḥ duḥkhaprahāṇāya vīryamārabheta //",
    "T04bsa058_u:295": " dhyānam, prajñopāyāvubhau [ekī]kṛtya cittaikāgrīkaraṇaṃ dhyānam // prajñā yathā pūrvoktā // dānapāramitādikaṃ dātṛpratigrahītṛyatkiñcidanālambaṃ śūnyatayā prekṣeta /",
    "T04bsa058_u:296": " dānapāramitādi prajñāpāramitayā vyāptam /",
    "T04bsa058_u:297": " yathā sūryo dvīpān parivartyaṃ nivartate tathā //",
    "T04bsa058_u:298": " pāramitāsaṃgrahaḥ /",
    "T04bsa058_u:299": " svārthatyāgo dānam /",
    "T04bsa058_u:300": " parānugrahaḥ śīlam /",
    "T04bsa058_u:301": " gativarjanaṃ kṣamā /",
    "T04bsa058_u:302": " kuśalotsāho vīryam /",
    "T04bsa058_u:303": " malānupalepo dhyānam /",
    "T04bsa058_u:304": " paramārthasatyadeśanāṃ prajñā /",
    "T04bsa058_u:305": " sattveṣu karuṇāvyāptīkaraṇaṃ prajñārasaḥ /",
    "T04bsa058_u:306": " buddhasādhakaḥ pitṛmātṛduhitṛbandhu parivārapatnyādirājyabhūmyaiśvaryasaukhyādi [ut]",
    "T04bsa058_u:307": " śiṣṭānnavat vihāya mokṣārthaṃ vanaṃ gacchet /",
    "T04bsa058_u:308": " dānādikantu na duḥkham,",
    "T04bsa058_u:309": " buddhalābhasukhaviṣamañca //",
    "T04bsa058_u:310": " upāyadeśanāparivartaścaturthaḥ upāyaprajñayostiṣṭham /",
    "T04bsa058_u:311": " iti /",
    "T04bsa058_u:312": " prajñā yathā pūrvoktā /",
    "T04bsa058_u:313": " katham, pratītyasamutpādena vastuprajñaptilakṣaṇatā /",
    "T04bsa058_u:314": " upāyaḥ pūrvoktavaddānādikriyā /",
    "T04bsa058_u:315": " tāvubhāvekīkṛtya deśako gururnāsti cet, svapne 'pi [na] utpadyate /",
    "T04bsa058_u:316": " evaṃ sati upāyaprajñe",
    "T04bsa058_u:317": " dve, tadbhedādvaye jāte punardānādibhede bahavo dāṣāḥ syuriti cet /",
    "T04bsa058_u:318": " nāmamātramidaṃ sarvam /",
    "T04bsa058_u:319": " upāyaprajñānidarśanaṃ saṃvṛtimātramāśritya siddhyati /",
    "T04bsa058_u:320": " [prajñā]pāramitāyāmapyuktam /",
    "T04bsa058_u:321": " danapāramitā nāmamātram /",
    "T04bsa058_u:322": " prajñāpāramitā nāmamātram /",
    "T04bsa058_u:323": " traidhātukamapi nāmamātram // iti /",
    "T04bsa058_u:324": " tadubhayaṃ nirākartumāha /",
    "T04bsa058_u:325": " yato 'bhūdyacca nāma tat /",
    "T04bsa058_u:326": " ityādi /",
    "T04bsa058_u:327": " pūrvaṃ parīkṣitavat dharmo nāmamātramucyate /",
    "T04bsa058_u:328": " na paramārthato bhāvo 'sti /",
    "T04bsa058_u:329": " dharmatā na sa dharmo 'stīti /",
    "T04bsa058_u:330": " iti /",
    "T04bsa058_u:331": " nāmamātratayā siddhaḥ, vastuśūnyatā /",
    "T04bsa058_u:332": " pratītyasamutpannaḥ saṃvṛtimātram /",
    "T04bsa058_u:333": " abhūtaṃ nāma śūnyatā /",
    "T04bsa058_u:334": " ityādi /",
    "T04bsa058_u:335": " saṃvṛtau nāma nimittamātram /",
    "T04bsa058_u:336": " śabdavida āhuḥ /",
    "T04bsa058_u:337": " śabdātsarvamutpannamiti /",
    "T04bsa058_u:338": " sa svayameva saṃvṛtau nāmamātraṃ siddhaḥ /",
    "T04bsa058_u:339": " vikalpo yastathoditaḥ /",
    "T04bsa058_u:340": " ityādi /",
    "T04bsa058_u:341": " nāmamātram śūnyatā, parīkṣā pūrvavatsugamā /",
    "T04bsa058_u:342": " rūpaṃ taccakṣuṣekṣitam /",
    "T04bsa058_u:343": " ityādi /",
    "T04bsa058_u:344": " cakṣū rūpaṃ paśyatītyādi vyākaraṇaṃ bhagavatā saṃvṛtāvuktam /",
    "T04bsa058_u:345": " mithyābhimānalokataḥ /",
    "T04bsa058_u:346": " ityādi /",
    "T04bsa058_u:347": " abhimānena sattvaṃ deśakālamātrāṃ vāśritya bhagavatā varākisadṛśamuktam /",
    "T04bsa058_u:348": " paramārthastvavacanaḥ /",
    "T04bsa058_u:349": " paramārthaniścayopāyo mṛṣoktaḥ /",
    "T04bsa058_u:350": " duḥkhasatyaṃ duḥkhasamudayasatyaṃ nirodhasatyaṃ mārgasatyamityādyāryasatyāni catvāri saṃvṛtau deśitāni /",
    "T04bsa058_u:351": " darśanaṃ yatpratītyajam /",
    "T04bsa058_u:352": " ityādi /",
    "T04bsa058_u:353": " nāyako bhagavato vacanam /",
    "T04bsa058_u:354": " rūpaśabdādisamāgamakāmānāṃ sattvānāṃ prakāśayati /",
    "T04bsa058_u:355": " yena yān vividhairūpāyaiḥ sattvān vineyān vinayati, tān mocayitvā nayati; tena bhagavān [nāyakaḥ]",
    "T04bsa058_u:356": " upacārāvaniṃ satīm /",
    "T04bsa058_u:357": " ityādi /",
    "T04bsa058_u:358": " saṃvṛtimāśritya prathabhūmyādyucyate /",
    "T04bsa058_u:359": " paramārthabhūmistu sūkṣmabuddhyaparyantā /",
    "T04bsa058_u:360": " kalpanāvikalaśūnyatāvediprajñā yasyāsti sa buddhimān /",
    "T04bsa058_u:361": " sa ca bhagavān /",
    "T04bsa058_u:362": " na cakṣū rūpamīkṣate /",
    "T04bsa058_u:363": " ityādi /",
    "T04bsa058_u:364": " taimirika iva cakṣuḥ svayaṃ cakṣū rūpañca na paśyati /",
    "T04bsa058_u:365": " sa cittadharmaśca,-",
    "T04bsa058_u:366": " cittena citte dṛṣṭamātre cittaṃ na dṛśyate /",
    "T04bsa058_u:367": " tena na bhavet /",
    "T04bsa058_u:368": " samādhirājasūtre 'pyuktam /",
    "T04bsa058_u:369": " cakṣuḥśrotraghrāṇajivhākāyamanorūpaśabdagandharasaspraṣṭavyadharmā na santi /",
    "T04bsa058_u:370": " iti /",
    "T04bsa058_u:371": " tannigamayannāha /",
    "T04bsa058_u:372": " sarvaṃ dṛśyaṃ yat /",
    "T04bsa058_u:373": " ityādi /",
    "T04bsa058_u:374": " pūrvoktamupāyaprajñobhayaikīkaraṇajñānādikamanṛtamucyate /",
    "T04bsa058_u:375": " lokaśca vijahāti yat /",
    "T04bsa058_u:376": " iti /",
    "T04bsa058_u:377": " tadaviparītaṃ tattvam /",
    "T04bsa058_u:378": " lokaḥ prākṛtaḥ yadajānānaḥ yat- cintāpadmabhūtaṃ manasā acintyamindriyāviṣayabhūtamajñānapaṭalāndhakārapratiruddhamadṛṣṭaṃ-",
    "T04bsa058_u:379": " tyajati /",
    "T04bsa058_u:380": " [sa] paramārthaḥ atitīkṣnendriyaryajñāndṛṣṭigocaraḥ /",
    "T04bsa058_u:381": " āryaghanavyūhasūtre /",
    "T04bsa058_u:382": " tattvamatyantamāścaryaṃ gambhīraṃ tadanantavat /",
    "T04bsa058_u:383": " taddhi durlabhamityasmāllokasya kila buddhinā //",
    "T04bsa058_u:384": " jñānaṃ tadgocaraṃ nāsti /",
    "T04bsa058_u:385": " saṃvṛtiparamārthasatya [deśanā] parivartaḥ pañcamaḥ",
    "T04bsa058_u:386": " ṣaṭsu jagadgatiṣu bhavasaṅkrāntyupāyo buddhalābhakaropāyaḥ samāptaḥ //",
    "T04bsa058_u:387": " paṇḍitamaitreyanāthakṛtaḥ //"
}