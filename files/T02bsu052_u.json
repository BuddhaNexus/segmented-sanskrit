{
    "T02bsu052_u:0": " (Vaidya 340)",
    "T02bsu052_u:1": " Mañjuśrīparivartāparaparyāyā Saptaśatikā prajñāpāramitā |",
    "T02bsu052_u:2": " om namo bhagavatyai āryaprajñāpāramitāyai |",
    "T02bsu052_u:3": " evaṃ mayā śrutam |",
    "T02bsu052_u:4": " ekasmin samaye bhagavān śrāvastyāṃ viharati sma jetavane 'nāthapiṇḍadasyārāme mahatā bhikṣusaṃghena sārdhaṃ paripūrṇena",
    "T02bsu052_u:5": " arhadbhikṣusahasreṇa, bodhisattvānāṃ ca mahāsattvānāṃ",
    "T02bsu052_u:6": " mahāsaṃnāhasaṃnaddhānāṃ paripūrṇairdaśabhirbodhisattvaśatasahasraiḥ sārdhaṃ sarvairavinivartanīyairanuttarāyāḥ samyaksaṃbodheḥ |",
    "T02bsu052_u:7": " tadyathā -",
    "T02bsu052_u:8": " mañjuśriyā ca kumārabhūtena, maitreyeṇa ca, asaṅgapratibhānena ca,",
    "T02bsu052_u:9": " anikṣiptadhureṇa ca, evaṃpramukhairdaśabhirbodhisattvaśatasahasraiḥ ||",
    "T02bsu052_u:10": " atha khalu mañjuśrīḥ kumārabhūto 'ruṇodgatakālasamaye",
    "T02bsu052_u:11": " svakādvihārānniṣkramya yena tathāgatavihārastenopasaṃkrāmat |",
    "T02bsu052_u:12": " upasaṃkramya vihārasya bahirdvāre sthito 'bhūttathāgatasya darśanāya vandanāya paryupāsanāya",
    "T02bsu052_u:13": " athāyuṣmānapi śāradvatīputraḥ svakādvihārānniṣkramya yena tathāgatavihārastenopasaṃkrāmadbhagavato darśanāya vandanāya paryupāsanāya |",
    "T02bsu052_u:14": " athāyuṣmānapi pūrṇo maitrāyaṇīputraḥ, āyuṣmānapi mahāmaudgalyāyanaḥ,",
    "T02bsu052_u:15": " āyuṣmānapi mahākāśyapaḥ, āyuṣmānapi mahākātyāyanaḥ, āyuṣmānapi",
    "T02bsu052_u:16": " mahākauṣṭhilaḥ, anye ca mahāśrāvakāḥ svakasvakebhyo vihārebhyo niṣkramya",
    "T02bsu052_u:17": " yena bhagavato vihārastenopasaṃkrāntāḥ, upasaṃkramya ekānte tasthuḥ ||",
    "T02bsu052_u:18": " atha khalu bhagavānabhikrāntābhikrāntaṃ mahāśrāvakasaṃnipātaṃ viditvā svakādvihārānniṣkramya bahirdvārasyaikānte prajñapta evāsane nyaṣīdat |",
    "T02bsu052_u:19": " niṣadya ca bhagavān jānanneva āyuṣmantaṃ śāradvatīputramāmantrayate sma -",
    "T02bsu052_u:20": " kutastvaṃ śāradvatīputra kalyamevāgatya tathāgatavihāradvāre sthitaḥ?",
    "T02bsu052_u:21": " evamukte āyuṣmān śāradvatīputro bhagavantametadavocat - sarvaprathamataraṃ bhagavan mañjuśrīḥ kumārabhūtastathāgatavihāradvāre sthitaḥ, paścādvayaṃ bhagavantaṃ draṣṭukāmāḥ ||",
    "T02bsu052_u:22": " atha khalu bhagavān jānanneva mañjuśriyaṃ kumārabhūtamāmantrayate sma -",
    "T02bsu052_u:23": " satyaṃ kila tvaṃ mañjuśrīḥ sarvaprathamataraṃ tathāgatavihāradvāre sthitastathāgatasya darśanāya vandanāya paryupāsanāya ca? evamukte mañjuśrīḥ kumārabhūto bhagavantametadavocat - evametat bhagavan, evametat",
    "T02bsu052_u:24": " sugata, prathamataramasmyāgataḥ svakādvihārānniṣkramya yena",
    "T02bsu052_u:25": " tathāgatavihārastenopasaṃkrāntaḥ, upasaṃkramya ekānte sthito bhagavato darśanāya vandanāya paryupāsanāya |",
    "T02bsu052_u:26": " tatkasya hetoḥ? tathā hi bhagavan",
    "T02bsu052_u:27": " atṛpto 'haṃ tathāgatasya darśanena vandanena paryupāsanena ca |",
    "T02bsu052_u:28": " yadapyahaṃ bhagavan tathāgatamupasaṃkramāmi darśanāya vandanāya paryupāsanāya,",
    "T02bsu052_u:29": " tatsarvasattvānāmarthāya |",
    "T02bsu052_u:30": " sacedbhagavan (SaptaŚ, Vaidya 341) tathāgato draṣṭavyo vanditavyaḥ paryupāsitavyaḥ, evaṃ draṣṭavyaḥ, evaṃ vanditavyaḥ,",
    "T02bsu052_u:31": " evaṃ paryupāsitavyaḥ, yathāhaṃ paśyāmi yathāhaṃ vande yathāhaṃ paryupāse |",
    "T02bsu052_u:32": " evaṃ tathāgato dṛṣṭo bhavati vanditaḥ paryupāsitaśca |",
    "T02bsu052_u:33": " ahaṃ ca bhagavan sarvasattvānāṃ kṛtaśastathāgataṃ paśyāmi |",
    "T02bsu052_u:34": " bhagavānāha - kathaṃ mañjuśrīstathāgato draṣṭavyo yāvat paryupāsitavyaḥ? mañjuśrīrāha -",
    "T02bsu052_u:35": " tathatākāreṇa tathāgataṃ paśyāmi avikalpākāreṇa anupalambhayogena,",
    "T02bsu052_u:36": " evamanutpādākāreṇa tathāgataṃ paśyāmi, yāvad abhāvākāreṇa tathāgataṃ",
    "T02bsu052_u:37": " paśyāmi |",
    "T02bsu052_u:38": " na ca tathatā samudāgacchati, evaṃ tathāgataṃ paśyāmi |",
    "T02bsu052_u:39": " na tathatā bhavati na vibhavati, evaṃ tathāgataṃ paśyāmi |",
    "T02bsu052_u:40": " na tathatā deśasthā na pradeśasthā, evaṃ tathāgataṃ paśyāmi |",
    "T02bsu052_u:41": " na tathatā atītā na anāgatā na pratyutpannā, evaṃ tathāgataṃ paśyāmi |",
    "T02bsu052_u:42": " na tathatā dvayaprabhāvitā nādvayaprabhāvitā, evaṃ tathāgataṃ paśyāmi |",
    "T02bsu052_u:43": " na tathatā saṃkliśyate na vyavadāyate, evaṃ tathāgataṃ paśyāmi |",
    "T02bsu052_u:44": " na tathatā utpadyate na nirudhyate, evaṃ tathāgataṃ paśyāmi |",
    "T02bsu052_u:45": " evaṃ tathāgato dṛṣṭo bhavati vanditaḥ paryupāsitaśca |",
    "T02bsu052_u:46": " evamukte bhagavān mañjuśriyaṃ kumārabhūtametadavocat - evaṃ paśyaṃstvaṃ mañjuśrīḥ kiṃ paśyasi?",
    "T02bsu052_u:47": " mañjuśrīrāha - evaṃ paśyannahaṃ bhagavan na kiṃcitpaśyāmi |",
    "T02bsu052_u:48": " evamahaṃ paśyan na kasyaciddharmasyotpādaṃ paśyāmi na nirodhaṃ paśyāmi ||",
    "T02bsu052_u:49": " athāyuṣmān śāradvatīputro mañjuśriyaṃ kumārabhūtametadavocat -",
    "T02bsu052_u:50": " duṣkarakārakastvaṃ mañjuśrīḥ, yastvaṃ tathāgatamevaṃ paśyasi evaṃ",
    "T02bsu052_u:51": " paryupāsse, yasya ca te sarvasattvānāmantike mahāmaitrī pratyupasthitā |",
    "T02bsu052_u:52": " na ca te kācitsattvopalabdhiḥ sattvābhiniveśo vā |",
    "T02bsu052_u:53": " sarvasattvaparinirvāṇāya cāsi pratipannaḥ |",
    "T02bsu052_u:54": " na ca te kaścitsattvābhiniveśaḥ pravartate |",
    "T02bsu052_u:55": " sarvasattvānāṃ ca te kṛtaśaḥ saṃnāhaḥ saṃnaddhaḥ |",
    "T02bsu052_u:56": " sa cānupalambhayogena yāvadabhāvayogena |",
    "T02bsu052_u:57": " evamukte mañjuśrīḥ kumārabhūtaḥ āyuṣmantaṃ śāradvatīputrametadavocat - evametad bhadanta śāradvatīputra yathā kathayasi |",
    "T02bsu052_u:58": " sarvasattvaparinirvāṇāya saṃnāhaścaiṣa saṃnaddhaḥ |",
    "T02bsu052_u:59": " na ca me kācit sattvopalabdhirvā sattvābhiniveśo vā |",
    "T02bsu052_u:60": " nāyaṃ bhadanta śāradvatīputra saṃnāha evaṃ saṃnaddhaḥ - kathamahaṃ sattvadhātorūnatvaṃ vā kuryāṃ pūrṇatvaṃ vā? sacedbhadanta śāradvatīputra parikalpamupādāya ekaikasmin buddhakṣetre gaṅgānadīvālukopamā buddhā bhagavanto bhaveyuḥ, ekaikaśca tathāgato gaṅgānadīvālukopamān",
    "T02bsu052_u:61": " kalpāṃstiṣṭhet sarātriṃdivaṃ ca dharmaṃ deśayamānaḥ, ekaikayā dharmadeśanayā yāvanto gaṅgānadīvālukāsamairbuddhairbhagavadbhiḥ sattvā vinītāḥ, tāvataḥ sattvānekaikastathāgataḥ ekaikayā dharmadeśanayā vinayet,",
    "T02bsu052_u:62": " evamapi kṛtvā naiva sattvadhātorūnatvaṃ vā pūrṇatvaṃ vā prajñāyate |",
    "T02bsu052_u:63": " tatkasmāddhetoḥ? sattvaviviktatvāt sattvāsattvād bhadanta śāradvatīputra sattvadhātorna conatvaṃ vā pūrṇatvaṃ vā prajñāyate ||",
    "T02bsu052_u:64": " evamukte āyuṣmān śāradvatīputro mañjuśriyaṃ kumārabhūtametadavocat - yadi mañjuśrīḥ sattvaviviktatvāt sattvāsattvāt sattvadhātornaivonatvaṃ na",
    "T02bsu052_u:65": " pūrṇatvaṃ vā prajñāyate, tatkasyedānīṃ bodhimabhisaṃbudhya dharmaṃ",
    "T02bsu052_u:66": " deśayiṣyasi? evamukte mañjuśrīḥ kumārabhūta āyuṣmantaṃ śāradvatīputrametadavocat - yadā tāvadbhadanta śāradvatīputra atyantatayā",
    "T02bsu052_u:67": " sattvānupalabdhiḥ, tatko 'trābhisaṃbhotsyate? (SaptaŚ, Vaidya 342) kasya vā dharmaṃ deśayiṣyate? tatkasmāddhetoḥ? tathā hi bhadanta śāradvatīputra atyantatayā sarvadharmānupalabdhiḥ ||",
    "T02bsu052_u:68": " atha khalu bhagavān mañjuśriyaṃ kumārabhūtametadavocat - yadā tāvanmañjuśrīḥ atyantatayā sarvadharmānupalabdhiḥ, tatkimidānīṃ sattvamapi prajñāpayiṣyasi? api ca |",
    "T02bsu052_u:69": " sacenmañjuśrīḥ kaścidevaṃ pṛcchet - kiyantaḥ sattvā iti, kiṃ tasya tvaṃ vadeḥ? mañjuśrīrāha - tasyāhaṃ bhagavan evaṃ",
    "T02bsu052_u:70": " pṛṣṭa evaṃ vadeyam - yāvanta eva buddhadharmā iti |",
    "T02bsu052_u:71": " saced bhagavan punarapi pṛcchet - kiyatpramāṇaḥ sattvadhāturiti, tasyāhaṃ bhagavan evaṃ",
    "T02bsu052_u:72": " pṛṣṭa evaṃ vadeyam - yatpramāṇo buddhaviṣayaḥ [iti] ||",
    "T02bsu052_u:73": " bhagavānāha - sacetpunarapi te mañjuśrīḥ kaścidevaṃ pṛcchet -",
    "T02bsu052_u:74": " kiṃparyāpannaḥ sattvadhāturiti, kiṃ tasya tvaṃ vadeḥ? mañjuśrīrāha -",
    "T02bsu052_u:75": " tasyāhaṃ bhagavan evaṃ pṛṣṭa evaṃ vadeyam - yatparyāpannānutpādācintyatā",
    "T02bsu052_u:76": " [iti] ||",
    "T02bsu052_u:77": " bhagavānāha - sacetpunarapi te mañjuśrīḥ kaścidevaṃ pṛcchet -",
    "T02bsu052_u:78": " kiṃpratiṣṭhitaḥ sattvadhāturiti, kiṃ tasya tvaṃ vadeḥ? mañjuśrīrāha -",
    "T02bsu052_u:79": " tasyāhaṃ bhagavan evaṃ pṛṣṭa evaṃ vadeyam - yatpratiṣṭhito 'nutpādadhātuḥ",
    "T02bsu052_u:80": " tatpratiṣṭhitaḥ sattvadhāturiti ||",
    "T02bsu052_u:81": " bhagavānāha - yasmin samaye tvaṃ mañjuśrīḥ prajñāpāramitāṃ bhāvayasi, tadā kutra pratiṣṭhitāṃ prajñāpāramitāṃ bhāvayasi? mañjuśrīrāha - yasminnahaṃ bhagavan samaye prajñāpāramitāṃ bhāvayāmi, apratiṣṭhito 'haṃ tasmin samaye prajñāpāramitāṃ bhāvayāmi ||",
    "T02bsu052_u:82": " bhagavānāha - apratiṣṭhitasya te mañjuśrīḥ kā prajñāpāramitābhāvanā?",
    "T02bsu052_u:83": " mañjuśrīrāha - saiva bhagavan prajñāpāramitābhāvanā yanna kvacitpratiṣṭhānam ||",
    "T02bsu052_u:84": " bhagavānāha - yasmin samaye tvaṃ mañjuśrīḥ prajñāpāramitāṃ bhāvayasi,",
    "T02bsu052_u:85": " kataratte kuśalamūlaṃ tasmin samaye upacayaṃ gacchati apacayaṃ vā?",
    "T02bsu052_u:86": " mañjuśrīrāha - na me bhagavan tasmin samaye kiṃcitkuśalamūlamupacayaṃ",
    "T02bsu052_u:87": " gacchati apacayaṃ vā |",
    "T02bsu052_u:88": " nāsau prajñāpāramitāṃ bhāvayati yasya kasyaciddharmasya upacayo vā apacayo vā bhavati |",
    "T02bsu052_u:89": " na sā bhagavan prajñāpāramitābhāvanā veditavyā, yā kasyaciddharmasya upacayāya vā apacayāya vā pratyupasthitā |",
    "T02bsu052_u:90": " sā bhagavan prajñāpāramitābhāvanā yā naiva pṛthagjanadharmān jahāti, nāpi buddhadharmānupādatte",
    "T02bsu052_u:91": " tatkasmāddhetoḥ?",
    "T02bsu052_u:92": " tathā hi bhagavan prajñāpāramitābhāvanā na kasyaciddharmasyopalambhena pratyupasthitā yaṃ dharmaṃ prajahyādupādadīta vā |",
    "T02bsu052_u:93": " sā bhagavan prajñāpāramitābhāvanā yā naiva saṃsāradoṣānupayāti na nirvāṇaguṇān |",
    "T02bsu052_u:94": " tatkasmāddhetoḥ? tathā hi bhagavan saṃsārameva tāvann samanupaśyāmi, kaḥ punarvādaḥ saṃsāradoṣān",
    "T02bsu052_u:95": " nirvāṇameva tāvannopalabhe, kaḥ punarvādo nirvāṇaguṇān drakṣyāmi |",
    "T02bsu052_u:96": " sā bhagavan prajñāpāramitābhāvanā yanna kasyaciddharmasyādānaṃ vā grahaṇaṃ vā niḥsaraṇaṃ vā",
    "T02bsu052_u:97": " sā bhagavan prajñāpāramitābhāvanā yā na kasyaciddharmasya hānirvā vṛddhirvopalabhyate",
    "T02bsu052_u:98": " | tatkasmāddhetoḥ? na hi bhagavan anutpādo hīyate vā vardhate vā |",
    "T02bsu052_u:99": " (SaptaŚ, Vaidya 343) yaivaṃ bhagavan bhāvanā, sā prajñāpāramitābhāvanā |",
    "T02bsu052_u:100": " sā prajñāpāramitābhāvanā yā na kaṃciddharmamutpādayati vā nirodhayati vā |",
    "T02bsu052_u:101": " sā bhagavan prajñāpāramitābhāvanā yā na kasyaciddharmasyonatvaṃ vā pūrṇatvaṃ vā karoti |",
    "T02bsu052_u:102": " yā bhagavan evaṃ bhāvanā, saiva prajñāpāramitābhāvanā |",
    "T02bsu052_u:103": " punaraparaṃ bhagavan sā prajñāpāramitabhāvanā yā naivācintyān dharmān prārthayate na prādeśikān",
    "T02bsu052_u:104": " api tu khalu punarbhagavan tadapi na saṃvidyate yatprārthayate, yena prārthayate, yatra prārthayate",
    "T02bsu052_u:105": " evaṃ bhāvanā bhagavan prajñāpāramitābhāvanā |",
    "T02bsu052_u:106": " evaṃ pratyupasthitā ime dharmā agrāḥ ime dharmā hīnā iti |",
    "T02bsu052_u:107": " nāpi tān dharmānupalabhate yeṣāṃ dharmāṇāmagratā vā hīnatā vā syāt |",
    "T02bsu052_u:108": " evaṃ prajñāpāramitābhāvanāyogamanuyuktaḥ kulaputraḥ sarvadharmān nopalabhate |",
    "T02bsu052_u:109": " na bhagavan prajñāpāramitābhāvanā kaṃciddharmamagraṃ vā hīnaṃ vā kalpayati |",
    "T02bsu052_u:110": " tatkasmāddhetoḥ? na hi bhagavan anutpādasya kiṃcidagraṃ vā hīnaṃ vā,",
    "T02bsu052_u:111": " nāpi tathatāyā bhūtakoṭyāḥ, yāvat sarvadharmāṇāṃ kiṃcidagraṃ vā hīnaṃ vā |",
    "T02bsu052_u:112": " evaṃ bhāvanā bhagavan prajñāpāramitābhāvanā ||",
    "T02bsu052_u:113": " evamukte bhagavān mañjuśriyaṃ kumārabhūtamāmantrayate sma - na punarmañjuśrīḥ agrā buddhadharmāḥ? mañjuśrīrāha - agrāhyatvādbhagavan agrā buddhadharmāḥ |",
    "T02bsu052_u:114": " tatkiṃ punarbhagavan sarvadharmāḥ śūnyā iti tathāgatenābhisaṃbuddhāḥ? bhagavānāha - evametanmañjuśrīḥ śūnyāḥ sarvadharmāstathāgatenābhisaṃbuddhāḥ |",
    "T02bsu052_u:115": " mañjuśrīrāha - tatkiṃ punarbhagavan śūnyatāyā agratā vā hīnatā prajñāyate? bhagavānāha - sādhu sādhu mañjuśrīḥ, evametanmañjuśrīḥ yathā kathayasi |",
    "T02bsu052_u:116": " na punarmañjuśrīḥ anuttarā",
    "T02bsu052_u:117": " buddhadharmāḥ? mañjuśrīrāha - evametadbhagavan anuttarā buddhadharmāḥ |",
    "T02bsu052_u:118": " tatkasmāddhetoḥ? tathā hi bhagavan teṣvaṇurapi dharmo na saṃvidyate nopalabhyate |",
    "T02bsu052_u:119": " na te anuttarā buddhadharmāḥ |",
    "T02bsu052_u:120": " punaraparaṃ bhagavan sā prajñāpāramitābhāvanā yā na buddhadharmāṇāmārādhanāya saṃvartate na pṛgjanadharmāṇāṃ prahāṇāya saṃvartate |",
    "T02bsu052_u:121": " na buddhadharmāṇāṃ vinayitrī, na saṃdhārayitrī |",
    "T02bsu052_u:122": " evaṃ bhāvanā bhagavan prajñāpāramitābhāvanā ||",
    "T02bsu052_u:123": " punaraparaṃ sā bhagavan prajñāpāramitābhāvanā draṣṭavyā yā na kaṃciddharmaṃ cintayati na vijānīte",
    "T02bsu052_u:124": " bhagavānāha - na tvaṃ mañjuśrīḥ",
    "T02bsu052_u:125": " buddhadharmāṃścintayasi? mañjuśrīrāha - no bhagavan |",
    "T02bsu052_u:126": " cintayeyamahaṃ bhagavan buddhadharmān, sacedahaṃ buddhadharmāṇāṃ pariniṣpattiṃ paśyeyam |",
    "T02bsu052_u:127": " na bhagavan prajñāpāramitābhāvanā kasyaciddharmasya vikalpena pratyupasthitā - ime pṛthagjanadharmāḥ, ime śrāvaka dharmāḥ, ime pratyekabuddhadharmāḥ ime samyaksaṃbuddhadharmā iti |",
    "T02bsu052_u:128": " tatkasmāddhetoḥ?",
    "T02bsu052_u:129": " tameva bhagavan dharmaṃ prajñāpāramitābhāvanāyogamanuyuktaḥ kulaputro nopalabhate, yasyaitān dharmān pṛthagjanadharmān vā nirdiśet,",
    "T02bsu052_u:130": " śaikṣadharmān vā nirdiśet, aśaikṣadharmān vā nirdiśet,",
    "T02bsu052_u:131": " samyaksaṃbuddhadharmān vā nirdiśet |",
    "T02bsu052_u:132": " tānatyantatayā dharmān na samanupaśyāmi |",
    "T02bsu052_u:133": " evaṃ bhāvanā bhagavan prajñāpāramitābhāvanā |",
    "T02bsu052_u:134": " na bhagavan prajñāpāramitābhāvanāyogamanuyuktasya kulaputrasyaivaṃ bhavati - ayaṃ",
    "T02bsu052_u:135": " kāmadhātuḥ, ayaṃ rūpadhātuḥ, ayamārūpyadhātuḥ, yāvad ayaṃ nirodhadhāturiti",
    "T02bsu052_u:136": " | tatkasmāddhetoḥ? tathā hi sa bhagavan na kaściddharmaḥ, yo nirodhadharmaṃ samanupaśyati",
    "T02bsu052_u:137": " evaṃ bhāvanā bhagavan prajñāpāramitābhāvanā veditavyā ||",
    "T02bsu052_u:138": " (SaptaŚ, Vaidya 344) punaraparaṃ bhagavan eṣā sā prajñāpāramitābhāvanā yā",
    "T02bsu052_u:139": " na kasyaciddharmasyopakāraṃ vā apakāraṃ vā karoti |",
    "T02bsu052_u:140": " na hi bhagavan prajñāpāramitābhāvanā buddhadharmāṇāṃ dhātrī, na pṛthagjanadharmāṇāmācchetrī",
    "T02bsu052_u:141": " eṣaiva sā bhagavan prajñāpāramitābhāvanā yā naiva pṛthagjanadharmāṇāṃ nirodhaḥ, na buddhadharmāṇāṃ nirodhaḥ, na buddhadharmāṇāṃ pratilambhaḥ ||",
    "T02bsu052_u:142": " evamukte bhagavān mañjuśriyaṃ kumārabhūtametadavocat - sādhu sādhu mañjuśrīḥ yastvamimamevaṃrūpaṃ gambhīraṃ dharmaṃ deśayasi |",
    "T02bsu052_u:143": " sthāpitā te mañjuśrīriyaṃ mudrā bodhisattvānāṃ mahāsattvānām, ābhimānikānāṃ ca śrāvakāṇām, aupalambhikānāṃ ca bodhisattvayānikānāṃ ca yathābhūtaṃ pratibodhāya |",
    "T02bsu052_u:144": " na te mañjuśrīḥ kulaputrā vā kuladuhitaro vā ekabuddhaparyupāsitā bhaviṣyanti naikabuddhāvaropitakuśalamūlāḥ, ye imaṃ gambhīraṃ prajñāpāramitānirdeśaṃ śrutvā notrasiṣyanti na saṃtrasiṣyanti na saṃtrāsamāpatsyante api tu khalu punarmañjuśrīḥ atikramya te buddhasahasrāvaropitakuśalamūlā bhaviṣyanti, ye imaṃ",
    "T02bsu052_u:145": " prajñāpāramitānirdeśaṃ śrutvā adhimokṣyanti, notrasiṣyanti na saṃtrasiṣyanti na saṃtrāsamāpatsyante",
    "T02bsu052_u:146": " evamukte mañjuśrīḥ kumārabhūto bhagavantametadavocat - pratibhāti me bhagavan bhūyasyā mātrayā prajñāpāramitānirdeśaḥ |",
    "T02bsu052_u:147": " pratibhātu te mañjuśrīḥ, iti bhagavānasyāvocat |",
    "T02bsu052_u:148": " mañjuśrīrāha - eṣā sā bhagavan",
    "T02bsu052_u:149": " prajñāpāramitābhāvanā yā na kasyaciddharmasya sthitimupalabhate nāsthitim",
    "T02bsu052_u:150": " | tatkasmāddhetoḥ? asthitatvātsarvadharmāṇāṃ nopalabhate |",
    "T02bsu052_u:151": " eṣaiva sa bhagavan prajñāpāramitābhāvanā veditavyā, yā na kasyaciddharmasyādhyālambanāya pratyupasthitā |",
    "T02bsu052_u:152": " tatkasya hetoḥ? tathā hi bhagavan nirālambanāḥ sarvadharmāḥ |",
    "T02bsu052_u:153": " evaṃ bhāvanā bhagavan prajñāpāramitābhāvanā ||",
    "T02bsu052_u:154": " punaraparaṃ bhagavan sā prajñāpāramitābhāvanā draṣṭavyā yatra buddhadharmā api nābhimukhībhavanti kutaḥ punaḥ pratyekabuddhadharmāḥ |",
    "T02bsu052_u:155": " nāpi śrāvakadharmā abhimukhībhavanti, kaḥ punarvādaḥ pṛthagjanadharmāṇām ||",
    "T02bsu052_u:156": " punaraparaṃ bhagavan sā prajñāpāramitābhāvanā yā(yāṃ?) bhāvanāmāgamya acintyānapi buddhadharmānacintyā buddhadharmā iti na vikalpamāpadyate |",
    "T02bsu052_u:157": " seyaṃ bhagavan prajñāpāramitābhāvanā bodhisattvānāṃ mahāsattvānāṃ sarvadharmāvikalpāya draṣṭavyā",
    "T02bsu052_u:158": " punaraparaṃ bhagavan sā prajñāpāramitābhāvanā yā(yāṃ?) bhāvanāmāgamya sarvadharmān buddhadharmān paśyati, sarvadharmānacintyadharmān paśyatyasamanupaśyanatayā |",
    "T02bsu052_u:159": " bahubuddhaśatasahasraparyupāsitāste bhagavan kulaputrāḥ kuladuhitaraśca bhaviṣyanti ye imaṃ prajñāpāramitānirdeśaṃ śrutvā adhimokṣyante nottrasiṣyanti na saṃtrasiṣyanti na saṃtrāsamāpātsyante punaraparaṃ bhagavan sā prajñāpāramitābhāvanā yāṃ na kaściddharmaḥ saṃkliśyate vā vyavadāyate vā samanupaśyati |",
    "T02bsu052_u:160": " evaṃ bhāvanā bhagavan prajñāpāramitābhāvanā |",
    "T02bsu052_u:161": " sā caiṣā bhagavan prajñāpāramitābhāvanā yā naiva pṛthagjananānātvaṃ karoti, na śrāvakanānātvam, na pratyekabuddhanānātvam,",
    "T02bsu052_u:162": " yāvat samyaksaṃbuddhanānātvaṃ ca karoti |",
    "T02bsu052_u:163": " eṣā sā bhagavan prajñāpāramitābhāvanā ||",
    "T02bsu052_u:164": " (SaptaŚ, Vaidya 345) atha khalu bhagavān mañjuśriyaṃ kumārabhūtamāmantrayate sma - kiyantastvayā mañjuśrīḥ tathāgatāḥ",
    "T02bsu052_u:165": " paryupāsitāḥ? mañjuśrīrāha - yāvanto bhagavan māyāpuruṣasya cittacaitasikā",
    "T02bsu052_u:166": " niruddhāḥ, iyanto mayā bhagavan tathāgatāḥ paryupāsitāḥ |",
    "T02bsu052_u:167": " bhagavānāha - na tvaṃ mañjuśrīḥ buddhadharmasaṃsthitaḥ? mañjuśrīrāha - kaścitpunarbhagavan sa dharma upalabhyate yo na buddhadharmasaṃsthitaḥ? bhagavānāha - kasya punarmañjuśrīḥ ete buddhadharmāḥ? mañjuśrīrāha - bhagavan tava tāvadete",
    "T02bsu052_u:168": " buddhadharmā iti nāma na saṃvidyate nopalabhyate, kutaḥ punaranyeṣāṃ bhaviṣyati?",
    "T02bsu052_u:169": " bhagavānāha - prāptā te mañjuśrīrasaṅgatā? mañjuśrīrāha - tadyadā tāvadahaṃ bhagavan na saṅgataiva, tatkiṃ bhūyo 'hamasaṅgatāmanuprāpsyāmi?",
    "T02bsu052_u:170": " bhagavānāha - tatkiṃ niṣaṇṇo 'si mañjuśrīrbodhimaṇḍe? mañjuśrīrāha -",
    "T02bsu052_u:171": " bhagavāneva tāvadbodhimaṇḍe na niṣaṇṇaḥ, kathaṃ punarahaṃ niṣatsyāmi",
    "T02bsu052_u:172": " bhūtakoṭiṃ pramāṇīkṛtya? bhagavānāha - bhūtakoṭiriti mañjuśrīḥ kasyaitadadhivacanam? mañjuśrīrāha - bhūtakoṭiriti bhagavan satkāyasyaitadadhivacanam |",
    "T02bsu052_u:173": " bhagavānāha - kiṃ saṃdhāya mañjuśrīrevaṃ",
    "T02bsu052_u:174": " vadasi? mañjuśrīrāha - asanneṣa bhagavan kāyo na satkāyaḥ |",
    "T02bsu052_u:175": " naiṣa saṃkrāmati na viṣaṃkrāmati |",
    "T02bsu052_u:176": " tenaiṣa kāyo 'satkāya ||",
    "T02bsu052_u:177": " atha khalvāyuṣmān śāradvatīputro bhagavantametadavocat - niyatāste bhagavan bodhisattvā mahāsattvā bhaviṣyanti bodhaye, ye imaṃ prajñāpāramitānirdeśaṃ śrutvā adhimokṣyante notrasiṣyanti na saṃtrasiṣyanti saṃtrāsamāpatsyante ||",
    "T02bsu052_u:178": " atha khalu maitreyo bodhisattvo mahāsattvo bhagavantametadavocat -",
    "T02bsu052_u:179": " āsannībhūtāste bhagavan bodhisattvā mahāsattvā bhaviṣyanti bodhaye, ye imaṃ prajñāpāramitānirdeśaṃ śrutvā adhimokṣyante, notrasiṣyanti na saṃtrasiṣyanti na saṃtrāsamāpatsyante |",
    "T02bsu052_u:180": " tatkasmāddhetoḥ? eṣaiva bhagavan paramā bodhiḥ, yaiṣāṃ dharmāṇāmanubodhanā ||",
    "T02bsu052_u:181": " atha khalu mañjuśrīḥ kumārabhūto bhagavantametadavocat - buddhā eva te",
    "T02bsu052_u:182": " bhagavan bodhisattvā mahāsattvā draṣṭavyāḥ, ye imaṃ prajñāpāramitānirdeśaṃ",
    "T02bsu052_u:183": " śrutvā adhimokṣyante, notrasiṣyanti na saṃtrasiṣyanti na saṃtrāsamāpatsyante |",
    "T02bsu052_u:184": " tatkasmāddhetoḥ? buddha iti paramārthato",
    "T02bsu052_u:185": " 'nutpādasyaitadadhivacanam ||",
    "T02bsu052_u:186": " atha khalu nirālambā bhaginī bhagavantametadavocat - na te bhagavan",
    "T02bsu052_u:187": " bodhisattvā mahāsattvāḥ pṛthagjanadharmān śrāvakadharmān pratyekabuddhadharmān samyaksaṃbuddhadharmānadhyāmbiṣyante, ye imaṃ prajñāpāramitānirdeśaṃ śrutvā adhimokṣyante, notrasiṣyanti na saṃtrasiṣyanti na saṃtrāsamāpatsyante |",
    "T02bsu052_u:188": " tatkasmāddhetoḥ? tathā hi bhagavan",
    "T02bsu052_u:189": " nirālambāḥ sarvadharmā asaṃvidyamānatvāt |",
    "T02bsu052_u:190": " tenaiṣāmālambanaṃ na saṃvidyate",
    "T02bsu052_u:191": " atha khalu bhagavānāyuṣmantaṃ śāradvatīputramāmantrayate sma -",
    "T02bsu052_u:192": " evametacchāradvatīputra, evametat |",
    "T02bsu052_u:193": " niyatāste kulaputrāḥ kuladuhitaraśca bhaviṣyanti bodhaye, ye imaṃ prajñāpāramitānirdeśaṃ śrutvā",
    "T02bsu052_u:194": " nottrasanti na saṃtrasanti na saṃtrāsamāpatsyante |",
    "T02bsu052_u:195": " avinivartanīyabhūmau tvaṃ (SaptaŚ, Vaidya 346) śāradvatīputra pratiṣṭhitāṃstān kulaputrān",
    "T02bsu052_u:196": " kuladuhitaraśca jānīṣva, ye imaṃ prajñāpāramitānirdeśaṃ śrutvā",
    "T02bsu052_u:197": " adhimokṣyante, nottrasiṣyanti na saṃtrasiṣyanti na saṃtrāsamāpatsyante,",
    "T02bsu052_u:198": " mūrdhnā ca pratigrahīṣyanti |",
    "T02bsu052_u:199": " te te śāradvatīputra paramadānapatayo bhaviṣyanti mahādānapatayo viśiṣṭadānapatayaḥ |",
    "T02bsu052_u:200": " te te śāradvatīputra śīlasaṃpannā bhaviṣyanti paramaśīlavantaḥ",
    "T02bsu052_u:201": " paramaviśiṣṭaśīlaguṇapathaprāptāḥ, ye imaṃ prajñāpāramitānirdeśaṃ śrutvā",
    "T02bsu052_u:202": " adhimokṣyante, nottrasiṣyanti na saṃtrasiṣyanti na saṃtrāsamāpatsyante |",
    "T02bsu052_u:203": " te te śāradvatīputra paramayā kṣāntyā, parameṇa vīryeṇa, paramairdhyānaiḥ,",
    "T02bsu052_u:204": " paramayā apratisamayā prajñayā samanvāgatā bhaviṣyanti |",
    "T02bsu052_u:205": " te te śāradvatīputra bodhisattvā mahāsattvā yāvat sarvakāravaropetena sarvajñajñānena samanvāgatā bhaviṣyanti, ye imaṃ prajñāpāramitānirdeśaṃ",
    "T02bsu052_u:206": " śrutvā adhimokṣyante, notrasiṣyanti na saṃtrasiṣyanti na saṃtrāsamāpatsyante ||",
    "T02bsu052_u:207": " punaraparaṃ bhagavan mañjuśriyaṃ kumārabhūmetadavocat - kaṃ punastvaṃ mañjuśrīḥ arthavaśaṃ saṃpaśyan icchasyanuttarāṃ",
    "T02bsu052_u:208": " samyaksaṃbodhimabhisaṃboddhum? mañjuśrīrāha - sacedahaṃ bhagavan bodhaye",
    "T02bsu052_u:209": " saṃpratiṣṭheyam, evamahamiccheyamabhisaṃboddhum |",
    "T02bsu052_u:210": " nāhaṃ bhagavan bodhiṃ prārthayāmi |",
    "T02bsu052_u:211": " tatkasmāddhetoḥ? bodhirevaiṣa yo 'yaṃ mañjuśrīḥ kumārabhūtaḥ ||",
    "T02bsu052_u:212": " evamukte bhagavān mañjuśriyaṃ kumārabhūtametadavocat - sādhu sādhu mañjuśrīḥ, yastvamimānyevaṃrūpāṇi gambhīrāṇi gambhīrāṇi sthānāni nirdiśasi |",
    "T02bsu052_u:213": " yathāpi tvaṃ pūrvajinakṛtādhikāro 'nupalambhaciracaritabrahmacaryaḥ |",
    "T02bsu052_u:214": " mañjuśrīrāha - labdha eva bhagavan dharmaḥ syāt, yadyahamanupalambhacārī syām ||",
    "T02bsu052_u:215": " evamukte bhagavān mañjuśriyaṃ kumārabhūtametadavocat - paśyasi tvaṃ mañjuśrīrimāṃ mama śrāvakasaṃpadam? mañjuśrīrāha paśyāmi bhagavan |",
    "T02bsu052_u:216": " bhagavānāha - kathaṃ paśyasi? mañjuśrīrāha - tathāhaṃ bhagavan paśyāmi",
    "T02bsu052_u:217": " yathā naiva pṛthagjanāna paśyāmi, naiva śaikṣān paśyāmi, naivāśaikṣān paśyāmi |",
    "T02bsu052_u:218": " nāpi paśyāmi, nāpi naiva paśyāmi, evaṃ paśyāmi |",
    "T02bsu052_u:219": " yannaiva bahūn paśyāmi, nāpyalpakān paśyāmi |",
    "T02bsu052_u:220": " yannaiva vinītān paśyāmi, nāpyavinītān paśyāmi ||",
    "T02bsu052_u:221": " atha khalvāyuṣmān śāradvatīputro mañjuśriyaṃ kumārabhūtametadavocat -",
    "T02bsu052_u:222": " yastvaṃ mañjuśrīḥ śrāvakayānikānevaṃ paśyasi, samyaksaṃbuddhayānikān punastvaṃ kathaṃ paśyasi? mañjuśrīrāha - bodhisattva iti bhadanta",
    "T02bsu052_u:223": " śāradvatīputra nāma dharmaṃ na samanupaśyāmi, bodhāya saṃprasthita iti",
    "T02bsu052_u:224": " nāma dharmaṃ na samanupaśyāmi |",
    "T02bsu052_u:225": " bodhāya caratīti nāma dharmaṃ na samanupaśyāmi |",
    "T02bsu052_u:226": " abhisaṃbudhyata iti nāma dharmaṃ na samanupaśyāmi |",
    "T02bsu052_u:227": " evaṃ bhadanta śāradvatīputra samyaksaṃbuddhayānikān paśyāmi |",
    "T02bsu052_u:228": " śāradvatīputra āha - tathāgataṃ punastvaṃ mañjuśrīḥ kathaṃ paśyasi? mañjuśrīrāha -",
    "T02bsu052_u:229": " tiṣṭhatu bhadanta śāradvatīputra mahānāgaḥ |",
    "T02bsu052_u:230": " mā mahānāgaṃ ghaṭṭaya ||",
    "T02bsu052_u:231": " evamukte āyuṣmān śāradvatīputro mañjuśriyaṃ kumārabhūtametadavocat -",
    "T02bsu052_u:232": " buddha iti mañjuśrīḥ kasyaitadadhivacanam? mañjuśrīrāha - yatpunarbhadanta śāradvatīputra ucyate ātmeti, kasyaitadadhivacanam? śāradvatīputra āha -",
    "T02bsu052_u:233": " anutpādasyaitanmañjuśrīradhivacanaṃ yaduta ātmeti |",
    "T02bsu052_u:234": " mañjuśrīrāha -",
    "T02bsu052_u:235": " (SaptaŚ, Vaidya 347) evametadbhadanta śāradvatīputra yasyaitadadhivacanamātmeti, tasyaitadadhivacanaṃ buddha iti |",
    "T02bsu052_u:236": " api tu bhadanta śāradvatīputra apadādhivacanametad yadidamucyate buddha iti |",
    "T02bsu052_u:237": " na hyetadbhadanta śāradvatīputra vācābhirvijñāpayituṃ buddha iti |",
    "T02bsu052_u:238": " vāgapi bhadanta śāradvatīputra na sukarā nirūpayitum - iyaṃ vāgiti, kutaḥ punarbuddha iti",
    "T02bsu052_u:239": " api tu bhadanta śāradvatīputra yadevaṃ vadasi -",
    "T02bsu052_u:240": " kasyaitadadhivacanaṃ buddha iti, yo na samudāgato notpanno na nirotsyate,",
    "T02bsu052_u:241": " yo na kenaciddharmeṇa samanvāgato nāpyatra kiṃcitpadamabhedam,",
    "T02bsu052_u:242": " apadasyaitadbhadanta śāradvatīputra adhivacanaṃ yaduta buddha iti |",
    "T02bsu052_u:243": " tathāgataṃ bhadanta śāradvatīputra paryeṣitukāmena ātmā paryeṣitavyaḥ |",
    "T02bsu052_u:244": " ātmeti bhadanta śāradvatīputra buddhasyaitadadhivacanam |",
    "T02bsu052_u:245": " yathā ātmā atyantatayā na saṃvidyate nopalabhyate, tathā buddho 'pyatyantatayā na saṃvidyate nopalabhyate |",
    "T02bsu052_u:246": " yathā ātmā na kenaciddharmeṇa vacanīyaḥ, tathā buddho 'pi na kenaciddharmeṇa vacanīyaḥ |",
    "T02bsu052_u:247": " yatra na kācitsaṃkhyā, sa ucyate buddha iti |",
    "T02bsu052_u:248": " na caitadbhadanta śāradvatīputra sukaramājñātumātmeti",
    "T02bsu052_u:249": " yadadhivacanam, evametadbhadanta śāradvatīputra na sukaramājñātuṃ buddha iti yadadhivacanam",
    "T02bsu052_u:250": " atha khalvāyuṣmān śāradvatīputro bhagavantametadavocat - nāyaṃ bhagavan mañjuśrīḥ kumārabhūtastathā deśayati yathā ādikarmikā bodhisattvā ājānīyuḥ",
    "T02bsu052_u:251": " | evamukte mañjuśrīḥ kumārabhūtaḥ āyuṣmantaṃ śāradvatīputrametadavocat -",
    "T02bsu052_u:252": " nāhaṃ bhadanta śāradvatīputra tathā deśayāmi yathā kṛtāvino 'pyarhanta",
    "T02bsu052_u:253": " ājñāsyanti |",
    "T02bsu052_u:254": " nāpyahaṃ tathā deśayāmi yathā kaścidvijñāsyati |",
    "T02bsu052_u:255": " tatkasmāddhetoḥ? na bodhiḥ kenacidvijñātā, nāpi saṃbuddhā, na dṛṣṭā, na",
    "T02bsu052_u:256": " śrutā, na smṛtā, notpāditā, na nirodhitā, noddiṣṭā, nopadeśitā |",
    "T02bsu052_u:257": " etāvadeva bhadanta śāradvatīputra yāvatā bodhiḥ |",
    "T02bsu052_u:258": " sā ca bodhirna bhāvo nāpyabhāvaḥ |",
    "T02bsu052_u:259": " tatkasmāddhetoḥ? na bodhyā kiṃcidabhisaṃboddhavyam, nāpi bodhirbodhimabhisaṃbudhyate ||",
    "T02bsu052_u:260": " śāradvatīputra āha - na mañjuśrīrbhagavatā dharmadhāturabhisaṃbuddhaḥ?",
    "T02bsu052_u:261": " mañjuśrīrāha - na bhadanta śāradvatīputra bhagavatā dharmadhāturabhisaṃbuddhaḥ |",
    "T02bsu052_u:262": " tatkasmāddhetoḥ? tathā hi bhadanta",
    "T02bsu052_u:263": " śāradvatīputra dharmadhātureva bhagavān |",
    "T02bsu052_u:264": " sacedbhadanta śāradvatīputra bhagavatā dharmadhāturabhisaṃbuddhaḥ syāt, tadyo 'sāvanutpādadhātuḥ sa nirudhyo bhavet |",
    "T02bsu052_u:265": " api tu bhadanta śāradvatīputra sa eva dharmadhāturbodhiḥ",
    "T02bsu052_u:266": " | tatkasmāddhetoḥ? niḥsattvo hi dharmadhātuḥ |",
    "T02bsu052_u:267": " abhāvāḥ sarvadharmā iti",
    "T02bsu052_u:268": " bodheradhivacanametat, yo 'sau dharmadhāturiti saṃkhyāṃ gacchati |",
    "T02bsu052_u:269": " tatkasmāddhetoḥ? sarvadharmā hyanānātvaṃ buddhaviṣayataḥ |",
    "T02bsu052_u:270": " anānātvamiti bhadanta śāradvatīputra avijñaptikaṃ padametat |",
    "T02bsu052_u:271": " avijñaptikamiti bhadanta śāradvatīputra naitacchakyaṃ vijñāpayituṃ saṃskṛtatvena vā yāvad asaṃskṛtatvena vā |",
    "T02bsu052_u:272": " na tatra kācidvijñaptiḥ, tena tadavijñaptikam |",
    "T02bsu052_u:273": " sarvadharmā hi bhadanta śāradvatīputra avijñaptikāḥ |",
    "T02bsu052_u:274": " tatkasmāddhetoḥ?",
    "T02bsu052_u:275": " tathā hi sarvadharmāṇāṃ prādurbhāvo nāsti yasmin sthitvā vijñapyeran |",
    "T02bsu052_u:276": " ye",
    "T02bsu052_u:277": " 'pyamī ānantaryaprasṛtā acintyaprasṛtāḥ, te |",
    "T02bsu052_u:278": " ye ca acintyaprasṛtā bhūtaprasṛtāste |",
    "T02bsu052_u:279": " tatkasmāddhetoḥ? bhūtamiti bhadanta śāradvatīputra",
    "T02bsu052_u:280": " abhedapadametat |",
    "T02bsu052_u:281": " ye 'pi acintyadharmasamanvāgatāḥ, (SaptaŚ, Vaidya 348)",
    "T02bsu052_u:282": " naiva te svargagāminaḥ, na apāyagāminaḥ, na parinirvāṇagāminaḥ |",
    "T02bsu052_u:283": " tatkasmāddhetoḥ? na hi acintyaṃ gamanāgamanena pratyupasthitam, yāvat na parinirvāṇaṃ gamanāgamanena pratyupasthitam |",
    "T02bsu052_u:284": " ye 'pi bhadanta śāradvatīputra catasṛṣu mūlāpattiṣvavasthitāḥ, amūle te 'vasthitāḥ |",
    "T02bsu052_u:285": " tatkasmāddhetoḥ? na hi bhadanta śāradvatīputra anutpādasya mūlaṃ vā agraṃ vā iṣyate |",
    "T02bsu052_u:286": " amūlo bhikṣuriti apratiṣṭhitasya bhikṣoretadadhivacanam |",
    "T02bsu052_u:287": " utpannamadhikaraṇamiti adhikasamāropasyaitadadhivacanam |",
    "T02bsu052_u:288": " adhikasamārope bhadanta sāradvatīputra caran loke dakṣiṇīyo bhavati |",
    "T02bsu052_u:289": " tatkasmāddhetoḥ?",
    "T02bsu052_u:290": " tathā hi samaḥ so 'dhikasamāropaḥ |",
    "T02bsu052_u:291": " śrāddho bhadanta śāradvatīputra bhikṣurnārhati śraddhādeyaṃ paribhoktum |",
    "T02bsu052_u:292": " aśrāddho bhadanta śāradvatīputra bhikṣurarhati śraddhādeyaṃ paribhoktum |",
    "T02bsu052_u:293": " kalpito bhadanta śāradvatīputra bhikṣurnārhati śraddhādeyaṃ paribhoktum |",
    "T02bsu052_u:294": " akalpiko bhadanta śāradvatīputra bhikṣurarhati śraddhādeyaṃ paribhoktum |",
    "T02bsu052_u:295": " asamupahatanetrīko bhikṣurarhan kṣīṇāsrava ityucyate ||",
    "T02bsu052_u:296": " śāradvatīputra āha - kiṃ saṃdhāya mañjuśrīrevaṃ vadasi? mañjuśrīrāha - na samatā samupahatā, yā samatā saiva sā netrī |",
    "T02bsu052_u:297": " idaṃ saṃdhāya bhadanta śāradvatīputra evaṃ vadāmi - asamupahatanetrīko bhikṣurarhan kṣīṇāsrava",
    "T02bsu052_u:298": " ityucyate |",
    "T02bsu052_u:299": " anuttīrṇabhaya(bhava?)iti bhadanta śāradvatīputra arhataḥ",
    "T02bsu052_u:300": " kṣīṇāsravasyaitadadhivacanam |",
    "T02bsu052_u:301": " śāradvatīputra āha - kiṃ saṃdhāya mañjuśrīrevaṃ vadasi? mañjuśrīrāha - aṇūnyapi tasya bhayāni na saṃvidyante |",
    "T02bsu052_u:302": " tatkimuttariṣyati? idaṃ saṃdhāya bhadanta śāradvatīputra evaṃ vadāmi -",
    "T02bsu052_u:303": " anuttīrṇabhaya iti arhataḥ kṣīṇāsravasyaitadadhivacanamiti ||",
    "T02bsu052_u:304": " śāradvatīputra āha - anutpannakṣāntika iti mañjuśrīḥ kasyaitadadhivacanam?",
    "T02bsu052_u:305": " mañjuśrīrāha - yena bhadanta śāradvatīputra aṇurapi dharmo notpāditaḥ, sa ucyate 'nutpannakṣāntika iti ||",
    "T02bsu052_u:306": " śāradvatīputra āha - avinīto bhikṣuriti mañjuśrīḥ kasyaitadadhivacanam?",
    "T02bsu052_u:307": " mañjuśrīrāha - avinīto bhikṣuriti bhadanta śāradvatīputra arhataḥ kṣīṇāsravasyaitadadhivacanam",
    "T02bsu052_u:308": " tatkasmāddhetoḥ? avinayo hi vinītaḥ, na vinayo vinītaḥ |",
    "T02bsu052_u:309": " idaṃ saṃdhāya bhadanta śāradvatīputra evaṃ vadāmi -",
    "T02bsu052_u:310": " avinīto bhikṣuriti arhataḥ kṣīṇāsravasyaitadadhivacanam ||",
    "T02bsu052_u:311": " śāradvatīputra āha - adhicitte caratīti mañjuśrīḥ kasyaitadadhivacanam?",
    "T02bsu052_u:312": " mañjuśrīrāha - adhicitte caratīti bhadanta śāradvatīputra pṛthagjanasyaitadadhivacanam |",
    "T02bsu052_u:313": " śāradvatīputra āha - kiṃ saṃdhāya mañjuśrīrevaṃ vadasi? mañjuśrīrāha - tathā hi bhadanta śāradvatīputra so 'dhikaroti ||",
    "T02bsu052_u:314": " evamukte āyuṣmān śāradvatīputro mañjuśriyaṃ kumārabhūtametadavocat - sādhu sādhu mañjuśrīḥ, yathā arhan kṣīṇāsravastathā kathayasi |",
    "T02bsu052_u:315": " mañjuśrīrāha -",
    "T02bsu052_u:316": " evametadbhadanta śāradvatīputra yathā vadasi |",
    "T02bsu052_u:317": " kṣīṇāsravo 'smi, na cārhan |",
    "T02bsu052_u:318": " tatkasmāddhetoḥ? tathā hi bhadanta śāradvatīputra kṣīṇā me āsravāḥ ḥrāvakabhūmau vā pratyekabuddhabhūmau vā |",
    "T02bsu052_u:319": " anena bhadanta ḥāradvatīputra paryāyeṇa kṣīṇāsravo na cārhan ||",
    "T02bsu052_u:320": " (SaptaŚ, Vaidya 349) atha khalu bhagavān mañjuśriyaṃ kumārabhūtametadavocat - syānmañjuśrīḥ paryāyo yadbodhisattvo mahāsattvo bodhimaṇḍe niṣaṇṇo 'bhavyo 'nuttarāṃ samyaksaṃbodhimabhisaṃboddhum?",
    "T02bsu052_u:321": " mañjuśrīrāhasyādbhagavan paryāyaḥ yabdodhisattvo mahāsattvo bodhimaṇḍe niṣaṇṇaḥ abhavyo 'nuttarāṃ samyaksaṃbodhimabhisaṃboddhum |",
    "T02bsu052_u:322": " tatkasya hetoḥ?",
    "T02bsu052_u:323": " tathā hi bodhāvaṇurapi dharmo na saṃvidyate nopalabhyate |",
    "T02bsu052_u:324": " tenocyate",
    "T02bsu052_u:325": " 'nuttarā samyaksaṃbodhiriti |",
    "T02bsu052_u:326": " sā ca bodhiranutpannā |",
    "T02bsu052_u:327": " tatra na kaściddharmaḥ saṃvidyate nopalabhyate, yo bodhimaṇḍe niṣīdet, yo vā bodhimabhisaṃbudhyet, yena vā bodhirabhisaṃbudhyeta, yo vā bodhimaṇḍāduttiṣṭhediti |",
    "T02bsu052_u:328": " anena bhagavan paryāyeṇa abhavyo bodhisattvo mahāsattvo bodhimaṇḍe niṣaṇṇo 'nuttarāṃ samyaksaṃbodhimabhisaṃboddhum",
    "T02bsu052_u:329": " evamukte bhagavān mañjuśriyaṃ kumārabhūtametadavocat - bodhiriti mañjuśrīḥ kasyaitadadhivacanam? mañjuśrīrāha - bodhiriti bhagavan pañcānāmānantaryāṇāmetadadhivacanam |",
    "T02bsu052_u:330": " tatkasmāddhetoḥ? tathā hi bodhiprakṛtikānyeva tāni pañcānantaryāṇi abhāvatvāt |",
    "T02bsu052_u:331": " tenaiṣā",
    "T02bsu052_u:332": " bodhirānantaryaprakṛtikā, anantaryāṇāmabhisaṃbudhyanā bodhiḥ, na ca pratyakṣībhāvanā sarvadharmeṣu bodhiḥ |",
    "T02bsu052_u:333": " tatkasmāddhetoḥ? sarvadharmā hi atyantatayā apratyakṣāḥ |",
    "T02bsu052_u:334": " te na kenacidabhisaṃbuddhāḥ, na dṛṣṭāḥ, na",
    "T02bsu052_u:335": " jñātāḥ, yāvat na viditāḥ |",
    "T02bsu052_u:336": " evameṣā bodhiḥ |",
    "T02bsu052_u:337": " api tu khalu punarbhagavan abhimānikaiḥ sthāpitānyetāni abhisaṃbudhāni(ddhā? ), yāvat pratyakṣīkṛtāni evamukte bhagavān mañjuśriyaṃ kumārabhūtametadavocat - kiṃ te mañjuśrīḥ",
    "T02bsu052_u:338": " mamāntike evaṃ bhavati - tathāgato me tathāgata iti? mañjuśrīrāha - no hīdaṃ bhagavan |",
    "T02bsu052_u:339": " tatkasmāddhetoḥ? na me bhagavan evaṃ bhavet - tathāgato me tathāgata iti |",
    "T02bsu052_u:340": " tatkasmāddhetoḥ? [tathā caiva tathatā ca] yathā ca tathātā, tathā caiṣa tathāgataḥ |",
    "T02bsu052_u:341": " tathā hi bhagavan na tathatā tathāgataṃ",
    "T02bsu052_u:342": " vijñapayati, nāpi tathāgatastathatāṃ vijñapayati |",
    "T02bsu052_u:343": " tatkasmāddhetoḥ? tathā hi bhagavan paramārthato 'bhāvā tathatā |",
    "T02bsu052_u:344": " abhāvastathāgataḥ |",
    "T02bsu052_u:345": " tasmāttarhi bhagavan na me evaṃ bhavati - tathāgato me tathāgata iti |",
    "T02bsu052_u:346": " api tu tathāgata iti bhagavan nāmadheyamātrametat |",
    "T02bsu052_u:347": " tat kataro 'sau tathāgato yatra me evaṃ bhaviṣyati - tathāgato me tathāgata iti? bhagavānāha",
    "T02bsu052_u:348": " sa(tat?)saṃśayaste mañjuśrīstathāgate? mañjuśrīrāha - no hīdaṃ bhagavan |",
    "T02bsu052_u:349": " syādatra me bhagavan saṃśayaḥ, sacet kācittathāgatapariniṣpattiḥ syat,",
    "T02bsu052_u:350": " tathāgatotpattirvā tathāgataparinirvāṇaṃ vā ||",
    "T02bsu052_u:351": " evamukte bhagavān mañjuśriyaṃ kumārabhūtametadavocat - na tava mañjuśrīrevaṃ bhavati - utpannastathāgata iti? mañjuśrīrāha - syānme bhagavan utpannastathāgata iti, saceddharmadhātorutpattiḥ syāt ||",
    "T02bsu052_u:352": " bhagavānāha - nādhimucyase tvaṃ mañjuśrīḥ gaṅgānadīvālukopamā buddhā bhagavantaḥ parinirvṛtā iti? mañjuśrīrāha - kaścit punarbhagavan ekaviṣayā",
    "T02bsu052_u:353": " buddha bhagavanto yadidamacintyaviṣayāḥ? (SaptaŚ, Vaidya 350) bhagavānāha",
    "T02bsu052_u:354": " - evametanmañjuśrīḥ, ekaviṣayā buddhā bhagavanto yadidamacintyaviṣayāḥ |",
    "T02bsu052_u:355": " mañjuśrīrāha - kaścitpunarbhagavan etarhi tiṣṭhati? bhagavānāha -",
    "T02bsu052_u:356": " evametanmañjuśrīḥ |",
    "T02bsu052_u:357": " mañjuśrīrāha - tena hi bhagavan ete gaṅgānadīvālukopamā buddhā bhagavanto na parinirvṛtāḥ",
    "T02bsu052_u:358": " tatkasmāddhetoḥ?",
    "T02bsu052_u:359": " tathā hi bhagavan ekaviṣayā buddhā bhagavanto yadidamacintyaviṣayāḥ |",
    "T02bsu052_u:360": " na ca acintyatā utpadyate nirudhyate vā |",
    "T02bsu052_u:361": " tasmādbhagavan bhagavato vā abhisaṃbuddhena (ddhasya?) ye 'pi te anāgate 'dhvani tathagatā arhantaḥ samyaksaṃbuddhā bhaviṣyanti, abhisaṃbuddhā eva te |",
    "T02bsu052_u:362": " tatkasmāddhetoḥ? na hi acintyatā atītā vā anāgatā vā pratyutpannā vā |",
    "T02bsu052_u:363": " tasmādbhagavan vibhramasteṣāṃ lokasaṃniveśaḥ |",
    "T02bsu052_u:364": " prapañcayanti te bhagavan lokasaṃniveśaṃ yeṣāmevaṃ bhavati - utpannastathāgato yāvat parinirvāsyati veti ||",
    "T02bsu052_u:365": " evamukte bhagavān mañjuśriyaṃ kumārabhūtametadavocat - tena hi tvaṃ",
    "T02bsu052_u:366": " mañjuśrīḥ idaṃ tathāgatācintyam, acintyaṃ niścintyaṃ tathāgatasya vā agrata udāhārairudāhareḥ, avaivartikasya bodhisattvasya mahāsattvasya vā arhato vā kṣīṇāsravasya |",
    "T02bsu052_u:367": " tatkasmāddhetoḥ? tathā hi te śrutvā",
    "T02bsu052_u:368": " naivānujñāsyanti, naiva pratikrokṣyanti |",
    "T02bsu052_u:369": " tatkasmāddhetoḥ? tathā hi taccintyamacintyaṃ niścintyam |",
    "T02bsu052_u:370": " mañjuśrīrāha - acintyānāṃ niścintyānāṃ bhagavan sarvadharmāṇāṃ ko 'trānujñāsyati vā pratikrokṣyati",
    "T02bsu052_u:371": " bhagavānāha - yathaiva mañjuśrīḥ tathāgato niścintyaḥ, tathaiva pṛthagjanā api niścintyāḥ",
    "T02bsu052_u:372": " mañjuśrīrāha - pṛthagjanā api bhagavan tathaiva",
    "T02bsu052_u:373": " niścintyāḥ? bhagavānāha - evametanmañjuśrīḥ |",
    "T02bsu052_u:374": " tatkasmāddhetoḥ? tathā hi sarvāṇyacintyāni niścintyāni |",
    "T02bsu052_u:375": " mañjuśrīrāha - tatkasmādbhagavānevamāha -",
    "T02bsu052_u:376": " yathaiva tathāgato niścintyaḥ, evaṃ pṛthagjanā api niścintyā iti? nanu bhagavan pṛthagjanatvamapi niścintyam |",
    "T02bsu052_u:377": " tatkasmāddhetoḥ? niścintyā hi bhagavan sarvadharmāḥ |",
    "T02bsu052_u:378": " ye kecidbhagavan parinirvāṇāya prasthitāḥ,",
    "T02bsu052_u:379": " vihariṣyante te bhagavan |",
    "T02bsu052_u:380": " tatkasmāddhetoḥ? yaiva niścintyatā tadeva",
    "T02bsu052_u:381": " parinirvāṇam |",
    "T02bsu052_u:382": " tasmāttarhi bhagavan nāsti niścintyatāyāṃ nānātvam |",
    "T02bsu052_u:383": " ye 'pi",
    "T02bsu052_u:384": " bhagavan evamāhuḥ - ime pṛthagjanadharmāḥ, ime āryadharmā iti, te idaṃ vacanīyāḥ - kalyāṇamitrāṇi tāvatparyupāsadhvam, tataḥ paścājjñāsyatha -",
    "T02bsu052_u:385": " ime pṛthagjanadharmāḥ ime āryadharmā iti ||",
    "T02bsu052_u:386": " evamukte bhagavān mañjuśriyaṃ kumārabhūtametadavocat - icchasi tvaṃ mañjuśrīḥ tathāgataṃ sarvasattvānāmagryam? mañjuśrīrāha - iccheyamahaṃ bhagavan tathāgataṃ sarvasattvānāmagryam, sacediha kācitsattvapariniṣpattiḥ syāt |",
    "T02bsu052_u:387": " bhagavānāha - icchasi tvaṃ mañjuśrīḥ tathāgatamacintyadharmasamanvāgatam?",
    "T02bsu052_u:388": " mañjuśrīrāha - iccheyamahaṃ bhagavan tathāgatamacintyadharmasamanvāgatam,",
    "T02bsu052_u:389": " sacetkaścidacintyadharmasamanvāgataḥ syāt ||",
    "T02bsu052_u:390": " bhagavānāha - icchasi punastvaṃ mañjuśrīrevam - ime śrāvakāstathāgatena vinītā iti? mañjuśrīrāha - iccheyamahaṃ bhagavan evam - ime śrāvakāstathāgatena vinītā iti, sacet kaścidacintyadhātuvinayaṃ (SaptaŚ,",
    "T02bsu052_u:391": " Vaidya 351) gacchet |",
    "T02bsu052_u:392": " na bhagavan buddhotpādaḥ kaśyacidupakāreṇa vā apakāreṇa vā pratyupasthitaḥ |",
    "T02bsu052_u:393": " taktasmāddhetoḥ? tathā hi sthita eṣa",
    "T02bsu052_u:394": " dhātuḥ, asaṃkīrṇa eṣa dhātuḥ, yaduta acintyadhātuḥ |",
    "T02bsu052_u:395": " tasmiśca dhātau na",
    "T02bsu052_u:396": " śrāvakanānātvam, yāvat na pṛthagjananānātvamupalabhyate ||",
    "T02bsu052_u:397": " bhagavānāha - na tvaṃ mañjuśrīrevamicchasi - anuttaraṃ puṇyakṣetraṃ tathāgata iti? mañjuśrīrāha - abhāvatvābhdagavan puṇyakṣetraṃ tathagataḥ,",
    "T02bsu052_u:398": " tenaitadanuttaraṃ puṇyakṣetram |",
    "T02bsu052_u:399": " yenaitatpuṇyakṣetraṃ nāpuṇyakṣetram,",
    "T02bsu052_u:400": " tenaitadanuttaraṃ puṇyakṣetram |",
    "T02bsu052_u:401": " api tu khalu punarbhagavan nātra kaściddharmaḥ samudāgacchati na kṣīyate |",
    "T02bsu052_u:402": " evaṃ tatpuṇyakṣetram |",
    "T02bsu052_u:403": " tatra ca bījaṃ prakṣiptaṃ na vivardhate na parihīyate |",
    "T02bsu052_u:404": " bhagavānāha - kiṃ saṃdhāya mañjuśrīrevaṃ vadasi - tatra kṣetre bījamavaropitaṃ na vivardhate",
    "T02bsu052_u:405": " parihīyate iti? mañjuśrīrāha - tathā hi bhagavan acintyaṃ tatkṣetram, evaṃ tatpuṇyakṣetram",
    "T02bsu052_u:406": " atha khalu tasyāṃ velāyāṃ buddhānubhāvena ṣaḍvikāraṃ mahāpṛthivīcālo",
    "T02bsu052_u:407": " 'bhūt, ṣoḍaśānāṃ ca bhikṣusahasrāṇāmanupādāyāsravebhyaścittāni vimuktāni,",
    "T02bsu052_u:408": " saptānāṃ bhikṣuṇīśatānāṃ trayāṇāṃ copāsakaśatānāṃ catvāriṃśataścopāsikāsahasrāṇāṃ ṣaṣṭeśca kāmāvacarāṇāṃ devakoṭīniyutaśatānāṃ virajo vigatamalaṃ dharmeṣu dharmacakṣurutpannam ||",
    "T02bsu052_u:409": " atha khalvāyuṣmānānanda utthāyāsanādekāṃsacīvaraṃ prāvṛtya dakṣiṇaṃ jānumāṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantametadavocat - ko bhagavan hetuḥ, kaḥ pratyayo 'sya mahataḥ pṛthivīcālasya loke prādurbhāvāya? evamukte bhagavānāyuṣmāntamānandametadavocat - ayamānanda puṇyakṣetranirdeśo nāma",
    "T02bsu052_u:410": " dharmaparyāyaḥ pūrvakairapi buddhairbhagavadbhirasminneva pṛthivīpradeśe bhāṣitaḥ |",
    "T02bsu052_u:411": " ayamānanda hetuḥ, ayaṃ pratyayo 'sya mahataḥ pṛthivīcālasya loke prādurbhāvāya ||",
    "T02bsu052_u:412": " saptaśatikā prajñāpāramitā samāptā ||"
}