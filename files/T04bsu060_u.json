{
    "T04bsu060_u:0": " (Vaidya 212)",
    "T04bsu060_u:1": " Karmavibhaṅgopadeśaḥ |",
    "T04bsu060_u:2": " śaṅkhakṣīramṛṇālakumudaprasmerahāraprabhaiḥ sauvarṇāgarudhūpadurdinatalaiścañcatpatākādharaiḥ",
    "T04bsu060_u:3": " ślādhyairdhātuvaraidharanibhair (bhūryasya) saṃbhūṣitā taṃ vande suranāgayakṣamukuṭāvyāghṛṣṭapādaṃ munim ||",
    "T04bsu060_u:4": " jayatu saddharmaḥ |",
    "T04bsu060_u:5": " ityāha bhikṣā śrutasomā |",
    "T04bsu060_u:6": " asti karma alpāyuḥsaṃvartanīyam |",
    "T04bsu060_u:7": " asti karma alpāyuḥsaṃvartanīyamiti karmagatiryathānyāyaṃ vistareṇa vibhaktāḥ |",
    "T04bsu060_u:8": " daśānuśaṃsāḥ pravrajyāraṇyakatve bhaikṣyacaryāyām |",
    "T04bsu060_u:9": " daśa vaiśāradyānīti |",
    "T04bsu060_u:10": " sarve kāmaguṇā yathānyāyaṃ yuktāḥ |",
    "T04bsu060_u:11": " daśānuśaṃsāstathāgatacaityāñjalikarmagandhapuṣpacchatrāṇām |",
    "T04bsu060_u:12": " kathaṃ",
    "T04bsu060_u:13": " daśānuśaṃsāḥ? nanu bhagavatā sūtramuktamekottarike - yāvanto bhikṣavaḥ sattvā apadā vā dvipadā vā catuṣpadā vā bahupadā vā, tathāgatasteṣāṃ sattvānāmagrata ākhyāyate yadidamarhan samyaksaṃbuddhaḥ iti vistaraḥ |",
    "T04bsu060_u:14": " gāthā coktā -",
    "T04bsu060_u:15": " evamacintiyo buddho buddhadharme 'pyacintiyaḥ |",
    "T04bsu060_u:16": " yadi dharmo nvacintyo buddho 'pyacintyo",
    "T04bsu060_u:17": " acintyaprasannasya vipāko 'pi acintiyaḥ |",
    "T04bsu060_u:18": " kathaṃ daśa guṇāḥ puṣpacchatrādīnām? ucyate |",
    "T04bsu060_u:19": " evametadyathāsūtramuktam,",
    "T04bsu060_u:20": " tathaiva tannānyathā |",
    "T04bsu060_u:21": " ye buddhe śraddadhanti, dharme cāpi, saṃghe ca pratipannāḥ, teṣāmacintyaprasannasya vipāko 'pyacintyaḥ |",
    "T04bsu060_u:22": " ye tu mithyādarśanopahatacittāḥ, yathā - buddhasya parinirvṛtasya stūpe dattasya phalaṃ kutaḥ? yasmānnāsti pratigrāha iti, teṣāṃ viparītadṛṣṭīnām |",
    "T04bsu060_u:23": " bhagavānāha - deśeme guṇāśchatrādīnām |",
    "T04bsu060_u:24": " anenāpi tāvatsukhena puṇyāni kurvantu |",
    "T04bsu060_u:25": " tatteṣāṃ bhaviṣyati dīrgharātraṃ hitāya sukhāya |",
    "T04bsu060_u:26": " api ca sarve",
    "T04bsu060_u:27": " 'pi guṇā eteṣvevāntargatāḥ ucyante |",
    "T04bsu060_u:28": " kathaṃ punarbhagavati kṛtaḥ prasādo",
    "T04bsu060_u:29": " 'cintya iti? ucyate |",
    "T04bsu060_u:30": " yathā atraiva karmavibhaṅge uktam, evamanyeṣu sūtrānteṣu |",
    "T04bsu060_u:31": " api tu mandabuddhīnāmarthāya punaruktaṃ kriyate |",
    "T04bsu060_u:32": " yathā karṇesumanaḥprabhṛtīnāṃ sthavirāṇām -",
    "T04bsu060_u:33": " ekapuṣpapradānena aśītikalpakoṭayaḥ |",
    "T04bsu060_u:34": " idaṃ aśraddhānīyam |",
    "T04bsu060_u:35": " evamacintyo vipākaḥ |",
    "T04bsu060_u:36": " tathā aśokaprabhṛtīnāṃ pāṃśudānena cakravartirājyaṃ srotāpattiphalaṃ (ca) idamacintyamaśraddheyaṃ ca |",
    "T04bsu060_u:37": " tathā ca aniruddhaprabhṛtīnāṃ caikapiṇḍapātapradānena cakravartirājyaṃ sapta devarājyāni paścime ca bhave 'rhattvaṃ ca prāptam |",
    "T04bsu060_u:38": " evamādīni ca bahūni vaktavyāni |",
    "T04bsu060_u:39": " api ca |",
    "T04bsu060_u:40": " ekenācintanīyena sarvamākrāmyati |",
    "T04bsu060_u:41": " yathoktaṃ bhagavatā abhidharme bālakāṇḍasūtre - ekacittaprasādasya vipāko varṇitaḥ - yadi ānanda saṃsāre saṃsarataḥ ekacittaprasādasya vipākena saptakṛtvaḥ paranirmitavaśavartiṣu (KVU, Vaidya 213) devaputro rājyaṃ kārayati, saptakṛtvo nirmāṇaratiṣu |",
    "T04bsu060_u:42": " saptakṛtvaḥ sukhiteṣu |",
    "T04bsu060_u:43": " saptakṛtvo yāmeṣu deveṣu bhūtvā rājyaṃ kārayati |",
    "T04bsu060_u:44": " ṣaṭ triṃśadindrarājyāni kārayati |",
    "T04bsu060_u:45": " dvāsaptatimahārājikeṣu deveṣu kārayati |",
    "T04bsu060_u:46": " cakravartirājyānāṃ koṭikoṭīnāṃ rājyāni kārayati |",
    "T04bsu060_u:47": " yadi na rājyaṃ tata idamekacittaprasādasya phalam |",
    "T04bsu060_u:48": " api ca sarvaśrāvakabuddhenāpi bhūyate |",
    "T04bsu060_u:49": " yathā dīpaṃkareṇa buddhena dīpamālāyāḥ pradānena buddhatvaṃ prāptam |",
    "T04bsu060_u:50": " idamapyaśraddhānāmaśraddhānīyam |",
    "T04bsu060_u:51": " evaṃrūpāṇi karmāṇi, yāni loke na",
    "T04bsu060_u:52": " praśraddadhati |",
    "T04bsu060_u:53": " teṣāmaśraddhānāṃ hīnādhimuktikānāṃ bhagavānāha - daśeme guṇāścaityavandanāyāśca |",
    "T04bsu060_u:54": " vistaraḥ |",
    "T04bsu060_u:55": " guṇapūrṇānāṃ tu buddhamāhātmyaṃ na kevalamagratāsūtre |",
    "T04bsu060_u:56": " uktaṃ ca yathā brāhmaṇasūtre - agro 'haṃ hi brāhmaṇaśreṣṭho loke |",
    "T04bsu060_u:57": " iti sūtraṃ yojyam |",
    "T04bsu060_u:58": " yathā ca bhagavān koṭusya maharṣeḥ śelasya ca tāpasasya vinayārthamāśramaṃ gataḥ |",
    "T04bsu060_u:59": " tābhyāṃ ca bhaktena nimantritaḥ |",
    "T04bsu060_u:60": " tābhyāṃ ca bhagavān jñātvedamudānamudānītavān -",
    "T04bsu060_u:61": " agnihotramukhā vedā gāyatrī chandasāṃ mukham |",
    "T04bsu060_u:62": " rājā mukhaṃ manuṣyāṇāṃ nadīnāṃ sāgaro mukham ||",
    "T04bsu060_u:63": " nakṣatrāṇāṃ mukhaṃ ādityastapatāṃ mukham |",
    "T04bsu060_u:64": " puṇyamākāṅkṣamāṇānāṃ saṃbuddho yatatāṃ mukham ||",
    "T04bsu060_u:65": " etaddarśayati bhagavān |",
    "T04bsu060_u:66": " yathā sarveṣāṃ yajñānāṃ jāyamānānāmagnihotraṃ mukham |",
    "T04bsu060_u:67": " vedānāṃ gāyatrī mukham |",
    "T04bsu060_u:68": " sarveṣāṃ puruṣāṇāṃ rājā mukham |",
    "T04bsu060_u:69": " nadīnāṃ sāgaraḥ śreṣṭhaḥ |",
    "T04bsu060_u:70": " nakṣatrāṇāṃ candramā agryaḥ |",
    "T04bsu060_u:71": " tapatāmādityaḥ pradhānaḥ sāhasrāṇāṃ lokadhātūnāmavabhāsayati |",
    "T04bsu060_u:72": " evaṃ yaścintayati - asminnekapuruṣe dattaṃ mahāphalamiti |",
    "T04bsu060_u:73": " bhagavānāha - saṃbuddho dakṣiṇeyānāmagrya iti |",
    "T04bsu060_u:74": " anenāpi kāraṇena bhagavānagrya |",
    "T04bsu060_u:75": " etatsūtramapyāgame brāhmaṇanipāte vistareṇa pratyavagantavyam |",
    "T04bsu060_u:76": " yathā ca bhagavatā etadagre dakṣiṇāvibhaṅge sūtra uktam - etadagramānanda pratipudgalikānāṃ dakṣiṇīyānāṃ yadidaṃ tathāgato 'rhan samyaksaṃbuddhaḥ |",
    "T04bsu060_u:77": " evamagryatā bhagavato vaktavyā |",
    "T04bsu060_u:78": " yathā ca mahāsamājīye parinirvāṇādisūtreṣu dvādaśayojaniko devānāṃ saṃnipātaḥ |",
    "T04bsu060_u:79": " yathā mahāprātihārye 'kaniṣṭhikādibhirdevaiḥ pūjitaḥ |",
    "T04bsu060_u:80": " mahāprātihāryaṃ ca dṛṣṭvā anekāni tīrthakaraśatāni pravrajitāni |",
    "T04bsu060_u:81": " yathā ca tāpasā urubilvākāśyapaprabhṛtayaḥ pravrajitāḥ |",
    "T04bsu060_u:82": " parivrājakāśca śāriputramaudgalyāyanaprabhṛtayaḥ pravrajitāḥ |",
    "T04bsu060_u:83": " brāhmaṇāaśca",
    "T04bsu060_u:84": " brahmāyu(pūraśāyino) vasiṣṭhabhāradvājaprabhṛtayo 'bhiprasannāḥ |",
    "T04bsu060_u:85": " tathā rājānaḥ prasenajidbimbasāraprabhṛtayaḥ, gṛhapatayaḥ anāthapiṇḍadaghoṣilaprabhṛtayaḥ",
    "T04bsu060_u:86": " evaṃ devānāṃ ye 'gryā manuṣyāṇāṃ ca, te",
    "T04bsu060_u:87": " 'bhiprasannā bhagavati |",
    "T04bsu060_u:88": " anenāpi kāraṇena bhagavān agryaḥ |",
    "T04bsu060_u:89": " api ca yathaikottarikāgratāsūtra uktam - agradharmasamanvāgato devabhūtamanuṣyāgryaḥ prāptaḥ pramoditaḥ |",
    "T04bsu060_u:90": " etaduktaṃ bhavati - nirvāṇagāmī dharmo 'dhigataḥ |",
    "T04bsu060_u:91": " tenaḥ kāraṇenāgryaḥ |",
    "T04bsu060_u:92": " kiṃ kāraṇaṃ pūrvamapi bodhisattvabhūtaṃ devā upasaṃkrāntāḥ |",
    "T04bsu060_u:93": " yathā govindasūtre, śatavarge ca tāpasasūtre indra upasaṃkrāntaḥ |",
    "T04bsu060_u:94": " nanu tadā agradharmasamanvāgataḥ,",
    "T04bsu060_u:95": " sāṃprataṃ nirvāṇagāmī mārgo 'dhigataḥ |",
    "T04bsu060_u:96": " tenāgryaḥ |",
    "T04bsu060_u:97": " evamapi deśitā dharmāḥ",
    "T04bsu060_u:98": " | kecidāhuḥ - (KVU, Vaidya 214) buddhaḥ parinirvṛto mokṣaṃ prāptaḥ |",
    "T04bsu060_u:99": " tasya yat stūpe dattaṃ pratimāyāṃ vā dhūpapuṣpādikaṃ kaḥ pratigṛhṇātiḥ? yadā buddhaḥ parinirvṛta evocyate |",
    "T04bsu060_u:100": " aśraddhaitadvākyam, purato vā pāpataram,",
    "T04bsu060_u:101": " yeṣāṃ buddhaśāsanasiddhānto na viditaḥ |",
    "T04bsu060_u:102": " ya eṣa dharmo bhagavatā diśataḥ,",
    "T04bsu060_u:103": " etadbhagavataḥ śarīram |",
    "T04bsu060_u:104": " sa cādya tiṣṭhati |",
    "T04bsu060_u:105": " tasminnantarhite buddhaḥ parinirvṛto bhaviṣyati |",
    "T04bsu060_u:106": " yāvaddharmastiṣṭhati tāvadbuddho na parinirvāpayati |",
    "T04bsu060_u:107": " kiṃ kāraṇam? dharmaśarīraṃ bhagavataḥ śarīraṃ",
    "T04bsu060_u:108": " pāramārthikam |",
    "T04bsu060_u:109": " tena dharmeṇa yadā deśitena srotāpattiphalaṃ prāpsyate,",
    "T04bsu060_u:110": " sakṛdāgāmiphalam, anāgāmiphalam, anāgāmiphalaṃ ca arhattvaṃ(ca) |",
    "T04bsu060_u:111": " etadarthaṃ cāsmākaṃ pravrajyā phalaprāptinimittam |",
    "T04bsu060_u:112": " buddhastiṣṭhatiphalāni prāpsyante |",
    "T04bsu060_u:113": " na parinirvṛtaḥ |",
    "T04bsu060_u:114": " tatrāyaṃ doṣaḥ syāt |",
    "T04bsu060_u:115": " asmākaṃ tvadyāpi phalāni prāpsyante |",
    "T04bsu060_u:116": " na parinirvṛtaḥ |",
    "T04bsu060_u:117": " tatrāyaṃ doṣaḥ syāt |",
    "T04bsu060_u:118": " asmākaṃ tvadyāpi phalāni prāpyante |",
    "T04bsu060_u:119": " ārabdhavīryāṇāṃ na kiṃcid duṣkaram |",
    "T04bsu060_u:120": " buddhe tiṣṭhamāne kartavyametatsarvaṃ kriyate |",
    "T04bsu060_u:121": " anenāpi kāraṇena jñeyaṃ dharmaśarīrastathāgata iti |",
    "T04bsu060_u:122": " yathā mahāparinirvāṇasūtre uktam -",
    "T04bsu060_u:123": " syādevamānanda yuṣmākaṃ parinirvṛto bhagavān |",
    "T04bsu060_u:124": " adyāgre nāsti śāsteti |",
    "T04bsu060_u:125": " naitadevaṃ draṣṭavyam |",
    "T04bsu060_u:126": " adyāgre vaḥ ānanda sūtrāntaḥ śāstā |",
    "T04bsu060_u:127": " evaṃ bhagavatā sūtrābhidharmavinayā dattāḥ |",
    "T04bsu060_u:128": " adyāgre caiṣa buddhaḥ |",
    "T04bsu060_u:129": " etaddarśayati |",
    "T04bsu060_u:130": " bhagavān |",
    "T04bsu060_u:131": " tathā na kiṃcinmātāpitṛsaṃbhavena śarīreṇa kāryaṃ kriyate |",
    "T04bsu060_u:132": " etaddarśayati |",
    "T04bsu060_u:133": " yadāhaṃ gṛha āvāsavasitaḥ, na tadā mayā",
    "T04bsu060_u:134": " kaściddharmo 'bhisaṃbuddhaḥ |",
    "T04bsu060_u:135": " tasmānna mātāpitṛsaṃbhavaṃ śarīraṃ buddhaḥ |",
    "T04bsu060_u:136": " yadā tvahamekonatriṃśadvarṣādgṛhānnirgataḥ, ye duḥkhena dharmamicchanti te duṣkaracaryayā vismāpitāḥ |",
    "T04bsu060_u:137": " na ca me kaścidduḥkhena dharme 'dhigataḥ |",
    "T04bsu060_u:138": " yathā romaharṣaṇīyasūtre uktāḥ, tathā pratyavagantavyāḥ |",
    "T04bsu060_u:139": " ṣaḍvarṣāṇi duṣkaraṃ kṛtam |",
    "T04bsu060_u:140": " na ca tena kaściddharmo 'dhigataḥ |",
    "T04bsu060_u:141": " paścānmayā bhojanaṃ bhuktaṃ śarīrabalaṃ ca prāpya vaiśākhamāsapūrṇapañcadaśyāṃ bodhimūle niṣaṇṇenānuttarā samyaksaṃbodhiḥ prāptā |",
    "T04bsu060_u:142": " vārāṇasyāṃ gatvā dharmacakra pravartitam |",
    "T04bsu060_u:143": " tena dharmeṇa phalādhigamaḥ kriyate |",
    "T04bsu060_u:144": " sa cā - - - - ti |",
    "T04bsu060_u:145": " anenāpi kāraṇena dharmakāyāstathāgatāḥ |",
    "T04bsu060_u:146": " yathā vinaye pāṭhaḥ |",
    "T04bsu060_u:147": " bhagavantaṃ bhagavato mātṛṣvasāha - jīvantu bhavanta bhaga - - - - - - |",
    "T04bsu060_u:148": " yattu bhagavatoktam - - - - na te 'haṃ gautami pureva vaktavyaḥ |",
    "T04bsu060_u:149": " sāha - atha kathaṃ bhagavān vaktavyaḥ? bhagavānāha - evaṃ vaktavyam - dī(rgharātraṃ",
    "T04bsu060_u:150": " bhagava)to dharmastiṣṭhatu |",
    "T04bsu060_u:151": " etaddarśayati - na mama mātāpitṛsaṃbhavena",
    "T04bsu060_u:152": " śarīreṇa kiṃcinniṣṭhā |",
    "T04bsu060_u:153": " ato dharmaśarīraṃ me dīrgharātraṃ tiṣṭhatu |",
    "T04bsu060_u:154": " yāni mayā saṃsāre duṣkarasahasrāṇi kṛtāni, tānyatīva dharmasyārthāya |",
    "T04bsu060_u:155": " anenāpi kāraṇena ya eva bhagavataḥ śarīraṃ - - - |",
    "T04bsu060_u:156": " mahāparinirvāṇasūtre uktam -",
    "T04bsu060_u:157": " āgatā ānanda devāḥ, divyāni ca candanacūrṇāni gṛhya, divyāni ca māndāravāṇi puṣpāṇi, divyāni - - - - - - nanda evaṃ tathāgataḥ satkṛto bhavati gurukṛto mānito vā pūjito vā |",
    "T04bsu060_u:158": " yaḥ punaḥ kaścidānanda mama śāsane 'pramatto viharati, ā - - - - kurute dharmaṃ dhārayati, tenāhaṃ satkṛto gurukṛto mānitaḥ pūjito bhavāmi |",
    "T04bsu060_u:159": " etaddarśayati |",
    "T04bsu060_u:160": " kāśyapasya",
    "T04bsu060_u:161": " samyaksaṃbuddha(sya bhikṣu) bhikṣuṇībhirupāsakopāsikābhiḥ |",
    "T04bsu060_u:162": " (taṃ ca)",
    "T04bsu060_u:163": " śarīrapūjā kṛtā, na dharmo dhāritaḥ |",
    "T04bsu060_u:164": " yāvaddharmo 'ntarhitaḥ |",
    "T04bsu060_u:165": " evamāpūryamapyevaṃ kari - - - - - - - (apa)cayitavyaḥ |",
    "T04bsu060_u:166": " etanmama śarīram |",
    "T04bsu060_u:167": " etaddarśayati - (KVU, Vaidya 215) mayi parinirvṛte yatkartavyam |",
    "T04bsu060_u:168": " dharmaṃ satkariṣyata evoktam |",
    "T04bsu060_u:169": " dharmakāyāsta(thāgatāḥ) |",
    "T04bsu060_u:170": " mahāparinivāṇe āryānandaḥ pṛcchati - kathamasmābhirbhagavati parinirvṛte bhagavaccharīrapratipattiḥ",
    "T04bsu060_u:171": " kāryā? bhagavānāha - alpotsukairyuṣmābhirbhavitavyam |",
    "T04bsu060_u:172": " upāsakāḥ śarīraṃ yathā jñāsyanti, tathā kariṣyanti |",
    "T04bsu060_u:173": " etaddarśayati - yadetaddharmaśarīram,",
    "T04bsu060_u:174": " etadyuṣmābhiḥ paripālitavyam |",
    "T04bsu060_u:175": " upāsakābahuvyagrāḥ |",
    "T04bsu060_u:176": " asamartha dharmadhāraṇaṃ kartum |",
    "T04bsu060_u:177": " anena cirasthitenāhaṃ cirasthitiko bhaviṣyāmīti |",
    "T04bsu060_u:178": " yathā ca devāvatārasūtre utpalavarṇābhikṣuṇyā cakravartirūpaṃ nirmāya bhagavān devalokāvatīrṇaḥ prathamaṃ vanditaḥ |",
    "T04bsu060_u:179": " sā tuṣṭā |",
    "T04bsu060_u:180": " mayā bhagavān prathamaṃ vanditaḥ |",
    "T04bsu060_u:181": " tasyāśca ( - - - - - - - ) taṃ jñātvā srotāpattiphalaṃ prāptam |",
    "T04bsu060_u:182": " etaddarśayati - na mātāpitṛsaṃbhavena śarīreṇa",
    "T04bsu060_u:183": " varṇitena vandito bhavāmi |",
    "T04bsu060_u:184": " yena phalaṃ prāptaṃ vanditaḥ |",
    "T04bsu060_u:185": " etadarthameva ca tatra gāthoktāḥ -",
    "T04bsu060_u:186": " manuṣyapratilābhena svargāṇāṃ gamanena ca |",
    "T04bsu060_u:187": " pṛthivyāmekarājyaṃ ca srotāpattiphalaṃ param ||",
    "T04bsu060_u:188": " anenāpi kāraṇena dharma eva bhagavataḥ śarīram |",
    "T04bsu060_u:189": " yathā ca bodhimūlasūtre bhagavānayodhyāyāṃ viharati |",
    "T04bsu060_u:190": " atha paścimeṣu janapadeṣu dvau bhikṣū prativasataḥ sakhāyau |",
    "T04bsu060_u:191": " tau bhagavaddarśanāya prasthitau |",
    "T04bsu060_u:192": " mahāṭavyāṃ prapannau |",
    "T04bsu060_u:193": " tṛṣārtābhyāṃ tābhyāṃ pānīyaṃ prāptam |",
    "T04bsu060_u:194": " ekena tṛṣitena pītam |",
    "T04bsu060_u:195": " dvitīya āha - nāhaṃ bhagavataḥ śikṣāmatikramiṣyāmi |",
    "T04bsu060_u:196": " aparisrāvaṃ saprāṇakametatpānīyamiti |",
    "T04bsu060_u:197": " dharmaśca bhagavataḥ śarīram |",
    "T04bsu060_u:198": " tamanupālayatā dṛṣṭa eva mayā bhagavān |",
    "T04bsu060_u:199": " sa tṛṣārto bhagavantaṃ namaskurvan kālagataḥ,",
    "T04bsu060_u:200": " prasannacittaśca deveṣūpapannaḥ |",
    "T04bsu060_u:201": " dvitīyo bhikṣuḥ sapramāṇakaṃ pānīyaṃ pītvā anupūrveṇa bahubhirdivasairbhagavataḥ samīpaṃ gataḥ",
    "T04bsu060_u:202": " sa ca deveṣūpapanno bhikṣuḥ pūrvaṃ gataḥ |",
    "T04bsu060_u:203": " yena saprāṇakaṃ pānīyaṃ pītaḥ tasya bhikṣorbhagavatā mātāpitṛsaḥbhavaḥ śarīraḥ darśitam - etanmama śarīraḥ paśya |",
    "T04bsu060_u:204": " sa ca devalokopapanno bhikṣurbhagavatoktaḥ - darśaya śarīraḥ te |",
    "T04bsu060_u:205": " devaputraśarīraḥ divyaḥ darśitam |",
    "T04bsu060_u:206": " sa bhikṣuḥ saḥvignaḥ pṛcchati -",
    "T04bsu060_u:207": " bhagavan, kimidam? bhagavānāha - ya eṣa devaputro 'nena tṛṣṇārtena saprāṇakamudakaḥ na pītam",
    "T04bsu060_u:208": " mayā yathoktā śikṣā rakṣitā |",
    "T04bsu060_u:209": " eṣa dvitīyo mātāpitṛsaḥbhavaḥ śarīraḥ draṣṭukāmaḥ sapraṇākaḥ pānīyaḥ pītvā etasya mayā mātāpitṛsaḥbhavaḥ śarīraḥ darśitam - etaccharīraḥ paśya |",
    "T04bsu060_u:210": " yadyanena kaścidguṇo na dṛṣṭaḥ, tena ca mātāpitṛsaḥbhavametaccharīraḥ dṛṣṭam, na tenāhaḥ dṛṣṭaḥ",
    "T04bsu060_u:211": " etadarthameva gāthoktā -",
    "T04bsu060_u:212": " cīvarakarṇakaḥ cenniśrāya ākramanti pade pade |",
    "T04bsu060_u:213": " aparādhena tiṣṭhanti na te buddhasya sāntike ||",
    "T04bsu060_u:214": " yojanānāṃ sahasreṣu ye śrutvā na subhāṣitam |",
    "T04bsu060_u:215": " tadarthaṃ pratipadyanti te vai buddhasya sāntike ||",
    "T04bsu060_u:216": " yathā ca bhagavān dharmaprītyarthaṃ nandakasya bhikṣādharmaśrāvaṇāyopasaṃkrāntaḥ |",
    "T04bsu060_u:217": " yathā copasthāpanakasūtre uktam -",
    "T04bsu060_u:218": " paryeṣata bhikṣavaḥ |",
    "T04bsu060_u:219": " upasthāpayati dharmaṃ ca me dhārayiṣyati |",
    "T04bsu060_u:220": " sūtraṃ geyaṃ vyākaraṇamitivṛttaṃ gāthodānam |",
    "T04bsu060_u:221": " evaṃ navāṅgaśāsanaṃ yo mama",
    "T04bsu060_u:222": " dhārayati, taṃ mārgayata |",
    "T04bsu060_u:223": " na mātāpitṛsaṃbhavasya (KVU, Vaidya 216)",
    "T04bsu060_u:224": " śarīrasya upasthāpakaṃ mārgayata |",
    "T04bsu060_u:225": " kiṃ kāraṇam? yathoktaṃ ṛddhipādanipāte mṛgāramātuḥ prāsāde - evaṃ bhāviteṣu bhikṣavastathāgataścaturṣu",
    "T04bsu060_u:226": " ṛddhipādeṣu kalpaṃ vā tiṣṭhet kalpāvaśeṣaṃ vā |",
    "T04bsu060_u:227": " etaddarśayati - na yūyaṃ samarthā mama śarīraṃ kalpaṃ vā dhārayitum |",
    "T04bsu060_u:228": " eṣa tu dharmo dhārayitavyaḥ |",
    "T04bsu060_u:229": " etanmama śarīram |",
    "T04bsu060_u:230": " yathā ca mahādevasūtre uktam - mā mama bhaviṣyatha",
    "T04bsu060_u:231": " paścima - - - - |",
    "T04bsu060_u:232": " - - - - - - - - tmanāṃ yadidaṃ kauṇḍinyaḥ |",
    "T04bsu060_u:233": " mahāprajñānāṃ sāriputraḥ |",
    "T04bsu060_u:234": " ṛddhimatāṃ maudgalyāyanaḥ |",
    "T04bsu060_u:235": " yāvaddakṣiṇeyānāṃ subhūtiḥ kulaputraḥ |",
    "T04bsu060_u:236": " evaṃ sarvasūtraṃ vaktavyam |",
    "T04bsu060_u:237": " bhikṣuṇīnāmagratāsūtre",
    "T04bsu060_u:238": " uktam, evamupāsakānāmupāsikānāmagratāsūtre uktam |",
    "T04bsu060_u:239": " tathā catuṣparṣadasūtram -",
    "T04bsu060_u:240": " bhikṣavaḥ |",
    "T04bsu060_u:241": " vyakto vinītaḥ viśāradaḥ |",
    "T04bsu060_u:242": " bahuśrutaḥ |",
    "T04bsu060_u:243": " dharmakathikaḥ |",
    "T04bsu060_u:244": " dharmārthapratipannaḥ saṃghaṃ śobhayati |",
    "T04bsu060_u:245": " bhikṣuṇī |",
    "T04bsu060_u:246": " upāsakaḥ |",
    "T04bsu060_u:247": " upāsikā |",
    "T04bsu060_u:248": " bhikṣavaḥ |",
    "T04bsu060_u:249": " vyaktā vinītā viśāradā bahuśrutā dhārmikā dharmārthapratipannāḥ saṃghaṃ śobhayanti |",
    "T04bsu060_u:250": " tadapi sūtraṃ vaktavyam |",
    "T04bsu060_u:251": " api ca |",
    "T04bsu060_u:252": " ekapudgale 'pi tāvacca asmākaṃ vītarāge 'prameyā dakṣiṇā |",
    "T04bsu060_u:253": " yathoktamugrasūtre - paśyogra bhikṣuḥ cīvareṇa prāvṛtenāpramāṇaṃ samādhimupasaṃpadya viharati",
    "T04bsu060_u:254": " aprameyastasya puṇyasya puṇyābhiṣyandaḥ |",
    "T04bsu060_u:255": " kuśalābhiṣyandaḥ sukhasyāhāraḥ |",
    "T04bsu060_u:256": " tathā piṇḍapātaśayanāsanaglānapratyayabhaiṣajyaṃ paribhuktvā apramāṇaṃ samādhimupasaṃpadya viharati |",
    "T04bsu060_u:257": " tadyathogra gṛhapate saṃbahulā mahānadya ekībhāvaṃ gacchanti |",
    "T04bsu060_u:258": " na śakyaṃ te udakaṃ parisaṃkhyātum |",
    "T04bsu060_u:259": " atha ca punaraprameyo 'saṃkhyeyo mahānudakaskandhaḥ iti saṃkhyāṃ gacchanti |",
    "T04bsu060_u:260": " katamā mahānadyaḥ? gaṅgā yamunā sarayū āryavatī mahī |",
    "T04bsu060_u:261": " na śakyaṃ tadudakaṃ parisaṃkhyātum |",
    "T04bsu060_u:262": " atha ca punaraprameyo 'saṃkhyeyo mahānudakaskandhaḥ saṃkhyāṃ gacchanti |",
    "T04bsu060_u:263": " evamevogra paśya bhikṣuḥ cīvaraṃ paribhuñjannapramāṇaṃ samādhimupasaṃpadya viharati |",
    "T04bsu060_u:264": " evaṃ piṇḍapātaśayanāsanaglānabhaiṣajyaṃ paribhuñjannapramāṇaṃ samādhimupasaṃpadya viharati",
    "T04bsu060_u:265": " apramāṇastasya puṇyasya puṇyābhiṣyandaḥ kuśalābhiṣyandaḥ sukhasyāhāraḥ |",
    "T04bsu060_u:266": " evameva pudgale 'pi tāvacchīlavati asmākaṃ dattamaprameyaphalaṃ bhavati |",
    "T04bsu060_u:267": " tathā ārāmadānavihāradānāni |",
    "T04bsu060_u:268": " velāmasūtre, dakṣiṇāsūtre vistaraḥ pratyavagantavyaḥ |",
    "T04bsu060_u:269": " tathā parinirvṛtasya bhagavataḥ stūpe kṛtāyāḥ pūjāyā aprameyo vipākaḥ |",
    "T04bsu060_u:270": " yathoktaṃ karmavibhaṅge - daśānuśaṃsāstathāgatapūjāyāḥ |",
    "T04bsu060_u:271": " kiṃ kāraṇam? yaḥ",
    "T04bsu060_u:272": " kaściddānapatiḥ, sa mahābhogavattāṃ vā prārthayan dānaṃ dadāti,",
    "T04bsu060_u:273": " svargasukhaṃ vā cintayan, mokṣanimittaṃ vā |",
    "T04bsu060_u:274": " tacca sarvamuktam - yathā mahābhogaśca bhavati |",
    "T04bsu060_u:275": " svargeṣūpapadyate |",
    "T04bsu060_u:276": " kṣipraṃ ca parinirvāti |",
    "T04bsu060_u:277": " evamaprameyaḥ stūpe kṛtādhikārasya vipākaḥ |",
    "T04bsu060_u:278": " na yathānyeṣāṃ vākyānāṃ devadattamanena gṛhṇāti |",
    "T04bsu060_u:279": " asti karma asmākaṃ yaḥ stūpe dattamapaharati,",
    "T04bsu060_u:280": " tasyāparimāṇaṃ pāpam |",
    "T04bsu060_u:281": " teṣāmupamānaṃ na teṣāṃ pramāṇaṃ kriyate |",
    "T04bsu060_u:282": " yatkiṃcidasmin pṛthivīmaṇḍale sarvasattvānāṃ hiraṇyasuvarṇaṃ dhanadhānyaṃ vastrālaṃkārādiḥ, tasya sarvasya yaḥ kaścidapahāraṃ karoti,",
    "T04bsu060_u:283": " tasmātpāpātprabhūtataraṃ pāpaṃ yaḥ stūpe dattamapaharati |",
    "T04bsu060_u:284": " eṣo 'smākaṃ",
    "T04bsu060_u:285": " siddhāntaḥ - yatstūpe dattaṃ tatstūpe eva yojyam |",
    "T04bsu060_u:286": " yatsaṃghe, tatsaṃghe evopayojyam |",
    "T04bsu060_u:287": " eṣa svasiddhāntaḥ pratiṣṭhāpitaḥ |",
    "T04bsu060_u:288": " yathāsmākaṃ bhagavān tiṣṭhati, tasmiṃśca kṛto 'dhikāro 'prameyavipākaḥ |",
    "T04bsu060_u:289": " kathaṃ punarbāhyā ye devāsteṣāṃ datte kiṃ puṇyaṃ phalate? (KVU, Vaidya 217) evaṃ saṃpratipannāḥ buddhaḥ parinirvṛtaḥ |",
    "T04bsu060_u:290": " asmākaṃ devāstiṣṭhanti |",
    "T04bsu060_u:291": " evaṃ ca brūmaḥ -",
    "T04bsu060_u:292": " yastiṣṭhati yadeva bhaktā vā dhūpaṃ vā puṣpaṃ vā gandhaṃ vā dīpaṃ vā bhojanaṃ vā vastraṃ vā alaṃkāraṃ vā hiraṇyaṃ vā suvarṇaṃ vā prayacchanti,",
    "T04bsu060_u:293": " kimayaṃ hastena hastaṃ na pratigṛhṇāti? atha na pratigṛhṇāti, buddhasya teṣāṃ ca kaḥ prativiśeṣaḥ? atha matam - devānāṃ vā arcāsteṣāṃ pratikṛtayaḥ pūjyante |",
    "T04bsu060_u:294": " asmāpamapi buddhasya dharmaśarīraṃ tiṣṭhati |",
    "T04bsu060_u:295": " guṇāśca pūjyante |",
    "T04bsu060_u:296": " pratimāsu ye dhūpaṃ gandhaṃ puṣpaṃ pratiyacchanti |",
    "T04bsu060_u:297": " evaṃ kṛte 'smākameva",
    "T04bsu060_u:298": " datte stūpeṣu puṇyamasti |",
    "T04bsu060_u:299": " pūjyante |",
    "T04bsu060_u:300": " yasmānna pratigṛhṇāti, tasmānnāsti devāḥ |",
    "T04bsu060_u:301": " athāsti devāḥ, kasmānna pratigṛhṇanti? kiṃ kāraṇam? uktaṃ bhagavatā - trayāṇāṃ samavāyena dakṣiṇā mahāphalā bhavati |",
    "T04bsu060_u:302": " yadi tāvaddātā bhavati, yacca dravyaṃ dātavyaṃ hiraṇyasuvarṇādi tacca bhavati, ye dakṣiṇīyāḥ",
    "T04bsu060_u:303": " pratigrāhakāḥ devā manuṣyā vā |",
    "T04bsu060_u:304": " evaṃ teṣāṃ trayāṇāmapi samavāyaiḥ |",
    "T04bsu060_u:305": " na dānapratidānaṃ hastena hastaṃ dattaṃ mahāphalaṃ bhavati |",
    "T04bsu060_u:306": " yadyastyeva, kiṃ ca na pratigṛhṇanti? tadbhaktānām |",
    "T04bsu060_u:307": " atha pratigṛhṇanti,",
    "T04bsu060_u:308": " tadbhaktānām |",
    "T04bsu060_u:309": " atha na pratigṛhṇanti, kiṃ kṛtvā? atha yuktaṃ ca",
    "T04bsu060_u:310": " bhaktānāmevaṃ krodhaḥ kāraṇam |",
    "T04bsu060_u:311": " atha teṣāṃ satyaṃ nāsmākaṃ devaḥ kruddha iti |",
    "T04bsu060_u:312": " ucyate |",
    "T04bsu060_u:313": " yadi na kruddhāḥ, kimarthaṃ na pratigṛhṇanti? tasmānnāsti saḥ |",
    "T04bsu060_u:314": " idaṃ tṛtīyaṃ kāraṇam |",
    "T04bsu060_u:315": " yacca teṣāṃ devānāṃ devabhaktāḥ suvarṇaṃ hiraṇyaṃ vā pādamūle prayacchanti, evaṃ devasya ko bandho vā iti |",
    "T04bsu060_u:316": " tadyadi tasya dhūpeṣu puṣpeṣu gandheṣu vā mālyakare vopayujyate |",
    "T04bsu060_u:317": " yena tu dattaṃ tasya puṇyaphalamasti |",
    "T04bsu060_u:318": " atha taddravyamanyaireva gṛhītam, yo dātā tasya",
    "T04bsu060_u:319": " puṇyaphalaṃ nāsti |",
    "T04bsu060_u:320": " ye ca gṛhṇanti vayaṃ devabhaktā devapādopajīvinaḥ |",
    "T04bsu060_u:321": " devo vayaṃ caikamiti |",
    "T04bsu060_u:322": " teṣāmadattadevaiśvarye devadravyāpahāre kiṃ",
    "T04bsu060_u:323": " kāraṇam? devadravyamanyena grāhyam |",
    "T04bsu060_u:324": " iha devasya samo vā dravyaṃ gṛhyet prativiśiṣṭo vā? na ca devasya kaścittulyaḥ, prāgeva viśiṣṭataraśca",
    "T04bsu060_u:325": " te prativiśiṣṭatarāḥ |",
    "T04bsu060_u:326": " kiṃ kāraṇam? yasmātte tasya praṇipātaṃ kurvanti |",
    "T04bsu060_u:327": " devapāde ca svapanti |",
    "T04bsu060_u:328": " yadā te viśiṣṭatarāḥ, kimarthaṃ devaḥ prasādyate?",
    "T04bsu060_u:329": " atha tatra devadravyagrahaṇe pāpaṃ nāsti, anyeṣāmapio taskarāṇāṃ ye",
    "T04bsu060_u:330": " cauryeṇa jīvanti, taddravyaparasvāpahāraṃ ca kurvanti, teṣāmapi pāpaṃ nāsti |",
    "T04bsu060_u:331": " atha mātā pitā putro rājā bhṛtyaḥca yathādravyaṃ yathāpaitryaṃ dravyaṃ putro gṛhṇāti |",
    "T04bsu060_u:332": " bhṛtyo vā rājño dravyaṃ gṛhṇāti, tathā vayamapi |",
    "T04bsu060_u:333": " evamapyayuktam |",
    "T04bsu060_u:334": " kiṃ kāraṇam? putrasya tu piturdravyaṃ gṛhṇato mahān pātakaḥ |",
    "T04bsu060_u:335": " atha matam - rājabhṛtyavaddravyamiti |",
    "T04bsu060_u:336": " ucyate |",
    "T04bsu060_u:337": " rājā adattānāṃ gṛhṇamāṇaṃ putraṃ ca piotā ca dadyāt pitā, prāgeva bhṛtyam |",
    "T04bsu060_u:338": " tasmādasmadarthaṃ so 'yaṃ dṛṣṭāntaḥ |",
    "T04bsu060_u:339": " yaccaivaṃ saṃpratipannāḥ - vayaṃ",
    "T04bsu060_u:340": " devabhaktāstatpādopajīvinaśca, tasmādgṛhṇīma iti |",
    "T04bsu060_u:341": " taccāyuktam |",
    "T04bsu060_u:342": " kiṃ",
    "T04bsu060_u:343": " kāraṇam? na ca devabhaktāste devadravyaṃ gṛhṇanti |",
    "T04bsu060_u:344": " atha gṛhṇanti, na te tadbhaktā bhavanti |",
    "T04bsu060_u:345": " na kaścidbhaktimān devadravyaṃ gṛhṇāti |",
    "T04bsu060_u:346": " na teṣāṃ devabhaktirbhavati |",
    "T04bsu060_u:347": " devadravye teṣāṃ bhaktiḥ |",
    "T04bsu060_u:348": " na teṣāṃ kiṃcitpāpaṃ na",
    "T04bsu060_u:349": " vidyate, ye 'dattaṃ gṛhṇanti |",
    "T04bsu060_u:350": " kiṃ kāraṇam? pūrvarṣibhirmūle chinne tapovṛkṣaśākhāyāṃ yasya luptapitṛsnehastasyetaro janaḥ",
    "T04bsu060_u:351": " etaduktaṃ bhavati - yo 'dattaṃ devadravyaṃ gṛhṇāti, na tasya kiṃcidakaraṇīyam |",
    "T04bsu060_u:352": " kiṃ kāraṇam?",
    "T04bsu060_u:353": " (KVU, Vaidya 218) na te bhaktimantaḥ |",
    "T04bsu060_u:354": " atha te bhaktimantaḥ, śatravaḥ ke khyāpitā devasya? atha matam - yathā amamāstena teṣāṃ dravyaṃ na prayojanam |",
    "T04bsu060_u:355": " ucyate |",
    "T04bsu060_u:356": " asti keṣāṃciddevānāṃ śrutiryathā devayajñavidhvaṃsanaṃ pṛthivyā apahāraśca kṛta iti |",
    "T04bsu060_u:357": " kasmātte 'mamā na",
    "T04bsu060_u:358": " bhavanti? asmādasmākameva dattaṃ na devasya |",
    "T04bsu060_u:359": " ucyate |",
    "T04bsu060_u:360": " dānapatinā",
    "T04bsu060_u:361": " kimartham? asmākameva dattam |",
    "T04bsu060_u:362": " yasmādutsṛjya devasya, tasmānna yuṣmākaṃ dattam |",
    "T04bsu060_u:363": " atha matam - devasyaiva tuṣṭiryadvayaṃ gṛhvīmaḥ |",
    "T04bsu060_u:364": " kimarthaṃ devena sa dātā noktaḥ - eṣāṃ prayaccha, eṣāṃ datto - - - - bhaviṣyāmīti |",
    "T04bsu060_u:365": " yasmāddātā devena noktaḥ, taiśca gṛhītam, tasmāddātuḥ puṇyaphalaṃ nāsti |",
    "T04bsu060_u:366": " ye ca gṛhṇanti teṣāmadattādānam |",
    "T04bsu060_u:367": " atha matam - devasya puṇye ca - - - -",
    "T04bsu060_u:368": " taccāyuktam |",
    "T04bsu060_u:369": " kiṃ kāraṇam? yasmāddevena tad dravyaṃ svayameva gṛhya hastena hastaṃ teṣāṃ na pratipāditam",
    "T04bsu060_u:370": " yathoktaṃ bhagavatā - trayāṇāṃ samavāyena dakṣiṇā mahāphalā bhavatyeveti |",
    "T04bsu060_u:371": " evaṃ kiṃ na dattam? evaṃ caite viśiṣṭāḥ samānādeva |",
    "T04bsu060_u:372": " ucyate - paradravyāpahāramapi kariṣyati |",
    "T04bsu060_u:373": " asti ca ke",
    "T04bsu060_u:374": " - - - nānāpi jīvanti |",
    "T04bsu060_u:375": " tatparadravyamaśaktito na gṛhṇanti |",
    "T04bsu060_u:376": " kecidrājādattabhayāt |",
    "T04bsu060_u:377": " etāni devānāṃ ca devabhaktānāṃ ca devadharmasya pa",
    "T04bsu060_u:378": " - - - - - kāni |",
    "T04bsu060_u:379": " adyāpi cātra bhūtaṃ vaktavyametattāvaddevasya tīrthayātramapi teṣāṃ kaḥ pratigṛhṇati |",
    "T04bsu060_u:380": " tāsāṃ ca nadīnāṃ ca kūlāni viśālāni pā - - - - kālagatāḥ |",
    "T04bsu060_u:381": " yattīrtheṣu śrāvayanti kastīrthayātrāṃ teṣāṃ pratigṛhṇāti? atha matam - nadyāṃ snāyāmastīrthamuddiśya",
    "T04bsu060_u:382": " nadyāstasmāttīrtha - - - - - yate |",
    "T04bsu060_u:383": " siddho 'smatpakṣaḥ |",
    "T04bsu060_u:384": " kiṃ kāraṇam?",
    "T04bsu060_u:385": " asmākaṃ buddhasya śarīraṃ tiṣṭhati |",
    "T04bsu060_u:386": " guṇāḥ pūjyante |",
    "T04bsu060_u:387": " stūpāni ca dhūpaṃ puṣpaṃ pratigṛhṇanti |",
    "T04bsu060_u:388": " - - - - tā nadyaḥ paurāṇamārgamutsṛjya anena pṛthivīpradeśena vahanti |",
    "T04bsu060_u:389": " te ca ṛṣayaḥ kālagatāḥ |",
    "T04bsu060_u:390": " tasmātteṣāṃ na kaścittīrthayātrāṃ pratigṛhṇāti |",
    "T04bsu060_u:391": " evaṃvidhameva ye ṛṣīṇāṃ te brahmarṣiṇāṃ pūjāprabhṛtayaḥ |",
    "T04bsu060_u:392": " kiṃ kāraṇam? kecit tatra saṃpratipannāḥ |",
    "T04bsu060_u:393": " brahmāsya jātiḥ |",
    "T04bsu060_u:394": " kecidākāśyapīyaṃ pūjāḥ |",
    "T04bsu060_u:395": " keṣāṃcidīśvaraḥ kartā |",
    "T04bsu060_u:396": " apare tvāhuḥ -",
    "T04bsu060_u:397": " prajāpatinā sṛṣṭāḥ prajāḥ |",
    "T04bsu060_u:398": " tasya brahmaṇo mukham |",
    "T04bsu060_u:399": " bāhustu kṣatriyāḥ |",
    "T04bsu060_u:400": " ūrubhyāṃ vaiśyāḥ |",
    "T04bsu060_u:401": " padbhyāṃ śūdrāḥ |",
    "T04bsu060_u:402": " evaṃ te saṃpratipannāḥ |",
    "T04bsu060_u:403": " vayaṃ brūmaḥ - pūrvakālato devaparīkṣitā idaṃ pāpataramaśrotavyaṃ ca |",
    "T04bsu060_u:404": " kiṃ kāraṇam? ye kicana sattvā dvipadā catuṣpadā vā, teṣāṃ yonimukhānnirgamaḥ |",
    "T04bsu060_u:405": " kiṃ",
    "T04bsu060_u:406": " prāptam? prajāpatiyonicatuṣṭayaṃ ca prathamataḥ |",
    "T04bsu060_u:407": " na bhagacatuṣṭayam |",
    "T04bsu060_u:408": " manasā vicintyaiva nirmitāḥ |",
    "T04bsu060_u:409": " evaṃ ca - - - - sarve mukhata eva jātāḥ |",
    "T04bsu060_u:410": " kathamekapuruṣeṇa varṇacatuṣṭayaṃ jātam? yadi ca cāturvarṇyaṃ prajāpatinā jātam |",
    "T04bsu060_u:411": " ete varṇāścaṇḍālamleccha - - - - yaśca kutaḥ prādurbhūtāḥ? tathā hastigavāśvādayaḥ |",
    "T04bsu060_u:412": " kiṃ kāraṇam? eṣāmatra nāmagrahaṇaṃ na kṛtam |",
    "T04bsu060_u:413": " kimarthaṃ noktam? mūrdhātaśca - - - - pādatalānmlecchāḥ |",
    "T04bsu060_u:414": " striyaḥ pṛṣṭhataḥ |",
    "T04bsu060_u:415": " hastigavāśvādīni pādāṅguṣṭhājjātāni |",
    "T04bsu060_u:416": " atha vā kiṃ noktam |",
    "T04bsu060_u:417": " mūrdhādasurā jātāḥ hastataḥ - - - ti |",
    "T04bsu060_u:418": " yasmādeteṣāṃ ca nāmagrahaṇaṃ na",
    "T04bsu060_u:419": " kṛtam, tena prabhūtatarā mṛgapakṣiprabhṛtayaḥ |",
    "T04bsu060_u:420": " yasmādidaṃ pūrvāparaviruddham |",
    "T04bsu060_u:421": " yadidaṃ ca brāhmaṇāḥ - - - - samā |",
    "T04bsu060_u:422": " brāhmaṇasya prathamaḥ putro brāhmaṇaḥ |",
    "T04bsu060_u:423": " dvitīyaḥ kṣatriyaḥ |",
    "T04bsu060_u:424": " tṛtīyo vaiśyaḥ |",
    "T04bsu060_u:425": " caturthaḥ śūdraḥ |",
    "T04bsu060_u:426": " pañcamaścāṇḍālaḥ - - - - - tato nyūnatarāḥ |",
    "T04bsu060_u:427": " kiṃ",
    "T04bsu060_u:428": " kāraṇam? prajāpateḥ putracatuṣṭayam |",
    "T04bsu060_u:429": " teṣāmaparimitāḥ putrāḥ |",
    "T04bsu060_u:430": " evaṃ kṣatriyasyaiva vaiśyasya (KVU, Vaidya 219) śūdrasya prathamaḥ putro",
    "T04bsu060_u:431": " brāhmaṇaḥ |",
    "T04bsu060_u:432": " dvitīyaḥ kṣatriyaḥ |",
    "T04bsu060_u:433": " tṛtīyo vaiśyaḥ |",
    "T04bsu060_u:434": " caturthaḥ śūdraḥ |",
    "T04bsu060_u:435": " pañcamaścaṇḍālaḥ |",
    "T04bsu060_u:436": " śeṣā nyūnatarāḥ |",
    "T04bsu060_u:437": " kiṃ kāraṇam? bījasadṛśaṃ phalam |",
    "T04bsu060_u:438": " yathā prajāpateścaturvarṇam, evaṃ tasya putrāṇāṃ gotrāṇāṃ ca caturvarṇaṃ",
    "T04bsu060_u:439": " bhaviṣyati |",
    "T04bsu060_u:440": " atha brāhmaṇānāṃ putrāḥ sarve brāhmaṇāḥ, tasmātprajāpateste tu viśiṣṭatarāḥ |",
    "T04bsu060_u:441": " yadi ca te prativiśiṣṭatarāḥ prajāpatinā, kiṃ",
    "T04bsu060_u:442": " prayojanam? atha matam - prajāpatinā brāhmaṇā nyūnatarā iti |",
    "T04bsu060_u:443": " tasmādbrāhmaṇasya prathamaputraḥ śūdraḥ, śeṣā nyūnatarāḥ |",
    "T04bsu060_u:444": " yāvadbrahmaṇaputrī brāhmaṇī yadyasya mukhato jātā, tasmādagamyā |",
    "T04bsu060_u:445": " atha padbhyāṃ jātā, śūdrā |",
    "T04bsu060_u:446": " evaṃ teṣāṃ prajāpatiparīkṣāyā aparimāṇā doṣāḥ |",
    "T04bsu060_u:447": " atha matam - prajāpatiḥ sraṣṭā |",
    "T04bsu060_u:448": " īśvareṇa kiṃ prayojanam? atheśvaraḥ",
    "T04bsu060_u:449": " kartā, kiṃ kāraṇam? yasmāduktam - brahmaṇedaṃ jagatsṛṣṭaṃ lokeśvaranirmitaṃ prajāpatikṛtaṃ ceti |",
    "T04bsu060_u:450": " sa kaṃ satyaṃ bhavet |",
    "T04bsu060_u:451": " evaṃ te 'nyonyaviruddhāstīrthakarā vivadanti |",
    "T04bsu060_u:452": " atha matam - sahitā bhūtvā prajā",
    "T04bsu060_u:453": " nirmiṇanti, tadapyayuktam |",
    "T04bsu060_u:454": " kiṃ kāraṇam? te pratisāmantarājāno yathānyonyāhaṃkārāḥ - ahaṃ kartā, ahaṃ karteti |",
    "T04bsu060_u:455": " yathoktam -",
    "T04bsu060_u:456": " karmadveṣābhibhūtāśca traya evaṃ yadā ime |",
    "T04bsu060_u:457": " aśāśvatasya cittasya te nirmāyuḥ kathaṃ prajāḥ ||",
    "T04bsu060_u:458": " evaṃ te sahitā bhūtvā asamarthāḥ prajānirmāṇe |",
    "T04bsu060_u:459": " evaṃ teṣāṃ mātāpi |",
    "T04bsu060_u:460": " mahādoṣaḥ karmaṇā na kiṃcinmātraiva pradarśitam |",
    "T04bsu060_u:461": " atha matam - adyāpi",
    "T04bsu060_u:462": " sāvakāśam, yasmānnāmagrahaṇaṃ na kṛtam |",
    "T04bsu060_u:463": " ucyate |",
    "T04bsu060_u:464": " adya niravakāśaṃ yasmānnāmagrahaṇaṃ na kṛtam |",
    "T04bsu060_u:465": " kiṃ kāraṇam? ekasya doṣe datte śeṣā doṣā bhavanti |",
    "T04bsu060_u:466": " etaduktaṃ bhavati - yadi tava brāhmaṇārthaṃ saha kathāṃ kuryāt,",
    "T04bsu060_u:467": " sa tasya doṣo dātavyaḥ |",
    "T04bsu060_u:468": " yadi kṣatriyeṇa, yadi vaiśyena, yadi śūdreṇa saha",
    "T04bsu060_u:469": " kathā kriyate, yadevamāsṛtya śūdraḥ kathāṃ kuryāt saha vaktavyam |",
    "T04bsu060_u:470": " tasmādayaṃ doṣaḥ ityevaṃ niravakāśaṃ kṛtaṃ bhavati |",
    "T04bsu060_u:471": " ya evaṃ pratipannāḥ -",
    "T04bsu060_u:472": " buddhaḥ parinirvṛtaḥ, kastāḥ pūjāḥ parigṛhṇātīti, teṣāmeva svasiddhāntadoṣo vaktavyaḥ |",
    "T04bsu060_u:473": " tasmātteṣāmeva pratisvaṃ svasiddhāntānāṃ doṣo dātavyaḥ |",
    "T04bsu060_u:474": " kiṃ kāraṇam? na hyabhiyuktasya paścātpratyabhiyogaḥ |",
    "T04bsu060_u:475": " tasmādanekaprakāreṇa teṣāṃ pūrvābhiyogaḥ kārya iti |",
    "T04bsu060_u:476": " na caitadanarthamuktam |",
    "T04bsu060_u:477": " atraikottarikāsūtraṃ pratyavagantavyam - trīṇīmāni bhikṣavaḥ pracchannavāhīnīti |",
    "T04bsu060_u:478": " katamāni trīṇi? mātṛgrāmaḥ kūṭakārṣāpaṇo brāhmaṇānāṃ siddhāntaḥ |",
    "T04bsu060_u:479": " trīṇīmāni bhikṣavaḥ vivṛtāni śobhanti iti |",
    "T04bsu060_u:480": " katamāni trīṇi? candramaṇḍalaṃ sūryamaṇḍalaṃ buddhavacanam |",
    "T04bsu060_u:481": " imāni trīṇi vivṛtāni śobhanti |",
    "T04bsu060_u:482": " yānyetāni parīkṣākāraṇāni devapūjāprajāpatiprabhṛtīnāṃ sadā kāryamadhikṛtya bhagavatoktam - brāhmaṇānāṃ siddhāntaḥ pracchannavāhī",
    "T04bsu060_u:483": " | mahākarmavibhaṅga ucyate - mahānti karmāṇi |",
    "T04bsu060_u:484": " atra vistareṇa vibhaktāni |",
    "T04bsu060_u:485": " tasmānmahākarmavibhaṅgaḥ |",
    "T04bsu060_u:486": " saṃgrahasārakarmavibhaṅgasarvasārakarmaṇāṃ hīnotkṛṣṭamadhyamāni vistareṇa kathāmukhāni darśitāni",
    "T04bsu060_u:487": " tasmādapi mahākarmavibhaṅgaḥ gotrāntarīyāṇāmabhidharmasaṃyukteṣu ||",
    "T04bsu060_u:488": " mahākarmavibhaṅgo nāma samāptaḥ ||",
    "T04bsu060_u:489": " (KVU, Vaidya 220)",
    "T04bsu060_u:490": " ye dharmā hetuprabhavā hetuṃ teṣāṃ tathāgato hyavadat |",
    "T04bsu060_u:491": " teṣāṃ ca yo nirodha evaṃ vādī mahāśramaṇaḥ ||",
    "T04bsu060_u:492": " syādrājā dhārmikaśca pracuraguṇadhṛto dharmayuktaśca sarve kāle varṣantu meghāḥ sakalabhayaharā raudrasaṃsāraduḥkhāt ||",
    "T04bsu060_u:493": " udakānalacaurebhyo mūṣikebhyastathaiva ca |",
    "T04bsu060_u:494": " rakṣitavyaṃ prayatnena mayā kaṣṭena lekhitam ||",
    "T04bsu060_u:495": " yādṛśaṃ pustakaṃ dṛṣṭvā tādṛśaṃ likhitaṃ mayā |",
    "T04bsu060_u:496": " yadi śuddhamaśuddhaṃ vā mama doṣo na vidyate ||",
    "T04bsu060_u:497": " bhagnapṛṣṭhakaṭigrīvastaptadṛṣṭiradhomukhaḥ |",
    "T04bsu060_u:498": " rakṣitavyaṃ prayatnena jīvamiva pratijñāya(jñayā) |",
    "T04bsu060_u:499": " śreyo 'stu |",
    "T04bsu060_u:500": " saṃvat 531 mārgaśiromāse śuklapakṣe trayodaśyāṃ tithau |",
    "T04bsu060_u:501": " rohiṇīnakṣatre śubhaghaṭi 2 sukarmayoge 'ṅgāravāsare |",
    "T04bsu060_u:502": " tva anurādhāphalaprāptaṃ bhavatu ||",
    "T04bsu060_u:503": " śrīśrīrājādhirājaparameśvara paramabhaṭṭāraka vijayarājyāḥ |",
    "T04bsu060_u:504": " yajamānaśriyaṃ brūmo yā śṛṅgāṅgalage śrīśrī ṣaḍakṣarīmahāvihāre śākyabhikṣuśrī mama likhyate"
}