{
    "GR13todaltau:0": " PADA MARKERS For a four-pada verse:",
    "GR13todaltau:1": " For a six-pada verse:",
    "GR13todaltau:2": " Toḍalatantra, Prathamaḥ paṭalaḥ śrīdevy uvāca brūhi me jagatāṃ nātha $ sarvavidyāmaya prabho &",
    "GR13todaltau:3": " mahāvidyāsu sarvāsu % pūjyāsu bhuvanatraye // ToT_1.1 //",
    "GR13todaltau:4": " etāsāṃ dakṣiṇe bhāge $ nānārūpaṃ pinākadhṛk &",
    "GR13todaltau:5": " pṛthak pṛthak mahādeva % kathayasva mayi prabho // ToT_1.2 //",
    "GR13todaltau:6": " śrīśiva uvāca śṛṇu cārvaṅgi subhage $ kālikāyāśca bhairavam &",
    "GR13todaltau:7": " mahākālaṃ dakṣiṇāyā % dakṣabhāge prapūjayet // ToT_1.3 //",
    "GR13todaltau:8": " mahākālena vai sārdhaṃ $ dakṣiṇā ramate sadā &",
    "GR13todaltau:9": " tārāyā dakṣiṇe bhāge % akṣobhyaṃ paripūjayet // ToT_1.4 //",
    "GR13todaltau:10": " samudramathane devi $ kālakūṭaṃ samutthitam &",
    "GR13todaltau:11": " sarve devāḥ sadārāśca % mahākṣobham avāpnuyuḥ // ToT_1.5 //",
    "GR13todaltau:12": " kṣobhādirahitaṃ yasmāt $ pītaṃ hālāhalaṃ viṣam &",
    "GR13todaltau:13": " ata eva maheśāni % akṣobhyaḥ parikīrtitaḥ // ToT_1.6 //",
    "GR13todaltau:14": " tena sārdhaṃ mahāmāyā $ tāriṇī ramate sadā &",
    "GR13todaltau:15": " mahātripurasundaryā % dakṣiṇe pūjayecchivam // ToT_1.7 //",
    "GR13todaltau:16": " pañcavaktraṃ trinetraṃ ca $ prativaktre sureśvari &",
    "GR13todaltau:17": " tena sārdhaṃ mahādevī % sadā kāmakutūhalā // ToT_1.8 //",
    "GR13todaltau:18": " ata eva maheśāni $ pañcamīti prakīrtitā &",
    "GR13todaltau:19": " śrīmadbhuvanasundaryā % dakṣiṇe tryambakaṃ yajet // ToT_1.9 //",
    "GR13todaltau:20": " svarge martye ca pātāle $ yā cādyā bhuvaneśvarī &",
    "GR13todaltau:21": " etāsu ramate yena % tryambakastena kathyate // ToT_1.10 //",
    "GR13todaltau:22": " saśaktiśca samākhyātaḥ $ sarvatantraprapūjitaḥ &",
    "GR13todaltau:23": " bhairavyā dakṣiṇe bhāge % dakṣiṇāmūrtisaṃjñakam // ToT_1.11 //",
    "GR13todaltau:24": " pūjayet parayatnena $ pañcavaktraṃ tameva hi &",
    "GR13todaltau:25": " chinnamastādakṣiṇāṃśe % kabandhaṃ pūjayecchivam // ToT_1.12 //",
    "GR13todaltau:26": " kabandhapūjanāddevi $ sarvasiddhīśvaro bhavet &",
    "GR13todaltau:27": " dhūmāvatī mahāvidyā % vidhavārūpadhāriṇī // ToT_1.13 //",
    "GR13todaltau:28": " vagalāyā dakṣabhāge $ ekavaktraṃ prapūjayet &",
    "GR13todaltau:29": " mahārudreti vikhyātaṃ % jagatsaṃhārakārakam // ToT_1.14 //",
    "GR13todaltau:30": " mātaṃgīdakṣiṇāṃśe ca $ mataṃgaṃ pūjayecchivam &",
    "GR13todaltau:31": " tameva dakṣiṇāmūrtiṃ % jagadānandarūpakam // ToT_1.15 //",
    "GR13todaltau:32": " kamalāyā dakṣiṇāṃśe $ viṣṇurūpaṃ sadāśivam &",
    "GR13todaltau:33": " pūjayet parameśāni % sa siddho nātra saṃśayaḥ // ToT_1.16 //",
    "GR13todaltau:34": " pūjayedannapūrṇāyā $ dakṣiṇe brahmarūpakam &",
    "GR13todaltau:35": " mahāmokṣapradaṃ devaṃ % daśavaktraṃ maheśvaram // ToT_1.17 //",
    "GR13todaltau:36": " durgāyā dakṣiṇe deśe $ nāradaṃ paripūjayet &",
    "GR13todaltau:37": " nākāraḥ sṛṣṭikartā ca % dakāraḥ pālakaḥ sadā // ToT_1.18 //",
    "GR13todaltau:38": " rephaḥ saṃhārarūpatvān $ nāradaḥ parikīrtitaḥ &",
    "GR13todaltau:39": " anyāsu sarvavidyāsu % ṛṣir yaḥ parikīrtitaḥ // ToT_1.19 //",
    "GR13todaltau:40": " sa eva tasyā bhartā ca $ dakṣabhāge prapūjayet &",
    "GR13todaltau:41": " śrīdevī uvāca yā cādyā paramā vidyā % dvitīyā bhairavī parā \\",
    "GR13todaltau:42": " trailokyajananī nityā sā kathaṃ śavavāhanā // ToT_1.20 //",
    "GR13todaltau:43": " śrīśiva uvāca yā cādyā parameśāni $ svayaṃ kālasvarūpiṇī &",
    "GR13todaltau:44": " śrīśivasya hṛdambhoje % sthitā saṃhārarūpiṇī // ToT_1.21 //",
    "GR13todaltau:45": " ata eva mahākālo $ jagatsaṃhārakārakaḥ &",
    "GR13todaltau:46": " saṃhārarūpiṇī kālī % yadā vyaktasvarūpiṇī // ToT_1.22 //",
    "GR13todaltau:47": " tadaiva sahasā devi $ śavarūpaḥ sadāśivaḥ &",
    "GR13todaltau:48": " tatkṣaṇāc cañcalāpāṅgi % sā devī śavavāhanā // ToT_1.23 //",
    "GR13todaltau:49": " śrīdevī uvāca śavarūpo mahādeva $ mṛtadehaḥ sadāśivaḥ &",
    "GR13todaltau:50": " mṛtadehaṃ mahādeva % salilaṃ vā kathaṃ nahi // ToT_1.24 //",
    "GR13todaltau:51": " śrīśiva uvāca yasmin vyaktā mahākālī $ śaktihīnaḥ sadāśivaḥ &",
    "GR13todaltau:52": " śaktyā yukto yadā devi % tadaiva śivarūpakaḥ \\",
    "GR13todaltau:53": " śaktihīnaḥ śavaḥ sākṣāt puruṣatvaṃ na muñcati // ToT_1.25 //",
    "GR13todaltau:54": " Toḍalatantra, Dvitīyaḥ paṭalaḥ śrīśiva uvāca śṛṇu devi pravakṣyāmi $ yogasāraṃ samāsataḥ",
    "GR13todaltau:55": " ūrdhvamūlam adhaḥśākhaṃ % vṛkṣākāraṃ kalevaram // ToT_2.1 //",
    "GR13todaltau:56": " brahmāṇḍe yāni tīrthāni $ tāni santi kalevare &",
    "GR13todaltau:57": " bṛhadbrahmāṇḍaṃ yadrūpaṃ % tadrūpaṃ kṣudrarūpakam // ToT_2.2 //",
    "GR13todaltau:58": " brahmāṇḍe vartate tīrthaṃ $ sārdhakoṭitrayātmakam &",
    "GR13todaltau:59": " dvisaptatisahasrāṇi % prakāśaṃ vīravandite // ToT_2.3 //",
    "GR13todaltau:60": " caturdaśaṃ tu tanmadhye $ tanmadhye tritayaṃ śubham &",
    "GR13todaltau:61": " tanmadhye parameśāni % mahādhīrā ca muktidā // ToT_2.4 //",
    "GR13todaltau:62": " vāsukī yā mahāmāyā $ bhujagākārarūpiṇī &",
    "GR13todaltau:63": " sārdhatrivalayākārā % pātālatalavāsinī // ToT_2.5 //",
    "GR13todaltau:64": " saptasvargaṃ pareśāni $ krameṇa śṛṇu sādaram &",
    "GR13todaltau:65": " bhūrlokaṃ ca bhuvarlokaṃ % svarlokaṃ mahasaṃ tathā // ToT_2.6 //",
    "GR13todaltau:66": " janalokaṃ tapaścaiva $ satyalokaṃ varānane &",
    "GR13todaltau:67": " saptasvargamidaṃ bhadre % pātālaṃ śṛṇu yatnataḥ // ToT_2.7 //",
    "GR13todaltau:68": " atalaṃ vitalaṃ caiva $ sutalaṃ ca talātalam &",
    "GR13todaltau:69": " mahātalaṃ ca pātālaṃ % rasātalamataḥ param // ToT_2.8 //",
    "GR13todaltau:70": " rasātalācca satyāntaṃ $ mahādhīrā pratiṣṭhitā &",
    "GR13todaltau:71": " merumadhyasthitā nāḍī % mahādhīrā ca muktidā // ToT_2.9 //",
    "GR13todaltau:72": " satyaloke mahāviṣṇuṃ $ śivaṃ brahmāṇḍasaṃjñakam &",
    "GR13todaltau:73": " tasya saṃdarśanārthāya % vāsukī vyākulā sadā // ToT_2.10 //",
    "GR13todaltau:74": " svargaṣaṭkaṃ bhedayitvā $ utthitā vāsukī yadā &",
    "GR13todaltau:75": " sarvāḥ samudragāminya % ūrdhvasrotā bhavanti hi // ToT_2.11 //",
    "GR13todaltau:76": " evaṃ krameṇa deveśi $ śarīre nāḍayaḥ sthitāḥ &",
    "GR13todaltau:77": " iḍā ca piṅgalā caiva % suṣumṇā madhyavartinī // ToT_2.12 //",
    "GR13todaltau:78": " nāḍīdvayena deveśi $ samīraṃ pūrayed yadi &",
    "GR13todaltau:79": " tatastu prāṇamantreṇa % kuṇḍalī ca kramaṃ caret // ToT_2.13 //",
    "GR13todaltau:80": " sahasrāre mahāpadme $ nitye cāvyayapaṅkaje &",
    "GR13todaltau:81": " trāsayuktā kuṇḍalinī % praviśennityamandiram // ToT_2.14 //",
    "GR13todaltau:82": " sarvāḥ pātālagāminya $ ūrdhvasrotā bhavanti hi &",
    "GR13todaltau:83": " etasmin samaye devi % varṇamālāṃ vicintayet // ToT_2.15 //",
    "GR13todaltau:84": " aṣṭottaraśataṃ mūla- $ mantraṃ jñānena saṃjapet &",
    "GR13todaltau:85": " ānayettena mārgeṇa % mūlādhāre punaḥ sudhīḥ // ToT_2.16 //",
    "GR13todaltau:86": " ṣaṭcakradevatāstatra $ saṃtarpyāmṛtadhārayā &",
    "GR13todaltau:87": " athānyat sampravakṣyāmi % yonimudrāsanaṃ priye // ToT_2.17 //",
    "GR13todaltau:88": " upaviśyāsane mantrī $ prāṅmukho vāpyudaṅmukhaḥ &",
    "GR13todaltau:89": " jānudvayaṃ karābhyāṃ ca % prakuryād dṛḍhabandhanam // ToT_2.18 //",
    "GR13todaltau:90": " ṛjukāyena deveśi $ ājānu nāsikāṃ nayet &",
    "GR13todaltau:91": " prāṇamantreṇa deveśi % samīraṃ bahuyatnataḥ // ToT_2.19 //",
    "GR13todaltau:92": " pūrayet parameśāni $ kiṃcid vāyuṃ na recayet &",
    "GR13todaltau:93": " ṛjukāyaṃ pareśāni % viparītaṃ prayatnataḥ // ToT_2.20 //",
    "GR13todaltau:94": " pūrvoktenaiva vidhinā $ aṣṭottaraśataṃ japet &",
    "GR13todaltau:95": " ṣaṭcakradevatāstatra % saṃtarpyāmṛtadhārayā // ToT_2.21 //",
    "GR13todaltau:96": " ānayettena mārgeṇa $ mūlādhāre varānane &",
    "GR13todaltau:97": " aśeṣarogaśamanaṃ % yonimudrāsanaṃ priye // ToT_2.22 //",
    "GR13todaltau:98": " bahu kiṃ kathyate devi $ mahāvyādhivināśanam &",
    "GR13todaltau:99": " bahu kiṃ kathyate devi % mantracaitanyakāraṇam // ToT_2.23 //",
    "GR13todaltau:100": " ātmasākṣātkarī mudrā $ mahāmokṣapradāyinī &",
    "GR13todaltau:101": " śatavaktraṃ yadi bhavet % tadā vaktuṃ na śakyate // ToT_2.24 //",
    "GR13todaltau:102": " pañcavaktreṇa deveśi $ kiṃ mayā kathyate'dhunā &",
    "GR13todaltau:103": " kuṣṭharogaviśiṣṭo'pi % sa bhavet kāmarūpakaḥ // ToT_2.25 //",
    "GR13todaltau:104": " Toḍalatantra, Tṛtīyaḥ paṭalaḥ śrīdevī uvāca devadeva mahādeva $ saṃsārārṇavatāraka &",
    "GR13todaltau:105": " baddhayoniṃ mahāmudrāṃ % kathayasva dayānidhe // ToT_3.1 //",
    "GR13todaltau:106": " śrīśiva uvāca śṛṇu devi pravakṣyāmi $ baddhayoniṃ samāsataḥ &",
    "GR13todaltau:107": " upaviśyāsane mantrī % prāṅmukho vāpyudaṅmukhaḥ // ToT_3.2 //",
    "GR13todaltau:108": " gudacchidre maheśāni $ svaliṅgāgraṃ niveśayet &",
    "GR13todaltau:109": " śrotre caiva tathā netre % nāsāyāṃ ca tato mukhe // ToT_3.3 //",
    "GR13todaltau:110": " aṅguṣṭhādi maheśāni $ krameṇa yojayet sudhīḥ &",
    "GR13todaltau:111": " nāsikāyāṃ mukhe caiva % samīraṃ bahuyatnataḥ // ToT_3.4 //",
    "GR13todaltau:112": " pūrayet parameśāni $ kiṃcid api na recayet &",
    "GR13todaltau:113": " śabdapratyakṣatāṃ kṛtvā % varṇamālāṃ vicintayet // ToT_3.5 //",
    "GR13todaltau:114": " aṣṭottaraśataṃ mūla- $ mantraṃ tu prajapet sudhīḥ &",
    "GR13todaltau:115": " so 'haṃmantreṇa deveśi % ānayettena vartmanā // ToT_3.6 //",
    "GR13todaltau:116": " ṣaṭcakradevatāstatra $ saṃtarpyāmṛtadhārayā &",
    "GR13todaltau:117": " kṛte phalaṃ maheśāni % kathayiṣyāmi te 'naghe // ToT_3.7 //",
    "GR13todaltau:118": " śrīpārvatī uvāca vada īśāna sarvajña $ sarvatattvavidāṃ vara &",
    "GR13todaltau:119": " mantramārgeṇa deveśa % kālikāyāḥ sudurlabham // ToT_3.8 //",
    "GR13todaltau:120": " śrīśiva uvāca śṛṇu devi sadānande $ kālikāmantramuttamam &",
    "GR13todaltau:121": " yasyāḥ prasaṅgamātreṇa % jīvanmukto bhavennaraḥ // ToT_3.9 //",
    "GR13todaltau:122": " śivādyaṃ bindunādāḍhyaṃ $ vāmanetrāgnisaṃyutam &",
    "GR13todaltau:123": " siddhavidyā tv iyaṃ bhadre % vidyārājñī sudurlabhā // ToT_3.10 //",
    "GR13todaltau:124": " idaṃ bījatrayaṃ cādyaṃ $ gaganaṃ bindubhūṣitam &",
    "GR13todaltau:125": " vāmaśravaṇasaṃyuktaṃ % dvaṃdvaṃ cāparakaṃ śṛṇu // ToT_3.11 //",
    "GR13todaltau:126": " īśānaṃ vahnisaṃyuktaṃ $ vāmanetrendusaṃyutam &",
    "GR13todaltau:127": " dvitīyaṃ parameśāni % sambodhanapadaṃ tataḥ // ToT_3.12 //",
    "GR13todaltau:128": " punar bījatrayaṃ kūrcaṃ $ māyādvaṃdvaṃ ca ṭhadvayam &",
    "GR13todaltau:129": " dvāviṃśatyakṣaraṃ mantraṃ % vidyārājñī sudurlabhā // ToT_3.13 //",
    "GR13todaltau:130": " vāgbhavādyā mahāvidyā $ śrīkālī devatā smṛtā &",
    "GR13todaltau:131": " praṇavādyā mahāvidyā % devatā siddhikālikā // ToT_3.14 //",
    "GR13todaltau:132": " nijabījadvayaṃ kūrcaṃ $ bījaikaṃ parameśvari &",
    "GR13todaltau:133": " tryakṣarī paramā vidyā % cāmuṇḍā kālikā smṛtā // ToT_3.15 //",
    "GR13todaltau:134": " etasyāḥ sadṛśī vidyā $ siddhidā nāsti sundari &",
    "GR13todaltau:135": " yathā ṣaḍakṣarī vidyā % tathā vidyā ca tryakṣarī // ToT_3.16 //",
    "GR13todaltau:136": " nijabījatrayaṃ bhadre $ śmaśānakālikā tataḥ &",
    "GR13todaltau:137": " punar bījatrayaṃ bhadre % vahnikāntāṃ samuccaret // ToT_3.17 //",
    "GR13todaltau:138": " caturdaśākṣarī vidyā $ triṣu lokeṣu pūjitā &",
    "GR13todaltau:139": " dakṣiṇākālikā siddha- % kālikā guhyakālikā // ToT_3.18 //",
    "GR13todaltau:140": " śrīkālikā bhadrakālī $ cāmuṇḍākālikā parā &",
    "GR13todaltau:141": " śmaśānakālikā devi % mahākālīti cāṣṭadhā // ToT_3.19 //",
    "GR13todaltau:142": " nijabījaṃ maheśāni $ sambodhanapadaṃ tataḥ &",
    "GR13todaltau:143": " punaśca kālikābījaṃ % tato vahnivadhūṃ nyaset // ToT_3.20 //",
    "GR13todaltau:144": " iti cāṣṭavidhaṃ mantraṃ $ sarvatantreṣu gopitam &",
    "GR13todaltau:145": " śrīdevī uvāca śrutaṃ mahākālikāyā % mantraṃ paramagopanam // ToT_3.21 //",
    "GR13todaltau:146": " tārāyā mantrarājaṃ tu $ śrotumicchāmi sāmpratam &",
    "GR13todaltau:147": " yasyāḥ prasaṅgamātreṇa % bhavābdhau na nimajjati // ToT_3.22 //",
    "GR13todaltau:148": " tanmantraṃ vada īśāna $ yadi sneho'sti māṃ prati &",
    "GR13todaltau:149": " śrīśiva uvāca candrabījaṃ samuccārya % ādyaṃ vahnisamāgatam // ToT_3.23 //",
    "GR13todaltau:150": " vāmanetrendusaṃyuktaṃ $ mantrarājamimaṃ priye &",
    "GR13todaltau:151": " ekākṣarī mahāvidyā % triṣu lokeṣu pūjitā // ToT_3.24 //",
    "GR13todaltau:152": " īśānabindusaṃyuktaṃ $ vāmakarṇavibhūṣitam &",
    "GR13todaltau:153": " ekākṣarī mahāvidyā % mantrarājadvitīyakam // ToT_3.25 //",
    "GR13todaltau:154": " śiraṃ bindusamārūḍhaṃ $ vāmanetrendusaṃyutam &",
    "GR13todaltau:155": " ādyabījaṃ dvitīyaṃ ca % astramantraṃ samuccaret // ToT_3.26 //",
    "GR13todaltau:156": " praṇavādyā yadā vidyā $ sogratārā prakīrtitā &",
    "GR13todaltau:157": " vidyā caikajaṭā proktā % mahāmokṣapradāyinī // ToT_3.27 //",
    "GR13todaltau:158": " tārāstrarahitā tryarṇā $ mahānīlasarasvatī &",
    "GR13todaltau:159": " vāgbhavādyā yadā vidyā % vāgīśatvapradāyinī // ToT_3.28 //",
    "GR13todaltau:160": " śrībījādyā mahāvidyā $ sadā lakṣmīpradāyinī &",
    "GR13todaltau:161": " māyādyā paramā vidyā % sadā siddhipradāyinī // ToT_3.29 //",
    "GR13todaltau:162": " kūrcabījādikā caiṣā $ śabdarāśiprakāśinī &",
    "GR13todaltau:163": " gaganādyā mahāvidyā % nirvāṇamokṣadāyinī // ToT_3.30 //",
    "GR13todaltau:164": " prāsādādyā mahāvidyā $ śivasāyujyadāyinī &",
    "GR13todaltau:165": " prāṇabījādikā caiṣā % vāñchāsiddhipradāyinī // ToT_3.31 //",
    "GR13todaltau:166": " kālikādyā mahāvidyā $ muktidā siddhidā sadā &",
    "GR13todaltau:167": " kālikāyāśca tārāyā % ārādhanam ihocyate // ToT_3.32 //",
    "GR13todaltau:168": " prātarutthāya mantrajñaḥ $ sahasrāre guruṃ yajet &",
    "GR13todaltau:169": " ṣaṭcakraṃ bhedayitvā tu % cāṣṭottaraśataṃ japet // ToT_3.33 //",
    "GR13todaltau:170": " tataḥ praṇamya vidhivat $ snānakarma samārabhet &",
    "GR13todaltau:171": " adyetyādi samuccārya % sauramāsaṃ samuccaret // ToT_3.34 //",
    "GR13todaltau:172": " devatāprītaye paścāt $ snāpayecchuddhavāriṇā &",
    "GR13todaltau:173": " oṃkāraṃ ca samuccārya % gaṅge ceti samuccaret // ToT_3.35 //",
    "GR13todaltau:174": " yamuneti tataḥ paścād $ godāvari sarasvati &",
    "GR13todaltau:175": " narmadeti samuccārya % sindhukāverisaṃyutam // ToT_3.36 //",
    "GR13todaltau:176": " asmin jale ca saṃnidhiṃ $ kuru śabdamatho vadet &",
    "GR13todaltau:177": " ānayedaṅkuśākhyena % ravisaṃyuktamaṇḍalāt // ToT_3.37 //",
    "GR13todaltau:178": " mudrācatuṣṭayaṃ devi $ darśayed bahuyatnataḥ &",
    "GR13todaltau:179": " rudrasaṃkhyaṃ japenmantram % ācchādya mīnamudrayā // ToT_3.38 //",
    "GR13todaltau:180": " sūryāyābhimukhaṃ toyaṃ $ niḥkṣipya ravisaṃkhyayā &",
    "GR13todaltau:181": " mūlamantraṃ samuccārya % kṣālayeccaraṇadvayam // ToT_3.39 //",
    "GR13todaltau:182": " caraṇānniḥsṛte toye $ trir nimajya japenmanum &",
    "GR13todaltau:183": " mūlamantraṃ trir japtvā tu % mudrayā kumbhasaṃjñayā // ToT_3.40 //",
    "GR13todaltau:184": " jalādutthāya deveśi $ tilakaṃ kulavartmataḥ &",
    "GR13todaltau:185": " ātmavidyāśivais tattvair % ācāmet payasā tataḥ // ToT_3.41 //",
    "GR13todaltau:186": " vahnijāyānvitā mantrā $ vijñeyāḥ praṇavādikāḥ &",
    "GR13todaltau:187": " gaṅge cetyādinā devi % tīrthamāvāhanaṃ caret // ToT_3.42 //",
    "GR13todaltau:188": " mūlena darbhayā bhūmau $ trivāraṃ nikṣipet sudhīḥ &",
    "GR13todaltau:189": " tajjalena saptavāram % ātmābhiṣekamācaret // ToT_3.43 //",
    "GR13todaltau:190": " aṅganyāsaṃ tataḥ kṛtvā $ vāmahaste sureśvari &",
    "GR13todaltau:191": " gaganaṃ vāyubījaṃ ca % varuṇaṃ bhūmibījakam // ToT_3.44 //",
    "GR13todaltau:192": " vahnibījaṃ binduyuktaṃ $ trivāraṃ japamācaret &",
    "GR13todaltau:193": " anena manunā devi % tajjalaṃ cābhimantritam // ToT_3.45 //",
    "GR13todaltau:194": " mūlamantraṃ samuccārya $ saptadhā tattvamudrayā &",
    "GR13todaltau:195": " abhiṣecanamātreṇa % mucyate sarvapātakaiḥ // ToT_3.46 //",
    "GR13todaltau:196": " śeṣaṃ jalaṃ maheśāni $ dakṣahaste samānayet &",
    "GR13todaltau:197": " iḍayā pūrayettoyaṃ % kṣālayed dehamadhyagam // ToT_3.47 //",
    "GR13todaltau:198": " tataḥ piṅgalayā devi $ tattoyaṃ tu virecayet &",
    "GR13todaltau:199": " kṛṣṇavarṇaṃ tadudakaṃ % pāparūpaṃ vicintayet // ToT_3.48 //",
    "GR13todaltau:200": " purato vajrapāṣāṇe $ phaṭkāreṇa vinikṣipet &",
    "GR13todaltau:201": " hastaṃ prakṣālya cācamya % prāṇāyāmapuraḥsaram // ToT_3.49 //",
    "GR13todaltau:202": " tarpayet kuladevaṃ ca $ sūryāyārghyaṃ nivedayet &",
    "GR13todaltau:203": " devatārghyaṃ tataḥ paścād % gāyatrīṃ paramākṣarīm // ToT_3.50 //",
    "GR13todaltau:204": " praṇavaṃ ca samuddhṛtya $ kālikāyai tato vadet &",
    "GR13todaltau:205": " vidmahe iti saṃlikhya % śmaśānaṃ ca samuddharet // ToT_3.51 //",
    "GR13todaltau:206": " vāsinīṃ ṅeyutāṃ devi $ dhīmahīti tato vadet &",
    "GR13todaltau:207": " tanno ghore maheśāni % prajapettu pracodayāt // ToT_3.52 //",
    "GR13todaltau:208": " gāyatrīṃ prapaṭhed dhīmān $ trivāraṃ jalamutkṣipet &",
    "GR13todaltau:209": " tato japenmahāmantraṃ % gāyatrīṃ paramākṣarīm // ToT_3.53 //",
    "GR13todaltau:210": " aṅganyāsaṃ tataḥ kṛtvā $ ācamya parameśvari &",
    "GR13todaltau:211": " iṣṭadevīṃ maheśāni % dhyātvā tu parimaṇḍale // ToT_3.54 //",
    "GR13todaltau:212": " oṃ tārāyai vidmahe iti $ mahogrāyai tato vadet &",
    "GR13todaltau:213": " dhīmahīti tataḥ paścāt % tato devi pracodayāt // ToT_3.55 //",
    "GR13todaltau:214": " prāṇāyāmaṃ tataḥ kṛtvā $ cāṣṭottaraśataṃ japet &",
    "GR13todaltau:215": " sūtrākāreṇa deveśi % pūjāvidhirihocyate // ToT_3.56 //",
    "GR13todaltau:216": " svastivācanasaṃkalpaṃ $ ghaṭaṃ saṃsthāpya yatnataḥ &",
    "GR13todaltau:217": " mantreṇācamanaṃ kāryaṃ % sāmānyārghyaṃ tato nyaset // ToT_3.57 //",
    "GR13todaltau:218": " tajjalair dvāram abhyukṣya $ dvārapūjāṃ samācaret &",
    "GR13todaltau:219": " trividhaṃ vighnam utsārya % bhūtāpasaraṇaṃ tataḥ // ToT_3.58 //",
    "GR13todaltau:220": " āsanaṃ ca samabhyarcya $ gurudevaṃ namet sudhīḥ &",
    "GR13todaltau:221": " karaśuddhiṃ ca tālaṃ ca % trayaṃ digbandhanaṃ tataḥ // ToT_3.59 //",
    "GR13todaltau:222": " vahninā veṣṭanaṃ kāryaṃ $ bhūtaśuddhim athācaret &",
    "GR13todaltau:223": " mātṛkāyāḥ ṣaḍaṅgaṃ ca % kuryād āntaramātṛkām // ToT_3.60 //",
    "GR13todaltau:224": " mātṛkādhyānam uccārya $ bāhye tu mātṛkāṃ nyaset &",
    "GR13todaltau:225": " pīṭhanyāsaṃ tataḥ kṛtvā % prāṇāyāmaṃ samācaret // ToT_3.61 //",
    "GR13todaltau:226": " ṛṣyādikaṃ karāṅgaṃ ca $ varṇanyāsaṃ samācaret &",
    "GR13todaltau:227": " ṣoḍhānyāsaṃ tato devi % vyāpakaṃ tadanantaram // ToT_3.62 //",
    "GR13todaltau:228": " evaṃ samāhitamanās $ tattvanyāsaṃ samācaret &",
    "GR13todaltau:229": " bījanyāsaṃ tato devi % vyāpakaṃ vinyaset sudhīḥ // ToT_3.63 //",
    "GR13todaltau:230": " mūlena saptadhā dhyānaṃ $ mānasaiḥ pūjanaṃ caret &",
    "GR13todaltau:231": " viśeṣārghyaṃ pīṭhapūjāṃ % punardhyānaṃ sanetrakam // ToT_3.64 //",
    "GR13todaltau:232": " mudrādidarśanaṃ kāryam $ āvāhanaṣaḍaṅgakam &",
    "GR13todaltau:233": " dhenvādikaṃ tataḥ prāṇa- % pratiṣṭhāṃ mūlapūjanam // ToT_3.65 //",
    "GR13todaltau:234": " ājñāprārthanamaṅgāni $ kālyādīn paripūjayet &",
    "GR13todaltau:235": " brāhmyādīnasitāṅgādīn % mahākālaṃ prapūjayet // ToT_3.66 //",
    "GR13todaltau:236": " khaḍgādīn gurupaṅktiṃ ca $ punardevīṃ prapūjayet &",
    "GR13todaltau:237": " balidānaṃ tato homaṃ % prāṇāyāmaṃ tato japam // ToT_3.67 //",
    "GR13todaltau:238": " japaṃ samarpayeddhīmān $ prāṇāyāmaṃ tataścaret &",
    "GR13todaltau:239": " etasmin samaye devi % kāraṇādīn samāharet // ToT_3.68 //",
    "GR13todaltau:240": " arghyaṃ dattvā maheśāni $ cātmānaṃ ca samarpayet &",
    "GR13todaltau:241": " stutiṃ ca kavacaṃ smṛtvā % cāṣṭāṅgaṃ praṇamet sudhīḥ // ToT_3.69 //",
    "GR13todaltau:242": " śivo'ham iti saṃcintya $ saṃhāreṇa visarjayet &",
    "GR13todaltau:243": " aiśānyāṃ maṇḍalaṃ kṛtvā % cāṇḍālyucchiṣṭapūrvikām // ToT_3.70 //",
    "GR13todaltau:244": " arghyaṃ saṃdhārya śirasi $ candanaṃ tu lalāṭake &",
    "GR13todaltau:245": " naivedyaṃ kiṃcit svīkṛtya % viharecca nijecchayā // ToT_3.71 //",
    "GR13todaltau:246": " saṃkṣepapūjāmathavā $ kuryānmantrī samāhitaḥ &",
    "GR13todaltau:247": " ādau ṛṣyādikaṃ nyāsaṃ % karaśuddhistataḥ param // ToT_3.72 //",
    "GR13todaltau:248": " aṅgulīvyāpakanyāsau $ hṛdādinyāsa eva ca &",
    "GR13todaltau:249": " tālatrayaṃ ca digbandhaḥ % prāṇāyāmastataḥ param // ToT_3.73 //",
    "GR13todaltau:250": " dhyānaṃ mānasayāgaṃ ca $ arghyasthāpanameva ca &",
    "GR13todaltau:251": " pīṭhapūjāṃ punardhyānaṃ % tataścāvāhanaṃ caret // ToT_3.74 //",
    "GR13todaltau:252": " jīvanyāsaṃ tataḥ kṛtvā $ pūjayet paradevatām &",
    "GR13todaltau:253": " aṅgapūjāṃ ca kālyādīn % brāhmyādīṃścāṣṭabhairavān // ToT_3.75 //",
    "GR13todaltau:254": " mahākālaṃ pūjayitvā $ gurupaṅktiṃ yajettataḥ &",
    "GR13todaltau:255": " khaḍgādīn pūjayitvā tu % punardevīṃ prapūjayet // ToT_3.76 //",
    "GR13todaltau:256": " prāṇāyāmaṃ tataḥ kṛtvā $ pūjayet sādhakāgraṇīḥ &",
    "GR13todaltau:257": " devyā haste japaphalaṃ % samarpaṇamathācaret // ToT_3.77 //",
    "GR13todaltau:258": " prāṇāyāmaṃ tataḥ kṛtvā $ cāṣṭāṅgaṃ praṇamet sudhīḥ &",
    "GR13todaltau:259": " stutiṃ ca kavacaṃ smṛtvā % viśeṣārghyaṃ pradāpayet // ToT_3.78 //",
    "GR13todaltau:260": " ātmasamarpaṇaṃ kṛtvā $ saṃhāreṇa visarjayet &",
    "GR13todaltau:261": " aiśānyāṃ maṇḍalaṃ kṛtvā % cāṇḍālyucchiṣṭapūrvikām \\",
    "GR13todaltau:262": " naivedyaṃ kiṃcit svīkṛtya viharecca nijecchayā // ToT_3.79 //",
    "GR13todaltau:263": " Toḍalatantra, Caturthaḥ paṭalaḥ devī uvāca śrutā pūjā kālikāyās $ tārāyā vada sāmpratam",
    "GR13todaltau:264": " yasyāḥ prasaṅgamātreṇa % vācaś cittāyate nṛṇām // ToT_4.1 //",
    "GR13todaltau:265": " īśvara uvāca śṛṇu cārvaṅgi subhage $ tārāyāḥ pūjanaṃ mahat &",
    "GR13todaltau:266": " mantreṇācamanaṃ kṛtvā % gurudevaṃ namettataḥ // ToT_4.2 //",
    "GR13todaltau:267": " jalaṃ saṃśodhya hastau ca $ pādau ca kṣālayettataḥ &",
    "GR13todaltau:268": " mantreṇācamanaṃ kṛtvā % tataḥ pīṭhaṃ vicintayet // ToT_4.3 //",
    "GR13todaltau:269": " śikhāṃ baddhvā tato devi $ trividhaṃ vighnanāśanam &",
    "GR13todaltau:270": " bhūmyāsanaṃ ca saṃśodhya % vastre granthiṃ vidhāya ca // ToT_4.4 //",
    "GR13todaltau:271": " kāyavākśodhanaṃ kṛtvā $ tataḥ puṣpaviśodhanam &",
    "GR13todaltau:272": " yantraṃ kṛtvā sādhakendraḥ % sāmānyārghyaṃ ca vinyaset // ToT_4.5 //",
    "GR13todaltau:273": " dvārapālāṃśca saṃpūjya $ pīṭhapūjāṃ samārabhet &",
    "GR13todaltau:274": " pīṭhaśaktīśca lakṣmyādyās % tataḥ pīṭhamanuṃ japet // ToT_4.6 //",
    "GR13todaltau:275": " bhūtaśuddhiṃ pravakṣyāmi $ viśeṣamiha yadbhavet &",
    "GR13todaltau:276": " kūrcayuktena haṃsena % pūrakeṇa sureśvari // ToT_4.7 //",
    "GR13todaltau:277": " kuṇḍalyā saha cātmānaṃ $ caturviṃśatibījakam &",
    "GR13todaltau:278": " tatra līnāni deveśi % paramātmani sādhakaḥ // ToT_4.8 //",
    "GR13todaltau:279": " māyayā saṃdahet pāpaṃ $ puruṣaṃ kajjalaprabham &",
    "GR13todaltau:280": " kumbhakena varārohe % bhasma kuryād vicakṣaṇaḥ // ToT_4.9 //",
    "GR13todaltau:281": " vadhūbījena deveśi $ bhasmanā saha recayet &",
    "GR13todaltau:282": " pūrakeṇa tu kūrcena % lalāṭe'mṛtasaṃcayam // ToT_4.10 //",
    "GR13todaltau:283": " cintayet parameśāni $ kumbhakenāmṛtāmbudhim &",
    "GR13todaltau:284": " āṃ hrīṃ kroṃ vahnibījāntaṃ % hṛdi caikādaśaṃ japet // ToT_4.11 //",
    "GR13todaltau:285": " tatastu cintayed dhīmān $ oṃkārād raktapaṅkajam &",
    "GR13todaltau:286": " tasyopari punardhyāyet % huṃkāraṃ nīlasaṃnibham // ToT_4.12 //",
    "GR13todaltau:287": " tasyopari punar dhyāyed $ bījabhūṣitakartṛkām &",
    "GR13todaltau:288": " tasyopari paraṃ binduṃ % śivarūpaṃ ca avyayam // ToT_4.13 //",
    "GR13todaltau:289": " vālukāyāḥ sahasraika- $ bhāgaṃ binduṃ sudurlabham &",
    "GR13todaltau:290": " bindumadhye maṇidvīpaṃ % śatayojanavistṛtam // ToT_4.14 //",
    "GR13todaltau:291": " bindumadhye paraṃ jyotir $ budbudākāramaṇḍalam &",
    "GR13todaltau:292": " yathaiva budbude devi % pratibimbaṃ prapaśyati // ToT_4.15 //",
    "GR13todaltau:293": " tathā nirīkṣaṇaṃ kāryaṃ $ prakuryājjñānacakṣuṣā &",
    "GR13todaltau:294": " maṇidvīpaṃ tu tanmadhye % suvarṇavālukāmayam // ToT_4.16 //",
    "GR13todaltau:295": " parito bhāvayenmantrī $ parikhāto manoharam &",
    "GR13todaltau:296": " madhye kalpadrumaṃ dhyāyed % ātmānaṃ tāriṇīmayam // ToT_4.17 //",
    "GR13todaltau:297": " udyadādityasaṃkāśaṃ $ jyotirmaṇḍalamuttamam &",
    "GR13todaltau:298": " caturdvārasamāyuktaṃ % hemaprākārabhūṣitam // ToT_4.18 //",
    "GR13todaltau:299": " bahucāmaraghaṇṭādi- $ devakanyāsuśobhitam &",
    "GR13todaltau:300": " mandavāyusamāyuktaṃ % gandhadhūpair alaṃkṛtam // ToT_4.19 //",
    "GR13todaltau:301": " tanmadhye vedikāṃ dhyāyen $ nānāratnopaśobhitām &",
    "GR13todaltau:302": " suvarṇasūtraracitaṃ % cintayecchattram uttamam // ToT_4.20 //",
    "GR13todaltau:303": " tadadhaścintayenmantrī $ ratnasiṃhāsanaṃ priye &",
    "GR13todaltau:304": " tatra devīṃ cintayecca % yathoktadhyānayogataḥ // ToT_4.21 //",
    "GR13todaltau:305": " yogasāre yathoktaistu $ upacāraiḥ prapūjayet &",
    "GR13todaltau:306": " prāṇāyāmaṃ tataḥ kṛtvā % ṛṣyādinyāsamācaret // ToT_4.22 //",
    "GR13todaltau:307": " varṇanyāsaṃ tataḥ kṛtvā $ karāṅganyāsamācaret &",
    "GR13todaltau:308": " tālatrayaṃ choṭikābhir % daśadigbandhanaṃ caret // ToT_4.23 //",
    "GR13todaltau:309": " ṣoḍhānyāsaṃ tataḥ kṛtvā $ vyāpakaṃ tadanantaram &",
    "GR13todaltau:310": " viśeṣārghyaṃ ca saṃsthāpya % pañcatattvaṃ viśodhayet // ToT_4.24 //",
    "GR13todaltau:311": " sudhādevīṃ samānīya $ pañcīkaraṇamācaret &",
    "GR13todaltau:312": " kumbhe puṣpaṃ samādāya % trikoṇe triḥ prapūjayet // ToT_4.25 //",
    "GR13todaltau:313": " vāmadehaṃ tridhā coktvā $ khecarīṃ daśadhā japet &",
    "GR13todaltau:314": " tathā cānandagāyatrīm % ṛcaṃ ca trir japet sudhīḥ // ToT_4.26 //",
    "GR13todaltau:315": " brahmaśāpaṃ śukraśāpaṃ $ kṛṣṇaśāpaṃ sureśvari &",
    "GR13todaltau:316": " digjapānnāśayeddhīmān % tato mantratrayaṃ japet // ToT_4.27 //",
    "GR13todaltau:317": " churikāṃ cāmṛtaṃ caiva $ prītisaṃrakṣaṇīṃ tathā &",
    "GR13todaltau:318": " pāvamānaṃ ca trir japtvā % śoṣaṇādīn samācaret // ToT_4.28 //",
    "GR13todaltau:319": " vāruṇaṃ trir japeddevi $ cāmṛtaṃ saptadhā japet &",
    "GR13todaltau:320": " vidyātattve dhenumudrāṃ % pradarśya mūlamaṣṭadhā // ToT_4.29 //",
    "GR13todaltau:321": " kuṇḍalinīṃ samutthāpya $ śivo'haṃ bhāvayettataḥ &",
    "GR13todaltau:322": " māṃsaṃ mīnaṃ śodhayitvā % mudrāśodhanamācaret // ToT_4.30 //",
    "GR13todaltau:323": " śaktiṃ ca kulapuṣpaṃ ca $ śodhayet sādhakottamaḥ &",
    "GR13todaltau:324": " devān pitṝn ṛṣīṃścaiva % tarpayediṣṭadevatām // ToT_4.31 //",
    "GR13todaltau:325": " śodhitaṃ dravyamādāya $ viśeṣārghye vinikṣipet &",
    "GR13todaltau:326": " tato brahmamayaṃ dhyātvā % pūjādhyānaṃ samācaret // ToT_4.32 //",
    "GR13todaltau:327": " nāsārandhrāt samānīya $ pīṭhe puṣpaṃ nidhāya ca &",
    "GR13todaltau:328": " tataścāvāhanaṃ kṛtvā % pañcamudrāḥ pradarśayet // ToT_4.33 //",
    "GR13todaltau:329": " ṣaḍaṅgena ca sampūjya $ punarmudrāṃ pradarśayet &",
    "GR13todaltau:330": " jīvanyāsaṃ tataḥ kṛtvā % upacāraiḥ prapūjayet // ToT_4.34 //",
    "GR13todaltau:331": " ṣaḍaṅgāni ca sampūjya $ akṣobhyaṃ pūjayedadhaḥ &",
    "GR13todaltau:332": " gurupaṅktiṃ pūjayitvā % daśamūleṣu pūjayet // ToT_4.35 //",
    "GR13todaltau:333": " mahāpūrvāṃś ca kālyādīn $ yajedvairocanādikān &",
    "GR13todaltau:334": " punardevīṃ prapūjyātha % baliṃ dadyādvicakṣaṇaḥ // ToT_4.36 //",
    "GR13todaltau:335": " prāṇāyāmaṃ tataḥ kṛtvā $ mantradhyānaṃ samācaret &",
    "GR13todaltau:336": " japaṃ kṛtvā maheśāni % devyā haste samarpayet // ToT_4.37 //",
    "GR13todaltau:337": " prāṇāyāmaṃ punaḥ kṛtvā $ tattvasvīkāramācaret &",
    "GR13todaltau:338": " tasmai dattvā svayaṃ nītvā % prajapet sādhakāgraṇīḥ // ToT_4.38 //",
    "GR13todaltau:339": " pītvā pītvā japitvā ca $ muktaḥ koṭijanaiḥ saha &",
    "GR13todaltau:340": " pratipātre japenmantram % aṣṭottaraśataṃ sudhīḥ // ToT_4.39 //",
    "GR13todaltau:341": " stutiṃ ca kavacaṃ smṛtvā $ cāṣṭāṅgaṃ praṇamet sudhīḥ &",
    "GR13todaltau:342": " viśeṣārghyaṃ pradātavyam % ātmānaṃ ca samarpayet // ToT_4.40 //",
    "GR13todaltau:343": " rudrarūpī svayaṃ bhūtvā $ saṃhāreṇa visarjayet &",
    "GR13todaltau:344": " yonimudrāṃ tato baddhvā % kṣamasveti visarjayet // ToT_4.41 //",
    "GR13todaltau:345": " aṅganyāsaṃ maheśāni $ prāṇāyāmaṃ tataḥ param &",
    "GR13todaltau:346": " aiśānyāṃ maṇḍalaṃ kṛtvā % nirmālyena prapūjayet // ToT_4.42 //",
    "GR13todaltau:347": " nirmālyavāsinīṃ ṅe'ntāṃ $ caṇḍeśvaryai namo namaḥ &",
    "GR13todaltau:348": " nirmālyaṃ dhārayet śīrṣe % candanaṃ ca lalāṭake // ToT_4.43 //",
    "GR13todaltau:349": " gurusthāne likhed yantraṃ $ vicared bhairavo yathā &",
    "GR13todaltau:350": " saṃkṣepapūjanaṃ devi % mānasaṃ tattvavarjitam // ToT_4.44 //",
    "GR13todaltau:351": " atroktamācaredatra $ nānyat saṃcārayet sudhīḥ &",
    "GR13todaltau:352": " anyatsaṃcāraṇāddevi % kruddhā bhavati tāriṇī // ToT_4.45 //",
    "GR13todaltau:353": " tattvajñānaṃ ca mānaṃ ca $ śaktimātre hi pārvati &",
    "GR13todaltau:354": " ityetat kathitaṃ devi % kimanyat śrotumicchasi // ToT_4.46 //",
    "GR13todaltau:355": " Toḍalatantra, Pañcamaḥ paṭalaḥ śrīdevī uvāca tvatprasādānmahādeva $ pavitrāhaṃ na cānyathā",
    "GR13todaltau:356": " śambhunāthārcanaṃ deva % śrotum icchāmi sāmpratam // ToT_5.1 //",
    "GR13todaltau:357": " śiva uvāca śṛṇu pārvati vakṣyāmi $ yanmāṃ tvaṃ paripṛcchasi &",
    "GR13todaltau:358": " nakulīśaṃ samuddhṛtya % manusvaravibhūṣitam // ToT_5.2 //",
    "GR13todaltau:359": " bindunādakalāyuktaṃ $ prāsādākhyaṃ mahāmanum &",
    "GR13todaltau:360": " asya mantrasya māhātmyam % ūrdhvāmnāye mayoditam // ToT_5.3 //",
    "GR13todaltau:361": " namaskāraṃ samuddhṛtya $ vāntaṃ netravibhūṣitam &",
    "GR13todaltau:362": " vāruṇaṃ mukhavṛttaṃ ca % vāyuṃ lalāṭasaṃyutam // ToT_5.4 //",
    "GR13todaltau:363": " ayaṃ pañcākṣaro mantraḥ $ pañcāmnāyaphalapradaḥ &",
    "GR13todaltau:364": " praṇavādi yadā devi % tadā mantraṃ ṣaḍakṣaram // ToT_5.5 //",
    "GR13todaltau:365": " prāsādākhyaṃ samuddhṛtya $ ardhanārīśvarāya ca &",
    "GR13todaltau:366": " punaḥ prāsādamuddhṛtya % mantraṃ paramagopanam // ToT_5.6 //",
    "GR13todaltau:367": " evaṃ bahuvidhākāraṃ $ vigrahaṃ me nagātmaje &",
    "GR13todaltau:368": " kaṇṭhe tu garalaṃ devi % na kalau bhāvayet kvacit // ToT_5.7 //",
    "GR13todaltau:369": " yadīcchedātmano mṛtyuṃ $ yadi unmattam icchati &",
    "GR13todaltau:370": " tadaiva sahasā devi % nīlakaṇṭham upāsate // ToT_5.8 //",
    "GR13todaltau:371": " duradṛṣṭavaśād devi $ nīlakaṇṭhastavādikam &",
    "GR13todaltau:372": " karoti kārayedvāpi % mama hatyāṃ karoti saḥ // ToT_5.9 //",
    "GR13todaltau:373": " ata eva maheśāni $ sa pāpiṣṭho na cānyathā &",
    "GR13todaltau:374": " niṣiddhācaraṇaṃ pāpaṃ % karoti yadi pāmaraḥ // ToT_5.10 //",
    "GR13todaltau:375": " putradārādhanaṃ tasya $ nāśameti na saṃśayaḥ &",
    "GR13todaltau:376": " kaṇṭhe tu garalaṃ devi % yadi pūjāparo bhavet // ToT_5.11 //",
    "GR13todaltau:377": " ihaloke daridraḥ syān $ mṛte śūkaratāṃ vrajet &",
    "GR13todaltau:378": " nīlakaṇṭhasya yanmantraṃ % yadi kuryāt puraskriyām // ToT_5.12 //",
    "GR13todaltau:379": " pakṣāntare maheśāni $ tasya mṛtyurna cānyathā &",
    "GR13todaltau:380": " śṛṇu devi pravakṣyāmi % pārthivaṃ śivapūjanam // ToT_5.13 //",
    "GR13todaltau:381": " tatrādau parameśāni $ gurudevaṃ namet sudhīḥ &",
    "GR13todaltau:382": " oṃ harāya namaskāraṃ % mṛttikāmāharet sudhīḥ // ToT_5.14 //",
    "GR13todaltau:383": " maheśvarāya namaskāraṃ $ liṅgaṃ nirmāya yatnataḥ &",
    "GR13todaltau:384": " śūlapāṇe ihoccārya % susaṃpratiṣṭhito bhava // ToT_5.15 //",
    "GR13todaltau:385": " anena manunā devi $ jīvanyāso vidhīyate &",
    "GR13todaltau:386": " śakāraṃ bindusaṃyuktaṃ % dīrghamuktaṃ ṣaḍaṅgakam // ToT_5.16 //",
    "GR13todaltau:387": " tasya dhyānaṃ pravakṣyāmi $ śṛṇuṣva susamāhitā &",
    "GR13todaltau:388": " oṃ dhyāyennityaṃ maheśaṃ rajatagirinibhaṃ cārucandrāvataṃsaṃ %",
    "GR13todaltau:389": " ratnākalpojjvalāṅgaṃ paraśumṛgavarābhītihastaṃ prasannam \\",
    "GR13todaltau:390": " padmāsīnaṃ samantāt stutam amaragaṇair vyāghrakṛttiṃ vasānaṃ viśvādyaṃ viśvabījaṃ nikhilabhayaharaṃ pañcavaktraṃ trinetram // ToT_5.17 //",
    "GR13todaltau:391": " puṣpaṃ śirasi saṃdhārya $ mānasaiḥ pūjanaṃ caret &",
    "GR13todaltau:392": " punardhyātvā maheśāni % śive puṣpaṃ nidhāya ca // ToT_5.18 //",
    "GR13todaltau:393": " pinākadhṛgiti coccārya $ ihāgaccha dvayaṃ vadet &",
    "GR13todaltau:394": " iha tiṣṭha tato dvaṃdvaṃ % saṃnidhehi dvayam iha // ToT_5.19 //",
    "GR13todaltau:395": " iha sanni tato ruddha- $ svaśabdaṃ ca tato vadet &",
    "GR13todaltau:396": " yāvat pūjāṃ samuccārya % tataścaivaṃ karomyaham // ToT_5.20 //",
    "GR13todaltau:397": " snānīyaṃ ca paśupatiṃ $ ṅeyuktaṃ ca namaścaret &",
    "GR13todaltau:398": " vedādyaṃ yojayeddevi % brāhmaṇaḥ sādhakottamaḥ // ToT_5.21 //",
    "GR13todaltau:399": " etat pādyaṃ maheśāni $ ṣaḍakṣaramanuṃ tataḥ &",
    "GR13todaltau:400": " namaskāraṃ samuccārya % sarvaṃ dadyād vicakṣaṇaḥ // ToT_5.22 //",
    "GR13todaltau:401": " pūjayitvā maheśāni $ cāṣṭamūrtiṃ prapūjayet &",
    "GR13todaltau:402": " śarvo bhavastathā rudra % ugro bhīmaḥ paśoḥ patiḥ // ToT_5.23 //",
    "GR13todaltau:403": " mahādevaṃ ca īśānaṃ $ ṅeyutaṃ kuru yatnataḥ &",
    "GR13todaltau:404": " kṣitiṃ jalaṃ tathā cāgniṃ % vāyuṃ cākāśameva ca // ToT_5.24 //",
    "GR13todaltau:405": " yajamānaṃ tathā somaṃ $ sūryaṃ ca mūrtinā saha &",
    "GR13todaltau:406": " sarvatra ṅeyutaṃ kṛtvā % pūjayet sādhakottamaḥ // ToT_5.25 //",
    "GR13todaltau:407": " praṇavādinamo'ntena $ vāmāvartena pūjayet &",
    "GR13todaltau:408": " mūrtayo'ṣṭau śivasyaitāḥ % pūrvādikramayogataḥ // ToT_5.26 //",
    "GR13todaltau:409": " āgneyyāntāḥ prapūjyātha $ vidyāṃ liṅgiśivaṃ yajet &",
    "GR13todaltau:410": " aṣṭottarasahasraṃ vā % śataṃ vā prajapettataḥ // ToT_5.27 //",
    "GR13todaltau:411": " guhyātiguhyagoptā tvaṃ $ gṛhāṇāsmatkṛtaṃ japam &",
    "GR13todaltau:412": " siddhirbhavatu me deva % tvatprasādānmaheśvara // ToT_5.28 //",
    "GR13todaltau:413": " tatastoyaṃ samādāya $ japaṃ caiva samarpayet &",
    "GR13todaltau:414": " mukhavādyaṃ tataḥ kṛtvā % cāṣṭāṅgaṃ praṇamet sudhīḥ // ToT_5.29 //",
    "GR13todaltau:415": " saṃhāreṇa mahādeva $ kṣamasveti visarjayet &",
    "GR13todaltau:416": " evaṃ pūjā prakartavyā % śaktimantrān yajed yadi // ToT_5.30 //",
    "GR13todaltau:417": " prāsādādīn mahāmantrān $ yadi dīkṣāparo bhavet &",
    "GR13todaltau:418": " śaktidīkṣā na kartavyā % kadācidapi mohataḥ // ToT_5.31 //",
    "GR13todaltau:419": " sa śaiva iti vikhyātaḥ $ sarvatantreśvaro bhavet &",
    "GR13todaltau:420": " athātaḥ sampravakṣyāmi % sūtraṃ paramagopanam // ToT_5.32 //",
    "GR13todaltau:421": " haro maheśvaraścaiva $ śūlapāṇiḥ pinākadhṛk &",
    "GR13todaltau:422": " paśupatiḥ śivaścaiva % mahādeva iti kramāt // ToT_5.33 //",
    "GR13todaltau:423": " aṣṭamūrtis tato devi $ pūjayet sādhakottamaḥ &",
    "GR13todaltau:424": " tato japenmaheśāni % mukhavādyaṃ tataḥ param // ToT_5.34 //",
    "GR13todaltau:425": " etadanyanna kartavyaṃ $ śaktidīkṣāparo yadi &",
    "GR13todaltau:426": " niṣiddhācaraṇāddevi % pāpabhāg jāyate naraḥ // ToT_5.35 //",
    "GR13todaltau:427": " nyūnādhikaṃ mahādevi $ yadi pūjādikaṃ caret &",
    "GR13todaltau:428": " sa guruṃ cāpi śiṣyaṃ ca % śivahatyāṃ prayacchati // ToT_5.36 //",
    "GR13todaltau:429": " nyūnādhikaṃ maheśāni $ yadi caikākṣaraṃ bhavet &",
    "GR13todaltau:430": " varṇasaṃkhyā maheśāni % brahmahatyā bhaviṣyati // ToT_5.37 //",
    "GR13todaltau:431": " ata eva sa pāpiṣṭhaḥ $ satyaṃ satyaṃ sureśvari &",
    "GR13todaltau:432": " evaṃ pūjāṃ vidhāyādau % tataścānyaṃ prapūjayet // ToT_5.38 //",
    "GR13todaltau:433": " ādau śivaṃ pūjayitvā $ śaktipūjā tataḥ param &",
    "GR13todaltau:434": " yat kiṃcid upacāraṃ hi % tasya kiṃcinnivedayet // ToT_5.39 //",
    "GR13todaltau:435": " anyathā mūtravat sarvaṃ $ gaṅgātoyaṃ bhaved yadi &",
    "GR13todaltau:436": " ata eva maheśāni % ādau liṅgaṃ prapūjayet // ToT_5.40 //",
    "GR13todaltau:437": " śivasnānodakaṃ devi $ mūrdhni saṃdhārayed yadi &",
    "GR13todaltau:438": " satyaṃ satyaṃ maheśāni % śivatulyo na saṃśayaḥ // ToT_5.41 //",
    "GR13todaltau:439": " śivarūpī svayaṃ bhūtvā $ devīpūjāṃ samācaret &",
    "GR13todaltau:440": " śaivavaiṣṇavadaurgārka- % gāṇapatyaindradīkṣitaḥ // ToT_5.42 //",
    "GR13todaltau:441": " ādau liṅgaṃ pūjayitvā $ yadi cānyat prapūjayet &",
    "GR13todaltau:442": " tatphalaṃ koṭiguṇitaṃ % satyaṃ satyaṃ na saṃśayaḥ // ToT_5.43 //",
    "GR13todaltau:443": " anyadevaṃ pūjayitvā $ śivaṃ paścād yajed yadi &",
    "GR13todaltau:444": " tasya pūjāphalaṃ caiva % bhujyate yakṣarākṣasaiḥ // ToT_5.44 //",
    "GR13todaltau:445": " iti te kathitaṃ kānte $ tantrāṇāṃ sāramuttamam &",
    "GR13todaltau:446": " bahu kiṃ kathyate devi % bhūyaḥ kiṃ śrotumicchasi // ToT_5.45 //",
    "GR13todaltau:447": " Toḍalatantra, ṣaṣṭhaḥ paṭalaḥ śrīdevī uvāca śrutaṃ mahākālikāyā $ mantraṃ paramagopanam",
    "GR13todaltau:448": " saṃkṣepaṃ kathitaṃ nātha % vāsanāṃ vada māṃ prati // ToT_6.1 //",
    "GR13todaltau:449": " śrīśiva uvāca śṛṇu devi mahāmantra- $ vāsanāṃ sarvasiddhidām &",
    "GR13todaltau:450": " yasyāḥ śravaṇamātreṇa % mantrāḥ siddhā bhavanti hi // ToT_6.2 //",
    "GR13todaltau:451": " kakārasyordhvakoṇeṣu $ prāṇo vāyuḥ pratiṣṭhitaḥ &",
    "GR13todaltau:452": " apāno vāyukoṇe ca % samāno madhyadeśataḥ // ToT_6.3 //",
    "GR13todaltau:453": " udāno 'ṅkuśakoṇe ca $ mātrāyāṃ vyāna eva ca &",
    "GR13todaltau:454": " bījaṃ tu kālikārūpaṃ % prakāraṃ śṛṇu pārvati // ToT_6.4 //",
    "GR13todaltau:455": " kalābhāge jaṭājūṭaṃ $ keśaṃ ca parameśvari &",
    "GR13todaltau:456": " bindumastakabhālaṃ tu % nāsā netraṃ ca pārvati // ToT_6.5 //",
    "GR13todaltau:457": " śrotrayugmaṃ tathā vaktraṃ $ skandanād avyavasthitam &",
    "GR13todaltau:458": " caturbāhuṃ tathā dehaṃ % stanadvaṃdvaṃ kaṭidvayam // ToT_6.6 //",
    "GR13todaltau:459": " hṛdayaṃ jaṭharaṃ pādaṃ $ tathā sarvāṅguliḥ śive &",
    "GR13todaltau:460": " brahmarūpaṃ kakāraṃ ca % sarvāṅgaṃ tanusaṃśayaḥ // ToT_6.7 //",
    "GR13todaltau:461": " śakāraṃ kāmarūpaṃ ca $ yonirūpaṃ na cānyathā &",
    "GR13todaltau:462": " candrasūryāgnirūpaṃ ca % rephaṃ paramadurlabham // ToT_6.8 //",
    "GR13todaltau:463": " sarvāṅgadyotanaṃ tejo $ jagadānandarūpakam &",
    "GR13todaltau:464": " bindunirvāṇadaṃ nādaṃ % mahāmokṣapradaṃ sadā // ToT_6.9 //",
    "GR13todaltau:465": " sarvavighnaharaṃ devi $ kakāraṃ toyarūpakam &",
    "GR13todaltau:466": " sarvapāpaharaṃ rephaṃ % tasmād vahnirna cānyathā // ToT_6.10 //",
    "GR13todaltau:467": " īkāraṃ parameśāni $ śaktiṃ cāvyayarūpiṇīm &",
    "GR13todaltau:468": " mahāmokṣapradā devī % tasmānmāyā prakīrtitā // ToT_6.11 //",
    "GR13todaltau:469": " kakāraṃ brahmarūpaṃ ca $ makāraṃ viṣṇurūpakam &",
    "GR13todaltau:470": " rephaḥ saṃhārarūpatvāc % chivarūpo na cānyathā // ToT_6.12 //",
    "GR13todaltau:471": " brahmaviṣṇuśivaḥ sākṣāt $ kakāraṃ parameśvari &",
    "GR13todaltau:472": " anuccāryaṃ tadeva syād % vinā māyāyutaṃ śive // ToT_6.13 //",
    "GR13todaltau:473": " māyāyuktaṃ yadā devi $ tadā muktipradaṃ mahat &",
    "GR13todaltau:474": " ata eva maheśāni % māyāśaktirnigadyate // ToT_6.14 //",
    "GR13todaltau:475": " kakāraṃ dharmadaṃ devi $ īkāraścārthadāyakam &",
    "GR13todaltau:476": " rakāraṃ kāmadaṃ kānte % makāraṃ mokṣadāyakam // ToT_6.15 //",
    "GR13todaltau:477": " ekatroccāraṇāddevi $ nirvāṇamokṣadāyinī &",
    "GR13todaltau:478": " māhātmyaṃ devadeveśi % kiṃ vaktuṃ śakyate mayā // ToT_6.16 //",
    "GR13todaltau:479": " jihvākoṭisahasreṇa $ vaktrakoṭiśatena ca &",
    "GR13todaltau:480": " janmāntarasahasreṇa % varṇituṃ naiva śakyate // ToT_6.17 //",
    "GR13todaltau:481": " vidhivallakṣajāpena $ puraścaraṇam ucyate &",
    "GR13todaltau:482": " etadrūpaṃ mahāmāyāṃ % kūrcabījaṃ tu sundari // ToT_6.18 //",
    "GR13todaltau:483": " vāgbhavaṃ praṇavaṃ devi $ etadrūpaṃ na saṃśayaḥ &",
    "GR13todaltau:484": " agnijāyā mahāvidyā % etadrūpaṃ na saṃśayaḥ // ToT_6.19 //",
    "GR13todaltau:485": " drutasiddhipradā vidyā $ vahnijāyā parā manuḥ &",
    "GR13todaltau:486": " sambodhanapadenaiva % sadā saṃnidhikāriṇī // ToT_6.20 //",
    "GR13todaltau:487": " atha vakṣye mahāvidyā- $ puraścaraṇam uttamam &",
    "GR13todaltau:488": " kathitaṃ mantrarājasya % tripuraścaraṇaṃ śṛṇu // ToT_6.21 //",
    "GR13todaltau:489": " divā lakṣaṃ japenmantraṃ $ haviṣyāśī jitendriyaḥ &",
    "GR13todaltau:490": " divyavīramate devi % rātrau lakṣaṃ japet sudhīḥ // ToT_6.22 //",
    "GR13todaltau:491": " atha ṣaḍakṣarasyāsya $ śṛṇu devi puraskriyām &",
    "GR13todaltau:492": " divyavīramatenaiva % viṃśatyekena pārvati // ToT_6.23 //",
    "GR13todaltau:493": " tathā ca tryakṣaraṃ mantraṃ $ prajapet sādhakāgraṇīḥ &",
    "GR13todaltau:494": " dhyānapūjādikaṃ sarvaṃ % samānaṃ vīravandite // ToT_6.24 //",
    "GR13todaltau:495": " etasyāḥ sadṛśī vidyā $ phaladā nāsti yogini &",
    "GR13todaltau:496": " sarvamantrasya caitanyaṃ % śṛṇu pārvati sādaram // ToT_6.25 //",
    "GR13todaltau:497": " sahasrāre mahāpadme $ bindurūpaṃ paraṃ śivam &",
    "GR13todaltau:498": " kuṇḍalinīṃ samutthāpya % haṃsena manunā sudhīḥ // ToT_6.26 //",
    "GR13todaltau:499": " nāsāgre yā sthirā dṛṣṭir $ jāyate parameśvari &",
    "GR13todaltau:500": " tadaiva mantracaitanyaṃ % kuṇḍalīcakragaṃ bhavet // ToT_6.27 //",
    "GR13todaltau:501": " sahasrāre mahāpadme $ kuṇḍalyā sahitaṃ gurum &",
    "GR13todaltau:502": " bhāvayet sarvamantrāṇāṃ % caitanyaṃ jāyate priye // ToT_6.28 //",
    "GR13todaltau:503": " tadaiva prajapenmantraṃ $ siddhidaṃ nātra saṃśayaḥ &",
    "GR13todaltau:504": " śrīdevī uvāca idānīṃ tāriṇīmantra- % vāsanāṃ vada śaṃkara \\",
    "GR13todaltau:505": " kālikā mokṣadā nityā tāriṇī bhavavāridhau // ToT_6.29 //",
    "GR13todaltau:506": " śrīśaṃkara uvāca kalākeśaṃ maheśāni $ bindumastakamīritam &",
    "GR13todaltau:507": " nādaṃ ca vaktraṃ bhālaṃ ca % nāsāṃ netraṃ ca pārvati // ToT_6.30 //",
    "GR13todaltau:508": " bhujacatuṣṭayaṃ dehaṃ $ stanadvaṃdvaṃ ca vakṣasam &",
    "GR13todaltau:509": " makāreṇa tu deveśi % pṛṣṭhaṃ caiva kaṭidvayam // ToT_6.31 //",
    "GR13todaltau:510": " takāreṇa yonideśaṃ $ gudaṃ pādadvayaṃ tathā &",
    "GR13todaltau:511": " sarvāṅgulīr nakhaṃ caiva % bhāvayet sādhakottamaḥ // ToT_6.32 //",
    "GR13todaltau:512": " candrasūryātmakaṃ rephaṃ $ vahnibījaṃ na cānyathā &",
    "GR13todaltau:513": " sarvā nāḍyastathā jyotī % romaṃ ca bhūṣaṇādikam // ToT_6.33 //",
    "GR13todaltau:514": " śakāraṃ ca mahāmāyā $ śaktirūpaprakāśinī &",
    "GR13todaltau:515": " mūrdhādipādaparyantaṃ % śaktibījaṃ sudurlabham // ToT_6.34 //",
    "GR13todaltau:516": " asya mantrasya māhātmyaṃ $ kiṃ mayā kathyate'dhunā &",
    "GR13todaltau:517": " aśvamedhasahasrāṇi % vājapeyaśatāni ca // ToT_6.35 //",
    "GR13todaltau:518": " kāśyāditīrthaṃ deveśi $ sārdhakoṭibhuvātmakam &",
    "GR13todaltau:519": " pūrṇāṃ śasyena deveśi % saptadvīpāṃ vasuṃdharām // ToT_6.36 //",
    "GR13todaltau:520": " merutulyasuvarṇaṃ tu $ brāhmaṇe vedapārage &",
    "GR13todaltau:521": " sadakṣiṇaṃ vrataṃ sarvaṃ % caturvedasuvistaram // ToT_6.37 //",
    "GR13todaltau:522": " gāṃ caiva bhūmisaṃsthaṃ ca $ hastyaśvaṃ ca tathaiva ca &",
    "GR13todaltau:523": " balidānaṃ maheśāni % pitṛyajñaṃ tathaiva ca // ToT_6.38 //",
    "GR13todaltau:524": " vihitaṃ ca mahāpuṇyaṃ $ yaduktaṃ śāstravedibhiḥ &",
    "GR13todaltau:525": " sakṛjjapānmaheśāni % kalāṃ nārhanti ṣoḍaśīm // ToT_6.39 //",
    "GR13todaltau:526": " ekoccāreṇa deveśi $ kiṃ punarbrahma kevalam &",
    "GR13todaltau:527": " sṛṣṭisthitilayādīnāṃ % kartāro nātra saṃśayaḥ // ToT_6.40 //",
    "GR13todaltau:528": " saguṇaṃ nirguṇaṃ sākṣāt $ nirākāraṃ ca mūrtimat &",
    "GR13todaltau:529": " vaikharīyaṃ mahāvidyā % varṇāśritā suniścalā // ToT_6.41 //",
    "GR13todaltau:530": " yato nirakṣaraṃ vastu $ atastārā prakīrtitā &",
    "GR13todaltau:531": " brahmavidyāsvarūpeyaṃ % bhogamokṣaphalapradā // ToT_6.42 //",
    "GR13todaltau:532": " janmakoṭisahasreṇa $ varṇituṃ naiva śakyate &",
    "GR13todaltau:533": " pañcavaktreṇa deveśi % kiṃ mayā kathyate'dhunā // ToT_6.43 //",
    "GR13todaltau:534": " ekākṣarī mahāvidyā $ triṣu lokeṣu pūjitā &",
    "GR13todaltau:535": " ekākṣarīvihīno yo % mantraṃ gṛhṇāti pārvati // ToT_6.44 //",
    "GR13todaltau:536": " kalpakoṭisahasreṇa $ tasya siddhirna jāyate &",
    "GR13todaltau:537": " sakāro viṣṇurūpaśca % takāraśca prajāpatiḥ // ToT_6.45 //",
    "GR13todaltau:538": " rephaḥ saṃhārarūpatvāc $ chivaḥ sākṣānna saṃśayaḥ &",
    "GR13todaltau:539": " yā cādyā paramā vidyā % sā māyā paramā kalā // ToT_6.46 //",
    "GR13todaltau:540": " nirākāraṃ paraṃ jyotir $ binduṃ cāvyayasaṃjñakam &",
    "GR13todaltau:541": " binduśabdena śūnyaṃ syāt % tathā ca guṇasūcakam // ToT_6.47 //",
    "GR13todaltau:542": " binducakrāmṛtā devi $ plavantī cārdhamātrayā &",
    "GR13todaltau:543": " ardhamātrākṛtirnādo % vyāpako viśvapālakaḥ // ToT_6.48 //",
    "GR13todaltau:544": " yatheyaṃ vaikharī vidyā $ kūrcavidyā tathaiva ca &",
    "GR13todaltau:545": " māhātmyaṃ caiva pūjāyāṃ % bhedo nāsti sureśvari // ToT_6.49 //",
    "GR13todaltau:546": " satāraṃ ca tathā binduṃ $ māyā pañcākṣarī parā &",
    "GR13todaltau:547": " vibhakte cākṣare caiva % kriyate mūrtikalpanā // ToT_6.50 //",
    "GR13todaltau:548": " sārdhapañcākṣarī vidyā $ tāriṇī mūrtimat svayam &",
    "GR13todaltau:549": " tadrūpaṃ pakṣirūpaṃ hi % vāgbhavaśca haripriyām // ToT_6.51 //",
    "GR13todaltau:550": " praṇavaṃ kāmabījaṃ tu $ gaganaś ca śivaṃ śive &",
    "GR13todaltau:551": " astrabījaṃ tadeva syād % vahnijāyāṃ sureśvari // ToT_6.52 //",
    "GR13todaltau:552": " sambodhanapadenaiva $ sadā saṃnidhikāriṇī &",
    "GR13todaltau:553": " pañcākṣareṇa deveśi % tāriṇī kāmarūpiṇī // ToT_6.53 //",
    "GR13todaltau:554": " tathā pañcākṣaraṃ paśya $ brahmaviṣṇuśivātmakam &",
    "GR13todaltau:555": " śaktirūpaṃ nirākāraṃ % tathā pañcākṣareṇa tu // ToT_6.54 //",
    "GR13todaltau:556": " yathā pañcākṣarī vidyā $ tathā vidyā ṣaḍakṣarī &",
    "GR13todaltau:557": " tathaiva ṣoḍaśī vidyā % tathā vidyā ca vyakṣarī // ToT_6.55 //",
    "GR13todaltau:558": " tathaivāṣṭākṣarī vidyā $ tathā navākṣarī parā &",
    "GR13todaltau:559": " māhātmyaṃ dhyānapūjāyāṃ % bhedo nāsti sureśvari // ToT_6.56 //",
    "GR13todaltau:560": " atisnehena deveśi $ kiṃ mayā na prakāśitam &",
    "GR13todaltau:561": " prāṇānte'pi paśoragre % vaikharīṃ na prakāśayet // ToT_6.57 //",
    "GR13todaltau:562": " Toḍalatantra, Saptamaḥ paṭalaḥ śrīdevī uvāca mahāyogamayī devī $ khecarī paramā kalā",
    "GR13todaltau:563": " yogajñānaṃ vinā siddhir % nāsti satyaṃ sureśvara // ToT_7.1 //",
    "GR13todaltau:564": " brūhi me devadeveśa $ kṣudrabrahmāṇḍamadhyataḥ &",
    "GR13todaltau:565": " kimādhāre sthitā nātha % saptadvīpā vasuṃdharā // ToT_7.2 //",
    "GR13todaltau:566": " samudrasaptakaṃ nātha $ kimākāraṃ pratiṣṭhati &",
    "GR13todaltau:567": " mūlādhāre mahīcakre % saṃsthitā mānavādayaḥ // ToT_7.3 //",
    "GR13todaltau:568": " kṣudrarūpā janāḥ sarve $ kimākāreṇa saṃsthitāḥ &",
    "GR13todaltau:569": " svakīyāṅgulimānena % mārutaṃ kathaya prabho // ToT_7.4 //",
    "GR13todaltau:570": " śrīśiva uvāca mūlādhāre sthitā devi $ saptadvīpā vasuṃdharā &",
    "GR13todaltau:571": " valayākārarūpeṇa % samudrāḥ sapta saṃsthitāḥ // ToT_7.5 //",
    "GR13todaltau:572": " jambudvīpaṃ madhyadeśe $ tadbāhye lavaṇāmbudhiḥ &",
    "GR13todaltau:573": " śākadvīpaṃ maheśāni % tadbāhye dadhisāgaraḥ // ToT_7.6 //",
    "GR13todaltau:574": " tadbāhye śālmalīdvīpaṃ $ sāgaro dugdhatadbahiḥ &",
    "GR13todaltau:575": " tadbāhye pāṭalādvīpaṃ % tadbāhye tu jalāntakaḥ // ToT_7.7 //",
    "GR13todaltau:576": " pṛthivyāṃ vartate devi $ yadrūpā mānavādayaḥ &",
    "GR13todaltau:577": " tena rūpeṇa deveśi % mūlādhāre tu jantavaḥ // ToT_7.8 //",
    "GR13todaltau:578": " ṣaṇṇavatyaṅgulaṃ devi $ mārutaṃ parikīrtitam &",
    "GR13todaltau:579": " mārtaṇḍasthitimānaṃ tu % adhikaṃ parikīrtitam // ToT_7.9 //",
    "GR13todaltau:580": " śrīdevī uvāca kiyad bhuvaṃ tu brahmāṇḍaṃ $ vada bhūtalavāsinaḥ &",
    "GR13todaltau:581": " aṅgulyekena kiṃ mānaṃ % kathayasva dayānidhe // ToT_7.10 //",
    "GR13todaltau:582": " śrīśiva uvāca aṅgulyekena deveśi $ sahasrābdaṃ prajāyate &",
    "GR13todaltau:583": " ṣaṇṇavatisahasrābdaṃ % bhaved bhūtalavāsinaḥ // ToT_7.11 //",
    "GR13todaltau:584": " pādāṅguṣṭhādigulphāntaṃ $ priye randhrasahasrakam &",
    "GR13todaltau:585": " randhraṃ candrasahasrābdaṃ % gulphādijānusaṃdhiṣu // ToT_7.12 //",
    "GR13todaltau:586": " jānvādigudaparyantaṃ $ mānaṃ viṃśasahasrakam &",
    "GR13todaltau:587": " mūlādhārādiliṅgāntaṃ % caturvarṣasahasrakam // ToT_7.13 //",
    "GR13todaltau:588": " liṅgādinābhiparyantaṃ $ bhavedṛṣisahasrakam &",
    "GR13todaltau:589": " nābhyādihṛdayāntaṃ ca % grahasaṃkhyasahasrakam // ToT_7.14 //",
    "GR13todaltau:590": " hṛdādikaṇṭhaparyantam $ ṛṣisaṃkhyasahasrakam &",
    "GR13todaltau:591": " viśuddhādikamājñāntaṃ % mānaṃ rudrasahasrakam // ToT_7.15 //",
    "GR13todaltau:592": " ājñācakrācchivāntaṃ vai $ diksahasraṃ sureśvari &",
    "GR13todaltau:593": " sūryasaṃkhyāsahasraṃ tu % samīraścādhikaḥ smṛtaḥ // ToT_7.16 //",
    "GR13todaltau:594": " śarīrasahakāreṇa $ hāso vṛddhiśca jāyate &",
    "GR13todaltau:595": " ṣaḍguṇo ratikāle ca % triguṇo bhojanādbahiḥ // ToT_7.17 //",
    "GR13todaltau:596": " dhamane cāṣṭadhā proktaḥ $ samīro vṛddhitāṃ gataḥ &",
    "GR13todaltau:597": " sadguror upadeśena % mantramārgeṇa pārvati // ToT_7.18 //",
    "GR13todaltau:598": " yadi caikāṅgulaṃ hrasvaṃ $ sahasrābdaṃ sa jīvati &",
    "GR13todaltau:599": " evaṃ krameṇa deveśi % samatā yadi vā bhavet // ToT_7.19 //",
    "GR13todaltau:600": " jitvā mṛtyuṃ maheśāni $ śambhuvad viharet kṣitau &",
    "GR13todaltau:601": " ata eva maheśāni % yonimudrā mayoditā // ToT_7.20 //",
    "GR13todaltau:602": " prāṇāyāmena deveśi $ tathaiva yonimudrayā &",
    "GR13todaltau:603": " tathaivābhyāsayogena % yadi vāyuḥ samo bhavet // ToT_7.21 //",
    "GR13todaltau:604": " jitvā mṛtyuṃ maheśāni $ khecaro jāyate'cirāt &",
    "GR13todaltau:605": " pramāṇaṃ kathitaṃ sarvaṃ % manuṣyasya priyaṃvade // ToT_7.22 //",
    "GR13todaltau:606": " śvāsocchvāsavikāsena $ kuṇḍalī gaganaṃ caret &",
    "GR13todaltau:607": " śrīdevī uvāca idānīṃ pṛthivīmānaṃ % vada me parameśvara // ToT_7.23 //",
    "GR13todaltau:608": " saptasvargasthito yo yo $ yā yā śaktiḥ sthitā sadā &",
    "GR13todaltau:609": " tatsarvaṃ śrotumicchāmi % yadi sneho'sti māṃ prati // ToT_7.24 //",
    "GR13todaltau:610": " śrīśiva uvāca mūlādhāre mahīcakre $ saṃsthitā mānavādayaḥ &",
    "GR13todaltau:611": " teṣāṃ mānena deveśi % cārdhaṃ caiva dvisaptatiḥ // ToT_7.25 //",
    "GR13todaltau:612": " dviguṇaḥ parameśāni $ tadbāhye lavaṇāmbudhiḥ &",
    "GR13todaltau:613": " evaṃ krameṇa deveśi % dviguṇaṃ parikīrtitam // ToT_7.26 //",
    "GR13todaltau:614": " ḍākinīsahito brahmā $ mūlādhāre tu sundari &",
    "GR13todaltau:615": " rākiṇīsahito viṣṇuḥ % svādhiṣṭhāne vyavasthitaḥ // ToT_7.27 //",
    "GR13todaltau:616": " lākinīsahito rudro $ maṇipūre sureśvari &",
    "GR13todaltau:617": " anāhate mahāpadme % kākinīsahito haraḥ // ToT_7.28 //",
    "GR13todaltau:618": " viśuddhākhye vasennityā $ sākinī ca sadāśivaḥ &",
    "GR13todaltau:619": " hākinī paraśivo devaś % cājñācakre sureśvari // ToT_7.29 //",
    "GR13todaltau:620": " sahasrāre mahāpadme $ viśvarūpaḥ paraḥ śivaḥ &",
    "GR13todaltau:621": " mahākuṇḍalinī tatra % sthitā nityā sureśvari // ToT_7.30 //",
    "GR13todaltau:622": " śrīdevī uvāca kutra mūle mahāpīṭhe $ vartate parameśvara &",
    "GR13todaltau:623": " mūlādhārādadhobhāge % pātālaṃ kīdṛśaṃ prabho // ToT_7.31 //",
    "GR13todaltau:624": " śrīśiva uvāca mūlādhāre kāmarūpaṃ $ hṛdi jālaṃdharaṃ priye &",
    "GR13todaltau:625": " pūrṇagirim adhobhāge % uḍḍīyānaṃ tadūrdhvake // ToT_7.32 //",
    "GR13todaltau:626": " vārāṇasī bhruvormadhye $ jvalantī locanatraye &",
    "GR13todaltau:627": " māyāvatī mukhavṛtte % kaṇṭhe cāṣṭapurī tathā // ToT_7.33 //",
    "GR13todaltau:628": " nābhimūle maheśāni $ ayodhyāpurī saṃsthitā &",
    "GR13todaltau:629": " kāñcīpīṭhaṃ kaṭīdeśe % śrīhṛṭṭaṃ pṛṣṭhadeśake // ToT_7.34 //",
    "GR13todaltau:630": " mūlādhārāt śataṃ caiva $ atalaṃ parikīrtitam &",
    "GR13todaltau:631": " sutalaṃ ca varṣaśataṃ % talātalaśataṃ priye // ToT_7.35 //",
    "GR13todaltau:632": " ṛṣibāṇenduvarṣāntaṃ $ saṃsthitaṃ ca mahātalam &",
    "GR13todaltau:633": " śatadvayāntaṃ pātālaṃ % dviśataṃ vai rasātalam // ToT_7.36 //",
    "GR13todaltau:634": " mūlādhārācca deveśi $ dve'ṅgulī cāntike sthite &",
    "GR13todaltau:635": " tayormadhye ca pātālās % tiṣṭhanti parameśvari // ToT_7.37 //",
    "GR13todaltau:636": " iti te kathitaṃ kānte $ yogasāraṃ samāsataḥ &",
    "GR13todaltau:637": " na vaktavyaṃ paśor agre % prāṇānte'pi kadācana // ToT_7.38 //",
    "GR13todaltau:638": " Toḍalatantra, Aṣṭamaḥ paṭalaḥ śrīdevī uvāca sārdhatrikoṭināḍīnām $ ālayaṃ ca kalevaram",
    "GR13todaltau:639": " krameṇa śrotum icchāmi % tad vadasva mayi prabho // ToT_8.1 //",
    "GR13todaltau:640": " śrīśiva uvāca lomni kūpe sapādārdha- $ koṭayaścaiva sundari &",
    "GR13todaltau:641": " hastāsye ca tadā pāde % 'gnilakṣanāḍayaḥ sthitāḥ // ToT_8.2 //",
    "GR13todaltau:642": " udare ca tathā pāyau $ pañcalakṣāḥ prakīrtitāḥ &",
    "GR13todaltau:643": " hṛdādisarvagātreṣu % navalakṣāḥ prakīrtitāḥ // ToT_8.3 //",
    "GR13todaltau:644": " atha pārśve tathā carme $ tathaiva sarvasaṃdhiṣu &",
    "GR13todaltau:645": " rudrānnyūnaṃ sthitaṃ lakṣaṃ % śarīre nāḍayaḥ priye // ToT_8.4 //",
    "GR13todaltau:646": " iḍā ca piṅgalā caiva $ suṣumnā citriṇī tathā &",
    "GR13todaltau:647": " brahmanāḍī ca tanmadhye % pañcanāḍyaḥ prakīrtitāḥ // ToT_8.5 //",
    "GR13todaltau:648": " kuhūś ca śaṅkhinī caiva $ gāndhārī hastijihvikā &",
    "GR13todaltau:649": " nardinī ca tathā nidrā % rudrasaṃkhyā vyavasthitā // ToT_8.6 //",
    "GR13todaltau:650": " etā nāḍyaḥ pareśāni $ suṣumnāyāḥ prajāyate &",
    "GR13todaltau:651": " śrīdevī uvāca vedākṣivasurandhrāstu % bāṇasaṃkhyajalāntakāḥ \\",
    "GR13todaltau:652": " kimādhāre padmamadhye saṃsthitāḥ parameśvara // ToT_8.7 //",
    "GR13todaltau:653": " śrīśiva uvāca yogapadmasya māhātmyaṃ $ mayā vaktuṃ na śakyate &",
    "GR13todaltau:654": " mūlādhāre padmamadhye % laṃbījaṃ cātiśobhanam // ToT_8.8 //",
    "GR13todaltau:655": " laṃbījasya bindumadhye $ pṛthvīcakraṃ manoharam &",
    "GR13todaltau:656": " valayākārarūpeṇa % samudrāḥ saptakāḥ sthitāḥ // ToT_8.9 //",
    "GR13todaltau:657": " śrīdevī uvāca bindumānaṃ mahādeva $ kathayasva mayi prabho &",
    "GR13todaltau:658": " krameṇa yogapadmasya % pramāṇaṃ vada śaṃkara // ToT_8.10 //",
    "GR13todaltau:659": " śrīśiva uvāca paramāṇutribhāgaika- $ bhāgaṃ binduṃ suvistaram &",
    "GR13todaltau:660": " tanmadhye sāgarāḥ sarve % saptadvīpā vasuṃdharā // ToT_8.11 //",
    "GR13todaltau:661": " avyayaṃ paramaṃ sūkṣmaṃ $ bindurūpaṃ paraṃ śivam &",
    "GR13todaltau:662": " pramāṇaṃ cāsya devasya % kiṃ vaktuṃ śakyate mayā // ToT_8.12 //",
    "GR13todaltau:663": " brahmalokaṃ pareśāni $ nādopari vicintayet &",
    "GR13todaltau:664": " ḍākinīsahito brahmā % tathaiva nivaset sadā // ToT_8.13 //",
    "GR13todaltau:665": " lakāraṃ pārthivaṃ bījaṃ $ śaktirūpaṃ sureśvari &",
    "GR13todaltau:666": " pṛthvīcakrasya madhye tu % svayambhūliṅgam adbhutam // ToT_8.14 //",
    "GR13todaltau:667": " sārdhatrivalayākāra- $ kuṇḍalyā veṣṭitaṃ sadā &",
    "GR13todaltau:668": " liṅgacchidraṃ svavaktreṇa % kuṇḍalyācchādya saṃsthitā // ToT_8.15 //",
    "GR13todaltau:669": " tenaiva vartate vāyur $ iḍāpiṅgalayoḥ sadā &",
    "GR13todaltau:670": " sahasrāradarśanāya % sadā jāgratsvarūpiṇī // ToT_8.16 //",
    "GR13todaltau:671": " yadaiva brahmamārgeṇa $ sahasrāre samutthitā &",
    "GR13todaltau:672": " tadaiva parameśāni % śvāsocchvāsavikāśanam // ToT_8.17 //",
    "GR13todaltau:673": " kesarasya tu madhye ca $ catuḥpattre sureśvari &",
    "GR13todaltau:674": " anantarūpiṇī durgā % śambhuś cānantarūpadhṛk // ToT_8.18 //",
    "GR13todaltau:675": " nānāsukhavilāsena $ sadā kāmena vartate &",
    "GR13todaltau:676": " śrīdevī uvāca liṅgacchidraṃ samākṛṣya % saṃsthitā kuṇḍalī katham // ToT_8.19 //",
    "GR13todaltau:677": " kathayasva sadānanda $ sarvajñastvaṃ sureśvara &",
    "GR13todaltau:678": " śrīśiva uvāca liṅgamadhye mahattejo % vahnirūpaṃ ca sundari // ToT_8.20 //",
    "GR13todaltau:679": " yat kiṃcid vāyuyogena $ brahmāṇḍo dahyate yataḥ &",
    "GR13todaltau:680": " ataḥ sā kuṇḍalī devī % mukhenācchādya saṃsthitā // ToT_8.21 //",
    "GR13todaltau:681": " tenaiva pārthive liṅge $ binduśaktiṃ niyojayet &",
    "GR13todaltau:682": " binduśaktiṃ samutthāpya % liṅgapūjā prakīrtitā // ToT_8.22 //",
    "GR13todaltau:683": " Toḍalatantra, Navamaḥ paṭalaḥ śrīdevī uvāca tripurāyā mahāmantraṃ $ nityātantre śrutaṃ mayā &",
    "GR13todaltau:684": " idānīṃ śrotum icchāmi % navārṇasya ca vāsanām // ToT_9.1 //",
    "GR13todaltau:685": " śrīśiva uvāca bhūmiś candraḥ śivo māyā $ śaktiḥ kṛśānusādanau &",
    "GR13todaltau:686": " ardhacandraśca binduśca % navārṇo merurucyate // ToT_9.2 //",
    "GR13todaltau:687": " bhūmibījajapādeva $ bhūpatir jāyate 'cirāt &",
    "GR13todaltau:688": " candrabījajapādeva % mahāsaundaryamāpnuyāt // ToT_9.3 //",
    "GR13todaltau:689": " śivabījajapād eva $ śivavadviharet kṣitau &",
    "GR13todaltau:690": " ekatroccāraṇāt satyaṃ % caturvargaphalapradam // ToT_9.4 //",
    "GR13todaltau:691": " śrīdevī uvāca yattvayā kathitaṃ nātha $ yogajñānādikaṃ layam &",
    "GR13todaltau:692": " yāvat kāmādi saṃdīpyo % bhāvayogo na labhyate // ToT_9.5 //",
    "GR13todaltau:693": " ūrdhvaretā mahāyogī $ tadadhaḥ śaktiyogataḥ &",
    "GR13todaltau:694": " brūhi me jagatāṃnātha % kathaṃ dīrghāyuṣaṃ bhavet // ToT_9.6 //",
    "GR13todaltau:695": " śrīśiva uvāca śṛṇu devi pravakṣyāmi $ yena dīrghāyuṣaṃ bhavet &",
    "GR13todaltau:696": " śrutvā gopaya yatnena % na prakāśyaṃ kadācana // ToT_9.7 //",
    "GR13todaltau:697": " pūjayet kālikāṃ devīṃ $ tāriṇīṃ vātha sundarīm &",
    "GR13todaltau:698": " ṣoḍaśenopacāreṇa % pañcatattvena pārvati // ToT_9.8 //",
    "GR13todaltau:699": " dinatrayaṃ pūjayitvā $ ṣaṭcakraṃ cintayedatha &",
    "GR13todaltau:700": " tatastu parameśāni % mālāmantraṃ samabhyaset // ToT_9.9 //",
    "GR13todaltau:701": " ṣoḍaśī vā mahāpūrvā $ pattre cābhyāsamācaret &",
    "GR13todaltau:702": " catuṣpattre cāṣṭavāraṃ % ṣaṭpattre dvādaśaṃ japet // ToT_9.10 //",
    "GR13todaltau:703": " daśapattre viṃśatiṃ ca $ dvādaśe vedanetrakam &",
    "GR13todaltau:704": " ṣoḍaśe daśasaṃkhyaṃ tu % caturvāraṃ śruvo'ṣṭakam // ToT_9.11 //",
    "GR13todaltau:705": " kumbhakena japenmantraṃ $ mālāṣaṭke sureśvari &",
    "GR13todaltau:706": " evaṃ krameṇa deveśi % sthiramāyuryadā bhavet // ToT_9.12 //",
    "GR13todaltau:707": " prajapedakṣamālāyāṃ $ yena mṛtyuṃjayo bhavet &",
    "GR13todaltau:708": " śrīdevī uvāca mūlacakrācchiro'ntā ca % suṣumnā parikīrtitā \\",
    "GR13todaltau:709": " tadgarbhasthā ca yā śaktiḥ sā devī kuṇḍarūpikā // ToT_9.13 //",
    "GR13todaltau:710": " sadā kuṇḍalinī devī $ pañcāśadvarṇabhūṣitā &",
    "GR13todaltau:711": " mālārūpā kathaṃ deva % iti me saṃśayo hṛdi // ToT_9.14 //",
    "GR13todaltau:712": " śrīśiva uvāca sahasrāre mahāpadme $ bījakośe śivālaye &",
    "GR13todaltau:713": " haṃsena vāyuyogena % pūrakeṇa samānayet // ToT_9.15 //",
    "GR13todaltau:714": " sahasrāraṃ tu samprāpya $ śivaṃ dṛṣṭvā tu kāminī &",
    "GR13todaltau:715": " mālākāreṇa talliṅgaṃ % saṃveṣṭya kuṇḍalī sadā // ToT_9.16 //",
    "GR13todaltau:716": " akārādilakārāntā $ kṣakāraṃ vaktrasaṃyutam &",
    "GR13todaltau:717": " caramārṇaṃ sarandhraṃ ca % nijapucchena kāminī // ToT_9.17 //",
    "GR13todaltau:718": " bhedayitvā svapucchena $ nāgapāśaṃ tadūrdhvake &",
    "GR13todaltau:719": " etatkāraṇaṃ saṃvyāpya % saṃsthitā kuṇḍalī yadā // ToT_9.18 //",
    "GR13todaltau:720": " tadaiva prajapenmantram $ amaratvaṃ sa vindati &",
    "GR13todaltau:721": " recanāt kāminī devī % praviśantī svaketanam // ToT_9.19 //",
    "GR13todaltau:722": " na tatra prajapenmantraṃ $ japānmṛtyumavāpnuyāt &",
    "GR13todaltau:723": " recake chinnamālāyāṃ % satyaṃ hi suravandite // ToT_9.20 //",
    "GR13todaltau:724": " chinne sūtre bhavenmṛtyuḥ $ puraiva kathitaṃ mayā &",
    "GR13todaltau:725": " iti te kathitaṃ kānte % yato mṛtyuṃjayo bhavet // ToT_9.21 //",
    "GR13todaltau:726": " athavā nijanāsāgre $ dṛṣṭimāropya yatnataḥ &",
    "GR13todaltau:727": " vāyuṃ saṃdhārya yatnena % ekoccāreṇa coccaret // ToT_9.22 //",
    "GR13todaltau:728": " mālāmantraṃ ṣoḍaśīṃ vā $ tathā cāṣṭādaśākṣarīm &",
    "GR13todaltau:729": " sahasraṃ prajapenmantraṃ % pratyahaṃ yadi pārvati // ToT_9.23 //",
    "GR13todaltau:730": " jitvā mṛtyuṃ jarāṃ rogaṃ $ dīrghakālaṃ sa jīvati &",
    "GR13todaltau:731": " etadanyaṃ mahāyogaṃ % bhogārthī nahi labhyate // ToT_9.24 //",
    "GR13todaltau:732": " athavā parameśāni $ ḍāmaroktavidhānataḥ &",
    "GR13todaltau:733": " yajet kātyāyanīṃ devīṃ % bhūtapūrvāṃ prayatnataḥ // ToT_9.25 //",
    "GR13todaltau:734": " tadā pañcasahasrābdaṃ $ niścitaṃ tu sa jīvati &",
    "GR13todaltau:735": " iti te kathitaṃ sarvaṃ % deharakṣaṇakāraṇam // ToT_9.26 //",
    "GR13todaltau:736": " na bhogī bhogamāpnoti $ yogī yogo na labhyate &",
    "GR13todaltau:737": " etattattvena deveśi % bhogo yogāyate dhruvam // ToT_9.27 //",
    "GR13todaltau:738": " śrīdevī uvāca yanmālāyāṃ japenaiva $ kiṃ phalaṃ labhate naraḥ &",
    "GR13todaltau:739": " pṛthak pṛthaṅ mahādeva % pattramālāphalaṃ vada // ToT_9.28 //",
    "GR13todaltau:740": " śrīśiva uvāca bhūmikāmī japen mantraṃ $ mūlādhāre catuṣṭaye &",
    "GR13todaltau:741": " svādhiṣṭhāne japādeva % mahendro jāyate'cirāt // ToT_9.29 //",
    "GR13todaltau:742": " maṇipūre japādeva $ bhavet svargasya bhājanam &",
    "GR13todaltau:743": " anāhate mahāpadme % japād brahmapuraṃ vrajet // ToT_9.30 //",
    "GR13todaltau:744": " viśuddhākhye japādeva $ viṣṇuloke vased dhruvam &",
    "GR13todaltau:745": " ājñācakre ca japtavye % śvetadvīpe vaset sadā // ToT_9.31 //",
    "GR13todaltau:746": " yanmālā parameśāni $ bāhyamālā prakīrtitā &",
    "GR13todaltau:747": " antarmālā mahāmālā % pañcāśadvarṇarūpiṇī // ToT_9.32 //",
    "GR13todaltau:748": " māhātmyaṃ tasya deveśi $ kiṃ vaktuṃ śakyate mayā &",
    "GR13todaltau:749": " sahasrāre sthirībhūya % yadi cāṣṭaśataṃ japet // ToT_9.33 //",
    "GR13todaltau:750": " tatphalāt koṭibhāgaikaṃ $ bhāgaṃ cānyena vidyate &",
    "GR13todaltau:751": " pṛthivyāmavyayo deho % bhavatyeva na saṃśayaḥ // ToT_9.34 //",
    "GR13todaltau:752": " yanmālāyāṃ japenmantram $ abhyāsārthaṃ hi pārvati &",
    "GR13todaltau:753": " iti te kathitaṃ devi % cirajīvī yathā bhavet // ToT_9.35 //",
    "GR13todaltau:754": " idānīṃ parameśāni $ bhūtakātyāyanīṃ śṛṇu &",
    "GR13todaltau:755": " vedādyaṃ śabdabījaṃ ca % mahāmāyāṃ tataḥ param // ToT_9.36 //",
    "GR13todaltau:756": " astrayugmaṃ vahnijāyā $ manuḥ saptākṣaraḥ paraḥ &",
    "GR13todaltau:757": " śrīśivo'sya ṛṣiḥ prokto % virāṭ chanda udāhṛtam // ToT_9.37 //",
    "GR13todaltau:758": " bhūtakātyāyanī devī $ dharmārthakāmadā sadā &",
    "GR13todaltau:759": " praṇavena ṣaḍaṅgaṃ ca % prāṇāyāmaṃ ca sundari // ToT_9.38 //",
    "GR13todaltau:760": " dhyānamasyāḥ pravakṣyāmi $ śṛṇu sundari sādaram &",
    "GR13todaltau:761": " gauravarṇāṃ muktakeśīṃ % sarvābharaṇabhūṣitām // ToT_9.39 //",
    "GR13todaltau:762": " paṭṭavastraparīdhānāṃ $ sadā ghūrṇitalocanām &",
    "GR13todaltau:763": " vāmapāṇau raktapūrṇa- % kharparaṃ dakṣiṇe kare // ToT_9.40 //",
    "GR13todaltau:764": " madyapūrṇasvarṇapātrāṃ $ grīvāyāṃ hārabhūṣitām &",
    "GR13todaltau:765": " śaraccandrasamābhāsāṃ % pādāṅgulivirājitām // ToT_9.41 //",
    "GR13todaltau:766": " evaṃ tāṃ varadāṃ nityāṃ $ bhāvayet siddhihetave &",
    "GR13todaltau:767": " sāmānyārghyaṃ tato devi % svavāme vinyasettataḥ // ToT_9.42 //",
    "GR13todaltau:768": " jīvanyāsādikaṃ kṛtvā $ pūjayet parameśvarīm &",
    "GR13todaltau:769": " ṣoḍaśenopacāreṇa % pañcatattvena sundari // ToT_9.43 //",
    "GR13todaltau:770": " yajettāṃ bahuyatnena $ gṛhamadhye dinatrayam &",
    "GR13todaltau:771": " tato japenmahāmantraṃ % gajāntakasahasrakam // ToT_9.44 //",
    "GR13todaltau:772": " tataśca pūjayed devīṃ $ śūnyāgāre dinatrayam &",
    "GR13todaltau:773": " pratyahaṃ prajapenmantraṃ % gajāntakasahasrakam // ToT_9.45 //",
    "GR13todaltau:774": " eva kṛte maheśāni $ yadi siddhirna jāyate &",
    "GR13todaltau:775": " tataśca prajapenmantraṃ % pitṛbhūmau dinatrayam // ToT_9.46 //",
    "GR13todaltau:776": " tataḥ siddhirbhaved devi $ satyaṃ satyaṃ hi supriye &",
    "GR13todaltau:777": " tadvākyaṃ prārthanāvākyaṃ % ḍāmarākhye mayoditam // ToT_9.47 //",
    "GR13todaltau:778": " Toḍalatantra, Daśamaḥ paṭalaḥ śrīdevī uvāca kākīcañcuṃ mahāmudrāṃ $ kathayasva dayānidhe",
    "GR13todaltau:779": " yena rūpeṇa deveśa % dehāsanaparo bhavet // ToT_10.1 //",
    "GR13todaltau:780": " śrīśiva uvāca anākulena deveśi $ jihvāṃ paramayatnataḥ &",
    "GR13todaltau:781": " tālumūle nyaset paścāt % tato vāyuṃ pibet śanaiḥ // ToT_10.2 //",
    "GR13todaltau:782": " dantairdantān samāpīḍya $ kākīcañcuṃ samabhyaset &",
    "GR13todaltau:783": " bahuyonyuktavidhinā % sarvakarmāṇi sādhayet // ToT_10.3 //",
    "GR13todaltau:784": " athātaḥ sampravakṣyāmi $ svalpayoniṃ śṛṇu priye &",
    "GR13todaltau:785": " gudachidre dakṣagulphaṃ % saṃdhau liṅgaṃ vinikṣipet // ToT_10.4 //",
    "GR13todaltau:786": " nābhirandhre'thavā gulphaṃ $ dhārayed vāmahastake &",
    "GR13todaltau:787": " bahuyonyuktavidhinā % cānyat sarvaṃ samāpayet // ToT_10.5 //",
    "GR13todaltau:788": " mudrā caitanyatantre ca $ māhātmyaṃ kathitaṃ mayā &",
    "GR13todaltau:789": " yathā hemagirirdevi % yathā vegavatī nadī // ToT_10.6 //",
    "GR13todaltau:790": " candrādikaṃ yathā devi $ cirajīvī tathā bhavet &",
    "GR13todaltau:791": " śrīdevī uvāca daśāvatāraṃ deveśa % brūhi me jagatāṃ guro // ToT_10.7 //",
    "GR13todaltau:792": " idānīṃ śrotumicchāmi $ kathayasva suvistarāt &",
    "GR13todaltau:793": " kā vā devī kathaṃbhūtā % vada me parameśvara // ToT_10.8 //",
    "GR13todaltau:794": " śrīśiva uvāca tārā devī nīlarūpā $ vagalā kūrmamūrtikā &",
    "GR13todaltau:795": " dhūmāvatī varāhaṃ syāt % chinnamastā nṛsiṃhikā // ToT_10.9 //",
    "GR13todaltau:796": " bhuvaneśvarī vāmanaḥ $ syānmātaṃgī rāmamūrtikā &",
    "GR13todaltau:797": " tripurā jāmadagnyaḥ syād % balabhadrastu bhairavī // ToT_10.10 //",
    "GR13todaltau:798": " mahālakṣmīr bhavet buddho $ durgā syāt kalkirūpiṇī &",
    "GR13todaltau:799": " svayaṃ bhagavatī kālī % kṛṣṇamūrtiḥ samudbhavā // ToT_10.11 //",
    "GR13todaltau:800": " iti te kathitaṃ devy $ avatāraṃ daśamameva hi &",
    "GR13todaltau:801": " etāsāṃ pūjanād devi % mahādevasamo bhavet \\",
    "GR13todaltau:802": " āsāṃ dhyānādikaṃ sarvaṃ kathitaṃ me purā tava // ToT_10.12 //"
}