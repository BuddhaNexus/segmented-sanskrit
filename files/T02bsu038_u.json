{
    "T02bsu038_u:0": " Āryasāgaranāgarājaparipṛcchā Nāma Mahāyānasūtram = Sāgara Saṃskṛte",
    "T02bsu038_u:1": " Punaruddhṛtam namaḥ sarvabuddhabodhisattvebhyaḥ /",
    "T02bsu038_u:2": " evaṃ mayā śrutam - ekasmin samaye bhagavān buddhaḥ sāgaranāgarājāvasathe viharati sma sārddhaṃ sārdhadvādaśaśatabhikṣūṇāṃ mahāsaṅghena bahubhiśca",
    "T02bsu038_u:3": " bodhisattvamahāsattvaiḥ /",
    "T02bsu038_u:4": " tasmin samaye bhagavān buddhaḥ sāgaranāgarājamavocat - nāgādhipate, caturṇāṃ dharmoddānānāmabhidhāne kriyamāṇe tadabhidhānena caturaśītidharmaskandhasahasrāṇāmabhidhānaṃ kṛtaṃ bhavati /",
    "T02bsu038_u:5": " katamāni catvāri? tathāhi -",
    "T02bsu038_u:6": " sarveṣāṃ saṃskārāṇām anityatāyāṃ bodhisattvairmahāsattvairnirdiṣṭamakṣayajñānaṃ pravartate",
    "T02bsu038_u:7": " sarveṣāṃ sāsravāṇāṃ dharmāṇāṃ duḥkhatāyāṃ bodhisattvairmahāsattvairnirdiṣṭamakṣayajñānaṃ pravartate",
    "T02bsu038_u:8": " sarveṣāṃ dharmāṇām anātmatāyāṃ bodhisattvairmahāsattvairnirdiṣṭamakṣayajñānaṃ pravartate /",
    "T02bsu038_u:9": " nirvāṇasya śāntatāyāṃ bodhisattvairmahāsattvairnirdiṣṭamakṣayajñānaṃ pravartate /",
    "T02bsu038_u:10": " nāgādhipate, eteṣāṃ caturṇāṃ dharmoddānānāmabhidhāne kriyamāṇe tadabhidhānena caturaśītidharmaskandhasahasrāṇāmabhidhānaṃ kṛtaṃ bhavati /",
    "T02bsu038_u:11": " idamavocat bhagavān /",
    "T02bsu038_u:12": " āttamanaso bhikṣavaḥ sarve ca bodhisattvā bhagavato bhāṣitamabhyanandanniti /",
    "T02bsu038_u:13": " // āryasāgaranāgarājaparipṛcchānāma mahāyānasūtraṃ samāptam //"
}