{
    "T02bsu057_u:0": " Ārya advayaśatikā prajñāpāramitā sūtra namo bhagavatyai āryaprajñāpāramitāyai //",
    "T02bsu057_u:1": " evaṃ mayā śrutam /",
    "T02bsu057_u:2": " ekasmin samaye bhagavān rājagṛhe viharatisma gṛdhrakūṭe parvate mahatā bhikṣusaṃghena sārdhamardhatrayodaśabhirbhikṣuśatairanekairbrahmaśakralokapālairdevanāgayakṣagandharvāsuragarūḍakinnaramahoragairūpāsakopāsikābhiḥ sārdham /",
    "T02bsu057_u:3": " tatra khalu bhagavān āyuṣmantaṃ subhūtiṃmāmantrayate sma /",
    "T02bsu057_u:4": " ye kecit subhūte śrāvakamārgaḥ śikṣitukāmena prajñāpāramitā śrotavyā udgṛhītavyā dhārayitavyā vācayitavyādeśayitavyā paryavāptavyā /",
    "T02bsu057_u:5": " ihaiva prajñāpāramitāyāmupāyakauśalya samanvāgatena bodhisattvena mahāsattvena sarvabuddhadharmasamudāgamāya yogaḥ karaṇīyaḥ /",
    "T02bsu057_u:6": " tatkasya hetoḥ? iha prajñāpāramitāyāṃ vistareṇa sarvabuddhadharmā nirdiṣṭāḥ /",
    "T02bsu057_u:7": " yatra bodhisattvena śikṣitavyam, ye kecit subhūte kuśaladharmā bodhipakṣāḥ śrāvakadharmā vā pratyeka buddhadharmā vā bodhisatvadharmā vā buddhadharmā vā /",
    "T02bsu057_u:8": " bodhipakṣāḥ śrāvakadharmāḥ pratyekabuddhadharmā bodhisatvadharmāstvaṃ te prajñāpāramitāyāmantargatāmanupraviṣṭāḥ saṃgrahasamavasaraṇaṃ gacchanti /",
    "T02bsu057_u:9": " bhagavānāha - tadyathā subhūte dānapāramiutā śīlapāramitā kṣāntipāramitā vīryapāramitā dhyānapāramitā prajñāpāramitā /",
    "T02bsu057_u:10": " adhyātmaśūnyatā vahirdhāśūnyatā adhyātmavahirdhāśūnyatā śūnyatā śūnyatā mahāśūnyatā paramārthaśūnyatā saṃskṛtaśūnyatā asaṃskṛtaśūnyatā atyanta śūnyatā anavarāgraśūnyatā anavakāraśūnyatā prakṛtiśūnyatā sarvadharmaśūnyatā svalakṣaṇaśūnyatā anupalambhaśūnyatā abhāvaśūnyatā svabhāvaśūnyatā abhāvasvabhāvaśūnyatā catvāri smṛutyupasthānāni /",
    "T02bsu057_u:11": " catvāri samyakprahāṇāni /",
    "T02bsu057_u:12": " catvāri ṛddhipādāni /",
    "T02bsu057_u:13": " pañcendriyāṇi /",
    "T02bsu057_u:14": " pañcabalāni /",
    "T02bsu057_u:15": " saptabodhyaṅgāni /",
    "T02bsu057_u:16": " āryāṣṭāṅgikamārgāḥ // catvāri dhyānāni /",
    "T02bsu057_u:17": " catvāri pramāṇāni /",
    "T02bsu057_u:18": " catasra ārūpyasamāpattayaḥ /",
    "T02bsu057_u:19": " aṣṭau vimokṣāḥ /",
    "T02bsu057_u:20": " navānupūrvavihārasamāpattayaḥ /",
    "T02bsu057_u:21": " sarvadhāraṇīmukhāni /",
    "T02bsu057_u:22": " daśatathāgatabalāni",
    "T02bsu057_u:23": " / catvāri vaiśāradyāni /",
    "T02bsu057_u:24": " catasraḥ pratisaṃvidaḥ /",
    "T02bsu057_u:25": " mahamaitrī mahākarūṇā /",
    "T02bsu057_u:26": " aṣṭādaśāveṇikabuddhadharmāḥ śrotāpattiphalaṃ sakṛdāgāmiphalaṃ anāgāmiphalaṃ sarvajñatā ca",
    "T02bsu057_u:27": " iyameva subhūte kuśaladharmā bodhipakṣāḥ śrāvakadharmāḥ pratyekabuddhadharmāḥ /",
    "T02bsu057_u:28": " yatra prajñāpāramitāyāmantargatā anupraviṣṭāḥ sagrahasamavasaraṇaṃ gacchanti /",
    "T02bsu057_u:29": " subhūtirāha - aho! aho!duravagāhā vateyaṃ prajñāpāramitā /",
    "T02bsu057_u:30": " yatra hi nāma kuśaladharmā bodhipakṣāḥ śrāvakadharmāḥ pratyekabuddhadharmā bodhisatvadharmā buddhadharmā iti /",
    "T02bsu057_u:31": " yato prajñāpāramitāyāmantargatā anupraviṣṭāḥ saṃgrahasamavasaraṇaṃ gacchanti /",
    "T02bsu057_u:32": " bhagavānāha - atyantamuktatvāt subhūte prajñāpāramitā /",
    "T02bsu057_u:33": " subhūtirāha - aho! aho!duravagāhā vateyaṃ prajñāpāramitā /",
    "T02bsu057_u:34": " bhagavānāha - atyantaviśuddhatvāt subhūte prajñāpāramitā /",
    "T02bsu057_u:35": " subhūtirāha - aho! aho! duravagāhā vateyaṃ bhagavan prajñāpāramitā /",
    "T02bsu057_u:36": " bhagavānāha - atyantaśuddhatvāt subhūte prajñāpāramitā, tasmāttarhi subhūte ākāśopamā prajñāpāramitā",
    "T02bsu057_u:37": " subhūtirāha - aho! aho! duravagāhā vateya prajñāpāramitā bhagavan abhiyuktena /",
    "T02bsu057_u:38": " bhagavānāha - evameva tadyathā vadasi /",
    "T02bsu057_u:39": " duradhimocā prajñāpāramitā anabhiyuktena parītakuśalamūlena durmedhasa anāvilena subhūtinā",
    "T02bsu057_u:40": " nahi na yadyena pāpamitrasahitena pāpamitrasavargeṇa bahulena pāpamitrasamādāyena saddharmāntaka samanvāgatena ādikarmikeṇa atyantarūpeṇa aparipṛcchakajātīyena duṣprajñasaṃvarttanīyena kusīdena hīnasatvena nādhimuktena kuśaleṣu dharmeṣu anabhiyuktena tasyaiva hi subhūte duradhimocāṃ prajñāpāramitāmucyate /",
    "T02bsu057_u:41": " punaraparaṃ subhūte yaḥ kaścit kulaputro vā kuladuhitā vā imāṃ prajñāpāramitāṃ gambhīrāṃ bhāṣanti dhārayi vācayi deśayi paryavāpsyanti so 'tītānāgatapratyutpannānāṃ bhagavatāṃ buddhabodhiṃ bodhisattvā",
    "T02bsu057_u:42": " dhārayiṣyanti /",
    "T02bsu057_u:43": " tasmāttarhi subhūte adhyāśayena bhikṣavo 'nuttarāyāṃ",
    "T02bsu057_u:44": " samyaksambodhikāmenābhijñyaprajñāpāramitā udgṛhītavyā /",
    "T02bsu057_u:45": " idamavocad bhagavānnāttamanā sā ca sarvāvatī parvadīyaṃ bhagavato bhāṣitamabhinandanniti //",
    "T02bsu057_u:46": " advayaśatikā prajñāpāramitā dhāraṇī sūtra samāptā // 0 //"
}