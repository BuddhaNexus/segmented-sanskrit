{
    "GK16jaycndau:0": " PADA MARKERS For a four-pada verse:",
    "GK16jaycndau:1": " For a six-pada verse:",
    "GK16jaycndau:2": " śrīḥ pīyuṣavarṣaśrījayadevakavikṛtaḥ candrālokaḥ uccairasyati mandatāmarasatāṃ jāgratkalaṅkairava- $ dhvaṃsaṃ hastayate ca",
    "GK16jaycndau:3": " yā sumanasām ullāsinī mānase &",
    "GK16jaycndau:4": " dhṛṣṭodyanmadanāśanārcir amalā lokatrayīdarśikā % sā netratritayīva khaṇḍaparaśor vāgdevatā dīvyatu // JCand_1.1 //",
    "GK16jaycndau:5": " haṃ ho cinmayacittacandramaṇayaḥ saṃvardhayadhvaṃ rasān $ re re svairiṇi",
    "GK16jaycndau:6": " nirvicārakavite māsmat prakāśībhava &",
    "GK16jaycndau:7": " ullāsāya vicāravīcinicayālaṅkāravārām nidheś % candrālokamayaṃ svayaṃ vitanute pīyūṣavarṣaḥ kṛtī // JCand_1.2 //",
    "GK16jaycndau:8": " yuktyāsvādyalasadrasaikavasatiḥ sāhityasārasvata- $ kṣīrāmbhodhir agādhatām upadadhat sevyaḥ samāśrīyatām &",
    "GK16jaycndau:9": " śrīr asmād upadeśakauśalamayaṃ pīyūṣam asmājjagaj %",
    "GK16jaycndau:10": " jāgradbhāsurapadmakeśarayaśaḥśītāṃśur asmād budhāḥ // JCand_1.3 //",
    "GK16jaycndau:11": " taṃ pūrvācāryasūryokti- $ jyotiḥ stomodgamaṃ stumaḥ &",
    "GK16jaycndau:12": " yaṃ prastūya prakāśante % madguṇās trasareṇavaḥ // JCand_1.4 //",
    "GK16jaycndau:13": " nāśaṅkanīyam eteṣāṃ $ matam etena dūṣyate &",
    "GK16jaycndau:14": " kiṃ tu cakṣur mṛgākṣīṇāṃ % kajjaleneva bhūṣyate // JCand_1.5 //",
    "GK16jaycndau:15": " pratibhaiva śrutābhyāsa- $ sahitā kavitāṃ prati &",
    "GK16jaycndau:16": " hetur mṛdambusambaddhā % bījamālā latāmiva // JCand_1.6 //",
    "GK16jaycndau:17": " nirdoṣā lakṣaṇavatī $ sarītir guṇabhūṣaṇā &",
    "GK16jaycndau:18": " sālaṃkārarasāneka- % vṛttir vāk kāvyanāmabhāk // JCand_1.7 //",
    "GK16jaycndau:19": " aṅgīkaroti yaḥ kāvyaṃ $ śabdārthāv analaṃkṛtī &",
    "GK16jaycndau:20": " asau na manyate kasmād % anuṣṇam analaṃ kṛtī // JCand_1.8 //",
    "GK16jaycndau:21": " vibhaktyutpattaye yogyaḥ $ śāstrīyaḥ śabda iṣyate &",
    "GK16jaycndau:22": " rūḍhayaugikatanmiśraiḥ % prabhedaiḥ sa punas tridhā // JCand_1.9 //",
    "GK16jaycndau:23": " avyaktayoganiryoga- $ yogābhāsais tridhādimaḥ &",
    "GK16jaycndau:24": " te ca vṛkṣādibhūvādi- % maṇḍapādyā yathākramam // JCand_1.10 //",
    "GK16jaycndau:25": " śuddhatanmūlasaṃbhinna- $ prabhedair yaugikas tridhā &",
    "GK16jaycndau:26": " te ca bhrāntisphuratkānti- % kaunteyādisvarūpiṇaḥ // JCand_1.11 //",
    "GK16jaycndau:27": " tanmiśro 'nyonyasāmānya- $ viśeṣaparivartanāt &",
    "GK16jaycndau:28": " nīradhiḥ paṅkajaṃ saudhaḥ % sāgaro bhūruhaḥ śaśī // JCand_1.12 //",
    "GK16jaycndau:29": " kṣīranīradhir ākāśa- $ paṅkajaṃ tena siddhayati &",
    "GK16jaycndau:30": " vibhaktyantaṃ padaṃ vākyaṃ % tadvyūho 'rthasamāptitaḥ // JCand_1.13 //",
    "GK16jaycndau:31": " yuktārthatāṃ tāṃ ca vinā $ khaṇḍavākyaṃ sa iṣyate &",
    "GK16jaycndau:32": " vākyaṃ ca khaṇḍavākyaṃ ca % padam ekam api kvacit // JCand_1.14 //",
    "GK16jaycndau:33": " dhūmavattvād iti yathā $ devety āmantraṇaṃ yathā &",
    "GK16jaycndau:34": " vākyāny ekārthaviśrāntāny % āhur vākyakadambakam // JCand_1.15 //",
    "GK16jaycndau:35": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:36": " anenāsāv ādyaḥ sukavijayadevena racite % ciraṃ candrāloke sukhayatu",
    "GK16jaycndau:37": " mayūkhaḥ sumanasaḥ // JCand_1.16 //",
    "GK16jaycndau:38": " syāc ceto viśatā yena $ sakṣatā ramaṇīyatā &",
    "GK16jaycndau:39": " śabde 'rthe ca kṛtonmeṣaṃ % doṣam udghoṣayanti tam // JCand_2.1 //",
    "GK16jaycndau:40": " bhavec chrutikaṭur varṇaḥ $ śravaṇodvejane paṭuḥ &",
    "GK16jaycndau:41": " saṃvidrate vyākaraṇa- % viruddhaṃ cyutasaṃskṛti // JCand_2.2 //",
    "GK16jaycndau:42": " aprayuktaṃ daivatādi- $ śabde puṃlliṅgatādikam &",
    "GK16jaycndau:43": " asamarthaṃ tu hantyādeḥ % prayogo gamanādiṣu // JCand_2.3 //",
    "GK16jaycndau:44": " sa hanti hanta kāntāre $ kāntaḥ kuṭilakuntalaḥ &",
    "GK16jaycndau:45": " nihatārthaṃ lohitādau % śoṇitādiprayogataḥ // JCand_2.4 //",
    "GK16jaycndau:46": " vyanakty anucitārthaṃ yat $ padam āhus tadeva tat &",
    "GK16jaycndau:47": " iyam adbhutaśākhyagra- % kelikautukavānarī // JCand_2.5 //",
    "GK16jaycndau:48": " nirarthakaṃ tuhītyādi $ pūraṇaikaprayojanam &",
    "GK16jaycndau:49": " arthe vidadhadityādau % dadhadādyam avācakam // JCand_2.6 //",
    "GK16jaycndau:50": " dhatte nabhastalaṃ bhāsvān $ aruṇaṃ taruṇaiḥ karaiḥ &",
    "GK16jaycndau:51": " ekākṣaraṃ vinā bhūbhrū- % kṣmādikaṃ khatalādivat // JCand_2.7 //",
    "GK16jaycndau:52": " aślīlaṃ trividhaṃ vrīḍā- $ jugupsāmaṅgalātmanā &",
    "GK16jaycndau:53": " āhlādasādhanaṃ vāyuḥ % kāntānāśe bhavet katham // JCand_2.8 //",
    "GK16jaycndau:54": " syād dvyartham iha sandigdhaṃ $ nadyāṃ yānti patatriṇaḥ &",
    "GK16jaycndau:55": " syād apratītaṃ śāstraika- % gamyaṃ vītānumādivat // JCand_2.9 //",
    "GK16jaycndau:56": " śithilaṃ śayane lilye $ maccitaṃ te śaśiśriyi &",
    "GK16jaycndau:57": " mastapiṣṭakaṭīloṣṭa- % gallādi grāmyam ucyate // JCand_2.10 //",
    "GK16jaycndau:58": " neyārthaṃ lakṣaṇātyanta- $ prasarād amanoharam &",
    "GK16jaycndau:59": " himāṃśor hāradhikkāra- % jāgare yāmikāḥ karāḥ // JCand_2.11 //",
    "GK16jaycndau:60": " kliṣṭam artho yadīyo 'rtha- $ śreṇiniḥśreṇim ṛcchati &",
    "GK16jaycndau:61": " haripriyāpitṛvadhū- % pravāhapratimaṃ vacaḥ // JCand_2.12 //",
    "GK16jaycndau:62": " avimṛṣṭavidheyāṃśaḥ $ samāsapihite vidhau &",
    "GK16jaycndau:63": " viśanti viśikhaprāyāḥ % kaṭākṣāḥ kāmināṃ hṛdi // JCand_2.13 //",
    "GK16jaycndau:64": " aparādhīna ityādi $ viruddhamatikṛn matam &",
    "GK16jaycndau:65": " anyasaṅgatam uttuṅga- % hāraśobhipayodharau // JCand_2.14 //",
    "GK16jaycndau:66": " rasādyanucite varṇe $ pratikūlākṣaraṃ viduḥ &",
    "GK16jaycndau:67": " na mām aṅgada jānāsi % rāvaṇaṃ raṇadāruṇam // JCand_2.15 //",
    "GK16jaycndau:68": " yasminn upahato lupto $ visarga iha tat tathā &",
    "GK16jaycndau:69": " kusandhiḥ paṭav āgaccha % visandhir nṛpatī imau // JCand_2.16 //",
    "GK16jaycndau:70": " hatavṛttam anukto 'pi $ chandodoṣaś cakāsti cet &",
    "GK16jaycndau:71": " viśālalocane! paśyā- % -mbaraṃ tārātaraṅgitam // JCand_2.17 //",
    "GK16jaycndau:72": " nyūnaṃ tvatkhaḍgasaṃbhūta- $ yaśaḥpuṣpaṃ nabhastaṭam &",
    "GK16jaycndau:73": " adhikaṃ bhavataḥ śatrūn % daśaty asilatāphaṇī // JCand_2.18 //",
    "GK16jaycndau:74": " kathitaṃ punaruktā vāk $ śyāmābjaśyāmalocanā &",
    "GK16jaycndau:75": " vikṛtaṃ dūravivṛtair % aiyaruḥ kuñjarāḥ puram // JCand_2.19 //",
    "GK16jaycndau:76": " patatprakarṣaṃ hīnānu- $ prāsāditve yathottaram &",
    "GK16jaycndau:77": " gambhīrārambhadambholi- % pāṇir eṣaḥ samāgataḥ // JCand_2.20 //",
    "GK16jaycndau:78": " samāptapunarāttaṃ syād $ eṣa pīyūṣabhājanam &",
    "GK16jaycndau:79": " netrānandī tuṣārāṃśur % udety ambudhibāndhavaḥ // JCand_2.21 //",
    "GK16jaycndau:80": " ardhāntarapadāpekṣi $ krīḍānṛtyeṣu sasmitam &",
    "GK16jaycndau:81": " moghārambhaṃ stumaḥ śambhum % ardharambhoruvigraham // JCand_2.22 //",
    "GK16jaycndau:82": " abhavanmatayogaḥ syān $ na ced abhimato 'nvayaḥ &",
    "GK16jaycndau:83": " yena baddho 'mbudhir yasya % rāmasyānucarā vayam // JCand_2.23 //",
    "GK16jaycndau:84": " dviṣāṃ sampadam ācchidya $ yaḥ śatrūn samapūrayat &",
    "GK16jaycndau:85": " asthānasthasamāsaṃ na % vidvajjanamanoramam // JCand_2.24 //",
    "GK16jaycndau:86": " mithaḥ pṛthagvākyapadaiḥ $ saṃkīrṇaṃ yat tad eva tat &",
    "GK16jaycndau:87": " vaktreṇa bhrājate rātriḥ % kāntā candreṇa rājate // JCand_2.25 //",
    "GK16jaycndau:88": " brahmāṇḍaṃ tvadyaśaḥpūra- $ garbhitaṃ bhūmibhūṣaṇa &",
    "GK16jaycndau:89": " ākarṇaya payaḥpūrṇa- % suvarṇakalaśāyate // JCand_2.26 //",
    "GK16jaycndau:90": " bhagnaprakramam ārabdha- $ śabdanirvāhahīnatā &",
    "GK16jaycndau:91": " akramaḥ kṛṣṇa pūjyante % tvām anabhyarcya devatāḥ // JCand_2.27 //",
    "GK16jaycndau:92": " amatārthāntaraṃ mukhye $ 'mukhyenārthe virodhakṛt &",
    "GK16jaycndau:93": " tyaktahāram uraḥkṛtvā % śokenāliṅgitāṅganā // JCand_2.28 //",
    "GK16jaycndau:94": " apuṣṭārtho viśeṣye cen $ na viśeṣo viśeṣaṇāt &",
    "GK16jaycndau:95": " viśanti hṛdayaṃ kāntā- % kaṭākṣāḥ khañjanatviṣaḥ // JCand_2.29 //",
    "GK16jaycndau:96": " kaṣṭaḥ spaṣṭāvabodhārtham $ akṣamo vācyasannibhaḥ &",
    "GK16jaycndau:97": " vyāhataś cedvirodhaḥ syān % mithaḥ pūrvāparārthayoḥ // JCand_2.30 //",
    "GK16jaycndau:98": " sahasrapatramitraṃ te $ vaktraṃ kenopamīyate &",
    "GK16jaycndau:99": " kutastatropamā yatra % punaruktaḥ sudhākaraḥ // JCand_2.31 //",
    "GK16jaycndau:100": " duṣkramagrāmyasandigdhās $ trayo doṣāḥ kramād amī &",
    "GK16jaycndau:101": " tvadbhaktaḥ kṛṣṇa! gaccheyaṃ % narakaṃ svargam eva vā // JCand_2.32 //",
    "GK16jaycndau:102": " ekaṃ me cumbanaṃ dehi $ tava dāsyāmi kañcukam &",
    "GK16jaycndau:103": " brūta kiṃ sevyatāṃ candra- % mukhīcandrakirīṭayoḥ // JCand_2.33 //",
    "GK16jaycndau:104": " anaucityaṃ kīrtilatāṃ $ taraṅgayati yaḥ sadā &",
    "GK16jaycndau:105": " prasiddhyā vidyayā vāpi % viruddhaṃ dvividhaṃ matam // JCand_2.34 //",
    "GK16jaycndau:106": " nyasteyaṃ paśya kandarpa- $ pratāpadhavaladyutiḥ &",
    "GK16jaycndau:107": " ketakī śekhare śambhor % dhatte candrakalātulām // JCand_2.35 //",
    "GK16jaycndau:108": " sāmānyaparivṛttiḥ syāt $ kuṇḍalacchavivigrahā &",
    "GK16jaycndau:109": " viśeṣaparivṛttiḥ syād % vanitā mama cetasi // JCand_2.36 //",
    "GK16jaycndau:110": " tathā sahacarācāru- $ viruddhānyonyasaṃgatī &",
    "GK16jaycndau:111": " dhvāṅkṣāḥ santaś ca tanayaṃ % svaṃ paraṃ ca na jānate // JCand_2.37 //",
    "GK16jaycndau:112": " sarojanetra putrasya $ mukhendum avalokaya &",
    "GK16jaycndau:113": " pālayiṣyati te gotram % asau narapurandaraḥ // JCand_2.38 //",
    "GK16jaycndau:114": " pade tadaṃśe vākyāṃśe $ vākye vākyakadambake &",
    "GK16jaycndau:115": " yathānusāram abhyūhed % doṣān śabdārthasaṃbhavān // JCand_2.39 //",
    "GK16jaycndau:116": " doṣam āpatitaṃ svānte $ prasarantaṃ viśṛṅkhalam &",
    "GK16jaycndau:117": " nivārayati yas tredhā % doṣāṅkuśam uśanti tam // JCand_2.40 //",
    "GK16jaycndau:118": " doṣe guṇatvaṃ tanute $ doṣatvaṃ vā nirasyati &",
    "GK16jaycndau:119": " bhavantam athavā doṣaṃ % nayaty atyājyatāmasau // JCand_2.41 //",
    "GK16jaycndau:120": " mukhaṃ candraśriyaṃ dhatte $ śvetaśmaśrukarāṅkuraiḥ &",
    "GK16jaycndau:121": " atra hāsyarasoddeśe % grāmyatvaṃ guṇatāṃ gatam // JCand_2.42 //",
    "GK16jaycndau:122": " tava dugdhābdhisaṃbhūteḥ $ kathaṃ jātā kalāṅkitā &",
    "GK16jaycndau:123": " kavīnāṃ samayād vidyā- % viruddho 'doṣatāṃ gataḥ // JCand_2.43 //",
    "GK16jaycndau:124": " dadhāra gaurī hṛdaye $ devaṃ himakarāṅkitam &",
    "GK16jaycndau:125": " atra śleṣodayān naiva % tyājyaṃ hīti nirarthakam // JCand_2.44 //",
    "GK16jaycndau:126": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:127": " dvitīyas tenāsau sukavijayadevena racite % ciraṃ candrāloke sukhayatu",
    "GK16jaycndau:128": " mayūkhaḥ sumanasaḥ // JCand_2.45 //",
    "GK16jaycndau:129": " alpākṣarā vicitrārtha- $ khyātir akṣarasaṃhatiḥ &",
    "GK16jaycndau:130": " uṣākāntenānugataḥ % śūraḥ śaurir ayaṃ punaḥ // JCand_3.1 //",
    "GK16jaycndau:131": " śobhā khyātāpi yaddoṣo $ guṇakīrtyā niṣidhyate &",
    "GK16jaycndau:132": " mudhā nindanti saṃsāraṃ % kaṃsārir yatra pūjyate // JCand_3.2 //",
    "GK16jaycndau:133": " abhimāno vicāraś ced $ ūhitārthaniṣedhakṛt &",
    "GK16jaycndau:134": " indur yadi kathaṃ tīvraḥ % sūryo yadi kathaṃ niśi // JCand_3.3 //",
    "GK16jaycndau:135": " hetus tyaktvā bahūn pakṣān $ yuktyaikasyāvadhāraṇam &",
    "GK16jaycndau:136": " nendur nārko 'yam aurvāgniḥ % sāgarād utthito dahan // JCand_3.4 //",
    "GK16jaycndau:137": " pratiṣedhaḥ prasiddhānāṃ $ kāraṇānām anādaraḥ &",
    "GK16jaycndau:138": " na yuddhena bhruvoḥ spande- % -naiva vīrā nipātitāḥ // JCand_3.5 //",
    "GK16jaycndau:139": " niruktaṃ syān nirvacanaṃ $ nāmnaḥ satyaṃ tathānṛtam &",
    "GK16jaycndau:140": " īdṛśaiś caritai rājan % satyaṃ doṣākaro bhavān // JCand_3.6 //",
    "GK16jaycndau:141": " syān mithyādhyavasāyaś ced $ asatī sādhyasādhane &",
    "GK16jaycndau:142": " candrāṃśusūtragrathitāṃ % nabhaḥpuṣpasrajaṃ vaha // JCand_3.7 //",
    "GK16jaycndau:143": " siddhiḥ khyāteṣu cen nāma $ kīrtyate tulyatoktaye &",
    "GK16jaycndau:144": " yuvām eveha vikhyātau % tvaṃ balair jaladhir jalaiḥ // JCand_3.8 //",
    "GK16jaycndau:145": " yuktir viśeṣasiddhiś ced $ vicitrārthāntarānvayāt &",
    "GK16jaycndau:146": " navas tvaṃ nīradaḥ ko 'pi % svarṇair varṣasi yan muhuḥ // JCand_3.9 //",
    "GK16jaycndau:147": " kāryaṃ phalopalambhaś ced $ vyāpārād vastuto 'tha vā &",
    "GK16jaycndau:148": " asāv udeti śītāṃśur % mānacchedāya subhruvām // JCand_3.10 //",
    "GK16jaycndau:149": " ityādi lakṣaṇaṃ bhūri $ kāvyasyāhur maharṣayaḥ &",
    "GK16jaycndau:150": " svarṇabhrājiṣṇubhālatva- % prabhṛtīva mahībhujaḥ // JCand_3.11 //",
    "GK16jaycndau:151": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:152": " tṛtīyas tenāsau sukavijayadevena racite % ciraṃ candrāloke sukhayatu",
    "GK16jaycndau:153": " mayūkhaḥ sumanasaḥ // JCand_3.12 //",
    "GK16jaycndau:154": " śleṣo vighaṭamānārtha- $ ghaṭamānatvavarṇanam &",
    "GK16jaycndau:155": " sa tu śābdaḥ sajātīyaiḥ % śabdair bandhaḥ sukhāvahaḥ // JCand_4.1 //",
    "GK16jaycndau:156": " ullasattanutāṃ nīte $ 'nante pulakakaṇṭakaiḥ &",
    "GK16jaycndau:157": " bhītayā mānavatyaiva % śriyāśliṣṭaṃ hariṃ stumaḥ // JCand_4.2 //",
    "GK16jaycndau:158": " yasmād antaḥsthitaḥ sarvaḥ $ svayam artho 'vabhāsate &",
    "GK16jaycndau:159": " salilasyeva sūktasya % sa prasāda iti smṛtaḥ // JCand_4.3 //",
    "GK16jaycndau:160": " samatālpasamāsatvaṃ $ varṇādyais tulyatātha vā &",
    "GK16jaycndau:161": " śyāmalā komalā bālā % ramaṇaṃ śaraṇaṃ gatā // JCand_4.4 //",
    "GK16jaycndau:162": " samādhir arthamahimā $ lasadghanarasātmanā &",
    "GK16jaycndau:163": " syād antarviśatā yena % gātramaṅkuritaṃ satām // JCand_4.5 //",
    "GK16jaycndau:164": " mādhuryaṃ punaruktasya $ vaicitryaṃ cārutāvaham &",
    "GK16jaycndau:165": " vayasya paśya paśyāsyāś % cañcalaṃ locanāñcalam // JCand_4.6 //",
    "GK16jaycndau:166": " ojaḥ syāt prauḍhir arthasya $ saṃkṣepo vātibhūyasaḥ &",
    "GK16jaycndau:167": " ripuṃ hatvā yaśaḥ kṛtvā % tvadasiḥ kośam āviśat // JCand_4.7 //",
    "GK16jaycndau:168": " saukumāryam apāruṣyaṃ $ paryāyaparivartanāt &",
    "GK16jaycndau:169": " sa kathāśeṣatāṃ yātaḥ % samāliṅgya marutsakham // JCand_4.8 //",
    "GK16jaycndau:170": " udāratā tu vaidagdhyam $ agrāmyatvāt pṛthaṅmatā &",
    "GK16jaycndau:171": " mānaṃ muñca priye kiṃcil % locanāntam udañcaya // JCand_4.9 //",
    "GK16jaycndau:172": " śṛṅgāre ca prasāde ca $ kāntyarthavyaktisaṃgrahaḥ &",
    "GK16jaycndau:173": " amī daśa guṇāḥ kāvye % puṃsi śauryādayo yathā // JCand_4.10 //",
    "GK16jaycndau:174": " tilakādyam iva strīṇāṃ $ vidagdhahṛdayaṅgamam &",
    "GK16jaycndau:175": " vyatiriktam alaṅkāraṃ % prakṛter bhūṣaṇaṃ girām // JCand_4.11 //",
    "GK16jaycndau:176": " vicitralakṣaṇo nyāso $ nirvāhaḥ prauḍhir aucitī &",
    "GK16jaycndau:177": " śāstrāntararahasyoktiḥ % saṃgraho dik pradarśitā // JCand_4.12 //",
    "GK16jaycndau:178": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:179": " caturthas tenāsau sukavijayadevena racite % ciraṃ candrāloke sukhayatu",
    "GK16jaycndau:180": " mayūkhaḥ sumanasaḥ // JCand_4.13 //",
    "GK16jaycndau:181": " śabdārthayoḥ prasiddhyā vā $ kaveḥ prauḍhivaśena vā &",
    "GK16jaycndau:182": " hārādivad alaṅkāraḥ % sanniveśo manoharaḥ // JCand_5.1 //",
    "GK16jaycndau:183": " svaravyañjanasaṃdoha- $ vyūhāmandohadohadā &",
    "GK16jaycndau:184": " gaur jagajjāgradutsekā % chekānuprāsabhāsurā // JCand_5.2 //",
    "GK16jaycndau:185": " āvṛttavarṇasampūrṇaṃ $ vṛttyanuprāsavad vacaḥ &",
    "GK16jaycndau:186": " amandānandasandoha- % svacchandāspadamandiram // JCand_5.3 //",
    "GK16jaycndau:187": " lāṭānuprāsabhūr bhinnā- $ -bhiprāyā punaruktatā &",
    "GK16jaycndau:188": " yatra syān na punaḥ śatror % garjitaṃ taj jitaṃ jitam // JCand_5.4 //",
    "GK16jaycndau:189": " ślokasyārdhe tadardhe vā $ varṇāvṛttir yadi dhruvā &",
    "GK16jaycndau:190": " tadā matā matimatāṃ % sphuṭānuprāsatā satām // JCand_5.5 //",
    "GK16jaycndau:191": " upameyopamānādāv $ arthānuprāsa iṣyate &",
    "GK16jaycndau:192": " candanaṃ khalu govinda- % caraṇadvandvavandanam // JCand_5.6 //",
    "GK16jaycndau:193": " punaruktapratīkāśaṃ $ punaruktārthasannibham &",
    "GK16jaycndau:194": " aṃśukāntaṃ śaśī kurvann % ambarāntam upaity asau // JCand_5.7 //",
    "GK16jaycndau:195": " āvṛttavarṇastabakaṃ $ stavakandāṅkuraṃ kaveḥ &",
    "GK16jaycndau:196": " yamakaṃ prathamā dhurya- % mādhuryavacaso viduḥ // JCand_5.8 //",
    "GK16jaycndau:197": " kāvyavitpravaraiścitraṃ $ khaḍgabandhādi lakṣyate &",
    "GK16jaycndau:198": " teṣv ādyam ucyate śloka- % dvayīsajjanarañjikā // JCand_5.9 //",
    "GK16jaycndau:199": " kāminīva bhavet khaḍga- $ lekhā cārukarālikā &",
    "GK16jaycndau:200": " kāśmīrasekā raktāṅgī % śatrukaṇṭhāntikāśritā // JCand_5.10 //",
    "GK16jaycndau:201": " upamā yatra sādṛśya- $ lakṣmīr ullasati dvayoḥ &",
    "GK16jaycndau:202": " hṛdaye khelator uccais % tanvaṅgīstanayoriva // JCand_5.11 //",
    "GK16jaycndau:203": " upamānopameyatve $ yatraikasyaiva jāgṛtaḥ &",
    "GK16jaycndau:204": " indur indurivetyādau % bhaved evam ananvayaḥ // JCand_5.12 //",
    "GK16jaycndau:205": " paryāyeṇa dvayos tac ced $ upameyopamā matā &",
    "GK16jaycndau:206": " dharmo 'rtha iva pūrṇaśrīr % artho dharma iva tvayi // JCand_5.13 //",
    "GK16jaycndau:207": " vikhyātasyopamānasya $ yatra syād upameyatā &",
    "GK16jaycndau:208": " indur mukham ivetyādau % syāt pratīpopamā tadā // JCand_5.14 //",
    "GK16jaycndau:209": " upamāne tu līlādi- $ padāḍhye lalitopamā &",
    "GK16jaycndau:210": " tvannetrayugalaṃ dhatte % līlāṃ nīlāmbujanmanoḥ // JCand_5.15 //",
    "GK16jaycndau:211": " anekasyārthayugmasya $ sādṛśyaṃ stabakopamā &",
    "GK16jaycndau:212": " śrito 'smi caraṇau viṣṇor % bhṛṅgas tāmarasaṃ yathā // JCand_5.16 //",
    "GK16jaycndau:213": " syāt saṃpūrṇopamā yatra $ dvayor api vidheyatā &",
    "GK16jaycndau:214": " padmānīva vinidrāṇi % netrāṇy āsann aharmukhe // JCand_5.17 //",
    "GK16jaycndau:215": " yatropamānacitreṇa $ sarvathāpy uparajyate &",
    "GK16jaycndau:216": " upameyamayī bhittis % tatra rūpakam iṣyate // JCand_5.18 //",
    "GK16jaycndau:217": " samānadharmayuksādhyā- $ ropāt sopādhirūpakam &",
    "GK16jaycndau:218": " utsiktakṣitibhṛllakṣya- % pakṣacchedapurandaraḥ // JCand_5.19 //",
    "GK16jaycndau:219": " pṛthakkathitasādṛśyaṃ $ dṛśyaṃ sādṛśyarūpakam &",
    "GK16jaycndau:220": " ullasatpañcaśākhas te % rājate bhujabhūruhaḥ // JCand_5.20 //",
    "GK16jaycndau:221": " syād aṅgayaṣṭirityevaṃ- $ vidham ābhāsarūpakam &",
    "GK16jaycndau:222": " aṅgayaṣṭidhanurvallīty- % ādi rūpitarūpakam // JCand_5.21 //",
    "GK16jaycndau:223": " pariṇāmo 'nayor yasminn $ abhedaḥ paryavasyati &",
    "GK16jaycndau:224": " kāntena pṛṣṭā rahasi % maunam evottaraṃ dadau // JCand_5.22 //",
    "GK16jaycndau:225": " bahubhirbahudhollekhād $ ekasyollekhitā matā &",
    "GK16jaycndau:226": " strībhiḥ kāmaḥ priyaiś candraḥ % kālaḥ śatrubhir aikṣi saḥ // JCand_5.23",
    "GK16jaycndau:227": " atathyam āropayituṃ $ tathyāpāstir apahnutiḥ &",
    "GK16jaycndau:228": " nāyaṃ sudhāṃśuḥ kiṃ tarhi % vyomagaṅgāsaroruham // JCand_5.24 //",
    "GK16jaycndau:229": " paryastāpahnutir yatra $ dharmamātraṃ niṣidhyate &",
    "GK16jaycndau:230": " nāyaṃ sudhāṃśuḥ kiṃ tarhi % sudhāṃśuḥ preyasīmukham // JCand_5.25 //",
    "GK16jaycndau:231": " bhrāntāpahnutir anyasya $ śaṅkayā tathyanirṇaye &",
    "GK16jaycndau:232": " tāpaṃ tanoti sotkampaṃ % jvaraḥ kiṃ na sakhi smaraḥ // JCand_5.26 //",
    "GK16jaycndau:233": " chekāpahnutir anyasya $ śaṅkayā tathyanihnave &",
    "GK16jaycndau:234": " prajalpan matpade lagnaḥ % kāntaḥ kiṃ na hi nūpuraḥ // JCand_5.27 //",
    "GK16jaycndau:235": " kaitavāpahnutir vyakte $ vyājādyair nihnave padaiḥ &",
    "GK16jaycndau:236": " niryānti smaranārācāḥ % kāntādṛkpātakaitavāt // JCand_5.28 //",
    "GK16jaycndau:237": " utprekṣonnīyate yatra $ hetvādir nihnutiṃ vinā &",
    "GK16jaycndau:238": " tvanmukhaśrīkṛte nūnaṃ % padmair vairāyate śaśī // JCand_5.29 //",
    "GK16jaycndau:239": " ivādikapadābhāve $ gūḍhotprekṣāṃ pracakṣate &",
    "GK16jaycndau:240": " yatkīrtir vibhramaśrāntā % viveśa svarganimnagām // JCand_5.30 //",
    "GK16jaycndau:241": " syāt smṛtibhrāntisaṃdehais $ tad evālaṃkṛtitrayam &",
    "GK16jaycndau:242": " paṅkajaṃ paśyatas tasyā % mukhaṃ me gāhate manaḥ // JCand_5.31 //",
    "GK16jaycndau:243": " ayaṃ pramattamadhupas $ tvanmukhaṃ veda paṅkajam &",
    "GK16jaycndau:244": " paṅkajaṃ vā sudhāṃśur vety % asmākaṃ tu na nirṇayaḥ // JCand_5.32 //",
    "GK16jaycndau:245": " mīlitaṃ bahusādṛśyād $ bhedavac cen na lakṣyate &",
    "GK16jaycndau:246": " raso nālakṣi lākṣāyāś % caraṇe sahajāruṇe // JCand_5.33 //",
    "GK16jaycndau:247": " sāmānyaṃ yadi sādṛśyād $ bheda eva na lakṣyate &",
    "GK16jaycndau:248": " padmākarapraviṣṭānāṃ % mukhaṃ nālakṣi subhruvām // JCand_5.34 //",
    "GK16jaycndau:249": " hetoḥ kuto 'pi vaiśiṣṭyāt $ sphūrtir unmīlitaṃ matam &",
    "GK16jaycndau:250": " lakṣitāny udite candre % padmāni ca mukhāni ca // JCand_5.35 //",
    "GK16jaycndau:251": " anumānaṃ ca kāryādeḥ $ kāraṇādyavadhāraṇam &",
    "GK16jaycndau:252": " asti kiñcid yadanayā % māṃ vilokya smitaṃ manāk // JCand_5.36 //",
    "GK16jaycndau:253": " arthāpattiḥ svayaṃ sidhyet $ padārthāntaravarṇanam &",
    "GK16jaycndau:254": " sa jitas tvanmukhenenduḥ % kā vārtā sarasīruhām // JCand_5.37 //",
    "GK16jaycndau:255": " syāt kāvyaliṅgaṃ vāgartho $ nūtanārthasamarthakaḥ &",
    "GK16jaycndau:256": " jito 'si manda kandarpa % maccitte 'sti trilocanaḥ // JCand_5.38 //",
    "GK16jaycndau:257": " alaṅkāraḥ parikaraḥ $ sābhiprāye viśeṣaṇe &",
    "GK16jaycndau:258": " sudhāṃśukalitottaṃsas % tāpaṃ haratu vaḥ śivaḥ // JCand_5.39 //",
    "GK16jaycndau:259": " sābhiprāye viśeṣye tu $ bhavet parikarāṅkuraḥ &",
    "GK16jaycndau:260": " caturṇāṃ puruṣārthānāṃ % dātā devaś caturbhujaḥ // JCand_5.40 //",
    "GK16jaycndau:261": " akramātiśayoktiś ced $ yugapat kāryakāraṇe &",
    "GK16jaycndau:262": " āliṅganti samaṃ deva % jyāṃ śarāś ca parāś ca te // JCand_5.41 //",
    "GK16jaycndau:263": " atyantātiśayoktis tat- $ paurvāparyavyatikrame &",
    "GK16jaycndau:264": " agre māno gataḥ paścād % anunītā priyeṇa sā // JCand_5.42 //",
    "GK16jaycndau:265": " capalātiśayoktis tu $ kārye hetuprasaktije &",
    "GK16jaycndau:266": " yāmīti priyapṛṣṭāyā % valayo 'bhavad ūrmikā // JCand_5.43 //",
    "GK16jaycndau:267": " sambandhātiśayoktiḥ syāt $ tadabhāve 'pi tadvacaḥ &",
    "GK16jaycndau:268": " paśya saudhāgrasaṃsaktaṃ % vibhāti vidhumaṇḍalam // JCand_5.44 //",
    "GK16jaycndau:269": " bhedakātiśayoktiś ced $ ekasyaivānyatocyate &",
    "GK16jaycndau:270": " aho anyaiva lāvaṇya- % līlā bālākucasthale // JCand_5.45 //",
    "GK16jaycndau:271": " rūpakātiśayoktiś ced $ rūpyaṃ rūpakamadhyagam &",
    "GK16jaycndau:272": " paśya nīlotpaladvandvān % niḥsaranti śitāḥ śarāḥ // JCand_5.46 //",
    "GK16jaycndau:273": " prauḍhoktis tadaśaktasya $ tacchaktatvāvakalpanam &",
    "GK16jaycndau:274": " kalindajātīraruhāḥ % śyāmalāḥ saraladrumāḥ // JCand_5.47 //",
    "GK16jaycndau:275": " sambhāvanaṃ yadītthaṃ syād $ ity ūhonyaprasiddhaye &",
    "GK16jaycndau:276": " siktaṃ sphaṭikakumbhāntaḥ- % sthitiśvetīkṛtair jalaiḥ \\",
    "GK16jaycndau:277": " mauktikaṃ cel latāṃ sūte tatpuṣpais te samaṃ yaśaḥ // JCand_5.48 //",
    "GK16jaycndau:278": " vāñchitād adhikaprāptir $ ayatnena praharṣaṇam &",
    "GK16jaycndau:279": " dīpam uddyotayed yāvat % tāvad abhyudito raviḥ // JCand_5.49 //",
    "GK16jaycndau:280": " iṣyamāṇaviruddhārtha- $ samprāptis tu viṣādanam &",
    "GK16jaycndau:281": " dīpam uddyotayed yāvat % tāvan nirvāṇa eva saḥ // JCand_5.50 //",
    "GK16jaycndau:282": " kriyādibhir anekasya $ tulyatā tulyayogitā &",
    "GK16jaycndau:283": " saṅkucanti sarojāni % svairiṇīvadanāni ca \\",
    "GK16jaycndau:284": " prācīnācalacūḍāgra- cumbibimbe sudhākare // JCand_5.51 //",
    "GK16jaycndau:285": " prastutāprastutānāṃ ca $ tulyatve dīpakaṃ matam &",
    "GK16jaycndau:286": " medhāṃ budhaḥ sudhām indur % bibharti vasudhāṃ bhavān // JCand_5.52 //",
    "GK16jaycndau:287": " āvṛtte dīpakapade $ bhaved āvṛttidīpakam &",
    "GK16jaycndau:288": " dīptyāgnir bhāti bhātīnduḥ % kāntyā bhāti ravis tviṣā // JCand_5.53 //",
    "GK16jaycndau:289": " vākyayor arthasāmānye $ prativastūpamā matā &",
    "GK16jaycndau:290": " tāpena bhrājate sūraḥ % śūraś cāpena rājate // JCand_5.54 //",
    "GK16jaycndau:291": " ced bimbapratibimbatvaṃ $ dṛṣṭāntas tadalaṃkṛtiḥ &",
    "GK16jaycndau:292": " syān mallapratimallatve % saṅgrāmoddhāmahuṃkṛtiḥ // JCand_5.55 //",
    "GK16jaycndau:293": " dṛṣṭāntaś ced bhavanmūrtis $ tan mṛṣṭā daivadurlipiḥ &",
    "GK16jaycndau:294": " jātā cet prāk prabhā bhānos % tarhi yātā vibhāvarī // JCand_5.56 //",
    "GK16jaycndau:295": " vākyārthayoḥ sadṛśayor $ aikyāropo nidarśanā &",
    "GK16jaycndau:296": " yā dātuḥ saumyatā seyaṃ % sudhāṃśor akalaṅkatā // JCand_5.57 //",
    "GK16jaycndau:297": " vyatireko viśeṣaś ced $ upamānopameyayoḥ &",
    "GK16jaycndau:298": " śailā ivonnatāḥ santaḥ % kiṃ tu prakṛtikomalāḥ // JCand_5.58 //",
    "GK16jaycndau:299": " sahoktiḥ sahabhāvaś ced $ bhāsate janarañjanaḥ &",
    "GK16jaycndau:300": " digantam agamad yasya % kīrtiḥ pratyarthibhiḥ saha // JCand_5.59 //",
    "GK16jaycndau:301": " vinoktiś ced vinā kiṃcit $ prastutaṃ hīnam ucyate &",
    "GK16jaycndau:302": " vidyā hṛdyāpi sāvadyā % binā vinayasampadam // JCand_5.60 //",
    "GK16jaycndau:303": " samāsoktiḥ parisphūrtiḥ $ prastute 'prastutasya cet &",
    "GK16jaycndau:304": " ayam aindrīmukhaṃ paśya % raktaś cumbati candramāḥ // JCand_5.61 //",
    "GK16jaycndau:305": " khaṇḍaśleṣaḥ padānāṃ ced $ ekaikaṃ pṛthagarthatā &",
    "GK16jaycndau:306": " ucchaladbhūrikīlālaḥ % śuśubhe vāhinīpatiḥ // JCand_5.62 //",
    "GK16jaycndau:307": " bhaṅgaśleṣaḥ padastomasy- $ -aiva cet pṛthagarthatā &",
    "GK16jaycndau:308": " ajarāmaratā kasya % nāyodhyeva purī priyā // JCand_5.63 //",
    "GK16jaycndau:309": " arthaśleṣo 'rthamātrasya $ yady anekārthasaṃśrayaḥ &",
    "GK16jaycndau:310": " kuṭilāḥ śyāmalā dīrghā % kaṭākṣāḥ kuntalāś ca te // JCand_5.64 //",
    "GK16jaycndau:311": " aprastutapraśaṃsā syāt $ sā yatra prastutānugā &",
    "GK16jaycndau:312": " kāryakāraṇasāmānya- % viśeṣāder asau matā // JCand_5.65 //",
    "GK16jaycndau:313": " kamalaiḥ kamalāvāsaiḥ $ kiṃ kiṃ nāsādi sundaram &",
    "GK16jaycndau:314": " apy ambudheḥ paraṃ pāraṃ % prayānti vyavasāyinaḥ // JCand_5.66 //",
    "GK16jaycndau:315": " bhaved arthāntaranyaso $ 'nuṣaktārthāntarābhidhā &",
    "GK16jaycndau:316": " hanūmān abdhim atarad % duṣkaraṃ kiṃ mahātmanām // JCand_5.67 //",
    "GK16jaycndau:317": " yasmin viśeṣasāmānya- $ viśeṣāḥ sa vikasvaraḥ &",
    "GK16jaycndau:318": " sa na jigye mahānto hi % durdharṣāḥ kṣmādharā iva // JCand_5.68 //",
    "GK16jaycndau:319": " kāryādyaiḥ prastutair uktaiḥ $ paryāyoktiṃ pracakṣate &",
    "GK16jaycndau:320": " tṛṇāny aṅkurayāmāsa % vipakṣanṛpasadmasu // JCand_5.69 //",
    "GK16jaycndau:321": " uktir vyājastutir nindā- $ stutibhyāṃ stutinindayoḥ &",
    "GK16jaycndau:322": " kaste viveko nayasi % svargaṃ pātakino 'pi yat // JCand_5.70 //",
    "GK16jaycndau:323": " ākṣepas tu prayuktasya $ pratiṣedho vicāraṇāt &",
    "GK16jaycndau:324": " candra saṃdarśayātmānam % athavāsti priyāmukham // JCand_5.71 //",
    "GK16jaycndau:325": " gūḍhākṣepo vidhau vyakte $ niṣedhe cāsphuṭe sati &",
    "GK16jaycndau:326": " hara sītāṃ sukhaṃ, kiṃ tu % cintayāntakaḍhaukanam // JCand_5.72 //",
    "GK16jaycndau:327": " virodho 'nupapattiś ced $ guṇadravyakriyādiṣu &",
    "GK16jaycndau:328": " amandacandanasyandaḥ % svacchandaṃ dandahīti mām // JCand_5.73 //",
    "GK16jaycndau:329": " śleṣādibhūr virodhaś ced $ virodhābhāsatā matā &",
    "GK16jaycndau:330": " apy andhakāriṇānena % jagad etat prakāśate // JCand_5.74 //",
    "GK16jaycndau:331": " asaṃbhavo 'rthaniṣpattāv $ asaṃbhāvyatvavarṇanam &",
    "GK16jaycndau:332": " ko veda gopaśiśukaḥ % śailam utpāṭayiṣyati // JCand_5.75 //",
    "GK16jaycndau:333": " vibhāvanā vināpi syāt $ kāraṇaṃ kāryajanma cet &",
    "GK16jaycndau:334": " paśya lākṣārasāsiktaṃ % raktaṃ tvaccaraṇadvayam // JCand_5.76 //",
    "GK16jaycndau:335": " viśeṣoktir anutpattiḥ $ kāryasya sati kāraṇe &",
    "GK16jaycndau:336": " namantam api dhīmantaṃ % na laṅghayati kaścana // JCand_5.77 //",
    "GK16jaycndau:337": " ākhyāte bhinnadeśatve $ kāryahetvor asaṃgatiḥ &",
    "GK16jaycndau:338": " tvadbhaktānāṃ namaty aṅgaṃ % bhaṅgam eti bhavaklamaḥ // JCand_5.78 //",
    "GK16jaycndau:339": " viṣamaṃ yady anaucityād $ anekānvayakalpanam &",
    "GK16jaycndau:340": " kvātitīvraviṣāḥ sarpāḥ % kvāsau candanabhūruhaḥ // JCand_5.79 //",
    "GK16jaycndau:341": " samam aucityato 'neka- $ vastusambandhavarṇanam &",
    "GK16jaycndau:342": " anurūpaṃ kṛtaṃ sadma % hāreṇa kucamaṇḍalam // JCand_5.80 //",
    "GK16jaycndau:343": " vicitraṃ cet prayatnaḥ syād $ viparītaphalapradaḥ &",
    "GK16jaycndau:344": " namanti santas trailokyād % api labdhuṃ samunnatim // JCand_5.81 //",
    "GK16jaycndau:345": " adhikaṃ bodhyam ādhārād $ ādheyādhikavarṇanam &",
    "GK16jaycndau:346": " yayā vyāptaṃ jagat tasyāṃ % vāci mānti na te guṇāḥ // JCand_5.82 //",
    "GK16jaycndau:347": " anyonyaṃ nāma yatra syād $ upakāraḥ parasparam &",
    "GK16jaycndau:348": " triyāmā śaśinā bhāti % śaśī bhāti triyāmayā // JCand_5.83 //",
    "GK16jaycndau:349": " viśeṣaḥ khyātam ādhāraṃ $ vināpy ādheyavarṇanam &",
    "GK16jaycndau:350": " gate 'pi sūrye dīpasthās % tamaś chindanti tatkarāḥ // JCand_5.84 //",
    "GK16jaycndau:351": " syād vyāghāto 'nyathākāri $ vastv anyakriyam ucyate &",
    "GK16jaycndau:352": " yair jagat prīyate hanti % tair eva kusumāyudhaḥ // JCand_5.85 //",
    "GK16jaycndau:353": " gumphaḥ kāraṇamālā syād $ yathāprākprāntakāraṇaiḥ &",
    "GK16jaycndau:354": " nayena śrīḥ śriyā tyāgas % tyāgena vipulaṃ yaśaḥ // JCand_5.86 //",
    "GK16jaycndau:355": " gṛhītamuktarītyartha- $ śreṇir ekāvalī matā &",
    "GK16jaycndau:356": " netre karṇāntaviśrānte % karṇau dormūladolinau // JCand_5.87 //",
    "GK16jaycndau:357": " dīpakaikāvalīyogān $ mālādīpakam ucyate &",
    "GK16jaycndau:358": " smareṇa hṛdaye tasyās % tena tvayi kṛtā sthitiḥ // JCand_5.88 //",
    "GK16jaycndau:359": " sāro nāma padotkarṣaḥ $ sāratāyā yathottaram &",
    "GK16jaycndau:360": " sāraṃ sārasvataṃ tatra % kāvyaṃ tatra śivastavaḥ // JCand_5.89 //",
    "GK16jaycndau:361": " udārasāraś ced bhāti $ bhinno 'bhinnatayā guṇaḥ &",
    "GK16jaycndau:362": " madhuraṃ madhu pīyūṣaṃ % tasmāt tasmāt kaver vacaḥ // JCand_5.90 //",
    "GK16jaycndau:363": " yathāsaṃkhyaṃ dvidhārthāś cet $ kramādekaikamanvitāḥ &",
    "GK16jaycndau:364": " śatruṃ mitraṃ dviṣatpakṣaṃ % jaya rañjaya bhañjaya // JCand_5.91 //",
    "GK16jaycndau:365": " paryāyaś ced anekatra $ syād ekasya samanvayaḥ &",
    "GK16jaycndau:366": " padmaṃ muktvā gatā candraṃ % kāminīvadanopamā // JCand_5.92 //",
    "GK16jaycndau:367": " parivṛttir vinimayo $ nyūnābhyadhikayor mithaḥ &",
    "GK16jaycndau:368": " jagrāhaikaṃ śaraṃ muktvā % kaṭākṣān śatruyoṣitām // JCand_5.93 //",
    "GK16jaycndau:369": " parisaṃkhyā niṣidhyaikam $ anyasmin vastuyantraṇam &",
    "GK16jaycndau:370": " snehakṣayaḥ pradīpeṣu % svānteṣu na natabhruvām // JCand_5.94 //",
    "GK16jaycndau:371": " vikalpas tulyabalayor $ virodhaś cāturīyutaḥ &",
    "GK16jaycndau:372": " kāntācitte 'dhare vāpi % kuru tvaṃ vītarāgatām // JCand_5.95 //",
    "GK16jaycndau:373": " bhūyasām ekasambandha- $ bhājāṃ gumphaḥ samuccayaḥ &",
    "GK16jaycndau:374": " naśyanti paścāt paśyanti % bhraśyanti ca tava dviṣaḥ // JCand_5.96 //",
    "GK16jaycndau:375": " samādhiḥ kāryasaukaryaṃ $ kāraṇāntarasannidheḥ &",
    "GK16jaycndau:376": " utkaṇṭhitāṃ ca kalayan % jagāmāstaṃ ca bhānumān // JCand_5.97 //",
    "GK16jaycndau:377": " pratyanīkaṃ balavataḥ $ śatroḥ pakṣe parākramaḥ &",
    "GK16jaycndau:378": " jaitranetrānugau karṇāv % utpalābhyām adhaḥkṛtau // JCand_5.98 //",
    "GK16jaycndau:379": " pratīpam upamānasya $ hīnatvam upameyataḥ &",
    "GK16jaycndau:380": " dṛṣṭaṃ ced vadanaṃ tasyāḥ % kiṃ padmena kimindunā // JCand_5.99 //",
    "GK16jaycndau:381": " ullāso 'nyamahimnā ced $ doṣo hy anyatra varṇyate &",
    "GK16jaycndau:382": " tad abhāgyaṃ dhanasyaiva % yan nāśrayati sajjanam // JCand_5.100 //",
    "GK16jaycndau:383": " tadguṇaḥ svaguṇatyāgād $ anyataḥ svaguṇodayaḥ &",
    "GK16jaycndau:384": " padmarāgāruṇaṃ nāsā- % mauktikaṃ te 'dharaśritam // JCand_5.101 //",
    "GK16jaycndau:385": " punaḥ svaguṇasamprāptir $ vijñeyā pūrvarūpatā &",
    "GK16jaycndau:386": " harakaṇṭhāṃśulipto 'pi % śeṣas tvadyaśasā sitaḥ // JCand_5.102 //",
    "GK16jaycndau:387": " yadvastuno 'nyathā rūpaṃ $ tathā syāt pūrvarūpatā &",
    "GK16jaycndau:388": " dīpe nirvāpite hy āsīt % kāñcīratnair aharmahaḥ // JCand_5.103 //",
    "GK16jaycndau:389": " saṅgatānyaguṇānaṅgī- $ kāram āhur atadguṇam &",
    "GK16jaycndau:390": " viśann api raver madhyaṃ % śīta eva sadā śaśī // JCand_5.104 //",
    "GK16jaycndau:391": " prāksiddhasvaguṇotkarṣo $ 'nuguṇaḥ parasannidheḥ &",
    "GK16jaycndau:392": " karṇotpalāni dadhate % kaṭākṣairapi nīlatām // JCand_5.105 //",
    "GK16jaycndau:393": " avajñā varṇyate vastu $ guṇadoṣākṣamaṃ yadi &",
    "GK16jaycndau:394": " mlāyanti yadi padmāni % kā hānir amṛtadyuteḥ // JCand_5.106 //",
    "GK16jaycndau:395": " praśnottaraṃ krameṇoktau $ syūtam uttaram uttaram &",
    "GK16jaycndau:396": " yatrāsau vetasī pāntha % tatrāsau sutarā sarit // JCand_5.107 //",
    "GK16jaycndau:397": " pihitaṃ paravṛttānta- $ jñātur anyasya ceṣṭitam &",
    "GK16jaycndau:398": " priye gṛhāgate prātaḥ % kāntā talpam akalpayat // JCand_5.108 //",
    "GK16jaycndau:399": " vyājoktiḥ śaṅkamānasya $ chadmanā vastugopanam &",
    "GK16jaycndau:400": " sakhi paśya gṛhārāma- % parāgair asmi dhūsarā // JCand_5.109 //",
    "GK16jaycndau:401": " vakroktiḥ śleṣakākubhyāṃ $ vācyārthāntarakalpanam &",
    "GK16jaycndau:402": " muñca mānaṃ dinaṃ prāptaṃ % manda nandī harāntike // JCand_5.110 //",
    "GK16jaycndau:403": " svābhāvoktiḥ svabhāvasya $ jātyādiṣu ca varṇanam &",
    "GK16jaycndau:404": " kuraṅgair uttaraṅgākṣi % stabdhakarṇair udīkṣyate // JCand_5.111 //",
    "GK16jaycndau:405": " bhāvikaṃ bhūtabhāvyartha- $ sākṣād darśanavarṇanam &",
    "GK16jaycndau:406": " alaṃ vilokayādyāpi % yuddhyante 'tra surāsurāḥ // JCand_5.112 //",
    "GK16jaycndau:407": " deśātmaviprakṛṣṭasya $ darśanaṃ bhāvikacchaviḥ &",
    "GK16jaycndau:408": " tvaṃ vasan hṛdaye tasyāḥ % sākṣāt pañceṣur īkṣyase // JCand_5.113 //",
    "GK16jaycndau:409": " udāttam ṛddheś caritaṃ $ ślāghyaṃ cānyopalakṣaṇam &",
    "GK16jaycndau:410": " sānau yasyābhavad yuddhaṃ % tad dhūrjaṭikirīṭinoḥ // JCand_5.114 //",
    "GK16jaycndau:411": " atyuktir adbhutātathya- $ śauryaudāryādivarṇanam &",
    "GK16jaycndau:412": " tvayi dātari rājendra % yācakāḥ kalpaśākhinaḥ // JCand_5.115 //",
    "GK16jaycndau:413": " rasabhāvatadābhāsa- $ bhāvaśāntinibandhanāḥ &",
    "GK16jaycndau:414": " rasavatpreyaūrjasvi- % samāhitamayābhidhāḥ // JCand_5.116 //",
    "GK16jaycndau:415": " bhāvānāmudayaḥ sandhiḥ $ śabalatvam iti trayaḥ &",
    "GK16jaycndau:416": " alaṅkārān imān sapta % kecid āhur manīṣiṇaḥ // JCand_5.117 //",
    "GK16jaycndau:417": " śuddhir ekapradhānatvaṃ $ tathā saṃsṛṣṭisaṃkarau &",
    "GK16jaycndau:418": " eteṣām eva vinyāsān % nālaṅkārāntarāṇy amī // JCand_5.118 //",
    "GK16jaycndau:419": " sarveṣāṃ ca pratidvandva- $ praticchandabhidābhṛtām &",
    "GK16jaycndau:420": " upādhiḥ kvacid udbhinnaḥ % syād anyatrāpi saṃbhavāt // JCand_5.119 //",
    "GK16jaycndau:421": " mālā paraṃparā caiṣāṃ $ bhūyasām anukūlake &",
    "GK16jaycndau:422": " manuṣye bhavataḥ kvāpi hy % alaṅkārāṅgatāṃ gate // JCand_5.120 //",
    "GK16jaycndau:423": " śabde padārthe vākyārthe $ vākyārthastabake tathā &",
    "GK16jaycndau:424": " ete bhavanti vinyāsāḥ % svabhāvātiśayātmakāḥ // JCand_5.121 //",
    "GK16jaycndau:425": " kasyāpy atiśayasyokter $ ity anvarthavicāraṇāt &",
    "GK16jaycndau:426": " prāyeṇāmī hy alaṃkārā % bhinnā nātiśayoktitaḥ // JCand_5.122 //",
    "GK16jaycndau:427": " alaṃkārapradhāneṣu $ dadhāneṣv api sāmyatām &",
    "GK16jaycndau:428": " vailakṣaṇyaṃ prativyakti % pratibhāti mukheṣviva // JCand_5.123 //",
    "GK16jaycndau:429": " alaṃkāreṣu tathyeṣu $ yady anāsthā manīṣiṇām &",
    "GK16jaycndau:430": " tad arvācīnabhedeṣu % nāmnāṃ nāmnāya iṣyatām // JCand_5.124 //",
    "GK16jaycndau:431": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:432": " caturthaḥ saikoyam sukavijayadevena racite % ciraṃ candrāloke sukhayatu",
    "GK16jaycndau:433": " mayūkhaḥ sumanasaḥ // JCand_5.125 //",
    "GK16jaycndau:434": " ālambanoddīpanātmā $ vibhāvaḥ kāraṇaṃ dvidhā &",
    "GK16jaycndau:435": " kāryo 'nubhāvo bhāvaś ca % sahāyo vyabhicāry api // JCand_6.1 //",
    "GK16jaycndau:436": " galadvedyāntarodbhedo $ hṛdayeṣv ajaḍātmanām &",
    "GK16jaycndau:437": " milan malayajālepa % ivāhlādaṃ vikāsayan // JCand_6.2 //",
    "GK16jaycndau:438": " kāvye nāṭye ca kārye ca $ vibhāvādyair vibhāvitaḥ &",
    "GK16jaycndau:439": " āsvādyamānaikatanuḥ % sthāyī bhāvo rasaḥ smṛtaḥ // JCand_6.3 //",
    "GK16jaycndau:440": " ratyākhyasthāyibhāvātmā $ vallabhādivibhāvitaḥ &",
    "GK16jaycndau:441": " ālasyerṣyājugupsābhyo % vinā saṃcāribhir yutaḥ // JCand_6.4 //",
    "GK16jaycndau:442": " anubhāvaiḥ kaṭākṣādyair $ unmādādyair yathākramam &",
    "GK16jaycndau:443": " sambhogo vipralambhaś ca % śṛṅgāro dvividho mataḥ // JCand_6.5 //",
    "GK16jaycndau:444": " hāsasthāyī raso hāsyo $ vibhāvadyair yathākramam &",
    "GK16jaycndau:445": " vairūpyaphullagaṇḍatvā- % -vahitthādyaiḥ samanvitaḥ // JCand_6.6 //",
    "GK16jaycndau:446": " abhīṣṭaviprayogāśru- $ pātaglānyādibhiḥ kramāt &",
    "GK16jaycndau:447": " vibhāvādyair yutaḥ śoka- % sthāyī syāt karuṇo rasaḥ // JCand_6.7 //",
    "GK16jaycndau:448": " krodhasthāyī raso raudro $ vibhāvādyaiḥ samanvitaḥ &",
    "GK16jaycndau:449": " mātsaryahastaniṣpeṣa- % saṃmohādyair yathākramam // JCand_6.8 //",
    "GK16jaycndau:450": " utsāhākhyasthāyibhāvaḥ $ prabhāvādivibhāvabhūḥ &",
    "GK16jaycndau:451": " vīro 'nubhāvaiḥ sthairyādyair % bhāvair garvādibhiryutaḥ // JCand_6.9 //",
    "GK16jaycndau:452": " vyāghrādibhir vibhāvais tu $ vepitādyanubhāvabhṛt &",
    "GK16jaycndau:453": " bhāvair mohādibhir yukto % bhayasthāyī bhayānakaḥ // JCand_6.10 //",
    "GK16jaycndau:454": " sthāyī jugupsā bībhatso $ vibhāvādyā yathākramam &",
    "GK16jaycndau:455": " aniṣṭekṣaṇaniṣṭhīva- % mohādyā yatra saṃmatāḥ // JCand_6.11 //",
    "GK16jaycndau:456": " adbhuto vismayasthāyī $ māyādikavibhāvabhūḥ &",
    "GK16jaycndau:457": " romāñcādyanubhāvo 'yaṃ % stambhādivyabhicārikaḥ // JCand_6.12 //",
    "GK16jaycndau:458": " nirvedasthāyikaḥ śāntaḥ $ satsaṅgādivibhāvabhūḥ &",
    "GK16jaycndau:459": " kṣamādikānubhāvo 'yaṃ % stambhādivyabhicārikaḥ // JCand_6.13 //",
    "GK16jaycndau:460": " ratir devādiviṣayā $ santi ca vyabhicāriṇaḥ &",
    "GK16jaycndau:461": " vedyamānā nigadyante % bhāvāḥ sāhityavedibhiḥ // JCand_6.14 //",
    "GK16jaycndau:462": " nirvedaglāniśaṅkākhyās $ tathāsūyāmadaśramāḥ &",
    "GK16jaycndau:463": " ālasyaṃ caiva dainyaṃ ca % cintā mohaḥ smṛtir dhṛtiḥ // JCand_6.15 //",
    "GK16jaycndau:464": " vrīḍā capalatā harṣa $ āvego jaḍatā tathā &",
    "GK16jaycndau:465": " garvo viṣāda autsukyaṃ % nidrāpasmāra eva ca // JCand_6.16 //",
    "GK16jaycndau:466": " suptaṃ prabodho 'marṣaś cāpy $ avahittham athogratā &",
    "GK16jaycndau:467": " matir vyādhis tathonmādas % tathā maraṇam eva ca // JCand_6.17 //",
    "GK16jaycndau:468": " trāsaś caiva vitarkaś ca $ vijñeyā vyabhicāriṇaḥ &",
    "GK16jaycndau:469": " trayastriṃśad ime bhāvāḥ % samākhyātās tu nāmataḥ // JCand_6.18 //",
    "GK16jaycndau:470": " sarvasādhāraṇaprema- $ praśrayādisvarūpayā &",
    "GK16jaycndau:471": " anaucityā rasābhāsā % bhāvābhāsāś ca kīrtitāḥ // JCand_6.19 //",
    "GK16jaycndau:472": " bhāvasya śāntir udayaḥ $ sandhiḥ śabalatā tathā &",
    "GK16jaycndau:473": " kāvyasya kāñcanasyeva % kuṅkumaṃ kāntisaṃpade // JCand_6.20 //",
    "GK16jaycndau:474": " āturyam āsaptamaṃ ca $ yatheṣṭair aṣṭamādibhiḥ &",
    "GK16jaycndau:475": " samāsaḥ syāt padair na syāt % samāsaḥ sarvathāpi ca // JCand_6.21 //",
    "GK16jaycndau:476": " pāñcālikī ca lāṭīyā $ gauḍīyā ca yathārasam &",
    "GK16jaycndau:477": " vaidarbhī ca yathāsaṃkhyaṃ % catasro rītayaḥ smṛtāḥ // JCand_6.22 //",
    "GK16jaycndau:478": " madhurāyāṃ samākrāntā $ vargasthāḥ pañcamair nijaiḥ &",
    "GK16jaycndau:479": " lakāraś ca lasaṃyukto % hrasvavyavahitau raṇau // JCand_6.23 //",
    "GK16jaycndau:480": " rephākrāntā vargyayaṇāṣ $ ṭavargāt pañcamād ṛte &",
    "GK16jaycndau:481": " kapākrāntas tavargaḥ syāt % prauḍhāyāṃ ca kamūrdhatā // JCand_6.24 //",
    "GK16jaycndau:482": " sarvair ūrdhvaiḥ sakārasya $ sarvai rephasya sarvathā &",
    "GK16jaycndau:483": " rahor dvedhā tu saṃyogaḥ % paruṣāyāṃ śaṣau svataḥ // JCand_6.25 //",
    "GK16jaycndau:484": " lakāro 'nyair asaṃyukto $ laghavo ghabhadhā rasau &",
    "GK16jaycndau:485": " lalitāyāṃ tathā śeṣā % bhadrāyām iti vṛttayaḥ // JCand_6.26 //",
    "GK16jaycndau:486": " aṅgabhaṅgollasallīlā $ taruṇī smaratoraṇam &",
    "GK16jaycndau:487": " tarkakarkaśapūrṇokti- % prāptotkaṭadhiyāṃ vṛthā // JCand_6.27 //",
    "GK16jaycndau:488": " vīpsotsarpanmukhāgrārdraṃ $ barhī jahre kṛśas tṛṣam &",
    "GK16jaycndau:489": " lalanā rabhasaṃ dhatte % ghanāṭope mahīyasi // JCand_6.28 //",
    "GK16jaycndau:490": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:491": " mayūkhastenāsau sukavijayadevena racite % ciraṃ candrāloke sukhayatu",
    "GK16jaycndau:492": " mahati ṛtusaṃkhyaḥ // JCand_6.29 //",
    "GK16jaycndau:493": " vṛttibhedais tribhir yuktā $ srotobhiriva jāhnavī &",
    "GK16jaycndau:494": " bhāratī bhāti gambhīrā % kuṭilā saralā kvacit // JCand_7.1 //",
    "GK16jaycndau:495": " sāṃmukhyaṃ vidadhānāyāḥ $ sphuṭam arthāntare giraḥ &",
    "GK16jaycndau:496": " kaṭākṣa iva lolākṣyā % vyāpāro vyañjanātmakaḥ // JCand_7.2 //",
    "GK16jaycndau:497": " avivakṣitavācyasya $ dvau bhedau vācyam eva cet &",
    "GK16jaycndau:498": " arthāntire saṃkramitam % atyantaṃ vā tiraskṛtam // JCand_7.3 //",
    "GK16jaycndau:499": " dvau vivakṣitavācyasya $ lakṣyālakṣyakramātmakau &",
    "GK16jaycndau:500": " catvāriṃśadyutaikena % bhedāḥ ṣaṭ cānayoḥ kramāt // JCand_7.4 //",
    "GK16jaycndau:501": " tridhā śabdārthatadyugma- $ śaktijanmā sphuṭakramāt &",
    "GK16jaycndau:502": " rasabhāvatadābhāsa- % pramukhas tv asphuṭakramāt // JCand_7.5 //",
    "GK16jaycndau:503": " vastvalaṅkārayor vyakter $ bhedau dvau śabdaśaktijau &",
    "GK16jaycndau:504": " arthaśaktisamutthasya % bhedā dvādaśa tad yathā // JCand_7.6 //",
    "GK16jaycndau:505": " catvāro vastv alaṃkāram $ alaṃkāras tu vastu yat &",
    "GK16jaycndau:506": " alaṃkāram alaṃkāro % vastu vastu vyanakti tat // JCand_7.7 //",
    "GK16jaycndau:507": " vaktuḥ kavinibaddhasya $ kaver vā prauḍhinirmitaḥ &",
    "GK16jaycndau:508": " svasiddho vā vyañjako 'rthaś % catvāras triguṇās tataḥ // JCand_7.8 //",
    "GK16jaycndau:509": " śabdārthobhayabhūr ekaḥ $ sa ca vākyaikasaṃśrayaḥ &",
    "GK16jaycndau:510": " padaikadeśe racanā- % varṇavākyapadeṣv api // JCand_7.9 //",
    "GK16jaycndau:511": " prabandhe ceti ṣoḍhāsau $ rasādyākhyo 'sphuṭakramaḥ &",
    "GK16jaycndau:512": " eṣu saptadaśasv ekaṃ % parityajyāsphuṭakramam // JCand_7.10 //",
    "GK16jaycndau:513": " ye ṣoḍaśādyā dviguṇās $ te syur vākyapadāśrayāt &",
    "GK16jaycndau:514": " prabandhe 'pi dvādaśa syur % arthaśaktibhuvo bhidaḥ // JCand_7.11 //",
    "GK16jaycndau:515": " dvātriṃśad dvādaśaikaḥ ṣaṭ $ sarvasaṃkalitadhvaneḥ &",
    "GK16jaycndau:516": " bhedāḥ syur ekapañcāśat % saṃbhinnās tu sahasraśaḥ // JCand_7.12 //",
    "GK16jaycndau:517": " vaktṛsyūtaṃ bodhayituṃ $ vyaṅgyaṃ vaktur abhīpsitam &",
    "GK16jaycndau:518": " svāṅkuritam atadrūpaṃ % svayam ullasitaṃ giraḥ // JCand_7.13 //",
    "GK16jaycndau:519": " kaścit sādhāraṇaḥ kaścid $ āmantrya pratibodhitaḥ &",
    "GK16jaycndau:520": " kaścit taṭasthaḥ kaścic ca % bodhitapratibodhitaḥ // JCand_7.14 //",
    "GK16jaycndau:521": " ityevaṃ boddhṛvaicitryād $ vaktṛsyūtaṃ caturvidham &",
    "GK16jaycndau:522": " upekṣānihnavābhyāṃ ca % dvidhā svāṅkuritaṃ matam // JCand_7.15 //",
    "GK16jaycndau:523": " bhūtādikālabhedena $ nihnavaḥ syād anekadhā &",
    "GK16jaycndau:524": " anenāpi prabhedena % vyaktivallī vijṛmbhate // JCand_7.16 //",
    "GK16jaycndau:525": " nānāprabhedā niyatā $ kvacit prakaraṇādinā &",
    "GK16jaycndau:526": " arthe 'rtham anyaṃ yaṃ vakti % tad vācyavyaṅgyam iṣyate // JCand_7.17 //",
    "GK16jaycndau:527": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:528": " mayūkhastenāsau sukavijayadevena racite % ciraṃ candrāloke sukhayatu",
    "GK16jaycndau:529": " mahati munisaṃkhyaḥ // JCand_7.18 //",
    "GK16jaycndau:530": " yad vyajyamānaṃ manasaḥ $ staimityāya sa no dhvaniḥ &",
    "GK16jaycndau:531": " anyathā tu guṇībhūta- % vyaṅgyam āpatitaṃ tridhā // JCand_8.1 //",
    "GK16jaycndau:532": " vyaktir eva kvacid vyaṅgyaḥ $ kvacid arthasvabhāvataḥ &",
    "GK16jaycndau:533": " kvacic cārutarasyāgre % sa vimuñcati cārutām // JCand_8.2 //",
    "GK16jaycndau:534": " agūḍhaṃ kalayed arthā- $ -ntarasaṃkramitādikam &",
    "GK16jaycndau:535": " vismṛtaḥ kim apāṃnātha % sa tvayā kumbhasaṃbhavaḥ // JCand_8.3 //",
    "GK16jaycndau:536": " aparasya rasādeś ced $ aṅgamanyad rasādikam &",
    "GK16jaycndau:537": " hā hā! matkucakāśmīra- % liptaṃ bhinnam uraḥ śaraiḥ // JCand_8.4 //",
    "GK16jaycndau:538": " tathā vācyasya siddhyaṅgaṃ $ naur artho vāridher yathā &",
    "GK16jaycndau:539": " saṃśritya taraṇiṃ dhīrās % taranti vyādhivāridhīn // JCand_8.5 //",
    "GK16jaycndau:540": " asphuṭaṃ stanayor atra $ kokasādṛśyavan matam &",
    "GK16jaycndau:541": " kuṅkumāktaṃ stanadvandvaṃ % mānasaṃ mama gāhate // JCand_8.6 //",
    "GK16jaycndau:542": " saṃdigdhaṃ yadi saṃdeho $ dairghyādyutpalayoriva &",
    "GK16jaycndau:543": " saṃprāpte nayane tasyāḥ % śravaṇottaṃsabhūmikām // JCand_8.7 //",
    "GK16jaycndau:544": " tulyaprādhānyam indutvam $ iva vācyena sāmyabhṛt &",
    "GK16jaycndau:545": " kānte tvadānanarucā % glānim eti saroruham // JCand_8.8 //",
    "GK16jaycndau:546": " asundaraṃ yadi vyaṅgyaṃ $ syād vācyād amanoharam &",
    "GK16jaycndau:547": " sarasyāmīladambhoje % cakraḥ kāntāṃ vilokate // JCand_8.9 //",
    "GK16jaycndau:548": " kākusthaṃ praṇato 'mbhodhir $ adya mādyatu rāvaṇaḥ &",
    "GK16jaycndau:549": " ity aṣṭadhā guṇībhūta- % vyaṅgyam aṅgīkṛtaṃ budhaiḥ // JCand_8.10 //",
    "GK16jaycndau:550": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:551": " mayūkhastenāsau sukavijayadevena racite % ciraṃ candrāloke mahati",
    "GK16jaycndau:552": " vasusaṃkhyaḥ sukhayatu // JCand_8.11 //",
    "GK16jaycndau:553": " mukhyārthasyāvivakṣāyāṃ $ pūrvārvācī ca rūḍhitaḥ &",
    "GK16jaycndau:554": " prayojanāc ca saṃbaddhaṃ % vadantī lakṣaṇā matā // JCand_9.1 //",
    "GK16jaycndau:555": " lakṣaṇīyasvaśabdasya $ mīlanāmīlanād dvidhā &",
    "GK16jaycndau:556": " lakṣaṇā sā tridhā siddha- % sādhyasādhyāṅgabhedataḥ // JCand_9.2 //",
    "GK16jaycndau:557": " sphuṭāsphuṭaprabhedena $ prayojanam api dvidhā &",
    "GK16jaycndau:558": " viduḥ sphuṭaṃ taṭasthatvād % arthagatvād dvidhā budhāḥ // JCand_9.3 //",
    "GK16jaycndau:559": " asphuṭaṃ cārthaniṣṭhatvāt $ taṭasthatvād api dvidhā &",
    "GK16jaycndau:560": " lakṣyalakṣakaniṣṭhatvād % arthasaṃstham api dvidhā // JCand_9.4 //",
    "GK16jaycndau:561": " lakṣakasthaṃ sphuṭaṃ yatra $ sā vicakṣaṇalakṣaṇā &",
    "GK16jaycndau:562": " asphuṭatvaṃ taṭasthatvaṃ % lakṣyasthatvam amuṣya ca // JCand_9.5 //",
    "GK16jaycndau:563": " anyās tisra iti vyaktā $ śaktitaḥ sā caturvidhā &",
    "GK16jaycndau:564": " indur evaiṣa tadvaktram % utkarṣo lakṣyate mukhe // JCand_9.6 //",
    "GK16jaycndau:565": " pradīpaṃ vardhayetyatra $ taṭasthaṃ maṅgalodayaḥ &",
    "GK16jaycndau:566": " paṭo 'yaṃ dagdha ityādau % sphuṭaṃ nāsti prayojanam // JCand_9.7 //",
    "GK16jaycndau:567": " amṛtaṃ sūktam ityādau $ lakṣyastham atihṛdyatā &",
    "GK16jaycndau:568": " ābhimukhyāt saṃnidhānāt % tathākārapratītitaḥ // JCand_9.8 //",
    "GK16jaycndau:569": " kāryakāraṇabhāvāt sā $ vācyavācakabhāvataḥ &",
    "GK16jaycndau:570": " ityevamādeḥ saṃbandhāt % kiṃcānyasmāc catuṣṭayāt // JCand_9.9 //",
    "GK16jaycndau:571": " sādṛśyāt samavāyāt sā $ vaiparītyāt kriyānvayāt &",
    "GK16jaycndau:572": " sāropādhyavasānākhye % gauṇaśuddhe pṛthak pṛthak // JCand_9.10 //",
    "GK16jaycndau:573": " gauṇaṃ sāropam uddiṣṭam $ indur mukham itīdṛśam &",
    "GK16jaycndau:574": " gauṇaṃ sādhyavasānaṃ syād % indur evedam īdṛśam // JCand_9.11 //",
    "GK16jaycndau:575": " śuddhaṃ sāropam uddiṣṭam $ āyur ghṛtam itīdṛśam &",
    "GK16jaycndau:576": " śuddhaṃ sādhyavasānaṃ syād % āyur evedam īdṛśam // JCand_9.12 //",
    "GK16jaycndau:577": " upādānārpaṇadvāre $ dve cānye iti ṣaḍvidhā &",
    "GK16jaycndau:578": " kuntā viśanti gaṅgāyāṃ % ghoṣo nivasatīti ca // JCand_9.13 //",
    "GK16jaycndau:579": " lakṣyalakṣakavaiśiṣṭya- $ vaiśiṣṭyād dvividhā punaḥ &",
    "GK16jaycndau:580": " sarasaṃ kāvyam amṛtaṃ % vidyā sthirataraṃ dhanam // JCand_9.14 //",
    "GK16jaycndau:581": " tathā sahetur atathā- $ -bhedabhinnā ca kutracit &",
    "GK16jaycndau:582": " saundaryeṇaiṣa kandarpaḥ % sā ca mūrtimatī ratiḥ // JCand_9.15 //",
    "GK16jaycndau:583": " śabde padārthe vākyārthe $ saṃkhyāyāṃ kārake tathā &",
    "GK16jaycndau:584": " liṅge ceyam alaṅkārā- % -ṅkurabījatayā sthitā // JCand_9.16 //",
    "GK16jaycndau:585": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:586": " mayūkhastenāsau sukavijayadevena racite % ciraṃ candrāloke mahati",
    "GK16jaycndau:587": " navasaṃkhyaḥ sukhayatu // JCand_9.17 //",
    "GK16jaycndau:588": " dharmaṃ kaṃcit puraskṛtya $ prāyaḥ śabdaḥ pravartate &",
    "GK16jaycndau:589": " yayārthaṃ spaṣṭam ācaṣṭe % śabdas tām abhidhāṃ viduḥ // JCand_10.1 //",
    "GK16jaycndau:590": " jātyā guṇena kriyayā $ vastuyogena saṃjñayā &",
    "GK16jaycndau:591": " nirdeśena tathā prāhuḥ % ṣaḍvidhām abhidhāṃ budhāḥ // JCand_10.2 //",
    "GK16jaycndau:592": " gaur nīlaḥ pācako daṇḍī $ ḍitthaḥ kaṃsa iti kramāt &",
    "GK16jaycndau:593": " kaṃ saṃhinasti kaṃsārir % naraṃ ca kaṃ samāśritam // JCand_10.3 //",
    "GK16jaycndau:594": " na yogāder āyatanaṃ $ na saṅketaniketanam &",
    "GK16jaycndau:595": " vṛttyā nirdeśaśabdo 'yaṃ % mukhyayā svābhidheyayā // JCand_10.4 //",
    "GK16jaycndau:596": " pīyūṣavarṣaprabhavaṃ $ candrālokamanoharam &",
    "GK16jaycndau:597": " sudhānidhānam āsādya % śrayadhvaṃ vibudhā mudam // JCand_10.5 //",
    "GK16jaycndau:598": " jayanti yājñikaśrīman- $ mahādevāṅgajanmanaḥ &",
    "GK16jaycndau:599": " sūktipīyūṣavarṣasya % jayadevakaver giraḥ // JCand_10.6 //",
    "GK16jaycndau:600": " mahādevaḥ satrapramukhamakhavidyaikacaturaḥ $ sumitrā tadbhaktipraṇihitamatir yasya pitarau",
    "GK16jaycndau:601": " mayūkhas tenāsau sukavijayadevena racite % ciraṃ candrāloke mahati",
    "GK16jaycndau:602": " daśasaṃkhyaḥ sukhayatu // JCand_10.7 //"
}