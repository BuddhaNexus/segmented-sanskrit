{
    "GV01rv_hn01u:0": " Ṛgveda 1",
    "GV01rv_hn01u:1": " RV_1,001.01a agnim īḷe purohitaṃ yajñasya devam ṛtvijam |",
    "GV01rv_hn01u:2": " RV_1,001.01c hotāraṃ ratnadhātamam ||",
    "GV01rv_hn01u:3": " RV_1,001.02a agniḥ pūrvebhir ṛṣibhir īḍyo nūtanair uta |",
    "GV01rv_hn01u:4": " RV_1,001.02c sa devāṃ eha vakṣati ||",
    "GV01rv_hn01u:5": " RV_1,001.03a agninā rayim aśnavat poṣam eva dive-dive |",
    "GV01rv_hn01u:6": " RV_1,001.03c yaśasaṃ vīravattamam ||",
    "GV01rv_hn01u:7": " RV_1,001.04a agne yaṃ yajñam adhvaraṃ viśvataḥ paribhūr asi |",
    "GV01rv_hn01u:8": " RV_1,001.04c sa id deveṣu gacchati ||",
    "GV01rv_hn01u:9": " RV_1,001.05a agnir hotā kavikratuḥ satyaś citraśravastamaḥ |",
    "GV01rv_hn01u:10": " RV_1,001.05c devo devebhir ā gamat ||",
    "GV01rv_hn01u:11": " RV_1,001.06a yad aṅga dāśuṣe tvam agne bhadraṃ kariṣyasi |",
    "GV01rv_hn01u:12": " RV_1,001.06c tavet tat satyam aṅgiraḥ ||",
    "GV01rv_hn01u:13": " RV_1,001.07a upa tvāgne dive-dive doṣāvastar dhiyā vayam |",
    "GV01rv_hn01u:14": " RV_1,001.07c namo bharanta emasi ||",
    "GV01rv_hn01u:15": " RV_1,001.08a rājantam adhvarāṇāṃ gopām ṛtasya dīdivim |",
    "GV01rv_hn01u:16": " RV_1,001.08c vardhamānaṃ sve dame ||",
    "GV01rv_hn01u:17": " RV_1,001.09a sa naḥ piteva sūnave 'gne sūpāyano bhava |",
    "GV01rv_hn01u:18": " RV_1,001.09c sacasvā naḥ svastaye ||",
    "GV01rv_hn01u:19": " RV_1,002.01a vāyav ā yāhi darśateme somā araṅkṛtāḥ |",
    "GV01rv_hn01u:20": " RV_1,002.01c teṣām pāhi śrudhī havam ||",
    "GV01rv_hn01u:21": " RV_1,002.02a vāya ukthebhir jarante tvām acchā jaritāraḥ |",
    "GV01rv_hn01u:22": " RV_1,002.02c sutasomā aharvidaḥ ||",
    "GV01rv_hn01u:23": " RV_1,002.03a vāyo tava prapṛñcatī dhenā jigāti dāśuṣe |",
    "GV01rv_hn01u:24": " RV_1,002.03c urūcī somapītaye ||",
    "GV01rv_hn01u:25": " RV_1,002.04a indravāyū ime sutā upa prayobhir ā gatam |",
    "GV01rv_hn01u:26": " RV_1,002.04c indavo vām uśanti hi ||",
    "GV01rv_hn01u:27": " RV_1,002.05a vāyav indraś ca cetathaḥ sutānāṃ vājinīvasū |",
    "GV01rv_hn01u:28": " RV_1,002.05c tāv ā yātam upa dravat ||",
    "GV01rv_hn01u:29": " RV_1,002.06a vāyav indraś ca sunvata ā yātam upa niṣkṛtam |",
    "GV01rv_hn01u:30": " RV_1,002.06c makṣv itthā dhiyā narā ||",
    "GV01rv_hn01u:31": " RV_1,002.07a mitraṃ huve pūtadakṣaṃ varuṇaṃ ca riśādasam |",
    "GV01rv_hn01u:32": " RV_1,002.07c dhiyaṃ ghṛtācīṃ sādhantā ||",
    "GV01rv_hn01u:33": " RV_1,002.08a ṛtena mitrāvaruṇāv ṛtāvṛdhāv ṛtaspṛśā |",
    "GV01rv_hn01u:34": " RV_1,002.08c kratum bṛhantam āśāthe ||",
    "GV01rv_hn01u:35": " RV_1,002.09a kavī no mitrāvaruṇā tuvijātā urukṣayā |",
    "GV01rv_hn01u:36": " RV_1,002.09c dakṣaṃ dadhāte apasam ||",
    "GV01rv_hn01u:37": " RV_1,003.01a aśvinā yajvarīr iṣo dravatpāṇī śubhas patī |",
    "GV01rv_hn01u:38": " RV_1,003.01c purubhujā canasyatam ||",
    "GV01rv_hn01u:39": " RV_1,003.02a aśvinā purudaṃsasā narā śavīrayā dhiyā |",
    "GV01rv_hn01u:40": " RV_1,003.02c dhiṣṇyā vanataṃ giraḥ ||",
    "GV01rv_hn01u:41": " RV_1,003.03a dasrā yuvākavaḥ sutā nāsatyā vṛktabarhiṣaḥ |",
    "GV01rv_hn01u:42": " RV_1,003.03c ā yātaṃ rudravartanī ||",
    "GV01rv_hn01u:43": " RV_1,003.04a indrā yāhi citrabhāno sutā ime tvāyavaḥ |",
    "GV01rv_hn01u:44": " RV_1,003.04c aṇvībhis tanā pūtāsaḥ ||",
    "GV01rv_hn01u:45": " RV_1,003.05a indrā yāhi dhiyeṣito viprajūtaḥ sutāvataḥ |",
    "GV01rv_hn01u:46": " RV_1,003.05c upa brahmāṇi vāghataḥ ||",
    "GV01rv_hn01u:47": " RV_1,003.06a indrā yāhi tūtujāna upa brahmāṇi harivaḥ |",
    "GV01rv_hn01u:48": " RV_1,003.06c sute dadhiṣva naś canaḥ ||",
    "GV01rv_hn01u:49": " RV_1,003.07a omāsaś carṣaṇīdhṛto viśve devāsa ā gata |",
    "GV01rv_hn01u:50": " RV_1,003.07c dāśvāṃso dāśuṣaḥ sutam ||",
    "GV01rv_hn01u:51": " RV_1,003.08a viśve devāso apturaḥ sutam ā ganta tūrṇayaḥ |",
    "GV01rv_hn01u:52": " RV_1,003.08c usrā iva svasarāṇi ||",
    "GV01rv_hn01u:53": " RV_1,003.09a viśve devāso asridha ehimāyāso adruhaḥ |",
    "GV01rv_hn01u:54": " RV_1,003.09c medhaṃ juṣanta vahnayaḥ ||",
    "GV01rv_hn01u:55": " RV_1,003.10a pāvakā naḥ sarasvatī vājebhir vājinīvatī |",
    "GV01rv_hn01u:56": " RV_1,003.10c yajñaṃ vaṣṭu dhiyāvasuḥ ||",
    "GV01rv_hn01u:57": " RV_1,003.11a codayitrī sūnṛtānāṃ cetantī sumatīnām |",
    "GV01rv_hn01u:58": " RV_1,003.11c yajñaṃ dadhe sarasvatī ||",
    "GV01rv_hn01u:59": " RV_1,003.12a maho arṇaḥ sarasvatī pra cetayati ketunā |",
    "GV01rv_hn01u:60": " RV_1,003.12c dhiyo viśvā vi rājati ||",
    "GV01rv_hn01u:61": " RV_1,004.01a surūpakṛtnum ūtaye sudughām iva goduhe |",
    "GV01rv_hn01u:62": " RV_1,004.01c juhūmasi dyavi-dyavi ||",
    "GV01rv_hn01u:63": " RV_1,004.02a upa naḥ savanā gahi somasya somapāḥ piba |",
    "GV01rv_hn01u:64": " RV_1,004.02c godā id revato madaḥ ||",
    "GV01rv_hn01u:65": " RV_1,004.03a athā te antamānāṃ vidyāma sumatīnām |",
    "GV01rv_hn01u:66": " RV_1,004.03c mā no ati khya ā gahi ||",
    "GV01rv_hn01u:67": " RV_1,004.04a parehi vigram astṛtam indram pṛcchā vipaścitam |",
    "GV01rv_hn01u:68": " RV_1,004.04c yas te sakhibhya ā varam ||",
    "GV01rv_hn01u:69": " RV_1,004.05a uta bruvantu no nido nir anyataś cid ārata |",
    "GV01rv_hn01u:70": " RV_1,004.05c dadhānā indra id duvaḥ ||",
    "GV01rv_hn01u:71": " RV_1,004.06a uta naḥ subhagāṃ arir voceyur dasma kṛṣṭayaḥ |",
    "GV01rv_hn01u:72": " RV_1,004.06c syāmed indrasya śarmaṇi ||",
    "GV01rv_hn01u:73": " RV_1,004.07a em āśum āśave bhara yajñaśriyaṃ nṛmādanam |",
    "GV01rv_hn01u:74": " RV_1,004.07c patayan mandayatsakham ||",
    "GV01rv_hn01u:75": " RV_1,004.08a asya pītvā śatakrato ghano vṛtrāṇām abhavaḥ |",
    "GV01rv_hn01u:76": " RV_1,004.08c prāvo vājeṣu vājinam ||",
    "GV01rv_hn01u:77": " RV_1,004.09a taṃ tvā vājeṣu vājinaṃ vājayāmaḥ śatakrato |",
    "GV01rv_hn01u:78": " RV_1,004.09c dhanānām indra sātaye ||",
    "GV01rv_hn01u:79": " RV_1,004.10a yo rāyo 'vanir mahān supāraḥ sunvataḥ sakhā |",
    "GV01rv_hn01u:80": " RV_1,004.10c tasmā indrāya gāyata ||",
    "GV01rv_hn01u:81": " RV_1,005.01a ā tv etā ni ṣīdatendram abhi pra gāyata |",
    "GV01rv_hn01u:82": " RV_1,005.01c sakhāya stomavāhasaḥ ||",
    "GV01rv_hn01u:83": " RV_1,005.02a purūtamam purūṇām īśānaṃ vāryāṇām |",
    "GV01rv_hn01u:84": " RV_1,005.02c indraṃ some sacā sute ||",
    "GV01rv_hn01u:85": " RV_1,005.03a sa ghā no yoga ā bhuvat sa rāye sa purandhyām |",
    "GV01rv_hn01u:86": " RV_1,005.03c gamad vājebhir ā sa naḥ ||",
    "GV01rv_hn01u:87": " RV_1,005.04a yasya saṃsthe na vṛṇvate harī samatsu śatravaḥ |",
    "GV01rv_hn01u:88": " RV_1,005.04c tasmā indrāya gāyata ||",
    "GV01rv_hn01u:89": " RV_1,005.05a sutapāvne sutā ime śucayo yanti vītaye |",
    "GV01rv_hn01u:90": " RV_1,005.05c somāso dadhyāśiraḥ ||",
    "GV01rv_hn01u:91": " RV_1,005.06a tvaṃ sutasya pītaye sadyo vṛddho ajāyathāḥ |",
    "GV01rv_hn01u:92": " RV_1,005.06c indra jyaiṣṭhyāya sukrato ||",
    "GV01rv_hn01u:93": " RV_1,005.07a ā tvā viśantv āśavaḥ somāsa indra girvaṇaḥ |",
    "GV01rv_hn01u:94": " RV_1,005.07c śaṃ te santu pracetase ||",
    "GV01rv_hn01u:95": " RV_1,005.08a tvāṃ stomā avīvṛdhan tvām ukthā śatakrato |",
    "GV01rv_hn01u:96": " RV_1,005.08c tvāṃ vardhantu no giraḥ ||",
    "GV01rv_hn01u:97": " RV_1,005.09a akṣitotiḥ saned imaṃ vājam indraḥ sahasriṇam |",
    "GV01rv_hn01u:98": " RV_1,005.09c yasmin viśvāni pauṃsyā ||",
    "GV01rv_hn01u:99": " RV_1,005.10a mā no martā abhi druhan tanūnām indra girvaṇaḥ |",
    "GV01rv_hn01u:100": " RV_1,005.10c īśāno yavayā vadham ||",
    "GV01rv_hn01u:101": " RV_1,006.01a yuñjanti bradhnam aruṣaṃ carantam pari tasthuṣaḥ |",
    "GV01rv_hn01u:102": " RV_1,006.01c rocante rocanā divi ||",
    "GV01rv_hn01u:103": " RV_1,006.02a yuñjanty asya kāmyā harī vipakṣasā rathe |",
    "GV01rv_hn01u:104": " RV_1,006.02c śoṇā dhṛṣṇū nṛvāhasā ||",
    "GV01rv_hn01u:105": " RV_1,006.03a ketuṃ kṛṇvann aketave peśo maryā apeśase |",
    "GV01rv_hn01u:106": " RV_1,006.03c sam uṣadbhir ajāyathāḥ ||",
    "GV01rv_hn01u:107": " RV_1,006.04a ād aha svadhām anu punar garbhatvam erire |",
    "GV01rv_hn01u:108": " RV_1,006.04c dadhānā nāma yajñiyam ||",
    "GV01rv_hn01u:109": " RV_1,006.05a vīḷu cid ārujatnubhir guhā cid indra vahnibhiḥ |",
    "GV01rv_hn01u:110": " RV_1,006.05c avinda usriyā anu ||",
    "GV01rv_hn01u:111": " RV_1,006.06a devayanto yathā matim acchā vidadvasuṃ giraḥ |",
    "GV01rv_hn01u:112": " RV_1,006.06c mahām anūṣata śrutam ||",
    "GV01rv_hn01u:113": " RV_1,006.07a indreṇa saṃ hi dṛkṣase saṃjagmāno abibhyuṣā |",
    "GV01rv_hn01u:114": " RV_1,006.07c mandū samānavarcasā ||",
    "GV01rv_hn01u:115": " RV_1,006.08a anavadyair abhidyubhir makhaḥ sahasvad arcati |",
    "GV01rv_hn01u:116": " RV_1,006.08c gaṇair indrasya kāmyaiḥ ||",
    "GV01rv_hn01u:117": " RV_1,006.09a ataḥ parijmann ā gahi divo vā rocanād adhi |",
    "GV01rv_hn01u:118": " RV_1,006.09c sam asminn ṛñjate giraḥ ||",
    "GV01rv_hn01u:119": " RV_1,006.10a ito vā sātim īmahe divo vā pārthivād adhi |",
    "GV01rv_hn01u:120": " RV_1,006.10c indram maho vā rajasaḥ ||",
    "GV01rv_hn01u:121": " RV_1,007.01a indram id gāthino bṛhad indram arkebhir arkiṇaḥ |",
    "GV01rv_hn01u:122": " RV_1,007.01c indraṃ vāṇīr anūṣata ||",
    "GV01rv_hn01u:123": " RV_1,007.02a indra id dharyoḥ sacā sammiśla ā vacoyujā |",
    "GV01rv_hn01u:124": " RV_1,007.02c indro vajrī hiraṇyayaḥ ||",
    "GV01rv_hn01u:125": " RV_1,007.03a indro dīrghāya cakṣasa ā sūryaṃ rohayad divi |",
    "GV01rv_hn01u:126": " RV_1,007.03c vi gobhir adrim airayat ||",
    "GV01rv_hn01u:127": " RV_1,007.04a indra vājeṣu no 'va sahasrapradhaneṣu ca |",
    "GV01rv_hn01u:128": " RV_1,007.04c ugra ugrābhir ūtibhiḥ ||",
    "GV01rv_hn01u:129": " RV_1,007.05a indraṃ vayam mahādhana indram arbhe havāmahe |",
    "GV01rv_hn01u:130": " RV_1,007.05c yujaṃ vṛtreṣu vajriṇam ||",
    "GV01rv_hn01u:131": " RV_1,007.06a sa no vṛṣann amuṃ caruṃ satrādāvann apā vṛdhi |",
    "GV01rv_hn01u:132": " RV_1,007.06c asmabhyam apratiṣkutaḥ ||",
    "GV01rv_hn01u:133": " RV_1,007.07a tuñje-tuñje ya uttare stomā indrasya vajriṇaḥ |",
    "GV01rv_hn01u:134": " RV_1,007.07c na vindhe asya suṣṭutim ||",
    "GV01rv_hn01u:135": " RV_1,007.08a vṛṣā yūtheva vaṃsagaḥ kṛṣṭīr iyarty ojasā |",
    "GV01rv_hn01u:136": " RV_1,007.08c īśāno apratiṣkutaḥ ||",
    "GV01rv_hn01u:137": " RV_1,007.09a ya ekaś carṣaṇīnāṃ vasūnām irajyati |",
    "GV01rv_hn01u:138": " RV_1,007.09c indraḥ pañca kṣitīnām ||",
    "GV01rv_hn01u:139": " RV_1,007.10a indraṃ vo viśvatas pari havāmahe janebhyaḥ |",
    "GV01rv_hn01u:140": " RV_1,007.10c asmākam astu kevalaḥ ||",
    "GV01rv_hn01u:141": " RV_1,008.01a endra sānasiṃ rayiṃ sajitvānaṃ sadāsaham |",
    "GV01rv_hn01u:142": " RV_1,008.01c varṣiṣṭham ūtaye bhara ||",
    "GV01rv_hn01u:143": " RV_1,008.02a ni yena muṣṭihatyayā ni vṛtrā ruṇadhāmahai |",
    "GV01rv_hn01u:144": " RV_1,008.02c tvotāso ny arvatā ||",
    "GV01rv_hn01u:145": " RV_1,008.03a indra tvotāsa ā vayaṃ vajraṃ ghanā dadīmahi |",
    "GV01rv_hn01u:146": " RV_1,008.03c jayema saṃ yudhi spṛdhaḥ ||",
    "GV01rv_hn01u:147": " RV_1,008.04a vayaṃ śūrebhir astṛbhir indra tvayā yujā vayam |",
    "GV01rv_hn01u:148": " RV_1,008.04c sāsahyāma pṛtanyataḥ ||",
    "GV01rv_hn01u:149": " RV_1,008.05a mahāṃ indraḥ paraś ca nu mahitvam astu vajriṇe |",
    "GV01rv_hn01u:150": " RV_1,008.05c dyaur na prathinā śavaḥ ||",
    "GV01rv_hn01u:151": " RV_1,008.06a samohe vā ya āśata naras tokasya sanitau |",
    "GV01rv_hn01u:152": " RV_1,008.06c viprāso vā dhiyāyavaḥ ||",
    "GV01rv_hn01u:153": " RV_1,008.07a yaḥ kukṣiḥ somapātamaḥ samudra iva pinvate |",
    "GV01rv_hn01u:154": " RV_1,008.07c urvīr āpo na kākudaḥ ||",
    "GV01rv_hn01u:155": " RV_1,008.08a evā hy asya sūnṛtā virapśī gomatī mahī |",
    "GV01rv_hn01u:156": " RV_1,008.08c pakvā śākhā na dāśuṣe ||",
    "GV01rv_hn01u:157": " RV_1,008.09a evā hi te vibhūtaya ūtaya indra māvate |",
    "GV01rv_hn01u:158": " RV_1,008.09c sadyaś cit santi dāśuṣe ||",
    "GV01rv_hn01u:159": " RV_1,008.10a evā hy asya kāmyā stoma ukthaṃ ca śaṃsyā |",
    "GV01rv_hn01u:160": " RV_1,008.10c indrāya somapītaye ||",
    "GV01rv_hn01u:161": " RV_1,009.01a indrehi matsy andhaso viśvebhiḥ somaparvabhiḥ |",
    "GV01rv_hn01u:162": " RV_1,009.01c mahāṃ abhiṣṭir ojasā ||",
    "GV01rv_hn01u:163": " RV_1,009.02a em enaṃ sṛjatā sute mandim indrāya mandine |",
    "GV01rv_hn01u:164": " RV_1,009.02c cakriṃ viśvāni cakraye ||",
    "GV01rv_hn01u:165": " RV_1,009.03a matsvā suśipra mandibhi stomebhir viśvacarṣaṇe |",
    "GV01rv_hn01u:166": " RV_1,009.03c sacaiṣu savaneṣv ā ||",
    "GV01rv_hn01u:167": " RV_1,009.04a asṛgram indra te giraḥ prati tvām ud ahāsata |",
    "GV01rv_hn01u:168": " RV_1,009.04c ajoṣā vṛṣabham patim ||",
    "GV01rv_hn01u:169": " RV_1,009.05a saṃ codaya citram arvāg rādha indra vareṇyam |",
    "GV01rv_hn01u:170": " RV_1,009.05c asad it te vibhu prabhu ||",
    "GV01rv_hn01u:171": " RV_1,009.06a asmān su tatra codayendra rāye rabhasvataḥ |",
    "GV01rv_hn01u:172": " RV_1,009.06c tuvidyumna yaśasvataḥ ||",
    "GV01rv_hn01u:173": " RV_1,009.07a saṃ gomad indra vājavad asme pṛthu śravo bṛhat |",
    "GV01rv_hn01u:174": " RV_1,009.07c viśvāyur dhehy akṣitam ||",
    "GV01rv_hn01u:175": " RV_1,009.08a asme dhehi śravo bṛhad dyumnaṃ sahasrasātamam |",
    "GV01rv_hn01u:176": " RV_1,009.08c indra tā rathinīr iṣaḥ ||",
    "GV01rv_hn01u:177": " RV_1,009.09a vasor indraṃ vasupatiṃ gīrbhir gṛṇanta ṛgmiyam |",
    "GV01rv_hn01u:178": " RV_1,009.09c homa gantāram ūtaye ||",
    "GV01rv_hn01u:179": " RV_1,009.10a sute-sute nyokase bṛhad bṛhata ed ariḥ |",
    "GV01rv_hn01u:180": " RV_1,009.10c indrāya śūṣam arcati ||",
    "GV01rv_hn01u:181": " RV_1,010.01a gāyanti tvā gāyatriṇo 'rcanty arkam arkiṇaḥ |",
    "GV01rv_hn01u:182": " RV_1,010.01c brahmāṇas tvā śatakrata ud vaṃśam iva yemire ||",
    "GV01rv_hn01u:183": " RV_1,010.02a yat sānoḥ sānum āruhad bhūry aspaṣṭa kartvam |",
    "GV01rv_hn01u:184": " RV_1,010.02c tad indro arthaṃ cetati yūthena vṛṣṇir ejati ||",
    "GV01rv_hn01u:185": " RV_1,010.03a yukṣvā hi keśinā harī vṛṣaṇā kakṣyaprā |",
    "GV01rv_hn01u:186": " RV_1,010.03c athā na indra somapā girām upaśrutiṃ cara ||",
    "GV01rv_hn01u:187": " RV_1,010.04a ehi stomāṃ abhi svarābhi gṛṇīhy ā ruva |",
    "GV01rv_hn01u:188": " RV_1,010.04c brahma ca no vaso sacendra yajñaṃ ca vardhaya ||",
    "GV01rv_hn01u:189": " RV_1,010.05a uktham indrāya śaṃsyaṃ vardhanam puruniṣṣidhe |",
    "GV01rv_hn01u:190": " RV_1,010.05c śakro yathā suteṣu ṇo rāraṇat sakhyeṣu ca ||",
    "GV01rv_hn01u:191": " RV_1,010.06a tam it sakhitva īmahe taṃ rāye taṃ suvīrye |",
    "GV01rv_hn01u:192": " RV_1,010.06c sa śakra uta naḥ śakad indro vasu dayamānaḥ ||",
    "GV01rv_hn01u:193": " RV_1,010.07a suvivṛtaṃ sunirajam indra tvādātam id yaśaḥ |",
    "GV01rv_hn01u:194": " RV_1,010.07c gavām apa vrajaṃ vṛdhi kṛṇuṣva rādho adrivaḥ ||",
    "GV01rv_hn01u:195": " RV_1,010.08a nahi tvā rodasī ubhe ṛghāyamāṇam invataḥ |",
    "GV01rv_hn01u:196": " RV_1,010.08c jeṣaḥ svarvatīr apaḥ saṃ gā asmabhyaṃ dhūnuhi ||",
    "GV01rv_hn01u:197": " RV_1,010.09a āśrutkarṇa śrudhī havaṃ nū cid dadhiṣva me giraḥ |",
    "GV01rv_hn01u:198": " RV_1,010.09c indra stomam imam mama kṛṣvā yujaś cid antaram ||",
    "GV01rv_hn01u:199": " RV_1,010.10a vidmā hi tvā vṛṣantamaṃ vājeṣu havanaśrutam |",
    "GV01rv_hn01u:200": " RV_1,010.10c vṛṣantamasya hūmaha ūtiṃ sahasrasātamām ||",
    "GV01rv_hn01u:201": " RV_1,010.11a ā tū na indra kauśika mandasānaḥ sutam piba |",
    "GV01rv_hn01u:202": " RV_1,010.11c navyam āyuḥ pra sū tira kṛdhī sahasrasām ṛṣim ||",
    "GV01rv_hn01u:203": " RV_1,010.12a pari tvā girvaṇo gira imā bhavantu viśvataḥ |",
    "GV01rv_hn01u:204": " RV_1,010.12c vṛddhāyum anu vṛddhayo juṣṭā bhavantu juṣṭayaḥ ||",
    "GV01rv_hn01u:205": " RV_1,011.01a indraṃ viśvā avīvṛdhan samudravyacasaṃ giraḥ |",
    "GV01rv_hn01u:206": " RV_1,011.01c rathītamaṃ rathīnāṃ vājānāṃ satpatim patim ||",
    "GV01rv_hn01u:207": " RV_1,011.02a sakhye ta indra vājino mā bhema śavasas pate |",
    "GV01rv_hn01u:208": " RV_1,011.02c tvām abhi pra ṇonumo jetāram aparājitam ||",
    "GV01rv_hn01u:209": " RV_1,011.03a pūrvīr indrasya rātayo na vi dasyanty ūtayaḥ |",
    "GV01rv_hn01u:210": " RV_1,011.03c yadī vājasya gomata stotṛbhyo maṃhate magham ||",
    "GV01rv_hn01u:211": " RV_1,011.04a purām bhindur yuvā kavir amitaujā ajāyata |",
    "GV01rv_hn01u:212": " RV_1,011.04c indro viśvasya karmaṇo dhartā vajrī puruṣṭutaḥ ||",
    "GV01rv_hn01u:213": " RV_1,011.05a tvaṃ valasya gomato 'pāvar adrivo bilam |",
    "GV01rv_hn01u:214": " RV_1,011.05c tvāṃ devā abibhyuṣas tujyamānāsa āviṣuḥ ||",
    "GV01rv_hn01u:215": " RV_1,011.06a tavāhaṃ śūra rātibhiḥ praty āyaṃ sindhum āvadan |",
    "GV01rv_hn01u:216": " RV_1,011.06c upātiṣṭhanta girvaṇo viduṣ ṭe tasya kāravaḥ ||",
    "GV01rv_hn01u:217": " RV_1,011.07a māyābhir indra māyinaṃ tvaṃ śuṣṇam avātiraḥ |",
    "GV01rv_hn01u:218": " RV_1,011.07c viduṣ ṭe tasya medhirās teṣāṃ śravāṃsy ut tira ||",
    "GV01rv_hn01u:219": " RV_1,011.08a indram īśānam ojasābhi stomā anūṣata |",
    "GV01rv_hn01u:220": " RV_1,011.08c sahasraṃ yasya rātaya uta vā santi bhūyasīḥ ||",
    "GV01rv_hn01u:221": " RV_1,012.01a agniṃ dūtaṃ vṛṇīmahe hotāraṃ viśvavedasam |",
    "GV01rv_hn01u:222": " RV_1,012.01c asya yajñasya sukratum ||",
    "GV01rv_hn01u:223": " RV_1,012.02a agnim-agniṃ havīmabhiḥ sadā havanta viśpatim |",
    "GV01rv_hn01u:224": " RV_1,012.02c havyavāham purupriyam ||",
    "GV01rv_hn01u:225": " RV_1,012.03a agne devāṃ ihā vaha jajñāno vṛktabarhiṣe |",
    "GV01rv_hn01u:226": " RV_1,012.03c asi hotā na īḍyaḥ ||",
    "GV01rv_hn01u:227": " RV_1,012.04a tāṃ uśato vi bodhaya yad agne yāsi dūtyam |",
    "GV01rv_hn01u:228": " RV_1,012.04c devair ā satsi barhiṣi ||",
    "GV01rv_hn01u:229": " RV_1,012.05a ghṛtāhavana dīdivaḥ prati ṣma riṣato daha |",
    "GV01rv_hn01u:230": " RV_1,012.05c agne tvaṃ rakṣasvinaḥ ||",
    "GV01rv_hn01u:231": " RV_1,012.06a agnināgniḥ sam idhyate kavir gṛhapatir yuvā |",
    "GV01rv_hn01u:232": " RV_1,012.06c havyavāḍ juhvāsyaḥ ||",
    "GV01rv_hn01u:233": " RV_1,012.07a kavim agnim upa stuhi satyadharmāṇam adhvare |",
    "GV01rv_hn01u:234": " RV_1,012.07c devam amīvacātanam ||",
    "GV01rv_hn01u:235": " RV_1,012.08a yas tvām agne haviṣpatir dūtaṃ deva saparyati |",
    "GV01rv_hn01u:236": " RV_1,012.08c tasya sma prāvitā bhava ||",
    "GV01rv_hn01u:237": " RV_1,012.09a yo agniṃ devavītaye haviṣmāṃ āvivāsati |",
    "GV01rv_hn01u:238": " RV_1,012.09c tasmai pāvaka mṛḷaya ||",
    "GV01rv_hn01u:239": " RV_1,012.10a sa naḥ pāvaka dīdivo 'gne devāṃ ihā vaha |",
    "GV01rv_hn01u:240": " RV_1,012.10c upa yajñaṃ haviś ca naḥ ||",
    "GV01rv_hn01u:241": " RV_1,012.11a sa na stavāna ā bhara gāyatreṇa navīyasā |",
    "GV01rv_hn01u:242": " RV_1,012.11c rayiṃ vīravatīm iṣam ||",
    "GV01rv_hn01u:243": " RV_1,012.12a agne śukreṇa śociṣā viśvābhir devahūtibhiḥ |",
    "GV01rv_hn01u:244": " RV_1,012.12c imaṃ stomaṃ juṣasva naḥ ||",
    "GV01rv_hn01u:245": " RV_1,013.01a susamiddho na ā vaha devāṃ agne haviṣmate |",
    "GV01rv_hn01u:246": " RV_1,013.01c hotaḥ pāvaka yakṣi ca ||",
    "GV01rv_hn01u:247": " RV_1,013.02a madhumantaṃ tanūnapād yajñaṃ deveṣu naḥ kave |",
    "GV01rv_hn01u:248": " RV_1,013.02c adyā kṛṇuhi vītaye ||",
    "GV01rv_hn01u:249": " RV_1,013.03a narāśaṃsam iha priyam asmin yajña upa hvaye |",
    "GV01rv_hn01u:250": " RV_1,013.03c madhujihvaṃ haviṣkṛtam ||",
    "GV01rv_hn01u:251": " RV_1,013.04a agne sukhatame rathe devāṃ īḷita ā vaha |",
    "GV01rv_hn01u:252": " RV_1,013.04c asi hotā manurhitaḥ ||",
    "GV01rv_hn01u:253": " RV_1,013.05a stṛṇīta barhir ānuṣag ghṛtapṛṣṭham manīṣiṇaḥ |",
    "GV01rv_hn01u:254": " RV_1,013.05c yatrāmṛtasya cakṣaṇam ||",
    "GV01rv_hn01u:255": " RV_1,013.06a vi śrayantām ṛtāvṛdho dvāro devīr asaścataḥ |",
    "GV01rv_hn01u:256": " RV_1,013.06c adyā nūnaṃ ca yaṣṭave ||",
    "GV01rv_hn01u:257": " RV_1,013.07a naktoṣāsā supeśasāsmin yajña upa hvaye |",
    "GV01rv_hn01u:258": " RV_1,013.07c idaṃ no barhir āsade ||",
    "GV01rv_hn01u:259": " RV_1,013.08a tā sujihvā upa hvaye hotārā daivyā kavī |",
    "GV01rv_hn01u:260": " RV_1,013.08c yajñaṃ no yakṣatām imam ||",
    "GV01rv_hn01u:261": " RV_1,013.09a iḷā sarasvatī mahī tisro devīr mayobhuvaḥ |",
    "GV01rv_hn01u:262": " RV_1,013.09c barhiḥ sīdantv asridhaḥ ||",
    "GV01rv_hn01u:263": " RV_1,013.10a iha tvaṣṭāram agriyaṃ viśvarūpam upa hvaye |",
    "GV01rv_hn01u:264": " RV_1,013.10c asmākam astu kevalaḥ ||",
    "GV01rv_hn01u:265": " RV_1,013.11a ava sṛjā vanaspate deva devebhyo haviḥ |",
    "GV01rv_hn01u:266": " RV_1,013.11c pra dātur astu cetanam ||",
    "GV01rv_hn01u:267": " RV_1,013.12a svāhā yajñaṃ kṛṇotanendrāya yajvano gṛhe |",
    "GV01rv_hn01u:268": " RV_1,013.12c tatra devāṃ upa hvaye ||",
    "GV01rv_hn01u:269": " RV_1,014.01a aibhir agne duvo giro viśvebhiḥ somapītaye |",
    "GV01rv_hn01u:270": " RV_1,014.01c devebhir yāhi yakṣi ca ||",
    "GV01rv_hn01u:271": " RV_1,014.02a ā tvā kaṇvā ahūṣata gṛṇanti vipra te dhiyaḥ |",
    "GV01rv_hn01u:272": " RV_1,014.02c devebhir agna ā gahi ||",
    "GV01rv_hn01u:273": " RV_1,014.03a indravāyū bṛhaspatim mitrāgnim pūṣaṇam bhagam |",
    "GV01rv_hn01u:274": " RV_1,014.03c ādityān mārutaṃ gaṇam ||",
    "GV01rv_hn01u:275": " RV_1,014.04a pra vo bhriyanta indavo matsarā mādayiṣṇavaḥ |",
    "GV01rv_hn01u:276": " RV_1,014.04c drapsā madhvaś camūṣadaḥ ||",
    "GV01rv_hn01u:277": " RV_1,014.05a īḷate tvām avasyavaḥ kaṇvāso vṛktabarhiṣaḥ |",
    "GV01rv_hn01u:278": " RV_1,014.05c haviṣmanto araṅkṛtaḥ ||",
    "GV01rv_hn01u:279": " RV_1,014.06a ghṛtapṛṣṭhā manoyujo ye tvā vahanti vahnayaḥ |",
    "GV01rv_hn01u:280": " RV_1,014.06c ā devān somapītaye ||",
    "GV01rv_hn01u:281": " RV_1,014.07a tān yajatrāṃ ṛtāvṛdho 'gne patnīvatas kṛdhi |",
    "GV01rv_hn01u:282": " RV_1,014.07c madhvaḥ sujihva pāyaya ||",
    "GV01rv_hn01u:283": " RV_1,014.08a ye yajatrā ya īḍyās te te pibantu jihvayā |",
    "GV01rv_hn01u:284": " RV_1,014.08c madhor agne vaṣaṭkṛti ||",
    "GV01rv_hn01u:285": " RV_1,014.09a ākīṃ sūryasya rocanād viśvān devāṃ uṣarbudhaḥ |",
    "GV01rv_hn01u:286": " RV_1,014.09c vipro hoteha vakṣati ||",
    "GV01rv_hn01u:287": " RV_1,014.10a viśvebhiḥ somyam madhv agna indreṇa vāyunā |",
    "GV01rv_hn01u:288": " RV_1,014.10c pibā mitrasya dhāmabhiḥ ||",
    "GV01rv_hn01u:289": " RV_1,014.11a tvaṃ hotā manurhito 'gne yajñeṣu sīdasi |",
    "GV01rv_hn01u:290": " RV_1,014.11c semaṃ no adhvaraṃ yaja ||",
    "GV01rv_hn01u:291": " RV_1,014.12a yukṣvā hy aruṣī rathe harito deva rohitaḥ |",
    "GV01rv_hn01u:292": " RV_1,014.12c tābhir devāṃ ihā vaha ||",
    "GV01rv_hn01u:293": " RV_1,015.01a indra somam piba ṛtunā tvā viśantv indavaḥ |",
    "GV01rv_hn01u:294": " RV_1,015.01c matsarāsas tadokasaḥ ||",
    "GV01rv_hn01u:295": " RV_1,015.02a marutaḥ pibata ṛtunā potrād yajñam punītana |",
    "GV01rv_hn01u:296": " RV_1,015.02c yūyaṃ hi ṣṭhā sudānavaḥ ||",
    "GV01rv_hn01u:297": " RV_1,015.03a abhi yajñaṃ gṛṇīhi no gnāvo neṣṭaḥ piba ṛtunā |",
    "GV01rv_hn01u:298": " RV_1,015.03c tvaṃ hi ratnadhā asi ||",
    "GV01rv_hn01u:299": " RV_1,015.04a agne devāṃ ihā vaha sādayā yoniṣu triṣu |",
    "GV01rv_hn01u:300": " RV_1,015.04c pari bhūṣa piba ṛtunā ||",
    "GV01rv_hn01u:301": " RV_1,015.05a brāhmaṇād indra rādhasaḥ pibā somam ṛtūṃr anu |",
    "GV01rv_hn01u:302": " RV_1,015.05c taved dhi sakhyam astṛtam ||",
    "GV01rv_hn01u:303": " RV_1,015.06a yuvaṃ dakṣaṃ dhṛtavrata mitrāvaruṇa dūḷabham |",
    "GV01rv_hn01u:304": " RV_1,015.06c ṛtunā yajñam āśāthe ||",
    "GV01rv_hn01u:305": " RV_1,015.07a draviṇodā draviṇaso grāvahastāso adhvare |",
    "GV01rv_hn01u:306": " RV_1,015.07c yajñeṣu devam īḷate ||",
    "GV01rv_hn01u:307": " RV_1,015.08a draviṇodā dadātu no vasūni yāni śṛṇvire |",
    "GV01rv_hn01u:308": " RV_1,015.08c deveṣu tā vanāmahe ||",
    "GV01rv_hn01u:309": " RV_1,015.09a draviṇodāḥ pipīṣati juhota pra ca tiṣṭhata |",
    "GV01rv_hn01u:310": " RV_1,015.09c neṣṭrād ṛtubhir iṣyata ||",
    "GV01rv_hn01u:311": " RV_1,015.10a yat tvā turīyam ṛtubhir draviṇodo yajāmahe |",
    "GV01rv_hn01u:312": " RV_1,015.10c adha smā no dadir bhava ||",
    "GV01rv_hn01u:313": " RV_1,015.11a aśvinā pibatam madhu dīdyagnī śucivratā |",
    "GV01rv_hn01u:314": " RV_1,015.11c ṛtunā yajñavāhasā ||",
    "GV01rv_hn01u:315": " RV_1,015.12a gārhapatyena santya ṛtunā yajñanīr asi |",
    "GV01rv_hn01u:316": " RV_1,015.12c devān devayate yaja ||",
    "GV01rv_hn01u:317": " RV_1,016.01a ā tvā vahantu harayo vṛṣaṇaṃ somapītaye |",
    "GV01rv_hn01u:318": " RV_1,016.01c indra tvā sūracakṣasaḥ ||",
    "GV01rv_hn01u:319": " RV_1,016.02a imā dhānā ghṛtasnuvo harī ihopa vakṣataḥ |",
    "GV01rv_hn01u:320": " RV_1,016.02c indraṃ sukhatame rathe ||",
    "GV01rv_hn01u:321": " RV_1,016.03a indram prātar havāmaha indram prayaty adhvare |",
    "GV01rv_hn01u:322": " RV_1,016.03c indraṃ somasya pītaye ||",
    "GV01rv_hn01u:323": " RV_1,016.04a upa naḥ sutam ā gahi haribhir indra keśibhiḥ |",
    "GV01rv_hn01u:324": " RV_1,016.04c sute hi tvā havāmahe ||",
    "GV01rv_hn01u:325": " RV_1,016.05a semaṃ na stomam ā gahy upedaṃ savanaṃ sutam |",
    "GV01rv_hn01u:326": " RV_1,016.05c gauro na tṛṣitaḥ piba ||",
    "GV01rv_hn01u:327": " RV_1,016.06a ime somāsa indavaḥ sutāso adhi barhiṣi |",
    "GV01rv_hn01u:328": " RV_1,016.06c tāṃ indra sahase piba ||",
    "GV01rv_hn01u:329": " RV_1,016.07a ayaṃ te stomo agriyo hṛdispṛg astu śantamaḥ |",
    "GV01rv_hn01u:330": " RV_1,016.07c athā somaṃ sutam piba ||",
    "GV01rv_hn01u:331": " RV_1,016.08a viśvam it savanaṃ sutam indro madāya gacchati |",
    "GV01rv_hn01u:332": " RV_1,016.08c vṛtrahā somapītaye ||",
    "GV01rv_hn01u:333": " RV_1,016.09a semaṃ naḥ kāmam ā pṛṇa gobhir aśvaiḥ śatakrato |",
    "GV01rv_hn01u:334": " RV_1,016.09c stavāma tvā svādhyaḥ ||",
    "GV01rv_hn01u:335": " RV_1,017.01a indrāvaruṇayor ahaṃ samrājor ava ā vṛṇe |",
    "GV01rv_hn01u:336": " RV_1,017.01c tā no mṛḷāta īdṛśe ||",
    "GV01rv_hn01u:337": " RV_1,017.02a gantārā hi stho 'vase havaṃ viprasya māvataḥ |",
    "GV01rv_hn01u:338": " RV_1,017.02c dhartārā carṣaṇīnām ||",
    "GV01rv_hn01u:339": " RV_1,017.03a anukāmaṃ tarpayethām indrāvaruṇa rāya ā |",
    "GV01rv_hn01u:340": " RV_1,017.03c tā vāṃ nediṣṭham īmahe ||",
    "GV01rv_hn01u:341": " RV_1,017.04a yuvāku hi śacīnāṃ yuvāku sumatīnām |",
    "GV01rv_hn01u:342": " RV_1,017.04c bhūyāma vājadāvnām ||",
    "GV01rv_hn01u:343": " RV_1,017.05a indraḥ sahasradāvnāṃ varuṇaḥ śaṃsyānām |",
    "GV01rv_hn01u:344": " RV_1,017.05c kratur bhavaty ukthyaḥ ||",
    "GV01rv_hn01u:345": " RV_1,017.06a tayor id avasā vayaṃ sanema ni ca dhīmahi |",
    "GV01rv_hn01u:346": " RV_1,017.06c syād uta prarecanam ||",
    "GV01rv_hn01u:347": " RV_1,017.07a indrāvaruṇa vām ahaṃ huve citrāya rādhase |",
    "GV01rv_hn01u:348": " RV_1,017.07c asmān su jigyuṣas kṛtam ||",
    "GV01rv_hn01u:349": " RV_1,017.08a indrāvaruṇa nū nu vāṃ siṣāsantīṣu dhīṣv ā |",
    "GV01rv_hn01u:350": " RV_1,017.08c asmabhyaṃ śarma yacchatam ||",
    "GV01rv_hn01u:351": " RV_1,017.09a pra vām aśnotu suṣṭutir indrāvaruṇa yāṃ huve |",
    "GV01rv_hn01u:352": " RV_1,017.09c yām ṛdhāthe sadhastutim ||",
    "GV01rv_hn01u:353": " RV_1,018.01a somānaṃ svaraṇaṃ kṛṇuhi brahmaṇas pate |",
    "GV01rv_hn01u:354": " RV_1,018.01c kakṣīvantaṃ ya auśijaḥ ||",
    "GV01rv_hn01u:355": " RV_1,018.02a yo revān yo amīvahā vasuvit puṣṭivardhanaḥ |",
    "GV01rv_hn01u:356": " RV_1,018.02c sa naḥ siṣaktu yas turaḥ ||",
    "GV01rv_hn01u:357": " RV_1,018.03a mā naḥ śaṃso araruṣo dhūrtiḥ praṇaṅ martyasya |",
    "GV01rv_hn01u:358": " RV_1,018.03c rakṣā ṇo brahmaṇas pate ||",
    "GV01rv_hn01u:359": " RV_1,018.04a sa ghā vīro na riṣyati yam indro brahmaṇas patiḥ |",
    "GV01rv_hn01u:360": " RV_1,018.04c somo hinoti martyam ||",
    "GV01rv_hn01u:361": " RV_1,018.05a tvaṃ tam brahmaṇas pate soma indraś ca martyam |",
    "GV01rv_hn01u:362": " RV_1,018.05c dakṣiṇā pātv aṃhasaḥ ||",
    "GV01rv_hn01u:363": " RV_1,018.06a sadasas patim adbhutam priyam indrasya kāmyam |",
    "GV01rv_hn01u:364": " RV_1,018.06c sanim medhām ayāsiṣam ||",
    "GV01rv_hn01u:365": " RV_1,018.07a yasmād ṛte na sidhyati yajño vipaścitaś cana |",
    "GV01rv_hn01u:366": " RV_1,018.07c sa dhīnāṃ yogam invati ||",
    "GV01rv_hn01u:367": " RV_1,018.08a ād ṛdhnoti haviṣkṛtim prāñcaṃ kṛṇoty adhvaram |",
    "GV01rv_hn01u:368": " RV_1,018.08c hotrā deveṣu gacchati ||",
    "GV01rv_hn01u:369": " RV_1,018.09a narāśaṃsaṃ sudhṛṣṭamam apaśyaṃ saprathastamam |",
    "GV01rv_hn01u:370": " RV_1,018.09c divo na sadmamakhasam ||",
    "GV01rv_hn01u:371": " RV_1,019.01a prati tyaṃ cārum adhvaraṃ gopīthāya pra hūyase |",
    "GV01rv_hn01u:372": " RV_1,019.01c marudbhir agna ā gahi ||",
    "GV01rv_hn01u:373": " RV_1,019.02a nahi devo na martyo mahas tava kratum paraḥ |",
    "GV01rv_hn01u:374": " RV_1,019.02c marudbhir agna ā gahi ||",
    "GV01rv_hn01u:375": " RV_1,019.03a ye maho rajaso vidur viśve devāso adruhaḥ |",
    "GV01rv_hn01u:376": " RV_1,019.03c marudbhir agna ā gahi ||",
    "GV01rv_hn01u:377": " RV_1,019.04a ya ugrā arkam ānṛcur anādhṛṣṭāsa ojasā |",
    "GV01rv_hn01u:378": " RV_1,019.04c marudbhir agna ā gahi ||",
    "GV01rv_hn01u:379": " RV_1,019.05a ye śubhrā ghoravarpasaḥ sukṣatrāso riśādasaḥ |",
    "GV01rv_hn01u:380": " RV_1,019.05c marudbhir agna ā gahi ||",
    "GV01rv_hn01u:381": " RV_1,019.06a ye nākasyādhi rocane divi devāsa āsate |",
    "GV01rv_hn01u:382": " RV_1,019.06c marudbhir agna ā gahi ||",
    "GV01rv_hn01u:383": " RV_1,019.07a ya īṅkhayanti parvatān tiraḥ samudram arṇavam |",
    "GV01rv_hn01u:384": " RV_1,019.07c marudbhir agna ā gahi ||",
    "GV01rv_hn01u:385": " RV_1,019.08a ā ye tanvanti raśmibhis tiraḥ samudram ojasā |",
    "GV01rv_hn01u:386": " RV_1,019.08c marudbhir agna ā gahi ||",
    "GV01rv_hn01u:387": " RV_1,019.09a abhi tvā pūrvapītaye sṛjāmi somyam madhu |",
    "GV01rv_hn01u:388": " RV_1,019.09c marudbhir agna ā gahi ||",
    "GV01rv_hn01u:389": " RV_1,020.01a ayaṃ devāya janmane stomo viprebhir āsayā |",
    "GV01rv_hn01u:390": " RV_1,020.01c akāri ratnadhātamaḥ ||",
    "GV01rv_hn01u:391": " RV_1,020.02a ya indrāya vacoyujā tatakṣur manasā harī |",
    "GV01rv_hn01u:392": " RV_1,020.02c śamībhir yajñam āśata ||",
    "GV01rv_hn01u:393": " RV_1,020.03a takṣan nāsatyābhyām parijmānaṃ sukhaṃ ratham |",
    "GV01rv_hn01u:394": " RV_1,020.03c takṣan dhenuṃ sabardughām ||",
    "GV01rv_hn01u:395": " RV_1,020.04a yuvānā pitarā punaḥ satyamantrā ṛjūyavaḥ |",
    "GV01rv_hn01u:396": " RV_1,020.04c ṛbhavo viṣṭy akrata ||",
    "GV01rv_hn01u:397": " RV_1,020.05a saṃ vo madāso agmatendreṇa ca marutvatā |",
    "GV01rv_hn01u:398": " RV_1,020.05c ādityebhiś ca rājabhiḥ ||",
    "GV01rv_hn01u:399": " RV_1,020.06a uta tyaṃ camasaṃ navaṃ tvaṣṭur devasya niṣkṛtam |",
    "GV01rv_hn01u:400": " RV_1,020.06c akarta caturaḥ punaḥ ||",
    "GV01rv_hn01u:401": " RV_1,020.07a te no ratnāni dhattana trir ā sāptāni sunvate |",
    "GV01rv_hn01u:402": " RV_1,020.07c ekam-ekaṃ suśastibhiḥ ||",
    "GV01rv_hn01u:403": " RV_1,020.08a adhārayanta vahnayo 'bhajanta sukṛtyayā |",
    "GV01rv_hn01u:404": " RV_1,020.08c bhāgaṃ deveṣu yajñiyam ||",
    "GV01rv_hn01u:405": " RV_1,021.01a ihendrāgnī upa hvaye tayor it stomam uśmasi |",
    "GV01rv_hn01u:406": " RV_1,021.01c tā somaṃ somapātamā ||",
    "GV01rv_hn01u:407": " RV_1,021.02a tā yajñeṣu pra śaṃsatendrāgnī śumbhatā naraḥ |",
    "GV01rv_hn01u:408": " RV_1,021.02c tā gāyatreṣu gāyata ||",
    "GV01rv_hn01u:409": " RV_1,021.03a tā mitrasya praśastaya indrāgnī tā havāmahe |",
    "GV01rv_hn01u:410": " RV_1,021.03c somapā somapītaye ||",
    "GV01rv_hn01u:411": " RV_1,021.04a ugrā santā havāmaha upedaṃ savanaṃ sutam |",
    "GV01rv_hn01u:412": " RV_1,021.04c indrāgnī eha gacchatām ||",
    "GV01rv_hn01u:413": " RV_1,021.05a tā mahāntā sadaspatī indrāgnī rakṣa ubjatam |",
    "GV01rv_hn01u:414": " RV_1,021.05c aprajāḥ santv atriṇaḥ ||",
    "GV01rv_hn01u:415": " RV_1,021.06a tena satyena jāgṛtam adhi pracetune pade |",
    "GV01rv_hn01u:416": " RV_1,021.06c indrāgnī śarma yacchatam ||",
    "GV01rv_hn01u:417": " RV_1,022.01a prātaryujā vi bodhayāśvināv eha gacchatām |",
    "GV01rv_hn01u:418": " RV_1,022.01c asya somasya pītaye ||",
    "GV01rv_hn01u:419": " RV_1,022.02a yā surathā rathītamobhā devā divispṛśā |",
    "GV01rv_hn01u:420": " RV_1,022.02c aśvinā tā havāmahe ||",
    "GV01rv_hn01u:421": " RV_1,022.03a yā vāṃ kaśā madhumaty aśvinā sūnṛtāvatī |",
    "GV01rv_hn01u:422": " RV_1,022.03c tayā yajñam mimikṣatam ||",
    "GV01rv_hn01u:423": " RV_1,022.04a nahi vām asti dūrake yatrā rathena gacchathaḥ |",
    "GV01rv_hn01u:424": " RV_1,022.04c aśvinā somino gṛham ||",
    "GV01rv_hn01u:425": " RV_1,022.05a hiraṇyapāṇim ūtaye savitāram upa hvaye |",
    "GV01rv_hn01u:426": " RV_1,022.05c sa cettā devatā padam ||",
    "GV01rv_hn01u:427": " RV_1,022.06a apāṃ napātam avase savitāram upa stuhi |",
    "GV01rv_hn01u:428": " RV_1,022.06c tasya vratāny uśmasi ||",
    "GV01rv_hn01u:429": " RV_1,022.07a vibhaktāraṃ havāmahe vasoś citrasya rādhasaḥ |",
    "GV01rv_hn01u:430": " RV_1,022.07c savitāraṃ nṛcakṣasam ||",
    "GV01rv_hn01u:431": " RV_1,022.08a sakhāya ā ni ṣīdata savitā stomyo nu naḥ |",
    "GV01rv_hn01u:432": " RV_1,022.08c dātā rādhāṃsi śumbhati ||",
    "GV01rv_hn01u:433": " RV_1,022.09a agne patnīr ihā vaha devānām uśatīr upa |",
    "GV01rv_hn01u:434": " RV_1,022.09c tvaṣṭāraṃ somapītaye ||",
    "GV01rv_hn01u:435": " RV_1,022.10a ā gnā agna ihāvase hotrāṃ yaviṣṭha bhāratīm |",
    "GV01rv_hn01u:436": " RV_1,022.10c varūtrīṃ dhiṣaṇāṃ vaha ||",
    "GV01rv_hn01u:437": " RV_1,022.11a abhi no devīr avasā mahaḥ śarmaṇā nṛpatnīḥ |",
    "GV01rv_hn01u:438": " RV_1,022.11c acchinnapatrāḥ sacantām ||",
    "GV01rv_hn01u:439": " RV_1,022.12a ihendrāṇīm upa hvaye varuṇānīṃ svastaye |",
    "GV01rv_hn01u:440": " RV_1,022.12c agnāyīṃ somapītaye ||",
    "GV01rv_hn01u:441": " RV_1,022.13a mahī dyauḥ pṛthivī ca na imaṃ yajñam mimikṣatām |",
    "GV01rv_hn01u:442": " RV_1,022.13c pipṛtāṃ no bharīmabhiḥ ||",
    "GV01rv_hn01u:443": " RV_1,022.14a tayor id ghṛtavat payo viprā rihanti dhītibhiḥ |",
    "GV01rv_hn01u:444": " RV_1,022.14c gandharvasya dhruve pade ||",
    "GV01rv_hn01u:445": " RV_1,022.15a syonā pṛthivi bhavānṛkṣarā niveśanī |",
    "GV01rv_hn01u:446": " RV_1,022.15c yacchā naḥ śarma saprathaḥ ||",
    "GV01rv_hn01u:447": " RV_1,022.16a ato devā avantu no yato viṣṇur vicakrame |",
    "GV01rv_hn01u:448": " RV_1,022.16c pṛthivyāḥ sapta dhāmabhiḥ ||",
    "GV01rv_hn01u:449": " RV_1,022.17a idaṃ viṣṇur vi cakrame tredhā ni dadhe padam |",
    "GV01rv_hn01u:450": " RV_1,022.17c samūḷham asya pāṃsure ||",
    "GV01rv_hn01u:451": " RV_1,022.18a trīṇi padā vi cakrame viṣṇur gopā adābhyaḥ |",
    "GV01rv_hn01u:452": " RV_1,022.18c ato dharmāṇi dhārayan ||",
    "GV01rv_hn01u:453": " RV_1,022.19a viṣṇoḥ karmāṇi paśyata yato vratāni paspaśe |",
    "GV01rv_hn01u:454": " RV_1,022.19c indrasya yujyaḥ sakhā ||",
    "GV01rv_hn01u:455": " RV_1,022.20a tad viṣṇoḥ paramam padaṃ sadā paśyanti sūrayaḥ |",
    "GV01rv_hn01u:456": " RV_1,022.20c divīva cakṣur ātatam ||",
    "GV01rv_hn01u:457": " RV_1,022.21a tad viprāso vipanyavo jāgṛvāṃsaḥ sam indhate |",
    "GV01rv_hn01u:458": " RV_1,022.21c viṣṇor yat paramam padam ||",
    "GV01rv_hn01u:459": " RV_1,023.01a tīvrāḥ somāsa ā gahy āśīrvantaḥ sutā ime |",
    "GV01rv_hn01u:460": " RV_1,023.01c vāyo tān prasthitān piba ||",
    "GV01rv_hn01u:461": " RV_1,023.02a ubhā devā divispṛśendravāyū havāmahe |",
    "GV01rv_hn01u:462": " RV_1,023.02c asya somasya pītaye ||",
    "GV01rv_hn01u:463": " RV_1,023.03a indravāyū manojuvā viprā havanta ūtaye |",
    "GV01rv_hn01u:464": " RV_1,023.03c sahasrākṣā dhiyas patī ||",
    "GV01rv_hn01u:465": " RV_1,023.04a mitraṃ vayaṃ havāmahe varuṇaṃ somapītaye |",
    "GV01rv_hn01u:466": " RV_1,023.04c jajñānā pūtadakṣasā ||",
    "GV01rv_hn01u:467": " RV_1,023.05a ṛtena yāv ṛtāvṛdhāv ṛtasya jyotiṣas patī |",
    "GV01rv_hn01u:468": " RV_1,023.05c tā mitrāvaruṇā huve ||",
    "GV01rv_hn01u:469": " RV_1,023.06a varuṇaḥ prāvitā bhuvan mitro viśvābhir ūtibhiḥ |",
    "GV01rv_hn01u:470": " RV_1,023.06c karatāṃ naḥ surādhasaḥ ||",
    "GV01rv_hn01u:471": " RV_1,023.07a marutvantaṃ havāmaha indram ā somapītaye |",
    "GV01rv_hn01u:472": " RV_1,023.07c sajūr gaṇena tṛmpatu ||",
    "GV01rv_hn01u:473": " RV_1,023.08a indrajyeṣṭhā marudgaṇā devāsaḥ pūṣarātayaḥ |",
    "GV01rv_hn01u:474": " RV_1,023.08c viśve mama śrutā havam ||",
    "GV01rv_hn01u:475": " RV_1,023.09a hata vṛtraṃ sudānava indreṇa sahasā yujā |",
    "GV01rv_hn01u:476": " RV_1,023.09c mā no duḥśaṃsa īśata ||",
    "GV01rv_hn01u:477": " RV_1,023.10a viśvān devān havāmahe marutaḥ somapītaye |",
    "GV01rv_hn01u:478": " RV_1,023.10c ugrā hi pṛśnimātaraḥ ||",
    "GV01rv_hn01u:479": " RV_1,023.11a jayatām iva tanyatur marutām eti dhṛṣṇuyā |",
    "GV01rv_hn01u:480": " RV_1,023.11c yac chubhaṃ yāthanā naraḥ ||",
    "GV01rv_hn01u:481": " RV_1,023.12a haskārād vidyutas pary ato jātā avantu naḥ |",
    "GV01rv_hn01u:482": " RV_1,023.12c maruto mṛḷayantu naḥ ||",
    "GV01rv_hn01u:483": " RV_1,023.13a ā pūṣañ citrabarhiṣam āghṛṇe dharuṇaṃ divaḥ |",
    "GV01rv_hn01u:484": " RV_1,023.13c ājā naṣṭaṃ yathā paśum ||",
    "GV01rv_hn01u:485": " RV_1,023.14a pūṣā rājānam āghṛṇir apagūḷhaṃ guhā hitam |",
    "GV01rv_hn01u:486": " RV_1,023.14c avindac citrabarhiṣam ||",
    "GV01rv_hn01u:487": " RV_1,023.15a uto sa mahyam indubhiḥ ṣaḍ yuktāṃ anuseṣidhat |",
    "GV01rv_hn01u:488": " RV_1,023.15c gobhir yavaṃ na carkṛṣat ||",
    "GV01rv_hn01u:489": " RV_1,023.16a ambayo yanty adhvabhir jāmayo adhvarīyatām |",
    "GV01rv_hn01u:490": " RV_1,023.16c pṛñcatīr madhunā payaḥ ||",
    "GV01rv_hn01u:491": " RV_1,023.17a amūr yā upa sūrye yābhir vā sūryaḥ saha |",
    "GV01rv_hn01u:492": " RV_1,023.17c tā no hinvantv adhvaram ||",
    "GV01rv_hn01u:493": " RV_1,023.18a apo devīr upa hvaye yatra gāvaḥ pibanti naḥ |",
    "GV01rv_hn01u:494": " RV_1,023.18c sindhubhyaḥ kartvaṃ haviḥ ||",
    "GV01rv_hn01u:495": " RV_1,023.19a apsv antar amṛtam apsu bheṣajam apām uta praśastaye |",
    "GV01rv_hn01u:496": " RV_1,023.19c devā bhavata vājinaḥ ||",
    "GV01rv_hn01u:497": " RV_1,023.20a apsu me somo abravīd antar viśvāni bheṣajā |",
    "GV01rv_hn01u:498": " RV_1,023.20c agniṃ ca viśvaśambhuvam āpaś ca viśvabheṣajīḥ ||",
    "GV01rv_hn01u:499": " RV_1,023.21a āpaḥ pṛṇīta bheṣajaṃ varūthaṃ tanve mama |",
    "GV01rv_hn01u:500": " RV_1,023.21c jyok ca sūryaṃ dṛśe ||",
    "GV01rv_hn01u:501": " RV_1,023.22a idam āpaḥ pra vahata yat kiṃ ca duritam mayi |",
    "GV01rv_hn01u:502": " RV_1,023.22c yad vāham abhidudroha yad vā śepa utānṛtam ||",
    "GV01rv_hn01u:503": " RV_1,023.23a āpo adyānv acāriṣaṃ rasena sam agasmahi |",
    "GV01rv_hn01u:504": " RV_1,023.23c payasvān agna ā gahi tam mā saṃ sṛja varcasā ||",
    "GV01rv_hn01u:505": " RV_1,023.24a sam māgne varcasā sṛja sam prajayā sam āyuṣā |",
    "GV01rv_hn01u:506": " RV_1,023.24c vidyur me asya devā indro vidyāt saha ṛṣibhiḥ ||",
    "GV01rv_hn01u:507": " RV_1,024.01a kasya nūnaṃ katamasyāmṛtānām manāmahe cāru devasya nāma |",
    "GV01rv_hn01u:508": " RV_1,024.01c ko no mahyā aditaye punar dāt pitaraṃ ca dṛśeyam mātaraṃ ca ||",
    "GV01rv_hn01u:509": " RV_1,024.02a agner vayam prathamasyāmṛtānām manāmahe cāru devasya nāma |",
    "GV01rv_hn01u:510": " RV_1,024.02c sa no mahyā aditaye punar dāt pitaraṃ ca dṛśeyam mātaraṃ ca ||",
    "GV01rv_hn01u:511": " RV_1,024.03a abhi tvā deva savitar īśānaṃ vāryāṇām |",
    "GV01rv_hn01u:512": " RV_1,024.03c sadāvan bhāgam īmahe ||",
    "GV01rv_hn01u:513": " RV_1,024.04a yaś cid dhi ta itthā bhagaḥ śaśamānaḥ purā nidaḥ |",
    "GV01rv_hn01u:514": " RV_1,024.04c adveṣo hastayor dadhe ||",
    "GV01rv_hn01u:515": " RV_1,024.05a bhagabhaktasya te vayam ud aśema tavāvasā |",
    "GV01rv_hn01u:516": " RV_1,024.05c mūrdhānaṃ rāya ārabhe ||",
    "GV01rv_hn01u:517": " RV_1,024.06a nahi te kṣatraṃ na saho na manyuṃ vayaś canāmī patayanta āpuḥ |",
    "GV01rv_hn01u:518": " RV_1,024.06c nemā āpo animiṣaṃ carantīr na ye vātasya praminanty abhvam ||",
    "GV01rv_hn01u:519": " RV_1,024.07a abudhne rājā varuṇo vanasyordhvaṃ stūpaṃ dadate pūtadakṣaḥ |",
    "GV01rv_hn01u:520": " RV_1,024.07c nīcīnā sthur upari budhna eṣām asme antar nihitāḥ ketavaḥ",
    "GV01rv_hn01u:521": " syuḥ ||",
    "GV01rv_hn01u:522": " RV_1,024.08a uruṃ hi rājā varuṇaś cakāra sūryāya panthām anvetavā u |",
    "GV01rv_hn01u:523": " RV_1,024.08c apade pādā pratidhātave 'kar utāpavaktā hṛdayāvidhaś cit ||",
    "GV01rv_hn01u:524": " RV_1,024.09a śataṃ te rājan bhiṣajaḥ sahasram urvī gabhīrā sumatiṣ ṭe astu",
    "GV01rv_hn01u:525": " RV_1,024.09c bādhasva dūre nirṛtim parācaiḥ kṛtaṃ cid enaḥ pra mumugdhy",
    "GV01rv_hn01u:526": " asmat ||",
    "GV01rv_hn01u:527": " RV_1,024.10a amī ya ṛkṣā nihitāsa uccā naktaṃ dadṛśre kuha cid diveyuḥ |",
    "GV01rv_hn01u:528": " RV_1,024.10c adabdhāni varuṇasya vratāni vicākaśac candramā naktam eti ||",
    "GV01rv_hn01u:529": " RV_1,024.11a tat tvā yāmi brahmaṇā vandamānas tad ā śāste yajamāno",
    "GV01rv_hn01u:530": " havirbhiḥ |",
    "GV01rv_hn01u:531": " RV_1,024.11c aheḷamāno varuṇeha bodhy uruśaṃsa mā na āyuḥ pra moṣīḥ ||",
    "GV01rv_hn01u:532": " RV_1,024.12a tad in naktaṃ tad divā mahyam āhus tad ayaṃ keto hṛda ā vi caṣṭe |",
    "GV01rv_hn01u:533": " RV_1,024.12c śunaḥśepo yam ahvad gṛbhītaḥ so asmān rājā varuṇo mumoktu ||",
    "GV01rv_hn01u:534": " RV_1,024.13a śunaḥśepo hy ahvad gṛbhītas triṣv ādityaṃ drupadeṣu baddhaḥ |",
    "GV01rv_hn01u:535": " RV_1,024.13c avainaṃ rājā varuṇaḥ sasṛjyād vidvāṃ adabdho vi mumoktu pāśān",
    "GV01rv_hn01u:536": " RV_1,024.14a ava te heḷo varuṇa namobhir ava yajñebhir īmahe havirbhiḥ |",
    "GV01rv_hn01u:537": " RV_1,024.14c kṣayann asmabhyam asura pracetā rājann enāṃsi śiśrathaḥ kṛtāni ||",
    "GV01rv_hn01u:538": " RV_1,024.15a ud uttamaṃ varuṇa pāśam asmad avādhamaṃ vi madhyamaṃ śrathāya",
    "GV01rv_hn01u:539": " RV_1,024.15c athā vayam āditya vrate tavānāgaso aditaye syāma ||",
    "GV01rv_hn01u:540": " RV_1,025.01a yac cid dhi te viśo yathā pra deva varuṇa vratam |",
    "GV01rv_hn01u:541": " RV_1,025.01c minīmasi dyavi-dyavi ||",
    "GV01rv_hn01u:542": " RV_1,025.02a mā no vadhāya hatnave jihīḷānasya rīradhaḥ |",
    "GV01rv_hn01u:543": " RV_1,025.02c mā hṛṇānasya manyave ||",
    "GV01rv_hn01u:544": " RV_1,025.03a vi mṛḷīkāya te mano rathīr aśvaṃ na saṃditam |",
    "GV01rv_hn01u:545": " RV_1,025.03c gīrbhir varuṇa sīmahi ||",
    "GV01rv_hn01u:546": " RV_1,025.04a parā hi me vimanyavaḥ patanti vasyaiṣṭaye |",
    "GV01rv_hn01u:547": " RV_1,025.04c vayo na vasatīr upa ||",
    "GV01rv_hn01u:548": " RV_1,025.05a kadā kṣatraśriyaṃ naram ā varuṇaṃ karāmahe |",
    "GV01rv_hn01u:549": " RV_1,025.05c mṛḷīkāyorucakṣasam ||",
    "GV01rv_hn01u:550": " RV_1,025.06a tad it samānam āśāte venantā na pra yucchataḥ |",
    "GV01rv_hn01u:551": " RV_1,025.06c dhṛtavratāya dāśuṣe ||",
    "GV01rv_hn01u:552": " RV_1,025.07a vedā yo vīnām padam antarikṣeṇa patatām |",
    "GV01rv_hn01u:553": " RV_1,025.07c veda nāvaḥ samudriyaḥ ||",
    "GV01rv_hn01u:554": " RV_1,025.08a veda māso dhṛtavrato dvādaśa prajāvataḥ |",
    "GV01rv_hn01u:555": " RV_1,025.08c vedā ya upajāyate ||",
    "GV01rv_hn01u:556": " RV_1,025.09a veda vātasya vartanim uror ṛṣvasya bṛhataḥ |",
    "GV01rv_hn01u:557": " RV_1,025.09c vedā ye adhyāsate ||",
    "GV01rv_hn01u:558": " RV_1,025.10a ni ṣasāda dhṛtavrato varuṇaḥ pastyāsv ā |",
    "GV01rv_hn01u:559": " RV_1,025.10c sāmrājyāya sukratuḥ ||",
    "GV01rv_hn01u:560": " RV_1,025.11a ato viśvāny adbhutā cikitvāṃ abhi paśyati |",
    "GV01rv_hn01u:561": " RV_1,025.11c kṛtāni yā ca kartvā ||",
    "GV01rv_hn01u:562": " RV_1,025.12a sa no viśvāhā sukratur ādityaḥ supathā karat |",
    "GV01rv_hn01u:563": " RV_1,025.12c pra ṇa āyūṃṣi tāriṣat ||",
    "GV01rv_hn01u:564": " RV_1,025.13a bibhrad drāpiṃ hiraṇyayaṃ varuṇo vasta nirṇijam |",
    "GV01rv_hn01u:565": " RV_1,025.13c pari spaśo ni ṣedire ||",
    "GV01rv_hn01u:566": " RV_1,025.14a na yaṃ dipsanti dipsavo na druhvāṇo janānām |",
    "GV01rv_hn01u:567": " RV_1,025.14c na devam abhimātayaḥ ||",
    "GV01rv_hn01u:568": " RV_1,025.15a uta yo mānuṣeṣv ā yaśaś cakre asāmy ā |",
    "GV01rv_hn01u:569": " RV_1,025.15c asmākam udareṣv ā ||",
    "GV01rv_hn01u:570": " RV_1,025.16a parā me yanti dhītayo gāvo na gavyūtīr anu |",
    "GV01rv_hn01u:571": " RV_1,025.16c icchantīr urucakṣasam ||",
    "GV01rv_hn01u:572": " RV_1,025.17a saṃ nu vocāvahai punar yato me madhv ābhṛtam |",
    "GV01rv_hn01u:573": " RV_1,025.17c hoteva kṣadase priyam ||",
    "GV01rv_hn01u:574": " RV_1,025.18a darśaṃ nu viśvadarśataṃ darśaṃ ratham adhi kṣami |",
    "GV01rv_hn01u:575": " RV_1,025.18c etā juṣata me giraḥ ||",
    "GV01rv_hn01u:576": " RV_1,025.19a imam me varuṇa śrudhī havam adyā ca mṛḷaya |",
    "GV01rv_hn01u:577": " RV_1,025.19c tvām avasyur ā cake ||",
    "GV01rv_hn01u:578": " RV_1,025.20a tvaṃ viśvasya medhira divaś ca gmaś ca rājasi |",
    "GV01rv_hn01u:579": " RV_1,025.20c sa yāmani prati śrudhi ||",
    "GV01rv_hn01u:580": " RV_1,025.21a ud uttamam mumugdhi no vi pāśam madhyamaṃ cṛta |",
    "GV01rv_hn01u:581": " RV_1,025.21c avādhamāni jīvase ||",
    "GV01rv_hn01u:582": " RV_1,026.01a vasiṣvā hi miyedhya vastrāṇy ūrjām pate |",
    "GV01rv_hn01u:583": " RV_1,026.01c semaṃ no adhvaraṃ yaja ||",
    "GV01rv_hn01u:584": " RV_1,026.02a ni no hotā vareṇyaḥ sadā yaviṣṭha manmabhiḥ |",
    "GV01rv_hn01u:585": " RV_1,026.02c agne divitmatā vacaḥ ||",
    "GV01rv_hn01u:586": " RV_1,026.03a ā hi ṣmā sūnave pitāpir yajaty āpaye |",
    "GV01rv_hn01u:587": " RV_1,026.03c sakhā sakhye vareṇyaḥ ||",
    "GV01rv_hn01u:588": " RV_1,026.04a ā no barhī riśādaso varuṇo mitro aryamā |",
    "GV01rv_hn01u:589": " RV_1,026.04c sīdantu manuṣo yathā ||",
    "GV01rv_hn01u:590": " RV_1,026.05a pūrvya hotar asya no mandasva sakhyasya ca |",
    "GV01rv_hn01u:591": " RV_1,026.05c imā u ṣu śrudhī giraḥ ||",
    "GV01rv_hn01u:592": " RV_1,026.06a yac cid dhi śaśvatā tanā devaṃ-devaṃ yajāmahe |",
    "GV01rv_hn01u:593": " RV_1,026.06c tve id dhūyate haviḥ ||",
    "GV01rv_hn01u:594": " RV_1,026.07a priyo no astu viśpatir hotā mandro vareṇyaḥ |",
    "GV01rv_hn01u:595": " RV_1,026.07c priyāḥ svagnayo vayam ||",
    "GV01rv_hn01u:596": " RV_1,026.08a svagnayo hi vāryaṃ devāso dadhire ca naḥ |",
    "GV01rv_hn01u:597": " RV_1,026.08c svagnayo manāmahe ||",
    "GV01rv_hn01u:598": " RV_1,026.09a athā na ubhayeṣām amṛta martyānām |",
    "GV01rv_hn01u:599": " RV_1,026.09c mithaḥ santu praśastayaḥ ||",
    "GV01rv_hn01u:600": " RV_1,026.10a viśvebhir agne agnibhir imaṃ yajñam idaṃ vacaḥ |",
    "GV01rv_hn01u:601": " RV_1,026.10c cano dhāḥ sahaso yaho ||",
    "GV01rv_hn01u:602": " RV_1,027.01a aśvaṃ na tvā vāravantaṃ vandadhyā agniṃ namobhiḥ |",
    "GV01rv_hn01u:603": " RV_1,027.01c samrājantam adhvarāṇām ||",
    "GV01rv_hn01u:604": " RV_1,027.02a sa ghā naḥ sūnuḥ śavasā pṛthupragāmā suśevaḥ |",
    "GV01rv_hn01u:605": " RV_1,027.02c mīḍhvāṃ asmākam babhūyāt ||",
    "GV01rv_hn01u:606": " RV_1,027.03a sa no dūrāc cāsāc ca ni martyād aghāyoḥ |",
    "GV01rv_hn01u:607": " RV_1,027.03c pāhi sadam id viśvāyuḥ ||",
    "GV01rv_hn01u:608": " RV_1,027.04a imam ū ṣu tvam asmākaṃ saniṃ gāyatraṃ navyāṃsam |",
    "GV01rv_hn01u:609": " RV_1,027.04c agne deveṣu pra vocaḥ ||",
    "GV01rv_hn01u:610": " RV_1,027.05a ā no bhaja parameṣv ā vājeṣu madhyameṣu |",
    "GV01rv_hn01u:611": " RV_1,027.05c śikṣā vasvo antamasya ||",
    "GV01rv_hn01u:612": " RV_1,027.06a vibhaktāsi citrabhāno sindhor ūrmā upāka ā |",
    "GV01rv_hn01u:613": " RV_1,027.06c sadyo dāśuṣe kṣarasi ||",
    "GV01rv_hn01u:614": " RV_1,027.07a yam agne pṛtsu martyam avā vājeṣu yaṃ junāḥ |",
    "GV01rv_hn01u:615": " RV_1,027.07c sa yantā śaśvatīr iṣaḥ ||",
    "GV01rv_hn01u:616": " RV_1,027.08a nakir asya sahantya paryetā kayasya cit |",
    "GV01rv_hn01u:617": " RV_1,027.08c vājo asti śravāyyaḥ ||",
    "GV01rv_hn01u:618": " RV_1,027.09a sa vājaṃ viśvacarṣaṇir arvadbhir astu tarutā |",
    "GV01rv_hn01u:619": " RV_1,027.09c viprebhir astu sanitā ||",
    "GV01rv_hn01u:620": " RV_1,027.10a jarābodha tad viviḍḍhi viśe-viśe yajñiyāya |",
    "GV01rv_hn01u:621": " RV_1,027.10c stomaṃ rudrāya dṛśīkam ||",
    "GV01rv_hn01u:622": " RV_1,027.11a sa no mahāṃ animāno dhūmaketuḥ puruścandraḥ |",
    "GV01rv_hn01u:623": " RV_1,027.11c dhiye vājāya hinvatu ||",
    "GV01rv_hn01u:624": " RV_1,027.12a sa revāṃ iva viśpatir daivyaḥ ketuḥ śṛṇotu naḥ |",
    "GV01rv_hn01u:625": " RV_1,027.12c ukthair agnir bṛhadbhānuḥ ||",
    "GV01rv_hn01u:626": " RV_1,027.13a namo mahadbhyo namo arbhakebhyo namo yuvabhyo nama āśinebhyaḥ |",
    "GV01rv_hn01u:627": " RV_1,027.13c yajāma devān yadi śaknavāma mā jyāyasaḥ śaṃsam ā vṛkṣi devāḥ",
    "GV01rv_hn01u:628": " RV_1,028.01a yatra grāvā pṛthubudhna ūrdhvo bhavati sotave |",
    "GV01rv_hn01u:629": " RV_1,028.01c ulūkhalasutānām aved v indra jalgulaḥ ||",
    "GV01rv_hn01u:630": " RV_1,028.02a yatra dvāv iva jaghanādhiṣavaṇyā kṛtā |",
    "GV01rv_hn01u:631": " RV_1,028.02c ulūkhalasutānām aved v indra jalgulaḥ ||",
    "GV01rv_hn01u:632": " RV_1,028.03a yatra nāry apacyavam upacyavaṃ ca śikṣate |",
    "GV01rv_hn01u:633": " RV_1,028.03c ulūkhalasutānām aved v indra jalgulaḥ ||",
    "GV01rv_hn01u:634": " RV_1,028.04a yatra manthāṃ vibadhnate raśmīn yamitavā iva |",
    "GV01rv_hn01u:635": " RV_1,028.04c ulūkhalasutānām aved v indra jalgulaḥ ||",
    "GV01rv_hn01u:636": " RV_1,028.05a yac cid dhi tvaṃ gṛhe-gṛha ulūkhalaka yujyase |",
    "GV01rv_hn01u:637": " RV_1,028.05c iha dyumattamaṃ vada jayatām iva dundubhiḥ ||",
    "GV01rv_hn01u:638": " RV_1,028.06a uta sma te vanaspate vāto vi vāty agram it |",
    "GV01rv_hn01u:639": " RV_1,028.06c atho indrāya pātave sunu somam ulūkhala ||",
    "GV01rv_hn01u:640": " RV_1,028.07a āyajī vājasātamā tā hy uccā vijarbhṛtaḥ |",
    "GV01rv_hn01u:641": " RV_1,028.07c harī ivāndhāṃsi bapsatā ||",
    "GV01rv_hn01u:642": " RV_1,028.08a tā no adya vanaspatī ṛṣvāv ṛṣvebhiḥ sotṛbhiḥ |",
    "GV01rv_hn01u:643": " RV_1,028.08c indrāya madhumat sutam ||",
    "GV01rv_hn01u:644": " RV_1,028.09a uc chiṣṭaṃ camvor bhara somam pavitra ā sṛja |",
    "GV01rv_hn01u:645": " RV_1,028.09c ni dhehi gor adhi tvaci ||",
    "GV01rv_hn01u:646": " RV_1,029.01a yac cid dhi satya somapā anāśastā iva smasi |",
    "GV01rv_hn01u:647": " RV_1,029.01c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:648": " tuvīmagha ||",
    "GV01rv_hn01u:649": " RV_1,029.02a śiprin vājānām pate śacīvas tava daṃsanā |",
    "GV01rv_hn01u:650": " RV_1,029.02c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:651": " tuvīmagha ||",
    "GV01rv_hn01u:652": " RV_1,029.03a ni ṣvāpayā mithūdṛśā sastām abudhyamāne |",
    "GV01rv_hn01u:653": " RV_1,029.03c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:654": " tuvīmagha ||",
    "GV01rv_hn01u:655": " RV_1,029.04a sasantu tyā arātayo bodhantu śūra rātayaḥ |",
    "GV01rv_hn01u:656": " RV_1,029.04c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:657": " tuvīmagha ||",
    "GV01rv_hn01u:658": " RV_1,029.05a sam indra gardabham mṛṇa nuvantam pāpayāmuyā |",
    "GV01rv_hn01u:659": " RV_1,029.05c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:660": " tuvīmagha ||",
    "GV01rv_hn01u:661": " RV_1,029.06a patāti kuṇḍṛṇācyā dūraṃ vāto vanād adhi |",
    "GV01rv_hn01u:662": " RV_1,029.06c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:663": " tuvīmagha ||",
    "GV01rv_hn01u:664": " RV_1,029.07a sarvam parikrośaṃ jahi jambhayā kṛkadāśvam |",
    "GV01rv_hn01u:665": " RV_1,029.07c ā tū na indra śaṃsaya goṣv aśveṣu śubhriṣu sahasreṣu",
    "GV01rv_hn01u:666": " tuvīmagha ||",
    "GV01rv_hn01u:667": " RV_1,030.01a ā va indraṃ kriviṃ yathā vājayantaḥ śatakratum |",
    "GV01rv_hn01u:668": " RV_1,030.01c maṃhiṣṭhaṃ siñca indubhiḥ ||",
    "GV01rv_hn01u:669": " RV_1,030.02a śataṃ vā yaḥ śucīnāṃ sahasraṃ vā samāśirām |",
    "GV01rv_hn01u:670": " RV_1,030.02c ed u nimnaṃ na rīyate ||",
    "GV01rv_hn01u:671": " RV_1,030.03a saṃ yan madāya śuṣmiṇa enā hy asyodare |",
    "GV01rv_hn01u:672": " RV_1,030.03c samudro na vyaco dadhe ||",
    "GV01rv_hn01u:673": " RV_1,030.04a ayam u te sam atasi kapota iva garbhadhim |",
    "GV01rv_hn01u:674": " RV_1,030.04c vacas tac cin na ohase ||",
    "GV01rv_hn01u:675": " RV_1,030.05a stotraṃ rādhānām pate girvāho vīra yasya te |",
    "GV01rv_hn01u:676": " RV_1,030.05c vibhūtir astu sūnṛtā ||",
    "GV01rv_hn01u:677": " RV_1,030.06a ūrdhvas tiṣṭhā na ūtaye 'smin vāje śatakrato |",
    "GV01rv_hn01u:678": " RV_1,030.06c sam anyeṣu bravāvahai ||",
    "GV01rv_hn01u:679": " RV_1,030.07a yoge-yoge tavastaraṃ vāje-vāje havāmahe |",
    "GV01rv_hn01u:680": " RV_1,030.07c sakhāya indram ūtaye ||",
    "GV01rv_hn01u:681": " RV_1,030.08a ā ghā gamad yadi śravat sahasriṇībhir ūtibhiḥ |",
    "GV01rv_hn01u:682": " RV_1,030.08c vājebhir upa no havam ||",
    "GV01rv_hn01u:683": " RV_1,030.09a anu pratnasyaukaso huve tuvipratiṃ naram |",
    "GV01rv_hn01u:684": " RV_1,030.09c yaṃ te pūrvam pitā huve ||",
    "GV01rv_hn01u:685": " RV_1,030.10a taṃ tvā vayaṃ viśvavārā śāsmahe puruhūta |",
    "GV01rv_hn01u:686": " RV_1,030.10c sakhe vaso jaritṛbhyaḥ ||",
    "GV01rv_hn01u:687": " RV_1,030.11a asmākaṃ śipriṇīnāṃ somapāḥ somapāvnām |",
    "GV01rv_hn01u:688": " RV_1,030.11c sakhe vajrin sakhīnām ||",
    "GV01rv_hn01u:689": " RV_1,030.12a tathā tad astu somapāḥ sakhe vajrin tathā kṛṇu |",
    "GV01rv_hn01u:690": " RV_1,030.12c yathā ta uśmasīṣṭaye ||",
    "GV01rv_hn01u:691": " RV_1,030.13a revatīr naḥ sadhamāda indre santu tuvivājāḥ |",
    "GV01rv_hn01u:692": " RV_1,030.13c kṣumanto yābhir madema ||",
    "GV01rv_hn01u:693": " RV_1,030.14a ā gha tvāvān tmanāpta stotṛbhyo dhṛṣṇav iyānaḥ |",
    "GV01rv_hn01u:694": " RV_1,030.14c ṛṇor akṣaṃ na cakryoḥ ||",
    "GV01rv_hn01u:695": " RV_1,030.15a ā yad duvaḥ śatakratav ā kāmaṃ jaritṝṇām |",
    "GV01rv_hn01u:696": " RV_1,030.15c ṛṇor akṣaṃ na śacībhiḥ ||",
    "GV01rv_hn01u:697": " RV_1,030.16a śaśvad indraḥ popruthadbhir jigāya nānadadbhiḥ śāśvasadbhir",
    "GV01rv_hn01u:698": " dhanāni |",
    "GV01rv_hn01u:699": " RV_1,030.16c sa no hiraṇyarathaṃ daṃsanāvān sa naḥ sanitā sanaye sa no",
    "GV01rv_hn01u:700": " 'dāt ||",
    "GV01rv_hn01u:701": " RV_1,030.17a āśvināv aśvāvatyeṣā yātaṃ śavīrayā |",
    "GV01rv_hn01u:702": " RV_1,030.17c gomad dasrā hiraṇyavat ||",
    "GV01rv_hn01u:703": " RV_1,030.18a samānayojano hi vāṃ ratho dasrāv amartyaḥ |",
    "GV01rv_hn01u:704": " RV_1,030.18c samudre aśvineyate ||",
    "GV01rv_hn01u:705": " RV_1,030.19a ny aghnyasya mūrdhani cakraṃ rathasya yemathuḥ |",
    "GV01rv_hn01u:706": " RV_1,030.19c pari dyām anyad īyate ||",
    "GV01rv_hn01u:707": " RV_1,030.20a kas ta uṣaḥ kadhapriye bhuje marto amartye |",
    "GV01rv_hn01u:708": " RV_1,030.20c kaṃ nakṣase vibhāvari ||",
    "GV01rv_hn01u:709": " RV_1,030.21a vayaṃ hi te amanmahy āntād ā parākāt |",
    "GV01rv_hn01u:710": " RV_1,030.21c aśve na citre aruṣi ||",
    "GV01rv_hn01u:711": " RV_1,030.22a tvaṃ tyebhir ā gahi vājebhir duhitar divaḥ |",
    "GV01rv_hn01u:712": " RV_1,030.22c asme rayiṃ ni dhāraya ||",
    "GV01rv_hn01u:713": " RV_1,031.01a tvam agne prathamo aṅgirā ṛṣir devo devānām abhavaḥ śivaḥ",
    "GV01rv_hn01u:714": " sakhā |",
    "GV01rv_hn01u:715": " RV_1,031.01c tava vrate kavayo vidmanāpaso 'jāyanta maruto bhrājadṛṣṭayaḥ ||",
    "GV01rv_hn01u:716": " RV_1,031.02a tvam agne prathamo aṅgirastamaḥ kavir devānām pari bhūṣasi vratam |",
    "GV01rv_hn01u:717": " RV_1,031.02c vibhur viśvasmai bhuvanāya medhiro dvimātā śayuḥ katidhā cid āyave ||",
    "GV01rv_hn01u:718": " RV_1,031.03a tvam agne prathamo mātariśvana āvir bhava sukratūyā vivasvate |",
    "GV01rv_hn01u:719": " RV_1,031.03c arejetāṃ rodasī hotṛvūrye 'saghnor bhāram ayajo maho vaso ||",
    "GV01rv_hn01u:720": " RV_1,031.04a tvam agne manave dyām avāśayaḥ purūravase sukṛte sukṛttaraḥ |",
    "GV01rv_hn01u:721": " RV_1,031.04c śvātreṇa yat pitror mucyase pary ā tvā pūrvam anayann āparam punaḥ ||",
    "GV01rv_hn01u:722": " RV_1,031.05a tvam agne vṛṣabhaḥ puṣṭivardhana udyatasruce bhavasi",
    "GV01rv_hn01u:723": " śravāyyaḥ |",
    "GV01rv_hn01u:724": " RV_1,031.05c ya āhutim pari vedā vaṣaṭkṛtim ekāyur agre viśa āvivāsasi ||",
    "GV01rv_hn01u:725": " RV_1,031.06a tvam agne vṛjinavartaniṃ naraṃ sakman piparṣi vidathe vicarṣaṇe |",
    "GV01rv_hn01u:726": " RV_1,031.06c yaḥ śūrasātā paritakmye dhane dabhrebhiś cit samṛtā haṃsi bhūyasaḥ ||",
    "GV01rv_hn01u:727": " RV_1,031.07a tvaṃ tam agne amṛtatva uttame martaṃ dadhāsi śravase dive-dive |",
    "GV01rv_hn01u:728": " RV_1,031.07c yas tātṛṣāṇa ubhayāya janmane mayaḥ kṛṇoṣi praya ā ca sūraye",
    "GV01rv_hn01u:729": " RV_1,031.08a tvaṃ no agne sanaye dhanānāṃ yaśasaṃ kāruṃ kṛṇuhi stavānaḥ |",
    "GV01rv_hn01u:730": " RV_1,031.08c ṛdhyāma karmāpasā navena devair dyāvāpṛthivī prāvataṃ naḥ ||",
    "GV01rv_hn01u:731": " RV_1,031.09a tvaṃ no agne pitror upastha ā devo deveṣv anavadya jāgṛviḥ |",
    "GV01rv_hn01u:732": " RV_1,031.09c tanūkṛd bodhi pramatiś ca kārave tvaṃ kalyāṇa vasu viśvam",
    "GV01rv_hn01u:733": " opiṣe ||",
    "GV01rv_hn01u:734": " RV_1,031.10a tvam agne pramatis tvam pitāsi nas tvaṃ vayaskṛt tava jāmayo vayam |",
    "GV01rv_hn01u:735": " RV_1,031.10c saṃ tvā rāyaḥ śatinaḥ saṃ sahasriṇaḥ suvīraṃ yanti vratapām",
    "GV01rv_hn01u:736": " adābhya ||",
    "GV01rv_hn01u:737": " RV_1,031.11a tvām agne prathamam āyum āyave devā akṛṇvan nahuṣasya viśpatim |",
    "GV01rv_hn01u:738": " RV_1,031.11c iḷām akṛṇvan manuṣasya śāsanīm pitur yat putro mamakasya jāyate ||",
    "GV01rv_hn01u:739": " RV_1,031.12a tvaṃ no agne tava deva pāyubhir maghono rakṣa tanvaś ca vandya |",
    "GV01rv_hn01u:740": " RV_1,031.12c trātā tokasya tanaye gavām asy animeṣaṃ rakṣamāṇas tava vrate",
    "GV01rv_hn01u:741": " RV_1,031.13a tvam agne yajyave pāyur antaro 'niṣaṅgāya caturakṣa idhyase |",
    "GV01rv_hn01u:742": " RV_1,031.13c yo rātahavyo 'vṛkāya dhāyase kīreś cin mantram manasā vanoṣi",
    "GV01rv_hn01u:743": " tam ||",
    "GV01rv_hn01u:744": " RV_1,031.14a tvam agna uruśaṃsāya vāghate spārhaṃ yad rekṇaḥ paramaṃ vanoṣi tat |",
    "GV01rv_hn01u:745": " RV_1,031.14c ādhrasya cit pramatir ucyase pitā pra pākaṃ śāssi pra diśo viduṣṭaraḥ ||",
    "GV01rv_hn01u:746": " RV_1,031.15a tvam agne prayatadakṣiṇaṃ naraṃ varmeva syūtam pari pāsi viśvataḥ |",
    "GV01rv_hn01u:747": " RV_1,031.15c svādukṣadmā yo vasatau syonakṛj jīvayājaṃ yajate sopamā divaḥ ||",
    "GV01rv_hn01u:748": " RV_1,031.16a imām agne śaraṇim mīmṛṣo na imam adhvānaṃ yam agāma dūrāt |",
    "GV01rv_hn01u:749": " RV_1,031.16c āpiḥ pitā pramatiḥ somyānām bhṛmir asy ṛṣikṛn martyānām ||",
    "GV01rv_hn01u:750": " RV_1,031.17a manuṣvad agne aṅgirasvad aṅgiro yayātivat sadane pūrvavac chuce |",
    "GV01rv_hn01u:751": " RV_1,031.17c accha yāhy ā vahā daivyaṃ janam ā sādaya barhiṣi yakṣi ca priyam ||",
    "GV01rv_hn01u:752": " RV_1,031.18a etenāgne brahmaṇā vāvṛdhasva śaktī vā yat te cakṛmā vidā vā |",
    "GV01rv_hn01u:753": " RV_1,031.18c uta pra ṇeṣy abhi vasyo asmān saṃ naḥ sṛja sumatyā vājavatyā ||",
    "GV01rv_hn01u:754": " RV_1,032.01a indrasya nu vīryāṇi pra vocaṃ yāni cakāra prathamāni vajrī |",
    "GV01rv_hn01u:755": " RV_1,032.01c ahann ahim anv apas tatarda pra vakṣaṇā abhinat parvatānām ||",
    "GV01rv_hn01u:756": " RV_1,032.02a ahann ahim parvate śiśriyāṇaṃ tvaṣṭāsmai vajraṃ svaryaṃ tatakṣa |",
    "GV01rv_hn01u:757": " RV_1,032.02c vāśrā iva dhenavaḥ syandamānā añjaḥ samudram ava jagmur āpaḥ",
    "GV01rv_hn01u:758": " RV_1,032.03a vṛṣāyamāṇo 'vṛṇīta somaṃ trikadrukeṣv apibat sutasya |",
    "GV01rv_hn01u:759": " RV_1,032.03c ā sāyakam maghavādatta vajram ahann enam prathamajām ahīnām ||",
    "GV01rv_hn01u:760": " RV_1,032.04a yad indrāhan prathamajām ahīnām ān māyinām amināḥ prota māyāḥ",
    "GV01rv_hn01u:761": " RV_1,032.04c āt sūryaṃ janayan dyām uṣāsaṃ tādītnā śatruṃ na kilā vivitse",
    "GV01rv_hn01u:762": " RV_1,032.05a ahan vṛtraṃ vṛtrataraṃ vyaṃsam indro vajreṇa mahatā vadhena |",
    "GV01rv_hn01u:763": " RV_1,032.05c skandhāṃsīva kuliśenā vivṛkṇāhiḥ śayata upapṛk pṛthivyāḥ ||",
    "GV01rv_hn01u:764": " RV_1,032.06a ayoddheva durmada ā hi juhve mahāvīraṃ tuvibādham ṛjīṣam |",
    "GV01rv_hn01u:765": " RV_1,032.06c nātārīd asya samṛtiṃ vadhānāṃ saṃ rujānāḥ pipiṣa indraśatruḥ ||",
    "GV01rv_hn01u:766": " RV_1,032.07a apād ahasto apṛtanyad indram āsya vajram adhi sānau jaghāna |",
    "GV01rv_hn01u:767": " RV_1,032.07c vṛṣṇo vadhriḥ pratimānam bubhūṣan purutrā vṛtro aśayad vyastaḥ ||",
    "GV01rv_hn01u:768": " RV_1,032.08a nadaṃ na bhinnam amuyā śayānam mano ruhāṇā ati yanty āpaḥ |",
    "GV01rv_hn01u:769": " RV_1,032.08c yāś cid vṛtro mahinā paryatiṣṭhat tāsām ahiḥ patsutaḥśīr babhūva ||",
    "GV01rv_hn01u:770": " RV_1,032.09a nīcāvayā abhavad vṛtraputrendro asyā ava vadhar jabhāra |",
    "GV01rv_hn01u:771": " RV_1,032.09c uttarā sūr adharaḥ putra āsīd dānuḥ śaye sahavatsā na dhenuḥ",
    "GV01rv_hn01u:772": " RV_1,032.10a atiṣṭhantīnām aniveśanānāṃ kāṣṭhānām madhye nihitaṃ śarīram |",
    "GV01rv_hn01u:773": " RV_1,032.10c vṛtrasya niṇyaṃ vi caranty āpo dīrghaṃ tama āśayad indraśatruḥ ||",
    "GV01rv_hn01u:774": " RV_1,032.11a dāsapatnīr ahigopā atiṣṭhan niruddhā āpaḥ paṇineva gāvaḥ |",
    "GV01rv_hn01u:775": " RV_1,032.11c apām bilam apihitaṃ yad āsīd vṛtraṃ jaghanvāṃ apa tad vavāra",
    "GV01rv_hn01u:776": " RV_1,032.12a aśvyo vāro abhavas tad indra sṛke yat tvā pratyahan deva ekaḥ |",
    "GV01rv_hn01u:777": " RV_1,032.12c ajayo gā ajayaḥ śūra somam avāsṛjaḥ sartave sapta sindhūn ||",
    "GV01rv_hn01u:778": " RV_1,032.13a nāsmai vidyun na tanyatuḥ siṣedha na yām miham akirad",
    "GV01rv_hn01u:779": " dhrāduniṃ ca |",
    "GV01rv_hn01u:780": " RV_1,032.13c indraś ca yad yuyudhāte ahiś cotāparībhyo maghavā vi jigye ||",
    "GV01rv_hn01u:781": " RV_1,032.14a aher yātāraṃ kam apaśya indra hṛdi yat te jaghnuṣo bhīr agacchat |",
    "GV01rv_hn01u:782": " RV_1,032.14c nava ca yan navatiṃ ca sravantīḥ śyeno na bhīto ataro rajāṃsi ||",
    "GV01rv_hn01u:783": " RV_1,032.15a indro yāto 'vasitasya rājā śamasya ca śṛṅgiṇo vajrabāhuḥ |",
    "GV01rv_hn01u:784": " RV_1,032.15c sed u rājā kṣayati carṣaṇīnām arān na nemiḥ pari tā babhūva ||",
    "GV01rv_hn01u:785": " RV_1,033.01a etāyāmopa gavyanta indram asmākaṃ su pramatiṃ vāvṛdhāti |",
    "GV01rv_hn01u:786": " RV_1,033.01c anāmṛṇaḥ kuvid ād asya rāyo gavāṃ ketam param āvarjate naḥ ||",
    "GV01rv_hn01u:787": " RV_1,033.02a uped ahaṃ dhanadām apratītaṃ juṣṭāṃ na śyeno vasatim patāmi |",
    "GV01rv_hn01u:788": " RV_1,033.02c indraṃ namasyann upamebhir arkair ya stotṛbhyo havyo asti yāman ||",
    "GV01rv_hn01u:789": " RV_1,033.03a ni sarvasena iṣudhīṃr asakta sam aryo gā ajati yasya vaṣṭi |",
    "GV01rv_hn01u:790": " RV_1,033.03c coṣkūyamāṇa indra bhūri vāmam mā paṇir bhūr asmad adhi",
    "GV01rv_hn01u:791": " pravṛddha ||",
    "GV01rv_hn01u:792": " RV_1,033.04a vadhīr hi dasyuṃ dhaninaṃ ghanenaṃ ekaś carann upaśākebhir indra |",
    "GV01rv_hn01u:793": " RV_1,033.04c dhanor adhi viṣuṇak te vy āyann ayajvānaḥ sanakāḥ pretim īyuḥ",
    "GV01rv_hn01u:794": " RV_1,033.05a parā cic chīrṣā vavṛjus ta indrāyajvāno yajvabhi spardhamānāḥ |",
    "GV01rv_hn01u:795": " RV_1,033.05c pra yad divo hariva sthātar ugra nir avratāṃ adhamo rodasyoḥ",
    "GV01rv_hn01u:796": " RV_1,033.06a ayuyutsann anavadyasya senām ayātayanta kṣitayo navagvāḥ |",
    "GV01rv_hn01u:797": " RV_1,033.06c vṛṣāyudho na vadhrayo niraṣṭāḥ pravadbhir indrāc citayanta āyan ||",
    "GV01rv_hn01u:798": " RV_1,033.07a tvam etān rudato jakṣataś cāyodhayo rajasa indra pāre |",
    "GV01rv_hn01u:799": " RV_1,033.07c avādaho diva ā dasyum uccā pra sunvata stuvataḥ śaṃsam āvaḥ",
    "GV01rv_hn01u:800": " RV_1,033.08a cakrāṇāsaḥ parīṇaham pṛthivyā hiraṇyena maṇinā śumbhamānāḥ |",
    "GV01rv_hn01u:801": " RV_1,033.08c na hinvānāsas titirus ta indram pari spaśo adadhāt sūryeṇa ||",
    "GV01rv_hn01u:802": " RV_1,033.09a pari yad indra rodasī ubhe abubhojīr mahinā viśvataḥ sīm |",
    "GV01rv_hn01u:803": " RV_1,033.09c amanyamānāṃ abhi manyamānair nir brahmabhir adhamo dasyum indra ||",
    "GV01rv_hn01u:804": " RV_1,033.10a na ye divaḥ pṛthivyā antam āpur na māyābhir dhanadām",
    "GV01rv_hn01u:805": " paryabhūvan |",
    "GV01rv_hn01u:806": " RV_1,033.10c yujaṃ vajraṃ vṛṣabhaś cakra indro nir jyotiṣā tamaso gā",
    "GV01rv_hn01u:807": " adukṣat ||",
    "GV01rv_hn01u:808": " RV_1,033.11a anu svadhām akṣarann āpo asyāvardhata madhya ā nāvyānām |",
    "GV01rv_hn01u:809": " RV_1,033.11c sadhrīcīnena manasā tam indra ojiṣṭhena hanmanāhann abhi dyūn ||",
    "GV01rv_hn01u:810": " RV_1,033.12a ny āvidhyad ilībiśasya dṛḷhā vi śṛṅgiṇam abhinac chuṣṇam indraḥ |",
    "GV01rv_hn01u:811": " RV_1,033.12c yāvat taro maghavan yāvad ojo vajreṇa śatrum avadhīḥ pṛtanyum",
    "GV01rv_hn01u:812": " RV_1,033.13a abhi sidhmo ajigād asya śatrūn vi tigmena vṛṣabheṇā puro",
    "GV01rv_hn01u:813": " 'bhet |",
    "GV01rv_hn01u:814": " RV_1,033.13c saṃ vajreṇāsṛjad vṛtram indraḥ pra svām matim atirac chāśadānaḥ ||",
    "GV01rv_hn01u:815": " RV_1,033.14a āvaḥ kutsam indra yasmiñ cākan prāvo yudhyantaṃ vṛṣabhaṃ daśadyum |",
    "GV01rv_hn01u:816": " RV_1,033.14c śaphacyuto reṇur nakṣata dyām uc chvaitreyo nṛṣāhyāya tasthau ||",
    "GV01rv_hn01u:817": " RV_1,033.15a āvaḥ śamaṃ vṛṣabhaṃ tugryāsu kṣetrajeṣe maghavañ chvitryaṃ gām |",
    "GV01rv_hn01u:818": " RV_1,033.15c jyok cid atra tasthivāṃso akrañ chatrūyatām adharā vedanākaḥ ||",
    "GV01rv_hn01u:819": " RV_1,034.01a triś cin no adyā bhavataṃ navedasā vibhur vāṃ yāma uta rātir aśvinā |",
    "GV01rv_hn01u:820": " RV_1,034.01c yuvor hi yantraṃ himyeva vāsaso 'bhyāyaṃsenyā bhavatam manīṣibhiḥ ||",
    "GV01rv_hn01u:821": " RV_1,034.02a trayaḥ pavayo madhuvāhane rathe somasya venām anu viśva id",
    "GV01rv_hn01u:822": " viduḥ |",
    "GV01rv_hn01u:823": " RV_1,034.02c traya skambhāsa skabhitāsa ārabhe trir naktaṃ yāthas trir v",
    "GV01rv_hn01u:824": " aśvinā divā ||",
    "GV01rv_hn01u:825": " RV_1,034.03a samāne ahan trir avadyagohanā trir adya yajñam madhunā mimikṣatam |",
    "GV01rv_hn01u:826": " RV_1,034.03c trir vājavatīr iṣo aśvinā yuvaṃ doṣā asmabhyam uṣasaś ca",
    "GV01rv_hn01u:827": " pinvatam ||",
    "GV01rv_hn01u:828": " RV_1,034.04a trir vartir yātaṃ trir anuvrate jane triḥ suprāvye tredheva",
    "GV01rv_hn01u:829": " śikṣatam |",
    "GV01rv_hn01u:830": " RV_1,034.04c trir nāndyaṃ vahatam aśvinā yuvaṃ triḥ pṛkṣo asme akṣareva",
    "GV01rv_hn01u:831": " pinvatam ||",
    "GV01rv_hn01u:832": " RV_1,034.05a trir no rayiṃ vahatam aśvinā yuvaṃ trir devatātā trir",
    "GV01rv_hn01u:833": " utāvataṃ dhiyaḥ |",
    "GV01rv_hn01u:834": " RV_1,034.05c triḥ saubhagatvaṃ trir uta śravāṃsi nas triṣṭhaṃ vāṃ sūre",
    "GV01rv_hn01u:835": " duhitā ruhad ratham ||",
    "GV01rv_hn01u:836": " RV_1,034.06a trir no aśvinā divyāni bheṣajā triḥ pārthivāni trir u dattam adbhyaḥ |",
    "GV01rv_hn01u:837": " RV_1,034.06c omānaṃ śaṃyor mamakāya sūnave tridhātu śarma vahataṃ śubhas patī ||",
    "GV01rv_hn01u:838": " RV_1,034.07a trir no aśvinā yajatā dive-dive pari tridhātu pṛthivīm",
    "GV01rv_hn01u:839": " aśāyatam |",
    "GV01rv_hn01u:840": " RV_1,034.07c tisro nāsatyā rathyā parāvata ātmeva vātaḥ svasarāṇi gacchatam ||",
    "GV01rv_hn01u:841": " RV_1,034.08a trir aśvinā sindhubhiḥ saptamātṛbhis traya āhāvās tredhā haviṣ kṛtam |",
    "GV01rv_hn01u:842": " RV_1,034.08c tisraḥ pṛthivīr upari pravā divo nākaṃ rakṣethe dyubhir aktubhir hitam ||",
    "GV01rv_hn01u:843": " RV_1,034.09a kva trī cakrā trivṛto rathasya kva trayo vandhuro ye sanīḷāḥ",
    "GV01rv_hn01u:844": " RV_1,034.09c kadā yogo vājino rāsabhasya yena yajñaṃ nāsatyopayāthaḥ ||",
    "GV01rv_hn01u:845": " RV_1,034.10a ā nāsatyā gacchataṃ hūyate havir madhvaḥ pibatam madhupebhir āsabhiḥ |",
    "GV01rv_hn01u:846": " RV_1,034.10c yuvor hi pūrvaṃ savitoṣaso ratham ṛtāya citraṃ ghṛtavantam iṣyati ||",
    "GV01rv_hn01u:847": " RV_1,034.11a ā nāsatyā tribhir ekādaśair iha devebhir yātam madhupeyam aśvinā |",
    "GV01rv_hn01u:848": " RV_1,034.11c prāyus tāriṣṭaṃ nī rapāṃsi mṛkṣataṃ sedhataṃ dveṣo bhavataṃ sacābhuvā ||",
    "GV01rv_hn01u:849": " RV_1,034.12a ā no aśvinā trivṛtā rathenārvāñcaṃ rayiṃ vahataṃ suvīram |",
    "GV01rv_hn01u:850": " RV_1,034.12c śṛṇvantā vām avase johavīmi vṛdhe ca no bhavataṃ vājasātau ||",
    "GV01rv_hn01u:851": " RV_1,035.01a hvayāmy agnim prathamaṃ svastaye hvayāmi mitrāvaruṇāv ihāvase",
    "GV01rv_hn01u:852": " RV_1,035.01c hvayāmi rātrīṃ jagato niveśanīṃ hvayāmi devaṃ savitāram ūtaye ||",
    "GV01rv_hn01u:853": " RV_1,035.02a ā kṛṣṇena rajasā vartamāno niveśayann amṛtam martyaṃ ca |",
    "GV01rv_hn01u:854": " RV_1,035.02c hiraṇyayena savitā rathenā devo yāti bhuvanāni paśyan ||",
    "GV01rv_hn01u:855": " RV_1,035.03a yāti devaḥ pravatā yāty udvatā yāti śubhrābhyāṃ yajato haribhyām |",
    "GV01rv_hn01u:856": " RV_1,035.03c ā devo yāti savitā parāvato 'pa viśvā duritā bādhamānaḥ ||",
    "GV01rv_hn01u:857": " RV_1,035.04a abhīvṛtaṃ kṛśanair viśvarūpaṃ hiraṇyaśamyaṃ yajato bṛhantam |",
    "GV01rv_hn01u:858": " RV_1,035.04c āsthād rathaṃ savitā citrabhānuḥ kṛṣṇā rajāṃsi taviṣīṃ dadhānaḥ ||",
    "GV01rv_hn01u:859": " RV_1,035.05a vi janāñ chyāvāḥ śitipādo akhyan rathaṃ hiraṇyapraugaṃ vahantaḥ |",
    "GV01rv_hn01u:860": " RV_1,035.05c śaśvad viśaḥ savitur daivyasyopasthe viśvā bhuvanāni tasthuḥ",
    "GV01rv_hn01u:861": " RV_1,035.06a tisro dyāvaḥ savitur dvā upasthāṃ ekā yamasya bhuvane virāṣāṭ",
    "GV01rv_hn01u:862": " RV_1,035.06c āṇiṃ na rathyam amṛtādhi tasthur iha bravītu ya u tac ciketat ||",
    "GV01rv_hn01u:863": " RV_1,035.07a vi suparṇo antarikṣāṇy akhyad gabhīravepā asuraḥ sunīthaḥ |",
    "GV01rv_hn01u:864": " RV_1,035.07c kvedānīṃ sūryaḥ kaś ciketa katamāṃ dyāṃ raśmir asyā tatāna ||",
    "GV01rv_hn01u:865": " RV_1,035.08a aṣṭau vy akhyat kakubhaḥ pṛthivyās trī dhanva yojanā sapta",
    "GV01rv_hn01u:866": " sindhūn |",
    "GV01rv_hn01u:867": " RV_1,035.08c hiraṇyākṣaḥ savitā deva āgād dadhad ratnā dāśuṣe vāryāṇi ||",
    "GV01rv_hn01u:868": " RV_1,035.09a hiraṇyapāṇiḥ savitā vicarṣaṇir ubhe dyāvāpṛthivī antar īyate",
    "GV01rv_hn01u:869": " RV_1,035.09c apāmīvām bādhate veti sūryam abhi kṛṣṇena rajasā dyām ṛṇoti",
    "GV01rv_hn01u:870": " RV_1,035.10a hiraṇyahasto asuraḥ sunīthaḥ sumṛḷīkaḥ svavāṃ yātv arvāṅ |",
    "GV01rv_hn01u:871": " RV_1,035.10c apasedhan rakṣaso yātudhānān asthād devaḥ pratidoṣaṃ gṛṇānaḥ",
    "GV01rv_hn01u:872": " RV_1,035.11a ye te panthāḥ savitaḥ pūrvyāso 'reṇavaḥ sukṛtā antarikṣe |",
    "GV01rv_hn01u:873": " RV_1,035.11c tebhir no adya pathibhiḥ sugebhī rakṣā ca no adhi ca brūhi deva ||",
    "GV01rv_hn01u:874": " RV_1,036.01a pra vo yahvam purūṇāṃ viśāṃ devayatīnām |",
    "GV01rv_hn01u:875": " RV_1,036.01c agniṃ sūktebhir vacobhir īmahe yaṃ sīm id anya īḷate ||",
    "GV01rv_hn01u:876": " RV_1,036.02a janāso agniṃ dadhire sahovṛdhaṃ haviṣmanto vidhema te |",
    "GV01rv_hn01u:877": " RV_1,036.02c sa tvaṃ no adya sumanā ihāvitā bhavā vājeṣu santya ||",
    "GV01rv_hn01u:878": " RV_1,036.03a pra tvā dūtaṃ vṛṇīmahe hotāraṃ viśvavedasam |",
    "GV01rv_hn01u:879": " RV_1,036.03c mahas te sato vi caranty arcayo divi spṛśanti bhānavaḥ ||",
    "GV01rv_hn01u:880": " RV_1,036.04a devāsas tvā varuṇo mitro aryamā saṃ dūtam pratnam indhate |",
    "GV01rv_hn01u:881": " RV_1,036.04c viśvaṃ so agne jayati tvayā dhanaṃ yas te dadāśa martyaḥ ||",
    "GV01rv_hn01u:882": " RV_1,036.05a mandro hotā gṛhapatir agne dūto viśām asi |",
    "GV01rv_hn01u:883": " RV_1,036.05c tve viśvā saṃgatāni vratā dhruvā yāni devā akṛṇvata ||",
    "GV01rv_hn01u:884": " RV_1,036.06a tve id agne subhage yaviṣṭhya viśvam ā hūyate haviḥ |",
    "GV01rv_hn01u:885": " RV_1,036.06c sa tvaṃ no adya sumanā utāparaṃ yakṣi devān suvīryā ||",
    "GV01rv_hn01u:886": " RV_1,036.07a taṃ ghem itthā namasvina upa svarājam āsate |",
    "GV01rv_hn01u:887": " RV_1,036.07c hotrābhir agnim manuṣaḥ sam indhate titirvāṃso ati sridhaḥ ||",
    "GV01rv_hn01u:888": " RV_1,036.08a ghnanto vṛtram ataran rodasī apa uru kṣayāya cakrire |",
    "GV01rv_hn01u:889": " RV_1,036.08c bhuvat kaṇve vṛṣā dyumny āhutaḥ krandad aśvo gaviṣṭiṣu ||",
    "GV01rv_hn01u:890": " RV_1,036.09a saṃ sīdasva mahāṃ asi śocasva devavītamaḥ |",
    "GV01rv_hn01u:891": " RV_1,036.09c vi dhūmam agne aruṣam miyedhya sṛja praśasta darśatam ||",
    "GV01rv_hn01u:892": " RV_1,036.10a yaṃ tvā devāso manave dadhur iha yajiṣṭhaṃ havyavāhana |",
    "GV01rv_hn01u:893": " RV_1,036.10c yaṃ kaṇvo medhyātithir dhanaspṛtaṃ yaṃ vṛṣā yam upastutaḥ ||",
    "GV01rv_hn01u:894": " RV_1,036.11a yam agnim medhyātithiḥ kaṇva īdha ṛtād adhi |",
    "GV01rv_hn01u:895": " RV_1,036.11c tasya preṣo dīdiyus tam imā ṛcas tam agniṃ vardhayāmasi ||",
    "GV01rv_hn01u:896": " RV_1,036.12a rāyas pūrdhi svadhāvo 'sti hi te 'gne deveṣv āpyam |",
    "GV01rv_hn01u:897": " RV_1,036.12c tvaṃ vājasya śrutyasya rājasi sa no mṛḷa mahāṃ asi ||",
    "GV01rv_hn01u:898": " RV_1,036.13a ūrdhva ū ṣu ṇa ūtaye tiṣṭhā devo na savitā |",
    "GV01rv_hn01u:899": " RV_1,036.13c ūrdhvo vājasya sanitā yad añjibhir vāghadbhir vihvayāmahe ||",
    "GV01rv_hn01u:900": " RV_1,036.14a ūrdhvo naḥ pāhy aṃhaso ni ketunā viśvaṃ sam atriṇaṃ daha |",
    "GV01rv_hn01u:901": " RV_1,036.14c kṛdhī na ūrdhvāñ carathāya jīvase vidā deveṣu no duvaḥ ||",
    "GV01rv_hn01u:902": " RV_1,036.15a pāhi no agne rakṣasaḥ pāhi dhūrter arāvṇaḥ |",
    "GV01rv_hn01u:903": " RV_1,036.15c pāhi rīṣata uta vā jighāṃsato bṛhadbhāno yaviṣṭhya ||",
    "GV01rv_hn01u:904": " RV_1,036.16a ghaneva viṣvag vi jahy arāvṇas tapurjambha yo asmadhruk |",
    "GV01rv_hn01u:905": " RV_1,036.16c yo martyaḥ śiśīte aty aktubhir mā naḥ sa ripur īśata ||",
    "GV01rv_hn01u:906": " RV_1,036.17a agnir vavne suvīryam agniḥ kaṇvāya saubhagam |",
    "GV01rv_hn01u:907": " RV_1,036.17c agniḥ prāvan mitrota medhyātithim agniḥ sātā upastutam ||",
    "GV01rv_hn01u:908": " RV_1,036.18a agninā turvaśaṃ yadum parāvata ugrādevaṃ havāmahe |",
    "GV01rv_hn01u:909": " RV_1,036.18c agnir nayan navavāstvam bṛhadrathaṃ turvītiṃ dasyave sahaḥ ||",
    "GV01rv_hn01u:910": " RV_1,036.19a ni tvām agne manur dadhe jyotir janāya śaśvate |",
    "GV01rv_hn01u:911": " RV_1,036.19c dīdetha kaṇva ṛtajāta ukṣito yaṃ namasyanti kṛṣṭayaḥ ||",
    "GV01rv_hn01u:912": " RV_1,036.20a tveṣāso agner amavanto arcayo bhīmāso na pratītaye |",
    "GV01rv_hn01u:913": " RV_1,036.20c rakṣasvinaḥ sadam id yātumāvato viśvaṃ sam atriṇaṃ daha ||",
    "GV01rv_hn01u:914": " RV_1,037.01a krīḷaṃ vaḥ śardho mārutam anarvāṇaṃ ratheśubham |",
    "GV01rv_hn01u:915": " RV_1,037.01c kaṇvā abhi pra gāyata ||",
    "GV01rv_hn01u:916": " RV_1,037.02a ye pṛṣatībhir ṛṣṭibhiḥ sākaṃ vāśībhir añjibhiḥ |",
    "GV01rv_hn01u:917": " RV_1,037.02c ajāyanta svabhānavaḥ ||",
    "GV01rv_hn01u:918": " RV_1,037.03a iheva śṛṇva eṣāṃ kaśā hasteṣu yad vadān |",
    "GV01rv_hn01u:919": " RV_1,037.03c ni yāmañ citram ṛñjate ||",
    "GV01rv_hn01u:920": " RV_1,037.04a pra vaḥ śardhāya ghṛṣvaye tveṣadyumnāya śuṣmiṇe |",
    "GV01rv_hn01u:921": " RV_1,037.04c devattam brahma gāyata ||",
    "GV01rv_hn01u:922": " RV_1,037.05a pra śaṃsā goṣv aghnyaṃ krīḷaṃ yac chardho mārutam |",
    "GV01rv_hn01u:923": " RV_1,037.05c jambhe rasasya vāvṛdhe ||",
    "GV01rv_hn01u:924": " RV_1,037.06a ko vo varṣiṣṭha ā naro divaś ca gmaś ca dhūtayaḥ |",
    "GV01rv_hn01u:925": " RV_1,037.06c yat sīm antaṃ na dhūnutha ||",
    "GV01rv_hn01u:926": " RV_1,037.07a ni vo yāmāya mānuṣo dadhra ugrāya manyave |",
    "GV01rv_hn01u:927": " RV_1,037.07c jihīta parvato giriḥ ||",
    "GV01rv_hn01u:928": " RV_1,037.08a yeṣām ajmeṣu pṛthivī jujurvāṃ iva viśpatiḥ |",
    "GV01rv_hn01u:929": " RV_1,037.08c bhiyā yāmeṣu rejate ||",
    "GV01rv_hn01u:930": " RV_1,037.09a sthiraṃ hi jānam eṣāṃ vayo mātur niretave |",
    "GV01rv_hn01u:931": " RV_1,037.09c yat sīm anu dvitā śavaḥ ||",
    "GV01rv_hn01u:932": " RV_1,037.10a ud u tye sūnavo giraḥ kāṣṭhā ajmeṣv atnata |",
    "GV01rv_hn01u:933": " RV_1,037.10c vāśrā abhijñu yātave ||",
    "GV01rv_hn01u:934": " RV_1,037.11a tyaṃ cid ghā dīrgham pṛthum miho napātam amṛdhram |",
    "GV01rv_hn01u:935": " RV_1,037.11c pra cyāvayanti yāmabhiḥ ||",
    "GV01rv_hn01u:936": " RV_1,037.12a maruto yad dha vo balaṃ janāṃ acucyavītana |",
    "GV01rv_hn01u:937": " RV_1,037.12c girīṃr acucyavītana ||",
    "GV01rv_hn01u:938": " RV_1,037.13a yad dha yānti marutaḥ saṃ ha bruvate 'dhvann ā |",
    "GV01rv_hn01u:939": " RV_1,037.13c śṛṇoti kaś cid eṣām ||",
    "GV01rv_hn01u:940": " RV_1,037.14a pra yāta śībham āśubhiḥ santi kaṇveṣu vo duvaḥ |",
    "GV01rv_hn01u:941": " RV_1,037.14c tatro ṣu mādayādhvai ||",
    "GV01rv_hn01u:942": " RV_1,037.15a asti hi ṣmā madāya vaḥ smasi ṣmā vayam eṣām |",
    "GV01rv_hn01u:943": " RV_1,037.15c viśvaṃ cid āyur jīvase ||",
    "GV01rv_hn01u:944": " RV_1,038.01a kad dha nūnaṃ kadhapriyaḥ pitā putraṃ na hastayoḥ |",
    "GV01rv_hn01u:945": " RV_1,038.01c dadhidhve vṛktabarhiṣaḥ ||",
    "GV01rv_hn01u:946": " RV_1,038.02a kva nūnaṃ kad vo arthaṃ gantā divo na pṛthivyāḥ |",
    "GV01rv_hn01u:947": " RV_1,038.02c kva vo gāvo na raṇyanti ||",
    "GV01rv_hn01u:948": " RV_1,038.03a kva vaḥ sumnā navyāṃsi marutaḥ kva suvitā |",
    "GV01rv_hn01u:949": " RV_1,038.03c kvo viśvāni saubhagā ||",
    "GV01rv_hn01u:950": " RV_1,038.04a yad yūyam pṛśnimātaro martāsaḥ syātana |",
    "GV01rv_hn01u:951": " RV_1,038.04c stotā vo amṛtaḥ syāt ||",
    "GV01rv_hn01u:952": " RV_1,038.05a mā vo mṛgo na yavase jaritā bhūd ajoṣyaḥ |",
    "GV01rv_hn01u:953": " RV_1,038.05c pathā yamasya gād upa ||",
    "GV01rv_hn01u:954": " RV_1,038.06a mo ṣu ṇaḥ parā-parā nirṛtir durhaṇā vadhīt |",
    "GV01rv_hn01u:955": " RV_1,038.06c padīṣṭa tṛṣṇayā saha ||",
    "GV01rv_hn01u:956": " RV_1,038.07a satyaṃ tveṣā amavanto dhanvañ cid ā rudriyāsaḥ |",
    "GV01rv_hn01u:957": " RV_1,038.07c mihaṃ kṛṇvanty avātām ||",
    "GV01rv_hn01u:958": " RV_1,038.08a vāśreva vidyun mimāti vatsaṃ na mātā siṣakti |",
    "GV01rv_hn01u:959": " RV_1,038.08c yad eṣāṃ vṛṣṭir asarji ||",
    "GV01rv_hn01u:960": " RV_1,038.09a divā cit tamaḥ kṛṇvanti parjanyenodavāhena |",
    "GV01rv_hn01u:961": " RV_1,038.09c yat pṛthivīṃ vyundanti ||",
    "GV01rv_hn01u:962": " RV_1,038.10a adha svanān marutāṃ viśvam ā sadma pārthivam |",
    "GV01rv_hn01u:963": " RV_1,038.10c arejanta pra mānuṣāḥ ||",
    "GV01rv_hn01u:964": " RV_1,038.11a maruto vīḷupāṇibhiś citrā rodhasvatīr anu |",
    "GV01rv_hn01u:965": " RV_1,038.11c yātem akhidrayāmabhiḥ ||",
    "GV01rv_hn01u:966": " RV_1,038.12a sthirā vaḥ santu nemayo rathā aśvāsa eṣām |",
    "GV01rv_hn01u:967": " RV_1,038.12c susaṃskṛtā abhīśavaḥ ||",
    "GV01rv_hn01u:968": " RV_1,038.13a acchā vadā tanā girā jarāyai brahmaṇas patim |",
    "GV01rv_hn01u:969": " RV_1,038.13c agnim mitraṃ na darśatam ||",
    "GV01rv_hn01u:970": " RV_1,038.14a mimīhi ślokam āsye parjanya iva tatanaḥ |",
    "GV01rv_hn01u:971": " RV_1,038.14c gāya gāyatram ukthyam ||",
    "GV01rv_hn01u:972": " RV_1,038.15a vandasva mārutaṃ gaṇaṃ tveṣam panasyum arkiṇam |",
    "GV01rv_hn01u:973": " RV_1,038.15c asme vṛddhā asann iha ||",
    "GV01rv_hn01u:974": " RV_1,039.01a pra yad itthā parāvataḥ śocir na mānam asyatha |",
    "GV01rv_hn01u:975": " RV_1,039.01c kasya kratvā marutaḥ kasya varpasā kaṃ yātha kaṃ ha dhūtayaḥ",
    "GV01rv_hn01u:976": " RV_1,039.02a sthirā vaḥ santv āyudhā parāṇude vīḷū uta pratiṣkabhe |",
    "GV01rv_hn01u:977": " RV_1,039.02c yuṣmākam astu taviṣī panīyasī mā martyasya māyinaḥ ||",
    "GV01rv_hn01u:978": " RV_1,039.03a parā ha yat sthiraṃ hatha naro vartayathā guru |",
    "GV01rv_hn01u:979": " RV_1,039.03c vi yāthana vaninaḥ pṛthivyā vy āśāḥ parvatānām ||",
    "GV01rv_hn01u:980": " RV_1,039.04a nahi vaḥ śatrur vivide adhi dyavi na bhūmyāṃ riśādasaḥ |",
    "GV01rv_hn01u:981": " RV_1,039.04c yuṣmākam astu taviṣī tanā yujā rudrāso nū cid ādhṛṣe ||",
    "GV01rv_hn01u:982": " RV_1,039.05a pra vepayanti parvatān vi viñcanti vanaspatīn |",
    "GV01rv_hn01u:983": " RV_1,039.05c pro ārata maruto durmadā iva devāsaḥ sarvayā viśā ||",
    "GV01rv_hn01u:984": " RV_1,039.06a upo ratheṣu pṛṣatīr ayugdhvam praṣṭir vahati rohitaḥ |",
    "GV01rv_hn01u:985": " RV_1,039.06c ā vo yāmāya pṛthivī cid aśrod abībhayanta mānuṣāḥ ||",
    "GV01rv_hn01u:986": " RV_1,039.07a ā vo makṣū tanāya kaṃ rudrā avo vṛṇīmahe |",
    "GV01rv_hn01u:987": " RV_1,039.07c gantā nūnaṃ no 'vasā yathā puretthā kaṇvāya bibhyuṣe ||",
    "GV01rv_hn01u:988": " RV_1,039.08a yuṣmeṣito maruto martyeṣita ā yo no abhva īṣate |",
    "GV01rv_hn01u:989": " RV_1,039.08c vi taṃ yuyota śavasā vy ojasā vi yuṣmākābhir ūtibhiḥ ||",
    "GV01rv_hn01u:990": " RV_1,039.09a asāmi hi prayajyavaḥ kaṇvaṃ dada pracetasaḥ |",
    "GV01rv_hn01u:991": " RV_1,039.09c asāmibhir maruta ā na ūtibhir gantā vṛṣṭiṃ na vidyutaḥ ||",
    "GV01rv_hn01u:992": " RV_1,039.10a asāmy ojo bibhṛthā sudānavo 'sāmi dhūtayaḥ śavaḥ |",
    "GV01rv_hn01u:993": " RV_1,039.10c ṛṣidviṣe marutaḥ parimanyava iṣuṃ na sṛjata dviṣam ||",
    "GV01rv_hn01u:994": " RV_1,040.01a ut tiṣṭha brahmaṇas pate devayantas tvemahe |",
    "GV01rv_hn01u:995": " RV_1,040.01c upa pra yantu marutaḥ sudānava indra prāśūr bhavā sacā ||",
    "GV01rv_hn01u:996": " RV_1,040.02a tvām id dhi sahasas putra martya upabrūte dhane hite |",
    "GV01rv_hn01u:997": " RV_1,040.02c suvīryam maruta ā svaśvyaṃ dadhīta yo va ācake ||",
    "GV01rv_hn01u:998": " RV_1,040.03a praitu brahmaṇas patiḥ pra devy etu sūnṛtā |",
    "GV01rv_hn01u:999": " RV_1,040.03c acchā vīraṃ naryam paṅktirādhasaṃ devā yajñaṃ nayantu naḥ ||",
    "GV01rv_hn01u:1000": " RV_1,040.04a yo vāghate dadāti sūnaraṃ vasu sa dhatte akṣiti śravaḥ |",
    "GV01rv_hn01u:1001": " RV_1,040.04c tasmā iḷāṃ suvīrām ā yajāmahe supratūrtim anehasam ||",
    "GV01rv_hn01u:1002": " RV_1,040.05a pra nūnam brahmaṇas patir mantraṃ vadaty ukthyam |",
    "GV01rv_hn01u:1003": " RV_1,040.05c yasminn indro varuṇo mitro aryamā devā okāṃsi cakrire ||",
    "GV01rv_hn01u:1004": " RV_1,040.06a tam id vocemā vidatheṣu śambhuvam mantraṃ devā anehasam |",
    "GV01rv_hn01u:1005": " RV_1,040.06c imāṃ ca vācam pratiharyathā naro viśved vāmā vo aśnavat ||",
    "GV01rv_hn01u:1006": " RV_1,040.07a ko devayantam aśnavaj janaṃ ko vṛktabarhiṣam |",
    "GV01rv_hn01u:1007": " RV_1,040.07c pra-pra dāśvān pastyābhir asthitāntarvāvat kṣayaṃ dadhe ||",
    "GV01rv_hn01u:1008": " RV_1,040.08a upa kṣatram pṛñcīta hanti rājabhir bhaye cit sukṣitiṃ dadhe |",
    "GV01rv_hn01u:1009": " RV_1,040.08c nāsya vartā na tarutā mahādhane nārbhe asti vajriṇaḥ ||",
    "GV01rv_hn01u:1010": " RV_1,041.01a yaṃ rakṣanti pracetaso varuṇo mitro aryamā |",
    "GV01rv_hn01u:1011": " RV_1,041.01c nū cit sa dabhyate janaḥ ||",
    "GV01rv_hn01u:1012": " RV_1,041.02a yam bāhuteva piprati pānti martyaṃ riṣaḥ |",
    "GV01rv_hn01u:1013": " RV_1,041.02c ariṣṭaḥ sarva edhate ||",
    "GV01rv_hn01u:1014": " RV_1,041.03a vi durgā vi dviṣaḥ puro ghnanti rājāna eṣām |",
    "GV01rv_hn01u:1015": " RV_1,041.03c nayanti duritā tiraḥ ||",
    "GV01rv_hn01u:1016": " RV_1,041.04a sugaḥ panthā anṛkṣara ādityāsa ṛtaṃ yate |",
    "GV01rv_hn01u:1017": " RV_1,041.04c nātrāvakhādo asti vaḥ ||",
    "GV01rv_hn01u:1018": " RV_1,041.05a yaṃ yajñaṃ nayathā nara ādityā ṛjunā pathā |",
    "GV01rv_hn01u:1019": " RV_1,041.05c pra vaḥ sa dhītaye naśat ||",
    "GV01rv_hn01u:1020": " RV_1,041.06a sa ratnam martyo vasu viśvaṃ tokam uta tmanā |",
    "GV01rv_hn01u:1021": " RV_1,041.06c acchā gacchaty astṛtaḥ ||",
    "GV01rv_hn01u:1022": " RV_1,041.07a kathā rādhāma sakhāya stomam mitrasyāryamṇaḥ |",
    "GV01rv_hn01u:1023": " RV_1,041.07c mahi psaro varuṇasya ||",
    "GV01rv_hn01u:1024": " RV_1,041.08a mā vo ghnantam mā śapantam prati voce devayantam |",
    "GV01rv_hn01u:1025": " RV_1,041.08c sumnair id va ā vivāse ||",
    "GV01rv_hn01u:1026": " RV_1,041.09a caturaś cid dadamānād bibhīyād ā nidhātoḥ |",
    "GV01rv_hn01u:1027": " RV_1,041.09c na duruktāya spṛhayet ||",
    "GV01rv_hn01u:1028": " RV_1,042.01a sam pūṣann adhvanas tira vy aṃho vimuco napāt |",
    "GV01rv_hn01u:1029": " RV_1,042.01c sakṣvā deva pra ṇas puraḥ ||",
    "GV01rv_hn01u:1030": " RV_1,042.02a yo naḥ pūṣann agho vṛko duḥśeva ādideśati |",
    "GV01rv_hn01u:1031": " RV_1,042.02c apa sma tam patho jahi ||",
    "GV01rv_hn01u:1032": " RV_1,042.03a apa tyam paripanthinam muṣīvāṇaṃ huraścitam |",
    "GV01rv_hn01u:1033": " RV_1,042.03c dūram adhi sruter aja ||",
    "GV01rv_hn01u:1034": " RV_1,042.04a tvaṃ tasya dvayāvino 'ghaśaṃsasya kasya cit |",
    "GV01rv_hn01u:1035": " RV_1,042.04c padābhi tiṣṭha tapuṣim ||",
    "GV01rv_hn01u:1036": " RV_1,042.05a ā tat te dasra mantumaḥ pūṣann avo vṛṇīmahe |",
    "GV01rv_hn01u:1037": " RV_1,042.05c yena pitṝn acodayaḥ ||",
    "GV01rv_hn01u:1038": " RV_1,042.06a adhā no viśvasaubhaga hiraṇyavāśīmattama |",
    "GV01rv_hn01u:1039": " RV_1,042.06c dhanāni suṣaṇā kṛdhi ||",
    "GV01rv_hn01u:1040": " RV_1,042.07a ati naḥ saścato naya sugā naḥ supathā kṛṇu |",
    "GV01rv_hn01u:1041": " RV_1,042.07c pūṣann iha kratuṃ vidaḥ ||",
    "GV01rv_hn01u:1042": " RV_1,042.08a abhi sūyavasaṃ naya na navajvāro adhvane |",
    "GV01rv_hn01u:1043": " RV_1,042.08c pūṣann iha kratuṃ vidaḥ ||",
    "GV01rv_hn01u:1044": " RV_1,042.09a śagdhi pūrdhi pra yaṃsi ca śiśīhi prāsy udaram |",
    "GV01rv_hn01u:1045": " RV_1,042.09c pūṣann iha kratuṃ vidaḥ ||",
    "GV01rv_hn01u:1046": " RV_1,042.10a na pūṣaṇam methāmasi sūktair abhi gṛṇīmasi |",
    "GV01rv_hn01u:1047": " RV_1,042.10c vasūni dasmam īmahe ||",
    "GV01rv_hn01u:1048": " RV_1,043.01a kad rudrāya pracetase mīḷhuṣṭamāya tavyase |",
    "GV01rv_hn01u:1049": " RV_1,043.01c vocema śantamaṃ hṛde ||",
    "GV01rv_hn01u:1050": " RV_1,043.02a yathā no aditiḥ karat paśve nṛbhyo yathā gave |",
    "GV01rv_hn01u:1051": " RV_1,043.02c yathā tokāya rudriyam ||",
    "GV01rv_hn01u:1052": " RV_1,043.03a yathā no mitro varuṇo yathā rudraś ciketati |",
    "GV01rv_hn01u:1053": " RV_1,043.03c yathā viśve sajoṣasaḥ ||",
    "GV01rv_hn01u:1054": " RV_1,043.04a gāthapatim medhapatiṃ rudraṃ jalāṣabheṣajam |",
    "GV01rv_hn01u:1055": " RV_1,043.04c tac chaṃyoḥ sumnam īmahe ||",
    "GV01rv_hn01u:1056": " RV_1,043.05a yaḥ śukra iva sūryo hiraṇyam iva rocate |",
    "GV01rv_hn01u:1057": " RV_1,043.05c śreṣṭho devānāṃ vasuḥ ||",
    "GV01rv_hn01u:1058": " RV_1,043.06a śaṃ naḥ karaty arvate sugam meṣāya meṣye |",
    "GV01rv_hn01u:1059": " RV_1,043.06c nṛbhyo nāribhyo gave ||",
    "GV01rv_hn01u:1060": " RV_1,043.07a asme soma śriyam adhi ni dhehi śatasya nṛṇām |",
    "GV01rv_hn01u:1061": " RV_1,043.07c mahi śravas tuvinṛmṇam ||",
    "GV01rv_hn01u:1062": " RV_1,043.08a mā naḥ somaparibādho mārātayo juhuranta |",
    "GV01rv_hn01u:1063": " RV_1,043.08c ā na indo vāje bhaja ||",
    "GV01rv_hn01u:1064": " RV_1,043.09a yās te prajā amṛtasya parasmin dhāmann ṛtasya |",
    "GV01rv_hn01u:1065": " RV_1,043.09c mūrdhā nābhā soma vena ābhūṣantīḥ soma vedaḥ ||",
    "GV01rv_hn01u:1066": " RV_1,044.01a agne vivasvad uṣasaś citraṃ rādho amartya |",
    "GV01rv_hn01u:1067": " RV_1,044.01c ā dāśuṣe jātavedo vahā tvam adyā devāṃ uṣarbudhaḥ ||",
    "GV01rv_hn01u:1068": " RV_1,044.02a juṣṭo hi dūto asi havyavāhano 'gne rathīr adhvarāṇām |",
    "GV01rv_hn01u:1069": " RV_1,044.02c sajūr aśvibhyām uṣasā suvīryam asme dhehi śravo bṛhat ||",
    "GV01rv_hn01u:1070": " RV_1,044.03a adyā dūtaṃ vṛṇīmahe vasum agnim purupriyam |",
    "GV01rv_hn01u:1071": " RV_1,044.03c dhūmaketum bhāṛjīkaṃ vyuṣṭiṣu yajñānām adhvaraśriyam ||",
    "GV01rv_hn01u:1072": " RV_1,044.04a śreṣṭhaṃ yaviṣṭham atithiṃ svāhutaṃ juṣṭaṃ janāya dāśuṣe |",
    "GV01rv_hn01u:1073": " RV_1,044.04c devāṃ acchā yātave jātavedasam agnim īḷe vyuṣṭiṣu ||",
    "GV01rv_hn01u:1074": " RV_1,044.05a staviṣyāmi tvām ahaṃ viśvasyāmṛta bhojana |",
    "GV01rv_hn01u:1075": " RV_1,044.05c agne trātāram amṛtam miyedhya yajiṣṭhaṃ havyavāhana ||",
    "GV01rv_hn01u:1076": " RV_1,044.06a suśaṃso bodhi gṛṇate yaviṣṭhya madhujihvaḥ svāhutaḥ |",
    "GV01rv_hn01u:1077": " RV_1,044.06c praskaṇvasya pratirann āyur jīvase namasyā daivyaṃ janam ||",
    "GV01rv_hn01u:1078": " RV_1,044.07a hotāraṃ viśvavedasaṃ saṃ hi tvā viśa indhate |",
    "GV01rv_hn01u:1079": " RV_1,044.07c sa ā vaha puruhūta pracetaso 'gne devāṃ iha dravat ||",
    "GV01rv_hn01u:1080": " RV_1,044.08a savitāram uṣasam aśvinā bhagam agniṃ vyuṣṭiṣu kṣapaḥ |",
    "GV01rv_hn01u:1081": " RV_1,044.08c kaṇvāsas tvā sutasomāsa indhate havyavāhaṃ svadhvara ||",
    "GV01rv_hn01u:1082": " RV_1,044.09a patir hy adhvarāṇām agne dūto viśām asi |",
    "GV01rv_hn01u:1083": " RV_1,044.09c uṣarbudha ā vaha somapītaye devāṃ adya svardṛśaḥ ||",
    "GV01rv_hn01u:1084": " RV_1,044.10a agne pūrvā anūṣaso vibhāvaso dīdetha viśvadarśataḥ |",
    "GV01rv_hn01u:1085": " RV_1,044.10c asi grāmeṣv avitā purohito 'si yajñeṣu mānuṣaḥ ||",
    "GV01rv_hn01u:1086": " RV_1,044.11a ni tvā yajñasya sādhanam agne hotāram ṛtvijam |",
    "GV01rv_hn01u:1087": " RV_1,044.11c manuṣvad deva dhīmahi pracetasaṃ jīraṃ dūtam amartyam ||",
    "GV01rv_hn01u:1088": " RV_1,044.12a yad devānām mitramahaḥ purohito 'ntaro yāsi dūtyam |",
    "GV01rv_hn01u:1089": " RV_1,044.12c sindhor iva prasvanitāsa ūrmayo 'gner bhrājante arcayaḥ ||",
    "GV01rv_hn01u:1090": " RV_1,044.13a śrudhi śrutkarṇa vahnibhir devair agne sayāvabhiḥ |",
    "GV01rv_hn01u:1091": " RV_1,044.13c ā sīdantu barhiṣi mitro aryamā prātaryāvāṇo adhvaram ||",
    "GV01rv_hn01u:1092": " RV_1,044.14a śṛṇvantu stomam marutaḥ sudānavo 'gnijihvā ṛtāvṛdhaḥ |",
    "GV01rv_hn01u:1093": " RV_1,044.14c pibatu somaṃ varuṇo dhṛtavrato 'śvibhyām uṣasā sajūḥ ||",
    "GV01rv_hn01u:1094": " RV_1,045.01a tvam agne vasūṃr iha rudrāṃ ādityāṃ uta |",
    "GV01rv_hn01u:1095": " RV_1,045.01c yajā svadhvaraṃ janam manujātaṃ ghṛtapruṣam ||",
    "GV01rv_hn01u:1096": " RV_1,045.02a śruṣṭīvāno hi dāśuṣe devā agne vicetasaḥ |",
    "GV01rv_hn01u:1097": " RV_1,045.02c tān rohidaśva girvaṇas trayastriṃśatam ā vaha ||",
    "GV01rv_hn01u:1098": " RV_1,045.03a priyamedhavad atrivaj jātavedo virūpavat |",
    "GV01rv_hn01u:1099": " RV_1,045.03c aṅgirasvan mahivrata praskaṇvasya śrudhī havam ||",
    "GV01rv_hn01u:1100": " RV_1,045.04a mahikerava ūtaye priyamedhā ahūṣata |",
    "GV01rv_hn01u:1101": " RV_1,045.04c rājantam adhvarāṇām agniṃ śukreṇa śociṣā ||",
    "GV01rv_hn01u:1102": " RV_1,045.05a ghṛtāhavana santyemā u ṣu śrudhī giraḥ |",
    "GV01rv_hn01u:1103": " RV_1,045.05c yābhiḥ kaṇvasya sūnavo havante 'vase tvā ||",
    "GV01rv_hn01u:1104": " RV_1,045.06a tvāṃ citraśravastama havante vikṣu jantavaḥ |",
    "GV01rv_hn01u:1105": " RV_1,045.06c śociṣkeśam purupriyāgne havyāya voḷhave ||",
    "GV01rv_hn01u:1106": " RV_1,045.07a ni tvā hotāram ṛtvijaṃ dadhire vasuvittamam |",
    "GV01rv_hn01u:1107": " RV_1,045.07c śrutkarṇaṃ saprathastamaṃ viprā agne diviṣṭiṣu ||",
    "GV01rv_hn01u:1108": " RV_1,045.08a ā tvā viprā acucyavuḥ sutasomā abhi prayaḥ |",
    "GV01rv_hn01u:1109": " RV_1,045.08c bṛhad bhā bibhrato havir agne martāya dāśuṣe ||",
    "GV01rv_hn01u:1110": " RV_1,045.09a prātaryāvṇaḥ sahaskṛta somapeyāya santya |",
    "GV01rv_hn01u:1111": " RV_1,045.09c ihādya daivyaṃ janam barhir ā sādayā vaso ||",
    "GV01rv_hn01u:1112": " RV_1,045.10a arvāñcaṃ daivyaṃ janam agne yakṣva sahūtibhiḥ |",
    "GV01rv_hn01u:1113": " RV_1,045.10c ayaṃ somaḥ sudānavas tam pāta tiroahnyam ||",
    "GV01rv_hn01u:1114": " RV_1,046.01a eṣo uṣā apūrvyā vy ucchati priyā divaḥ |",
    "GV01rv_hn01u:1115": " RV_1,046.01c stuṣe vām aśvinā bṛhat ||",
    "GV01rv_hn01u:1116": " RV_1,046.02a yā dasrā sindhumātarā manotarā rayīṇām |",
    "GV01rv_hn01u:1117": " RV_1,046.02c dhiyā devā vasuvidā ||",
    "GV01rv_hn01u:1118": " RV_1,046.03a vacyante vāṃ kakuhāso jūrṇāyām adhi viṣṭapi |",
    "GV01rv_hn01u:1119": " RV_1,046.03c yad vāṃ ratho vibhiṣ patāt ||",
    "GV01rv_hn01u:1120": " RV_1,046.04a haviṣā jāro apām piparti papurir narā |",
    "GV01rv_hn01u:1121": " RV_1,046.04c pitā kuṭasya carṣaṇiḥ ||",
    "GV01rv_hn01u:1122": " RV_1,046.05a ādāro vām matīnāṃ nāsatyā matavacasā |",
    "GV01rv_hn01u:1123": " RV_1,046.05c pātaṃ somasya dhṛṣṇuyā ||",
    "GV01rv_hn01u:1124": " RV_1,046.06a yā naḥ pīparad aśvinā jyotiṣmatī tamas tiraḥ |",
    "GV01rv_hn01u:1125": " RV_1,046.06c tām asme rāsāthām iṣam ||",
    "GV01rv_hn01u:1126": " RV_1,046.07a ā no nāvā matīnāṃ yātam pārāya gantave |",
    "GV01rv_hn01u:1127": " RV_1,046.07c yuñjāthām aśvinā ratham ||",
    "GV01rv_hn01u:1128": " RV_1,046.08a aritraṃ vāṃ divas pṛthu tīrthe sindhūnāṃ rathaḥ |",
    "GV01rv_hn01u:1129": " RV_1,046.08c dhiyā yuyujra indavaḥ ||",
    "GV01rv_hn01u:1130": " RV_1,046.09a divas kaṇvāsa indavo vasu sindhūnām pade |",
    "GV01rv_hn01u:1131": " RV_1,046.09c svaṃ vavriṃ kuha dhitsathaḥ ||",
    "GV01rv_hn01u:1132": " RV_1,046.10a abhūd u bhā u aṃśave hiraṇyam prati sūryaḥ |",
    "GV01rv_hn01u:1133": " RV_1,046.10c vy akhyaj jihvayāsitaḥ ||",
    "GV01rv_hn01u:1134": " RV_1,046.11a abhūd u pāram etave panthā ṛtasya sādhuyā |",
    "GV01rv_hn01u:1135": " RV_1,046.11c adarśi vi srutir divaḥ ||",
    "GV01rv_hn01u:1136": " RV_1,046.12a tat-tad id aśvinor avo jaritā prati bhūṣati |",
    "GV01rv_hn01u:1137": " RV_1,046.12c made somasya pipratoḥ ||",
    "GV01rv_hn01u:1138": " RV_1,046.13a vāvasānā vivasvati somasya pītyā girā |",
    "GV01rv_hn01u:1139": " RV_1,046.13c manuṣvac chambhū ā gatam ||",
    "GV01rv_hn01u:1140": " RV_1,046.14a yuvor uṣā anu śriyam parijmanor upācarat |",
    "GV01rv_hn01u:1141": " RV_1,046.14c ṛtā vanatho aktubhiḥ ||",
    "GV01rv_hn01u:1142": " RV_1,046.15a ubhā pibatam aśvinobhā naḥ śarma yacchatam |",
    "GV01rv_hn01u:1143": " RV_1,046.15c avidriyābhir ūtibhiḥ ||",
    "GV01rv_hn01u:1144": " RV_1,047.01a ayaṃ vām madhumattamaḥ sutaḥ soma ṛtāvṛdhā |",
    "GV01rv_hn01u:1145": " RV_1,047.01c tam aśvinā pibataṃ tiroahnyaṃ dhattaṃ ratnāni dāśuṣe ||",
    "GV01rv_hn01u:1146": " RV_1,047.02a trivandhureṇa trivṛtā supeśasā rathenā yātam aśvinā |",
    "GV01rv_hn01u:1147": " RV_1,047.02c kaṇvāso vām brahma kṛṇvanty adhvare teṣāṃ su śṛṇutaṃ havam ||",
    "GV01rv_hn01u:1148": " RV_1,047.03a aśvinā madhumattamam pātaṃ somam ṛtāvṛdhā |",
    "GV01rv_hn01u:1149": " RV_1,047.03c athādya dasrā vasu bibhratā rathe dāśvāṃsam upa gacchatam ||",
    "GV01rv_hn01u:1150": " RV_1,047.04a triṣadhasthe barhiṣi viśvavedasā madhvā yajñam mimikṣatam |",
    "GV01rv_hn01u:1151": " RV_1,047.04c kaṇvāso vāṃ sutasomā abhidyavo yuvāṃ havante aśvinā ||",
    "GV01rv_hn01u:1152": " RV_1,047.05a yābhiḥ kaṇvam abhiṣṭibhiḥ prāvataṃ yuvam aśvinā |",
    "GV01rv_hn01u:1153": " RV_1,047.05c tābhiḥ ṣv asmāṃ avataṃ śubhas patī pātaṃ somam ṛtāvṛdhā ||",
    "GV01rv_hn01u:1154": " RV_1,047.06a sudāse dasrā vasu bibhratā rathe pṛkṣo vahatam aśvinā |",
    "GV01rv_hn01u:1155": " RV_1,047.06c rayiṃ samudrād uta vā divas pary asme dhattam puruspṛham ||",
    "GV01rv_hn01u:1156": " RV_1,047.07a yan nāsatyā parāvati yad vā stho adhi turvaśe |",
    "GV01rv_hn01u:1157": " RV_1,047.07c ato rathena suvṛtā na ā gataṃ sākaṃ sūryasya raśmibhiḥ ||",
    "GV01rv_hn01u:1158": " RV_1,047.08a arvāñcā vāṃ saptayo 'dhvaraśriyo vahantu savaned upa |",
    "GV01rv_hn01u:1159": " RV_1,047.08c iṣam pṛñcantā sukṛte sudānava ā barhiḥ sīdataṃ narā ||",
    "GV01rv_hn01u:1160": " RV_1,047.09a tena nāsatyā gataṃ rathena sūryatvacā |",
    "GV01rv_hn01u:1161": " RV_1,047.09c yena śaśvad ūhathur dāśuṣe vasu madhvaḥ somasya pītaye ||",
    "GV01rv_hn01u:1162": " RV_1,047.10a ukthebhir arvāg avase purūvasū arkaiś ca ni hvayāmahe |",
    "GV01rv_hn01u:1163": " RV_1,047.10c śaśvat kaṇvānāṃ sadasi priye hi kaṃ somam papathur aśvinā ||",
    "GV01rv_hn01u:1164": " RV_1,048.01a saha vāmena na uṣo vy ucchā duhitar divaḥ |",
    "GV01rv_hn01u:1165": " RV_1,048.01c saha dyumnena bṛhatā vibhāvari rāyā devi dāsvatī ||",
    "GV01rv_hn01u:1166": " RV_1,048.02a aśvāvatīr gomatīr viśvasuvido bhūri cyavanta vastave |",
    "GV01rv_hn01u:1167": " RV_1,048.02c ud īraya prati mā sūnṛtā uṣaś coda rādho maghonām ||",
    "GV01rv_hn01u:1168": " RV_1,048.03a uvāsoṣā ucchāc ca nu devī jīrā rathānām |",
    "GV01rv_hn01u:1169": " RV_1,048.03c ye asyā ācaraṇeṣu dadhrire samudre na śravasyavaḥ ||",
    "GV01rv_hn01u:1170": " RV_1,048.04a uṣo ye te pra yāmeṣu yuñjate mano dānāya sūrayaḥ |",
    "GV01rv_hn01u:1171": " RV_1,048.04c atrāha tat kaṇva eṣāṃ kaṇvatamo nāma gṛṇāti nṛṇām ||",
    "GV01rv_hn01u:1172": " RV_1,048.05a ā ghā yoṣeva sūnary uṣā yāti prabhuñjatī |",
    "GV01rv_hn01u:1173": " RV_1,048.05c jarayantī vṛjanam padvad īyata ut pātayati pakṣiṇaḥ ||",
    "GV01rv_hn01u:1174": " RV_1,048.06a vi yā sṛjati samanaṃ vy arthinaḥ padaṃ na vety odatī |",
    "GV01rv_hn01u:1175": " RV_1,048.06c vayo nakiṣ ṭe paptivāṃsa āsate vyuṣṭau vājinīvati ||",
    "GV01rv_hn01u:1176": " RV_1,048.07a eṣāyukta parāvataḥ sūryasyodayanād adhi |",
    "GV01rv_hn01u:1177": " RV_1,048.07c śataṃ rathebhiḥ subhagoṣā iyaṃ vi yāty abhi mānuṣān ||",
    "GV01rv_hn01u:1178": " RV_1,048.08a viśvam asyā nānāma cakṣase jagaj jyotiṣ kṛṇoti sūnarī |",
    "GV01rv_hn01u:1179": " RV_1,048.08c apa dveṣo maghonī duhitā diva uṣā ucchad apa sridhaḥ ||",
    "GV01rv_hn01u:1180": " RV_1,048.09a uṣa ā bhāhi bhānunā candreṇa duhitar divaḥ |",
    "GV01rv_hn01u:1181": " RV_1,048.09c āvahantī bhūry asmabhyaṃ saubhagaṃ vyucchantī diviṣṭiṣu ||",
    "GV01rv_hn01u:1182": " RV_1,048.10a viśvasya hi prāṇanaṃ jīvanaṃ tve vi yad ucchasi sūnari |",
    "GV01rv_hn01u:1183": " RV_1,048.10c sā no rathena bṛhatā vibhāvari śrudhi citrāmaghe havam ||",
    "GV01rv_hn01u:1184": " RV_1,048.11a uṣo vājaṃ hi vaṃsva yaś citro mānuṣe jane |",
    "GV01rv_hn01u:1185": " RV_1,048.11c tenā vaha sukṛto adhvarāṃ upa ye tvā gṛṇanti vahnayaḥ ||",
    "GV01rv_hn01u:1186": " RV_1,048.12a viśvān devāṃ ā vaha somapītaye 'ntarikṣād uṣas tvam |",
    "GV01rv_hn01u:1187": " RV_1,048.12c sāsmāsu dhā gomad aśvāvad ukthyam uṣo vājaṃ suvīryam ||",
    "GV01rv_hn01u:1188": " RV_1,048.13a yasyā ruśanto arcayaḥ prati bhadrā adṛkṣata |",
    "GV01rv_hn01u:1189": " RV_1,048.13c sā no rayiṃ viśvavāraṃ supeśasam uṣā dadātu sugmyam ||",
    "GV01rv_hn01u:1190": " RV_1,048.14a ye cid dhi tvām ṛṣayaḥ pūrva ūtaye juhūre 'vase mahi |",
    "GV01rv_hn01u:1191": " RV_1,048.14c sā na stomāṃ abhi gṛṇīhi rādhasoṣaḥ śukreṇa śociṣā ||",
    "GV01rv_hn01u:1192": " RV_1,048.15a uṣo yad adya bhānunā vi dvārāv ṛṇavo divaḥ |",
    "GV01rv_hn01u:1193": " RV_1,048.15c pra no yacchatād avṛkam pṛthu cchardiḥ pra devi gomatīr iṣaḥ",
    "GV01rv_hn01u:1194": " RV_1,048.16a saṃ no rāyā bṛhatā viśvapeśasā mimikṣvā sam iḷābhir ā |",
    "GV01rv_hn01u:1195": " RV_1,048.16c saṃ dyumnena viśvaturoṣo mahi saṃ vājair vājinīvati ||",
    "GV01rv_hn01u:1196": " RV_1,049.01a uṣo bhadrebhir ā gahi divaś cid rocanād adhi |",
    "GV01rv_hn01u:1197": " RV_1,049.01c vahantv aruṇapsava upa tvā somino gṛham ||",
    "GV01rv_hn01u:1198": " RV_1,049.02a supeśasaṃ sukhaṃ rathaṃ yam adhyasthā uṣas tvam |",
    "GV01rv_hn01u:1199": " RV_1,049.02c tenā suśravasaṃ janam prāvādya duhitar divaḥ ||",
    "GV01rv_hn01u:1200": " RV_1,049.03a vayaś cit te patatriṇo dvipac catuṣpad arjuni |",
    "GV01rv_hn01u:1201": " RV_1,049.03c uṣaḥ prārann ṛtūṃr anu divo antebhyas pari ||",
    "GV01rv_hn01u:1202": " RV_1,049.04a vyucchantī hi raśmibhir viśvam ābhāsi rocanam |",
    "GV01rv_hn01u:1203": " RV_1,049.04c tāṃ tvām uṣar vasūyavo gīrbhiḥ kaṇvā ahūṣata ||",
    "GV01rv_hn01u:1204": " RV_1,050.01a ud u tyaṃ jātavedasaṃ devaṃ vahanti ketavaḥ |",
    "GV01rv_hn01u:1205": " RV_1,050.01c dṛśe viśvāya sūryam ||",
    "GV01rv_hn01u:1206": " RV_1,050.02a apa tye tāyavo yathā nakṣatrā yanty aktubhiḥ |",
    "GV01rv_hn01u:1207": " RV_1,050.02c sūrāya viśvacakṣase ||",
    "GV01rv_hn01u:1208": " RV_1,050.03a adṛśram asya ketavo vi raśmayo janāṃ anu |",
    "GV01rv_hn01u:1209": " RV_1,050.03c bhrājanto agnayo yathā ||",
    "GV01rv_hn01u:1210": " RV_1,050.04a taraṇir viśvadarśato jyotiṣkṛd asi sūrya |",
    "GV01rv_hn01u:1211": " RV_1,050.04c viśvam ā bhāsi rocanam ||",
    "GV01rv_hn01u:1212": " RV_1,050.05a pratyaṅ devānāṃ viśaḥ pratyaṅṅ ud eṣi mānuṣān |",
    "GV01rv_hn01u:1213": " RV_1,050.05c pratyaṅ viśvaṃ svar dṛśe ||",
    "GV01rv_hn01u:1214": " RV_1,050.06a yenā pāvaka cakṣasā bhuraṇyantaṃ janāṃ anu |",
    "GV01rv_hn01u:1215": " RV_1,050.06c tvaṃ varuṇa paśyasi ||",
    "GV01rv_hn01u:1216": " RV_1,050.07a vi dyām eṣi rajas pṛthv ahā mimāno aktubhiḥ |",
    "GV01rv_hn01u:1217": " RV_1,050.07c paśyañ janmāni sūrya ||",
    "GV01rv_hn01u:1218": " RV_1,050.08a sapta tvā harito rathe vahanti deva sūrya |",
    "GV01rv_hn01u:1219": " RV_1,050.08c śociṣkeśaṃ vicakṣaṇa ||",
    "GV01rv_hn01u:1220": " RV_1,050.09a ayukta sapta śundhyuvaḥ sūro rathasya naptyaḥ |",
    "GV01rv_hn01u:1221": " RV_1,050.09c tābhir yāti svayuktibhiḥ ||",
    "GV01rv_hn01u:1222": " RV_1,050.10a ud vayaṃ tamasas pari jyotiṣ paśyanta uttaram |",
    "GV01rv_hn01u:1223": " RV_1,050.10c devaṃ devatrā sūryam aganma jyotir uttamam ||",
    "GV01rv_hn01u:1224": " RV_1,050.11a udyann adya mitramaha ārohann uttarāṃ divam |",
    "GV01rv_hn01u:1225": " RV_1,050.11c hṛdrogam mama sūrya harimāṇaṃ ca nāśaya ||",
    "GV01rv_hn01u:1226": " RV_1,050.12a śukeṣu me harimāṇaṃ ropaṇākāsu dadhmasi |",
    "GV01rv_hn01u:1227": " RV_1,050.12c atho hāridraveṣu me harimāṇaṃ ni dadhmasi ||",
    "GV01rv_hn01u:1228": " RV_1,050.13a ud agād ayam ādityo viśvena sahasā saha |",
    "GV01rv_hn01u:1229": " RV_1,050.13c dviṣantam mahyaṃ randhayan mo ahaṃ dviṣate radham ||",
    "GV01rv_hn01u:1230": " RV_1,051.01a abhi tyam meṣam puruhūtam ṛgmiyam indraṃ gīrbhir madatā vasvo",
    "GV01rv_hn01u:1231": " arṇavam |",
    "GV01rv_hn01u:1232": " RV_1,051.01c yasya dyāvo na vicaranti mānuṣā bhuje maṃhiṣṭham abhi vipram",
    "GV01rv_hn01u:1233": " arcata ||",
    "GV01rv_hn01u:1234": " RV_1,051.02a abhīm avanvan svabhiṣṭim ūtayo 'ntarikṣaprāṃ taviṣībhir āvṛtam |",
    "GV01rv_hn01u:1235": " RV_1,051.02c indraṃ dakṣāsa ṛbhavo madacyutaṃ śatakratuṃ javanī",
    "GV01rv_hn01u:1236": " sūnṛtāruhat ||",
    "GV01rv_hn01u:1237": " RV_1,051.03a tvaṃ gotram aṅgirobhyo 'vṛṇor apotātraye śatadureṣu gātuvit |",
    "GV01rv_hn01u:1238": " RV_1,051.03c sasena cid vimadāyāvaho vasv ājāv adriṃ vāvasānasya nartayan ||",
    "GV01rv_hn01u:1239": " RV_1,051.04a tvam apām apidhānāvṛṇor apādhārayaḥ parvate dānumad vasu |",
    "GV01rv_hn01u:1240": " RV_1,051.04c vṛtraṃ yad indra śavasāvadhīr ahim ād it sūryaṃ divy ārohayo dṛśe ||",
    "GV01rv_hn01u:1241": " RV_1,051.05a tvam māyābhir apa māyino 'dhamaḥ svadhābhir ye adhi śuptāv ajuhvata |",
    "GV01rv_hn01u:1242": " RV_1,051.05c tvam pipror nṛmaṇaḥ prārujaḥ puraḥ pra ṛjiśvānaṃ dasyuhatyeṣv āvitha ||",
    "GV01rv_hn01u:1243": " RV_1,051.06a tvaṃ kutsaṃ śuṣṇahatyeṣv āvithārandhayo 'tithigvāya śambaram",
    "GV01rv_hn01u:1244": " RV_1,051.06c mahāntaṃ cid arbudaṃ ni kramīḥ padā sanād eva dasyuhatyāya",
    "GV01rv_hn01u:1245": " jajñiṣe ||",
    "GV01rv_hn01u:1246": " RV_1,051.07a tve viśvā taviṣī sadhryag ghitā tava rādhaḥ somapīthāya harṣate |",
    "GV01rv_hn01u:1247": " RV_1,051.07c tava vajraś cikite bāhvor hito vṛścā śatror ava viśvāni",
    "GV01rv_hn01u:1248": " vṛṣṇyā ||",
    "GV01rv_hn01u:1249": " RV_1,051.08a vi jānīhy āryān ye ca dasyavo barhiṣmate randhayā śāsad",
    "GV01rv_hn01u:1250": " avratān |",
    "GV01rv_hn01u:1251": " RV_1,051.08c śākī bhava yajamānasya coditā viśvet tā te sadhamādeṣu cākana",
    "GV01rv_hn01u:1252": " RV_1,051.09a anuvratāya randhayann apavratān ābhūbhir indraḥ śnathayann",
    "GV01rv_hn01u:1253": " anābhuvaḥ |",
    "GV01rv_hn01u:1254": " RV_1,051.09c vṛddhasya cid vardhato dyām inakṣata stavāno vamro vi jaghāna",
    "GV01rv_hn01u:1255": " saṃdihaḥ ||",
    "GV01rv_hn01u:1256": " RV_1,051.10a takṣad yat ta uśanā sahasā saho vi rodasī majmanā bādhate śavaḥ |",
    "GV01rv_hn01u:1257": " RV_1,051.10c ā tvā vātasya nṛmaṇo manoyuja ā pūryamāṇam avahann abhi",
    "GV01rv_hn01u:1258": " śravaḥ ||",
    "GV01rv_hn01u:1259": " RV_1,051.11a mandiṣṭa yad uśane kāvye sacāṃ indro vaṅkū vaṅkutarādhi tiṣṭhati |",
    "GV01rv_hn01u:1260": " RV_1,051.11c ugro yayiṃ nir apaḥ srotasāsṛjad vi śuṣṇasya dṛṃhitā airayat",
    "GV01rv_hn01u:1261": " puraḥ ||",
    "GV01rv_hn01u:1262": " RV_1,051.12a ā smā rathaṃ vṛṣapāṇeṣu tiṣṭhasi śāryātasya prabhṛtā yeṣu mandase |",
    "GV01rv_hn01u:1263": " RV_1,051.12c indra yathā sutasomeṣu cākano 'narvāṇaṃ ślokam ā rohase divi",
    "GV01rv_hn01u:1264": " RV_1,051.13a adadā arbhām mahate vacasyave kakṣīvate vṛcayām indra sunvate |",
    "GV01rv_hn01u:1265": " RV_1,051.13c menābhavo vṛṣaṇaśvasya sukrato viśvet tā te savaneṣu pravācyā ||",
    "GV01rv_hn01u:1266": " RV_1,051.14a indro aśrāyi sudhyo nireke pajreṣu stomo duryo na yūpaḥ |",
    "GV01rv_hn01u:1267": " RV_1,051.14c aśvayur gavyū rathayur vasūyur indra id rāyaḥ kṣayati prayantā ||",
    "GV01rv_hn01u:1268": " RV_1,051.15a idaṃ namo vṛṣabhāya svarāje satyaśuṣmāya tavase 'vāci |",
    "GV01rv_hn01u:1269": " RV_1,051.15c asminn indra vṛjane sarvavīrāḥ smat sūribhis tava śarman syāma ||",
    "GV01rv_hn01u:1270": " RV_1,052.01a tyaṃ su meṣam mahayā svarvidaṃ śataṃ yasya subhvaḥ sākam",
    "GV01rv_hn01u:1271": " īrate |",
    "GV01rv_hn01u:1272": " RV_1,052.01c atyaṃ na vājaṃ havanasyadaṃ ratham endraṃ vavṛtyām avase suvṛktibhiḥ ||",
    "GV01rv_hn01u:1273": " RV_1,052.02a sa parvato na dharuṇeṣv acyutaḥ sahasramūtis taviṣīṣu vāvṛdhe |",
    "GV01rv_hn01u:1274": " RV_1,052.02c indro yad vṛtram avadhīn nadīvṛtam ubjann arṇāṃsi jarhṛṣāṇo andhasā ||",
    "GV01rv_hn01u:1275": " RV_1,052.03a sa hi dvaro dvariṣu vavra ūdhani candrabudhno madavṛddho manīṣibhiḥ |",
    "GV01rv_hn01u:1276": " RV_1,052.03c indraṃ tam ahve svapasyayā dhiyā maṃhiṣṭharātiṃ sa hi paprir",
    "GV01rv_hn01u:1277": " andhasaḥ ||",
    "GV01rv_hn01u:1278": " RV_1,052.04a ā yam pṛṇanti divi sadmabarhiṣaḥ samudraṃ na subhvaḥ svā",
    "GV01rv_hn01u:1279": " abhiṣṭayaḥ |",
    "GV01rv_hn01u:1280": " RV_1,052.04c taṃ vṛtrahatye anu tasthur ūtayaḥ śuṣmā indram avātā ahrutapsavaḥ ||",
    "GV01rv_hn01u:1281": " RV_1,052.05a abhi svavṛṣṭim made asya yudhyato raghvīr iva pravaṇe sasrur",
    "GV01rv_hn01u:1282": " ūtayaḥ |",
    "GV01rv_hn01u:1283": " RV_1,052.05c indro yad vajrī dhṛṣamāṇo andhasā bhinad valasya paridhīṃr iva tritaḥ ||",
    "GV01rv_hn01u:1284": " RV_1,052.06a parīṃ ghṛṇā carati titviṣe śavo 'po vṛtvī rajaso budhnam",
    "GV01rv_hn01u:1285": " āśayat |",
    "GV01rv_hn01u:1286": " RV_1,052.06c vṛtrasya yat pravaṇe durgṛbhiśvano nijaghantha hanvor indra tanyatum ||",
    "GV01rv_hn01u:1287": " RV_1,052.07a hradaṃ na hi tvā nyṛṣanty ūrmayo brahmāṇīndra tava yāni",
    "GV01rv_hn01u:1288": " vardhanā |",
    "GV01rv_hn01u:1289": " RV_1,052.07c tvaṣṭā cit te yujyaṃ vāvṛdhe śavas tatakṣa vajram abhibhūtyojasam ||",
    "GV01rv_hn01u:1290": " RV_1,052.08a jaghanvāṃ u haribhiḥ sambhṛtakratav indra vṛtram manuṣe gātuyann apaḥ |",
    "GV01rv_hn01u:1291": " RV_1,052.08c ayacchathā bāhvor vajram āyasam adhārayo divy ā sūryaṃ dṛśe",
    "GV01rv_hn01u:1292": " RV_1,052.09a bṛhat svaścandram amavad yad ukthyam akṛṇvata bhiyasā rohaṇaṃ divaḥ |",
    "GV01rv_hn01u:1293": " RV_1,052.09c yan mānuṣapradhanā indram ūtayaḥ svar nṛṣāco maruto 'madann",
    "GV01rv_hn01u:1294": " anu ||",
    "GV01rv_hn01u:1295": " RV_1,052.10a dyauś cid asyāmavāṃ aheḥ svanād ayoyavīd bhiyasā vajra indra",
    "GV01rv_hn01u:1296": " te |",
    "GV01rv_hn01u:1297": " RV_1,052.10c vṛtrasya yad badbadhānasya rodasī made sutasya śavasābhinac chiraḥ ||",
    "GV01rv_hn01u:1298": " RV_1,052.11a yad in nv indra pṛthivī daśabhujir ahāni viśvā tatananta",
    "GV01rv_hn01u:1299": " kṛṣṭayaḥ |",
    "GV01rv_hn01u:1300": " RV_1,052.11c atrāha te maghavan viśrutaṃ saho dyām anu śavasā barhaṇā",
    "GV01rv_hn01u:1301": " bhuvat ||",
    "GV01rv_hn01u:1302": " RV_1,052.12a tvam asya pāre rajaso vyomanaḥ svabhūtyojā avase dhṛṣanmanaḥ |",
    "GV01rv_hn01u:1303": " RV_1,052.12c cakṛṣe bhūmim pratimānam ojaso 'paḥ svaḥ paribhūr eṣy ā divam ||",
    "GV01rv_hn01u:1304": " RV_1,052.13a tvam bhuvaḥ pratimānam pṛthivyā ṛṣvavīrasya bṛhataḥ patir bhūḥ |",
    "GV01rv_hn01u:1305": " RV_1,052.13c viśvam āprā antarikṣam mahitvā satyam addhā nakir anyas tvāvān ||",
    "GV01rv_hn01u:1306": " RV_1,052.14a na yasya dyāvāpṛthivī anu vyaco na sindhavo rajaso antam",
    "GV01rv_hn01u:1307": " ānaśuḥ |",
    "GV01rv_hn01u:1308": " RV_1,052.14c nota svavṛṣṭim made asya yudhyata eko anyac cakṛṣe viśvam",
    "GV01rv_hn01u:1309": " ānuṣak ||",
    "GV01rv_hn01u:1310": " RV_1,052.15a ārcann atra marutaḥ sasminn ājau viśve devāso amadann anu tvā",
    "GV01rv_hn01u:1311": " RV_1,052.15c vṛtrasya yad bhṛṣṭimatā vadhena ni tvam indra praty ānaṃ",
    "GV01rv_hn01u:1312": " jaghantha ||",
    "GV01rv_hn01u:1313": " RV_1,053.01a ny ū ṣu vācam pra mahe bharāmahe gira indrāya sadane vivasvataḥ |",
    "GV01rv_hn01u:1314": " RV_1,053.01c nū cid dhi ratnaṃ sasatām ivāvidan na duṣṭutir draviṇodeṣu",
    "GV01rv_hn01u:1315": " śasyate ||",
    "GV01rv_hn01u:1316": " RV_1,053.02a duro aśvasya dura indra gor asi duro yavasya vasuna inas patiḥ |",
    "GV01rv_hn01u:1317": " RV_1,053.02c śikṣānaraḥ pradivo akāmakarśanaḥ sakhā sakhibhyas tam idaṃ gṛṇīmasi ||",
    "GV01rv_hn01u:1318": " RV_1,053.03a śacīva indra purukṛd dyumattama taved idam abhitaś cekite vasu |",
    "GV01rv_hn01u:1319": " RV_1,053.03c ataḥ saṃgṛbhyābhibhūta ā bhara mā tvāyato jarituḥ kāmam ūnayīḥ ||",
    "GV01rv_hn01u:1320": " RV_1,053.04a ebhir dyubhiḥ sumanā ebhir indubhir nirundhāno amatiṃ gobhir aśvinā |",
    "GV01rv_hn01u:1321": " RV_1,053.04c indreṇa dasyuṃ darayanta indubhir yutadveṣasaḥ sam iṣā rabhemahi ||",
    "GV01rv_hn01u:1322": " RV_1,053.05a sam indra rāyā sam iṣā rabhemahi saṃ vājebhiḥ puruścandrair",
    "GV01rv_hn01u:1323": " abhidyubhiḥ |",
    "GV01rv_hn01u:1324": " RV_1,053.05c saṃ devyā pramatyā vīraśuṣmayā goagrayāśvāvatyā rabhemahi ||",
    "GV01rv_hn01u:1325": " RV_1,053.06a te tvā madā amadan tāni vṛṣṇyā te somāso vṛtrahatyeṣu satpate",
    "GV01rv_hn01u:1326": " RV_1,053.06c yat kārave daśa vṛtrāṇy aprati barhiṣmate ni sahasrāṇi barhayaḥ ||",
    "GV01rv_hn01u:1327": " RV_1,053.07a yudhā yudham upa ghed eṣi dhṛṣṇuyā purā puraṃ sam idaṃ haṃsy ojasā |",
    "GV01rv_hn01u:1328": " RV_1,053.07c namyā yad indra sakhyā parāvati nibarhayo namuciṃ nāma māyinam ||",
    "GV01rv_hn01u:1329": " RV_1,053.08a tvaṃ karañjam uta parṇayaṃ vadhīs tejiṣṭhayātithigvasya",
    "GV01rv_hn01u:1330": " vartanī |",
    "GV01rv_hn01u:1331": " RV_1,053.08c tvaṃ śatā vaṅgṛdasyābhinat puro 'nānudaḥ pariṣūtā ṛjiśvanā ||",
    "GV01rv_hn01u:1332": " RV_1,053.09a tvam etāñ janarājño dvir daśābandhunā suśravasopajagmuṣaḥ |",
    "GV01rv_hn01u:1333": " RV_1,053.09c ṣaṣṭiṃ sahasrā navatiṃ nava śruto ni cakreṇa rathyā duṣpadāvṛṇak ||",
    "GV01rv_hn01u:1334": " RV_1,053.10a tvam āvitha suśravasaṃ tavotibhis tava trāmabhir indra tūrvayāṇam |",
    "GV01rv_hn01u:1335": " RV_1,053.10c tvam asmai kutsam atithigvam āyum mahe rājñe yūne arandhanāyaḥ ||",
    "GV01rv_hn01u:1336": " RV_1,053.11a ya udṛcīndra devagopāḥ sakhāyas te śivatamā asāma |",
    "GV01rv_hn01u:1337": " RV_1,053.11c tvāṃ stoṣāma tvayā suvīrā drāghīya āyuḥ prataraṃ dadhānāḥ ||",
    "GV01rv_hn01u:1338": " RV_1,054.01a mā no asmin maghavan pṛtsv aṃhasi nahi te antaḥ śavasaḥ parīṇaśe |",
    "GV01rv_hn01u:1339": " RV_1,054.01c akrandayo nadyo roruvad vanā kathā na kṣoṇīr bhiyasā sam",
    "GV01rv_hn01u:1340": " ārata ||",
    "GV01rv_hn01u:1341": " RV_1,054.02a arcā śakrāya śākine śacīvate śṛṇvantam indram mahayann abhi ṣṭuhi |",
    "GV01rv_hn01u:1342": " RV_1,054.02c yo dhṛṣṇunā śavasā rodasī ubhe vṛṣā vṛṣatvā vṛṣabho nyṛñjate",
    "GV01rv_hn01u:1343": " RV_1,054.03a arcā dive bṛhate śūṣyaṃ vacaḥ svakṣatraṃ yasya dhṛṣato dhṛṣan",
    "GV01rv_hn01u:1344": " manaḥ |",
    "GV01rv_hn01u:1345": " RV_1,054.03c bṛhacchravā asuro barhaṇā kṛtaḥ puro haribhyāṃ vṛṣabho ratho hi ṣaḥ ||",
    "GV01rv_hn01u:1346": " RV_1,054.04a tvaṃ divo bṛhataḥ sānu kopayo 'va tmanā dhṛṣatā śambaram",
    "GV01rv_hn01u:1347": " bhinat |",
    "GV01rv_hn01u:1348": " RV_1,054.04c yan māyino vrandino mandinā dhṛṣac chitāṃ gabhastim aśanim pṛtanyasi ||",
    "GV01rv_hn01u:1349": " RV_1,054.05a ni yad vṛṇakṣi śvasanasya mūrdhani śuṣṇasya cid vrandino roruvad vanā |",
    "GV01rv_hn01u:1350": " RV_1,054.05c prācīnena manasā barhaṇāvatā yad adyā cit kṛṇavaḥ kas tvā",
    "GV01rv_hn01u:1351": " pari ||",
    "GV01rv_hn01u:1352": " RV_1,054.06a tvam āvitha naryaṃ turvaśaṃ yaduṃ tvaṃ turvītiṃ vayyaṃ śatakrato |",
    "GV01rv_hn01u:1353": " RV_1,054.06c tvaṃ ratham etaśaṃ kṛtvye dhane tvam puro navatiṃ dambhayo",
    "GV01rv_hn01u:1354": " nava ||",
    "GV01rv_hn01u:1355": " RV_1,054.07a sa ghā rājā satpatiḥ śūśuvaj jano rātahavyaḥ prati yaḥ śāsam invati |",
    "GV01rv_hn01u:1356": " RV_1,054.07c ukthā vā yo abhigṛṇāti rādhasā dānur asmā uparā pinvate divaḥ",
    "GV01rv_hn01u:1357": " RV_1,054.08a asamaṃ kṣatram asamā manīṣā pra somapā apasā santu neme |",
    "GV01rv_hn01u:1358": " RV_1,054.08c ye ta indra daduṣo vardhayanti mahi kṣatraṃ sthaviraṃ vṛṣṇyaṃ",
    "GV01rv_hn01u:1359": " ca ||",
    "GV01rv_hn01u:1360": " RV_1,054.09a tubhyed ete bahulā adridugdhāś camūṣadaś camasā indrapānāḥ |",
    "GV01rv_hn01u:1361": " RV_1,054.09c vy aśnuhi tarpayā kāmam eṣām athā mano vasudeyāya kṛṣva ||",
    "GV01rv_hn01u:1362": " RV_1,054.10a apām atiṣṭhad dharuṇahvaraṃ tamo 'ntar vṛtrasya jaṭhareṣu parvataḥ |",
    "GV01rv_hn01u:1363": " RV_1,054.10c abhīm indro nadyo vavriṇā hitā viśvā anuṣṭhāḥ pravaṇeṣu jighnate ||",
    "GV01rv_hn01u:1364": " RV_1,054.11a sa śevṛdham adhi dhā dyumnam asme mahi kṣatraṃ janāṣāḷ indra tavyam |",
    "GV01rv_hn01u:1365": " RV_1,054.11c rakṣā ca no maghonaḥ pāhi sūrīn rāye ca naḥ svapatyā iṣe dhāḥ",
    "GV01rv_hn01u:1366": " RV_1,055.01a divaś cid asya varimā vi papratha indraṃ na mahnā pṛthivī cana prati |",
    "GV01rv_hn01u:1367": " RV_1,055.01c bhīmas tuviṣmāñ carṣaṇibhya ātapaḥ śiśīte vajraṃ tejase na vaṃsagaḥ ||",
    "GV01rv_hn01u:1368": " RV_1,055.02a so arṇavo na nadyaḥ samudriyaḥ prati gṛbhṇāti viśritā varīmabhiḥ |",
    "GV01rv_hn01u:1369": " RV_1,055.02c indraḥ somasya pītaye vṛṣāyate sanāt sa yudhma ojasā panasyate ||",
    "GV01rv_hn01u:1370": " RV_1,055.03a tvaṃ tam indra parvataṃ na bhojase maho nṛmṇasya dharmaṇām",
    "GV01rv_hn01u:1371": " irajyasi |",
    "GV01rv_hn01u:1372": " RV_1,055.03c pra vīryeṇa devatāti cekite viśvasmā ugraḥ karmaṇe purohitaḥ ||",
    "GV01rv_hn01u:1373": " RV_1,055.04a sa id vane namasyubhir vacasyate cāru janeṣu prabruvāṇa indriyam |",
    "GV01rv_hn01u:1374": " RV_1,055.04c vṛṣā chandur bhavati haryato vṛṣā kṣemeṇa dhenām maghavā yad",
    "GV01rv_hn01u:1375": " invati ||",
    "GV01rv_hn01u:1376": " RV_1,055.05a sa in mahāni samithāni majmanā kṛṇoti yudhma ojasā janebhyaḥ",
    "GV01rv_hn01u:1377": " RV_1,055.05c adhā cana śrad dadhati tviṣīmata indrāya vajraṃ nighanighnate vadham ||",
    "GV01rv_hn01u:1378": " RV_1,055.06a sa hi śravasyuḥ sadanāni kṛtrimā kṣmayā vṛdhāna ojasā vināśayan |",
    "GV01rv_hn01u:1379": " RV_1,055.06c jyotīṃṣi kṛṇvann avṛkāṇi yajyave 'va sukratuḥ sartavā apaḥ",
    "GV01rv_hn01u:1380": " sṛjat ||",
    "GV01rv_hn01u:1381": " RV_1,055.07a dānāya manaḥ somapāvann astu te 'rvāñcā harī vandanaśrud ā",
    "GV01rv_hn01u:1382": " kṛdhi |",
    "GV01rv_hn01u:1383": " RV_1,055.07c yamiṣṭhāsaḥ sārathayo ya indra te na tvā ketā ā dabhnuvanti bhūrṇayaḥ ||",
    "GV01rv_hn01u:1384": " RV_1,055.08a aprakṣitaṃ vasu bibharṣi hastayor aṣāḷhaṃ sahas tanvi śruto dadhe |",
    "GV01rv_hn01u:1385": " RV_1,055.08c āvṛtāso 'vatāso na kartṛbhis tanūṣu te kratava indra bhūrayaḥ",
    "GV01rv_hn01u:1386": " RV_1,056.01a eṣa pra pūrvīr ava tasya camriṣo 'tyo na yoṣām ud ayaṃsta bhurvaṇiḥ |",
    "GV01rv_hn01u:1387": " RV_1,056.01c dakṣam mahe pāyayate hiraṇyayaṃ ratham āvṛtyā hariyogam ṛbhvasam ||",
    "GV01rv_hn01u:1388": " RV_1,056.02a taṃ gūrtayo nemanniṣaḥ parīṇasaḥ samudraṃ na saṃcaraṇe saniṣyavaḥ |",
    "GV01rv_hn01u:1389": " RV_1,056.02c patiṃ dakṣasya vidathasya nū saho giriṃ na venā adhi roha tejasā ||",
    "GV01rv_hn01u:1390": " RV_1,056.03a sa turvaṇir mahāṃ areṇu pauṃsye girer bhṛṣṭir na bhrājate",
    "GV01rv_hn01u:1391": " tujā śavaḥ |",
    "GV01rv_hn01u:1392": " RV_1,056.03c yena śuṣṇam māyinam āyaso made dudhra ābhūṣu rāmayan ni",
    "GV01rv_hn01u:1393": " dāmani ||",
    "GV01rv_hn01u:1394": " RV_1,056.04a devī yadi taviṣī tvāvṛdhotaya indraṃ siṣakty uṣasaṃ na sūryaḥ",
    "GV01rv_hn01u:1395": " RV_1,056.04c yo dhṛṣṇunā śavasā bādhate tama iyarti reṇum bṛhad arhariṣvaṇiḥ ||",
    "GV01rv_hn01u:1396": " RV_1,056.05a vi yat tiro dharuṇam acyutaṃ rajo 'tiṣṭhipo diva ātāsu barhaṇā |",
    "GV01rv_hn01u:1397": " RV_1,056.05c svarmīḷhe yan mada indra harṣyāhan vṛtraṃ nir apām aubjo",
    "GV01rv_hn01u:1398": " arṇavam ||",
    "GV01rv_hn01u:1399": " RV_1,056.06a tvaṃ divo dharuṇaṃ dhiṣa ojasā pṛthivyā indra sadaneṣu māhinaḥ |",
    "GV01rv_hn01u:1400": " RV_1,056.06c tvaṃ sutasya made ariṇā apo vi vṛtrasya samayā pāṣyārujaḥ ||",
    "GV01rv_hn01u:1401": " RV_1,057.01a pra maṃhiṣṭhāya bṛhate bṛhadraye satyaśuṣmāya tavase matim bhare |",
    "GV01rv_hn01u:1402": " RV_1,057.01c apām iva pravaṇe yasya durdharaṃ rādho viśvāyu śavase apāvṛtam ||",
    "GV01rv_hn01u:1403": " RV_1,057.02a adha te viśvam anu hāsad iṣṭaya āpo nimneva savanā haviṣmataḥ",
    "GV01rv_hn01u:1404": " RV_1,057.02c yat parvate na samaśīta haryata indrasya vajraḥ śnathitā hiraṇyayaḥ ||",
    "GV01rv_hn01u:1405": " RV_1,057.03a asmai bhīmāya namasā sam adhvara uṣo na śubhra ā bharā panīyase |",
    "GV01rv_hn01u:1406": " RV_1,057.03c yasya dhāma śravase nāmendriyaṃ jyotir akāri harito nāyase ||",
    "GV01rv_hn01u:1407": " RV_1,057.04a ime ta indra te vayam puruṣṭuta ye tvārabhya carāmasi",
    "GV01rv_hn01u:1408": " prabhūvaso |",
    "GV01rv_hn01u:1409": " RV_1,057.04c nahi tvad anyo girvaṇo giraḥ saghat kṣoṇīr iva prati no harya tad vacaḥ ||",
    "GV01rv_hn01u:1410": " RV_1,057.05a bhūri ta indra vīryaṃ tava smasy asya stotur maghavan kāmam ā pṛṇa |",
    "GV01rv_hn01u:1411": " RV_1,057.05c anu te dyaur bṛhatī vīryam mama iyaṃ ca te pṛthivī nema ojase",
    "GV01rv_hn01u:1412": " RV_1,057.06a tvaṃ tam indra parvatam mahām uruṃ vajreṇa vajrin parvaśaś",
    "GV01rv_hn01u:1413": " cakartitha |",
    "GV01rv_hn01u:1414": " RV_1,057.06c avāsṛjo nivṛtāḥ sartavā apaḥ satrā viśvaṃ dadhiṣe kevalaṃ sahaḥ ||",
    "GV01rv_hn01u:1415": " RV_1,058.01a nū cit sahojā amṛto ni tundate hotā yad dūto abhavad vivasvataḥ |",
    "GV01rv_hn01u:1416": " RV_1,058.01c vi sādhiṣṭhebhiḥ pathibhī rajo mama ā devatātā haviṣā vivāsati ||",
    "GV01rv_hn01u:1417": " RV_1,058.02a ā svam adma yuvamāno ajaras tṛṣv aviṣyann ataseṣu tiṣṭhati |",
    "GV01rv_hn01u:1418": " RV_1,058.02c atyo na pṛṣṭham pruṣitasya rocate divo na sānu stanayann",
    "GV01rv_hn01u:1419": " acikradat ||",
    "GV01rv_hn01u:1420": " RV_1,058.03a krāṇā rudrebhir vasubhiḥ purohito hotā niṣatto rayiṣāḷ amartyaḥ |",
    "GV01rv_hn01u:1421": " RV_1,058.03c ratho na vikṣv ṛñjasāna āyuṣu vy ānuṣag vāryā deva ṛṇvati ||",
    "GV01rv_hn01u:1422": " RV_1,058.04a vi vātajūto ataseṣu tiṣṭhate vṛthā juhūbhiḥ sṛṇyā tuviṣvaṇiḥ |",
    "GV01rv_hn01u:1423": " RV_1,058.04c tṛṣu yad agne vanino vṛṣāyase kṛṣṇaṃ ta ema ruśadūrme ajara",
    "GV01rv_hn01u:1424": " RV_1,058.05a tapurjambho vana ā vātacodito yūthe na sāhvāṃ ava vāti",
    "GV01rv_hn01u:1425": " vaṃsagaḥ |",
    "GV01rv_hn01u:1426": " RV_1,058.05c abhivrajann akṣitam pājasā raja sthātuś caratham bhayate patatriṇaḥ ||",
    "GV01rv_hn01u:1427": " RV_1,058.06a dadhuṣ ṭvā bhṛgavo mānuṣeṣv ā rayiṃ na cāruṃ suhavaṃ",
    "GV01rv_hn01u:1428": " janebhyaḥ |",
    "GV01rv_hn01u:1429": " RV_1,058.06c hotāram agne atithiṃ vareṇyam mitraṃ na śevaṃ divyāya janmane",
    "GV01rv_hn01u:1430": " RV_1,058.07a hotāraṃ sapta juhvo yajiṣṭhaṃ yaṃ vāghato vṛṇate adhvareṣu |",
    "GV01rv_hn01u:1431": " RV_1,058.07c agniṃ viśveṣām aratiṃ vasūnāṃ saparyāmi prayasā yāmi ratnam ||",
    "GV01rv_hn01u:1432": " RV_1,058.08a acchidrā sūno sahaso no adya stotṛbhyo mitramahaḥ śarma yaccha |",
    "GV01rv_hn01u:1433": " RV_1,058.08c agne gṛṇantam aṃhasa uruṣyorjo napāt pūrbhir āyasībhiḥ ||",
    "GV01rv_hn01u:1434": " RV_1,058.09a bhavā varūthaṃ gṛṇate vibhāvo bhavā maghavan maghavadbhyaḥ śarma |",
    "GV01rv_hn01u:1435": " RV_1,058.09c uruṣyāgne aṃhaso gṛṇantam prātar makṣū dhiyāvasur jagamyāt ||",
    "GV01rv_hn01u:1436": " RV_1,059.01a vayā id agne agnayas te anye tve viśve amṛtā mādayante |",
    "GV01rv_hn01u:1437": " RV_1,059.01c vaiśvānara nābhir asi kṣitīnāṃ sthūṇeva janāṃ upamid yayantha ||",
    "GV01rv_hn01u:1438": " RV_1,059.02a mūrdhā divo nābhir agniḥ pṛthivyā athābhavad aratī rodasyoḥ |",
    "GV01rv_hn01u:1439": " RV_1,059.02c taṃ tvā devāso 'janayanta devaṃ vaiśvānara jyotir id āryāya ||",
    "GV01rv_hn01u:1440": " RV_1,059.03a ā sūrye na raśmayo dhruvāso vaiśvānare dadhire 'gnā vasūni |",
    "GV01rv_hn01u:1441": " RV_1,059.03c yā parvateṣv oṣadhīṣv apsu yā mānuṣeṣv asi tasya rājā ||",
    "GV01rv_hn01u:1442": " RV_1,059.04a bṛhatī iva sūnave rodasī giro hotā manuṣyo na dakṣaḥ |",
    "GV01rv_hn01u:1443": " RV_1,059.04c svarvate satyaśuṣmāya pūrvīr vaiśvānarāya nṛtamāya yahvīḥ ||",
    "GV01rv_hn01u:1444": " RV_1,059.05a divaś cit te bṛhato jātavedo vaiśvānara pra ririce mahitvam |",
    "GV01rv_hn01u:1445": " RV_1,059.05c rājā kṛṣṭīnām asi mānuṣīṇāṃ yudhā devebhyo varivaś cakartha ||",
    "GV01rv_hn01u:1446": " RV_1,059.06a pra nū mahitvaṃ vṛṣabhasya vocaṃ yam pūravo vṛtrahaṇaṃ sacante |",
    "GV01rv_hn01u:1447": " RV_1,059.06c vaiśvānaro dasyum agnir jaghanvāṃ adhūnot kāṣṭhā ava śambaram bhet ||",
    "GV01rv_hn01u:1448": " RV_1,059.07a vaiśvānaro mahimnā viśvakṛṣṭir bharadvājeṣu yajato vibhāvā |",
    "GV01rv_hn01u:1449": " RV_1,059.07c śātavaneye śatinībhir agniḥ puruṇīthe jarate sūnṛtāvān ||",
    "GV01rv_hn01u:1450": " RV_1,060.01a vahniṃ yaśasaṃ vidathasya ketuṃ suprāvyaṃ dūtaṃ sadyoartham |",
    "GV01rv_hn01u:1451": " RV_1,060.01c dvijanmānaṃ rayim iva praśastaṃ rātim bharad bhṛgave mātariśvā ||",
    "GV01rv_hn01u:1452": " RV_1,060.02a asya śāsur ubhayāsaḥ sacante haviṣmanta uśijo ye ca martāḥ |",
    "GV01rv_hn01u:1453": " RV_1,060.02c divaś cit pūrvo ny asādi hotāpṛcchyo viśpatir vikṣu vedhāḥ ||",
    "GV01rv_hn01u:1454": " RV_1,060.03a taṃ navyasī hṛda ā jāyamānam asmat sukīrtir madhujihvam aśyāḥ",
    "GV01rv_hn01u:1455": " RV_1,060.03c yam ṛtvijo vṛjane mānuṣāsaḥ prayasvanta āyavo jījananta ||",
    "GV01rv_hn01u:1456": " RV_1,060.04a uśik pāvako vasur mānuṣeṣu vareṇyo hotādhāyi vikṣu |",
    "GV01rv_hn01u:1457": " RV_1,060.04c damūnā gṛhapatir dama āṃ agnir bhuvad rayipatī rayīṇām ||",
    "GV01rv_hn01u:1458": " RV_1,060.05a taṃ tvā vayam patim agne rayīṇām pra śaṃsāmo matibhir",
    "GV01rv_hn01u:1459": " gotamāsaḥ |",
    "GV01rv_hn01u:1460": " RV_1,060.05c āśuṃ na vājambharam marjayantaḥ prātar makṣū dhiyāvasur jagamyāt ||",
    "GV01rv_hn01u:1461": " RV_1,061.01a asmā id u pra tavase turāya prayo na harmi stomam māhināya |",
    "GV01rv_hn01u:1462": " RV_1,061.01c ṛcīṣamāyādhrigava oham indrāya brahmāṇi rātatamā ||",
    "GV01rv_hn01u:1463": " RV_1,061.02a asmā id u praya iva pra yaṃsi bharāmy āṅgūṣam bādhe suvṛkti |",
    "GV01rv_hn01u:1464": " RV_1,061.02c indrāya hṛdā manasā manīṣā pratnāya patye dhiyo marjayanta ||",
    "GV01rv_hn01u:1465": " RV_1,061.03a asmā id u tyam upamaṃ svarṣām bharāmy āṅgūṣam āsyena |",
    "GV01rv_hn01u:1466": " RV_1,061.03c maṃhiṣṭham acchoktibhir matīnāṃ suvṛktibhiḥ sūriṃ vāvṛdhadhyai ||",
    "GV01rv_hn01u:1467": " RV_1,061.04a asmā id u stomaṃ saṃ hinomi rathaṃ na taṣṭeva tatsināya |",
    "GV01rv_hn01u:1468": " RV_1,061.04c giraś ca girvāhase suvṛktīndrāya viśvaminvam medhirāya ||",
    "GV01rv_hn01u:1469": " RV_1,061.05a asmā id u saptim iva śravasyendrāyārkaṃ juhvā sam añje |",
    "GV01rv_hn01u:1470": " RV_1,061.05c vīraṃ dānaukasaṃ vandadhyai purāṃ gūrtaśravasaṃ darmāṇam ||",
    "GV01rv_hn01u:1471": " RV_1,061.06a asmā id u tvaṣṭā takṣad vajraṃ svapastamaṃ svaryaṃ raṇāya |",
    "GV01rv_hn01u:1472": " RV_1,061.06c vṛtrasya cid vidad yena marma tujann īśānas tujatā kiyedhāḥ",
    "GV01rv_hn01u:1473": " RV_1,061.07a asyed u mātuḥ savaneṣu sadyo mahaḥ pitum papivāñ cārv annā |",
    "GV01rv_hn01u:1474": " RV_1,061.07c muṣāyad viṣṇuḥ pacataṃ sahīyān vidhyad varāhaṃ tiro adrim astā ||",
    "GV01rv_hn01u:1475": " RV_1,061.08a asmā id u gnāś cid devapatnīr indrāyārkam ahihatya ūvuḥ |",
    "GV01rv_hn01u:1476": " RV_1,061.08c pari dyāvāpṛthivī jabhra urvī nāsya te mahimānam pari ṣṭaḥ ||",
    "GV01rv_hn01u:1477": " RV_1,061.09a asyed eva pra ririce mahitvaṃ divas pṛthivyāḥ pary antarikṣāt",
    "GV01rv_hn01u:1478": " RV_1,061.09c svarāḷ indro dama ā viśvagūrtaḥ svarir amatro vavakṣe raṇāya",
    "GV01rv_hn01u:1479": " RV_1,061.10a asyed eva śavasā śuṣantaṃ vi vṛścad vajreṇa vṛtram indraḥ |",
    "GV01rv_hn01u:1480": " RV_1,061.10c gā na vrāṇā avanīr amuñcad abhi śravo dāvane sacetāḥ ||",
    "GV01rv_hn01u:1481": " RV_1,061.11a asyed u tveṣasā ranta sindhavaḥ pari yad vajreṇa sīm ayacchat",
    "GV01rv_hn01u:1482": " RV_1,061.11c īśānakṛd dāśuṣe daśasyan turvītaye gādhaṃ turvaṇiḥ kaḥ ||",
    "GV01rv_hn01u:1483": " RV_1,061.12a asmā id u pra bharā tūtujāno vṛtrāya vajram īśānaḥ kiyedhāḥ |",
    "GV01rv_hn01u:1484": " RV_1,061.12c gor na parva vi radā tiraśceṣyann arṇāṃsy apāṃ caradhyai ||",
    "GV01rv_hn01u:1485": " RV_1,061.13a asyed u pra brūhi pūrvyāṇi turasya karmāṇi navya ukthaiḥ |",
    "GV01rv_hn01u:1486": " RV_1,061.13c yudhe yad iṣṇāna āyudhāny ṛghāyamāṇo niriṇāti śatrūn ||",
    "GV01rv_hn01u:1487": " RV_1,061.14a asyed u bhiyā girayaś ca dṛḷhā dyāvā ca bhūmā januṣas tujete |",
    "GV01rv_hn01u:1488": " RV_1,061.14c upo venasya joguvāna oṇiṃ sadyo bhuvad vīryāya nodhāḥ ||",
    "GV01rv_hn01u:1489": " RV_1,061.15a asmā id u tyad anu dāyy eṣām eko yad vavne bhūrer īśānaḥ |",
    "GV01rv_hn01u:1490": " RV_1,061.15c praitaśaṃ sūrye paspṛdhānaṃ sauvaśvye suṣvim āvad indraḥ ||",
    "GV01rv_hn01u:1491": " RV_1,061.16a evā te hāriyojanā suvṛktīndra brahmāṇi gotamāso akran |",
    "GV01rv_hn01u:1492": " RV_1,061.16c aiṣu viśvapeśasaṃ dhiyaṃ dhāḥ prātar makṣū dhiyāvasur jagamyāt ||",
    "GV01rv_hn01u:1493": " RV_1,062.01a pra manmahe śavasānāya śūṣam āṅgūṣaṃ girvaṇase aṅgirasvat |",
    "GV01rv_hn01u:1494": " RV_1,062.01c suvṛktibhi stuvata ṛgmiyāyārcāmārkaṃ nare viśrutāya ||",
    "GV01rv_hn01u:1495": " RV_1,062.02a pra vo mahe mahi namo bharadhvam āṅgūṣyaṃ śavasānāya sāma |",
    "GV01rv_hn01u:1496": " RV_1,062.02c yenā naḥ pūrve pitaraḥ padajñā arcanto aṅgiraso gā avindan ||",
    "GV01rv_hn01u:1497": " RV_1,062.03a indrasyāṅgirasāṃ ceṣṭau vidat saramā tanayāya dhāsim |",
    "GV01rv_hn01u:1498": " RV_1,062.03c bṛhaspatir bhinad adriṃ vidad gāḥ sam usriyābhir vāvaśanta naraḥ ||",
    "GV01rv_hn01u:1499": " RV_1,062.04a sa suṣṭubhā sa stubhā sapta vipraiḥ svareṇādriṃ svaryo navagvaiḥ |",
    "GV01rv_hn01u:1500": " RV_1,062.04c saraṇyubhiḥ phaligam indra śakra valaṃ raveṇa darayo daśagvaiḥ ||",
    "GV01rv_hn01u:1501": " RV_1,062.05a gṛṇāno aṅgirobhir dasma vi var uṣasā sūryeṇa gobhir andhaḥ |",
    "GV01rv_hn01u:1502": " RV_1,062.05c vi bhūmyā aprathaya indra sānu divo raja uparam astabhāyaḥ ||",
    "GV01rv_hn01u:1503": " RV_1,062.06a tad u prayakṣatamam asya karma dasmasya cārutamam asti daṃsaḥ",
    "GV01rv_hn01u:1504": " RV_1,062.06c upahvare yad uparā apinvan madhvarṇaso nadyaś catasraḥ ||",
    "GV01rv_hn01u:1505": " RV_1,062.07a dvitā vi vavre sanajā sanīḷe ayāsya stavamānebhir arkaiḥ |",
    "GV01rv_hn01u:1506": " RV_1,062.07c bhago na mene parame vyomann adhārayad rodasī sudaṃsāḥ ||",
    "GV01rv_hn01u:1507": " RV_1,062.08a sanād divam pari bhūmā virūpe punarbhuvā yuvatī svebhir evaiḥ",
    "GV01rv_hn01u:1508": " RV_1,062.08c kṛṣṇebhir aktoṣā ruśadbhir vapurbhir ā carato anyānyā ||",
    "GV01rv_hn01u:1509": " RV_1,062.09a sanemi sakhyaṃ svapasyamānaḥ sūnur dādhāra śavasā sudaṃsāḥ |",
    "GV01rv_hn01u:1510": " RV_1,062.09c āmāsu cid dadhiṣe pakvam antaḥ payaḥ kṛṣṇāsu ruśad rohiṇīṣu",
    "GV01rv_hn01u:1511": " RV_1,062.10a sanāt sanīḷā avanīr avātā vratā rakṣante amṛtāḥ sahobhiḥ |",
    "GV01rv_hn01u:1512": " RV_1,062.10c purū sahasrā janayo na patnīr duvasyanti svasāro ahrayāṇam ||",
    "GV01rv_hn01u:1513": " RV_1,062.11a sanāyuvo namasā navyo arkair vasūyavo matayo dasma dadruḥ |",
    "GV01rv_hn01u:1514": " RV_1,062.11c patiṃ na patnīr uśatīr uśantaṃ spṛśanti tvā śavasāvan manīṣāḥ",
    "GV01rv_hn01u:1515": " RV_1,062.12a sanād eva tava rāyo gabhastau na kṣīyante nopa dasyanti dasma",
    "GV01rv_hn01u:1516": " RV_1,062.12c dyumāṃ asi kratumāṃ indra dhīraḥ śikṣā śacīvas tava naḥ",
    "GV01rv_hn01u:1517": " śacībhiḥ ||",
    "GV01rv_hn01u:1518": " RV_1,062.13a sanāyate gotama indra navyam atakṣad brahma hariyojanāya |",
    "GV01rv_hn01u:1519": " RV_1,062.13c sunīthāya naḥ śavasāna nodhāḥ prātar makṣū dhiyāvasur jagamyāt ||",
    "GV01rv_hn01u:1520": " RV_1,063.01a tvam mahāṃ indra yo ha śuṣmair dyāvā jajñānaḥ pṛthivī ame dhāḥ |",
    "GV01rv_hn01u:1521": " RV_1,063.01c yad dha te viśvā girayaś cid abhvā bhiyā dṛḷhāsaḥ kiraṇā naijan ||",
    "GV01rv_hn01u:1522": " RV_1,063.02a ā yad dharī indra vivratā ver ā te vajraṃ jaritā bāhvor dhāt",
    "GV01rv_hn01u:1523": " RV_1,063.02c yenāviharyatakrato amitrān pura iṣṇāsi puruhūta pūrvīḥ ||",
    "GV01rv_hn01u:1524": " RV_1,063.03a tvaṃ satya indra dhṛṣṇur etān tvam ṛbhukṣā naryas tvaṃ ṣāṭ |",
    "GV01rv_hn01u:1525": " RV_1,063.03c tvaṃ śuṣṇaṃ vṛjane pṛkṣa āṇau yūne kutsāya dyumate sacāhan ||",
    "GV01rv_hn01u:1526": " RV_1,063.04a tvaṃ ha tyad indra codīḥ sakhā vṛtraṃ yad vajrin vṛṣakarmann ubhnāḥ |",
    "GV01rv_hn01u:1527": " RV_1,063.04c yad dha śūra vṛṣamaṇaḥ parācair vi dasyūṃr yonāv akṛto",
    "GV01rv_hn01u:1528": " vṛthāṣāṭ ||",
    "GV01rv_hn01u:1529": " RV_1,063.05a tvaṃ ha tyad indrāriṣaṇyan dṛḷhasya cin martānām ajuṣṭau |",
    "GV01rv_hn01u:1530": " RV_1,063.05c vy asmad ā kāṣṭhā arvate var ghaneva vajriñ chnathihy amitrān",
    "GV01rv_hn01u:1531": " RV_1,063.06a tvāṃ ha tyad indrārṇasātau svarmīḷhe nara ājā havante |",
    "GV01rv_hn01u:1532": " RV_1,063.06c tava svadhāva iyam ā samarya ūtir vājeṣv atasāyyā bhūt ||",
    "GV01rv_hn01u:1533": " RV_1,063.07a tvaṃ ha tyad indra sapta yudhyan puro vajrin purukutsāya",
    "GV01rv_hn01u:1534": " dardaḥ |",
    "GV01rv_hn01u:1535": " RV_1,063.07c barhir na yat sudāse vṛthā varg aṃho rājan varivaḥ pūrave kaḥ ||",
    "GV01rv_hn01u:1536": " RV_1,063.08a tvaṃ tyāṃ na indra deva citrām iṣam āpo na pīpayaḥ parijman |",
    "GV01rv_hn01u:1537": " RV_1,063.08c yayā śūra praty asmabhyaṃ yaṃsi tmanam ūrjaṃ na viśvadha",
    "GV01rv_hn01u:1538": " kṣaradhyai ||",
    "GV01rv_hn01u:1539": " RV_1,063.09a akāri ta indra gotamebhir brahmāṇy oktā namasā haribhyām |",
    "GV01rv_hn01u:1540": " RV_1,063.09c supeśasaṃ vājam ā bharā naḥ prātar makṣū dhiyāvasur jagamyāt",
    "GV01rv_hn01u:1541": " RV_1,064.01a vṛṣṇe śardhāya sumakhāya vedhase nodhaḥ suvṛktim pra bharā marudbhyaḥ |",
    "GV01rv_hn01u:1542": " RV_1,064.01c apo na dhīro manasā suhastyo giraḥ sam añje vidatheṣv ābhuvaḥ",
    "GV01rv_hn01u:1543": " RV_1,064.02a te jajñire diva ṛṣvāsa ukṣaṇo rudrasya maryā asurā arepasaḥ |",
    "GV01rv_hn01u:1544": " RV_1,064.02c pāvakāsaḥ śucayaḥ sūryā iva satvāno na drapsino ghoravarpasaḥ ||",
    "GV01rv_hn01u:1545": " RV_1,064.03a yuvāno rudrā ajarā abhogghano vavakṣur adhrigāvaḥ parvatā iva |",
    "GV01rv_hn01u:1546": " RV_1,064.03c dṛḷhā cid viśvā bhuvanāni pārthivā pra cyāvayanti divyāni majmanā ||",
    "GV01rv_hn01u:1547": " RV_1,064.04a citrair añjibhir vapuṣe vy añjate vakṣassu rukmāṃ adhi yetire",
    "GV01rv_hn01u:1548": " śubhe |",
    "GV01rv_hn01u:1549": " RV_1,064.04c aṃseṣv eṣāṃ ni mimṛkṣur ṛṣṭayaḥ sākaṃ jajñire svadhayā divo",
    "GV01rv_hn01u:1550": " naraḥ ||",
    "GV01rv_hn01u:1551": " RV_1,064.05a īśānakṛto dhunayo riśādaso vātān vidyutas taviṣībhir akrata |",
    "GV01rv_hn01u:1552": " RV_1,064.05c duhanty ūdhar divyāni dhūtayo bhūmim pinvanti payasā parijrayaḥ ||",
    "GV01rv_hn01u:1553": " RV_1,064.06a pinvanty apo marutaḥ sudānavaḥ payo ghṛtavad vidatheṣv ābhuvaḥ |",
    "GV01rv_hn01u:1554": " RV_1,064.06c atyaṃ na mihe vi nayanti vājinam utsaṃ duhanti stanayantam",
    "GV01rv_hn01u:1555": " akṣitam ||",
    "GV01rv_hn01u:1556": " RV_1,064.07a mahiṣāso māyinaś citrabhānavo girayo na svatavaso raghuṣyadaḥ",
    "GV01rv_hn01u:1557": " RV_1,064.07c mṛgā iva hastinaḥ khādathā vanā yad āruṇīṣu taviṣīr ayugdhvam",
    "GV01rv_hn01u:1558": " RV_1,064.08a siṃhā iva nānadati pracetasaḥ piśā iva supiśo viśvavedasaḥ |",
    "GV01rv_hn01u:1559": " RV_1,064.08c kṣapo jinvantaḥ pṛṣatībhir ṛṣṭibhiḥ sam it sabādhaḥ śavasāhimanyavaḥ ||",
    "GV01rv_hn01u:1560": " RV_1,064.09a rodasī ā vadatā gaṇaśriyo nṛṣācaḥ śūrāḥ śavasāhimanyavaḥ |",
    "GV01rv_hn01u:1561": " RV_1,064.09c ā vandhureṣv amatir na darśatā vidyun na tasthau maruto",
    "GV01rv_hn01u:1562": " ratheṣu vaḥ ||",
    "GV01rv_hn01u:1563": " RV_1,064.10a viśvavedaso rayibhiḥ samokasaḥ sammiślāsas taviṣībhir virapśinaḥ |",
    "GV01rv_hn01u:1564": " RV_1,064.10c astāra iṣuṃ dadhire gabhastyor anantaśuṣmā vṛṣakhādayo naraḥ",
    "GV01rv_hn01u:1565": " RV_1,064.11a hiraṇyayebhiḥ pavibhiḥ payovṛdha ujjighnanta āpathyo na",
    "GV01rv_hn01u:1566": " parvatān |",
    "GV01rv_hn01u:1567": " RV_1,064.11c makhā ayāsaḥ svasṛto dhruvacyuto dudhrakṛto maruto",
    "GV01rv_hn01u:1568": " bhrājadṛṣṭayaḥ ||",
    "GV01rv_hn01u:1569": " RV_1,064.12a ghṛṣum pāvakaṃ vaninaṃ vicarṣaṇiṃ rudrasya sūnuṃ havasā gṛṇīmasi |",
    "GV01rv_hn01u:1570": " RV_1,064.12c rajasturaṃ tavasam mārutaṃ gaṇam ṛjīṣiṇaṃ vṛṣaṇaṃ saścata śriye ||",
    "GV01rv_hn01u:1571": " RV_1,064.13a pra nū sa martaḥ śavasā janāṃ ati tasthau va ūtī maruto yam",
    "GV01rv_hn01u:1572": " āvata |",
    "GV01rv_hn01u:1573": " RV_1,064.13c arvadbhir vājam bharate dhanā nṛbhir āpṛcchyaṃ kratum ā kṣeti",
    "GV01rv_hn01u:1574": " puṣyati ||",
    "GV01rv_hn01u:1575": " RV_1,064.14a carkṛtyam marutaḥ pṛtsu duṣṭaraṃ dyumantaṃ śuṣmam maghavatsu dhattana |",
    "GV01rv_hn01u:1576": " RV_1,064.14c dhanaspṛtam ukthyaṃ viśvacarṣaṇiṃ tokam puṣyema tanayaṃ śataṃ himāḥ ||",
    "GV01rv_hn01u:1577": " RV_1,064.15a nū ṣṭhiram maruto vīravantam ṛtīṣāhaṃ rayim asmāsu dhatta |",
    "GV01rv_hn01u:1578": " RV_1,064.15c sahasriṇaṃ śatinaṃ śūśuvāṃsam prātar makṣū dhiyāvasur",
    "GV01rv_hn01u:1579": " jagamyāt ||",
    "GV01rv_hn01u:1580": " RV_1,065.01 paśvā na tāyuṃ guhā catantaṃ namo yujānaṃ namo vahantam ||",
    "GV01rv_hn01u:1581": " RV_1,065.02 sajoṣā dhīrāḥ padair anu gmann upa tvā sīdan viśve yajatrāḥ ||",
    "GV01rv_hn01u:1582": " RV_1,065.03 ṛtasya devā anu vratā gur bhuvat pariṣṭir dyaur na bhūma ||",
    "GV01rv_hn01u:1583": " RV_1,065.04 vardhantīm āpaḥ panvā suśiśvim ṛtasya yonā garbhe sujātam ||",
    "GV01rv_hn01u:1584": " RV_1,065.05 puṣṭir na raṇvā kṣitir na pṛthvī girir na bhujma kṣodo na śambhu ||",
    "GV01rv_hn01u:1585": " RV_1,065.06 atyo nājman sargaprataktaḥ sindhur na kṣodaḥ ka īṃ varāte ||",
    "GV01rv_hn01u:1586": " RV_1,065.07 jāmiḥ sindhūnām bhrāteva svasrām ibhyān na rājā vanāny atti ||",
    "GV01rv_hn01u:1587": " RV_1,065.08 yad vātajūto vanā vy asthād agnir ha dāti romā pṛthivyāḥ ||",
    "GV01rv_hn01u:1588": " RV_1,065.09 śvasity apsu haṃso na sīdan kratvā cetiṣṭho viśām uṣarbhut ||",
    "GV01rv_hn01u:1589": " RV_1,065.10 somo na vedhā ṛtaprajātaḥ paśur na śiśvā vibhur dūrebhāḥ ||",
    "GV01rv_hn01u:1590": " RV_1,066.01 rayir na citrā sūro na saṃdṛg āyur na prāṇo nityo na sūnuḥ ||",
    "GV01rv_hn01u:1591": " RV_1,066.02 takvā na bhūrṇir vanā siṣakti payo na dhenuḥ śucir vibhāvā ||",
    "GV01rv_hn01u:1592": " RV_1,066.03 dādhāra kṣemam oko na raṇvo yavo na pakvo jetā janānām ||",
    "GV01rv_hn01u:1593": " RV_1,066.04 ṛṣir na stubhvā vikṣu praśasto vājī na prīto vayo dadhāti ||",
    "GV01rv_hn01u:1594": " RV_1,066.05 durokaśociḥ kratur na nityo jāyeva yonāv araṃ viśvasmai ||",
    "GV01rv_hn01u:1595": " RV_1,066.06 citro yad abhrāṭ chveto na vikṣu ratho na rukmī tveṣaḥ samatsu ||",
    "GV01rv_hn01u:1596": " RV_1,066.07 seneva sṛṣṭāmaṃ dadhāty astur na didyut tveṣapratīkā ||",
    "GV01rv_hn01u:1597": " RV_1,066.08 yamo ha jāto yamo janitvaṃ jāraḥ kanīnām patir janīnām ||",
    "GV01rv_hn01u:1598": " RV_1,066.09 taṃ vaś carāthā vayaṃ vasatyāstaṃ na gāvo nakṣanta iddham ||",
    "GV01rv_hn01u:1599": " RV_1,066.10 sindhur na kṣodaḥ pra nīcīr ainon navanta gāvaḥ svar dṛśīke ||",
    "GV01rv_hn01u:1600": " RV_1,067.01 vaneṣu jāyur marteṣu mitro vṛṇīte śruṣṭiṃ rājevājuryam ||",
    "GV01rv_hn01u:1601": " RV_1,067.02 kṣemo na sādhuḥ kratur na bhadro bhuvat svādhīr hotā havyavāṭ",
    "GV01rv_hn01u:1602": " RV_1,067.03 haste dadhāno nṛmṇā viśvāny ame devān dhād guhā niṣīdan ||",
    "GV01rv_hn01u:1603": " RV_1,067.04 vidantīm atra naro dhiyandhā hṛdā yat taṣṭān mantrāṃ aśaṃsan",
    "GV01rv_hn01u:1604": " RV_1,067.05 ajo na kṣāṃ dādhāra pṛthivīṃ tastambha dyām mantrebhiḥ satyaiḥ",
    "GV01rv_hn01u:1605": " RV_1,067.06 priyā padāni paśvo ni pāhi viśvāyur agne guhā guhaṃ gāḥ ||",
    "GV01rv_hn01u:1606": " RV_1,067.07 ya īṃ ciketa guhā bhavantam ā yaḥ sasāda dhārām ṛtasya ||",
    "GV01rv_hn01u:1607": " RV_1,067.08 vi ye cṛtanty ṛtā sapanta ād id vasūni pra vavācāsmai ||",
    "GV01rv_hn01u:1608": " RV_1,067.09 vi yo vīrutsu rodhan mahitvota prajā uta prasūṣv antaḥ ||",
    "GV01rv_hn01u:1609": " RV_1,067.10 cittir apāṃ dame viśvāyuḥ sadmeva dhīrāḥ sammāya cakruḥ ||",
    "GV01rv_hn01u:1610": " RV_1,068.01 śrīṇann upa sthād divam bhuraṇyu sthātuś caratham aktūn vy",
    "GV01rv_hn01u:1611": " ūrṇot ||",
    "GV01rv_hn01u:1612": " RV_1,068.02 pari yad eṣām eko viśveṣām bhuvad devo devānām mahitvā ||",
    "GV01rv_hn01u:1613": " RV_1,068.03 ād it te viśve kratuṃ juṣanta śuṣkād yad deva jīvo janiṣṭhāḥ ||",
    "GV01rv_hn01u:1614": " RV_1,068.04 bhajanta viśve devatvaṃ nāma ṛtaṃ sapanto amṛtam evaiḥ ||",
    "GV01rv_hn01u:1615": " RV_1,068.05 ṛtasya preṣā ṛtasya dhītir viśvāyur viśve apāṃsi cakruḥ ||",
    "GV01rv_hn01u:1616": " RV_1,068.06 yas tubhyaṃ dāśād yo vā te śikṣāt tasmai cikitvān rayiṃ dayasva ||",
    "GV01rv_hn01u:1617": " RV_1,068.07 hotā niṣatto manor apatye sa cin nv āsām patī rayīṇām ||",
    "GV01rv_hn01u:1618": " RV_1,068.08 icchanta reto mithas tanūṣu saṃ jānata svair dakṣair amūrāḥ ||",
    "GV01rv_hn01u:1619": " RV_1,068.09 pitur na putrāḥ kratuṃ juṣanta śroṣan ye asya śāsaṃ turāsaḥ ||",
    "GV01rv_hn01u:1620": " RV_1,068.10 vi rāya aurṇod duraḥ purukṣuḥ pipeśa nākaṃ stṛbhir damūnāḥ ||",
    "GV01rv_hn01u:1621": " RV_1,069.01 śukraḥ śuśukvāṃ uṣo na jāraḥ paprā samīcī divo na jyotiḥ ||",
    "GV01rv_hn01u:1622": " RV_1,069.02 pari prajātaḥ kratvā babhūtha bhuvo devānām pitā putraḥ san ||",
    "GV01rv_hn01u:1623": " RV_1,069.03 vedhā adṛpto agnir vijānann ūdhar na gonāṃ svādmā pitūnām ||",
    "GV01rv_hn01u:1624": " RV_1,069.04 jane na śeva āhūryaḥ san madhye niṣatto raṇvo duroṇe ||",
    "GV01rv_hn01u:1625": " RV_1,069.05 putro na jāto raṇvo duroṇe vājī na prīto viśo vi tārīt ||",
    "GV01rv_hn01u:1626": " RV_1,069.06 viśo yad ahve nṛbhiḥ sanīḷā agnir devatvā viśvāny aśyāḥ ||",
    "GV01rv_hn01u:1627": " RV_1,069.07 nakiṣ ṭa etā vratā minanti nṛbhyo yad ebhyaḥ śruṣṭiṃ cakartha",
    "GV01rv_hn01u:1628": " RV_1,069.08 tat tu te daṃso yad ahan samānair nṛbhir yad yukto vive rapāṃsi ||",
    "GV01rv_hn01u:1629": " RV_1,069.09 uṣo na jāro vibhāvosraḥ saṃjñātarūpaś ciketad asmai ||",
    "GV01rv_hn01u:1630": " RV_1,069.10 tmanā vahanto duro vy ṛṇvan navanta viśve svar dṛśīke ||",
    "GV01rv_hn01u:1631": " RV_1,070.01 vanema pūrvīr aryo manīṣā agniḥ suśoko viśvāny aśyāḥ ||",
    "GV01rv_hn01u:1632": " RV_1,070.02 ā daivyāni vratā cikitvān ā mānuṣasya janasya janma ||",
    "GV01rv_hn01u:1633": " RV_1,070.03 garbho yo apāṃ garbho vanānāṃ garbhaś ca sthātāṃ garbhaś",
    "GV01rv_hn01u:1634": " carathām ||",
    "GV01rv_hn01u:1635": " RV_1,070.04 adrau cid asmā antar duroṇe viśāṃ na viśvo amṛtaḥ svādhīḥ ||",
    "GV01rv_hn01u:1636": " RV_1,070.05 sa hi kṣapāvāṃ agnī rayīṇāṃ dāśad yo asmā araṃ sūktaiḥ ||",
    "GV01rv_hn01u:1637": " RV_1,070.06 etā cikitvo bhūmā ni pāhi devānāṃ janma martāṃś ca vidvān ||",
    "GV01rv_hn01u:1638": " RV_1,070.07 vardhān yam pūrvīḥ kṣapo virūpā sthātuś ca ratham ṛtapravītam",
    "GV01rv_hn01u:1639": " RV_1,070.08 arādhi hotā svar niṣattaḥ kṛṇvan viśvāny apāṃsi satyā ||",
    "GV01rv_hn01u:1640": " RV_1,070.09 goṣu praśastiṃ vaneṣu dhiṣe bharanta viśve baliṃ svar ṇaḥ ||",
    "GV01rv_hn01u:1641": " RV_1,070.10 vi tvā naraḥ purutrā saparyan pitur na jivrer vi vedo bharanta ||",
    "GV01rv_hn01u:1642": " RV_1,070.11 sādhur na gṛdhnur asteva śūro yāteva bhīmas tveṣaḥ samatsu ||",
    "GV01rv_hn01u:1643": " RV_1,071.01a upa pra jinvann uśatīr uśantam patiṃ na nityaṃ janayaḥ",
    "GV01rv_hn01u:1644": " sanīḷāḥ |",
    "GV01rv_hn01u:1645": " RV_1,071.01c svasāraḥ śyāvīm aruṣīm ajuṣrañ citram ucchantīm uṣasaṃ na gāvaḥ ||",
    "GV01rv_hn01u:1646": " RV_1,071.02a vīḷu cid dṛḷhā pitaro na ukthair adriṃ rujann aṅgiraso raveṇa",
    "GV01rv_hn01u:1647": " RV_1,071.02c cakrur divo bṛhato gātum asme ahaḥ svar vividuḥ ketum usrāḥ",
    "GV01rv_hn01u:1648": " RV_1,071.03a dadhann ṛtaṃ dhanayann asya dhītim ād id aryo didhiṣvo",
    "GV01rv_hn01u:1649": " vibhṛtrāḥ |",
    "GV01rv_hn01u:1650": " RV_1,071.03c atṛṣyantīr apaso yanty acchā devāñ janma prayasā vardhayantīḥ ||",
    "GV01rv_hn01u:1651": " RV_1,071.04a mathīd yad īṃ vibhṛto mātariśvā gṛhe-gṛhe śyeto jenyo bhūt |",
    "GV01rv_hn01u:1652": " RV_1,071.04c ād īṃ rājñe na sahīyase sacā sann ā dūtyam bhṛgavāṇo vivāya ||",
    "GV01rv_hn01u:1653": " RV_1,071.05a mahe yat pitra īṃ rasaṃ dive kar ava tsarat pṛśanyaś cikitvān |",
    "GV01rv_hn01u:1654": " RV_1,071.05c sṛjad astā dhṛṣatā didyum asmai svāyāṃ devo duhitari tviṣiṃ",
    "GV01rv_hn01u:1655": " dhāt ||",
    "GV01rv_hn01u:1656": " RV_1,071.06a sva ā yas tubhyaṃ dama ā vibhāti namo vā dāśād uśato anu dyūn",
    "GV01rv_hn01u:1657": " RV_1,071.06c vardho agne vayo asya dvibarhā yāsad rāyā sarathaṃ yaṃ junāsi",
    "GV01rv_hn01u:1658": " RV_1,071.07a agniṃ viśvā abhi pṛkṣaḥ sacante samudraṃ na sravataḥ sapta",
    "GV01rv_hn01u:1659": " yahvīḥ |",
    "GV01rv_hn01u:1660": " RV_1,071.07c na jāmibhir vi cikite vayo no vidā deveṣu pramatiṃ cikitvān",
    "GV01rv_hn01u:1661": " RV_1,071.08a ā yad iṣe nṛpatiṃ teja ānaṭ chuci reto niṣiktaṃ dyaur abhīke |",
    "GV01rv_hn01u:1662": " RV_1,071.08c agniḥ śardham anavadyaṃ yuvānaṃ svādhyaṃ janayat sūdayac ca ||",
    "GV01rv_hn01u:1663": " RV_1,071.09a mano na yo 'dhvanaḥ sadya ety ekaḥ satrā sūro vasva īśe |",
    "GV01rv_hn01u:1664": " RV_1,071.09c rājānā mitrāvaruṇā supāṇī goṣu priyam amṛtaṃ rakṣamāṇā ||",
    "GV01rv_hn01u:1665": " RV_1,071.10a mā no agne sakhyā pitryāṇi pra marṣiṣṭhā abhi viduṣ kaviḥ san |",
    "GV01rv_hn01u:1666": " RV_1,071.10c nabho na rūpaṃ jarimā mināti purā tasyā abhiśaster adhīhi ||",
    "GV01rv_hn01u:1667": " RV_1,072.01a ni kāvyā vedhasaḥ śaśvatas kar haste dadhāno naryā purūṇi |",
    "GV01rv_hn01u:1668": " RV_1,072.01c agnir bhuvad rayipatī rayīṇāṃ satrā cakrāṇo amṛtāni viśvā ||",
    "GV01rv_hn01u:1669": " RV_1,072.02a asme vatsam pari ṣantaṃ na vindann icchanto viśve amṛtā",
    "GV01rv_hn01u:1670": " amūrāḥ |",
    "GV01rv_hn01u:1671": " RV_1,072.02c śramayuvaḥ padavyo dhiyandhās tasthuḥ pade parame cārv agneḥ ||",
    "GV01rv_hn01u:1672": " RV_1,072.03a tisro yad agne śaradas tvām ic chuciṃ ghṛtena śucayaḥ",
    "GV01rv_hn01u:1673": " saparyān |",
    "GV01rv_hn01u:1674": " RV_1,072.03c nāmāni cid dadhire yajñiyāny asūdayanta tanvaḥ sujātāḥ ||",
    "GV01rv_hn01u:1675": " RV_1,072.04a ā rodasī bṛhatī vevidānāḥ pra rudriyā jabhrire yajñiyāsaḥ |",
    "GV01rv_hn01u:1676": " RV_1,072.04c vidan marto nemadhitā cikitvān agnim pade parame tasthivāṃsam ||",
    "GV01rv_hn01u:1677": " RV_1,072.05a saṃjānānā upa sīdann abhijñu patnīvanto namasyaṃ namasyan |",
    "GV01rv_hn01u:1678": " RV_1,072.05c ririkvāṃsas tanvaḥ kṛṇvata svāḥ sakhā sakhyur nimiṣi rakṣamāṇāḥ ||",
    "GV01rv_hn01u:1679": " RV_1,072.06a triḥ sapta yad guhyāni tve it padāvidan nihitā yajñiyāsaḥ |",
    "GV01rv_hn01u:1680": " RV_1,072.06c tebhī rakṣante amṛtaṃ sajoṣāḥ paśūñ ca sthātṝñ carathaṃ ca",
    "GV01rv_hn01u:1681": " pāhi ||",
    "GV01rv_hn01u:1682": " RV_1,072.07a vidvāṃ agne vayunāni kṣitīnāṃ vy ānuṣak churudho jīvase dhāḥ",
    "GV01rv_hn01u:1683": " RV_1,072.07c antarvidvāṃ adhvano devayānān atandro dūto abhavo havirvāṭ ||",
    "GV01rv_hn01u:1684": " RV_1,072.08a svādhyo diva ā sapta yahvī rāyo duro vy ṛtajñā ajānan |",
    "GV01rv_hn01u:1685": " RV_1,072.08c vidad gavyaṃ saramā dṛḷham ūrvaṃ yenā nu kam mānuṣī bhojate viṭ ||",
    "GV01rv_hn01u:1686": " RV_1,072.09a ā ye viśvā svapatyāni tasthuḥ kṛṇvānāso amṛtatvāya gātum |",
    "GV01rv_hn01u:1687": " RV_1,072.09c mahnā mahadbhiḥ pṛthivī vi tasthe mātā putrair aditir dhāyase",
    "GV01rv_hn01u:1688": " veḥ ||",
    "GV01rv_hn01u:1689": " RV_1,072.10a adhi śriyaṃ ni dadhuś cārum asmin divo yad akṣī amṛtā akṛṇvan |",
    "GV01rv_hn01u:1690": " RV_1,072.10c adha kṣaranti sindhavo na sṛṣṭāḥ pra nīcīr agne aruṣīr ajānan",
    "GV01rv_hn01u:1691": " RV_1,073.01a rayir na yaḥ pitṛvitto vayodhāḥ supraṇītiś cikituṣo na śāsuḥ",
    "GV01rv_hn01u:1692": " RV_1,073.01c syonaśīr atithir na prīṇāno hoteva sadma vidhato vi tārīt ||",
    "GV01rv_hn01u:1693": " RV_1,073.02a devo na yaḥ savitā satyamanmā kratvā nipāti vṛjanāni viśvā |",
    "GV01rv_hn01u:1694": " RV_1,073.02c purupraśasto amatir na satya ātmeva śevo didhiṣāyyo bhūt ||",
    "GV01rv_hn01u:1695": " RV_1,073.03a devo na yaḥ pṛthivīṃ viśvadhāyā upakṣeti hitamitro na rājā |",
    "GV01rv_hn01u:1696": " RV_1,073.03c puraḥsadaḥ śarmasado na vīrā anavadyā patijuṣṭeva nārī ||",
    "GV01rv_hn01u:1697": " RV_1,073.04a taṃ tvā naro dama ā nityam iddham agne sacanta kṣitiṣu dhruvāsu |",
    "GV01rv_hn01u:1698": " RV_1,073.04c adhi dyumnaṃ ni dadhur bhūry asmin bhavā viśvāyur dharuṇo",
    "GV01rv_hn01u:1699": " rayīṇām ||",
    "GV01rv_hn01u:1700": " RV_1,073.05a vi pṛkṣo agne maghavāno aśyur vi sūrayo dadato viśvam āyuḥ |",
    "GV01rv_hn01u:1701": " RV_1,073.05c sanema vājaṃ samitheṣv aryo bhāgaṃ deveṣu śravase dadhānāḥ ||",
    "GV01rv_hn01u:1702": " RV_1,073.06a ṛtasya hi dhenavo vāvaśānāḥ smadūdhnīḥ pīpayanta dyubhaktāḥ |",
    "GV01rv_hn01u:1703": " RV_1,073.06c parāvataḥ sumatim bhikṣamāṇā vi sindhavaḥ samayā sasrur adrim ||",
    "GV01rv_hn01u:1704": " RV_1,073.07a tve agne sumatim bhikṣamāṇā divi śravo dadhire yajñiyāsaḥ |",
    "GV01rv_hn01u:1705": " RV_1,073.07c naktā ca cakrur uṣasā virūpe kṛṣṇaṃ ca varṇam aruṇaṃ ca saṃ dhuḥ ||",
    "GV01rv_hn01u:1706": " RV_1,073.08a yān rāye martān suṣūdo agne te syāma maghavāno vayaṃ ca |",
    "GV01rv_hn01u:1707": " RV_1,073.08c chāyeva viśvam bhuvanaṃ sisakṣy āpaprivān rodasī antarikṣam",
    "GV01rv_hn01u:1708": " RV_1,073.09a arvadbhir agne arvato nṛbhir nṝn vīrair vīrān vanuyāmā tvotāḥ",
    "GV01rv_hn01u:1709": " RV_1,073.09c īśānāsaḥ pitṛvittasya rāyo vi sūrayaḥ śatahimā no aśyuḥ ||",
    "GV01rv_hn01u:1710": " RV_1,073.10a etā te agna ucathāni vedho juṣṭāni santu manase hṛde ca |",
    "GV01rv_hn01u:1711": " RV_1,073.10c śakema rāyaḥ sudhuro yamaṃ te 'dhi śravo devabhaktaṃ dadhānāḥ",
    "GV01rv_hn01u:1712": " RV_1,074.01a upaprayanto adhvaram mantraṃ vocemāgnaye |",
    "GV01rv_hn01u:1713": " RV_1,074.01c āre asme ca śṛṇvate ||",
    "GV01rv_hn01u:1714": " RV_1,074.02a yaḥ snīhitīṣu pūrvyaḥ saṃjagmānāsu kṛṣṭiṣu |",
    "GV01rv_hn01u:1715": " RV_1,074.02c arakṣad dāśuṣe gayam ||",
    "GV01rv_hn01u:1716": " RV_1,074.03a uta bruvantu jantava ud agnir vṛtrahājani |",
    "GV01rv_hn01u:1717": " RV_1,074.03c dhanañjayo raṇe-raṇe ||",
    "GV01rv_hn01u:1718": " RV_1,074.04a yasya dūto asi kṣaye veṣi havyāni vītaye |",
    "GV01rv_hn01u:1719": " RV_1,074.04c dasmat kṛṇoṣy adhvaram ||",
    "GV01rv_hn01u:1720": " RV_1,074.05a tam it suhavyam aṅgiraḥ sudevaṃ sahaso yaho |",
    "GV01rv_hn01u:1721": " RV_1,074.05c janā āhuḥ subarhiṣam ||",
    "GV01rv_hn01u:1722": " RV_1,074.06a ā ca vahāsi tāṃ iha devāṃ upa praśastaye |",
    "GV01rv_hn01u:1723": " RV_1,074.06c havyā suścandra vītaye ||",
    "GV01rv_hn01u:1724": " RV_1,074.07a na yor upabdir aśvyaḥ śṛṇve rathasya kac cana |",
    "GV01rv_hn01u:1725": " RV_1,074.07c yad agne yāsi dūtyam ||",
    "GV01rv_hn01u:1726": " RV_1,074.08a tvoto vājy ahrayo 'bhi pūrvasmād aparaḥ |",
    "GV01rv_hn01u:1727": " RV_1,074.08c pra dāśvāṃ agne asthāt ||",
    "GV01rv_hn01u:1728": " RV_1,074.09a uta dyumat suvīryam bṛhad agne vivāsasi |",
    "GV01rv_hn01u:1729": " RV_1,074.09c devebhyo deva dāśuṣe ||",
    "GV01rv_hn01u:1730": " RV_1,075.01a juṣasva saprathastamaṃ vaco devapsarastamam |",
    "GV01rv_hn01u:1731": " RV_1,075.01c havyā juhvāna āsani ||",
    "GV01rv_hn01u:1732": " RV_1,075.02a athā te aṅgirastamāgne vedhastama priyam |",
    "GV01rv_hn01u:1733": " RV_1,075.02c vocema brahma sānasi ||",
    "GV01rv_hn01u:1734": " RV_1,075.03a kas te jāmir janānām agne ko dāśvadhvaraḥ |",
    "GV01rv_hn01u:1735": " RV_1,075.03c ko ha kasminn asi śritaḥ ||",
    "GV01rv_hn01u:1736": " RV_1,075.04a tvaṃ jāmir janānām agne mitro asi priyaḥ |",
    "GV01rv_hn01u:1737": " RV_1,075.04c sakhā sakhibhya īḍyaḥ ||",
    "GV01rv_hn01u:1738": " RV_1,075.05a yajā no mitrāvaruṇā yajā devāṃ ṛtam bṛhat |",
    "GV01rv_hn01u:1739": " RV_1,075.05c agne yakṣi svaṃ damam ||",
    "GV01rv_hn01u:1740": " RV_1,076.01a kā ta upetir manaso varāya bhuvad agne śantamā kā manīṣā |",
    "GV01rv_hn01u:1741": " RV_1,076.01c ko vā yajñaiḥ pari dakṣaṃ ta āpa kena vā te manasā dāśema ||",
    "GV01rv_hn01u:1742": " RV_1,076.02a ehy agna iha hotā ni ṣīdādabdhaḥ su puraetā bhavā naḥ |",
    "GV01rv_hn01u:1743": " RV_1,076.02c avatāṃ tvā rodasī viśvaminve yajā mahe saumanasāya devān ||",
    "GV01rv_hn01u:1744": " RV_1,076.03a pra su viśvān rakṣaso dhakṣy agne bhavā yajñānām abhiśastipāvā |",
    "GV01rv_hn01u:1745": " RV_1,076.03c athā vaha somapatiṃ haribhyām ātithyam asmai cakṛmā sudāvne ||",
    "GV01rv_hn01u:1746": " RV_1,076.04a prajāvatā vacasā vahnir āsā ca huve ni ca satsīha devaiḥ |",
    "GV01rv_hn01u:1747": " RV_1,076.04c veṣi hotram uta potraṃ yajatra bodhi prayantar janitar vasūnām ||",
    "GV01rv_hn01u:1748": " RV_1,076.05a yathā viprasya manuṣo havirbhir devāṃ ayajaḥ kavibhiḥ kaviḥ san |",
    "GV01rv_hn01u:1749": " RV_1,076.05c evā hotaḥ satyatara tvam adyāgne mandrayā juhvā yajasva ||",
    "GV01rv_hn01u:1750": " RV_1,077.01a kathā dāśemāgnaye kāsmai devajuṣṭocyate bhāmine gīḥ |",
    "GV01rv_hn01u:1751": " RV_1,077.01c yo martyeṣv amṛta ṛtāvā hotā yajiṣṭha it kṛṇoti devān ||",
    "GV01rv_hn01u:1752": " RV_1,077.02a yo adhvareṣu śantama ṛtāvā hotā tam ū namobhir ā kṛṇudhvam |",
    "GV01rv_hn01u:1753": " RV_1,077.02c agnir yad ver martāya devān sa cā bodhāti manasā yajāti ||",
    "GV01rv_hn01u:1754": " RV_1,077.03a sa hi kratuḥ sa maryaḥ sa sādhur mitro na bhūd adbhutasya rathīḥ |",
    "GV01rv_hn01u:1755": " RV_1,077.03c tam medheṣu prathamaṃ devayantīr viśa upa bruvate dasmam ārīḥ",
    "GV01rv_hn01u:1756": " RV_1,077.04a sa no nṛṇāṃ nṛtamo riśādā agnir giro 'vasā vetu dhītim |",
    "GV01rv_hn01u:1757": " RV_1,077.04c tanā ca ye maghavānaḥ śaviṣṭhā vājaprasūtā iṣayanta manma ||",
    "GV01rv_hn01u:1758": " RV_1,077.05a evāgnir gotamebhir ṛtāvā viprebhir astoṣṭa jātavedāḥ |",
    "GV01rv_hn01u:1759": " RV_1,077.05c sa eṣu dyumnam pīpayat sa vājaṃ sa puṣṭiṃ yāti joṣam ā cikitvān ||",
    "GV01rv_hn01u:1760": " RV_1,078.01a abhi tvā gotamā girā jātavedo vicarṣaṇe |",
    "GV01rv_hn01u:1761": " RV_1,078.01c dyumnair abhi pra ṇonumaḥ ||",
    "GV01rv_hn01u:1762": " RV_1,078.02a tam u tvā gotamo girā rāyaskāmo duvasyati |",
    "GV01rv_hn01u:1763": " RV_1,078.02c dyumnair abhi pra ṇonumaḥ ||",
    "GV01rv_hn01u:1764": " RV_1,078.03a tam u tvā vājasātamam aṅgirasvad dhavāmahe |",
    "GV01rv_hn01u:1765": " RV_1,078.03c dyumnair abhi pra ṇonumaḥ ||",
    "GV01rv_hn01u:1766": " RV_1,078.04a tam u tvā vṛtrahantamaṃ yo dasyūṃr avadhūnuṣe |",
    "GV01rv_hn01u:1767": " RV_1,078.04c dyumnair abhi pra ṇonumaḥ ||",
    "GV01rv_hn01u:1768": " RV_1,078.05a avocāma rahūgaṇā agnaye madhumad vacaḥ |",
    "GV01rv_hn01u:1769": " RV_1,078.05c dyumnair abhi pra ṇonumaḥ ||",
    "GV01rv_hn01u:1770": " RV_1,079.01a hiraṇyakeśo rajaso visāre 'hir dhunir vāta iva dhrajīmān |",
    "GV01rv_hn01u:1771": " RV_1,079.01c śucibhrājā uṣaso navedā yaśasvatīr apasyuvo na satyāḥ ||",
    "GV01rv_hn01u:1772": " RV_1,079.02a ā te suparṇā aminantaṃ evaiḥ kṛṣṇo nonāva vṛṣabho yadīdam |",
    "GV01rv_hn01u:1773": " RV_1,079.02c śivābhir na smayamānābhir āgāt patanti miha stanayanty abhrā ||",
    "GV01rv_hn01u:1774": " RV_1,079.03a yad īm ṛtasya payasā piyāno nayann ṛtasya pathibhī rajiṣṭhaiḥ",
    "GV01rv_hn01u:1775": " RV_1,079.03c aryamā mitro varuṇaḥ parijmā tvacam pṛñcanty uparasya yonau ||",
    "GV01rv_hn01u:1776": " RV_1,079.04a agne vājasya gomata īśānaḥ sahaso yaho |",
    "GV01rv_hn01u:1777": " RV_1,079.04c asme dhehi jātavedo mahi śravaḥ ||",
    "GV01rv_hn01u:1778": " RV_1,079.05a sa idhāno vasuṣ kavir agnir īḷenyo girā |",
    "GV01rv_hn01u:1779": " RV_1,079.05c revad asmabhyam purvaṇīka dīdihi ||",
    "GV01rv_hn01u:1780": " RV_1,079.06a kṣapo rājann uta tmanāgne vastor utoṣasaḥ |",
    "GV01rv_hn01u:1781": " RV_1,079.06c sa tigmajambha rakṣaso daha prati ||",
    "GV01rv_hn01u:1782": " RV_1,079.07a avā no agna ūtibhir gāyatrasya prabharmaṇi |",
    "GV01rv_hn01u:1783": " RV_1,079.07c viśvāsu dhīṣu vandya ||",
    "GV01rv_hn01u:1784": " RV_1,079.08a ā no agne rayim bhara satrāsāhaṃ vareṇyam |",
    "GV01rv_hn01u:1785": " RV_1,079.08c viśvāsu pṛtsu duṣṭaram ||",
    "GV01rv_hn01u:1786": " RV_1,079.09a ā no agne sucetunā rayiṃ viśvāyupoṣasam |",
    "GV01rv_hn01u:1787": " RV_1,079.09c mārḍīkaṃ dhehi jīvase ||",
    "GV01rv_hn01u:1788": " RV_1,079.10a pra pūtās tigmaśociṣe vāco gotamāgnaye |",
    "GV01rv_hn01u:1789": " RV_1,079.10c bharasva sumnayur giraḥ ||",
    "GV01rv_hn01u:1790": " RV_1,079.11a yo no agne 'bhidāsaty anti dūre padīṣṭa saḥ |",
    "GV01rv_hn01u:1791": " RV_1,079.11c asmākam id vṛdhe bhava ||",
    "GV01rv_hn01u:1792": " RV_1,079.12a sahasrākṣo vicarṣaṇir agnī rakṣāṃsi sedhati |",
    "GV01rv_hn01u:1793": " RV_1,079.12c hotā gṛṇīta ukthyaḥ ||",
    "GV01rv_hn01u:1794": " RV_1,080.01a itthā hi soma in made brahmā cakāra vardhanam |",
    "GV01rv_hn01u:1795": " RV_1,080.01c śaviṣṭha vajrinn ojasā pṛthivyā niḥ śaśā ahim arcann anu",
    "GV01rv_hn01u:1796": " svarājyam ||",
    "GV01rv_hn01u:1797": " RV_1,080.02a sa tvāmadad vṛṣā madaḥ somaḥ śyenābhṛtaḥ sutaḥ |",
    "GV01rv_hn01u:1798": " RV_1,080.02c yenā vṛtraṃ nir adbhyo jaghantha vajrinn ojasārcann anu svarājyam ||",
    "GV01rv_hn01u:1799": " RV_1,080.03a prehy abhīhi dhṛṣṇuhi na te vajro ni yaṃsate |",
    "GV01rv_hn01u:1800": " RV_1,080.03c indra nṛmṇaṃ hi te śavo hano vṛtraṃ jayā apo 'rcann anu svarājyam ||",
    "GV01rv_hn01u:1801": " RV_1,080.04a nir indra bhūmyā adhi vṛtraṃ jaghantha nir divaḥ |",
    "GV01rv_hn01u:1802": " RV_1,080.04c sṛjā marutvatīr ava jīvadhanyā imā apo 'rcann anu svarājyam ||",
    "GV01rv_hn01u:1803": " RV_1,080.05a indro vṛtrasya dodhataḥ sānuṃ vajreṇa hīḷitaḥ |",
    "GV01rv_hn01u:1804": " RV_1,080.05c abhikramyāva jighnate 'paḥ sarmāya codayann arcann anu svarājyam ||",
    "GV01rv_hn01u:1805": " RV_1,080.06a adhi sānau ni jighnate vajreṇa śataparvaṇā |",
    "GV01rv_hn01u:1806": " RV_1,080.06c mandāna indro andhasaḥ sakhibhyo gātum icchaty arcann anu svarājyam ||",
    "GV01rv_hn01u:1807": " RV_1,080.07a indra tubhyam id adrivo 'nuttaṃ vajrin vīryam |",
    "GV01rv_hn01u:1808": " RV_1,080.07c yad dha tyam māyinam mṛgaṃ tam u tvam māyayāvadhīr arcann anu svarājyam ||",
    "GV01rv_hn01u:1809": " RV_1,080.08a vi te vajrāso asthiran navatiṃ nāvyā anu |",
    "GV01rv_hn01u:1810": " RV_1,080.08c mahat ta indra vīryam bāhvos te balaṃ hitam arcann anu svarājyam ||",
    "GV01rv_hn01u:1811": " RV_1,080.09a sahasraṃ sākam arcata pari ṣṭobhata viṃśatiḥ |",
    "GV01rv_hn01u:1812": " RV_1,080.09c śatainam anv anonavur indrāya brahmodyatam arcann anu svarājyam ||",
    "GV01rv_hn01u:1813": " RV_1,080.10a indro vṛtrasya taviṣīṃ nir ahan sahasā sahaḥ |",
    "GV01rv_hn01u:1814": " RV_1,080.10c mahat tad asya pauṃsyaṃ vṛtraṃ jaghanvāṃ asṛjad arcann anu",
    "GV01rv_hn01u:1815": " svarājyam ||",
    "GV01rv_hn01u:1816": " RV_1,080.11a ime cit tava manyave vepete bhiyasā mahī |",
    "GV01rv_hn01u:1817": " RV_1,080.11c yad indra vajrinn ojasā vṛtram marutvāṃ avadhīr arcann anu",
    "GV01rv_hn01u:1818": " svarājyam ||",
    "GV01rv_hn01u:1819": " RV_1,080.12a na vepasā na tanyatendraṃ vṛtro vi bībhayat |",
    "GV01rv_hn01u:1820": " RV_1,080.12c abhy enaṃ vajra āyasaḥ sahasrabhṛṣṭir āyatārcann anu svarājyam ||",
    "GV01rv_hn01u:1821": " RV_1,080.13a yad vṛtraṃ tava cāśaniṃ vajreṇa samayodhayaḥ |",
    "GV01rv_hn01u:1822": " RV_1,080.13c ahim indra jighāṃsato divi te badbadhe śavo 'rcann anu svarājyam ||",
    "GV01rv_hn01u:1823": " RV_1,080.14a abhiṣṭane te adrivo yat sthā jagac ca rejate |",
    "GV01rv_hn01u:1824": " RV_1,080.14c tvaṣṭā cit tava manyava indra vevijyate bhiyārcann anu svarājyam ||",
    "GV01rv_hn01u:1825": " RV_1,080.15a nahi nu yād adhīmasīndraṃ ko vīryā paraḥ |",
    "GV01rv_hn01u:1826": " RV_1,080.15c tasmin nṛmṇam uta kratuṃ devā ojāṃsi saṃ dadhur arcann anu svarājyam ||",
    "GV01rv_hn01u:1827": " RV_1,080.16a yām atharvā manuṣ pitā dadhyaṅ dhiyam atnata |",
    "GV01rv_hn01u:1828": " RV_1,080.16c tasmin brahmāṇi pūrvathendra ukthā sam agmatārcann anu svarājyam ||",
    "GV01rv_hn01u:1829": " RV_1,081.01a indro madāya vāvṛdhe śavase vṛtrahā nṛbhiḥ |",
    "GV01rv_hn01u:1830": " RV_1,081.01c tam in mahatsv ājiṣūtem arbhe havāmahe sa vājeṣu pra no",
    "GV01rv_hn01u:1831": " 'viṣat ||",
    "GV01rv_hn01u:1832": " RV_1,081.02a asi hi vīra senyo 'si bhūri parādadiḥ |",
    "GV01rv_hn01u:1833": " RV_1,081.02c asi dabhrasya cid vṛdho yajamānāya śikṣasi sunvate bhūri te",
    "GV01rv_hn01u:1834": " vasu ||",
    "GV01rv_hn01u:1835": " RV_1,081.03a yad udīrata ājayo dhṛṣṇave dhīyate dhanā |",
    "GV01rv_hn01u:1836": " RV_1,081.03c yukṣvā madacyutā harī kaṃ hanaḥ kaṃ vasau dadho 'smāṃ indra vasau dadhaḥ ||",
    "GV01rv_hn01u:1837": " RV_1,081.04a kratvā mahāṃ anuṣvadham bhīma ā vāvṛdhe śavaḥ |",
    "GV01rv_hn01u:1838": " RV_1,081.04c śriya ṛṣva upākayor ni śiprī harivān dadhe hastayor vajram",
    "GV01rv_hn01u:1839": " āyasam ||",
    "GV01rv_hn01u:1840": " RV_1,081.05a ā paprau pārthivaṃ rajo badbadhe rocanā divi |",
    "GV01rv_hn01u:1841": " RV_1,081.05c na tvāvāṃ indra kaś cana na jāto na janiṣyate 'ti viśvaṃ vavakṣitha ||",
    "GV01rv_hn01u:1842": " RV_1,081.06a yo aryo martabhojanam parādadāti dāśuṣe |",
    "GV01rv_hn01u:1843": " RV_1,081.06c indro asmabhyaṃ śikṣatu vi bhajā bhūri te vasu bhakṣīya tava rādhasaḥ ||",
    "GV01rv_hn01u:1844": " RV_1,081.07a made-made hi no dadir yūthā gavām ṛjukratuḥ |",
    "GV01rv_hn01u:1845": " RV_1,081.07c saṃ gṛbhāya purū śatobhayāhastyā vasu śiśīhi rāya ā bhara ||",
    "GV01rv_hn01u:1846": " RV_1,081.08a mādayasva sute sacā śavase śūra rādhase |",
    "GV01rv_hn01u:1847": " RV_1,081.08c vidmā hi tvā purūvasum upa kāmān sasṛjmahe 'thā no 'vitā",
    "GV01rv_hn01u:1848": " bhava ||",
    "GV01rv_hn01u:1849": " RV_1,081.09a ete ta indra jantavo viśvam puṣyanti vāryam |",
    "GV01rv_hn01u:1850": " RV_1,081.09c antar hi khyo janānām aryo vedo adāśuṣāṃ teṣāṃ no veda ā bhara ||",
    "GV01rv_hn01u:1851": " RV_1,082.01a upo ṣu śṛṇuhī giro maghavan mātathā iva |",
    "GV01rv_hn01u:1852": " RV_1,082.01c yadā naḥ sūnṛtāvataḥ kara ād arthayāsa id yojā nv indra te harī ||",
    "GV01rv_hn01u:1853": " RV_1,082.02a akṣann amīmadanta hy ava priyā adhūṣata |",
    "GV01rv_hn01u:1854": " RV_1,082.02c astoṣata svabhānavo viprā naviṣṭhayā matī yojā nv indra te",
    "GV01rv_hn01u:1855": " harī ||",
    "GV01rv_hn01u:1856": " RV_1,082.03a susaṃdṛśaṃ tvā vayam maghavan vandiṣīmahi |",
    "GV01rv_hn01u:1857": " RV_1,082.03c pra nūnam pūrṇavandhura stuto yāhi vaśāṃ anu yojā nv indra te harī ||",
    "GV01rv_hn01u:1858": " RV_1,082.04a sa ghā taṃ vṛṣaṇaṃ ratham adhi tiṣṭhāti govidam |",
    "GV01rv_hn01u:1859": " RV_1,082.04c yaḥ pātraṃ hāriyojanam pūrṇam indra ciketati yojā nv indra te harī ||",
    "GV01rv_hn01u:1860": " RV_1,082.05a yuktas te astu dakṣiṇa uta savyaḥ śatakrato |",
    "GV01rv_hn01u:1861": " RV_1,082.05c tena jāyām upa priyām mandāno yāhy andhaso yojā nv indra te harī ||",
    "GV01rv_hn01u:1862": " RV_1,082.06a yunajmi te brahmaṇā keśinā harī upa pra yāhi dadhiṣe",
    "GV01rv_hn01u:1863": " gabhastyoḥ |",
    "GV01rv_hn01u:1864": " RV_1,082.06c ut tvā sutāso rabhasā amandiṣuḥ pūṣaṇvān vajrin sam u",
    "GV01rv_hn01u:1865": " patnyāmadaḥ ||",
    "GV01rv_hn01u:1866": " RV_1,083.01a aśvāvati prathamo goṣu gacchati suprāvīr indra martyas tavotibhiḥ |",
    "GV01rv_hn01u:1867": " RV_1,083.01c tam it pṛṇakṣi vasunā bhavīyasā sindhum āpo yathābhito vicetasaḥ ||",
    "GV01rv_hn01u:1868": " RV_1,083.02a āpo na devīr upa yanti hotriyam avaḥ paśyanti vitataṃ yathā rajaḥ |",
    "GV01rv_hn01u:1869": " RV_1,083.02c prācair devāsaḥ pra ṇayanti devayum brahmapriyaṃ joṣayante varā iva ||",
    "GV01rv_hn01u:1870": " RV_1,083.03a adhi dvayor adadhā ukthyaṃ vaco yatasrucā mithunā yā saparyataḥ |",
    "GV01rv_hn01u:1871": " RV_1,083.03c asaṃyatto vrate te kṣeti puṣyati bhadrā śaktir yajamānāya sunvate ||",
    "GV01rv_hn01u:1872": " RV_1,083.04a ād aṅgirāḥ prathamaṃ dadhire vaya iddhāgnayaḥ śamyā ye sukṛtyayā |",
    "GV01rv_hn01u:1873": " RV_1,083.04c sarvam paṇeḥ sam avindanta bhojanam aśvāvantaṃ gomantam ā paśuṃ naraḥ ||",
    "GV01rv_hn01u:1874": " RV_1,083.05a yajñair atharvā prathamaḥ pathas tate tataḥ sūryo vratapā vena ājani |",
    "GV01rv_hn01u:1875": " RV_1,083.05c ā gā ājad uśanā kāvyaḥ sacā yamasya jātam amṛtaṃ yajāmahe ||",
    "GV01rv_hn01u:1876": " RV_1,083.06a barhir vā yat svapatyāya vṛjyate 'rko vā ślokam āghoṣate divi",
    "GV01rv_hn01u:1877": " RV_1,083.06c grāvā yatra vadati kārur ukthyas tasyed indro abhipitveṣu raṇyati ||",
    "GV01rv_hn01u:1878": " RV_1,084.01a asāvi soma indra te śaviṣṭha dhṛṣṇav ā gahi |",
    "GV01rv_hn01u:1879": " RV_1,084.01c ā tvā pṛṇaktv indriyaṃ rajaḥ sūryo na raśmibhiḥ ||",
    "GV01rv_hn01u:1880": " RV_1,084.02a indram id dharī vahato 'pratidhṛṣṭaśavasam |",
    "GV01rv_hn01u:1881": " RV_1,084.02c ṛṣīṇāṃ ca stutīr upa yajñaṃ ca mānuṣāṇām ||",
    "GV01rv_hn01u:1882": " RV_1,084.03a ā tiṣṭha vṛtrahan rathaṃ yuktā te brahmaṇā harī |",
    "GV01rv_hn01u:1883": " RV_1,084.03c arvācīnaṃ su te mano grāvā kṛṇotu vagnunā ||",
    "GV01rv_hn01u:1884": " RV_1,084.04a imam indra sutam piba jyeṣṭham amartyam madam |",
    "GV01rv_hn01u:1885": " RV_1,084.04c śukrasya tvābhy akṣaran dhārā ṛtasya sādane ||",
    "GV01rv_hn01u:1886": " RV_1,084.05a indrāya nūnam arcatokthāni ca bravītana |",
    "GV01rv_hn01u:1887": " RV_1,084.05c sutā amatsur indavo jyeṣṭhaṃ namasyatā sahaḥ ||",
    "GV01rv_hn01u:1888": " RV_1,084.06a nakiṣ ṭvad rathītaro harī yad indra yacchase |",
    "GV01rv_hn01u:1889": " RV_1,084.06c nakiṣ ṭvānu majmanā nakiḥ svaśva ānaśe ||",
    "GV01rv_hn01u:1890": " RV_1,084.07a ya eka id vidayate vasu martāya dāśuṣe |",
    "GV01rv_hn01u:1891": " RV_1,084.07c īśāno apratiṣkuta indro aṅga ||",
    "GV01rv_hn01u:1892": " RV_1,084.08a kadā martam arādhasam padā kṣumpam iva sphurat |",
    "GV01rv_hn01u:1893": " RV_1,084.08c kadā naḥ śuśravad gira indro aṅga ||",
    "GV01rv_hn01u:1894": " RV_1,084.09a yaś cid dhi tvā bahubhya ā sutāvāṃ āvivāsati |",
    "GV01rv_hn01u:1895": " RV_1,084.09c ugraṃ tat patyate śava indro aṅga ||",
    "GV01rv_hn01u:1896": " RV_1,084.10a svādor itthā viṣūvato madhvaḥ pibanti gauryaḥ |",
    "GV01rv_hn01u:1897": " RV_1,084.10c yā indreṇa sayāvarīr vṛṣṇā madanti śobhase vasvīr anu svarājyam ||",
    "GV01rv_hn01u:1898": " RV_1,084.11a tā asya pṛśanāyuvaḥ somaṃ śrīṇanti pṛśnayaḥ |",
    "GV01rv_hn01u:1899": " RV_1,084.11c priyā indrasya dhenavo vajraṃ hinvanti sāyakaṃ vasvīr anu svarājyam ||",
    "GV01rv_hn01u:1900": " RV_1,084.12a tā asya namasā sahaḥ saparyanti pracetasaḥ |",
    "GV01rv_hn01u:1901": " RV_1,084.12c vratāny asya saścire purūṇi pūrvacittaye vasvīr anu svarājyam ||",
    "GV01rv_hn01u:1902": " RV_1,084.13a indro dadhīco asthabhir vṛtrāṇy apratiṣkutaḥ |",
    "GV01rv_hn01u:1903": " RV_1,084.13c jaghāna navatīr nava ||",
    "GV01rv_hn01u:1904": " RV_1,084.14a icchann aśvasya yac chiraḥ parvateṣv apaśritam |",
    "GV01rv_hn01u:1905": " RV_1,084.14c tad vidac charyaṇāvati ||",
    "GV01rv_hn01u:1906": " RV_1,084.15a atrāha gor amanvata nāma tvaṣṭur apīcyam |",
    "GV01rv_hn01u:1907": " RV_1,084.15c itthā candramaso gṛhe ||",
    "GV01rv_hn01u:1908": " RV_1,084.16a ko adya yuṅkte dhuri gā ṛtasya śimīvato bhāmino durhṛṇāyūn |",
    "GV01rv_hn01u:1909": " RV_1,084.16c āsanniṣūn hṛtsvaso mayobhūn ya eṣām bhṛtyām ṛṇadhat sa jīvāt",
    "GV01rv_hn01u:1910": " RV_1,084.17a ka īṣate tujyate ko bibhāya ko maṃsate santam indraṃ ko anti |",
    "GV01rv_hn01u:1911": " RV_1,084.17c kas tokāya ka ibhāyota rāye 'dhi bravat tanve ko janāya ||",
    "GV01rv_hn01u:1912": " RV_1,084.18a ko agnim īṭṭe haviṣā ghṛtena srucā yajātā ṛtubhir dhruvebhiḥ",
    "GV01rv_hn01u:1913": " RV_1,084.18c kasmai devā ā vahān āśu homa ko maṃsate vītihotraḥ sudevaḥ ||",
    "GV01rv_hn01u:1914": " RV_1,084.19a tvam aṅga pra śaṃsiṣo devaḥ śaviṣṭha martyam |",
    "GV01rv_hn01u:1915": " RV_1,084.19c na tvad anyo maghavann asti marḍitendra bravīmi te vacaḥ ||",
    "GV01rv_hn01u:1916": " RV_1,084.20a mā te rādhāṃsi mā ta ūtayo vaso 'smān kadā canā dabhan |",
    "GV01rv_hn01u:1917": " RV_1,084.20c viśvā ca na upamimīhi mānuṣa vasūni carṣaṇibhya ā ||",
    "GV01rv_hn01u:1918": " RV_1,085.01a pra ye śumbhante janayo na saptayo yāman rudrasya sūnavaḥ",
    "GV01rv_hn01u:1919": " sudaṃsasaḥ |",
    "GV01rv_hn01u:1920": " RV_1,085.01c rodasī hi marutaś cakrire vṛdhe madanti vīrā vidatheṣu ghṛṣvayaḥ ||",
    "GV01rv_hn01u:1921": " RV_1,085.02a ta ukṣitāso mahimānam āśata divi rudrāso adhi cakrire sadaḥ |",
    "GV01rv_hn01u:1922": " RV_1,085.02c arcanto arkaṃ janayanta indriyam adhi śriyo dadhire pṛśnimātaraḥ ||",
    "GV01rv_hn01u:1923": " RV_1,085.03a gomātaro yac chubhayante añjibhis tanūṣu śubhrā dadhire virukmataḥ |",
    "GV01rv_hn01u:1924": " RV_1,085.03c bādhante viśvam abhimātinam apa vartmāny eṣām anu rīyate ghṛtam ||",
    "GV01rv_hn01u:1925": " RV_1,085.04a vi ye bhrājante sumakhāsa ṛṣṭibhiḥ pracyāvayanto acyutā cid ojasā |",
    "GV01rv_hn01u:1926": " RV_1,085.04c manojuvo yan maruto ratheṣv ā vṛṣavrātāsaḥ pṛṣatīr ayugdhvam ||",
    "GV01rv_hn01u:1927": " RV_1,085.05a pra yad ratheṣu pṛṣatīr ayugdhvaṃ vāje adrim maruto raṃhayantaḥ |",
    "GV01rv_hn01u:1928": " RV_1,085.05c utāruṣasya vi ṣyanti dhārāś carmevodabhir vy undanti bhūma ||",
    "GV01rv_hn01u:1929": " RV_1,085.06a ā vo vahantu saptayo raghuṣyado raghupatvānaḥ pra jigāta bāhubhiḥ |",
    "GV01rv_hn01u:1930": " RV_1,085.06c sīdatā barhir uru vaḥ sadas kṛtam mādayadhvam maruto madhvo",
    "GV01rv_hn01u:1931": " andhasaḥ ||",
    "GV01rv_hn01u:1932": " RV_1,085.07a te 'vardhanta svatavaso mahitvanā nākaṃ tasthur uru cakrire",
    "GV01rv_hn01u:1933": " sadaḥ |",
    "GV01rv_hn01u:1934": " RV_1,085.07c viṣṇur yad dhāvad vṛṣaṇam madacyutaṃ vayo na sīdann adhi",
    "GV01rv_hn01u:1935": " barhiṣi priye ||",
    "GV01rv_hn01u:1936": " RV_1,085.08a śūrā ived yuyudhayo na jagmayaḥ śravasyavo na pṛtanāsu yetire",
    "GV01rv_hn01u:1937": " RV_1,085.08c bhayante viśvā bhuvanā marudbhyo rājāna iva tveṣasaṃdṛśo naraḥ ||",
    "GV01rv_hn01u:1938": " RV_1,085.09a tvaṣṭā yad vajraṃ sukṛtaṃ hiraṇyayaṃ sahasrabhṛṣṭiṃ svapā avartayat |",
    "GV01rv_hn01u:1939": " RV_1,085.09c dhatta indro nary apāṃsi kartave 'han vṛtraṃ nir apām aubjad arṇavam ||",
    "GV01rv_hn01u:1940": " RV_1,085.10a ūrdhvaṃ nunudre 'vataṃ ta ojasā dādṛhāṇaṃ cid bibhidur vi",
    "GV01rv_hn01u:1941": " parvatam |",
    "GV01rv_hn01u:1942": " RV_1,085.10c dhamanto vāṇam marutaḥ sudānavo made somasya raṇyāni cakrire ||",
    "GV01rv_hn01u:1943": " RV_1,085.11a jihmaṃ nunudre 'vataṃ tayā diśāsiñcann utsaṃ gotamāya tṛṣṇaje |",
    "GV01rv_hn01u:1944": " RV_1,085.11c ā gacchantīm avasā citrabhānavaḥ kāmaṃ viprasya tarpayanta dhāmabhiḥ ||",
    "GV01rv_hn01u:1945": " RV_1,085.12a yā vaḥ śarma śaśamānāya santi tridhātūni dāśuṣe yacchatādhi |",
    "GV01rv_hn01u:1946": " RV_1,085.12c asmabhyaṃ tāni maruto vi yanta rayiṃ no dhatta vṛṣaṇaḥ",
    "GV01rv_hn01u:1947": " suvīram ||",
    "GV01rv_hn01u:1948": " RV_1,086.01a maruto yasya hi kṣaye pāthā divo vimahasaḥ |",
    "GV01rv_hn01u:1949": " RV_1,086.01c sa sugopātamo janaḥ ||",
    "GV01rv_hn01u:1950": " RV_1,086.02a yajñair vā yajñavāhaso viprasya vā matīnām |",
    "GV01rv_hn01u:1951": " RV_1,086.02c marutaḥ śṛṇutā havam ||",
    "GV01rv_hn01u:1952": " RV_1,086.03a uta vā yasya vājino 'nu vipram atakṣata |",
    "GV01rv_hn01u:1953": " RV_1,086.03c sa gantā gomati vraje ||",
    "GV01rv_hn01u:1954": " RV_1,086.04a asya vīrasya barhiṣi sutaḥ somo diviṣṭiṣu |",
    "GV01rv_hn01u:1955": " RV_1,086.04c uktham madaś ca śasyate ||",
    "GV01rv_hn01u:1956": " RV_1,086.05a asya śroṣantv ā bhuvo viśvā yaś carṣaṇīr abhi |",
    "GV01rv_hn01u:1957": " RV_1,086.05c sūraṃ cit sasruṣīr iṣaḥ ||",
    "GV01rv_hn01u:1958": " RV_1,086.06a pūrvībhir hi dadāśima śaradbhir maruto vayam |",
    "GV01rv_hn01u:1959": " RV_1,086.06c avobhiś carṣaṇīnām ||",
    "GV01rv_hn01u:1960": " RV_1,086.07a subhagaḥ sa prayajyavo maruto astu martyaḥ |",
    "GV01rv_hn01u:1961": " RV_1,086.07c yasya prayāṃsi parṣatha ||",
    "GV01rv_hn01u:1962": " RV_1,086.08a śaśamānasya vā naraḥ svedasya satyaśavasaḥ |",
    "GV01rv_hn01u:1963": " RV_1,086.08c vidā kāmasya venataḥ ||",
    "GV01rv_hn01u:1964": " RV_1,086.09a yūyaṃ tat satyaśavasa āviṣ karta mahitvanā |",
    "GV01rv_hn01u:1965": " RV_1,086.09c vidhyatā vidyutā rakṣaḥ ||",
    "GV01rv_hn01u:1966": " RV_1,086.10a gūhatā guhyaṃ tamo vi yāta viśvam atriṇam |",
    "GV01rv_hn01u:1967": " RV_1,086.10c jyotiṣ kartā yad uśmasi ||",
    "GV01rv_hn01u:1968": " RV_1,087.01a pratvakṣasaḥ pratavaso virapśino 'nānatā avithurā ṛjīṣiṇaḥ |",
    "GV01rv_hn01u:1969": " RV_1,087.01c juṣṭatamāso nṛtamāso añjibhir vy ānajre ke cid usrā iva",
    "GV01rv_hn01u:1970": " stṛbhiḥ ||",
    "GV01rv_hn01u:1971": " RV_1,087.02a upahvareṣu yad acidhvaṃ yayiṃ vaya iva marutaḥ kena cit pathā",
    "GV01rv_hn01u:1972": " RV_1,087.02c ścotanti kośā upa vo ratheṣv ā ghṛtam ukṣatā madhuvarṇam",
    "GV01rv_hn01u:1973": " arcate ||",
    "GV01rv_hn01u:1974": " RV_1,087.03a praiṣām ajmeṣu vithureva rejate bhūmir yāmeṣu yad dha yuñjate",
    "GV01rv_hn01u:1975": " śubhe |",
    "GV01rv_hn01u:1976": " RV_1,087.03c te krīḷayo dhunayo bhrājadṛṣṭayaḥ svayam mahitvam panayanta dhūtayaḥ ||",
    "GV01rv_hn01u:1977": " RV_1,087.04a sa hi svasṛt pṛṣadaśvo yuvā gaṇo 'yā īśānas taviṣībhir āvṛtaḥ",
    "GV01rv_hn01u:1978": " RV_1,087.04c asi satya ṛṇayāvānedyo 'syā dhiyaḥ prāvitāthā vṛṣā gaṇaḥ ||",
    "GV01rv_hn01u:1979": " RV_1,087.05a pituḥ pratnasya janmanā vadāmasi somasya jihvā pra jigāti cakṣasā |",
    "GV01rv_hn01u:1980": " RV_1,087.05c yad īm indraṃ śamy ṛkvāṇa āśatād in nāmāni yajñiyāni dadhire",
    "GV01rv_hn01u:1981": " RV_1,087.06a śriyase kam bhānubhiḥ sam mimikṣire te raśmibhis ta ṛkvabhiḥ",
    "GV01rv_hn01u:1982": " sukhādayaḥ |",
    "GV01rv_hn01u:1983": " RV_1,087.06c te vāśīmanta iṣmiṇo abhīravo vidre priyasya mārutasya dhāmnaḥ ||",
    "GV01rv_hn01u:1984": " RV_1,088.01a ā vidyunmadbhir marutaḥ svarkai rathebhir yāta ṛṣṭimadbhir aśvaparṇaiḥ |",
    "GV01rv_hn01u:1985": " RV_1,088.01c ā varṣiṣṭhayā na iṣā vayo na paptatā sumāyāḥ ||",
    "GV01rv_hn01u:1986": " RV_1,088.02a te 'ruṇebhir varam ā piśaṅgaiḥ śubhe kaṃ yānti rathatūrbhir aśvaiḥ |",
    "GV01rv_hn01u:1987": " RV_1,088.02c rukmo na citraḥ svadhitīvān pavyā rathasya jaṅghananta bhūma ||",
    "GV01rv_hn01u:1988": " RV_1,088.03a śriye kaṃ vo adhi tanūṣu vāśīr medhā vanā na kṛṇavanta ūrdhvā |",
    "GV01rv_hn01u:1989": " RV_1,088.03c yuṣmabhyaṃ kam marutaḥ sujātās tuvidyumnāso dhanayante adrim",
    "GV01rv_hn01u:1990": " RV_1,088.04a ahāni gṛdhrāḥ pary ā va āgur imāṃ dhiyaṃ vārkāryāṃ ca devīm |",
    "GV01rv_hn01u:1991": " RV_1,088.04c brahma kṛṇvanto gotamāso arkair ūrdhvaṃ nunudra utsadhim pibadhyai ||",
    "GV01rv_hn01u:1992": " RV_1,088.05a etat tyan na yojanam aceti sasvar ha yan maruto gotamo vaḥ |",
    "GV01rv_hn01u:1993": " RV_1,088.05c paśyan hiraṇyacakrān ayodaṃṣṭrān vidhāvato varāhūn ||",
    "GV01rv_hn01u:1994": " RV_1,088.06a eṣā syā vo maruto 'nubhartrī prati ṣṭobhati vāghato na vāṇī |",
    "GV01rv_hn01u:1995": " RV_1,088.06c astobhayad vṛthāsām anu svadhāṃ gabhastyoḥ ||",
    "GV01rv_hn01u:1996": " RV_1,089.01a ā no bhadrāḥ kratavo yantu viśvato 'dabdhāso aparītāsa udbhidaḥ |",
    "GV01rv_hn01u:1997": " RV_1,089.01c devā no yathā sadam id vṛdhe asann aprāyuvo rakṣitāro",
    "GV01rv_hn01u:1998": " dive-dive ||",
    "GV01rv_hn01u:1999": " RV_1,089.02a devānām bhadrā sumatir ṛjūyatāṃ devānāṃ rātir abhi no ni",
    "GV01rv_hn01u:2000": " vartatām |",
    "GV01rv_hn01u:2001": " RV_1,089.02c devānāṃ sakhyam upa sedimā vayaṃ devā na āyuḥ pra tirantu jīvase ||",
    "GV01rv_hn01u:2002": " RV_1,089.03a tān pūrvayā nividā hūmahe vayam bhagam mitram aditiṃ dakṣam",
    "GV01rv_hn01u:2003": " asridham |",
    "GV01rv_hn01u:2004": " RV_1,089.03c aryamaṇaṃ varuṇaṃ somam aśvinā sarasvatī naḥ subhagā mayas karat ||",
    "GV01rv_hn01u:2005": " RV_1,089.04a tan no vāto mayobhu vātu bheṣajaṃ tan mātā pṛthivī tat pitā dyauḥ |",
    "GV01rv_hn01u:2006": " RV_1,089.04c tad grāvāṇaḥ somasuto mayobhuvas tad aśvinā śṛṇutaṃ dhiṣṇyā yuvam ||",
    "GV01rv_hn01u:2007": " RV_1,089.05a tam īśānaṃ jagatas tasthuṣas patiṃ dhiyañjinvam avase hūmahe vayam |",
    "GV01rv_hn01u:2008": " RV_1,089.05c pūṣā no yathā vedasām asad vṛdhe rakṣitā pāyur adabdhaḥ",
    "GV01rv_hn01u:2009": " svastaye ||",
    "GV01rv_hn01u:2010": " RV_1,089.06a svasti na indro vṛddhaśravāḥ svasti naḥ pūṣā viśvavedāḥ |",
    "GV01rv_hn01u:2011": " RV_1,089.06c svasti nas tārkṣyo ariṣṭanemiḥ svasti no bṛhaspatir dadhātu ||",
    "GV01rv_hn01u:2012": " RV_1,089.07a pṛṣadaśvā marutaḥ pṛśnimātaraḥ śubhaṃyāvāno vidatheṣu jagmayaḥ |",
    "GV01rv_hn01u:2013": " RV_1,089.07c agnijihvā manavaḥ sūracakṣaso viśve no devā avasā gamann iha",
    "GV01rv_hn01u:2014": " RV_1,089.08a bhadraṃ karṇebhiḥ śṛṇuyāma devā bhadram paśyemākṣabhir",
    "GV01rv_hn01u:2015": " yajatrāḥ |",
    "GV01rv_hn01u:2016": " RV_1,089.08c sthirair aṅgais tuṣṭuvāṃsas tanūbhir vy aśema devahitaṃ yad āyuḥ ||",
    "GV01rv_hn01u:2017": " RV_1,089.09a śatam in nu śarado anti devā yatrā naś cakrā jarasaṃ tanūnām |",
    "GV01rv_hn01u:2018": " RV_1,089.09c putrāso yatra pitaro bhavanti mā no madhyā rīriṣatāyur gantoḥ",
    "GV01rv_hn01u:2019": " RV_1,089.10a aditir dyaur aditir antarikṣam aditir mātā sa pitā sa putraḥ",
    "GV01rv_hn01u:2020": " RV_1,089.10c viśve devā aditiḥ pañca janā aditir jātam aditir janitvam ||",
    "GV01rv_hn01u:2021": " RV_1,090.01a ṛjunītī no varuṇo mitro nayatu vidvān |",
    "GV01rv_hn01u:2022": " RV_1,090.01c aryamā devaiḥ sajoṣāḥ ||",
    "GV01rv_hn01u:2023": " RV_1,090.02a te hi vasvo vasavānās te apramūrā mahobhiḥ |",
    "GV01rv_hn01u:2024": " RV_1,090.02c vratā rakṣante viśvāhā ||",
    "GV01rv_hn01u:2025": " RV_1,090.03a te asmabhyaṃ śarma yaṃsann amṛtā martyebhyaḥ |",
    "GV01rv_hn01u:2026": " RV_1,090.03c bādhamānā apa dviṣaḥ ||",
    "GV01rv_hn01u:2027": " RV_1,090.04a vi naḥ pathaḥ suvitāya ciyantv indro marutaḥ |",
    "GV01rv_hn01u:2028": " RV_1,090.04c pūṣā bhago vandyāsaḥ ||",
    "GV01rv_hn01u:2029": " RV_1,090.05a uta no dhiyo goagrāḥ pūṣan viṣṇav evayāvaḥ |",
    "GV01rv_hn01u:2030": " RV_1,090.05c kartā naḥ svastimataḥ ||",
    "GV01rv_hn01u:2031": " RV_1,090.06a madhu vātā ṛtāyate madhu kṣaranti sindhavaḥ |",
    "GV01rv_hn01u:2032": " RV_1,090.06c mādhvīr naḥ santv oṣadhīḥ ||",
    "GV01rv_hn01u:2033": " RV_1,090.07a madhu naktam utoṣaso madhumat pārthivaṃ rajaḥ |",
    "GV01rv_hn01u:2034": " RV_1,090.07c madhu dyaur astu naḥ pitā ||",
    "GV01rv_hn01u:2035": " RV_1,090.08a madhumān no vanaspatir madhumāṃ astu sūryaḥ |",
    "GV01rv_hn01u:2036": " RV_1,090.08c mādhvīr gāvo bhavantu naḥ ||",
    "GV01rv_hn01u:2037": " RV_1,090.09a śaṃ no mitraḥ śaṃ varuṇaḥ śaṃ no bhavatv aryamā |",
    "GV01rv_hn01u:2038": " RV_1,090.09c śaṃ na indro bṛhaspatiḥ śaṃ no viṣṇur urukramaḥ ||",
    "GV01rv_hn01u:2039": " RV_1,091.01a tvaṃ soma pra cikito manīṣā tvaṃ rajiṣṭham anu neṣi panthām |",
    "GV01rv_hn01u:2040": " RV_1,091.01c tava praṇītī pitaro na indo deveṣu ratnam abhajanta dhīrāḥ ||",
    "GV01rv_hn01u:2041": " RV_1,091.02a tvaṃ soma kratubhiḥ sukratur bhūs tvaṃ dakṣaiḥ sudakṣo viśvavedāḥ |",
    "GV01rv_hn01u:2042": " RV_1,091.02c tvaṃ vṛṣā vṛṣatvebhir mahitvā dyumnebhir dyumny abhavo nṛcakṣāḥ ||",
    "GV01rv_hn01u:2043": " RV_1,091.03a rājño nu te varuṇasya vratāni bṛhad gabhīraṃ tava soma dhāma",
    "GV01rv_hn01u:2044": " RV_1,091.03c śuciṣ ṭvam asi priyo na mitro dakṣāyyo aryamevāsi soma ||",
    "GV01rv_hn01u:2045": " RV_1,091.04a yā te dhāmāni divi yā pṛthivyāṃ yā parvateṣv oṣadhīṣv apsu |",
    "GV01rv_hn01u:2046": " RV_1,091.04c tebhir no viśvaiḥ sumanā aheḷan rājan soma prati havyā",
    "GV01rv_hn01u:2047": " gṛbhāya ||",
    "GV01rv_hn01u:2048": " RV_1,091.05a tvaṃ somāsi satpatis tvaṃ rājota vṛtrahā |",
    "GV01rv_hn01u:2049": " RV_1,091.05c tvam bhadro asi kratuḥ ||",
    "GV01rv_hn01u:2050": " RV_1,091.06a tvaṃ ca soma no vaśo jīvātuṃ na marāmahe |",
    "GV01rv_hn01u:2051": " RV_1,091.06c priyastotro vanaspatiḥ ||",
    "GV01rv_hn01u:2052": " RV_1,091.07a tvaṃ soma mahe bhagaṃ tvaṃ yūna ṛtāyate |",
    "GV01rv_hn01u:2053": " RV_1,091.07c dakṣaṃ dadhāsi jīvase ||",
    "GV01rv_hn01u:2054": " RV_1,091.08a tvaṃ naḥ soma viśvato rakṣā rājann aghāyataḥ |",
    "GV01rv_hn01u:2055": " RV_1,091.08c na riṣyet tvāvataḥ sakhā ||",
    "GV01rv_hn01u:2056": " RV_1,091.09a soma yās te mayobhuva ūtayaḥ santi dāśuṣe |",
    "GV01rv_hn01u:2057": " RV_1,091.09c tābhir no 'vitā bhava ||",
    "GV01rv_hn01u:2058": " RV_1,091.10a imaṃ yajñam idaṃ vaco jujuṣāṇa upāgahi |",
    "GV01rv_hn01u:2059": " RV_1,091.10c soma tvaṃ no vṛdhe bhava ||",
    "GV01rv_hn01u:2060": " RV_1,091.11a soma gīrbhiṣ ṭvā vayaṃ vardhayāmo vacovidaḥ |",
    "GV01rv_hn01u:2061": " RV_1,091.11c sumṛḷīko na ā viśa ||",
    "GV01rv_hn01u:2062": " RV_1,091.12a gayasphāno amīvahā vasuvit puṣṭivardhanaḥ |",
    "GV01rv_hn01u:2063": " RV_1,091.12c sumitraḥ soma no bhava ||",
    "GV01rv_hn01u:2064": " RV_1,091.13a soma rārandhi no hṛdi gāvo na yavaseṣv ā |",
    "GV01rv_hn01u:2065": " RV_1,091.13c marya iva sva okye ||",
    "GV01rv_hn01u:2066": " RV_1,091.14a yaḥ soma sakhye tava rāraṇad deva martyaḥ |",
    "GV01rv_hn01u:2067": " RV_1,091.14c taṃ dakṣaḥ sacate kaviḥ ||",
    "GV01rv_hn01u:2068": " RV_1,091.15a uruṣyā ṇo abhiśasteḥ soma ni pāhy aṃhasaḥ |",
    "GV01rv_hn01u:2069": " RV_1,091.15c sakhā suśeva edhi naḥ ||",
    "GV01rv_hn01u:2070": " RV_1,091.16a ā pyāyasva sam etu te viśvataḥ soma vṛṣṇyam |",
    "GV01rv_hn01u:2071": " RV_1,091.16c bhavā vājasya saṃgathe ||",
    "GV01rv_hn01u:2072": " RV_1,091.17a ā pyāyasva madintama soma viśvebhir aṃśubhiḥ |",
    "GV01rv_hn01u:2073": " RV_1,091.17c bhavā naḥ suśravastamaḥ sakhā vṛdhe ||",
    "GV01rv_hn01u:2074": " RV_1,091.18a saṃ te payāṃsi sam u yantu vājāḥ saṃ vṛṣṇyāny abhimātiṣāhaḥ |",
    "GV01rv_hn01u:2075": " RV_1,091.18c āpyāyamāno amṛtāya soma divi śravāṃsy uttamāni dhiṣva ||",
    "GV01rv_hn01u:2076": " RV_1,091.19a yā te dhāmāni haviṣā yajanti tā te viśvā paribhūr astu yajñam |",
    "GV01rv_hn01u:2077": " RV_1,091.19c gayasphānaḥ prataraṇaḥ suvīro 'vīrahā pra carā soma duryān ||",
    "GV01rv_hn01u:2078": " RV_1,091.20a somo dhenuṃ somo arvantam āśuṃ somo vīraṃ karmaṇyaṃ dadāti |",
    "GV01rv_hn01u:2079": " RV_1,091.20c sādanyaṃ vidathyaṃ sabheyam pitṛśravaṇaṃ yo dadāśad asmai ||",
    "GV01rv_hn01u:2080": " RV_1,091.21a aṣāḷhaṃ yutsu pṛtanāsu papriṃ svarṣām apsāṃ vṛjanasya gopām |",
    "GV01rv_hn01u:2081": " RV_1,091.21c bhareṣujāṃ sukṣitiṃ suśravasaṃ jayantaṃ tvām anu madema soma ||",
    "GV01rv_hn01u:2082": " RV_1,091.22a tvam imā oṣadhīḥ soma viśvās tvam apo ajanayas tvaṃ gāḥ |",
    "GV01rv_hn01u:2083": " RV_1,091.22c tvam ā tatanthorv antarikṣaṃ tvaṃ jyotiṣā vi tamo vavartha ||",
    "GV01rv_hn01u:2084": " RV_1,091.23a devena no manasā deva soma rāyo bhāgaṃ sahasāvann abhi yudhya",
    "GV01rv_hn01u:2085": " RV_1,091.23c mā tvā tanad īśiṣe vīryasyobhayebhyaḥ pra cikitsā gaviṣṭau ||",
    "GV01rv_hn01u:2086": " RV_1,092.01a etā u tyā uṣasaḥ ketum akrata pūrve ardhe rajaso bhānum añjate |",
    "GV01rv_hn01u:2087": " RV_1,092.01c niṣkṛṇvānā āyudhānīva dhṛṣṇavaḥ prati gāvo 'ruṣīr yanti mātaraḥ ||",
    "GV01rv_hn01u:2088": " RV_1,092.02a ud apaptann aruṇā bhānavo vṛthā svāyujo aruṣīr gā ayukṣata |",
    "GV01rv_hn01u:2089": " RV_1,092.02c akrann uṣāso vayunāni pūrvathā ruśantam bhānum aruṣīr aśiśrayuḥ ||",
    "GV01rv_hn01u:2090": " RV_1,092.03a arcanti nārīr apaso na viṣṭibhiḥ samānena yojanenā parāvataḥ |",
    "GV01rv_hn01u:2091": " RV_1,092.03c iṣaṃ vahantīḥ sukṛte sudānave viśved aha yajamānāya sunvate ||",
    "GV01rv_hn01u:2092": " RV_1,092.04a adhi peśāṃsi vapate nṛtūr ivāporṇute vakṣa usreva barjaham |",
    "GV01rv_hn01u:2093": " RV_1,092.04c jyotir viśvasmai bhuvanāya kṛṇvatī gāvo na vrajaṃ vy uṣā āvar tamaḥ ||",
    "GV01rv_hn01u:2094": " RV_1,092.05a praty arcī ruśad asyā adarśi vi tiṣṭhate bādhate kṛṣṇam",
    "GV01rv_hn01u:2095": " abhvam |",
    "GV01rv_hn01u:2096": " RV_1,092.05c svaruṃ na peśo vidatheṣv añjañ citraṃ divo duhitā bhānum",
    "GV01rv_hn01u:2097": " aśret ||",
    "GV01rv_hn01u:2098": " RV_1,092.06a atāriṣma tamasas pāram asyoṣā ucchantī vayunā kṛṇoti |",
    "GV01rv_hn01u:2099": " RV_1,092.06c śriye chando na smayate vibhātī supratīkā saumanasāyājīgaḥ ||",
    "GV01rv_hn01u:2100": " RV_1,092.07a bhāsvatī netrī sūnṛtānāṃ diva stave duhitā gotamebhiḥ |",
    "GV01rv_hn01u:2101": " RV_1,092.07c prajāvato nṛvato aśvabudhyān uṣo goagrāṃ upa māsi vājān ||",
    "GV01rv_hn01u:2102": " RV_1,092.08a uṣas tam aśyāṃ yaśasaṃ suvīraṃ dāsapravargaṃ rayim aśvabudhyam |",
    "GV01rv_hn01u:2103": " RV_1,092.08c sudaṃsasā śravasā yā vibhāsi vājaprasūtā subhage bṛhantam ||",
    "GV01rv_hn01u:2104": " RV_1,092.09a viśvāni devī bhuvanābhicakṣyā pratīcī cakṣur urviyā vi bhāti |",
    "GV01rv_hn01u:2105": " RV_1,092.09c viśvaṃ jīvaṃ carase bodhayantī viśvasya vācam avidan manāyoḥ ||",
    "GV01rv_hn01u:2106": " RV_1,092.10a punaḥ-punar jāyamānā purāṇī samānaṃ varṇam abhi śumbhamānā |",
    "GV01rv_hn01u:2107": " RV_1,092.10c śvaghnīva kṛtnur vija āminānā martasya devī jarayanty āyuḥ ||",
    "GV01rv_hn01u:2108": " RV_1,092.11a vyūrṇvatī divo antāṃ abodhy apa svasāraṃ sanutar yuyoti |",
    "GV01rv_hn01u:2109": " RV_1,092.11c praminatī manuṣyā yugāni yoṣā jārasya cakṣasā vi bhāti ||",
    "GV01rv_hn01u:2110": " RV_1,092.12a paśūn na citrā subhagā prathānā sindhur na kṣoda urviyā vy aśvait |",
    "GV01rv_hn01u:2111": " RV_1,092.12c aminatī daivyāni vratāni sūryasya ceti raśmibhir dṛśānā ||",
    "GV01rv_hn01u:2112": " RV_1,092.13a uṣas tac citram ā bharāsmabhyaṃ vājinīvati |",
    "GV01rv_hn01u:2113": " RV_1,092.13c yena tokaṃ ca tanayaṃ ca dhāmahe ||",
    "GV01rv_hn01u:2114": " RV_1,092.14a uṣo adyeha gomaty aśvāvati vibhāvari |",
    "GV01rv_hn01u:2115": " RV_1,092.14c revad asme vy uccha sūnṛtāvati ||",
    "GV01rv_hn01u:2116": " RV_1,092.15a yukṣvā hi vājinīvaty aśvāṃ adyāruṇāṃ uṣaḥ |",
    "GV01rv_hn01u:2117": " RV_1,092.15c athā no viśvā saubhagāny ā vaha ||",
    "GV01rv_hn01u:2118": " RV_1,092.16a aśvinā vartir asmad ā gomad dasrā hiraṇyavat |",
    "GV01rv_hn01u:2119": " RV_1,092.16c arvāg rathaṃ samanasā ni yacchatam ||",
    "GV01rv_hn01u:2120": " RV_1,092.17a yāv itthā ślokam ā divo jyotir janāya cakrathuḥ |",
    "GV01rv_hn01u:2121": " RV_1,092.17c ā na ūrjaṃ vahatam aśvinā yuvam ||",
    "GV01rv_hn01u:2122": " RV_1,092.18a eha devā mayobhuvā dasrā hiraṇyavartanī |",
    "GV01rv_hn01u:2123": " RV_1,092.18c uṣarbudho vahantu somapītaye ||",
    "GV01rv_hn01u:2124": " RV_1,093.01a agnīṣomāv imaṃ su me śṛṇutaṃ vṛṣaṇā havam |",
    "GV01rv_hn01u:2125": " RV_1,093.01c prati sūktāni haryatam bhavataṃ dāśuṣe mayaḥ ||",
    "GV01rv_hn01u:2126": " RV_1,093.02a agnīṣomā yo adya vām idaṃ vacaḥ saparyati |",
    "GV01rv_hn01u:2127": " RV_1,093.02c tasmai dhattaṃ suvīryaṃ gavām poṣaṃ svaśvyam ||",
    "GV01rv_hn01u:2128": " RV_1,093.03a agnīṣomā ya āhutiṃ yo vāṃ dāśād dhaviṣkṛtim |",
    "GV01rv_hn01u:2129": " RV_1,093.03c sa prajayā suvīryaṃ viśvam āyur vy aśnavat ||",
    "GV01rv_hn01u:2130": " RV_1,093.04a agnīṣomā ceti tad vīryaṃ vāṃ yad amuṣṇītam avasam paṇiṃ gāḥ |",
    "GV01rv_hn01u:2131": " RV_1,093.04c avātiratam bṛsayasya śeṣo 'vindataṃ jyotir ekam bahubhyaḥ ||",
    "GV01rv_hn01u:2132": " RV_1,093.05a yuvam etāni divi rocanāny agniś ca soma sakratū adhattam |",
    "GV01rv_hn01u:2133": " RV_1,093.05c yuvaṃ sindhūṃr abhiśaster avadyād agnīṣomāv amuñcataṃ",
    "GV01rv_hn01u:2134": " gṛbhītān ||",
    "GV01rv_hn01u:2135": " RV_1,093.06a ānyaṃ divo mātariśvā jabhārāmathnād anyam pari śyeno adreḥ |",
    "GV01rv_hn01u:2136": " RV_1,093.06c agnīṣomā brahmaṇā vāvṛdhānoruṃ yajñāya cakrathur u lokam ||",
    "GV01rv_hn01u:2137": " RV_1,093.07a agnīṣomā haviṣaḥ prasthitasya vītaṃ haryataṃ vṛṣaṇā juṣethām",
    "GV01rv_hn01u:2138": " RV_1,093.07c suśarmāṇā svavasā hi bhūtam athā dhattaṃ yajamānāya śaṃ yoḥ",
    "GV01rv_hn01u:2139": " RV_1,093.08a yo agnīṣomā haviṣā saparyād devadrīcā manasā yo ghṛtena |",
    "GV01rv_hn01u:2140": " RV_1,093.08c tasya vrataṃ rakṣatam pātam aṃhaso viśe janāya mahi śarma",
    "GV01rv_hn01u:2141": " yacchatam ||",
    "GV01rv_hn01u:2142": " RV_1,093.09a agnīṣomā savedasā sahūtī vanataṃ giraḥ |",
    "GV01rv_hn01u:2143": " RV_1,093.09c saṃ devatrā babhūvathuḥ ||",
    "GV01rv_hn01u:2144": " RV_1,093.10a agnīṣomāv anena vāṃ yo vāṃ ghṛtena dāśati |",
    "GV01rv_hn01u:2145": " RV_1,093.10c tasmai dīdayatam bṛhat ||",
    "GV01rv_hn01u:2146": " RV_1,093.11a agnīṣomāv imāni no yuvaṃ havyā jujoṣatam |",
    "GV01rv_hn01u:2147": " RV_1,093.11c ā yātam upa naḥ sacā ||",
    "GV01rv_hn01u:2148": " RV_1,093.12a agnīṣomā pipṛtam arvato na ā pyāyantām usriyā havyasūdaḥ |",
    "GV01rv_hn01u:2149": " RV_1,093.12c asme balāni maghavatsu dhattaṃ kṛṇutaṃ no adhvaraṃ śruṣṭimantam ||",
    "GV01rv_hn01u:2150": " RV_1,094.01a imaṃ stomam arhate jātavedase ratham iva sam mahemā manīṣayā",
    "GV01rv_hn01u:2151": " RV_1,094.01c bhadrā hi naḥ pramatir asya saṃsady agne sakhye mā riṣāmā vayaṃ tava ||",
    "GV01rv_hn01u:2152": " RV_1,094.02a yasmai tvam āyajase sa sādhaty anarvā kṣeti dadhate suvīryam",
    "GV01rv_hn01u:2153": " RV_1,094.02c sa tūtāva nainam aśnoty aṃhatir agne sakhye mā riṣāmā vayaṃ tava ||",
    "GV01rv_hn01u:2154": " RV_1,094.03a śakema tvā samidhaṃ sādhayā dhiyas tve devā havir adanty",
    "GV01rv_hn01u:2155": " āhutam |",
    "GV01rv_hn01u:2156": " RV_1,094.03c tvam ādityāṃ ā vaha tān hy uśmasy agne sakhye mā riṣāmā vayaṃ",
    "GV01rv_hn01u:2157": " tava ||",
    "GV01rv_hn01u:2158": " RV_1,094.04a bharāmedhmaṃ kṛṇavāmā havīṃṣi te citayantaḥ parvaṇā-parvaṇā",
    "GV01rv_hn01u:2159": " vayam |",
    "GV01rv_hn01u:2160": " RV_1,094.04c jīvātave prataraṃ sādhayā dhiyo 'gne sakhye mā riṣāmā vayaṃ tava ||",
    "GV01rv_hn01u:2161": " RV_1,094.05a viśāṃ gopā asya caranti jantavo dvipac ca yad uta catuṣpad aktubhiḥ |",
    "GV01rv_hn01u:2162": " RV_1,094.05c citraḥ praketa uṣaso mahāṃ asy agne sakhye mā riṣāmā vayaṃ tava ||",
    "GV01rv_hn01u:2163": " RV_1,094.06a tvam adhvaryur uta hotāsi pūrvyaḥ praśāstā potā januṣā purohitaḥ |",
    "GV01rv_hn01u:2164": " RV_1,094.06c viśvā vidvāṃ ārtvijyā dhīra puṣyasy agne sakhye mā riṣāmā",
    "GV01rv_hn01u:2165": " vayaṃ tava ||",
    "GV01rv_hn01u:2166": " RV_1,094.07a yo viśvataḥ supratīkaḥ sadṛṅṅ asi dūre cit san taḷid ivāti rocase |",
    "GV01rv_hn01u:2167": " RV_1,094.07c rātryāś cid andho ati deva paśyasy agne sakhye mā riṣāmā vayaṃ tava ||",
    "GV01rv_hn01u:2168": " RV_1,094.08a pūrvo devā bhavatu sunvato ratho 'smākaṃ śaṃso abhy astu",
    "GV01rv_hn01u:2169": " dūḍhyaḥ |",
    "GV01rv_hn01u:2170": " RV_1,094.08c tad ā jānītota puṣyatā vaco 'gne sakhye mā riṣāmā vayaṃ tava ||",
    "GV01rv_hn01u:2171": " RV_1,094.09a vadhair duḥśaṃsāṃ apa dūḍhyo jahi dūre vā ye anti vā ke cid",
    "GV01rv_hn01u:2172": " atriṇaḥ |",
    "GV01rv_hn01u:2173": " RV_1,094.09c athā yajñāya gṛṇate sugaṃ kṛdhy agne sakhye mā riṣāmā vayaṃ tava ||",
    "GV01rv_hn01u:2174": " RV_1,094.10a yad ayukthā aruṣā rohitā rathe vātajūtā vṛṣabhasyeva te ravaḥ",
    "GV01rv_hn01u:2175": " RV_1,094.10c ād invasi vanino dhūmaketunāgne sakhye mā riṣāmā vayaṃ tava",
    "GV01rv_hn01u:2176": " RV_1,094.11a adha svanād uta bibhyuḥ patatriṇo drapsā yat te yavasādo vy asthiran |",
    "GV01rv_hn01u:2177": " RV_1,094.11c sugaṃ tat te tāvakebhyo rathebhyo 'gne sakhye mā riṣāmā vayaṃ tava ||",
    "GV01rv_hn01u:2178": " RV_1,094.12a ayam mitrasya varuṇasya dhāyase 'vayātām marutāṃ heḷo adbhutaḥ |",
    "GV01rv_hn01u:2179": " RV_1,094.12c mṛḷā su no bhūtv eṣām manaḥ punar agne sakhye mā riṣāmā vayaṃ",
    "GV01rv_hn01u:2180": " tava ||",
    "GV01rv_hn01u:2181": " RV_1,094.13a devo devānām asi mitro adbhuto vasur vasūnām asi cārur",
    "GV01rv_hn01u:2182": " adhvare |",
    "GV01rv_hn01u:2183": " RV_1,094.13c śarman syāma tava saprathastame 'gne sakhye mā riṣāmā vayaṃ tava ||",
    "GV01rv_hn01u:2184": " RV_1,094.14a tat te bhadraṃ yat samiddhaḥ sve dame somāhuto jarase",
    "GV01rv_hn01u:2185": " mṛḷayattamaḥ |",
    "GV01rv_hn01u:2186": " RV_1,094.14c dadhāsi ratnaṃ draviṇaṃ ca dāśuṣe 'gne sakhye mā riṣāmā vayaṃ tava ||",
    "GV01rv_hn01u:2187": " RV_1,094.15a yasmai tvaṃ sudraviṇo dadāśo 'nāgāstvam adite sarvatātā |",
    "GV01rv_hn01u:2188": " RV_1,094.15c yam bhadreṇa śavasā codayāsi prajāvatā rādhasā te syāma ||",
    "GV01rv_hn01u:2189": " RV_1,094.16a sa tvam agne saubhagatvasya vidvān asmākam āyuḥ pra tireha",
    "GV01rv_hn01u:2190": " deva |",
    "GV01rv_hn01u:2191": " RV_1,094.16c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2192": " dyauḥ ||",
    "GV01rv_hn01u:2193": " RV_1,095.01a dve virūpe carataḥ svarthe anyānyā vatsam upa dhāpayete |",
    "GV01rv_hn01u:2194": " RV_1,095.01c harir anyasyām bhavati svadhāvāñ chukro anyasyāṃ dadṛśe suvarcāḥ ||",
    "GV01rv_hn01u:2195": " RV_1,095.02a daśemaṃ tvaṣṭur janayanta garbham atandrāso yuvatayo",
    "GV01rv_hn01u:2196": " vibhṛtram |",
    "GV01rv_hn01u:2197": " RV_1,095.02c tigmānīkaṃ svayaśasaṃ janeṣu virocamānam pari ṣīṃ nayanti ||",
    "GV01rv_hn01u:2198": " RV_1,095.03a trīṇi jānā pari bhūṣanty asya samudra ekaṃ divy ekam apsu |",
    "GV01rv_hn01u:2199": " RV_1,095.03c pūrvām anu pra diśam pārthivānām ṛtūn praśāsad vi dadhāv",
    "GV01rv_hn01u:2200": " anuṣṭhu ||",
    "GV01rv_hn01u:2201": " RV_1,095.04a ka imaṃ vo niṇyam ā ciketa vatso mātṝr janayata svadhābhiḥ |",
    "GV01rv_hn01u:2202": " RV_1,095.04c bahvīnāṃ garbho apasām upasthān mahān kavir niś carati svadhāvān ||",
    "GV01rv_hn01u:2203": " RV_1,095.05a āviṣṭyo vardhate cārur āsu jihmānām ūrdhvaḥ svayaśā upasthe |",
    "GV01rv_hn01u:2204": " RV_1,095.05c ubhe tvaṣṭur bibhyatur jāyamānāt pratīcī siṃham prati joṣayete ||",
    "GV01rv_hn01u:2205": " RV_1,095.06a ubhe bhadre joṣayete na mene gāvo na vāśrā upa tasthur evaiḥ |",
    "GV01rv_hn01u:2206": " RV_1,095.06c sa dakṣāṇāṃ dakṣapatir babhūvāñjanti yaṃ dakṣiṇato havirbhiḥ",
    "GV01rv_hn01u:2207": " RV_1,095.07a ud yaṃyamīti saviteva bāhū ubhe sicau yatate bhīma ṛñjan |",
    "GV01rv_hn01u:2208": " RV_1,095.07c uc chukram atkam ajate simasmān navā mātṛbhyo vasanā jahāti",
    "GV01rv_hn01u:2209": " RV_1,095.08a tveṣaṃ rūpaṃ kṛṇuta uttaraṃ yat sampṛñcānaḥ sadane gobhir adbhiḥ |",
    "GV01rv_hn01u:2210": " RV_1,095.08c kavir budhnam pari marmṛjyate dhīḥ sā devatātā samitir babhūva ||",
    "GV01rv_hn01u:2211": " RV_1,095.09a uru te jrayaḥ pary eti budhnaṃ virocamānam mahiṣasya dhāma |",
    "GV01rv_hn01u:2212": " RV_1,095.09c viśvebhir agne svayaśobhir iddho 'dabdhebhiḥ pāyubhiḥ pāhy asmān ||",
    "GV01rv_hn01u:2213": " RV_1,095.10a dhanvan srotaḥ kṛṇute gātum ūrmiṃ śukrair ūrmibhir abhi nakṣati kṣām |",
    "GV01rv_hn01u:2214": " RV_1,095.10c viśvā sanāni jaṭhareṣu dhatte 'ntar navāsu carati prasūṣu ||",
    "GV01rv_hn01u:2215": " RV_1,095.11a evā no agne samidhā vṛdhāno revat pāvaka śravase vi bhāhi |",
    "GV01rv_hn01u:2216": " RV_1,095.11c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2217": " dyauḥ ||",
    "GV01rv_hn01u:2218": " RV_1,096.01a sa pratnathā sahasā jāyamānaḥ sadyaḥ kāvyāni baḷ adhatta viśvā |",
    "GV01rv_hn01u:2219": " RV_1,096.01c āpaś ca mitraṃ dhiṣaṇā ca sādhan devā agniṃ dhārayan",
    "GV01rv_hn01u:2220": " draviṇodām ||",
    "GV01rv_hn01u:2221": " RV_1,096.02a sa pūrvayā nividā kavyatāyor imāḥ prajā ajanayan manūnām |",
    "GV01rv_hn01u:2222": " RV_1,096.02c vivasvatā cakṣasā dyām apaś ca devā agniṃ dhārayan draviṇodām",
    "GV01rv_hn01u:2223": " RV_1,096.03a tam īḷata prathamaṃ yajñasādhaṃ viśa ārīr āhutam ṛñjasānam |",
    "GV01rv_hn01u:2224": " RV_1,096.03c ūrjaḥ putram bharataṃ sṛpradānuṃ devā agniṃ dhārayan draviṇodām ||",
    "GV01rv_hn01u:2225": " RV_1,096.04a sa mātariśvā puruvārapuṣṭir vidad gātuṃ tanayāya svarvit |",
    "GV01rv_hn01u:2226": " RV_1,096.04c viśāṃ gopā janitā rodasyor devā agniṃ dhārayan draviṇodām ||",
    "GV01rv_hn01u:2227": " RV_1,096.05a naktoṣāsā varṇam āmemyāne dhāpayete śiśum ekaṃ samīcī |",
    "GV01rv_hn01u:2228": " RV_1,096.05c dyāvākṣāmā rukmo antar vi bhāti devā agniṃ dhārayan draviṇodām ||",
    "GV01rv_hn01u:2229": " RV_1,096.06a rāyo budhnaḥ saṃgamano vasūnāṃ yajñasya ketur manmasādhano veḥ |",
    "GV01rv_hn01u:2230": " RV_1,096.06c amṛtatvaṃ rakṣamāṇāsa enaṃ devā agniṃ dhārayan draviṇodām ||",
    "GV01rv_hn01u:2231": " RV_1,096.07a nū ca purā ca sadanaṃ rayīṇāṃ jātasya ca jāyamānasya ca kṣām |",
    "GV01rv_hn01u:2232": " RV_1,096.07c sataś ca gopām bhavataś ca bhūrer devā agniṃ dhārayan",
    "GV01rv_hn01u:2233": " draviṇodām ||",
    "GV01rv_hn01u:2234": " RV_1,096.08a draviṇodā draviṇasas turasya draviṇodāḥ sanarasya pra yaṃsat",
    "GV01rv_hn01u:2235": " RV_1,096.08c draviṇodā vīravatīm iṣaṃ no draviṇodā rāsate dīrgham āyuḥ ||",
    "GV01rv_hn01u:2236": " RV_1,096.09a evā no agne samidhā vṛdhāno revat pāvaka śravase vi bhāhi |",
    "GV01rv_hn01u:2237": " RV_1,096.09c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2238": " dyauḥ ||",
    "GV01rv_hn01u:2239": " RV_1,097.01a apa naḥ śośucad agham agne śuśugdhy ā rayim |",
    "GV01rv_hn01u:2240": " RV_1,097.01c apa naḥ śośucad agham ||",
    "GV01rv_hn01u:2241": " RV_1,097.02a sukṣetriyā sugātuyā vasūyā ca yajāmahe |",
    "GV01rv_hn01u:2242": " RV_1,097.02c apa naḥ śośucad agham ||",
    "GV01rv_hn01u:2243": " RV_1,097.03a pra yad bhandiṣṭha eṣām prāsmākāsaś ca sūrayaḥ |",
    "GV01rv_hn01u:2244": " RV_1,097.03c apa naḥ śośucad agham ||",
    "GV01rv_hn01u:2245": " RV_1,097.04a pra yat te agne sūrayo jāyemahi pra te vayam |",
    "GV01rv_hn01u:2246": " RV_1,097.04c apa naḥ śośucad agham ||",
    "GV01rv_hn01u:2247": " RV_1,097.05a pra yad agneḥ sahasvato viśvato yanti bhānavaḥ |",
    "GV01rv_hn01u:2248": " RV_1,097.05c apa naḥ śośucad agham ||",
    "GV01rv_hn01u:2249": " RV_1,097.06a tvaṃ hi viśvatomukha viśvataḥ paribhūr asi |",
    "GV01rv_hn01u:2250": " RV_1,097.06c apa naḥ śośucad agham ||",
    "GV01rv_hn01u:2251": " RV_1,097.07a dviṣo no viśvatomukhāti nāveva pāraya |",
    "GV01rv_hn01u:2252": " RV_1,097.07c apa naḥ śośucad agham ||",
    "GV01rv_hn01u:2253": " RV_1,097.08a sa naḥ sindhum iva nāvayāti parṣā svastaye |",
    "GV01rv_hn01u:2254": " RV_1,097.08c apa naḥ śośucad agham ||",
    "GV01rv_hn01u:2255": " RV_1,098.01a vaiśvānarasya sumatau syāma rājā hi kam bhuvanānām abhiśrīḥ |",
    "GV01rv_hn01u:2256": " RV_1,098.01c ito jāto viśvam idaṃ vi caṣṭe vaiśvānaro yatate sūryeṇa ||",
    "GV01rv_hn01u:2257": " RV_1,098.02a pṛṣṭo divi pṛṣṭo agniḥ pṛthivyām pṛṣṭo viśvā oṣadhīr ā viveśa",
    "GV01rv_hn01u:2258": " RV_1,098.02c vaiśvānaraḥ sahasā pṛṣṭo agniḥ sa no divā sa riṣaḥ pātu naktam ||",
    "GV01rv_hn01u:2259": " RV_1,098.03a vaiśvānara tava tat satyam astv asmān rāyo maghavānaḥ sacantām |",
    "GV01rv_hn01u:2260": " RV_1,098.03c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2261": " dyauḥ ||",
    "GV01rv_hn01u:2262": " RV_1,099.01a jātavedase sunavāma somam arātīyato ni dahāti vedaḥ |",
    "GV01rv_hn01u:2263": " RV_1,099.01c sa naḥ parṣad ati durgāṇi viśvā nāveva sindhuṃ duritāty agniḥ",
    "GV01rv_hn01u:2264": " RV_1,100.01a sa yo vṛṣā vṛṣṇyebhiḥ samokā maho divaḥ pṛthivyāś ca samrāṭ |",
    "GV01rv_hn01u:2265": " RV_1,100.01c satīnasatvā havyo bhareṣu marutvān no bhavatv indra ūtī ||",
    "GV01rv_hn01u:2266": " RV_1,100.02a yasyānāptaḥ sūryasyeva yāmo bhare-bhare vṛtrahā śuṣmo asti |",
    "GV01rv_hn01u:2267": " RV_1,100.02c vṛṣantamaḥ sakhibhiḥ svebhir evair marutvān no bhavatv indra ūtī ||",
    "GV01rv_hn01u:2268": " RV_1,100.03a divo na yasya retaso dughānāḥ panthāso yanti śavasāparītāḥ |",
    "GV01rv_hn01u:2269": " RV_1,100.03c taraddveṣāḥ sāsahiḥ pauṃsyebhir marutvān no bhavatv indra ūtī ||",
    "GV01rv_hn01u:2270": " RV_1,100.04a so aṅgirobhir aṅgirastamo bhūd vṛṣā vṛṣabhiḥ sakhibhiḥ sakhā san |",
    "GV01rv_hn01u:2271": " RV_1,100.04c ṛgmibhir ṛgmī gātubhir jyeṣṭho marutvān no bhavatv indra ūtī",
    "GV01rv_hn01u:2272": " RV_1,100.05a sa sūnubhir na rudrebhir ṛbhvā nṛṣāhye sāsahvāṃ amitrān |",
    "GV01rv_hn01u:2273": " RV_1,100.05c sanīḷebhiḥ śravasyāni tūrvan marutvān no bhavatv indra ūtī ||",
    "GV01rv_hn01u:2274": " RV_1,100.06a sa manyumīḥ samadanasya kartāsmākebhir nṛbhiḥ sūryaṃ sanat |",
    "GV01rv_hn01u:2275": " RV_1,100.06c asminn ahan satpatiḥ puruhūto marutvān no bhavatv indra ūtī",
    "GV01rv_hn01u:2276": " RV_1,100.07a tam ūtayo raṇayañ chūrasātau taṃ kṣemasya kṣitayaḥ kṛṇvata trām |",
    "GV01rv_hn01u:2277": " RV_1,100.07c sa viśvasya karuṇasyeśa eko marutvān no bhavatv indra ūtī ||",
    "GV01rv_hn01u:2278": " RV_1,100.08a tam apsanta śavasa utsaveṣu naro naram avase taṃ dhanāya |",
    "GV01rv_hn01u:2279": " RV_1,100.08c so andhe cit tamasi jyotir vidan marutvān no bhavatv indra ūtī ||",
    "GV01rv_hn01u:2280": " RV_1,100.09a sa savyena yamati vrādhataś cit sa dakṣiṇe saṃgṛbhītā kṛtāni",
    "GV01rv_hn01u:2281": " RV_1,100.09c sa kīriṇā cit sanitā dhanāni marutvān no bhavatv indra ūtī ||",
    "GV01rv_hn01u:2282": " RV_1,100.10a sa grāmebhiḥ sanitā sa rathebhir vide viśvābhiḥ kṛṣṭibhir nv",
    "GV01rv_hn01u:2283": " adya |",
    "GV01rv_hn01u:2284": " RV_1,100.10c sa pauṃsyebhir abhibhūr aśastīr marutvān no bhavatv indra ūtī",
    "GV01rv_hn01u:2285": " RV_1,100.11a sa jāmibhir yat samajāti mīḷhe 'jāmibhir vā puruhūta evaiḥ |",
    "GV01rv_hn01u:2286": " RV_1,100.11c apāṃ tokasya tanayasya jeṣe marutvān no bhavatv indra ūtī ||",
    "GV01rv_hn01u:2287": " RV_1,100.12a sa vajrabhṛd dasyuhā bhīma ugraḥ sahasracetāḥ śatanītha ṛbhvā |",
    "GV01rv_hn01u:2288": " RV_1,100.12c camrīṣo na śavasā pāñcajanyo marutvān no bhavatv indra ūtī ||",
    "GV01rv_hn01u:2289": " RV_1,100.13a tasya vajraḥ krandati smat svarṣā divo na tveṣo ravathaḥ",
    "GV01rv_hn01u:2290": " śimīvān |",
    "GV01rv_hn01u:2291": " RV_1,100.13c taṃ sacante sanayas taṃ dhanāni marutvān no bhavatv indra ūtī",
    "GV01rv_hn01u:2292": " RV_1,100.14a yasyājasraṃ śavasā mānam uktham paribhujad rodasī viśvataḥ sīm |",
    "GV01rv_hn01u:2293": " RV_1,100.14c sa pāriṣat kratubhir mandasāno marutvān no bhavatv indra ūtī",
    "GV01rv_hn01u:2294": " RV_1,100.15a na yasya devā devatā na martā āpaś cana śavaso antam āpuḥ |",
    "GV01rv_hn01u:2295": " RV_1,100.15c sa prarikvā tvakṣasā kṣmo divaś ca marutvān no bhavatv indra ūtī ||",
    "GV01rv_hn01u:2296": " RV_1,100.16a rohic chyāvā sumadaṃśur lalāmīr dyukṣā rāya ṛjrāśvasya |",
    "GV01rv_hn01u:2297": " RV_1,100.16c vṛṣaṇvantam bibhratī dhūrṣu ratham mandrā ciketa nāhuṣīṣu vikṣu ||",
    "GV01rv_hn01u:2298": " RV_1,100.17a etat tyat ta indra vṛṣṇa ukthaṃ vārṣāgirā abhi gṛṇanti rādhaḥ",
    "GV01rv_hn01u:2299": " RV_1,100.17c ṛjrāśvaḥ praṣṭibhir ambarīṣaḥ sahadevo bhayamānaḥ surādhāḥ ||",
    "GV01rv_hn01u:2300": " RV_1,100.18a dasyūñ chimyūṃś ca puruhūta evair hatvā pṛthivyāṃ śarvā ni",
    "GV01rv_hn01u:2301": " barhīt |",
    "GV01rv_hn01u:2302": " RV_1,100.18c sanat kṣetraṃ sakhibhiḥ śvitnyebhiḥ sanat sūryaṃ sanad apaḥ suvajraḥ ||",
    "GV01rv_hn01u:2303": " RV_1,100.19a viśvāhendro adhivaktā no astv aparihvṛtāḥ sanuyāma vājam |",
    "GV01rv_hn01u:2304": " RV_1,100.19c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2305": " dyauḥ ||",
    "GV01rv_hn01u:2306": " RV_1,101.01a pra mandine pitumad arcatā vaco yaḥ kṛṣṇagarbhā nirahann ṛjiśvanā |",
    "GV01rv_hn01u:2307": " RV_1,101.01c avasyavo vṛṣaṇaṃ vajradakṣiṇam marutvantaṃ sakhyāya havāmahe",
    "GV01rv_hn01u:2308": " RV_1,101.02a yo vyaṃsaṃ jāhṛṣāṇena manyunā yaḥ śambaraṃ yo ahan piprum",
    "GV01rv_hn01u:2309": " avratam |",
    "GV01rv_hn01u:2310": " RV_1,101.02c indro yaḥ śuṣṇam aśuṣaṃ ny āvṛṇaṅ marutvantaṃ sakhyāya havāmahe ||",
    "GV01rv_hn01u:2311": " RV_1,101.03a yasya dyāvāpṛthivī pauṃsyam mahad yasya vrate varuṇo yasya sūryaḥ |",
    "GV01rv_hn01u:2312": " RV_1,101.03c yasyendrasya sindhavaḥ saścati vratam marutvantaṃ sakhyāya",
    "GV01rv_hn01u:2313": " havāmahe ||",
    "GV01rv_hn01u:2314": " RV_1,101.04a yo aśvānāṃ yo gavāṃ gopatir vaśī ya āritaḥ karmaṇi-karmaṇi",
    "GV01rv_hn01u:2315": " sthiraḥ |",
    "GV01rv_hn01u:2316": " RV_1,101.04c vīḷoś cid indro yo asunvato vadho marutvantaṃ sakhyāya havāmahe ||",
    "GV01rv_hn01u:2317": " RV_1,101.05a yo viśvasya jagataḥ prāṇatas patir yo brahmaṇe prathamo gā",
    "GV01rv_hn01u:2318": " avindat |",
    "GV01rv_hn01u:2319": " RV_1,101.05c indro yo dasyūṃr adharāṃ avātiran marutvantaṃ sakhyāya havāmahe ||",
    "GV01rv_hn01u:2320": " RV_1,101.06a yaḥ śūrebhir havyo yaś ca bhīrubhir yo dhāvadbhir hūyate yaś ca jigyubhiḥ |",
    "GV01rv_hn01u:2321": " RV_1,101.06c indraṃ yaṃ viśvā bhuvanābhi saṃdadhur marutvantaṃ sakhyāya havāmahe ||",
    "GV01rv_hn01u:2322": " RV_1,101.07a rudrāṇām eti pradiśā vicakṣaṇo rudrebhir yoṣā tanute pṛthu jrayaḥ |",
    "GV01rv_hn01u:2323": " RV_1,101.07c indram manīṣā abhy arcati śrutam marutvantaṃ sakhyāya havāmahe ||",
    "GV01rv_hn01u:2324": " RV_1,101.08a yad vā marutvaḥ parame sadhasthe yad vāvame vṛjane mādayāse |",
    "GV01rv_hn01u:2325": " RV_1,101.08c ata ā yāhy adhvaraṃ no acchā tvāyā haviś cakṛmā satyarādhaḥ",
    "GV01rv_hn01u:2326": " RV_1,101.09a tvāyendra somaṃ suṣumā sudakṣa tvāyā haviś cakṛmā brahmavāhaḥ |",
    "GV01rv_hn01u:2327": " RV_1,101.09c adhā niyutvaḥ sagaṇo marudbhir asmin yajñe barhiṣi mādayasva ||",
    "GV01rv_hn01u:2328": " RV_1,101.10a mādayasva haribhir ye ta indra vi ṣyasva śipre vi sṛjasva dhene |",
    "GV01rv_hn01u:2329": " RV_1,101.10c ā tvā suśipra harayo vahantūśan havyāni prati no juṣasva ||",
    "GV01rv_hn01u:2330": " RV_1,101.11a marutstotrasya vṛjanasya gopā vayam indreṇa sanuyāma vājam |",
    "GV01rv_hn01u:2331": " RV_1,101.11c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2332": " dyauḥ ||",
    "GV01rv_hn01u:2333": " RV_1,102.01a imāṃ te dhiyam pra bhare maho mahīm asya stotre dhiṣaṇā yat ta ānaje |",
    "GV01rv_hn01u:2334": " RV_1,102.01c tam utsave ca prasave ca sāsahim indraṃ devāsaḥ śavasāmadann",
    "GV01rv_hn01u:2335": " anu ||",
    "GV01rv_hn01u:2336": " RV_1,102.02a asya śravo nadyaḥ sapta bibhrati dyāvākṣāmā pṛthivī darśataṃ vapuḥ |",
    "GV01rv_hn01u:2337": " RV_1,102.02c asme sūryācandramasābhicakṣe śraddhe kam indra carato",
    "GV01rv_hn01u:2338": " vitarturam ||",
    "GV01rv_hn01u:2339": " RV_1,102.03a taṃ smā ratham maghavan prāva sātaye jaitraṃ yaṃ te anumadāma saṃgame |",
    "GV01rv_hn01u:2340": " RV_1,102.03c ājā na indra manasā puruṣṭuta tvāyadbhyo maghavañ charma yaccha naḥ ||",
    "GV01rv_hn01u:2341": " RV_1,102.04a vayaṃ jayema tvayā yujā vṛtam asmākam aṃśam ud avā",
    "GV01rv_hn01u:2342": " bhare-bhare |",
    "GV01rv_hn01u:2343": " RV_1,102.04c asmabhyam indra varivaḥ sugaṃ kṛdhi pra śatrūṇām maghavan vṛṣṇyā ruja ||",
    "GV01rv_hn01u:2344": " RV_1,102.05a nānā hi tvā havamānā janā ime dhanānāṃ dhartar avasā",
    "GV01rv_hn01u:2345": " vipanyavaḥ |",
    "GV01rv_hn01u:2346": " RV_1,102.05c asmākaṃ smā ratham ā tiṣṭha sātaye jaitraṃ hīndra nibhṛtam",
    "GV01rv_hn01u:2347": " manas tava ||",
    "GV01rv_hn01u:2348": " RV_1,102.06a gojitā bāhū amitakratuḥ simaḥ karman-karmañ chatamūtiḥ khajaṅkaraḥ |",
    "GV01rv_hn01u:2349": " RV_1,102.06c akalpa indraḥ pratimānam ojasāthā janā vi hvayante siṣāsavaḥ ||",
    "GV01rv_hn01u:2350": " RV_1,102.07a ut te śatān maghavann uc ca bhūyasa ut sahasrād ririce kṛṣṭiṣu śravaḥ |",
    "GV01rv_hn01u:2351": " RV_1,102.07c amātraṃ tvā dhiṣaṇā titviṣe mahy adhā vṛtrāṇi jighnase purandara ||",
    "GV01rv_hn01u:2352": " RV_1,102.08a triviṣṭidhātu pratimānam ojasas tisro bhūmīr nṛpate trīṇi rocanā |",
    "GV01rv_hn01u:2353": " RV_1,102.08c atīdaṃ viśvam bhuvanaṃ vavakṣithāśatrur indra januṣā sanād asi ||",
    "GV01rv_hn01u:2354": " RV_1,102.09a tvāṃ deveṣu prathamaṃ havāmahe tvam babhūtha pṛtanāsu sāsahiḥ |",
    "GV01rv_hn01u:2355": " RV_1,102.09c semaṃ naḥ kārum upamanyum udbhidam indraḥ kṛṇotu prasave ratham puraḥ ||",
    "GV01rv_hn01u:2356": " RV_1,102.10a tvaṃ jigetha na dhanā rurodhithārbheṣv ājā maghavan mahatsu ca |",
    "GV01rv_hn01u:2357": " RV_1,102.10c tvām ugram avase saṃ śiśīmasy athā na indra havaneṣu codaya",
    "GV01rv_hn01u:2358": " RV_1,102.11a viśvāhendro adhivaktā no astv aparihvṛtāḥ sanuyāma vājam |",
    "GV01rv_hn01u:2359": " RV_1,102.11c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2360": " dyauḥ ||",
    "GV01rv_hn01u:2361": " RV_1,103.01a tat ta indriyam paramam parācair adhārayanta kavayaḥ puredam |",
    "GV01rv_hn01u:2362": " RV_1,103.01c kṣamedam anyad divy anyad asya sam ī pṛcyate samaneva ketuḥ",
    "GV01rv_hn01u:2363": " RV_1,103.02a sa dhārayat pṛthivīm paprathac ca vajreṇa hatvā nir apaḥ",
    "GV01rv_hn01u:2364": " sasarja |",
    "GV01rv_hn01u:2365": " RV_1,103.02c ahann ahim abhinad rauhiṇaṃ vy ahan vyaṃsam maghavā śacībhiḥ",
    "GV01rv_hn01u:2366": " RV_1,103.03a sa jātūbharmā śraddadhāna ojaḥ puro vibhindann acarad vi dāsīḥ |",
    "GV01rv_hn01u:2367": " RV_1,103.03c vidvān vajrin dasyave hetim asyāryaṃ saho vardhayā dyumnam indra ||",
    "GV01rv_hn01u:2368": " RV_1,103.04a tad ūcuṣe mānuṣemā yugāni kīrtenyam maghavā nāma bibhrat |",
    "GV01rv_hn01u:2369": " RV_1,103.04c upaprayan dasyuhatyāya vajrī yad dha sūnuḥ śravase nāma dadhe",
    "GV01rv_hn01u:2370": " RV_1,103.05a tad asyedam paśyatā bhūri puṣṭaṃ śrad indrasya dhattana vīryāya |",
    "GV01rv_hn01u:2371": " RV_1,103.05c sa gā avindat so avindad aśvān sa oṣadhīḥ so apaḥ sa vanāni",
    "GV01rv_hn01u:2372": " RV_1,103.06a bhūrikarmaṇe vṛṣabhāya vṛṣṇe satyaśuṣmāya sunavāma somam |",
    "GV01rv_hn01u:2373": " RV_1,103.06c ya ādṛtyā paripanthīva śūro 'yajvano vibhajann eti vedaḥ ||",
    "GV01rv_hn01u:2374": " RV_1,103.07a tad indra preva vīryaṃ cakartha yat sasantaṃ vajreṇābodhayo 'him |",
    "GV01rv_hn01u:2375": " RV_1,103.07c anu tvā patnīr hṛṣitaṃ vayaś ca viśve devāso amadann anu tvā ||",
    "GV01rv_hn01u:2376": " RV_1,103.08a śuṣṇam pipruṃ kuyavaṃ vṛtram indra yadāvadhīr vi puraḥ śambarasya |",
    "GV01rv_hn01u:2377": " RV_1,103.08c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2378": " dyauḥ ||",
    "GV01rv_hn01u:2379": " RV_1,104.01a yoniṣ ṭa indra niṣade akāri tam ā ni ṣīda svāno nārvā |",
    "GV01rv_hn01u:2380": " RV_1,104.01c vimucyā vayo 'vasāyāśvān doṣā vastor vahīyasaḥ prapitve ||",
    "GV01rv_hn01u:2381": " RV_1,104.02a o tye nara indram ūtaye gur nū cit tān sadyo adhvano jagamyāt",
    "GV01rv_hn01u:2382": " RV_1,104.02c devāso manyuṃ dāsasya ścamnan te na ā vakṣan suvitāya varṇam",
    "GV01rv_hn01u:2383": " RV_1,104.03a ava tmanā bharate ketavedā ava tmanā bharate phenam udan |",
    "GV01rv_hn01u:2384": " RV_1,104.03c kṣīreṇa snātaḥ kuyavasya yoṣe hate te syātām pravaṇe śiphāyāḥ",
    "GV01rv_hn01u:2385": " RV_1,104.04a yuyopa nābhir uparasyāyoḥ pra pūrvābhis tirate rāṣṭi śūraḥ |",
    "GV01rv_hn01u:2386": " RV_1,104.04c añjasī kuliśī vīrapatnī payo hinvānā udabhir bharante ||",
    "GV01rv_hn01u:2387": " RV_1,104.05a prati yat syā nīthādarśi dasyor oko nācchā sadanaṃ jānatī gāt",
    "GV01rv_hn01u:2388": " RV_1,104.05c adha smā no maghavañ carkṛtād in mā no magheva niṣṣapī parā dāḥ ||",
    "GV01rv_hn01u:2389": " RV_1,104.06a sa tvaṃ na indra sūrye so apsv anāgāstva ā bhaja jīvaśaṃse |",
    "GV01rv_hn01u:2390": " RV_1,104.06c māntarām bhujam ā rīriṣo naḥ śraddhitaṃ te mahata indriyāya",
    "GV01rv_hn01u:2391": " RV_1,104.07a adhā manye śrat te asmā adhāyi vṛṣā codasva mahate dhanāya |",
    "GV01rv_hn01u:2392": " RV_1,104.07c mā no akṛte puruhūta yonāv indra kṣudhyadbhyo vaya āsutiṃ dāḥ",
    "GV01rv_hn01u:2393": " RV_1,104.08a mā no vadhīr indra mā parā dā mā naḥ priyā bhojanāni pra",
    "GV01rv_hn01u:2394": " moṣīḥ |",
    "GV01rv_hn01u:2395": " RV_1,104.08c āṇḍā mā no maghavañ chakra nir bhen mā naḥ pātrā bhet sahajānuṣāṇi ||",
    "GV01rv_hn01u:2396": " RV_1,104.09a arvāṅ ehi somakāmaṃ tvāhur ayaṃ sutas tasya pibā madāya |",
    "GV01rv_hn01u:2397": " RV_1,104.09c uruvyacā jaṭhara ā vṛṣasva piteva naḥ śṛṇuhi hūyamānaḥ ||",
    "GV01rv_hn01u:2398": " RV_1,105.01a candramā apsv antar ā suparṇo dhāvate divi |",
    "GV01rv_hn01u:2399": " RV_1,105.01c na vo hiraṇyanemayaḥ padaṃ vindanti vidyuto vittam me asya",
    "GV01rv_hn01u:2400": " rodasī ||",
    "GV01rv_hn01u:2401": " RV_1,105.02a artham id vā u arthina ā jāyā yuvate patim |",
    "GV01rv_hn01u:2402": " RV_1,105.02c tuñjāte vṛṣṇyam payaḥ paridāya rasaṃ duhe vittam me asya",
    "GV01rv_hn01u:2403": " rodasī ||",
    "GV01rv_hn01u:2404": " RV_1,105.03a mo ṣu devā adaḥ svar ava pādi divas pari |",
    "GV01rv_hn01u:2405": " RV_1,105.03c mā somyasya śambhuvaḥ śūne bhūma kadā cana vittam me asya rodasī ||",
    "GV01rv_hn01u:2406": " RV_1,105.04a yajñam pṛcchāmy avamaṃ sa tad dūto vi vocati |",
    "GV01rv_hn01u:2407": " RV_1,105.04c kva ṛtam pūrvyaṃ gataṃ kas tad bibharti nūtano vittam me asya rodasī ||",
    "GV01rv_hn01u:2408": " RV_1,105.05a amī ye devā sthana triṣv ā rocane divaḥ |",
    "GV01rv_hn01u:2409": " RV_1,105.05c kad va ṛtaṃ kad anṛtaṃ kva pratnā va āhutir vittam me asya",
    "GV01rv_hn01u:2410": " rodasī ||",
    "GV01rv_hn01u:2411": " RV_1,105.06a kad va ṛtasya dharṇasi kad varuṇasya cakṣaṇam |",
    "GV01rv_hn01u:2412": " RV_1,105.06c kad aryamṇo mahas pathāti krāmema dūḍhyo vittam me asya",
    "GV01rv_hn01u:2413": " rodasī ||",
    "GV01rv_hn01u:2414": " RV_1,105.07a ahaṃ so asmi yaḥ purā sute vadāmi kāni cit |",
    "GV01rv_hn01u:2415": " RV_1,105.07c tam mā vyanty ādhyo vṛko na tṛṣṇajam mṛgaṃ vittam me asya rodasī ||",
    "GV01rv_hn01u:2416": " RV_1,105.08a sam mā tapanty abhitaḥ sapatnīr iva parśavaḥ |",
    "GV01rv_hn01u:2417": " RV_1,105.08c mūṣo na śiśnā vy adanti mādhya stotāraṃ te śatakrato vittam me asya rodasī ||",
    "GV01rv_hn01u:2418": " RV_1,105.09a amī ye sapta raśmayas tatrā me nābhir ātatā |",
    "GV01rv_hn01u:2419": " RV_1,105.09c tritas tad vedāptyaḥ sa jāmitvāya rebhati vittam me asya",
    "GV01rv_hn01u:2420": " rodasī ||",
    "GV01rv_hn01u:2421": " RV_1,105.10a amī ye pañcokṣaṇo madhye tasthur maho divaḥ |",
    "GV01rv_hn01u:2422": " RV_1,105.10c devatrā nu pravācyaṃ sadhrīcīnā ni vāvṛtur vittam me asya",
    "GV01rv_hn01u:2423": " rodasī ||",
    "GV01rv_hn01u:2424": " RV_1,105.11a suparṇā eta āsate madhya ārodhane divaḥ |",
    "GV01rv_hn01u:2425": " RV_1,105.11c te sedhanti patho vṛkaṃ tarantaṃ yahvatīr apo vittam me asya rodasī ||",
    "GV01rv_hn01u:2426": " RV_1,105.12a navyaṃ tad ukthyaṃ hitaṃ devāsaḥ supravācanam |",
    "GV01rv_hn01u:2427": " RV_1,105.12c ṛtam arṣanti sindhavaḥ satyaṃ tātāna sūryo vittam me asya",
    "GV01rv_hn01u:2428": " rodasī ||",
    "GV01rv_hn01u:2429": " RV_1,105.13a agne tava tyad ukthyaṃ deveṣv asty āpyam |",
    "GV01rv_hn01u:2430": " RV_1,105.13c sa naḥ satto manuṣvad ā devān yakṣi viduṣṭaro vittam me asya rodasī ||",
    "GV01rv_hn01u:2431": " RV_1,105.14a satto hotā manuṣvad ā devāṃ acchā viduṣṭaraḥ |",
    "GV01rv_hn01u:2432": " RV_1,105.14c agnir havyā suṣūdati devo deveṣu medhiro vittam me asya",
    "GV01rv_hn01u:2433": " rodasī ||",
    "GV01rv_hn01u:2434": " RV_1,105.15a brahmā kṛṇoti varuṇo gātuvidaṃ tam īmahe |",
    "GV01rv_hn01u:2435": " RV_1,105.15c vy ūrṇoti hṛdā matiṃ navyo jāyatām ṛtaṃ vittam me asya rodasī ||",
    "GV01rv_hn01u:2436": " RV_1,105.16a asau yaḥ panthā ādityo divi pravācyaṃ kṛtaḥ |",
    "GV01rv_hn01u:2437": " RV_1,105.16c na sa devā atikrame tam martāso na paśyatha vittam me asya rodasī ||",
    "GV01rv_hn01u:2438": " RV_1,105.17a tritaḥ kūpe 'vahito devān havata ūtaye |",
    "GV01rv_hn01u:2439": " RV_1,105.17c tac chuśrāva bṛhaspatiḥ kṛṇvann aṃhūraṇād uru vittam me asya",
    "GV01rv_hn01u:2440": " rodasī ||",
    "GV01rv_hn01u:2441": " RV_1,105.18a aruṇo mā sakṛd vṛkaḥ pathā yantaṃ dadarśa hi |",
    "GV01rv_hn01u:2442": " RV_1,105.18c uj jihīte nicāyyā taṣṭeva pṛṣṭyāmayī vittam me asya rodasī ||",
    "GV01rv_hn01u:2443": " RV_1,105.19a enāṅgūṣeṇa vayam indravanto 'bhi ṣyāma vṛjane sarvavīrāḥ |",
    "GV01rv_hn01u:2444": " RV_1,105.19c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2445": " dyauḥ ||",
    "GV01rv_hn01u:2446": " RV_1,106.01a indram mitraṃ varuṇam agnim ūtaye mārutaṃ śardho aditiṃ havāmahe |",
    "GV01rv_hn01u:2447": " RV_1,106.01c rathaṃ na durgād vasavaḥ sudānavo viśvasmān no aṃhaso niṣ",
    "GV01rv_hn01u:2448": " pipartana ||",
    "GV01rv_hn01u:2449": " RV_1,106.02a ta ādityā ā gatā sarvatātaye bhūta devā vṛtratūryeṣu śambhuvaḥ |",
    "GV01rv_hn01u:2450": " RV_1,106.02c rathaṃ na durgād vasavaḥ sudānavo viśvasmān no aṃhaso niṣ",
    "GV01rv_hn01u:2451": " pipartana ||",
    "GV01rv_hn01u:2452": " RV_1,106.03a avantu naḥ pitaraḥ supravācanā uta devī devaputre ṛtāvṛdhā |",
    "GV01rv_hn01u:2453": " RV_1,106.03c rathaṃ na durgād vasavaḥ sudānavo viśvasmān no aṃhaso niṣ",
    "GV01rv_hn01u:2454": " pipartana ||",
    "GV01rv_hn01u:2455": " RV_1,106.04a narāśaṃsaṃ vājinaṃ vājayann iha kṣayadvīram pūṣaṇaṃ sumnair īmahe |",
    "GV01rv_hn01u:2456": " RV_1,106.04c rathaṃ na durgād vasavaḥ sudānavo viśvasmān no aṃhaso niṣ",
    "GV01rv_hn01u:2457": " pipartana ||",
    "GV01rv_hn01u:2458": " RV_1,106.05a bṛhaspate sadam in naḥ sugaṃ kṛdhi śaṃ yor yat te manurhitaṃ tad īmahe |",
    "GV01rv_hn01u:2459": " RV_1,106.05c rathaṃ na durgād vasavaḥ sudānavo viśvasmān no aṃhaso niṣ",
    "GV01rv_hn01u:2460": " pipartana ||",
    "GV01rv_hn01u:2461": " RV_1,106.06a indraṃ kutso vṛtrahaṇaṃ śacīpatiṃ kāṭe nibāḷha ṛṣir ahvad ūtaye |",
    "GV01rv_hn01u:2462": " RV_1,106.06c rathaṃ na durgād vasavaḥ sudānavo viśvasmān no aṃhaso niṣ",
    "GV01rv_hn01u:2463": " pipartana ||",
    "GV01rv_hn01u:2464": " RV_1,106.07a devair no devy aditir ni pātu devas trātā trāyatām",
    "GV01rv_hn01u:2465": " aprayucchan |",
    "GV01rv_hn01u:2466": " RV_1,106.07c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2467": " dyauḥ ||",
    "GV01rv_hn01u:2468": " RV_1,107.01a yajño devānām praty eti sumnam ādityāso bhavatā mṛḷayantaḥ |",
    "GV01rv_hn01u:2469": " RV_1,107.01c ā vo 'rvācī sumatir vavṛtyād aṃhoś cid yā varivovittarāsat ||",
    "GV01rv_hn01u:2470": " RV_1,107.02a upa no devā avasā gamantv aṅgirasāṃ sāmabhi stūyamānāḥ |",
    "GV01rv_hn01u:2471": " RV_1,107.02c indra indriyair maruto marudbhir ādityair no aditiḥ śarma yaṃsat ||",
    "GV01rv_hn01u:2472": " RV_1,107.03a tan na indras tad varuṇas tad agnis tad aryamā tat savitā cano dhāt |",
    "GV01rv_hn01u:2473": " RV_1,107.03c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2474": " dyauḥ ||",
    "GV01rv_hn01u:2475": " RV_1,108.01a ya indrāgnī citratamo ratho vām abhi viśvāni bhuvanāni caṣṭe",
    "GV01rv_hn01u:2476": " RV_1,108.01c tenā yātaṃ sarathaṃ tasthivāṃsāthā somasya pibataṃ sutasya ||",
    "GV01rv_hn01u:2477": " RV_1,108.02a yāvad idam bhuvanaṃ viśvam asty uruvyacā varimatā gabhīram |",
    "GV01rv_hn01u:2478": " RV_1,108.02c tāvāṃ ayam pātave somo astv aram indrāgnī manase yuvabhyām ||",
    "GV01rv_hn01u:2479": " RV_1,108.03a cakrāthe hi sadhryaṅ nāma bhadraṃ sadhrīcīnā vṛtrahaṇā uta sthaḥ |",
    "GV01rv_hn01u:2480": " RV_1,108.03c tāv indrāgnī sadhryañcā niṣadyā vṛṣṇaḥ somasya vṛṣaṇā vṛṣethām ||",
    "GV01rv_hn01u:2481": " RV_1,108.04a samiddheṣv agniṣv ānajānā yatasrucā barhir u tistirāṇā |",
    "GV01rv_hn01u:2482": " RV_1,108.04c tīvraiḥ somaiḥ pariṣiktebhir arvāg endrāgnī saumanasāya yātam",
    "GV01rv_hn01u:2483": " RV_1,108.05a yānīndrāgnī cakrathur vīryāṇi yāni rūpāṇy uta vṛṣṇyāni |",
    "GV01rv_hn01u:2484": " RV_1,108.05c yā vām pratnāni sakhyā śivāni tebhiḥ somasya pibataṃ sutasya",
    "GV01rv_hn01u:2485": " RV_1,108.06a yad abravam prathamaṃ vāṃ vṛṇāno 'yaṃ somo asurair no",
    "GV01rv_hn01u:2486": " vihavyaḥ |",
    "GV01rv_hn01u:2487": " RV_1,108.06c tāṃ satyāṃ śraddhām abhy ā hi yātam athā somasya pibataṃ sutasya ||",
    "GV01rv_hn01u:2488": " RV_1,108.07a yad indrāgnī madathaḥ sve duroṇe yad brahmaṇi rājani vā",
    "GV01rv_hn01u:2489": " yajatrā |",
    "GV01rv_hn01u:2490": " RV_1,108.07c ataḥ pari vṛṣaṇāv ā hi yātam athā somasya pibataṃ sutasya ||",
    "GV01rv_hn01u:2491": " RV_1,108.08a yad indrāgnī yaduṣu turvaśeṣu yad druhyuṣv anuṣu pūruṣu sthaḥ",
    "GV01rv_hn01u:2492": " RV_1,108.08c ataḥ pari vṛṣaṇāv ā hi yātam athā somasya pibataṃ sutasya ||",
    "GV01rv_hn01u:2493": " RV_1,108.09a yad indrāgnī avamasyām pṛthivyām madhyamasyām paramasyām uta sthaḥ |",
    "GV01rv_hn01u:2494": " RV_1,108.09c ataḥ pari vṛṣaṇāv ā hi yātam athā somasya pibataṃ sutasya ||",
    "GV01rv_hn01u:2495": " RV_1,108.10a yad indrāgnī paramasyām pṛthivyām madhyamasyām avamasyām uta sthaḥ |",
    "GV01rv_hn01u:2496": " RV_1,108.10c ataḥ pari vṛṣaṇāv ā hi yātam athā somasya pibataṃ sutasya ||",
    "GV01rv_hn01u:2497": " RV_1,108.11a yad indrāgnī divi ṣṭho yat pṛthivyāṃ yat parvateṣv oṣadhīṣv",
    "GV01rv_hn01u:2498": " apsu |",
    "GV01rv_hn01u:2499": " RV_1,108.11c ataḥ pari vṛṣaṇāv ā hi yātam athā somasya pibataṃ sutasya ||",
    "GV01rv_hn01u:2500": " RV_1,108.12a yad indrāgnī uditā sūryasya madhye divaḥ svadhayā mādayethe |",
    "GV01rv_hn01u:2501": " RV_1,108.12c ataḥ pari vṛṣaṇāv ā hi yātam athā somasya pibataṃ sutasya ||",
    "GV01rv_hn01u:2502": " RV_1,108.13a evendrāgnī papivāṃsā sutasya viśvāsmabhyaṃ saṃ jayataṃ",
    "GV01rv_hn01u:2503": " dhanāni |",
    "GV01rv_hn01u:2504": " RV_1,108.13c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2505": " dyauḥ ||",
    "GV01rv_hn01u:2506": " RV_1,109.01a vi hy akhyam manasā vasya icchann indrāgnī jñāsa uta vā sajātān |",
    "GV01rv_hn01u:2507": " RV_1,109.01c nānyā yuvat pramatir asti mahyaṃ sa vāṃ dhiyaṃ vājayantīm",
    "GV01rv_hn01u:2508": " atakṣam ||",
    "GV01rv_hn01u:2509": " RV_1,109.02a aśravaṃ hi bhūridāvattarā vāṃ vijāmātur uta vā ghā syālāt |",
    "GV01rv_hn01u:2510": " RV_1,109.02c athā somasya prayatī yuvabhyām indrāgnī stomaṃ janayāmi navyam ||",
    "GV01rv_hn01u:2511": " RV_1,109.03a mā cchedma raśmīṃr iti nādhamānāḥ pitṝṇāṃ śaktīr anuyacchamānāḥ |",
    "GV01rv_hn01u:2512": " RV_1,109.03c indrāgnibhyāṃ kaṃ vṛṣaṇo madanti tā hy adrī dhiṣaṇāyā upasthe",
    "GV01rv_hn01u:2513": " RV_1,109.04a yuvābhyāṃ devī dhiṣaṇā madāyendrāgnī somam uśatī sunoti |",
    "GV01rv_hn01u:2514": " RV_1,109.04c tāv aśvinā bhadrahastā supāṇī ā dhāvatam madhunā pṛṅktam apsu",
    "GV01rv_hn01u:2515": " RV_1,109.05a yuvām indrāgnī vasuno vibhāge tavastamā śuśrava vṛtrahatye |",
    "GV01rv_hn01u:2516": " RV_1,109.05c tāv āsadyā barhiṣi yajñe asmin pra carṣaṇī mādayethāṃ sutasya",
    "GV01rv_hn01u:2517": " RV_1,109.06a pra carṣaṇibhyaḥ pṛtanāhaveṣu pra pṛthivyā riricāthe divaś ca |",
    "GV01rv_hn01u:2518": " RV_1,109.06c pra sindhubhyaḥ pra giribhyo mahitvā prendrāgnī viśvā bhuvanāty anyā ||",
    "GV01rv_hn01u:2519": " RV_1,109.07a ā bharataṃ śikṣataṃ vajrabāhū asmāṃ indrāgnī avataṃ śacībhiḥ |",
    "GV01rv_hn01u:2520": " RV_1,109.07c ime nu te raśmayaḥ sūryasya yebhiḥ sapitvam pitaro na āsan ||",
    "GV01rv_hn01u:2521": " RV_1,109.08a purandarā śikṣataṃ vajrahastāsmāṃ indrāgnī avatam bhareṣu |",
    "GV01rv_hn01u:2522": " RV_1,109.08c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2523": " dyauḥ ||",
    "GV01rv_hn01u:2524": " RV_1,110.01a tatam me apas tad u tāyate punaḥ svādiṣṭhā dhītir ucathāya śasyate |",
    "GV01rv_hn01u:2525": " RV_1,110.01c ayaṃ samudra iha viśvadevyaḥ svāhākṛtasya sam u tṛpṇuta ṛbhavaḥ ||",
    "GV01rv_hn01u:2526": " RV_1,110.02a ābhogayam pra yad icchanta aitanāpākāḥ prāñco mama ke cid",
    "GV01rv_hn01u:2527": " āpayaḥ |",
    "GV01rv_hn01u:2528": " RV_1,110.02c saudhanvanāsaś caritasya bhūmanāgacchata savitur dāśuṣo gṛham",
    "GV01rv_hn01u:2529": " RV_1,110.03a tat savitā vo 'mṛtatvam āsuvad agohyaṃ yac chravayanta aitana |",
    "GV01rv_hn01u:2530": " RV_1,110.03c tyaṃ cic camasam asurasya bhakṣaṇam ekaṃ santam akṛṇutā caturvayam ||",
    "GV01rv_hn01u:2531": " RV_1,110.04a viṣṭvī śamī taraṇitvena vāghato martāsaḥ santo amṛtatvam ānaśuḥ |",
    "GV01rv_hn01u:2532": " RV_1,110.04c saudhanvanā ṛbhavaḥ sūracakṣasaḥ saṃvatsare sam apṛcyanta",
    "GV01rv_hn01u:2533": " dhītibhiḥ ||",
    "GV01rv_hn01u:2534": " RV_1,110.05a kṣetram iva vi mamus tejanenaṃ ekam pātram ṛbhavo jehamānam |",
    "GV01rv_hn01u:2535": " RV_1,110.05c upastutā upamaṃ nādhamānā amartyeṣu śrava icchamānāḥ ||",
    "GV01rv_hn01u:2536": " RV_1,110.06a ā manīṣām antarikṣasya nṛbhyaḥ sruceva ghṛtaṃ juhavāma vidmanā |",
    "GV01rv_hn01u:2537": " RV_1,110.06c taraṇitvā ye pitur asya saścira ṛbhavo vājam aruhan divo",
    "GV01rv_hn01u:2538": " rajaḥ ||",
    "GV01rv_hn01u:2539": " RV_1,110.07a ṛbhur na indraḥ śavasā navīyān ṛbhur vājebhir vasubhir vasur",
    "GV01rv_hn01u:2540": " dadiḥ |",
    "GV01rv_hn01u:2541": " RV_1,110.07c yuṣmākaṃ devā avasāhani priye 'bhi tiṣṭhema pṛtsutīr asunvatām ||",
    "GV01rv_hn01u:2542": " RV_1,110.08a niś carmaṇa ṛbhavo gām apiṃśata saṃ vatsenāsṛjatā mātaram punaḥ |",
    "GV01rv_hn01u:2543": " RV_1,110.08c saudhanvanāsaḥ svapasyayā naro jivrī yuvānā pitarākṛṇotana ||",
    "GV01rv_hn01u:2544": " RV_1,110.09a vājebhir no vājasātāv aviḍḍhy ṛbhumāṃ indra citram ā darṣi",
    "GV01rv_hn01u:2545": " rādhaḥ |",
    "GV01rv_hn01u:2546": " RV_1,110.09c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2547": " dyauḥ ||",
    "GV01rv_hn01u:2548": " RV_1,111.01a takṣan rathaṃ suvṛtaṃ vidmanāpasas takṣan harī indravāhā vṛṣaṇvasū |",
    "GV01rv_hn01u:2549": " RV_1,111.01c takṣan pitṛbhyām ṛbhavo yuvad vayas takṣan vatsāya mātaraṃ sacābhuvam ||",
    "GV01rv_hn01u:2550": " RV_1,111.02a ā no yajñāya takṣata ṛbhumad vayaḥ kratve dakṣāya suprajāvatīm iṣam |",
    "GV01rv_hn01u:2551": " RV_1,111.02c yathā kṣayāma sarvavīrayā viśā tan naḥ śardhāya dhāsathā sv",
    "GV01rv_hn01u:2552": " indriyam ||",
    "GV01rv_hn01u:2553": " RV_1,111.03a ā takṣata sātim asmabhyam ṛbhavaḥ sātiṃ rathāya sātim arvate",
    "GV01rv_hn01u:2554": " naraḥ |",
    "GV01rv_hn01u:2555": " RV_1,111.03c sātiṃ no jaitrīṃ sam maheta viśvahā jāmim ajāmim pṛtanāsu",
    "GV01rv_hn01u:2556": " sakṣaṇim ||",
    "GV01rv_hn01u:2557": " RV_1,111.04a ṛbhukṣaṇam indram ā huva ūtaya ṛbhūn vājān marutaḥ somapītaye",
    "GV01rv_hn01u:2558": " RV_1,111.04c ubhā mitrāvaruṇā nūnam aśvinā te no hinvantu sātaye dhiye",
    "GV01rv_hn01u:2559": " jiṣe ||",
    "GV01rv_hn01u:2560": " RV_1,111.05a ṛbhur bharāya saṃ śiśātu sātiṃ samaryajid vājo asmāṃ aviṣṭu |",
    "GV01rv_hn01u:2561": " RV_1,111.05c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2562": " dyauḥ ||",
    "GV01rv_hn01u:2563": " RV_1,112.01a īḷe dyāvāpṛthivī pūrvacittaye 'gniṃ gharmaṃ surucaṃ yāmann",
    "GV01rv_hn01u:2564": " iṣṭaye |",
    "GV01rv_hn01u:2565": " RV_1,112.01c yābhir bhare kāram aṃśāya jinvathas tābhir ū ṣu ūtibhir",
    "GV01rv_hn01u:2566": " aśvinā gatam ||",
    "GV01rv_hn01u:2567": " RV_1,112.02a yuvor dānāya subharā asaścato ratham ā tasthur vacasaṃ na",
    "GV01rv_hn01u:2568": " mantave |",
    "GV01rv_hn01u:2569": " RV_1,112.02c yābhir dhiyo 'vathaḥ karmann iṣṭaye tābhir ū ṣu ūtibhir",
    "GV01rv_hn01u:2570": " aśvinā gatam ||",
    "GV01rv_hn01u:2571": " RV_1,112.03a yuvaṃ tāsāṃ divyasya praśāsane viśāṃ kṣayatho amṛtasya majmanā |",
    "GV01rv_hn01u:2572": " RV_1,112.03c yābhir dhenum asvam pinvatho narā tābhir ū ṣu ūtibhir aśvinā gatam ||",
    "GV01rv_hn01u:2573": " RV_1,112.04a yābhiḥ parijmā tanayasya majmanā dvimātā tūrṣu taraṇir vibhūṣati |",
    "GV01rv_hn01u:2574": " RV_1,112.04c yābhis trimantur abhavad vicakṣaṇas tābhir ū ṣu ūtibhir aśvinā gatam ||",
    "GV01rv_hn01u:2575": " RV_1,112.05a yābhī rebhaṃ nivṛtaṃ sitam adbhya ud vandanam airayataṃ svar",
    "GV01rv_hn01u:2576": " dṛśe |",
    "GV01rv_hn01u:2577": " RV_1,112.05c yābhiḥ kaṇvam pra siṣāsantam āvataṃ tābhir ū ṣu ūtibhir",
    "GV01rv_hn01u:2578": " aśvinā gatam ||",
    "GV01rv_hn01u:2579": " RV_1,112.06a yābhir antakaṃ jasamānam āraṇe bhujyuṃ yābhir avyathibhir jijinvathuḥ |",
    "GV01rv_hn01u:2580": " RV_1,112.06c yābhiḥ karkandhuṃ vayyaṃ ca jinvathas tābhir ū ṣu ūtibhir",
    "GV01rv_hn01u:2581": " aśvinā gatam ||",
    "GV01rv_hn01u:2582": " RV_1,112.07a yābhiḥ śucantiṃ dhanasāṃ suṣaṃsadaṃ taptaṃ gharmam omyāvantam atraye |",
    "GV01rv_hn01u:2583": " RV_1,112.07c yābhiḥ pṛśnigum purukutsam āvataṃ tābhir ū ṣu ūtibhir aśvinā",
    "GV01rv_hn01u:2584": " gatam ||",
    "GV01rv_hn01u:2585": " RV_1,112.08a yābhiḥ śacībhir vṛṣaṇā parāvṛjam prāndhaṃ śroṇaṃ cakṣasa etave kṛthaḥ |",
    "GV01rv_hn01u:2586": " RV_1,112.08c yābhir vartikāṃ grasitām amuñcataṃ tābhir ū ṣu ūtibhir aśvinā",
    "GV01rv_hn01u:2587": " gatam ||",
    "GV01rv_hn01u:2588": " RV_1,112.09a yābhiḥ sindhum madhumantam asaścataṃ vasiṣṭhaṃ yābhir ajarāv ajinvatam |",
    "GV01rv_hn01u:2589": " RV_1,112.09c yābhiḥ kutsaṃ śrutaryaṃ naryam āvataṃ tābhir ū ṣu ūtibhir",
    "GV01rv_hn01u:2590": " aśvinā gatam ||",
    "GV01rv_hn01u:2591": " RV_1,112.10a yābhir viśpalāṃ dhanasām atharvyaṃ sahasramīḷha ājāv",
    "GV01rv_hn01u:2592": " ajinvatam |",
    "GV01rv_hn01u:2593": " RV_1,112.10c yābhir vaśam aśvyam preṇim āvataṃ tābhir ū ṣu ūtibhir aśvinā gatam ||",
    "GV01rv_hn01u:2594": " RV_1,112.11a yābhiḥ sudānū auśijāya vaṇije dīrghaśravase madhu kośo akṣarat |",
    "GV01rv_hn01u:2595": " RV_1,112.11c kakṣīvantaṃ stotāraṃ yābhir āvataṃ tābhir ū ṣu ūtibhir aśvinā",
    "GV01rv_hn01u:2596": " gatam ||",
    "GV01rv_hn01u:2597": " RV_1,112.12a yābhī rasāṃ kṣodasodnaḥ pipinvathur anaśvaṃ yābhī ratham āvataṃ jiṣe |",
    "GV01rv_hn01u:2598": " RV_1,112.12c yābhis triśoka usriyā udājata tābhir ū ṣu ūtibhir aśvinā",
    "GV01rv_hn01u:2599": " gatam ||",
    "GV01rv_hn01u:2600": " RV_1,112.13a yābhiḥ sūryam pariyāthaḥ parāvati mandhātāraṃ kṣaitrapatyeṣv",
    "GV01rv_hn01u:2601": " āvatam |",
    "GV01rv_hn01u:2602": " RV_1,112.13c yābhir vipram pra bharadvājam āvataṃ tābhir ū ṣu ūtibhir",
    "GV01rv_hn01u:2603": " aśvinā gatam ||",
    "GV01rv_hn01u:2604": " RV_1,112.14a yābhir mahām atithigvaṃ kaśojuvaṃ divodāsaṃ śambarahatya",
    "GV01rv_hn01u:2605": " āvatam |",
    "GV01rv_hn01u:2606": " RV_1,112.14c yābhiḥ pūrbhidye trasadasyum āvataṃ tābhir ū ṣu ūtibhir aśvinā gatam ||",
    "GV01rv_hn01u:2607": " RV_1,112.15a yābhir vamraṃ vipipānam upastutaṃ kaliṃ yābhir vittajāniṃ duvasyathaḥ |",
    "GV01rv_hn01u:2608": " RV_1,112.15c yābhir vyaśvam uta pṛthim āvataṃ tābhir ū ṣu ūtibhir aśvinā gatam ||",
    "GV01rv_hn01u:2609": " RV_1,112.16a yābhir narā śayave yābhir atraye yābhiḥ purā manave gātum",
    "GV01rv_hn01u:2610": " īṣathuḥ |",
    "GV01rv_hn01u:2611": " RV_1,112.16c yābhiḥ śārīr ājataṃ syūmaraśmaye tābhir ū ṣu ūtibhir aśvinā",
    "GV01rv_hn01u:2612": " gatam ||",
    "GV01rv_hn01u:2613": " RV_1,112.17a yābhiḥ paṭharvā jaṭharasya majmanāgnir nādīdec cita iddho ajmann ā |",
    "GV01rv_hn01u:2614": " RV_1,112.17c yābhiḥ śaryātam avatho mahādhane tābhir ū ṣu ūtibhir aśvinā",
    "GV01rv_hn01u:2615": " gatam ||",
    "GV01rv_hn01u:2616": " RV_1,112.18a yābhir aṅgiro manasā niraṇyatho 'graṃ gacchatho vivare goarṇasaḥ |",
    "GV01rv_hn01u:2617": " RV_1,112.18c yābhir manuṃ śūram iṣā samāvataṃ tābhir ū ṣu ūtibhir aśvinā gatam ||",
    "GV01rv_hn01u:2618": " RV_1,112.19a yābhiḥ patnīr vimadāya nyūhathur ā gha vā yābhir aruṇīr",
    "GV01rv_hn01u:2619": " aśikṣatam |",
    "GV01rv_hn01u:2620": " RV_1,112.19c yābhiḥ sudāsa ūhathuḥ sudevyaṃ tābhir ū ṣu ūtibhir aśvinā",
    "GV01rv_hn01u:2621": " gatam ||",
    "GV01rv_hn01u:2622": " RV_1,112.20a yābhiḥ śantātī bhavatho dadāśuṣe bhujyuṃ yābhir avatho yābhir adhrigum |",
    "GV01rv_hn01u:2623": " RV_1,112.20c omyāvatīṃ subharām ṛtastubhaṃ tābhir ū ṣu ūtibhir aśvinā gatam ||",
    "GV01rv_hn01u:2624": " RV_1,112.21a yābhiḥ kṛśānum asane duvasyatho jave yābhir yūno arvantam āvatam |",
    "GV01rv_hn01u:2625": " RV_1,112.21c madhu priyam bharatho yat saraḍbhyas tābhir ū ṣu ūtibhir",
    "GV01rv_hn01u:2626": " aśvinā gatam ||",
    "GV01rv_hn01u:2627": " RV_1,112.22a yābhir naraṃ goṣuyudhaṃ nṛṣāhye kṣetrasya sātā tanayasya jinvathaḥ |",
    "GV01rv_hn01u:2628": " RV_1,112.22c yābhī rathāṃ avatho yābhir arvatas tābhir ū ṣu ūtibhir aśvinā gatam ||",
    "GV01rv_hn01u:2629": " RV_1,112.23a yābhiḥ kutsam ārjuneyaṃ śatakratū pra turvītim pra ca dabhītim āvatam |",
    "GV01rv_hn01u:2630": " RV_1,112.23c yābhir dhvasantim puruṣantim āvataṃ tābhir ū ṣu ūtibhir aśvinā gatam ||",
    "GV01rv_hn01u:2631": " RV_1,112.24a apnasvatīm aśvinā vācam asme kṛtaṃ no dasrā vṛṣaṇā manīṣām |",
    "GV01rv_hn01u:2632": " RV_1,112.24c adyūtye 'vase ni hvaye vāṃ vṛdhe ca no bhavataṃ vājasātau ||",
    "GV01rv_hn01u:2633": " RV_1,112.25a dyubhir aktubhiḥ pari pātam asmān ariṣṭebhir aśvinā saubhagebhiḥ |",
    "GV01rv_hn01u:2634": " RV_1,112.25c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2635": " dyauḥ ||",
    "GV01rv_hn01u:2636": " RV_1,113.01a idaṃ śreṣṭhaṃ jyotiṣāṃ jyotir āgāc citraḥ praketo ajaniṣṭa vibhvā |",
    "GV01rv_hn01u:2637": " RV_1,113.01c yathā prasūtā savituḥ savāyaṃ evā rātry uṣase yonim āraik ||",
    "GV01rv_hn01u:2638": " RV_1,113.02a ruśadvatsā ruśatī śvetyāgād āraig u kṛṣṇā sadanāny asyāḥ |",
    "GV01rv_hn01u:2639": " RV_1,113.02c samānabandhū amṛte anūcī dyāvā varṇaṃ carata āmināne ||",
    "GV01rv_hn01u:2640": " RV_1,113.03a samāno adhvā svasror anantas tam anyānyā carato devaśiṣṭe |",
    "GV01rv_hn01u:2641": " RV_1,113.03c na methete na tasthatuḥ sumeke naktoṣāsā samanasā virūpe ||",
    "GV01rv_hn01u:2642": " RV_1,113.04a bhāsvatī netrī sūnṛtānām aceti citrā vi duro na āvaḥ |",
    "GV01rv_hn01u:2643": " RV_1,113.04c prārpyā jagad vy u no rāyo akhyad uṣā ajīgar bhuvanāni viśvā ||",
    "GV01rv_hn01u:2644": " RV_1,113.05a jihmaśye caritave maghony ābhogaya iṣṭaye rāya u tvam |",
    "GV01rv_hn01u:2645": " RV_1,113.05c dabhram paśyadbhya urviyā vicakṣa uṣā ajīgar bhuvanāni viśvā ||",
    "GV01rv_hn01u:2646": " RV_1,113.06a kṣatrāya tvaṃ śravase tvam mahīyā iṣṭaye tvam artham iva tvam ityai |",
    "GV01rv_hn01u:2647": " RV_1,113.06c visadṛśā jīvitābhipracakṣa uṣā ajīgar bhuvanāni viśvā ||",
    "GV01rv_hn01u:2648": " RV_1,113.07a eṣā divo duhitā praty adarśi vyucchantī yuvatiḥ śukravāsāḥ |",
    "GV01rv_hn01u:2649": " RV_1,113.07c viśvasyeśānā pārthivasya vasva uṣo adyeha subhage vy uccha ||",
    "GV01rv_hn01u:2650": " RV_1,113.08a parāyatīnām anv eti pātha āyatīnām prathamā śaśvatīnām |",
    "GV01rv_hn01u:2651": " RV_1,113.08c vyucchantī jīvam udīrayanty uṣā mṛtaṃ kaṃ cana bodhayantī ||",
    "GV01rv_hn01u:2652": " RV_1,113.09a uṣo yad agniṃ samidhe cakartha vi yad āvaś cakṣasā sūryasya |",
    "GV01rv_hn01u:2653": " RV_1,113.09c yan mānuṣān yakṣyamāṇāṃ ajīgas tad deveṣu cakṛṣe bhadram apnaḥ ||",
    "GV01rv_hn01u:2654": " RV_1,113.10a kiyāty ā yat samayā bhavāti yā vyūṣur yāś ca nūnaṃ vyucchān |",
    "GV01rv_hn01u:2655": " RV_1,113.10c anu pūrvāḥ kṛpate vāvaśānā pradīdhyānā joṣam anyābhir eti ||",
    "GV01rv_hn01u:2656": " RV_1,113.11a īyuṣ ṭe ye pūrvatarām apaśyan vyucchantīm uṣasam martyāsaḥ |",
    "GV01rv_hn01u:2657": " RV_1,113.11c asmābhir ū nu praticakṣyābhūd o te yanti ye aparīṣu paśyān ||",
    "GV01rv_hn01u:2658": " RV_1,113.12a yāvayaddveṣā ṛtapā ṛtejāḥ sumnāvarī sūnṛtā īrayantī |",
    "GV01rv_hn01u:2659": " RV_1,113.12c sumaṅgalīr bibhratī devavītim ihādyoṣaḥ śreṣṭhatamā vy uccha",
    "GV01rv_hn01u:2660": " RV_1,113.13a śaśvat puroṣā vy uvāsa devy atho adyedaṃ vy āvo maghonī |",
    "GV01rv_hn01u:2661": " RV_1,113.13c atho vy ucchād uttarāṃ anu dyūn ajarāmṛtā carati svadhābhiḥ",
    "GV01rv_hn01u:2662": " RV_1,113.14a vy añjibhir diva ātāsv adyaud apa kṛṣṇāṃ nirṇijaṃ devy āvaḥ |",
    "GV01rv_hn01u:2663": " RV_1,113.14c prabodhayanty aruṇebhir aśvair oṣā yāti suyujā rathena ||",
    "GV01rv_hn01u:2664": " RV_1,113.15a āvahantī poṣyā vāryāṇi citraṃ ketuṃ kṛṇute cekitānā |",
    "GV01rv_hn01u:2665": " RV_1,113.15c īyuṣīṇām upamā śaśvatīnāṃ vibhātīnām prathamoṣā vy aśvait ||",
    "GV01rv_hn01u:2666": " RV_1,113.16a ud īrdhvaṃ jīvo asur na āgād apa prāgāt tama ā jyotir eti |",
    "GV01rv_hn01u:2667": " RV_1,113.16c āraik panthāṃ yātave sūryāyāganma yatra pratiranta āyuḥ ||",
    "GV01rv_hn01u:2668": " RV_1,113.17a syūmanā vāca ud iyarti vahni stavāno rebha uṣaso vibhātīḥ |",
    "GV01rv_hn01u:2669": " RV_1,113.17c adyā tad uccha gṛṇate maghony asme āyur ni didīhi prajāvat ||",
    "GV01rv_hn01u:2670": " RV_1,113.18a yā gomatīr uṣasaḥ sarvavīrā vyucchanti dāśuṣe martyāya |",
    "GV01rv_hn01u:2671": " RV_1,113.18c vāyor iva sūnṛtānām udarke tā aśvadā aśnavat somasutvā ||",
    "GV01rv_hn01u:2672": " RV_1,113.19a mātā devānām aditer anīkaṃ yajñasya ketur bṛhatī vi bhāhi |",
    "GV01rv_hn01u:2673": " RV_1,113.19c praśastikṛd brahmaṇe no vy ucchā no jane janaya viśvavāre ||",
    "GV01rv_hn01u:2674": " RV_1,113.20a yac citram apna uṣaso vahantījānāya śaśamānāya bhadram |",
    "GV01rv_hn01u:2675": " RV_1,113.20c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2676": " dyauḥ ||",
    "GV01rv_hn01u:2677": " RV_1,114.01a imā rudrāya tavase kapardine kṣayadvīrāya pra bharāmahe matīḥ |",
    "GV01rv_hn01u:2678": " RV_1,114.01c yathā śam asad dvipade catuṣpade viśvam puṣṭaṃ grāme asminn",
    "GV01rv_hn01u:2679": " anāturam ||",
    "GV01rv_hn01u:2680": " RV_1,114.02a mṛḷā no rudrota no mayas kṛdhi kṣayadvīrāya namasā vidhema te",
    "GV01rv_hn01u:2681": " RV_1,114.02c yac chaṃ ca yoś ca manur āyeje pitā tad aśyāma tava rudra",
    "GV01rv_hn01u:2682": " praṇītiṣu ||",
    "GV01rv_hn01u:2683": " RV_1,114.03a aśyāma te sumatiṃ devayajyayā kṣayadvīrasya tava rudra mīḍhvaḥ |",
    "GV01rv_hn01u:2684": " RV_1,114.03c sumnāyann id viśo asmākam ā carāriṣṭavīrā juhavāma te haviḥ",
    "GV01rv_hn01u:2685": " RV_1,114.04a tveṣaṃ vayaṃ rudraṃ yajñasādhaṃ vaṅkuṃ kavim avase ni hvayāmahe |",
    "GV01rv_hn01u:2686": " RV_1,114.04c āre asmad daivyaṃ heḷo asyatu sumatim id vayam asyā vṛṇīmahe",
    "GV01rv_hn01u:2687": " RV_1,114.05a divo varāham aruṣaṃ kapardinaṃ tveṣaṃ rūpaṃ namasā ni hvayāmahe |",
    "GV01rv_hn01u:2688": " RV_1,114.05c haste bibhrad bheṣajā vāryāṇi śarma varma cchardir asmabhyaṃ yaṃsat ||",
    "GV01rv_hn01u:2689": " RV_1,114.06a idam pitre marutām ucyate vacaḥ svādoḥ svādīyo rudrāya vardhanam |",
    "GV01rv_hn01u:2690": " RV_1,114.06c rāsvā ca no amṛta martabhojanaṃ tmane tokāya tanayāya mṛḷa ||",
    "GV01rv_hn01u:2691": " RV_1,114.07a mā no mahāntam uta mā no arbhakam mā na ukṣantam uta mā na ukṣitam |",
    "GV01rv_hn01u:2692": " RV_1,114.07c mā no vadhīḥ pitaram mota mātaram mā naḥ priyās tanvo rudra rīriṣaḥ ||",
    "GV01rv_hn01u:2693": " RV_1,114.08a mā nas toke tanaye mā na āyau mā no goṣu mā no aśveṣu rīriṣaḥ |",
    "GV01rv_hn01u:2694": " RV_1,114.08c vīrān mā no rudra bhāmito vadhīr haviṣmantaḥ sadam it tvā havāmahe ||",
    "GV01rv_hn01u:2695": " RV_1,114.09a upa te stomān paśupā ivākaraṃ rāsvā pitar marutāṃ sumnam asme",
    "GV01rv_hn01u:2696": " RV_1,114.09c bhadrā hi te sumatir mṛḷayattamāthā vayam ava it te vṛṇīmahe",
    "GV01rv_hn01u:2697": " RV_1,114.10a āre te goghnam uta pūruṣaghnaṃ kṣayadvīra sumnam asme te astu",
    "GV01rv_hn01u:2698": " RV_1,114.10c mṛḷā ca no adhi ca brūhi devādhā ca naḥ śarma yaccha dvibarhāḥ ||",
    "GV01rv_hn01u:2699": " RV_1,114.11a avocāma namo asmā avasyavaḥ śṛṇotu no havaṃ rudro marutvān |",
    "GV01rv_hn01u:2700": " RV_1,114.11c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2701": " dyauḥ ||",
    "GV01rv_hn01u:2702": " RV_1,115.01a citraṃ devānām ud agād anīkaṃ cakṣur mitrasya varuṇasyāgneḥ |",
    "GV01rv_hn01u:2703": " RV_1,115.01c āprā dyāvāpṛthivī antarikṣaṃ sūrya ātmā jagatas tasthuṣaś ca ||",
    "GV01rv_hn01u:2704": " RV_1,115.02a sūryo devīm uṣasaṃ rocamānām maryo na yoṣām abhy eti paścāt |",
    "GV01rv_hn01u:2705": " RV_1,115.02c yatrā naro devayanto yugāni vitanvate prati bhadrāya bhadram ||",
    "GV01rv_hn01u:2706": " RV_1,115.03a bhadrā aśvā haritaḥ sūryasya citrā etagvā anumādyāsaḥ |",
    "GV01rv_hn01u:2707": " RV_1,115.03c namasyanto diva ā pṛṣṭham asthuḥ pari dyāvāpṛthivī yanti sadyaḥ ||",
    "GV01rv_hn01u:2708": " RV_1,115.04a tat sūryasya devatvaṃ tan mahitvam madhyā kartor vitataṃ saṃ",
    "GV01rv_hn01u:2709": " jabhāra |",
    "GV01rv_hn01u:2710": " RV_1,115.04c yaded ayukta haritaḥ sadhasthād ād rātrī vāsas tanute simasmai ||",
    "GV01rv_hn01u:2711": " RV_1,115.05a tan mitrasya varuṇasyābhicakṣe sūryo rūpaṃ kṛṇute dyor upasthe |",
    "GV01rv_hn01u:2712": " RV_1,115.05c anantam anyad ruśad asya pājaḥ kṛṣṇam anyad dharitaḥ sam",
    "GV01rv_hn01u:2713": " bharanti ||",
    "GV01rv_hn01u:2714": " RV_1,115.06a adyā devā uditā sūryasya nir aṃhasaḥ pipṛtā nir avadyāt |",
    "GV01rv_hn01u:2715": " RV_1,115.06c tan no mitro varuṇo māmahantām aditiḥ sindhuḥ pṛthivī uta",
    "GV01rv_hn01u:2716": " dyauḥ ||",
    "GV01rv_hn01u:2717": " RV_1,116.01a nāsatyābhyām barhir iva pra vṛñje stomāṃ iyarmy abhriyeva vātaḥ |",
    "GV01rv_hn01u:2718": " RV_1,116.01c yāv arbhagāya vimadāya jāyāṃ senājuvā nyūhatū rathena ||",
    "GV01rv_hn01u:2719": " RV_1,116.02a vīḷupatmabhir āśuhemabhir vā devānāṃ vā jūtibhiḥ śāśadānā |",
    "GV01rv_hn01u:2720": " RV_1,116.02c tad rāsabho nāsatyā sahasram ājā yamasya pradhane jigāya ||",
    "GV01rv_hn01u:2721": " RV_1,116.03a tugro ha bhujyum aśvinodameghe rayiṃ na kaś cin mamṛvāṃ",
    "GV01rv_hn01u:2722": " avāhāḥ |",
    "GV01rv_hn01u:2723": " RV_1,116.03c tam ūhathur naubhir ātmanvatībhir antarikṣaprudbhir apodakābhiḥ ||",
    "GV01rv_hn01u:2724": " RV_1,116.04a tisraḥ kṣapas trir ahātivrajadbhir nāsatyā bhujyum ūhathuḥ pataṅgaiḥ |",
    "GV01rv_hn01u:2725": " RV_1,116.04c samudrasya dhanvann ārdrasya pāre tribhī rathaiḥ śatapadbhiḥ ṣaḷaśvaiḥ ||",
    "GV01rv_hn01u:2726": " RV_1,116.05a anārambhaṇe tad avīrayethām anāsthāne agrabhaṇe samudre |",
    "GV01rv_hn01u:2727": " RV_1,116.05c yad aśvinā ūhathur bhujyum astaṃ śatāritrāṃ nāvam ātasthivāṃsam ||",
    "GV01rv_hn01u:2728": " RV_1,116.06a yam aśvinā dadathuḥ śvetam aśvam aghāśvāya śaśvad it svasti |",
    "GV01rv_hn01u:2729": " RV_1,116.06c tad vāṃ dātram mahi kīrtenyam bhūt paidvo vājī sadam id dhavyo aryaḥ ||",
    "GV01rv_hn01u:2730": " RV_1,116.07a yuvaṃ narā stuvate pajriyāya kakṣīvate aradatam purandhim |",
    "GV01rv_hn01u:2731": " RV_1,116.07c kārotarāc chaphād aśvasya vṛṣṇaḥ śataṃ kumbhāṃ asiñcataṃ surāyāḥ ||",
    "GV01rv_hn01u:2732": " RV_1,116.08a himenāgniṃ ghraṃsam avārayethām pitumatīm ūrjam asmā adhattam",
    "GV01rv_hn01u:2733": " RV_1,116.08c ṛbīse atrim aśvināvanītam un ninyathuḥ sarvagaṇaṃ svasti ||",
    "GV01rv_hn01u:2734": " RV_1,116.09a parāvataṃ nāsatyānudethām uccābudhnaṃ cakrathur jihmabāram |",
    "GV01rv_hn01u:2735": " RV_1,116.09c kṣarann āpo na pāyanāya rāye sahasrāya tṛṣyate gotamasya ||",
    "GV01rv_hn01u:2736": " RV_1,116.10a jujuruṣo nāsatyota vavrim prāmuñcataṃ drāpim iva cyavānāt |",
    "GV01rv_hn01u:2737": " RV_1,116.10c prātirataṃ jahitasyāyur dasrād it patim akṛṇutaṃ kanīnām ||",
    "GV01rv_hn01u:2738": " RV_1,116.11a tad vāṃ narā śaṃsyaṃ rādhyaṃ cābhiṣṭiman nāsatyā varūtham |",
    "GV01rv_hn01u:2739": " RV_1,116.11c yad vidvāṃsā nidhim ivāpagūḷham ud darśatād ūpathur vandanāya ||",
    "GV01rv_hn01u:2740": " RV_1,116.12a tad vāṃ narā sanaye daṃsa ugram āviṣ kṛṇomi tanyatur na vṛṣṭim |",
    "GV01rv_hn01u:2741": " RV_1,116.12c dadhyaṅ ha yan madhv ātharvaṇo vām aśvasya śīrṣṇā pra yad īm uvāca ||",
    "GV01rv_hn01u:2742": " RV_1,116.13a ajohavīn nāsatyā karā vām mahe yāman purubhujā purandhiḥ |",
    "GV01rv_hn01u:2743": " RV_1,116.13c śrutaṃ tac chāsur iva vadhrimatyā hiraṇyahastam aśvināv adattam ||",
    "GV01rv_hn01u:2744": " RV_1,116.14a āsno vṛkasya vartikām abhīke yuvaṃ narā nāsatyāmumuktam |",
    "GV01rv_hn01u:2745": " RV_1,116.14c uto kavim purubhujā yuvaṃ ha kṛpamāṇam akṛṇutaṃ vicakṣe ||",
    "GV01rv_hn01u:2746": " RV_1,116.15a caritraṃ hi ver ivācchedi parṇam ājā khelasya paritakmyāyām |",
    "GV01rv_hn01u:2747": " RV_1,116.15c sadyo jaṅghām āyasīṃ viśpalāyai dhane hite sartave praty adhattam ||",
    "GV01rv_hn01u:2748": " RV_1,116.16a śatam meṣān vṛkye cakṣadānam ṛjrāśvaṃ tam pitāndhaṃ cakāra |",
    "GV01rv_hn01u:2749": " RV_1,116.16c tasmā akṣī nāsatyā vicakṣa ādhattaṃ dasrā bhiṣajāv anarvan ||",
    "GV01rv_hn01u:2750": " RV_1,116.17a ā vāṃ rathaṃ duhitā sūryasya kārṣmevātiṣṭhad arvatā jayantī |",
    "GV01rv_hn01u:2751": " RV_1,116.17c viśve devā anv amanyanta hṛdbhiḥ sam u śriyā nāsatyā sacethe",
    "GV01rv_hn01u:2752": " RV_1,116.18a yad ayātaṃ divodāsāya vartir bharadvājāyāśvinā hayantā |",
    "GV01rv_hn01u:2753": " RV_1,116.18c revad uvāha sacano ratho vāṃ vṛṣabhaś ca śiṃśumāraś ca yuktā",
    "GV01rv_hn01u:2754": " RV_1,116.19a rayiṃ sukṣatraṃ svapatyam āyuḥ suvīryaṃ nāsatyā vahantā |",
    "GV01rv_hn01u:2755": " RV_1,116.19c ā jahnāvīṃ samanasopa vājais trir ahno bhāgaṃ dadhatīm ayātam",
    "GV01rv_hn01u:2756": " RV_1,116.20a pariviṣṭaṃ jāhuṣaṃ viśvataḥ sīṃ sugebhir naktam ūhathū rajobhiḥ |",
    "GV01rv_hn01u:2757": " RV_1,116.20c vibhindunā nāsatyā rathena vi parvatāṃ ajarayū ayātam ||",
    "GV01rv_hn01u:2758": " RV_1,116.21a ekasyā vastor āvataṃ raṇāya vaśam aśvinā sanaye sahasrā |",
    "GV01rv_hn01u:2759": " RV_1,116.21c nir ahataṃ ducchunā indravantā pṛthuśravaso vṛṣaṇāv arātīḥ ||",
    "GV01rv_hn01u:2760": " RV_1,116.22a śarasya cid ārcatkasyāvatād ā nīcād uccā cakrathuḥ pātave vāḥ",
    "GV01rv_hn01u:2761": " RV_1,116.22c śayave cin nāsatyā śacībhir jasuraye staryam pipyathur gām ||",
    "GV01rv_hn01u:2762": " RV_1,116.23a avasyate stuvate kṛṣṇiyāya ṛjūyate nāsatyā śacībhiḥ |",
    "GV01rv_hn01u:2763": " RV_1,116.23c paśuṃ na naṣṭam iva darśanāya viṣṇāpvaṃ dadathur viśvakāya ||",
    "GV01rv_hn01u:2764": " RV_1,116.24a daśa rātrīr aśivenā nava dyūn avanaddhaṃ śnathitam apsv antaḥ",
    "GV01rv_hn01u:2765": " RV_1,116.24c viprutaṃ rebham udani pravṛktam un ninyathuḥ somam iva sruveṇa ||",
    "GV01rv_hn01u:2766": " RV_1,116.25a pra vāṃ daṃsāṃsy aśvināv avocam asya patiḥ syāṃ sugavaḥ",
    "GV01rv_hn01u:2767": " suvīraḥ |",
    "GV01rv_hn01u:2768": " RV_1,116.25c uta paśyann aśnuvan dīrgham āyur astam ivej jarimāṇaṃ jagamyām ||",
    "GV01rv_hn01u:2769": " RV_1,117.01a madhvaḥ somasyāśvinā madāya pratno hotā vivāsate vām |",
    "GV01rv_hn01u:2770": " RV_1,117.01c barhiṣmatī rātir viśritā gīr iṣā yātaṃ nāsatyopa vājaiḥ ||",
    "GV01rv_hn01u:2771": " RV_1,117.02a yo vām aśvinā manaso javīyān rathaḥ svaśvo viśa ājigāti |",
    "GV01rv_hn01u:2772": " RV_1,117.02c yena gacchathaḥ sukṛto duroṇaṃ tena narā vartir asmabhyaṃ yātam ||",
    "GV01rv_hn01u:2773": " RV_1,117.03a ṛṣiṃ narāv aṃhasaḥ pāñcajanyam ṛbīsād atrim muñcatho gaṇena |",
    "GV01rv_hn01u:2774": " RV_1,117.03c minantā dasyor aśivasya māyā anupūrvaṃ vṛṣaṇā codayantā ||",
    "GV01rv_hn01u:2775": " RV_1,117.04a aśvaṃ na gūḷham aśvinā durevair ṛṣiṃ narā vṛṣaṇā rebham apsu",
    "GV01rv_hn01u:2776": " RV_1,117.04c saṃ taṃ riṇītho viprutaṃ daṃsobhir na vāṃ jūryanti pūrvyā",
    "GV01rv_hn01u:2777": " kṛtāni ||",
    "GV01rv_hn01u:2778": " RV_1,117.05a suṣupvāṃsaṃ na nirṛter upasthe sūryaṃ na dasrā tamasi kṣiyantam |",
    "GV01rv_hn01u:2779": " RV_1,117.05c śubhe rukmaṃ na darśataṃ nikhātam ud ūpathur aśvinā vandanāya",
    "GV01rv_hn01u:2780": " RV_1,117.06a tad vāṃ narā śaṃsyam pajriyeṇa kakṣīvatā nāsatyā parijman |",
    "GV01rv_hn01u:2781": " RV_1,117.06c śaphād aśvasya vājino janāya śataṃ kumbhāṃ asiñcatam madhūnām ||",
    "GV01rv_hn01u:2782": " RV_1,117.07a yuvaṃ narā stuvate kṛṣṇiyāya viṣṇāpvaṃ dadathur viśvakāya |",
    "GV01rv_hn01u:2783": " RV_1,117.07c ghoṣāyai cit pitṛṣade duroṇe patiṃ jūryantyā aśvināv adattam ||",
    "GV01rv_hn01u:2784": " RV_1,117.08a yuvaṃ śyāvāya ruśatīm adattam mahaḥ kṣoṇasyāśvinā kaṇvāya |",
    "GV01rv_hn01u:2785": " RV_1,117.08c pravācyaṃ tad vṛṣaṇā kṛtaṃ vāṃ yan nārṣadāya śravo adhyadhattam ||",
    "GV01rv_hn01u:2786": " RV_1,117.09a purū varpāṃsy aśvinā dadhānā ni pedava ūhathur āśum aśvam |",
    "GV01rv_hn01u:2787": " RV_1,117.09c sahasrasāṃ vājinam apratītam ahihanaṃ śravasyaṃ tarutram ||",
    "GV01rv_hn01u:2788": " RV_1,117.10a etāni vāṃ śravasyā sudānū brahmāṅgūṣaṃ sadanaṃ rodasyoḥ |",
    "GV01rv_hn01u:2789": " RV_1,117.10c yad vām pajrāso aśvinā havante yātam iṣā ca viduṣe ca vājam ||",
    "GV01rv_hn01u:2790": " RV_1,117.11a sūnor mānenāśvinā gṛṇānā vājaṃ viprāya bhuraṇā radantā |",
    "GV01rv_hn01u:2791": " RV_1,117.11c agastye brahmaṇā vāvṛdhānā saṃ viśpalāṃ nāsatyāriṇītam ||",
    "GV01rv_hn01u:2792": " RV_1,117.12a kuha yāntā suṣṭutiṃ kāvyasya divo napātā vṛṣaṇā śayutrā |",
    "GV01rv_hn01u:2793": " RV_1,117.12c hiraṇyasyeva kalaśaṃ nikhātam ud ūpathur daśame aśvināhan ||",
    "GV01rv_hn01u:2794": " RV_1,117.13a yuvaṃ cyavānam aśvinā jarantam punar yuvānaṃ cakrathuḥ śacībhiḥ |",
    "GV01rv_hn01u:2795": " RV_1,117.13c yuvo rathaṃ duhitā sūryasya saha śriyā nāsatyāvṛṇīta ||",
    "GV01rv_hn01u:2796": " RV_1,117.14a yuvaṃ tugrāya pūrvyebhir evaiḥ punarmanyāv abhavataṃ yuvānā |",
    "GV01rv_hn01u:2797": " RV_1,117.14c yuvam bhujyum arṇaso niḥ samudrād vibhir ūhathur ṛjrebhir aśvaiḥ ||",
    "GV01rv_hn01u:2798": " RV_1,117.15a ajohavīd aśvinā taugryo vām proḷhaḥ samudram avyathir jaganvān |",
    "GV01rv_hn01u:2799": " RV_1,117.15c niṣ ṭam ūhathuḥ suyujā rathena manojavasā vṛṣaṇā svasti ||",
    "GV01rv_hn01u:2800": " RV_1,117.16a ajohavīd aśvinā vartikā vām āsno yat sīm amuñcataṃ vṛkasya |",
    "GV01rv_hn01u:2801": " RV_1,117.16c vi jayuṣā yayathuḥ sānv adrer jātaṃ viṣvāco ahataṃ viṣeṇa ||",
    "GV01rv_hn01u:2802": " RV_1,117.17a śatam meṣān vṛkye māmahānaṃ tamaḥ praṇītam aśivena pitrā |",
    "GV01rv_hn01u:2803": " RV_1,117.17c ākṣī ṛjrāśve aśvināv adhattaṃ jyotir andhāya cakrathur vicakṣe ||",
    "GV01rv_hn01u:2804": " RV_1,117.18a śunam andhāya bharam ahvayat sā vṛkīr aśvinā vṛṣaṇā nareti |",
    "GV01rv_hn01u:2805": " RV_1,117.18c jāraḥ kanīna iva cakṣadāna ṛjrāśvaḥ śatam ekaṃ ca meṣān ||",
    "GV01rv_hn01u:2806": " RV_1,117.19a mahī vām ūtir aśvinā mayobhūr uta srāmaṃ dhiṣṇyā saṃ riṇīthaḥ",
    "GV01rv_hn01u:2807": " RV_1,117.19c athā yuvām id ahvayat purandhir āgacchataṃ sīṃ vṛṣaṇāv avobhiḥ ||",
    "GV01rv_hn01u:2808": " RV_1,117.20a adhenuṃ dasrā staryaṃ viṣaktām apinvataṃ śayave aśvinā gām |",
    "GV01rv_hn01u:2809": " RV_1,117.20c yuvaṃ śacībhir vimadāya jāyāṃ ny ūhathuḥ purumitrasya yoṣām ||",
    "GV01rv_hn01u:2810": " RV_1,117.21a yavaṃ vṛkeṇāśvinā vapanteṣaṃ duhantā manuṣāya dasrā |",
    "GV01rv_hn01u:2811": " RV_1,117.21c abhi dasyum bakureṇā dhamantoru jyotiś cakrathur āryāya ||",
    "GV01rv_hn01u:2812": " RV_1,117.22a ātharvaṇāyāśvinā dadhīce 'śvyaṃ śiraḥ praty airayatam |",
    "GV01rv_hn01u:2813": " RV_1,117.22c sa vām madhu pra vocad ṛtāyan tvāṣṭraṃ yad dasrāv apikakṣyaṃ vām ||",
    "GV01rv_hn01u:2814": " RV_1,117.23a sadā kavī sumatim ā cake vāṃ viśvā dhiyo aśvinā prāvatam me |",
    "GV01rv_hn01u:2815": " RV_1,117.23c asme rayiṃ nāsatyā bṛhantam apatyasācaṃ śrutyaṃ rarāthām ||",
    "GV01rv_hn01u:2816": " RV_1,117.24a hiraṇyahastam aśvinā rarāṇā putraṃ narā vadhrimatyā adattam |",
    "GV01rv_hn01u:2817": " RV_1,117.24c tridhā ha śyāvam aśvinā vikastam uj jīvasa airayataṃ sudānū",
    "GV01rv_hn01u:2818": " RV_1,117.25a etāni vām aśvinā vīryāṇi pra pūrvyāṇy āyavo 'vocan |",
    "GV01rv_hn01u:2819": " RV_1,117.25c brahma kṛṇvanto vṛṣaṇā yuvabhyāṃ suvīrāso vidatham ā vadema ||",
    "GV01rv_hn01u:2820": " RV_1,118.01a ā vāṃ ratho aśvinā śyenapatvā sumṛḷīkaḥ svavāṃ yātv arvāṅ |",
    "GV01rv_hn01u:2821": " RV_1,118.01c yo martyasya manaso javīyān trivandhuro vṛṣaṇā vātaraṃhāḥ ||",
    "GV01rv_hn01u:2822": " RV_1,118.02a trivandhureṇa trivṛtā rathena tricakreṇa suvṛtā yātam arvāk |",
    "GV01rv_hn01u:2823": " RV_1,118.02c pinvataṃ gā jinvatam arvato no vardhayatam aśvinā vīram asme",
    "GV01rv_hn01u:2824": " RV_1,118.03a pravadyāmanā suvṛtā rathena dasrāv imaṃ śṛṇutaṃ ślokam adreḥ |",
    "GV01rv_hn01u:2825": " RV_1,118.03c kim aṅga vām praty avartiṃ gamiṣṭhāhur viprāso aśvinā purājāḥ",
    "GV01rv_hn01u:2826": " RV_1,118.04a ā vāṃ śyenāso aśvinā vahantu rathe yuktāsa āśavaḥ pataṅgāḥ |",
    "GV01rv_hn01u:2827": " RV_1,118.04c ye apturo divyāso na gṛdhrā abhi prayo nāsatyā vahanti ||",
    "GV01rv_hn01u:2828": " RV_1,118.05a ā vāṃ rathaṃ yuvatis tiṣṭhad atra juṣṭvī narā duhitā sūryasya",
    "GV01rv_hn01u:2829": " RV_1,118.05c pari vām aśvā vapuṣaḥ pataṅgā vayo vahantv aruṣā abhīke ||",
    "GV01rv_hn01u:2830": " RV_1,118.06a ud vandanam airataṃ daṃsanābhir ud rebhaṃ dasrā vṛṣaṇā śacībhiḥ |",
    "GV01rv_hn01u:2831": " RV_1,118.06c niṣ ṭaugryam pārayathaḥ samudrāt punaś cyavānaṃ cakrathur yuvānam ||",
    "GV01rv_hn01u:2832": " RV_1,118.07a yuvam atraye 'vanītāya taptam ūrjam omānam aśvināv adhattam |",
    "GV01rv_hn01u:2833": " RV_1,118.07c yuvaṃ kaṇvāyāpiriptāya cakṣuḥ praty adhattaṃ suṣṭutiṃ",
    "GV01rv_hn01u:2834": " jujuṣāṇā ||",
    "GV01rv_hn01u:2835": " RV_1,118.08a yuvaṃ dhenuṃ śayave nādhitāyāpinvatam aśvinā pūrvyāya |",
    "GV01rv_hn01u:2836": " RV_1,118.08c amuñcataṃ vartikām aṃhaso niḥ prati jaṅghāṃ viśpalāyā adhattam ||",
    "GV01rv_hn01u:2837": " RV_1,118.09a yuvaṃ śvetam pedava indrajūtam ahihanam aśvinādattam aśvam |",
    "GV01rv_hn01u:2838": " RV_1,118.09c johūtram aryo abhibhūtim ugraṃ sahasrasāṃ vṛṣaṇaṃ vīḍvaṅgam",
    "GV01rv_hn01u:2839": " RV_1,118.10a tā vāṃ narā sv avase sujātā havāmahe aśvinā nādhamānāḥ |",
    "GV01rv_hn01u:2840": " RV_1,118.10c ā na upa vasumatā rathena giro juṣāṇā suvitāya yātam ||",
    "GV01rv_hn01u:2841": " RV_1,118.11a ā śyenasya javasā nūtanenāsme yātaṃ nāsatyā sajoṣāḥ |",
    "GV01rv_hn01u:2842": " RV_1,118.11c have hi vām aśvinā rātahavyaḥ śaśvattamāyā uṣaso vyuṣṭau ||",
    "GV01rv_hn01u:2843": " RV_1,119.01a ā vāṃ ratham purumāyam manojuvaṃ jīrāśvaṃ yajñiyaṃ jīvase huve |",
    "GV01rv_hn01u:2844": " RV_1,119.01c sahasraketuṃ vaninaṃ śatadvasuṃ śruṣṭīvānaṃ varivodhām abhi",
    "GV01rv_hn01u:2845": " prayaḥ ||",
    "GV01rv_hn01u:2846": " RV_1,119.02a ūrdhvā dhītiḥ praty asya prayāmany adhāyi śasman sam ayanta ā diśaḥ |",
    "GV01rv_hn01u:2847": " RV_1,119.02c svadāmi gharmam prati yanty ūtaya ā vām ūrjānī ratham",
    "GV01rv_hn01u:2848": " aśvināruhat ||",
    "GV01rv_hn01u:2849": " RV_1,119.03a saṃ yan mithaḥ paspṛdhānāso agmata śubhe makhā amitā jāyavo",
    "GV01rv_hn01u:2850": " raṇe |",
    "GV01rv_hn01u:2851": " RV_1,119.03c yuvor aha pravaṇe cekite ratho yad aśvinā vahathaḥ sūrim ā varam ||",
    "GV01rv_hn01u:2852": " RV_1,119.04a yuvam bhujyum bhuramāṇaṃ vibhir gataṃ svayuktibhir nivahantā pitṛbhya ā |",
    "GV01rv_hn01u:2853": " RV_1,119.04c yāsiṣṭaṃ vartir vṛṣaṇā vijenyaṃ divodāsāya mahi ceti vām avaḥ",
    "GV01rv_hn01u:2854": " RV_1,119.05a yuvor aśvinā vapuṣe yuvāyujaṃ rathaṃ vāṇī yematur asya śardhyam |",
    "GV01rv_hn01u:2855": " RV_1,119.05c ā vām patitvaṃ sakhyāya jagmuṣī yoṣāvṛṇīta jenyā yuvām patī",
    "GV01rv_hn01u:2856": " RV_1,119.06a yuvaṃ rebham pariṣūter uruṣyatho himena gharmam paritaptam atraye |",
    "GV01rv_hn01u:2857": " RV_1,119.06c yuvaṃ śayor avasam pipyathur gavi pra dīrgheṇa vandanas tāry",
    "GV01rv_hn01u:2858": " āyuṣā ||",
    "GV01rv_hn01u:2859": " RV_1,119.07a yuvaṃ vandanaṃ nirṛtaṃ jaraṇyayā rathaṃ na dasrā karaṇā sam",
    "GV01rv_hn01u:2860": " invathaḥ |",
    "GV01rv_hn01u:2861": " RV_1,119.07c kṣetrād ā vipraṃ janatho vipanyayā pra vām atra vidhate",
    "GV01rv_hn01u:2862": " daṃsanā bhuvat ||",
    "GV01rv_hn01u:2863": " RV_1,119.08a agacchataṃ kṛpamāṇam parāvati pituḥ svasya tyajasā nibādhitam",
    "GV01rv_hn01u:2864": " RV_1,119.08c svarvatīr ita ūtīr yuvor aha citrā abhīke abhavann abhiṣṭayaḥ",
    "GV01rv_hn01u:2865": " RV_1,119.09a uta syā vām madhuman makṣikārapan made somasyauśijo huvanyati |",
    "GV01rv_hn01u:2866": " RV_1,119.09c yuvaṃ dadhīco mana ā vivāsatho 'thā śiraḥ prati vām aśvyaṃ vadat ||",
    "GV01rv_hn01u:2867": " RV_1,119.10a yuvam pedave puruvāram aśvinā spṛdhāṃ śvetaṃ tarutāraṃ duvasyathaḥ |",
    "GV01rv_hn01u:2868": " RV_1,119.10c śaryair abhidyum pṛtanāsu duṣṭaraṃ carkṛtyam indram iva carṣaṇīsaham ||",
    "GV01rv_hn01u:2869": " RV_1,120.01a kā rādhad dhotrāśvinā vāṃ ko vāṃ joṣa ubhayoḥ |",
    "GV01rv_hn01u:2870": " RV_1,120.01c kathā vidhāty apracetāḥ ||",
    "GV01rv_hn01u:2871": " RV_1,120.02a vidvāṃsāv id duraḥ pṛcched avidvān itthāparo acetāḥ |",
    "GV01rv_hn01u:2872": " RV_1,120.02c nū cin nu marte akrau ||",
    "GV01rv_hn01u:2873": " RV_1,120.03a tā vidvāṃsā havāmahe vāṃ tā no vidvāṃsā manma vocetam adya |",
    "GV01rv_hn01u:2874": " RV_1,120.03c prārcad dayamāno yuvākuḥ ||",
    "GV01rv_hn01u:2875": " RV_1,120.04a vi pṛcchāmi pākyā na devān vaṣaṭkṛtasyādbhutasya dasrā |",
    "GV01rv_hn01u:2876": " RV_1,120.04c pātaṃ ca sahyaso yuvaṃ ca rabhyaso naḥ ||",
    "GV01rv_hn01u:2877": " RV_1,120.05a pra yā ghoṣe bhṛgavāṇe na śobhe yayā vācā yajati pajriyo vām |",
    "GV01rv_hn01u:2878": " RV_1,120.05c praiṣayur na vidvān ||",
    "GV01rv_hn01u:2879": " RV_1,120.06a śrutaṃ gāyatraṃ takavānasyāhaṃ cid dhi rirebhāśvinā vām |",
    "GV01rv_hn01u:2880": " RV_1,120.06c ākṣī śubhas patī dan ||",
    "GV01rv_hn01u:2881": " RV_1,120.07a yuvaṃ hy āstam maho ran yuvaṃ vā yan niratataṃsatam |",
    "GV01rv_hn01u:2882": " RV_1,120.07c tā no vasū sugopā syātam pātaṃ no vṛkād aghāyoḥ ||",
    "GV01rv_hn01u:2883": " RV_1,120.08a mā kasmai dhātam abhy amitriṇe no mākutrā no gṛhebhyo dhenavo guḥ |",
    "GV01rv_hn01u:2884": " RV_1,120.08c stanābhujo aśiśvīḥ ||",
    "GV01rv_hn01u:2885": " RV_1,120.09a duhīyan mitradhitaye yuvāku rāye ca no mimītaṃ vājavatyai |",
    "GV01rv_hn01u:2886": " RV_1,120.09c iṣe ca no mimītaṃ dhenumatyai ||",
    "GV01rv_hn01u:2887": " RV_1,120.10a aśvinor asanaṃ ratham anaśvaṃ vājinīvatoḥ |",
    "GV01rv_hn01u:2888": " RV_1,120.10c tenāham bhūri cākana ||",
    "GV01rv_hn01u:2889": " RV_1,120.11a ayaṃ samaha mā tanūhyāte janāṃ anu |",
    "GV01rv_hn01u:2890": " RV_1,120.11c somapeyaṃ sukho rathaḥ ||",
    "GV01rv_hn01u:2891": " RV_1,120.12a adha svapnasya nir vide 'bhuñjataś ca revataḥ |",
    "GV01rv_hn01u:2892": " RV_1,120.12c ubhā tā basri naśyataḥ ||",
    "GV01rv_hn01u:2893": " RV_1,121.01a kad itthā nṝṃḥ pātraṃ devayatāṃ śravad giro aṅgirasāṃ turaṇyan |",
    "GV01rv_hn01u:2894": " RV_1,121.01c pra yad ānaḍ viśa ā harmyasyoru kraṃsate adhvare yajatraḥ ||",
    "GV01rv_hn01u:2895": " RV_1,121.02a stambhīd dha dyāṃ sa dharuṇam pruṣāyad ṛbhur vājāya draviṇaṃ",
    "GV01rv_hn01u:2896": " naro goḥ |",
    "GV01rv_hn01u:2897": " RV_1,121.02c anu svajām mahiṣaś cakṣata vrām menām aśvasya pari mātaraṃ",
    "GV01rv_hn01u:2898": " goḥ ||",
    "GV01rv_hn01u:2899": " RV_1,121.03a nakṣad dhavam aruṇīḥ pūrvyaṃ rāṭ turo viśām aṅgirasām anu",
    "GV01rv_hn01u:2900": " dyūn |",
    "GV01rv_hn01u:2901": " RV_1,121.03c takṣad vajraṃ niyutaṃ tastambhad dyāṃ catuṣpade naryāya dvipāde ||",
    "GV01rv_hn01u:2902": " RV_1,121.04a asya made svaryaṃ dā ṛtāyāpīvṛtam usriyāṇām anīkam |",
    "GV01rv_hn01u:2903": " RV_1,121.04c yad dha prasarge trikakum nivartad apa druho mānuṣasya duro",
    "GV01rv_hn01u:2904": " vaḥ ||",
    "GV01rv_hn01u:2905": " RV_1,121.05a tubhyam payo yat pitarāv anītāṃ rādhaḥ suretas turaṇe bhuraṇyū |",
    "GV01rv_hn01u:2906": " RV_1,121.05c śuci yat te rekṇa āyajanta sabardughāyāḥ paya usriyāyāḥ ||",
    "GV01rv_hn01u:2907": " RV_1,121.06a adha pra jajñe taraṇir mamattu pra rocy asyā uṣaso na sūraḥ |",
    "GV01rv_hn01u:2908": " RV_1,121.06c indur yebhir āṣṭa sveduhavyaiḥ sruveṇa siñcañ jaraṇābhi dhāma ||",
    "GV01rv_hn01u:2909": " RV_1,121.07a svidhmā yad vanadhitir apasyāt sūro adhvare pari rodhanā goḥ",
    "GV01rv_hn01u:2910": " RV_1,121.07c yad dha prabhāsi kṛtvyāṃ anu dyūn anarviśe paśviṣe turāya ||",
    "GV01rv_hn01u:2911": " RV_1,121.08a aṣṭā maho diva ādo harī iha dyumnāsāham abhi yodhāna utsam |",
    "GV01rv_hn01u:2912": " RV_1,121.08c hariṃ yat te mandinaṃ dukṣan vṛdhe gorabhasam adribhir vātāpyam ||",
    "GV01rv_hn01u:2913": " RV_1,121.09a tvam āyasam prati vartayo gor divo aśmānam upanītam ṛbhvā |",
    "GV01rv_hn01u:2914": " RV_1,121.09c kutsāya yatra puruhūta vanvañ chuṣṇam anantaiḥ pariyāsi vadhaiḥ ||",
    "GV01rv_hn01u:2915": " RV_1,121.10a purā yat sūras tamaso apītes tam adrivaḥ phaligaṃ hetim asya",
    "GV01rv_hn01u:2916": " RV_1,121.10c śuṣṇasya cit parihitaṃ yad ojo divas pari sugrathitaṃ tad",
    "GV01rv_hn01u:2917": " ādaḥ ||",
    "GV01rv_hn01u:2918": " RV_1,121.11a anu tvā mahī pājasī acakre dyāvākṣāmā madatām indra karman |",
    "GV01rv_hn01u:2919": " RV_1,121.11c tvaṃ vṛtram āśayānaṃ sirāsu maho vajreṇa siṣvapo varāhum ||",
    "GV01rv_hn01u:2920": " RV_1,121.12a tvam indra naryo yāṃ avo nṝn tiṣṭhā vātasya suyujo vahiṣṭhān",
    "GV01rv_hn01u:2921": " RV_1,121.12c yaṃ te kāvya uśanā mandinaṃ dād vṛtrahaṇam pāryaṃ tatakṣa",
    "GV01rv_hn01u:2922": " vajram ||",
    "GV01rv_hn01u:2923": " RV_1,121.13a tvaṃ sūro harito rāmayo nṝn bharac cakram etaśo nāyam indra |",
    "GV01rv_hn01u:2924": " RV_1,121.13c prāsya pāraṃ navatiṃ nāvyānām api kartam avartayo 'yajyūn ||",
    "GV01rv_hn01u:2925": " RV_1,121.14a tvaṃ no asyā indra durhaṇāyāḥ pāhi vajrivo duritād abhīke |",
    "GV01rv_hn01u:2926": " RV_1,121.14c pra no vājān rathyo aśvabudhyān iṣe yandhi śravase sūnṛtāyai",
    "GV01rv_hn01u:2927": " RV_1,121.15a mā sā te asmat sumatir vi dasad vājapramahaḥ sam iṣo varanta |",
    "GV01rv_hn01u:2928": " RV_1,121.15c ā no bhaja maghavan goṣv aryo maṃhiṣṭhās te sadhamādaḥ syāma",
    "GV01rv_hn01u:2929": " RV_1,122.01a pra vaḥ pāntaṃ raghumanyavo 'ndho yajñaṃ rudrāya mīḷhuṣe",
    "GV01rv_hn01u:2930": " bharadhvam |",
    "GV01rv_hn01u:2931": " RV_1,122.01c divo astoṣy asurasya vīrair iṣudhyeva maruto rodasyoḥ ||",
    "GV01rv_hn01u:2932": " RV_1,122.02a patnīva pūrvahūtiṃ vāvṛdhadhyā uṣāsānaktā purudhā vidāne |",
    "GV01rv_hn01u:2933": " RV_1,122.02c starīr nātkaṃ vyutaṃ vasānā sūryasya śriyā sudṛśī hiraṇyaiḥ ||",
    "GV01rv_hn01u:2934": " RV_1,122.03a mamattu naḥ parijmā vasarhā mamattu vāto apāṃ vṛṣaṇvān |",
    "GV01rv_hn01u:2935": " RV_1,122.03c śiśītam indrāparvatā yuvaṃ nas tan no viśve varivasyantu devāḥ ||",
    "GV01rv_hn01u:2936": " RV_1,122.04a uta tyā me yaśasā śvetanāyai vyantā pāntauśijo huvadhyai |",
    "GV01rv_hn01u:2937": " RV_1,122.04c pra vo napātam apāṃ kṛṇudhvam pra mātarā rāspinasyāyoḥ ||",
    "GV01rv_hn01u:2938": " RV_1,122.05a ā vo ruvaṇyum auśijo huvadhyai ghoṣeva śaṃsam arjunasya naṃśe",
    "GV01rv_hn01u:2939": " RV_1,122.05c pra vaḥ pūṣṇe dāvana āṃ acchā voceya vasutātim agneḥ ||",
    "GV01rv_hn01u:2940": " RV_1,122.06a śrutam me mitrāvaruṇā havemota śrutaṃ sadane viśvataḥ sīm |",
    "GV01rv_hn01u:2941": " RV_1,122.06c śrotu naḥ śroturātiḥ suśrotuḥ sukṣetrā sindhur adbhiḥ ||",
    "GV01rv_hn01u:2942": " RV_1,122.07a stuṣe sā vāṃ varuṇa mitra rātir gavāṃ śatā pṛkṣayāmeṣu pajre",
    "GV01rv_hn01u:2943": " RV_1,122.07c śrutarathe priyarathe dadhānāḥ sadyaḥ puṣṭiṃ nirundhānāso",
    "GV01rv_hn01u:2944": " agman ||",
    "GV01rv_hn01u:2945": " RV_1,122.08a asya stuṣe mahimaghasya rādhaḥ sacā sanema nahuṣaḥ suvīrāḥ |",
    "GV01rv_hn01u:2946": " RV_1,122.08c jano yaḥ pajrebhyo vājinīvān aśvāvato rathino mahyaṃ sūriḥ ||",
    "GV01rv_hn01u:2947": " RV_1,122.09a jano yo mitrāvaruṇāv abhidhrug apo na vāṃ sunoty akṣṇayādhruk",
    "GV01rv_hn01u:2948": " RV_1,122.09c svayaṃ sa yakṣmaṃ hṛdaye ni dhatta āpa yad īṃ hotrābhir ṛtāvā ||",
    "GV01rv_hn01u:2949": " RV_1,122.10a sa vrādhato nahuṣo daṃsujūtaḥ śardhastaro narāṃ gūrtaśravāḥ |",
    "GV01rv_hn01u:2950": " RV_1,122.10c visṛṣṭarātir yāti bāḷhasṛtvā viśvāsu pṛtsu sadam ic chūraḥ ||",
    "GV01rv_hn01u:2951": " RV_1,122.11a adha gmantā nahuṣo havaṃ sūreḥ śrotā rājāno amṛtasya mandrāḥ",
    "GV01rv_hn01u:2952": " RV_1,122.11c nabhojuvo yan niravasya rādhaḥ praśastaye mahinā rathavate ||",
    "GV01rv_hn01u:2953": " RV_1,122.12a etaṃ śardhaṃ dhāma yasya sūrer ity avocan daśatayasya naṃśe |",
    "GV01rv_hn01u:2954": " RV_1,122.12c dyumnāni yeṣu vasutātī rāran viśve sanvantu prabhṛtheṣu vājam ||",
    "GV01rv_hn01u:2955": " RV_1,122.13a mandāmahe daśatayasya dhāser dvir yat pañca bibhrato yanty annā |",
    "GV01rv_hn01u:2956": " RV_1,122.13c kim iṣṭāśva iṣṭaraśmir eta īśānāsas taruṣa ṛñjate nṝn ||",
    "GV01rv_hn01u:2957": " RV_1,122.14a hiraṇyakarṇam maṇigrīvam arṇas tan no viśve varivasyantu devāḥ |",
    "GV01rv_hn01u:2958": " RV_1,122.14c aryo giraḥ sadya ā jagmuṣīr osrāś cākantūbhayeṣv asme ||",
    "GV01rv_hn01u:2959": " RV_1,122.15a catvāro mā maśarśārasya śiśvas trayo rājña āyavasasya jiṣṇoḥ |",
    "GV01rv_hn01u:2960": " RV_1,122.15c ratho vām mitrāvaruṇā dīrghāpsāḥ syūmagabhastiḥ sūro nādyaut",
    "GV01rv_hn01u:2961": " RV_1,123.01a pṛthū ratho dakṣiṇāyā ayojy ainaṃ devāso amṛtāso asthuḥ |",
    "GV01rv_hn01u:2962": " RV_1,123.01c kṛṣṇād ud asthād aryā vihāyāś cikitsantī mānuṣāya kṣayāya ||",
    "GV01rv_hn01u:2963": " RV_1,123.02a pūrvā viśvasmād bhuvanād abodhi jayantī vājam bṛhatī sanutrī |",
    "GV01rv_hn01u:2964": " RV_1,123.02c uccā vy akhyad yuvatiḥ punarbhūr oṣā agan prathamā pūrvahūtau",
    "GV01rv_hn01u:2965": " RV_1,123.03a yad adya bhāgaṃ vibhajāsi nṛbhya uṣo devi martyatrā sujāte |",
    "GV01rv_hn01u:2966": " RV_1,123.03c devo no atra savitā damūnā anāgaso vocati sūryāya ||",
    "GV01rv_hn01u:2967": " RV_1,123.04a gṛhaṃ-gṛham ahanā yāty acchā dive-dive adhi nāmā dadhānā |",
    "GV01rv_hn01u:2968": " RV_1,123.04c siṣāsantī dyotanā śaśvad āgād agram-agram id bhajate vasūnām",
    "GV01rv_hn01u:2969": " RV_1,123.05a bhagasya svasā varuṇasya jāmir uṣaḥ sūnṛte prathamā jarasva |",
    "GV01rv_hn01u:2970": " RV_1,123.05c paścā sa daghyā yo aghasya dhātā jayema taṃ dakṣiṇayā rathena",
    "GV01rv_hn01u:2971": " RV_1,123.06a ud īratāṃ sūnṛtā ut purandhīr ud agnayaḥ śuśucānāso asthuḥ |",
    "GV01rv_hn01u:2972": " RV_1,123.06c spārhā vasūni tamasāpagūḷhāviṣ kṛṇvanty uṣaso vibhātīḥ ||",
    "GV01rv_hn01u:2973": " RV_1,123.07a apānyad ety abhy anyad eti viṣurūpe ahanī saṃ carete |",
    "GV01rv_hn01u:2974": " RV_1,123.07c parikṣitos tamo anyā guhākar adyaud uṣāḥ śośucatā rathena ||",
    "GV01rv_hn01u:2975": " RV_1,123.08a sadṛśīr adya sadṛśīr id u śvo dīrghaṃ sacante varuṇasya dhāma",
    "GV01rv_hn01u:2976": " RV_1,123.08c anavadyās triṃśataṃ yojanāny ekaikā kratum pari yanti sadyaḥ ||",
    "GV01rv_hn01u:2977": " RV_1,123.09a jānaty ahnaḥ prathamasya nāma śukrā kṛṣṇād ajaniṣṭa śvitīcī |",
    "GV01rv_hn01u:2978": " RV_1,123.09c ṛtasya yoṣā na mināti dhāmāhar-ahar niṣkṛtam ācarantī ||",
    "GV01rv_hn01u:2979": " RV_1,123.10a kanyeva tanvā śāśadānāṃ eṣi devi devam iyakṣamāṇam |",
    "GV01rv_hn01u:2980": " RV_1,123.10c saṃsmayamānā yuvatiḥ purastād āvir vakṣāṃsi kṛṇuṣe vibhātī ||",
    "GV01rv_hn01u:2981": " RV_1,123.11a susaṃkāśā mātṛmṛṣṭeva yoṣāvis tanvaṃ kṛṇuṣe dṛśe kam |",
    "GV01rv_hn01u:2982": " RV_1,123.11c bhadrā tvam uṣo vitaraṃ vy uccha na tat te anyā uṣaso naśanta",
    "GV01rv_hn01u:2983": " RV_1,123.12a aśvāvatīr gomatīr viśvavārā yatamānā raśmibhiḥ sūryasya |",
    "GV01rv_hn01u:2984": " RV_1,123.12c parā ca yanti punar ā ca yanti bhadrā nāma vahamānā uṣāsaḥ ||",
    "GV01rv_hn01u:2985": " RV_1,123.13a ṛtasya raśmim anuyacchamānā bhadram-bhadraṃ kratum asmāsu dhehi |",
    "GV01rv_hn01u:2986": " RV_1,123.13c uṣo no adya suhavā vy ucchāsmāsu rāyo maghavatsu ca syuḥ ||",
    "GV01rv_hn01u:2987": " RV_1,124.01a uṣā ucchantī samidhāne agnā udyan sūrya urviyā jyotir aśret |",
    "GV01rv_hn01u:2988": " RV_1,124.01c devo no atra savitā nv artham prāsāvīd dvipat pra catuṣpad ityai ||",
    "GV01rv_hn01u:2989": " RV_1,124.02a aminatī daivyāni vratāni praminatī manuṣyā yugāni |",
    "GV01rv_hn01u:2990": " RV_1,124.02c īyuṣīṇām upamā śaśvatīnām āyatīnām prathamoṣā vy adyaut ||",
    "GV01rv_hn01u:2991": " RV_1,124.03a eṣā divo duhitā praty adarśi jyotir vasānā samanā purastāt |",
    "GV01rv_hn01u:2992": " RV_1,124.03c ṛtasya panthām anv eti sādhu prajānatīva na diśo mināti ||",
    "GV01rv_hn01u:2993": " RV_1,124.04a upo adarśi śundhyuvo na vakṣo nodhā ivāvir akṛta priyāṇi |",
    "GV01rv_hn01u:2994": " RV_1,124.04c admasan na sasato bodhayantī śaśvattamāgāt punar eyuṣīṇām ||",
    "GV01rv_hn01u:2995": " RV_1,124.05a pūrve ardhe rajaso aptyasya gavāṃ janitry akṛta pra ketum |",
    "GV01rv_hn01u:2996": " RV_1,124.05c vy u prathate vitaraṃ varīya obhā pṛṇantī pitror upasthā ||",
    "GV01rv_hn01u:2997": " RV_1,124.06a eved eṣā purutamā dṛśe kaṃ nājāmiṃ na pari vṛṇakti jāmim |",
    "GV01rv_hn01u:2998": " RV_1,124.06c arepasā tanvā śāśadānā nārbhād īṣate na maho vibhātī ||",
    "GV01rv_hn01u:2999": " RV_1,124.07a abhrāteva puṃsa eti pratīcī gartārug iva sanaye dhanānām |",
    "GV01rv_hn01u:3000": " RV_1,124.07c jāyeva patya uśatī suvāsā uṣā hasreva ni riṇīte apsaḥ ||",
    "GV01rv_hn01u:3001": " RV_1,124.08a svasā svasre jyāyasyai yonim āraig apaity asyāḥ praticakṣyeva |",
    "GV01rv_hn01u:3002": " RV_1,124.08c vyucchantī raśmibhiḥ sūryasyāñjy aṅkte samanagā iva vrāḥ ||",
    "GV01rv_hn01u:3003": " RV_1,124.09a āsām pūrvāsām ahasu svasṝṇām aparā pūrvām abhy eti paścāt |",
    "GV01rv_hn01u:3004": " RV_1,124.09c tāḥ pratnavan navyasīr nūnam asme revad ucchantu sudinā uṣāsaḥ ||",
    "GV01rv_hn01u:3005": " RV_1,124.10a pra bodhayoṣaḥ pṛṇato maghony abudhyamānāḥ paṇayaḥ sasantu |",
    "GV01rv_hn01u:3006": " RV_1,124.10c revad uccha maghavadbhyo maghoni revat stotre sūnṛte jārayantī ||",
    "GV01rv_hn01u:3007": " RV_1,124.11a aveyam aśvaid yuvatiḥ purastād yuṅkte gavām aruṇānām anīkam |",
    "GV01rv_hn01u:3008": " RV_1,124.11c vi nūnam ucchād asati pra ketur gṛhaṃ-gṛham upa tiṣṭhāte agniḥ ||",
    "GV01rv_hn01u:3009": " RV_1,124.12a ut te vayaś cid vasater apaptan naraś ca ye pitubhājo vyuṣṭau |",
    "GV01rv_hn01u:3010": " RV_1,124.12c amā sate vahasi bhūri vāmam uṣo devi dāśuṣe martyāya ||",
    "GV01rv_hn01u:3011": " RV_1,124.13a astoḍhvaṃ stomyā brahmaṇā me 'vīvṛdhadhvam uśatīr uṣāsaḥ |",
    "GV01rv_hn01u:3012": " RV_1,124.13c yuṣmākaṃ devīr avasā sanema sahasriṇaṃ ca śatinaṃ ca vājam ||",
    "GV01rv_hn01u:3013": " RV_1,125.01a prātā ratnam prātaritvā dadhāti taṃ cikitvān pratigṛhyā ni dhatte |",
    "GV01rv_hn01u:3014": " RV_1,125.01c tena prajāṃ vardhayamāna āyū rāyas poṣeṇa sacate suvīraḥ ||",
    "GV01rv_hn01u:3015": " RV_1,125.02a sugur asat suhiraṇyaḥ svaśvo bṛhad asmai vaya indro dadhāti |",
    "GV01rv_hn01u:3016": " RV_1,125.02c yas tvāyantaṃ vasunā prātaritvo mukṣījayeva padim utsināti ||",
    "GV01rv_hn01u:3017": " RV_1,125.03a āyam adya sukṛtam prātar icchann iṣṭeḥ putraṃ vasumatā rathena |",
    "GV01rv_hn01u:3018": " RV_1,125.03c aṃśoḥ sutam pāyaya matsarasya kṣayadvīraṃ vardhaya sūnṛtābhiḥ",
    "GV01rv_hn01u:3019": " RV_1,125.04a upa kṣaranti sindhavo mayobhuva ījānaṃ ca yakṣyamāṇaṃ ca dhenavaḥ |",
    "GV01rv_hn01u:3020": " RV_1,125.04c pṛṇantaṃ ca papuriṃ ca śravasyavo ghṛtasya dhārā upa yanti",
    "GV01rv_hn01u:3021": " viśvataḥ ||",
    "GV01rv_hn01u:3022": " RV_1,125.05a nākasya pṛṣṭhe adhi tiṣṭhati śrito yaḥ pṛṇāti sa ha deveṣu gacchati |",
    "GV01rv_hn01u:3023": " RV_1,125.05c tasmā āpo ghṛtam arṣanti sindhavas tasmā iyaṃ dakṣiṇā pinvate",
    "GV01rv_hn01u:3024": " sadā ||",
    "GV01rv_hn01u:3025": " RV_1,125.06a dakṣiṇāvatām id imāni citrā dakṣiṇāvatāṃ divi sūryāsaḥ |",
    "GV01rv_hn01u:3026": " RV_1,125.06c dakṣiṇāvanto amṛtam bhajante dakṣiṇāvantaḥ pra tiranta āyuḥ",
    "GV01rv_hn01u:3027": " RV_1,125.07a mā pṛṇanto duritam ena āran mā jāriṣuḥ sūrayaḥ suvratāsaḥ |",
    "GV01rv_hn01u:3028": " RV_1,125.07c anyas teṣām paridhir astu kaś cid apṛṇantam abhi saṃ yantu śokāḥ ||",
    "GV01rv_hn01u:3029": " RV_1,126.01a amandān stomān pra bhare manīṣā sindhāv adhi kṣiyato bhāvyasya |",
    "GV01rv_hn01u:3030": " RV_1,126.01c yo me sahasram amimīta savān atūrto rājā śrava icchamānaḥ ||",
    "GV01rv_hn01u:3031": " RV_1,126.02a śataṃ rājño nādhamānasya niṣkāñ chatam aśvān prayatān sadya ādam |",
    "GV01rv_hn01u:3032": " RV_1,126.02c śataṃ kakṣīvāṃ asurasya gonāṃ divi śravo 'jaram ā tatāna ||",
    "GV01rv_hn01u:3033": " RV_1,126.03a upa mā śyāvāḥ svanayena dattā vadhūmanto daśa rathāso asthuḥ",
    "GV01rv_hn01u:3034": " RV_1,126.03c ṣaṣṭiḥ sahasram anu gavyam āgāt sanat kakṣīvāṃ abhipitve ahnām ||",
    "GV01rv_hn01u:3035": " RV_1,126.04a catvāriṃśad daśarathasya śoṇāḥ sahasrasyāgre śreṇiṃ nayanti |",
    "GV01rv_hn01u:3036": " RV_1,126.04c madacyutaḥ kṛśanāvato atyān kakṣīvanta ud amṛkṣanta pajrāḥ ||",
    "GV01rv_hn01u:3037": " RV_1,126.05a pūrvām anu prayatim ā dade vas trīn yuktāṃ aṣṭāv aridhāyaso gāḥ |",
    "GV01rv_hn01u:3038": " RV_1,126.05c subandhavo ye viśyā iva vrā anasvantaḥ śrava aiṣanta pajrāḥ",
    "GV01rv_hn01u:3039": " RV_1,126.06a āgadhitā parigadhitā yā kaśīkeva jaṅgahe |",
    "GV01rv_hn01u:3040": " RV_1,126.06c dadāti mahyaṃ yādurī yāśūnām bhojyā śatā ||",
    "GV01rv_hn01u:3041": " RV_1,126.07a upopa me parā mṛśa mā me dabhrāṇi manyathāḥ |",
    "GV01rv_hn01u:3042": " RV_1,126.07c sarvāham asmi romaśā gandhārīṇām ivāvikā ||",
    "GV01rv_hn01u:3043": " RV_1,127.01a agniṃ hotāram manye dāsvantaṃ vasuṃ sūnuṃ sahaso jātavedasaṃ vipraṃ na jātavedasam",
    "GV01rv_hn01u:3044": " RV_1,127.01d ya ūrdhvayā svadhvaro devo devācyā kṛpā |",
    "GV01rv_hn01u:3045": " RV_1,127.01f ghṛtasya vibhrāṣṭim anu vaṣṭi śociṣājuhvānasya sarpiṣaḥ ||",
    "GV01rv_hn01u:3046": " RV_1,127.02a yajiṣṭhaṃ tvā yajamānā huvema jyeṣṭham aṅgirasāṃ vipra manmabhir viprebhiḥ śukra manmabhiḥ |",
    "GV01rv_hn01u:3047": " RV_1,127.02d parijmānam iva dyāṃ hotāraṃ carṣaṇīnām |",
    "GV01rv_hn01u:3048": " RV_1,127.02f śociṣkeśaṃ vṛṣaṇaṃ yam imā viśaḥ prāvantu jūtaye viśaḥ ||",
    "GV01rv_hn01u:3049": " RV_1,127.03a sa hi purū cid ojasā virukmatā dīdyāno bhavati druhantaraḥ",
    "GV01rv_hn01u:3050": " paraśur na druhantaraḥ |",
    "GV01rv_hn01u:3051": " RV_1,127.03d vīḷu cid yasya samṛtau śruvad vaneva yat sthiram |",
    "GV01rv_hn01u:3052": " RV_1,127.03f niḥṣahamāṇo yamate nāyate dhanvāsahā nāyate ||",
    "GV01rv_hn01u:3053": " RV_1,127.04a dṛḷhā cid asmā anu dur yathā vide tejiṣṭhābhir araṇibhir",
    "GV01rv_hn01u:3054": " dāṣṭy avase 'gnaye dāṣṭy avase |",
    "GV01rv_hn01u:3055": " RV_1,127.04d pra yaḥ purūṇi gāhate takṣad vaneva śociṣā |",
    "GV01rv_hn01u:3056": " RV_1,127.04f sthirā cid annā ni riṇāty ojasā ni sthirāṇi cid ojasā ||",
    "GV01rv_hn01u:3057": " RV_1,127.05a tam asya pṛkṣam uparāsu dhīmahi naktaṃ yaḥ sudarśataro divātarād aprāyuṣe divātarāt |",
    "GV01rv_hn01u:3058": " RV_1,127.05d ād asyāyur grabhaṇavad vīḷu śarma na sūnave |",
    "GV01rv_hn01u:3059": " RV_1,127.05f bhaktam abhaktam avo vyanto ajarā agnayo vyanto ajarāḥ ||",
    "GV01rv_hn01u:3060": " RV_1,127.06a sa hi śardho na mārutaṃ tuviṣvaṇir apnasvatīṣūrvarāsv iṣṭanir ārtanāsv iṣṭaniḥ",
    "GV01rv_hn01u:3061": " RV_1,127.06d ādad dhavyāny ādadir yajñasya ketur arhaṇā |",
    "GV01rv_hn01u:3062": " RV_1,127.06f adha smāsya harṣato hṛṣīvato viśve juṣanta panthāṃ naraḥ śubhe na panthām",
    "GV01rv_hn01u:3063": " RV_1,127.07a dvitā yad īṃ kīstāso abhidyavo namasyanta upavocanta bhṛgavo mathnanto dāśā bhṛgavaḥ |",
    "GV01rv_hn01u:3064": " RV_1,127.07d agnir īśe vasūnāṃ śucir yo dharṇir eṣām |",
    "GV01rv_hn01u:3065": " RV_1,127.07f priyāṃ apidhīṃr vaniṣīṣṭa medhira ā vaniṣīṣṭa medhiraḥ ||",
    "GV01rv_hn01u:3066": " RV_1,127.08a viśvāsāṃ tvā viśām patiṃ havāmahe sarvāsāṃ samānaṃ dampatim bhuje satyagirvāhasam bhuje |",
    "GV01rv_hn01u:3067": " RV_1,127.08d atithim mānuṣāṇām pitur na yasyāsayā |",
    "GV01rv_hn01u:3068": " RV_1,127.08f amī ca viśve amṛtāsa ā vayo havyā deveṣv ā vayaḥ ||",
    "GV01rv_hn01u:3069": " RV_1,127.09a tvam agne sahasā sahantamaḥ śuṣmintamo jāyase devatātaye rayir na devatātaye",
    "GV01rv_hn01u:3070": " RV_1,127.09d śuṣmintamo hi te mado dyumnintama uta kratuḥ |",
    "GV01rv_hn01u:3071": " RV_1,127.09f adha smā te pari caranty ajara śruṣṭīvāno nājara ||",
    "GV01rv_hn01u:3072": " RV_1,127.10a pra vo mahe sahasā sahasvata uṣarbudhe paśuṣe nāgnaye stomo",
    "GV01rv_hn01u:3073": " babhūtv agnaye |",
    "GV01rv_hn01u:3074": " RV_1,127.10d prati yad īṃ haviṣmān viśvāsu kṣāsu joguve |",
    "GV01rv_hn01u:3075": " RV_1,127.10f agre rebho na jarata ṛṣūṇāṃ jūrṇir hota ṛṣūṇām ||",
    "GV01rv_hn01u:3076": " RV_1,127.11a sa no nediṣṭhaṃ dadṛśāna ā bharāgne devebhiḥ sacanāḥ sucetunā",
    "GV01rv_hn01u:3077": " maho rāyaḥ sucetunā |",
    "GV01rv_hn01u:3078": " RV_1,127.11d mahi śaviṣṭha nas kṛdhi saṃcakṣe bhuje asyai |",
    "GV01rv_hn01u:3079": " RV_1,127.11f mahi stotṛbhyo maghavan suvīryam mathīr ugro na śavasā ||",
    "GV01rv_hn01u:3080": " RV_1,128.01a ayaṃ jāyata manuṣo dharīmaṇi hotā yajiṣṭha uśijām anu vratam",
    "GV01rv_hn01u:3081": " agniḥ svam anu vratam |",
    "GV01rv_hn01u:3082": " RV_1,128.01d viśvaśruṣṭiḥ sakhīyate rayir iva śravasyate |",
    "GV01rv_hn01u:3083": " RV_1,128.01f adabdho hotā ni ṣadad iḷas pade parivīta iḷas pade ||",
    "GV01rv_hn01u:3084": " RV_1,128.02a taṃ yajñasādham api vātayāmasy ṛtasya pathā namasā haviṣmatā devatātā haviṣmatā",
    "GV01rv_hn01u:3085": " RV_1,128.02d sa na ūrjām upābhṛty ayā kṛpā na jūryati |",
    "GV01rv_hn01u:3086": " RV_1,128.02f yam mātariśvā manave parāvato devam bhāḥ parāvataḥ ||",
    "GV01rv_hn01u:3087": " RV_1,128.03a evena sadyaḥ pary eti pārthivam muhurgī reto vṛṣabhaḥ kanikradad dadhad retaḥ kanikradat |",
    "GV01rv_hn01u:3088": " RV_1,128.03d śataṃ cakṣāṇo akṣabhir devo vaneṣu turvaṇiḥ |",
    "GV01rv_hn01u:3089": " RV_1,128.03f sado dadhāna upareṣu sānuṣv agniḥ pareṣu sānuṣu ||",
    "GV01rv_hn01u:3090": " RV_1,128.04a sa sukratuḥ purohito dame-dame 'gnir yajñasyādhvarasya cetati kratvā yajñasya cetati |",
    "GV01rv_hn01u:3091": " RV_1,128.04d kratvā vedhā iṣūyate viśvā jātāni paspaśe |",
    "GV01rv_hn01u:3092": " RV_1,128.04f yato ghṛtaśrīr atithir ajāyata vahnir vedhā ajāyata ||",
    "GV01rv_hn01u:3093": " RV_1,128.05a kratvā yad asya taviṣīṣu pṛñcate 'gner aveṇa marutāṃ na",
    "GV01rv_hn01u:3094": " bhojyeṣirāya na bhojyā |",
    "GV01rv_hn01u:3095": " RV_1,128.05d sa hi ṣmā dānam invati vasūnāṃ ca majmanā |",
    "GV01rv_hn01u:3096": " RV_1,128.05f sa nas trāsate duritād abhihrutaḥ śaṃsād aghād abhihrutaḥ ||",
    "GV01rv_hn01u:3097": " RV_1,128.06a viśvo vihāyā aratir vasur dadhe haste dakṣiṇe taraṇir na",
    "GV01rv_hn01u:3098": " śiśrathac chravasyayā na śiśrathat |",
    "GV01rv_hn01u:3099": " RV_1,128.06d viśvasmā id iṣudhyate devatrā havyam ohiṣe |",
    "GV01rv_hn01u:3100": " RV_1,128.06f viśvasmā it sukṛte vāram ṛṇvaty agnir dvārā vy ṛṇvati ||",
    "GV01rv_hn01u:3101": " RV_1,128.07a sa mānuṣe vṛjane śantamo hito 'gnir yajñeṣu jenyo na viśpatiḥ priyo yajñeṣu viśpatiḥ",
    "GV01rv_hn01u:3102": " RV_1,128.07d sa havyā mānuṣāṇām iḷā kṛtāni patyate |",
    "GV01rv_hn01u:3103": " RV_1,128.07f sa nas trāsate varuṇasya dhūrter maho devasya dhūrteḥ ||",
    "GV01rv_hn01u:3104": " RV_1,128.08a agniṃ hotāram īḷate vasudhitim priyaṃ cetiṣṭham aratiṃ ny erire havyavāhaṃ ny erire |",
    "GV01rv_hn01u:3105": " RV_1,128.08d viśvāyuṃ viśvavedasaṃ hotāraṃ yajataṃ kavim |",
    "GV01rv_hn01u:3106": " RV_1,128.08f devāso raṇvam avase vasūyavo gīrbhī raṇvaṃ vasūyavaḥ ||",
    "GV01rv_hn01u:3107": " RV_1,129.01a yaṃ tvaṃ ratham indra medhasātaye 'pākā santam iṣira praṇayasi prānavadya nayasi |",
    "GV01rv_hn01u:3108": " RV_1,129.01d sadyaś cit tam abhiṣṭaye karo vaśaś ca vājinam |",
    "GV01rv_hn01u:3109": " RV_1,129.01f sāsmākam anavadya tūtujāna vedhasām imāṃ vācaṃ na vedhasām ||",
    "GV01rv_hn01u:3110": " RV_1,129.02a sa śrudhi yaḥ smā pṛtanāsu kāsu cid dakṣāyya indra",
    "GV01rv_hn01u:3111": " bharahūtaye nṛbhir asi pratūrtaye nṛbhiḥ |",
    "GV01rv_hn01u:3112": " RV_1,129.02d yaḥ śūraiḥ svaḥ sanitā yo viprair vājaṃ tarutā |",
    "GV01rv_hn01u:3113": " RV_1,129.02f tam īśānāsa iradhanta vājinam pṛkṣam atyaṃ na vājinam ||",
    "GV01rv_hn01u:3114": " RV_1,129.03a dasmo hi ṣmā vṛṣaṇam pinvasi tvacaṃ kaṃ cid yāvīr araruṃ śūra martyam parivṛṇakṣi martyam |",
    "GV01rv_hn01u:3115": " RV_1,129.03d indrota tubhyaṃ tad dive tad rudrāya svayaśase |",
    "GV01rv_hn01u:3116": " RV_1,129.03f mitrāya vocaṃ varuṇāya saprathaḥ sumṛḷīkāya saprathaḥ ||",
    "GV01rv_hn01u:3117": " RV_1,129.04a asmākaṃ va indram uśmasīṣṭaye sakhāyaṃ viśvāyum prāsahaṃ yujaṃ vājeṣu prāsahaṃ yujam |",
    "GV01rv_hn01u:3118": " RV_1,129.04d asmākam brahmotaye 'vā pṛtsuṣu kāsu cit |",
    "GV01rv_hn01u:3119": " RV_1,129.04f nahi tvā śatru starate stṛṇoṣi yaṃ viśvaṃ śatruṃ stṛṇoṣi yam",
    "GV01rv_hn01u:3120": " RV_1,129.05a ni ṣū namātimatiṃ kayasya cit tejiṣṭhābhir araṇibhir notibhir ugrābhir ugrotibhiḥ",
    "GV01rv_hn01u:3121": " RV_1,129.05d neṣi ṇo yathā purānenāḥ śūra manyase |",
    "GV01rv_hn01u:3122": " RV_1,129.05f viśvāni pūror apa parṣi vahnir āsā vahnir no accha ||",
    "GV01rv_hn01u:3123": " RV_1,129.06a pra tad voceyam bhavyāyendave havyo na ya iṣavān manma rejati rakṣohā manma rejati",
    "GV01rv_hn01u:3124": " RV_1,129.06d svayaṃ so asmad ā nido vadhair ajeta durmatim |",
    "GV01rv_hn01u:3125": " RV_1,129.06f ava sraved aghaśaṃso 'vataram ava kṣudram iva sravet ||",
    "GV01rv_hn01u:3126": " RV_1,129.07a vanema tad dhotrayā citantyā vanema rayiṃ rayivaḥ suvīryaṃ raṇvaṃ santaṃ suvīryam",
    "GV01rv_hn01u:3127": " RV_1,129.07d durmanmānaṃ sumantubhir em iṣā pṛcīmahi |",
    "GV01rv_hn01u:3128": " RV_1,129.07f ā satyābhir indraṃ dyumnahūtibhir yajatraṃ dyumnahūtibhiḥ ||",
    "GV01rv_hn01u:3129": " RV_1,129.08a pra-prā vo asme svayaśobhir ūtī parivarga indro durmatīnāṃ darīman durmatīnām",
    "GV01rv_hn01u:3130": " RV_1,129.08d svayaṃ sā riṣayadhyai yā na upeṣe atraiḥ |",
    "GV01rv_hn01u:3131": " RV_1,129.08f hatem asan na vakṣati kṣiptā jūrṇir na vakṣati ||",
    "GV01rv_hn01u:3132": " RV_1,129.09a tvaṃ na indra rāyā parīṇasā yāhi pathāṃ anehasā puro yāhy arakṣasā |",
    "GV01rv_hn01u:3133": " RV_1,129.09d sacasva naḥ parāka ā sacasvāstamīka ā |",
    "GV01rv_hn01u:3134": " RV_1,129.09f pāhi no dūrād ārād abhiṣṭibhiḥ sadā pāhy abhiṣṭibhiḥ ||",
    "GV01rv_hn01u:3135": " RV_1,129.10a tvaṃ na indra rāyā tarūṣasograṃ cit tvā mahimā sakṣad avase mahe mitraṃ nāvase",
    "GV01rv_hn01u:3136": " RV_1,129.10d ojiṣṭha trātar avitā rathaṃ kaṃ cid amartya |",
    "GV01rv_hn01u:3137": " RV_1,129.10f anyam asmad ririṣeḥ kaṃ cid adrivo ririkṣantaṃ cid adrivaḥ ||",
    "GV01rv_hn01u:3138": " RV_1,129.11a pāhi na indra suṣṭuta sridho 'vayātā sadam id durmatīnāṃ",
    "GV01rv_hn01u:3139": " devaḥ san durmatīnām |",
    "GV01rv_hn01u:3140": " RV_1,129.11d hantā pāpasya rakṣasas trātā viprasya māvataḥ |",
    "GV01rv_hn01u:3141": " RV_1,129.11f adhā hi tvā janitā jījanad vaso rakṣohaṇaṃ tvā jījanad vaso",
    "GV01rv_hn01u:3142": " RV_1,130.01a endra yāhy upa naḥ parāvato nāyam acchā vidathānīva satpatir",
    "GV01rv_hn01u:3143": " astaṃ rājeva satpatiḥ |",
    "GV01rv_hn01u:3144": " RV_1,130.01d havāmahe tvā vayam prayasvantaḥ sute sacā |",
    "GV01rv_hn01u:3145": " RV_1,130.01f putrāso na pitaraṃ vājasātaye maṃhiṣṭhaṃ vājasātaye ||",
    "GV01rv_hn01u:3146": " RV_1,130.02a pibā somam indra suvānam adribhiḥ kośena siktam avataṃ na",
    "GV01rv_hn01u:3147": " vaṃsagas tātṛṣāṇo na vaṃsagaḥ |",
    "GV01rv_hn01u:3148": " RV_1,130.02d madāya haryatāya te tuviṣṭamāya dhāyase |",
    "GV01rv_hn01u:3149": " RV_1,130.02f ā tvā yacchantu harito na sūryam ahā viśveva sūryam ||",
    "GV01rv_hn01u:3150": " RV_1,130.03a avindad divo nihitaṃ guhā nidhiṃ ver na garbham parivītam",
    "GV01rv_hn01u:3151": " aśmany anante antar aśmani |",
    "GV01rv_hn01u:3152": " RV_1,130.03d vrajaṃ vajrī gavām iva siṣāsann aṅgirastamaḥ |",
    "GV01rv_hn01u:3153": " RV_1,130.03f apāvṛṇod iṣa indraḥ parīvṛtā dvāra iṣaḥ parīvṛtāḥ ||",
    "GV01rv_hn01u:3154": " RV_1,130.04a dādṛhāṇo vajram indro gabhastyoḥ kṣadmeva tigmam asanāya saṃ śyad ahihatyāya saṃ śyat |",
    "GV01rv_hn01u:3155": " RV_1,130.04d saṃvivyāna ojasā śavobhir indra majmanā |",
    "GV01rv_hn01u:3156": " RV_1,130.04f taṣṭeva vṛkṣaṃ vanino ni vṛścasi paraśveva ni vṛścasi ||",
    "GV01rv_hn01u:3157": " RV_1,130.05a tvaṃ vṛthā nadya indra sartave 'cchā samudram asṛjo rathāṃ",
    "GV01rv_hn01u:3158": " iva vājayato rathāṃ iva |",
    "GV01rv_hn01u:3159": " RV_1,130.05d ita ūtīr ayuñjata samānam artham akṣitam |",
    "GV01rv_hn01u:3160": " RV_1,130.05f dhenūr iva manave viśvadohaso janāya viśvadohasaḥ ||",
    "GV01rv_hn01u:3161": " RV_1,130.06a imāṃ te vācaṃ vasūyanta āyavo rathaṃ na dhīraḥ svapā",
    "GV01rv_hn01u:3162": " atakṣiṣuḥ sumnāya tvām atakṣiṣuḥ |",
    "GV01rv_hn01u:3163": " RV_1,130.06d śumbhanto jenyaṃ yathā vājeṣu vipra vājinam |",
    "GV01rv_hn01u:3164": " RV_1,130.06f atyam iva śavase sātaye dhanā viśvā dhanāni sātaye ||",
    "GV01rv_hn01u:3165": " RV_1,130.07a bhinat puro navatim indra pūrave divodāsāya mahi dāśuṣe nṛto",
    "GV01rv_hn01u:3166": " vajreṇa dāśuṣe nṛto |",
    "GV01rv_hn01u:3167": " RV_1,130.07d atithigvāya śambaraṃ girer ugro avābharat |",
    "GV01rv_hn01u:3168": " RV_1,130.07f maho dhanāni dayamāna ojasā viśvā dhanāny ojasā ||",
    "GV01rv_hn01u:3169": " RV_1,130.08a indraḥ samatsu yajamānam āryam prāvad viśveṣu śatamūtir ājiṣu svarmīḷheṣv ājiṣu |",
    "GV01rv_hn01u:3170": " RV_1,130.08d manave śāsad avratān tvacaṃ kṛṣṇām arandhayat |",
    "GV01rv_hn01u:3171": " RV_1,130.08f dakṣan na viśvaṃ tatṛṣāṇam oṣati ny arśasānam oṣati ||",
    "GV01rv_hn01u:3172": " RV_1,130.09a sūraś cakram pra vṛhaj jāta ojasā prapitve vācam aruṇo",
    "GV01rv_hn01u:3173": " muṣāyatīśāna ā muṣāyati |",
    "GV01rv_hn01u:3174": " RV_1,130.09d uśanā yat parāvato 'jagann ūtaye kave |",
    "GV01rv_hn01u:3175": " RV_1,130.09f sumnāni viśvā manuṣeva turvaṇir ahā viśveva turvaṇiḥ ||",
    "GV01rv_hn01u:3176": " RV_1,130.10a sa no navyebhir vṛṣakarmann ukthaiḥ purāṃ dartaḥ pāyubhiḥ pāhi śagmaiḥ |",
    "GV01rv_hn01u:3177": " RV_1,130.10b divodāsebhir indra stavāno vāvṛdhīthā ahobhir iva dyauḥ ||",
    "GV01rv_hn01u:3178": " RV_1,131.01a indrāya hi dyaur asuro anamnatendrāya mahī pṛthivī varīmabhir dyumnasātā varīmabhiḥ",
    "GV01rv_hn01u:3179": " RV_1,131.01d indraṃ viśve sajoṣaso devāso dadhire puraḥ |",
    "GV01rv_hn01u:3180": " RV_1,131.01f indrāya viśvā savanāni mānuṣā rātāni santu mānuṣā ||",
    "GV01rv_hn01u:3181": " RV_1,131.02a viśveṣu hi tvā savaneṣu tuñjate samānam ekaṃ vṛṣamaṇyavaḥ pṛthak svaḥ saniṣyavaḥ pṛthak |",
    "GV01rv_hn01u:3182": " RV_1,131.02d taṃ tvā nāvaṃ na parṣaṇiṃ śūṣasya dhuri dhīmahi |",
    "GV01rv_hn01u:3183": " RV_1,131.02f indraṃ na yajñaiś citayanta āyava stomebhir indram āyavaḥ ||",
    "GV01rv_hn01u:3184": " RV_1,131.03a vi tvā tatasre mithunā avasyavo vrajasya sātā gavyasya niḥsṛjaḥ sakṣanta indra niḥsṛjaḥ |",
    "GV01rv_hn01u:3185": " RV_1,131.03d yad gavyantā dvā janā svar yantā samūhasi |",
    "GV01rv_hn01u:3186": " RV_1,131.03f āviṣ karikrad vṛṣaṇaṃ sacābhuvaṃ vajram indra sacābhuvam ||",
    "GV01rv_hn01u:3187": " RV_1,131.04a viduṣ ṭe asya vīryasya pūravaḥ puro yad indra śāradīr",
    "GV01rv_hn01u:3188": " avātiraḥ sāsahāno avātiraḥ |",
    "GV01rv_hn01u:3189": " RV_1,131.04d śāsas tam indra martyam ayajyuṃ śavasas pate |",
    "GV01rv_hn01u:3190": " RV_1,131.04f mahīm amuṣṇāḥ pṛthivīm imā apo mandasāna imā apaḥ ||",
    "GV01rv_hn01u:3191": " RV_1,131.05a ād it te asya vīryasya carkiran madeṣu vṛṣann uśijo yad āvitha sakhīyato yad āvitha |",
    "GV01rv_hn01u:3192": " RV_1,131.05d cakartha kāram ebhyaḥ pṛtanāsu pravantave |",
    "GV01rv_hn01u:3193": " RV_1,131.05f te anyām-anyāṃ nadyaṃ saniṣṇata śravasyantaḥ saniṣṇata ||",
    "GV01rv_hn01u:3194": " RV_1,131.06a uto no asyā uṣaso juṣeta hy arkasya bodhi haviṣo havīmabhiḥ svarṣātā havīmabhiḥ",
    "GV01rv_hn01u:3195": " RV_1,131.06d yad indra hantave mṛdho vṛṣā vajriñ ciketasi |",
    "GV01rv_hn01u:3196": " RV_1,131.06f ā me asya vedhaso navīyaso manma śrudhi navīyasaḥ ||",
    "GV01rv_hn01u:3197": " RV_1,131.07a tvaṃ tam indra vāvṛdhāno asmayur amitrayantaṃ tuvijāta martyaṃ vajreṇa śūra martyam",
    "GV01rv_hn01u:3198": " RV_1,131.07d jahi yo no aghāyati śṛṇuṣva suśravastamaḥ |",
    "GV01rv_hn01u:3199": " RV_1,131.07f riṣṭaṃ na yāmann apa bhūtu durmatir viśvāpa bhūtu durmatiḥ ||",
    "GV01rv_hn01u:3200": " RV_1,132.01a tvayā vayam maghavan pūrvye dhana indratvotāḥ sāsahyāma pṛtanyato vanuyāma vanuṣyataḥ",
    "GV01rv_hn01u:3201": " RV_1,132.01d nediṣṭhe asminn ahany adhi vocā nu sunvate |",
    "GV01rv_hn01u:3202": " RV_1,132.01f asmin yajñe vi cayemā bhare kṛtaṃ vājayanto bhare kṛtam ||",
    "GV01rv_hn01u:3203": " RV_1,132.02a svarjeṣe bhara āprasya vakmany uṣarbudhaḥ svasminn añjasi krāṇasya svasminn añjasi",
    "GV01rv_hn01u:3204": " RV_1,132.02d ahann indro yathā vide śīrṣṇā-śīrṣṇopavācyaḥ |",
    "GV01rv_hn01u:3205": " RV_1,132.02f asmatrā te sadhryak santu rātayo bhadrā bhadrasya rātayaḥ ||",
    "GV01rv_hn01u:3206": " RV_1,132.03a tat tu prayaḥ pratnathā te śuśukvanaṃ yasmin yajñe vāram",
    "GV01rv_hn01u:3207": " akṛṇvata kṣayam ṛtasya vār asi kṣayam |",
    "GV01rv_hn01u:3208": " RV_1,132.03d vi tad vocer adha dvitāntaḥ paśyanti raśmibhiḥ |",
    "GV01rv_hn01u:3209": " RV_1,132.03f sa ghā vide anv indro gaveṣaṇo bandhukṣidbhyo gaveṣaṇaḥ ||",
    "GV01rv_hn01u:3210": " RV_1,132.04a nū itthā te pūrvathā ca pravācyaṃ yad aṅgirobhyo 'vṛṇor apa vrajam indra śikṣann apa vrajam |",
    "GV01rv_hn01u:3211": " RV_1,132.04d aibhyaḥ samānyā diśāsmabhyaṃ jeṣi yotsi ca |",
    "GV01rv_hn01u:3212": " RV_1,132.04f sunvadbhyo randhayā kaṃ cid avrataṃ hṛṇāyantaṃ cid avratam ||",
    "GV01rv_hn01u:3213": " RV_1,132.05a saṃ yaj janān kratubhiḥ śūra īkṣayad dhane hite taruṣanta",
    "GV01rv_hn01u:3214": " śravasyavaḥ pra yakṣanta śravasyavaḥ |",
    "GV01rv_hn01u:3215": " RV_1,132.05d tasmā āyuḥ prajāvad id bādhe arcanty ojasā |",
    "GV01rv_hn01u:3216": " RV_1,132.05f indra okyaṃ didhiṣanta dhītayo devāṃ acchā na dhītayaḥ ||",
    "GV01rv_hn01u:3217": " RV_1,132.06a yuvaṃ tam indrāparvatā puroyudhā yo naḥ pṛtanyād apa taṃ-tam",
    "GV01rv_hn01u:3218": " id dhataṃ vajreṇa taṃ-tam id dhatam |",
    "GV01rv_hn01u:3219": " RV_1,132.06d dūre cattāya cchantsad gahanaṃ yad inakṣat |",
    "GV01rv_hn01u:3220": " RV_1,132.06f asmākaṃ śatrūn pari śūra viśvato darmā darṣīṣṭa viśvataḥ ||",
    "GV01rv_hn01u:3221": " RV_1,133.01a ubhe punāmi rodasī ṛtena druho dahāmi sam mahīr anindrāḥ |",
    "GV01rv_hn01u:3222": " RV_1,133.01c abhivlagya yatra hatā amitrā vailasthānam pari tṛḷhā aśeran ||",
    "GV01rv_hn01u:3223": " RV_1,133.02a abhivlagyā cid adrivaḥ śīrṣā yātumatīnām |",
    "GV01rv_hn01u:3224": " RV_1,133.02c chindhi vaṭūriṇā padā mahāvaṭūriṇā padā ||",
    "GV01rv_hn01u:3225": " RV_1,133.03a avāsām maghavañ jahi śardho yātumatīnām |",
    "GV01rv_hn01u:3226": " RV_1,133.03c vailasthānake armake mahāvailasthe armake ||",
    "GV01rv_hn01u:3227": " RV_1,133.04a yāsāṃ tisraḥ pañcāśato 'bhivlaṅgair apāvapaḥ |",
    "GV01rv_hn01u:3228": " RV_1,133.04c tat su te manāyati takat su te manāyati ||",
    "GV01rv_hn01u:3229": " RV_1,133.05a piśaṅgabhṛṣṭim ambhṛṇam piśācim indra sam mṛṇa |",
    "GV01rv_hn01u:3230": " RV_1,133.05c sarvaṃ rakṣo ni barhaya ||",
    "GV01rv_hn01u:3231": " RV_1,133.06a avar maha indra dādṛhi śrudhī naḥ śuśoca hi dyauḥ kṣā na bhīṣāṃ adrivo ghṛṇān na bhīṣāṃ adrivaḥ |",
    "GV01rv_hn01u:3232": " RV_1,133.06d śuṣmintamo hi śuṣmibhir vadhair ugrebhir īyase |",
    "GV01rv_hn01u:3233": " RV_1,133.06f apūruṣaghno apratīta śūra satvabhis trisaptaiḥ śūra satvabhiḥ",
    "GV01rv_hn01u:3234": " RV_1,133.07a vanoti hi sunvan kṣayam parīṇasaḥ sunvāno hi ṣmā yajaty ava dviṣo devānām ava dviṣaḥ |",
    "GV01rv_hn01u:3235": " RV_1,133.07d sunvāna it siṣāsati sahasrā vājy avṛtaḥ |",
    "GV01rv_hn01u:3236": " RV_1,133.07f sunvānāyendro dadāty ābhuvaṃ rayiṃ dadāty ābhuvam ||",
    "GV01rv_hn01u:3237": " RV_1,134.01a ā tvā juvo rārahāṇā abhi prayo vāyo vahantv iha pūrvapītaye somasya pūrvapītaye",
    "GV01rv_hn01u:3238": " RV_1,134.01d ūrdhvā te anu sūnṛtā manas tiṣṭhatu jānatī |",
    "GV01rv_hn01u:3239": " RV_1,134.01f niyutvatā rathenā yāhi dāvane vāyo makhasya dāvane ||",
    "GV01rv_hn01u:3240": " RV_1,134.02a mandantu tvā mandino vāyav indavo 'smat krāṇāsaḥ sukṛtā abhidyavo gobhiḥ krāṇā abhidyavaḥ |",
    "GV01rv_hn01u:3241": " RV_1,134.02d yad dha krāṇā iradhyai dakṣaṃ sacanta ūtayaḥ |",
    "GV01rv_hn01u:3242": " RV_1,134.02f sadhrīcīnā niyuto dāvane dhiya upa bruvata īṃ dhiyaḥ ||",
    "GV01rv_hn01u:3243": " RV_1,134.03a vāyur yuṅkte rohitā vāyur aruṇā vāyū rathe ajirā dhuri",
    "GV01rv_hn01u:3244": " voḷhave vahiṣṭhā dhuri voḷhave |",
    "GV01rv_hn01u:3245": " RV_1,134.03d pra bodhayā purandhiṃ jāra ā sasatīm iva |",
    "GV01rv_hn01u:3246": " RV_1,134.03f pra cakṣaya rodasī vāsayoṣasaḥ śravase vāsayoṣasaḥ ||",
    "GV01rv_hn01u:3247": " RV_1,134.04a tubhyam uṣāsaḥ śucayaḥ parāvati bhadrā vastrā tanvate daṃsu raśmiṣu citrā navyeṣu raśmiṣu |",
    "GV01rv_hn01u:3248": " RV_1,134.04d tubhyaṃ dhenuḥ sabardughā viśvā vasūni dohate |",
    "GV01rv_hn01u:3249": " RV_1,134.04f ajanayo maruto vakṣaṇābhyo diva ā vakṣaṇābhyaḥ ||",
    "GV01rv_hn01u:3250": " RV_1,134.05a tubhyaṃ śukrāsaḥ śucayas turaṇyavo madeṣūgrā iṣaṇanta",
    "GV01rv_hn01u:3251": " bhurvaṇy apām iṣanta bhurvaṇi |",
    "GV01rv_hn01u:3252": " RV_1,134.05d tvāṃ tsārī dasamāno bhagam īṭṭe takvavīye |",
    "GV01rv_hn01u:3253": " RV_1,134.05f tvaṃ viśvasmād bhuvanāt pāsi dharmaṇāsuryāt pāsi dharmaṇā ||",
    "GV01rv_hn01u:3254": " RV_1,134.06a tvaṃ no vāyav eṣām apūrvyaḥ somānām prathamaḥ pītim arhasi",
    "GV01rv_hn01u:3255": " sutānām pītim arhasi |",
    "GV01rv_hn01u:3256": " RV_1,134.06d uto vihutmatīnāṃ viśāṃ vavarjuṣīṇām |",
    "GV01rv_hn01u:3257": " RV_1,134.06f viśvā it te dhenavo duhra āśiraṃ ghṛtaṃ duhrata āśiram ||",
    "GV01rv_hn01u:3258": " RV_1,135.01a stīrṇam barhir upa no yāhi vītaye sahasreṇa niyutā niyutvate",
    "GV01rv_hn01u:3259": " śatinībhir niyutvate |",
    "GV01rv_hn01u:3260": " RV_1,135.01d tubhyaṃ hi pūrvapītaye devā devāya yemire |",
    "GV01rv_hn01u:3261": " RV_1,135.01f pra te sutāso madhumanto asthiran madāya kratve asthiran ||",
    "GV01rv_hn01u:3262": " RV_1,135.02a tubhyāyaṃ somaḥ paripūto adribhi spārhā vasānaḥ pari kośam arṣati śukrā vasāno arṣati |",
    "GV01rv_hn01u:3263": " RV_1,135.02d tavāyam bhāga āyuṣu somo deveṣu hūyate |",
    "GV01rv_hn01u:3264": " RV_1,135.02f vaha vāyo niyuto yāhy asmayur juṣāṇo yāhy asmayuḥ ||",
    "GV01rv_hn01u:3265": " RV_1,135.03a ā no niyudbhiḥ śatinībhir adhvaraṃ sahasriṇībhir upa yāhi vītaye vāyo havyāni vītaye |",
    "GV01rv_hn01u:3266": " RV_1,135.03d tavāyam bhāga ṛtviyaḥ saraśmiḥ sūrye sacā |",
    "GV01rv_hn01u:3267": " RV_1,135.03f adhvaryubhir bharamāṇā ayaṃsata vāyo śukrā ayaṃsata ||",
    "GV01rv_hn01u:3268": " RV_1,135.04a ā vāṃ ratho niyutvān vakṣad avase 'bhi prayāṃsi sudhitāni vītaye vāyo havyāni vītaye |",
    "GV01rv_hn01u:3269": " RV_1,135.04d pibatam madhvo andhasaḥ pūrvapeyaṃ hi vāṃ hitam |",
    "GV01rv_hn01u:3270": " RV_1,135.04f vāyav ā candreṇa rādhasā gatam indraś ca rādhasā gatam ||",
    "GV01rv_hn01u:3271": " RV_1,135.05a ā vāṃ dhiyo vavṛtyur adhvarāṃ upemam indum marmṛjanta vājinam",
    "GV01rv_hn01u:3272": " āśum atyaṃ na vājinam |",
    "GV01rv_hn01u:3273": " RV_1,135.05d teṣām pibatam asmayū ā no gantam ihotyā |",
    "GV01rv_hn01u:3274": " RV_1,135.05f indravāyū sutānām adribhir yuvam madāya vājadā yuvam ||",
    "GV01rv_hn01u:3275": " RV_1,135.06a ime vāṃ somā apsv ā sutā ihādhvaryubhir bharamāṇā ayaṃsata",
    "GV01rv_hn01u:3276": " vāyo śukrā ayaṃsata |",
    "GV01rv_hn01u:3277": " RV_1,135.06d ete vām abhy asṛkṣata tiraḥ pavitram āśavaḥ |",
    "GV01rv_hn01u:3278": " RV_1,135.06f yuvāyavo 'ti romāṇy avyayā somāso aty avyayā ||",
    "GV01rv_hn01u:3279": " RV_1,135.07a ati vāyo sasato yāhi śaśvato yatra grāvā vadati tatra",
    "GV01rv_hn01u:3280": " gacchataṃ gṛham indraś ca gacchatam |",
    "GV01rv_hn01u:3281": " RV_1,135.07d vi sūnṛtā dadṛśe rīyate ghṛtam ā pūrṇayā niyutā yātho",
    "GV01rv_hn01u:3282": " adhvaram indraś ca yātho adhvaram ||",
    "GV01rv_hn01u:3283": " RV_1,135.08a atrāha tad vahethe madhva āhutiṃ yam aśvattham upatiṣṭhanta jāyavo 'sme te santu jāyavaḥ |",
    "GV01rv_hn01u:3284": " RV_1,135.08d sākaṃ gāvaḥ suvate pacyate yavo na te vāya upa dasyanti dhenavo nāpa dasyanti dhenavaḥ ||",
    "GV01rv_hn01u:3285": " RV_1,135.09a ime ye te su vāyo bāhvojaso 'ntar nadī te patayanty ukṣaṇo mahi vrādhanta ukṣaṇaḥ",
    "GV01rv_hn01u:3286": " RV_1,135.09d dhanvañ cid ye anāśavo jīrāś cid agiraukasaḥ |",
    "GV01rv_hn01u:3287": " RV_1,135.09f sūryasyeva raśmayo durniyantavo hastayor durniyantavaḥ ||",
    "GV01rv_hn01u:3288": " RV_1,136.01a pra su jyeṣṭhaṃ nicirābhyām bṛhan namo havyam matim bharatā",
    "GV01rv_hn01u:3289": " mṛḷayadbhyāṃ svādiṣṭham mṛḷayadbhyām |",
    "GV01rv_hn01u:3290": " RV_1,136.01d tā samrājā ghṛtāsutī yajñe-yajña upastutā |",
    "GV01rv_hn01u:3291": " RV_1,136.01f athainoḥ kṣatraṃ na kutaś canādhṛṣe devatvaṃ nū cid ādhṛṣe ||",
    "GV01rv_hn01u:3292": " RV_1,136.02a adarśi gātur urave varīyasī panthā ṛtasya sam ayaṃsta raśmibhiś cakṣur bhagasya raśmibhiḥ |",
    "GV01rv_hn01u:3293": " RV_1,136.02d dyukṣam mitrasya sādanam aryamṇo varuṇasya ca |",
    "GV01rv_hn01u:3294": " RV_1,136.02f athā dadhāte bṛhad ukthyaṃ vaya upastutyam bṛhad vayaḥ ||",
    "GV01rv_hn01u:3295": " RV_1,136.03a jyotiṣmatīm aditiṃ dhārayatkṣitiṃ svarvatīm ā sacete",
    "GV01rv_hn01u:3296": " dive-dive jāgṛvāṃsā dive-dive |",
    "GV01rv_hn01u:3297": " RV_1,136.03d jyotiṣmat kṣatram āśāte ādityā dānunas patī |",
    "GV01rv_hn01u:3298": " RV_1,136.03f mitras tayor varuṇo yātayajjano 'ryamā yātayajjanaḥ ||",
    "GV01rv_hn01u:3299": " RV_1,136.04a ayam mitrāya varuṇāya śantamaḥ somo bhūtv avapāneṣv ābhago devo deveṣv ābhagaḥ",
    "GV01rv_hn01u:3300": " RV_1,136.04d taṃ devāso juṣerata viśve adya sajoṣasaḥ |",
    "GV01rv_hn01u:3301": " RV_1,136.04f tathā rājānā karatho yad īmaha ṛtāvānā yad īmahe ||",
    "GV01rv_hn01u:3302": " RV_1,136.05a yo mitrāya varuṇāyāvidhaj jano 'narvāṇaṃ tam pari pāto aṃhaso dāśvāṃsam martam aṃhasaḥ |",
    "GV01rv_hn01u:3303": " RV_1,136.05d tam aryamābhi rakṣaty ṛjūyantam anu vratam |",
    "GV01rv_hn01u:3304": " RV_1,136.05f ukthair ya enoḥ paribhūṣati vrataṃ stomair ābhūṣati vratam ||",
    "GV01rv_hn01u:3305": " RV_1,136.06a namo dive bṛhate rodasībhyām mitrāya vocaṃ varuṇāya mīḷhuṣe sumṛḷīkāya mīḷhuṣe",
    "GV01rv_hn01u:3306": " RV_1,136.06d indram agnim upa stuhi dyukṣam aryamaṇam bhagam |",
    "GV01rv_hn01u:3307": " RV_1,136.06f jyog jīvantaḥ prajayā sacemahi somasyotī sacemahi ||",
    "GV01rv_hn01u:3308": " RV_1,136.07a ūtī devānāṃ vayam indravanto maṃsīmahi svayaśaso marudbhiḥ |",
    "GV01rv_hn01u:3309": " RV_1,136.07c agnir mitro varuṇaḥ śarma yaṃsan tad aśyāma maghavāno vayaṃ",
    "GV01rv_hn01u:3310": " ca ||",
    "GV01rv_hn01u:3311": " RV_1,137.01a suṣumā yātam adribhir gośrītā matsarā ime somāso matsarā ime",
    "GV01rv_hn01u:3312": " RV_1,137.01d ā rājānā divispṛśāsmatrā gantam upa naḥ |",
    "GV01rv_hn01u:3313": " RV_1,137.01f ime vām mitrāvaruṇā gavāśiraḥ somāḥ śukrā gavāśiraḥ ||",
    "GV01rv_hn01u:3314": " RV_1,137.02a ima ā yātam indavaḥ somāso dadhyāśiraḥ sutāso dadhyāśiraḥ |",
    "GV01rv_hn01u:3315": " RV_1,137.02d uta vām uṣaso budhi sākaṃ sūryasya raśmibhiḥ |",
    "GV01rv_hn01u:3316": " RV_1,137.02f suto mitrāya varuṇāya pītaye cārur ṛtāya pītaye ||",
    "GV01rv_hn01u:3317": " RV_1,137.03a tāṃ vāṃ dhenuṃ na vāsarīm aṃśuṃ duhanty adribhiḥ somaṃ",
    "GV01rv_hn01u:3318": " duhanty adribhiḥ |",
    "GV01rv_hn01u:3319": " RV_1,137.03d asmatrā gantam upa no 'rvāñcā somapītaye |",
    "GV01rv_hn01u:3320": " RV_1,137.03f ayaṃ vām mitrāvaruṇā nṛbhiḥ sutaḥ soma ā pītaye sutaḥ ||",
    "GV01rv_hn01u:3321": " RV_1,138.01a pra-pra pūṣṇas tuvijātasya śasyate mahitvam asya tavaso na tandate stotram asya na tandate |",
    "GV01rv_hn01u:3322": " RV_1,138.01d arcāmi sumnayann aham antyūtim mayobhuvam |",
    "GV01rv_hn01u:3323": " RV_1,138.01f viśvasya yo mana āyuyuve makho deva āyuyuve makhaḥ ||",
    "GV01rv_hn01u:3324": " RV_1,138.02a pra hi tvā pūṣann ajiraṃ na yāmani stomebhiḥ kṛṇva ṛṇavo yathā mṛdha uṣṭro na pīparo mṛdhaḥ |",
    "GV01rv_hn01u:3325": " RV_1,138.02d huve yat tvā mayobhuvaṃ devaṃ sakhyāya martyaḥ |",
    "GV01rv_hn01u:3326": " RV_1,138.02f asmākam āṅgūṣān dyumninas kṛdhi vājeṣu dyumninas kṛdhi ||",
    "GV01rv_hn01u:3327": " RV_1,138.03a yasya te pūṣan sakhye vipanyavaḥ kratvā cit santo 'vasā",
    "GV01rv_hn01u:3328": " bubhujrira iti kratvā bubhujrire |",
    "GV01rv_hn01u:3329": " RV_1,138.03d tām anu tvā navīyasīṃ niyutaṃ rāya īmahe |",
    "GV01rv_hn01u:3330": " RV_1,138.03f aheḷamāna uruśaṃsa sarī bhava vāje-vāje sarī bhava ||",
    "GV01rv_hn01u:3331": " RV_1,138.04a asyā ū ṣu ṇa upa sātaye bhuvo 'heḷamāno rarivāṃ ajāśva śravasyatām ajāśva",
    "GV01rv_hn01u:3332": " RV_1,138.04d o ṣu tvā vavṛtīmahi stomebhir dasma sādhubhiḥ |",
    "GV01rv_hn01u:3333": " RV_1,138.04f nahi tvā pūṣann atimanya āghṛṇe na te sakhyam apahnuve ||",
    "GV01rv_hn01u:3334": " RV_1,139.01a astu śrauṣaṭ puro agnīṃ dhiyā dadha ā nu tac chardho divyaṃ vṛṇīmaha indravāyū vṛṇīmahe |",
    "GV01rv_hn01u:3335": " RV_1,139.01d yad dha krāṇā vivasvati nābhā saṃdāyi navyasī |",
    "GV01rv_hn01u:3336": " RV_1,139.01f adha pra sū na upa yantu dhītayo devāṃ acchā na dhītayaḥ ||",
    "GV01rv_hn01u:3337": " RV_1,139.02a yad dha tyan mitrāvaruṇāv ṛtād adhy ādadāthe anṛtaṃ svena",
    "GV01rv_hn01u:3338": " manyunā dakṣasya svena manyunā |",
    "GV01rv_hn01u:3339": " RV_1,139.02d yuvor itthādhi sadmasv apaśyāma hiraṇyayam |",
    "GV01rv_hn01u:3340": " RV_1,139.02f dhībhiś cana manasā svebhir akṣabhiḥ somasya svebhir akṣabhiḥ ||",
    "GV01rv_hn01u:3341": " RV_1,139.03a yuvāṃ stomebhir devayanto aśvināśrāvayanta iva ślokam āyavo yuvāṃ havyābhy āyavaḥ",
    "GV01rv_hn01u:3342": " RV_1,139.03d yuvor viśvā adhi śriyaḥ pṛkṣaś ca viśvavedasā |",
    "GV01rv_hn01u:3343": " RV_1,139.03f pruṣāyante vām pavayo hiraṇyaye rathe dasrā hiraṇyaye ||",
    "GV01rv_hn01u:3344": " RV_1,139.04a aceti dasrā vy u nākam ṛṇvatho yuñjate vāṃ rathayujo",
    "GV01rv_hn01u:3345": " diviṣṭiṣv adhvasmāno diviṣṭiṣu |",
    "GV01rv_hn01u:3346": " RV_1,139.04d adhi vāṃ sthāma vandhure rathe dasrā hiraṇyaye |",
    "GV01rv_hn01u:3347": " RV_1,139.04f patheva yantāv anuśāsatā rajo 'ñjasā śāsatā rajaḥ ||",
    "GV01rv_hn01u:3348": " RV_1,139.05a śacībhir naḥ śacīvasū divā naktaṃ daśasyatam |",
    "GV01rv_hn01u:3349": " RV_1,139.05c mā vāṃ rātir upa dasat kadā canāsmad rātiḥ kadā cana ||",
    "GV01rv_hn01u:3350": " RV_1,139.06a vṛṣann indra vṛṣapāṇāsa indava ime sutā adriṣutāsa udbhidas tubhyaṃ sutāsa udbhidaḥ |",
    "GV01rv_hn01u:3351": " RV_1,139.06d te tvā mandantu dāvane mahe citrāya rādhase |",
    "GV01rv_hn01u:3352": " RV_1,139.06f gīrbhir girvāha stavamāna ā gahi sumṛḷīko na ā gahi ||",
    "GV01rv_hn01u:3353": " RV_1,139.07a o ṣū ṇo agne śṛṇuhi tvam īḷito devebhyo bravasi yajñiyebhyo rājabhyo yajñiyebhyaḥ",
    "GV01rv_hn01u:3354": " RV_1,139.07d yad dha tyām aṅgirobhyo dhenuṃ devā adattana |",
    "GV01rv_hn01u:3355": " RV_1,139.07f vi tāṃ duhre aryamā kartarī sacāṃ eṣa tāṃ veda me sacā ||",
    "GV01rv_hn01u:3356": " RV_1,139.08a mo ṣu vo asmad abhi tāni pauṃsyā sanā bhūvan dyumnāni mota jāriṣur asmat purota jāriṣuḥ |",
    "GV01rv_hn01u:3357": " RV_1,139.08d yad vaś citraṃ yuge-yuge navyaṃ ghoṣād amartyam |",
    "GV01rv_hn01u:3358": " RV_1,139.08f asmāsu tan maruto yac ca duṣṭaraṃ didhṛtā yac ca duṣṭaram ||",
    "GV01rv_hn01u:3359": " RV_1,139.09a dadhyaṅ ha me januṣam pūrvo aṅgirāḥ priyamedhaḥ kaṇvo atrir",
    "GV01rv_hn01u:3360": " manur vidus te me pūrve manur viduḥ |",
    "GV01rv_hn01u:3361": " RV_1,139.09d teṣāṃ deveṣv āyatir asmākaṃ teṣu nābhayaḥ |",
    "GV01rv_hn01u:3362": " RV_1,139.09f teṣām padena mahy ā name girendrāgnī ā name girā ||",
    "GV01rv_hn01u:3363": " RV_1,139.10a hotā yakṣad vanino vanta vāryam bṛhaspatir yajati vena ukṣabhiḥ puruvārebhir ukṣabhiḥ |",
    "GV01rv_hn01u:3364": " RV_1,139.10d jagṛbhmā dūraādiśaṃ ślokam adrer adha tmanā |",
    "GV01rv_hn01u:3365": " RV_1,139.10f adhārayad ararindāni sukratuḥ purū sadmāni sukratuḥ ||",
    "GV01rv_hn01u:3366": " RV_1,139.11a ye devāso divy ekādaśa stha pṛthivyām adhy ekādaśa stha |",
    "GV01rv_hn01u:3367": " RV_1,139.11c apsukṣito mahinaikādaśa stha te devāso yajñam imaṃ juṣadhvam ||",
    "GV01rv_hn01u:3368": " RV_1,140.01a vediṣade priyadhāmāya sudyute dhāsim iva pra bharā yonim agnaye |",
    "GV01rv_hn01u:3369": " RV_1,140.01c vastreṇeva vāsayā manmanā śuciṃ jyotīrathaṃ śukravarṇaṃ",
    "GV01rv_hn01u:3370": " tamohanam ||",
    "GV01rv_hn01u:3371": " RV_1,140.02a abhi dvijanmā trivṛd annam ṛjyate saṃvatsare vāvṛdhe jagdham ī punaḥ |",
    "GV01rv_hn01u:3372": " RV_1,140.02c anyasyāsā jihvayā jenyo vṛṣā ny anyena vanino mṛṣṭa vāraṇaḥ",
    "GV01rv_hn01u:3373": " RV_1,140.03a kṛṣṇaprutau vevije asya sakṣitā ubhā tarete abhi mātarā śiśum",
    "GV01rv_hn01u:3374": " RV_1,140.03c prācājihvaṃ dhvasayantaṃ tṛṣucyutam ā sācyaṃ kupayaṃ",
    "GV01rv_hn01u:3375": " vardhanam pituḥ ||",
    "GV01rv_hn01u:3376": " RV_1,140.04a mumukṣvo manave mānavasyate raghudruvaḥ kṛṣṇasītāsa ū juvaḥ |",
    "GV01rv_hn01u:3377": " RV_1,140.04c asamanā ajirāso raghuṣyado vātajūtā upa yujyanta āśavaḥ ||",
    "GV01rv_hn01u:3378": " RV_1,140.05a ād asya te dhvasayanto vṛtherate kṛṣṇam abhvam mahi varpaḥ",
    "GV01rv_hn01u:3379": " karikrataḥ |",
    "GV01rv_hn01u:3380": " RV_1,140.05c yat sīm mahīm avanim prābhi marmṛśad abhiśvasan stanayann eti",
    "GV01rv_hn01u:3381": " nānadat ||",
    "GV01rv_hn01u:3382": " RV_1,140.06a bhūṣan na yo 'dhi babhrūṣu namnate vṛṣeva patnīr abhy eti",
    "GV01rv_hn01u:3383": " roruvat |",
    "GV01rv_hn01u:3384": " RV_1,140.06c ojāyamānas tanvaś ca śumbhate bhīmo na śṛṅgā davidhāva durgṛbhiḥ ||",
    "GV01rv_hn01u:3385": " RV_1,140.07a sa saṃstiro viṣṭiraḥ saṃ gṛbhāyati jānann eva jānatīr nitya ā śaye |",
    "GV01rv_hn01u:3386": " RV_1,140.07c punar vardhante api yanti devyam anyad varpaḥ pitroḥ kṛṇvate",
    "GV01rv_hn01u:3387": " sacā ||",
    "GV01rv_hn01u:3388": " RV_1,140.08a tam agruvaḥ keśinīḥ saṃ hi rebhira ūrdhvās tasthur mamruṣīḥ",
    "GV01rv_hn01u:3389": " prāyave punaḥ |",
    "GV01rv_hn01u:3390": " RV_1,140.08c tāsāṃ jarām pramuñcann eti nānadad asum paraṃ janayañ jīvam",
    "GV01rv_hn01u:3391": " astṛtam ||",
    "GV01rv_hn01u:3392": " RV_1,140.09a adhīvāsam pari mātū rihann aha tuvigrebhiḥ satvabhir yāti vi",
    "GV01rv_hn01u:3393": " jrayaḥ |",
    "GV01rv_hn01u:3394": " RV_1,140.09c vayo dadhat padvate rerihat sadānu śyenī sacate vartanīr aha",
    "GV01rv_hn01u:3395": " RV_1,140.10a asmākam agne maghavatsu dīdihy adha śvasīvān vṛṣabho damūnāḥ |",
    "GV01rv_hn01u:3396": " RV_1,140.10c avāsyā śiśumatīr adīder varmeva yutsu parijarbhurāṇaḥ ||",
    "GV01rv_hn01u:3397": " RV_1,140.11a idam agne sudhitaṃ durdhitād adhi priyād u cin manmanaḥ preyo astu te |",
    "GV01rv_hn01u:3398": " RV_1,140.11c yat te śukraṃ tanvo rocate śuci tenāsmabhyaṃ vanase ratnam ā tvam ||",
    "GV01rv_hn01u:3399": " RV_1,140.12a rathāya nāvam uta no gṛhāya nityāritrām padvatīṃ rāsy agne |",
    "GV01rv_hn01u:3400": " RV_1,140.12c asmākaṃ vīrāṃ uta no maghono janāṃś ca yā pārayāc charma yā ca ||",
    "GV01rv_hn01u:3401": " RV_1,140.13a abhī no agna uktham ij juguryā dyāvākṣāmā sindhavaś ca",
    "GV01rv_hn01u:3402": " svagūrtāḥ |",
    "GV01rv_hn01u:3403": " RV_1,140.13c gavyaṃ yavyaṃ yanto dīrghāheṣaṃ varam aruṇyo varanta ||",
    "GV01rv_hn01u:3404": " RV_1,141.01a baḷ itthā tad vapuṣe dhāyi darśataṃ devasya bhargaḥ sahaso",
    "GV01rv_hn01u:3405": " yato jani |",
    "GV01rv_hn01u:3406": " RV_1,141.01c yad īm upa hvarate sādhate matir ṛtasya dhenā anayanta",
    "GV01rv_hn01u:3407": " sasrutaḥ ||",
    "GV01rv_hn01u:3408": " RV_1,141.02a pṛkṣo vapuḥ pitumān nitya ā śaye dvitīyam ā saptaśivāsu",
    "GV01rv_hn01u:3409": " mātṛṣu |",
    "GV01rv_hn01u:3410": " RV_1,141.02c tṛtīyam asya vṛṣabhasya dohase daśapramatiṃ janayanta yoṣaṇaḥ",
    "GV01rv_hn01u:3411": " RV_1,141.03a nir yad īm budhnān mahiṣasya varpasa īśānāsaḥ śavasā kranta",
    "GV01rv_hn01u:3412": " sūrayaḥ |",
    "GV01rv_hn01u:3413": " RV_1,141.03c yad īm anu pradivo madhva ādhave guhā santam mātariśvā",
    "GV01rv_hn01u:3414": " mathāyati ||",
    "GV01rv_hn01u:3415": " RV_1,141.04a pra yat pituḥ paramān nīyate pary ā pṛkṣudho vīrudho daṃsu rohati |",
    "GV01rv_hn01u:3416": " RV_1,141.04c ubhā yad asya januṣaṃ yad invata ād id yaviṣṭho abhavad ghṛṇā śuciḥ ||",
    "GV01rv_hn01u:3417": " RV_1,141.05a ād in mātṝr āviśad yāsv ā śucir ahiṃsyamāna urviyā vi vāvṛdhe |",
    "GV01rv_hn01u:3418": " RV_1,141.05c anu yat pūrvā aruhat sanājuvo ni navyasīṣv avarāsu dhāvate ||",
    "GV01rv_hn01u:3419": " RV_1,141.06a ād id dhotāraṃ vṛṇate diviṣṭiṣu bhagam iva papṛcānāsa ṛñjate",
    "GV01rv_hn01u:3420": " RV_1,141.06c devān yat kratvā majmanā puruṣṭuto martaṃ śaṃsaṃ viśvadhā veti dhāyase ||",
    "GV01rv_hn01u:3421": " RV_1,141.07a vi yad asthād yajato vātacodito hvāro na vakvā jaraṇā",
    "GV01rv_hn01u:3422": " anākṛtaḥ |",
    "GV01rv_hn01u:3423": " RV_1,141.07c tasya patman dakṣuṣaḥ kṛṣṇajaṃhasaḥ śucijanmano raja ā vyadhvanaḥ ||",
    "GV01rv_hn01u:3424": " RV_1,141.08a ratho na yātaḥ śikvabhiḥ kṛto dyām aṅgebhir aruṣebhir īyate |",
    "GV01rv_hn01u:3425": " RV_1,141.08c ād asya te kṛṣṇāso dakṣi sūrayaḥ śūrasyeva tveṣathād īṣate",
    "GV01rv_hn01u:3426": " vayaḥ ||",
    "GV01rv_hn01u:3427": " RV_1,141.09a tvayā hy agne varuṇo dhṛtavrato mitraḥ śāśadre aryamā sudānavaḥ |",
    "GV01rv_hn01u:3428": " RV_1,141.09c yat sīm anu kratunā viśvathā vibhur arān na nemiḥ paribhūr ajāyathāḥ ||",
    "GV01rv_hn01u:3429": " RV_1,141.10a tvam agne śaśamānāya sunvate ratnaṃ yaviṣṭha devatātim invasi |",
    "GV01rv_hn01u:3430": " RV_1,141.10c taṃ tvā nu navyaṃ sahaso yuvan vayam bhagaṃ na kāre mahiratna dhīmahi ||",
    "GV01rv_hn01u:3431": " RV_1,141.11a asme rayiṃ na svarthaṃ damūnasam bhagaṃ dakṣaṃ na papṛcāsi",
    "GV01rv_hn01u:3432": " dharṇasim |",
    "GV01rv_hn01u:3433": " RV_1,141.11c raśmīṃr iva yo yamati janmanī ubhe devānāṃ śaṃsam ṛta ā ca sukratuḥ ||",
    "GV01rv_hn01u:3434": " RV_1,141.12a uta naḥ sudyotmā jīrāśvo hotā mandraḥ śṛṇavac candrarathaḥ |",
    "GV01rv_hn01u:3435": " RV_1,141.12c sa no neṣan neṣatamair amūro 'gnir vāmaṃ suvitaṃ vasyo accha",
    "GV01rv_hn01u:3436": " RV_1,141.13a astāvy agniḥ śimīvadbhir arkaiḥ sāmrājyāya prataraṃ dadhānaḥ",
    "GV01rv_hn01u:3437": " RV_1,141.13c amī ca ye maghavāno vayaṃ ca mihaṃ na sūro ati niṣ ṭatanyuḥ",
    "GV01rv_hn01u:3438": " RV_1,142.01a samiddho agna ā vaha devāṃ adya yatasruce |",
    "GV01rv_hn01u:3439": " RV_1,142.01c tantuṃ tanuṣva pūrvyaṃ sutasomāya dāśuṣe ||",
    "GV01rv_hn01u:3440": " RV_1,142.02a ghṛtavantam upa māsi madhumantaṃ tanūnapāt |",
    "GV01rv_hn01u:3441": " RV_1,142.02c yajñaṃ viprasya māvataḥ śaśamānasya dāśuṣaḥ ||",
    "GV01rv_hn01u:3442": " RV_1,142.03a śuciḥ pāvako adbhuto madhvā yajñam mimikṣati |",
    "GV01rv_hn01u:3443": " RV_1,142.03c narāśaṃsas trir ā divo devo deveṣu yajñiyaḥ ||",
    "GV01rv_hn01u:3444": " RV_1,142.04a īḷito agna ā vahendraṃ citram iha priyam |",
    "GV01rv_hn01u:3445": " RV_1,142.04c iyaṃ hi tvā matir mamācchā sujihva vacyate ||",
    "GV01rv_hn01u:3446": " RV_1,142.05a stṛṇānāso yatasruco barhir yajñe svadhvare |",
    "GV01rv_hn01u:3447": " RV_1,142.05c vṛñje devavyacastamam indrāya śarma saprathaḥ ||",
    "GV01rv_hn01u:3448": " RV_1,142.06a vi śrayantām ṛtāvṛdhaḥ prayai devebhyo mahīḥ |",
    "GV01rv_hn01u:3449": " RV_1,142.06c pāvakāsaḥ puruspṛho dvāro devīr asaścataḥ ||",
    "GV01rv_hn01u:3450": " RV_1,142.07a ā bhandamāne upāke naktoṣāsā supeśasā |",
    "GV01rv_hn01u:3451": " RV_1,142.07c yahvī ṛtasya mātarā sīdatām barhir ā sumat ||",
    "GV01rv_hn01u:3452": " RV_1,142.08a mandrajihvā jugurvaṇī hotārā daivyā kavī |",
    "GV01rv_hn01u:3453": " RV_1,142.08c yajñaṃ no yakṣatām imaṃ sidhram adya divispṛśam ||",
    "GV01rv_hn01u:3454": " RV_1,142.09a śucir deveṣv arpitā hotrā marutsu bhāratī |",
    "GV01rv_hn01u:3455": " RV_1,142.09c iḷā sarasvatī mahī barhiḥ sīdantu yajñiyāḥ ||",
    "GV01rv_hn01u:3456": " RV_1,142.10a tan nas turīpam adbhutam puru vāram puru tmanā |",
    "GV01rv_hn01u:3457": " RV_1,142.10c tvaṣṭā poṣāya vi ṣyatu rāye nābhā no asmayuḥ ||",
    "GV01rv_hn01u:3458": " RV_1,142.11a avasṛjann upa tmanā devān yakṣi vanaspate |",
    "GV01rv_hn01u:3459": " RV_1,142.11c agnir havyā suṣūdati devo deveṣu medhiraḥ ||",
    "GV01rv_hn01u:3460": " RV_1,142.12a pūṣaṇvate marutvate viśvadevāya vāyave |",
    "GV01rv_hn01u:3461": " RV_1,142.12c svāhā gāyatravepase havyam indrāya kartana ||",
    "GV01rv_hn01u:3462": " RV_1,142.13a svāhākṛtāny ā gahy upa havyāni vītaye |",
    "GV01rv_hn01u:3463": " RV_1,142.13c indrā gahi śrudhī havaṃ tvāṃ havante adhvare ||",
    "GV01rv_hn01u:3464": " RV_1,143.01a pra tavyasīṃ navyasīṃ dhītim agnaye vāco matiṃ sahasaḥ sūnave",
    "GV01rv_hn01u:3465": " bhare |",
    "GV01rv_hn01u:3466": " RV_1,143.01c apāṃ napād yo vasubhiḥ saha priyo hotā pṛthivyāṃ ny asīdad ṛtviyaḥ ||",
    "GV01rv_hn01u:3467": " RV_1,143.02a sa jāyamānaḥ parame vyomany āvir agnir abhavan mātariśvane |",
    "GV01rv_hn01u:3468": " RV_1,143.02c asya kratvā samidhānasya majmanā pra dyāvā śociḥ pṛthivī arocayat ||",
    "GV01rv_hn01u:3469": " RV_1,143.03a asya tveṣā ajarā asya bhānavaḥ susaṃdṛśaḥ supratīkasya sudyutaḥ |",
    "GV01rv_hn01u:3470": " RV_1,143.03c bhātvakṣaso aty aktur na sindhavo 'gne rejante asasanto ajarāḥ ||",
    "GV01rv_hn01u:3471": " RV_1,143.04a yam erire bhṛgavo viśvavedasaṃ nābhā pṛthivyā bhuvanasya majmanā |",
    "GV01rv_hn01u:3472": " RV_1,143.04c agniṃ taṃ gīrbhir hinuhi sva ā dame ya eko vasvo varuṇo na",
    "GV01rv_hn01u:3473": " rājati ||",
    "GV01rv_hn01u:3474": " RV_1,143.05a na yo varāya marutām iva svanaḥ seneva sṛṣṭā divyā yathāśaniḥ",
    "GV01rv_hn01u:3475": " RV_1,143.05c agnir jambhais tigitair atti bharvati yodho na śatrūn sa vanā ny ṛñjate ||",
    "GV01rv_hn01u:3476": " RV_1,143.06a kuvin no agnir ucathasya vīr asad vasuṣ kuvid vasubhiḥ kāmam āvarat |",
    "GV01rv_hn01u:3477": " RV_1,143.06c codaḥ kuvit tutujyāt sātaye dhiyaḥ śucipratīkaṃ tam ayā dhiyā",
    "GV01rv_hn01u:3478": " gṛṇe ||",
    "GV01rv_hn01u:3479": " RV_1,143.07a ghṛtapratīkaṃ va ṛtasya dhūrṣadam agnim mitraṃ na samidhāna ṛñjate |",
    "GV01rv_hn01u:3480": " RV_1,143.07c indhāno akro vidatheṣu dīdyac chukravarṇām ud u no yaṃsate",
    "GV01rv_hn01u:3481": " dhiyam ||",
    "GV01rv_hn01u:3482": " RV_1,143.08a aprayucchann aprayucchadbhir agne śivebhir naḥ pāyubhiḥ pāhi śagmaiḥ |",
    "GV01rv_hn01u:3483": " RV_1,143.08c adabdhebhir adṛpitebhir iṣṭe 'nimiṣadbhiḥ pari pāhi no jāḥ ||",
    "GV01rv_hn01u:3484": " RV_1,144.01a eti pra hotā vratam asya māyayordhvāṃ dadhānaḥ śucipeśasaṃ dhiyam |",
    "GV01rv_hn01u:3485": " RV_1,144.01c abhi srucaḥ kramate dakṣiṇāvṛto yā asya dhāma prathamaṃ ha",
    "GV01rv_hn01u:3486": " niṃsate ||",
    "GV01rv_hn01u:3487": " RV_1,144.02a abhīm ṛtasya dohanā anūṣata yonau devasya sadane parīvṛtāḥ |",
    "GV01rv_hn01u:3488": " RV_1,144.02c apām upasthe vibhṛto yad āvasad adha svadhā adhayad yābhir",
    "GV01rv_hn01u:3489": " īyate ||",
    "GV01rv_hn01u:3490": " RV_1,144.03a yuyūṣataḥ savayasā tad id vapuḥ samānam arthaṃ vitaritratā mithaḥ |",
    "GV01rv_hn01u:3491": " RV_1,144.03c ād īm bhago na havyaḥ sam asmad ā voḷhur na raśmīn sam",
    "GV01rv_hn01u:3492": " ayaṃsta sārathiḥ ||",
    "GV01rv_hn01u:3493": " RV_1,144.04a yam īṃ dvā savayasā saparyataḥ samāne yonā mithunā samokasā |",
    "GV01rv_hn01u:3494": " RV_1,144.04c divā na naktam palito yuvājani purū carann ajaro mānuṣā yugā",
    "GV01rv_hn01u:3495": " RV_1,144.05a tam īṃ hinvanti dhītayo daśa vriśo devam martāsa ūtaye",
    "GV01rv_hn01u:3496": " havāmahe |",
    "GV01rv_hn01u:3497": " RV_1,144.05c dhanor adhi pravata ā sa ṛṇvaty abhivrajadbhir vayunā navādhita ||",
    "GV01rv_hn01u:3498": " RV_1,144.06a tvaṃ hy agne divyasya rājasi tvam pārthivasya paśupā iva",
    "GV01rv_hn01u:3499": " tmanā |",
    "GV01rv_hn01u:3500": " RV_1,144.06c enī ta ete bṛhatī abhiśriyā hiraṇyayī vakvarī barhir āśāte ||",
    "GV01rv_hn01u:3501": " RV_1,144.07a agne juṣasva prati harya tad vaco mandra svadhāva ṛtajāta",
    "GV01rv_hn01u:3502": " sukrato |",
    "GV01rv_hn01u:3503": " RV_1,144.07c yo viśvataḥ pratyaṅṅ asi darśato raṇvaḥ saṃdṛṣṭau pitumāṃ iva",
    "GV01rv_hn01u:3504": " kṣayaḥ ||",
    "GV01rv_hn01u:3505": " RV_1,145.01a tam pṛcchatā sa jagāmā sa veda sa cikitvāṃ īyate sā nv īyate",
    "GV01rv_hn01u:3506": " RV_1,145.01c tasmin santi praśiṣas tasminn iṣṭayaḥ sa vājasya śavasaḥ śuṣmiṇas patiḥ ||",
    "GV01rv_hn01u:3507": " RV_1,145.02a tam it pṛcchanti na simo vi pṛcchati sveneva dhīro manasā yad agrabhīt |",
    "GV01rv_hn01u:3508": " RV_1,145.02c na mṛṣyate prathamaṃ nāparaṃ vaco 'sya kratvā sacate apradṛpitaḥ ||",
    "GV01rv_hn01u:3509": " RV_1,145.03a tam id gacchanti juhvas tam arvatīr viśvāny ekaḥ śṛṇavad",
    "GV01rv_hn01u:3510": " vacāṃsi me |",
    "GV01rv_hn01u:3511": " RV_1,145.03c purupraiṣas taturir yajñasādhano 'cchidrotiḥ śiśur ādatta saṃ",
    "GV01rv_hn01u:3512": " rabhaḥ ||",
    "GV01rv_hn01u:3513": " RV_1,145.04a upasthāyaṃ carati yat samārata sadyo jātas tatsāra yujyebhiḥ |",
    "GV01rv_hn01u:3514": " RV_1,145.04c abhi śvāntam mṛśate nāndye mude yad īṃ gacchanty uśatīr",
    "GV01rv_hn01u:3515": " apiṣṭhitam ||",
    "GV01rv_hn01u:3516": " RV_1,145.05a sa īm mṛgo apyo vanargur upa tvacy upamasyāṃ ni dhāyi |",
    "GV01rv_hn01u:3517": " RV_1,145.05c vy abravīd vayunā martyebhyo 'gnir vidvāṃ ṛtacid dhi satyaḥ",
    "GV01rv_hn01u:3518": " RV_1,146.01a trimūrdhānaṃ saptaraśmiṃ gṛṇīṣe 'nūnam agnim pitror upasthe |",
    "GV01rv_hn01u:3519": " RV_1,146.01c niṣattam asya carato dhruvasya viśvā divo rocanāpaprivāṃsam",
    "GV01rv_hn01u:3520": " RV_1,146.02a ukṣā mahāṃ abhi vavakṣa ene ajaras tasthāv itaūtir ṛṣvaḥ |",
    "GV01rv_hn01u:3521": " RV_1,146.02c urvyāḥ pado ni dadhāti sānau rihanty ūdho aruṣāso asya ||",
    "GV01rv_hn01u:3522": " RV_1,146.03a samānaṃ vatsam abhi saṃcarantī viṣvag dhenū vi carataḥ sumeke",
    "GV01rv_hn01u:3523": " RV_1,146.03c anapavṛjyāṃ adhvano mimāne viśvān ketāṃ adhi maho dadhāne ||",
    "GV01rv_hn01u:3524": " RV_1,146.04a dhīrāsaḥ padaṃ kavayo nayanti nānā hṛdā rakṣamāṇā ajuryam |",
    "GV01rv_hn01u:3525": " RV_1,146.04c siṣāsantaḥ pary apaśyanta sindhum āvir ebhyo abhavat sūryo nṝn ||",
    "GV01rv_hn01u:3526": " RV_1,146.05a didṛkṣeṇyaḥ pari kāṣṭhāsu jenya īḷenyo maho arbhāya jīvase |",
    "GV01rv_hn01u:3527": " RV_1,146.05c purutrā yad abhavat sūr ahaibhyo garbhebhyo maghavā viśvadarśataḥ ||",
    "GV01rv_hn01u:3528": " RV_1,147.01a kathā te agne śucayanta āyor dadāśur vājebhir āśuṣāṇāḥ |",
    "GV01rv_hn01u:3529": " RV_1,147.01c ubhe yat toke tanaye dadhānā ṛtasya sāman raṇayanta devāḥ ||",
    "GV01rv_hn01u:3530": " RV_1,147.02a bodhā me asya vacaso yaviṣṭha maṃhiṣṭhasya prabhṛtasya svadhāvaḥ |",
    "GV01rv_hn01u:3531": " RV_1,147.02c pīyati tvo anu tvo gṛṇāti vandārus te tanvaṃ vande agne ||",
    "GV01rv_hn01u:3532": " RV_1,147.03a ye pāyavo māmateyaṃ te agne paśyanto andhaṃ duritād arakṣan |",
    "GV01rv_hn01u:3533": " RV_1,147.03c rarakṣa tān sukṛto viśvavedā dipsanta id ripavo nāha debhuḥ",
    "GV01rv_hn01u:3534": " RV_1,147.04a yo no agne ararivāṃ aghāyur arātīvā marcayati dvayena |",
    "GV01rv_hn01u:3535": " RV_1,147.04c mantro guruḥ punar astu so asmā anu mṛkṣīṣṭa tanvaṃ duruktaiḥ",
    "GV01rv_hn01u:3536": " RV_1,147.05a uta vā yaḥ sahasya pravidvān marto martam marcayati dvayena |",
    "GV01rv_hn01u:3537": " RV_1,147.05c ataḥ pāhi stavamāna stuvantam agne mākir no duritāya dhāyīḥ",
    "GV01rv_hn01u:3538": " RV_1,148.01a mathīd yad īṃ viṣṭo mātariśvā hotāraṃ viśvāpsuṃ viśvadevyam |",
    "GV01rv_hn01u:3539": " RV_1,148.01c ni yaṃ dadhur manuṣyāsu vikṣu svar ṇa citraṃ vapuṣe vibhāvam",
    "GV01rv_hn01u:3540": " RV_1,148.02a dadānam in na dadabhanta manmāgnir varūtham mama tasya cākan",
    "GV01rv_hn01u:3541": " RV_1,148.02c juṣanta viśvāny asya karmopastutim bharamāṇasya kāroḥ ||",
    "GV01rv_hn01u:3542": " RV_1,148.03a nitye cin nu yaṃ sadane jagṛbhre praśastibhir dadhire yajñiyāsaḥ |",
    "GV01rv_hn01u:3543": " RV_1,148.03c pra sū nayanta gṛbhayanta iṣṭāv aśvāso na rathyo rārahāṇāḥ ||",
    "GV01rv_hn01u:3544": " RV_1,148.04a purūṇi dasmo ni riṇāti jambhair ād rocate vana ā vibhāvā |",
    "GV01rv_hn01u:3545": " RV_1,148.04c ād asya vāto anu vāti śocir astur na śaryām asanām anu dyūn",
    "GV01rv_hn01u:3546": " RV_1,148.05a na yaṃ ripavo na riṣaṇyavo garbhe santaṃ reṣaṇā reṣayanti |",
    "GV01rv_hn01u:3547": " RV_1,148.05c andhā apaśyā na dabhann abhikhyā nityāsa īm pretāro arakṣan",
    "GV01rv_hn01u:3548": " RV_1,149.01a mahaḥ sa rāya eṣate patir dann ina inasya vasunaḥ pada ā |",
    "GV01rv_hn01u:3549": " RV_1,149.01c upa dhrajantam adrayo vidhann it ||",
    "GV01rv_hn01u:3550": " RV_1,149.02a sa yo vṛṣā narāṃ na rodasyoḥ śravobhir asti jīvapītasargaḥ |",
    "GV01rv_hn01u:3551": " RV_1,149.02c pra yaḥ sasrāṇaḥ śiśrīta yonau ||",
    "GV01rv_hn01u:3552": " RV_1,149.03a ā yaḥ puraṃ nārmiṇīm adīded atyaḥ kavir nabhanyo nārvā |",
    "GV01rv_hn01u:3553": " RV_1,149.03c sūro na rurukvāñ chatātmā ||",
    "GV01rv_hn01u:3554": " RV_1,149.04a abhi dvijanmā trī rocanāni viśvā rajāṃsi śuśucāno asthāt |",
    "GV01rv_hn01u:3555": " RV_1,149.04c hotā yajiṣṭho apāṃ sadhasthe ||",
    "GV01rv_hn01u:3556": " RV_1,149.05a ayaṃ sa hotā yo dvijanmā viśvā dadhe vāryāṇi śravasyā |",
    "GV01rv_hn01u:3557": " RV_1,149.05c marto yo asmai sutuko dadāśa ||",
    "GV01rv_hn01u:3558": " RV_1,150.01a puru tvā dāśvān voce 'rir agne tava svid ā |",
    "GV01rv_hn01u:3559": " RV_1,150.01c todasyeva śaraṇa ā mahasya ||",
    "GV01rv_hn01u:3560": " RV_1,150.02a vy aninasya dhaninaḥ prahoṣe cid araruṣaḥ |",
    "GV01rv_hn01u:3561": " RV_1,150.02c kadā cana prajigato adevayoḥ ||",
    "GV01rv_hn01u:3562": " RV_1,150.03a sa candro vipra martyo maho vrādhantamo divi |",
    "GV01rv_hn01u:3563": " RV_1,150.03c pra-pret te agne vanuṣaḥ syāma ||",
    "GV01rv_hn01u:3564": " RV_1,151.01a mitraṃ na yaṃ śimyā goṣu gavyavaḥ svādhyo vidathe apsu",
    "GV01rv_hn01u:3565": " jījanan |",
    "GV01rv_hn01u:3566": " RV_1,151.01c arejetāṃ rodasī pājasā girā prati priyaṃ yajataṃ januṣām avaḥ",
    "GV01rv_hn01u:3567": " RV_1,151.02a yad dha tyad vām purumīḷhasya sominaḥ pra mitrāso na dadhire svābhuvaḥ |",
    "GV01rv_hn01u:3568": " RV_1,151.02c adha kratuṃ vidataṃ gātum arcata uta śrutaṃ vṛṣaṇā pastyāvataḥ ||",
    "GV01rv_hn01u:3569": " RV_1,151.03a ā vām bhūṣan kṣitayo janma rodasyoḥ pravācyaṃ vṛṣaṇā dakṣase",
    "GV01rv_hn01u:3570": " mahe |",
    "GV01rv_hn01u:3571": " RV_1,151.03c yad īm ṛtāya bharatho yad arvate pra hotrayā śimyā vītho adhvaram ||",
    "GV01rv_hn01u:3572": " RV_1,151.04a pra sā kṣitir asura yā mahi priya ṛtāvānāv ṛtam ā ghoṣatho bṛhat |",
    "GV01rv_hn01u:3573": " RV_1,151.04c yuvaṃ divo bṛhato dakṣam ābhuvaṃ gāṃ na dhury upa yuñjāthe apaḥ ||",
    "GV01rv_hn01u:3574": " RV_1,151.05a mahī atra mahinā vāram ṛṇvatho 'reṇavas tuja ā sadman",
    "GV01rv_hn01u:3575": " dhenavaḥ |",
    "GV01rv_hn01u:3576": " RV_1,151.05c svaranti tā uparatāti sūryam ā nimruca uṣasas takvavīr iva ||",
    "GV01rv_hn01u:3577": " RV_1,151.06a ā vām ṛtāya keśinīr anūṣata mitra yatra varuṇa gātum arcathaḥ",
    "GV01rv_hn01u:3578": " RV_1,151.06c ava tmanā sṛjatam pinvataṃ dhiyo yuvaṃ viprasya manmanām irajyathaḥ ||",
    "GV01rv_hn01u:3579": " RV_1,151.07a yo vāṃ yajñaiḥ śaśamāno ha dāśati kavir hotā yajati",
    "GV01rv_hn01u:3580": " manmasādhanaḥ |",
    "GV01rv_hn01u:3581": " RV_1,151.07c upāha taṃ gacchatho vītho adhvaram acchā giraḥ sumatiṃ gantam",
    "GV01rv_hn01u:3582": " asmayū ||",
    "GV01rv_hn01u:3583": " RV_1,151.08a yuvāṃ yajñaiḥ prathamā gobhir añjata ṛtāvānā manaso na prayuktiṣu |",
    "GV01rv_hn01u:3584": " RV_1,151.08c bharanti vām manmanā saṃyatā giro 'dṛpyatā manasā revad āśāthe ||",
    "GV01rv_hn01u:3585": " RV_1,151.09a revad vayo dadhāthe revad āśāthe narā māyābhir itaūti māhinam",
    "GV01rv_hn01u:3586": " RV_1,151.09c na vāṃ dyāvo 'habhir nota sindhavo na devatvam paṇayo nānaśur",
    "GV01rv_hn01u:3587": " magham ||",
    "GV01rv_hn01u:3588": " RV_1,152.01a yuvaṃ vastrāṇi pīvasā vasāthe yuvor acchidrā mantavo ha sargāḥ |",
    "GV01rv_hn01u:3589": " RV_1,152.01c avātiratam anṛtāni viśva ṛtena mitrāvaruṇā sacethe ||",
    "GV01rv_hn01u:3590": " RV_1,152.02a etac cana tvo vi ciketad eṣāṃ satyo mantraḥ kaviśasta ṛghāvān",
    "GV01rv_hn01u:3591": " RV_1,152.02c triraśriṃ hanti caturaśrir ugro devanido ha prathamā ajūryan ||",
    "GV01rv_hn01u:3592": " RV_1,152.03a apād eti prathamā padvatīnāṃ kas tad vām mitrāvaruṇā ciketa |",
    "GV01rv_hn01u:3593": " RV_1,152.03c garbho bhāram bharaty ā cid asya ṛtam piparty anṛtaṃ ni tārīt ||",
    "GV01rv_hn01u:3594": " RV_1,152.04a prayantam it pari jāraṃ kanīnām paśyāmasi nopanipadyamānam |",
    "GV01rv_hn01u:3595": " RV_1,152.04c anavapṛgṇā vitatā vasānam priyam mitrasya varuṇasya dhāma ||",
    "GV01rv_hn01u:3596": " RV_1,152.05a anaśvo jāto anabhīśur arvā kanikradat patayad ūrdhvasānuḥ |",
    "GV01rv_hn01u:3597": " RV_1,152.05c acittam brahma jujuṣur yuvānaḥ pra mitre dhāma varuṇe gṛṇantaḥ ||",
    "GV01rv_hn01u:3598": " RV_1,152.06a ā dhenavo māmateyam avantīr brahmapriyam pīpayan sasminn ūdhan |",
    "GV01rv_hn01u:3599": " RV_1,152.06c pitvo bhikṣeta vayunāni vidvān āsāvivāsann aditim uruṣyet ||",
    "GV01rv_hn01u:3600": " RV_1,152.07a ā vām mitrāvaruṇā havyajuṣṭiṃ namasā devāv avasā vavṛtyām |",
    "GV01rv_hn01u:3601": " RV_1,152.07c asmākam brahma pṛtanāsu sahyā asmākaṃ vṛṣṭir divyā supārā ||",
    "GV01rv_hn01u:3602": " RV_1,153.01a yajāmahe vām mahaḥ sajoṣā havyebhir mitrāvaruṇā namobhiḥ |",
    "GV01rv_hn01u:3603": " RV_1,153.01c ghṛtair ghṛtasnū adha yad vām asme adhvaryavo na dhītibhir",
    "GV01rv_hn01u:3604": " bharanti ||",
    "GV01rv_hn01u:3605": " RV_1,153.02a prastutir vāṃ dhāma na prayuktir ayāmi mitrāvaruṇā suvṛktiḥ |",
    "GV01rv_hn01u:3606": " RV_1,153.02c anakti yad vāṃ vidatheṣu hotā sumnaṃ vāṃ sūrir vṛṣaṇāv",
    "GV01rv_hn01u:3607": " iyakṣan ||",
    "GV01rv_hn01u:3608": " RV_1,153.03a pīpāya dhenur aditir ṛtāya janāya mitrāvaruṇā havirde |",
    "GV01rv_hn01u:3609": " RV_1,153.03c hinoti yad vāṃ vidathe saparyan sa rātahavyo mānuṣo na hotā",
    "GV01rv_hn01u:3610": " RV_1,153.04a uta vāṃ vikṣu madyāsv andho gāva āpaś ca pīpayanta devīḥ |",
    "GV01rv_hn01u:3611": " RV_1,153.04c uto no asya pūrvyaḥ patir dan vītam pātam payasa usriyāyāḥ ||",
    "GV01rv_hn01u:3612": " RV_1,154.01a viṣṇor nu kaṃ vīryāṇi pra vocaṃ yaḥ pārthivāni vimame rajāṃsi",
    "GV01rv_hn01u:3613": " RV_1,154.01c yo askabhāyad uttaraṃ sadhasthaṃ vicakramāṇas tredhorugāyaḥ",
    "GV01rv_hn01u:3614": " RV_1,154.02a pra tad viṣṇu stavate vīryeṇa mṛgo na bhīmaḥ kucaro giriṣṭhāḥ",
    "GV01rv_hn01u:3615": " RV_1,154.02c yasyoruṣu triṣu vikramaṇeṣv adhikṣiyanti bhuvanāni viśvā ||",
    "GV01rv_hn01u:3616": " RV_1,154.03a pra viṣṇave śūṣam etu manma girikṣita urugāyāya vṛṣṇe |",
    "GV01rv_hn01u:3617": " RV_1,154.03c ya idaṃ dīrgham prayataṃ sadhastham eko vimame tribhir it",
    "GV01rv_hn01u:3618": " padebhiḥ ||",
    "GV01rv_hn01u:3619": " RV_1,154.04a yasya trī pūrṇā madhunā padāny akṣīyamāṇā svadhayā madanti |",
    "GV01rv_hn01u:3620": " RV_1,154.04c ya u tridhātu pṛthivīm uta dyām eko dādhāra bhuvanāni viśvā",
    "GV01rv_hn01u:3621": " RV_1,154.05a tad asya priyam abhi pātho aśyāṃ naro yatra devayavo madanti",
    "GV01rv_hn01u:3622": " RV_1,154.05c urukramasya sa hi bandhur itthā viṣṇoḥ pade parame madhva",
    "GV01rv_hn01u:3623": " utsaḥ ||",
    "GV01rv_hn01u:3624": " RV_1,154.06a tā vāṃ vāstūny uśmasi gamadhyai yatra gāvo bhūriśṛṅgā ayāsaḥ",
    "GV01rv_hn01u:3625": " RV_1,154.06c atrāha tad urugāyasya vṛṣṇaḥ paramam padam ava bhāti bhūri ||",
    "GV01rv_hn01u:3626": " RV_1,155.01a pra vaḥ pāntam andhaso dhiyāyate mahe śūrāya viṣṇave cārcata",
    "GV01rv_hn01u:3627": " RV_1,155.01c yā sānuni parvatānām adābhyā mahas tasthatur arvateva sādhunā ||",
    "GV01rv_hn01u:3628": " RV_1,155.02a tveṣam itthā samaraṇaṃ śimīvator indrāviṣṇū sutapā vām uruṣyati |",
    "GV01rv_hn01u:3629": " RV_1,155.02c yā martyāya pratidhīyamānam it kṛśānor astur asanām uruṣyathaḥ ||",
    "GV01rv_hn01u:3630": " RV_1,155.03a tā īṃ vardhanti mahy asya pauṃsyaṃ ni mātarā nayati retase bhuje |",
    "GV01rv_hn01u:3631": " RV_1,155.03c dadhāti putro 'varam param pitur nāma tṛtīyam adhi rocane",
    "GV01rv_hn01u:3632": " divaḥ ||",
    "GV01rv_hn01u:3633": " RV_1,155.04a tat-tad id asya pauṃsyaṃ gṛṇīmasīnasya trātur avṛkasya",
    "GV01rv_hn01u:3634": " mīḷhuṣaḥ |",
    "GV01rv_hn01u:3635": " RV_1,155.04c yaḥ pārthivāni tribhir id vigāmabhir uru kramiṣṭorugāyāya jīvase ||",
    "GV01rv_hn01u:3636": " RV_1,155.05a dve id asya kramaṇe svardṛśo 'bhikhyāya martyo bhuraṇyati |",
    "GV01rv_hn01u:3637": " RV_1,155.05c tṛtīyam asya nakir ā dadharṣati vayaś cana patayantaḥ patatriṇaḥ ||",
    "GV01rv_hn01u:3638": " RV_1,155.06a caturbhiḥ sākaṃ navatiṃ ca nāmabhiś cakraṃ na vṛttaṃ vyatīṃr",
    "GV01rv_hn01u:3639": " avīvipat |",
    "GV01rv_hn01u:3640": " RV_1,155.06c bṛhaccharīro vimimāna ṛkvabhir yuvākumāraḥ praty ety āhavam",
    "GV01rv_hn01u:3641": " RV_1,156.01a bhavā mitro na śevyo ghṛtāsutir vibhūtadyumna evayā u saprathāḥ |",
    "GV01rv_hn01u:3642": " RV_1,156.01c adhā te viṣṇo viduṣā cid ardhya stomo yajñaś ca rādhyo haviṣmatā ||",
    "GV01rv_hn01u:3643": " RV_1,156.02a yaḥ pūrvyāya vedhase navīyase sumajjānaye viṣṇave dadāśati |",
    "GV01rv_hn01u:3644": " RV_1,156.02c yo jātam asya mahato mahi bravat sed u śravobhir yujyaṃ cid abhy asat ||",
    "GV01rv_hn01u:3645": " RV_1,156.03a tam u stotāraḥ pūrvyaṃ yathā vida ṛtasya garbhaṃ januṣā",
    "GV01rv_hn01u:3646": " pipartana |",
    "GV01rv_hn01u:3647": " RV_1,156.03c āsya jānanto nāma cid vivaktana mahas te viṣṇo sumatim",
    "GV01rv_hn01u:3648": " bhajāmahe ||",
    "GV01rv_hn01u:3649": " RV_1,156.04a tam asya rājā varuṇas tam aśvinā kratuṃ sacanta mārutasya",
    "GV01rv_hn01u:3650": " vedhasaḥ |",
    "GV01rv_hn01u:3651": " RV_1,156.04c dādhāra dakṣam uttamam aharvidaṃ vrajaṃ ca viṣṇuḥ sakhivāṃ aporṇute ||",
    "GV01rv_hn01u:3652": " RV_1,156.05a ā yo vivāya sacathāya daivya indrāya viṣṇuḥ sukṛte sukṛttaraḥ",
    "GV01rv_hn01u:3653": " RV_1,156.05c vedhā ajinvat triṣadhastha āryam ṛtasya bhāge yajamānam ābhajat ||",
    "GV01rv_hn01u:3654": " RV_1,157.01a abodhy agnir jma ud eti sūryo vy uṣāś candrā mahy āvo arciṣā",
    "GV01rv_hn01u:3655": " RV_1,157.01c āyukṣātām aśvinā yātave ratham prāsāvīd devaḥ savitā jagat pṛthak ||",
    "GV01rv_hn01u:3656": " RV_1,157.02a yad yuñjāthe vṛṣaṇam aśvinā rathaṃ ghṛtena no madhunā kṣatram",
    "GV01rv_hn01u:3657": " ukṣatam |",
    "GV01rv_hn01u:3658": " RV_1,157.02c asmākam brahma pṛtanāsu jinvataṃ vayaṃ dhanā śūrasātā bhajemahi ||",
    "GV01rv_hn01u:3659": " RV_1,157.03a arvāṅ tricakro madhuvāhano ratho jīrāśvo aśvinor yātu suṣṭutaḥ |",
    "GV01rv_hn01u:3660": " RV_1,157.03c trivandhuro maghavā viśvasaubhagaḥ śaṃ na ā vakṣad dvipade catuṣpade ||",
    "GV01rv_hn01u:3661": " RV_1,157.04a ā na ūrjaṃ vahatam aśvinā yuvam madhumatyā naḥ kaśayā",
    "GV01rv_hn01u:3662": " mimikṣatam |",
    "GV01rv_hn01u:3663": " RV_1,157.04c prāyus tāriṣṭaṃ nī rapāṃsi mṛkṣataṃ sedhataṃ dveṣo bhavataṃ sacābhuvā ||",
    "GV01rv_hn01u:3664": " RV_1,157.05a yuvaṃ ha garbhaṃ jagatīṣu dhattho yuvaṃ viśveṣu bhuvaneṣv antaḥ |",
    "GV01rv_hn01u:3665": " RV_1,157.05c yuvam agniṃ ca vṛṣaṇāv apaś ca vanaspatīṃr aśvināv airayethām",
    "GV01rv_hn01u:3666": " RV_1,157.06a yuvaṃ ha stho bhiṣajā bheṣajebhir atho ha stho rathyā",
    "GV01rv_hn01u:3667": " rāthyebhiḥ |",
    "GV01rv_hn01u:3668": " RV_1,157.06c atho ha kṣatram adhi dhattha ugrā yo vāṃ haviṣmān manasā dadāśa ||",
    "GV01rv_hn01u:3669": " RV_1,158.01a vasū rudrā purumantū vṛdhantā daśasyataṃ no vṛṣaṇāv abhiṣṭau |",
    "GV01rv_hn01u:3670": " RV_1,158.01c dasrā ha yad rekṇa aucathyo vām pra yat sasrāthe akavābhir ūtī ||",
    "GV01rv_hn01u:3671": " RV_1,158.02a ko vāṃ dāśat sumataye cid asyai vasū yad dhethe namasā pade goḥ |",
    "GV01rv_hn01u:3672": " RV_1,158.02c jigṛtam asme revatīḥ purandhīḥ kāmapreṇeva manasā carantā ||",
    "GV01rv_hn01u:3673": " RV_1,158.03a yukto ha yad vāṃ taugryāya perur vi madhye arṇaso dhāyi pajraḥ |",
    "GV01rv_hn01u:3674": " RV_1,158.03c upa vām avaḥ śaraṇaṃ gameyaṃ śūro nājma patayadbhir evaiḥ ||",
    "GV01rv_hn01u:3675": " RV_1,158.04a upastutir aucathyam uruṣyen mā mām ime patatriṇī vi dugdhām |",
    "GV01rv_hn01u:3676": " RV_1,158.04c mā mām edho daśatayaś cito dhāk pra yad vām baddhas tmani khādati kṣām ||",
    "GV01rv_hn01u:3677": " RV_1,158.05a na mā garan nadyo mātṛtamā dāsā yad īṃ susamubdham avādhuḥ |",
    "GV01rv_hn01u:3678": " RV_1,158.05c śiro yad asya traitano vitakṣat svayaṃ dāsa uro aṃsāv api gdha ||",
    "GV01rv_hn01u:3679": " RV_1,158.06a dīrghatamā māmateyo jujurvān daśame yuge |",
    "GV01rv_hn01u:3680": " RV_1,158.06c apām arthaṃ yatīnām brahmā bhavati sārathiḥ ||",
    "GV01rv_hn01u:3681": " RV_1,159.01a pra dyāvā yajñaiḥ pṛthivī ṛtāvṛdhā mahī stuṣe vidatheṣu pracetasā |",
    "GV01rv_hn01u:3682": " RV_1,159.01c devebhir ye devaputre sudaṃsasetthā dhiyā vāryāṇi prabhūṣataḥ",
    "GV01rv_hn01u:3683": " RV_1,159.02a uta manye pitur adruho mano mātur mahi svatavas tad",
    "GV01rv_hn01u:3684": " dhavīmabhiḥ |",
    "GV01rv_hn01u:3685": " RV_1,159.02c suretasā pitarā bhūma cakratur uru prajāyā amṛtaṃ varīmabhiḥ ||",
    "GV01rv_hn01u:3686": " RV_1,159.03a te sūnavaḥ svapasaḥ sudaṃsaso mahī jajñur mātarā pūrvacittaye |",
    "GV01rv_hn01u:3687": " RV_1,159.03c sthātuś ca satyaṃ jagataś ca dharmaṇi putrasya pāthaḥ padam",
    "GV01rv_hn01u:3688": " advayāvinaḥ ||",
    "GV01rv_hn01u:3689": " RV_1,159.04a te māyino mamire supracetaso jāmī sayonī mithunā samokasā |",
    "GV01rv_hn01u:3690": " RV_1,159.04c navyaṃ-navyaṃ tantum ā tanvate divi samudre antaḥ kavayaḥ sudītayaḥ ||",
    "GV01rv_hn01u:3691": " RV_1,159.05a tad rādho adya savitur vareṇyaṃ vayaṃ devasya prasave manāmahe |",
    "GV01rv_hn01u:3692": " RV_1,159.05c asmabhyaṃ dyāvāpṛthivī sucetunā rayiṃ dhattaṃ vasumantaṃ",
    "GV01rv_hn01u:3693": " śatagvinam ||",
    "GV01rv_hn01u:3694": " RV_1,160.01a te hi dyāvāpṛthivī viśvaśambhuva ṛtāvarī rajaso dhārayatkavī",
    "GV01rv_hn01u:3695": " RV_1,160.01c sujanmanī dhiṣaṇe antar īyate devo devī dharmaṇā sūryaḥ śuciḥ",
    "GV01rv_hn01u:3696": " RV_1,160.02a uruvyacasā mahinī asaścatā pitā mātā ca bhuvanāni rakṣataḥ |",
    "GV01rv_hn01u:3697": " RV_1,160.02c sudhṛṣṭame vapuṣye na rodasī pitā yat sīm abhi rūpair",
    "GV01rv_hn01u:3698": " avāsayat ||",
    "GV01rv_hn01u:3699": " RV_1,160.03a sa vahniḥ putraḥ pitroḥ pavitravān punāti dhīro bhuvanāni māyayā |",
    "GV01rv_hn01u:3700": " RV_1,160.03c dhenuṃ ca pṛśniṃ vṛṣabhaṃ suretasaṃ viśvāhā śukram payo asya",
    "GV01rv_hn01u:3701": " dukṣata ||",
    "GV01rv_hn01u:3702": " RV_1,160.04a ayaṃ devānām apasām apastamo yo jajāna rodasī viśvaśambhuvā |",
    "GV01rv_hn01u:3703": " RV_1,160.04c vi yo mame rajasī sukratūyayājarebhi skambhanebhiḥ sam ānṛce ||",
    "GV01rv_hn01u:3704": " RV_1,160.05a te no gṛṇāne mahinī mahi śravaḥ kṣatraṃ dyāvāpṛthivī dhāsatho",
    "GV01rv_hn01u:3705": " bṛhat |",
    "GV01rv_hn01u:3706": " RV_1,160.05c yenābhi kṛṣṭīs tatanāma viśvahā panāyyam ojo asme sam invatam",
    "GV01rv_hn01u:3707": " RV_1,161.01a kim u śreṣṭhaḥ kiṃ yaviṣṭho na ājagan kim īyate dūtyaṃ kad yad ūcima |",
    "GV01rv_hn01u:3708": " RV_1,161.01c na nindima camasaṃ yo mahākulo 'gne bhrātar druṇa id bhūtim ūdima ||",
    "GV01rv_hn01u:3709": " RV_1,161.02a ekaṃ camasaṃ caturaḥ kṛṇotana tad vo devā abruvan tad va āgamam |",
    "GV01rv_hn01u:3710": " RV_1,161.02c saudhanvanā yady evā kariṣyatha sākaṃ devair yajñiyāso bhaviṣyatha ||",
    "GV01rv_hn01u:3711": " RV_1,161.03a agniṃ dūtam prati yad abravītanāśvaḥ kartvo ratha uteha kartvaḥ |",
    "GV01rv_hn01u:3712": " RV_1,161.03c dhenuḥ kartvā yuvaśā kartvā dvā tāni bhrātar anu vaḥ kṛtvy emasi ||",
    "GV01rv_hn01u:3713": " RV_1,161.04a cakṛvāṃsa ṛbhavas tad apṛcchata kved abhūd yaḥ sya dūto na ājagan |",
    "GV01rv_hn01u:3714": " RV_1,161.04c yadāvākhyac camasāñ caturaḥ kṛtān ād it tvaṣṭā gnāsv antar ny ānaje ||",
    "GV01rv_hn01u:3715": " RV_1,161.05a hanāmaināṃ iti tvaṣṭā yad abravīc camasaṃ ye devapānam anindiṣuḥ |",
    "GV01rv_hn01u:3716": " RV_1,161.05c anyā nāmāni kṛṇvate sute sacāṃ anyair enān kanyā nāmabhi",
    "GV01rv_hn01u:3717": " sparat ||",
    "GV01rv_hn01u:3718": " RV_1,161.06a indro harī yuyuje aśvinā ratham bṛhaspatir viśvarūpām upājata |",
    "GV01rv_hn01u:3719": " RV_1,161.06c ṛbhur vibhvā vājo devāṃ agacchata svapaso yajñiyam bhāgam aitana ||",
    "GV01rv_hn01u:3720": " RV_1,161.07a niś carmaṇo gām ariṇīta dhītibhir yā jarantā yuvaśā tākṛṇotana |",
    "GV01rv_hn01u:3721": " RV_1,161.07c saudhanvanā aśvād aśvam atakṣata yuktvā ratham upa devāṃ ayātana ||",
    "GV01rv_hn01u:3722": " RV_1,161.08a idam udakam pibatety abravītanedaṃ vā ghā pibatā muñjanejanam |",
    "GV01rv_hn01u:3723": " RV_1,161.08c saudhanvanā yadi tan neva haryatha tṛtīye ghā savane mādayādhvai ||",
    "GV01rv_hn01u:3724": " RV_1,161.09a āpo bhūyiṣṭhā ity eko abravīd agnir bhūyiṣṭha ity anyo",
    "GV01rv_hn01u:3725": " abravīt |",
    "GV01rv_hn01u:3726": " RV_1,161.09c vadharyantīm bahubhyaḥ praiko abravīd ṛtā vadantaś camasāṃ apiṃśata ||",
    "GV01rv_hn01u:3727": " RV_1,161.10a śroṇām eka udakaṃ gām avājati māṃsam ekaḥ piṃśati sūnayābhṛtam |",
    "GV01rv_hn01u:3728": " RV_1,161.10c ā nimrucaḥ śakṛd eko apābharat kiṃ svit putrebhyaḥ pitarā",
    "GV01rv_hn01u:3729": " upāvatuḥ ||",
    "GV01rv_hn01u:3730": " RV_1,161.11a udvatsv asmā akṛṇotanā tṛṇaṃ nivatsv apaḥ svapasyayā naraḥ |",
    "GV01rv_hn01u:3731": " RV_1,161.11c agohyasya yad asastanā gṛhe tad adyedam ṛbhavo nānu gacchatha",
    "GV01rv_hn01u:3732": " RV_1,161.12a sammīlya yad bhuvanā paryasarpata kva svit tātyā pitarā va",
    "GV01rv_hn01u:3733": " āsatuḥ |",
    "GV01rv_hn01u:3734": " RV_1,161.12c aśapata yaḥ karasnaṃ va ādade yaḥ prābravīt pro tasmā",
    "GV01rv_hn01u:3735": " abravītana ||",
    "GV01rv_hn01u:3736": " RV_1,161.13a suṣupvāṃsa ṛbhavas tad apṛcchatāgohya ka idaṃ no abūbudhat |",
    "GV01rv_hn01u:3737": " RV_1,161.13c śvānam basto bodhayitāram abravīt saṃvatsara idam adyā vy akhyata ||",
    "GV01rv_hn01u:3738": " RV_1,161.14a divā yānti maruto bhūmyāgnir ayaṃ vāto antarikṣeṇa yāti |",
    "GV01rv_hn01u:3739": " RV_1,161.14c adbhir yāti varuṇaḥ samudrair yuṣmāṃ icchantaḥ śavaso napātaḥ ||",
    "GV01rv_hn01u:3740": " RV_1,162.01a mā no mitro varuṇo aryamāyur indra ṛbhukṣā marutaḥ pari khyan",
    "GV01rv_hn01u:3741": " RV_1,162.01c yad vājino devajātasya sapteḥ pravakṣyāmo vidathe vīryāṇi ||",
    "GV01rv_hn01u:3742": " RV_1,162.02a yan nirṇijā rekṇasā prāvṛtasya rātiṃ gṛbhītām mukhato nayanti |",
    "GV01rv_hn01u:3743": " RV_1,162.02c suprāṅ ajo memyad viśvarūpa indrāpūṣṇoḥ priyam apy eti pāthaḥ",
    "GV01rv_hn01u:3744": " RV_1,162.03a eṣa cchāgaḥ puro aśvena vājinā pūṣṇo bhāgo nīyate viśvadevyaḥ",
    "GV01rv_hn01u:3745": " RV_1,162.03c abhipriyaṃ yat puroḷāśam arvatā tvaṣṭed enaṃ sauśravasāya jinvati ||",
    "GV01rv_hn01u:3746": " RV_1,162.04a yad dhaviṣyam ṛtuśo devayānaṃ trir mānuṣāḥ pary aśvaṃ nayanti",
    "GV01rv_hn01u:3747": " RV_1,162.04c atrā pūṣṇaḥ prathamo bhāga eti yajñaṃ devebhyaḥ prativedayann ajaḥ ||",
    "GV01rv_hn01u:3748": " RV_1,162.05a hotādhvaryur āvayā agnimindho grāvagrābha uta śaṃstā suvipraḥ",
    "GV01rv_hn01u:3749": " RV_1,162.05c tena yajñena svaraṅkṛtena sviṣṭena vakṣaṇā ā pṛṇadhvam ||",
    "GV01rv_hn01u:3750": " RV_1,162.06a yūpavraskā uta ye yūpavāhāś caṣālaṃ ye aśvayūpāya takṣati |",
    "GV01rv_hn01u:3751": " RV_1,162.06c ye cārvate pacanaṃ sambharanty uto teṣām abhigūrtir na invatu",
    "GV01rv_hn01u:3752": " RV_1,162.07a upa prāgāt suman me 'dhāyi manma devānām āśā upa vītapṛṣṭhaḥ |",
    "GV01rv_hn01u:3753": " RV_1,162.07c anv enaṃ viprā ṛṣayo madanti devānām puṣṭe cakṛmā subandhum",
    "GV01rv_hn01u:3754": " RV_1,162.08a yad vājino dāma saṃdānam arvato yā śīrṣaṇyā raśanā rajjur",
    "GV01rv_hn01u:3755": " asya |",
    "GV01rv_hn01u:3756": " RV_1,162.08c yad vā ghāsya prabhṛtam āsye tṛṇaṃ sarvā tā te api deveṣv astu ||",
    "GV01rv_hn01u:3757": " RV_1,162.09a yad aśvasya kraviṣo makṣikāśa yad vā svarau svadhitau riptam",
    "GV01rv_hn01u:3758": " asti |",
    "GV01rv_hn01u:3759": " RV_1,162.09c yad dhastayoḥ śamitur yan nakheṣu sarvā tā te api deveṣv astu ||",
    "GV01rv_hn01u:3760": " RV_1,162.10a yad ūvadhyam udarasyāpavāti ya āmasya kraviṣo gandho asti |",
    "GV01rv_hn01u:3761": " RV_1,162.10c sukṛtā tac chamitāraḥ kṛṇvantūta medhaṃ śṛtapākam pacantu ||",
    "GV01rv_hn01u:3762": " RV_1,162.11a yat te gātrād agninā pacyamānād abhi śūlaṃ nihatasyāvadhāvati |",
    "GV01rv_hn01u:3763": " RV_1,162.11c mā tad bhūmyām ā śriṣan mā tṛṇeṣu devebhyas tad uśadbhyo rātam astu ||",
    "GV01rv_hn01u:3764": " RV_1,162.12a ye vājinam paripaśyanti pakvaṃ ya īm āhuḥ surabhir nir hareti",
    "GV01rv_hn01u:3765": " RV_1,162.12c ye cārvato māṃsabhikṣām upāsata uto teṣām abhigūrtir na invatu ||",
    "GV01rv_hn01u:3766": " RV_1,162.13a yan nīkṣaṇam māṃspacanyā ukhāyā yā pātrāṇi yūṣṇa āsecanāni |",
    "GV01rv_hn01u:3767": " RV_1,162.13c ūṣmaṇyāpidhānā carūṇām aṅkāḥ sūnāḥ pari bhūṣanty aśvam ||",
    "GV01rv_hn01u:3768": " RV_1,162.14a nikramaṇaṃ niṣadanaṃ vivartanaṃ yac ca paḍbīśam arvataḥ |",
    "GV01rv_hn01u:3769": " RV_1,162.14c yac ca papau yac ca ghāsiṃ jaghāsa sarvā tā te api deveṣv",
    "GV01rv_hn01u:3770": " astu ||",
    "GV01rv_hn01u:3771": " RV_1,162.15a mā tvāgnir dhvanayīd dhūmagandhir mokhā bhrājanty abhi vikta jaghriḥ |",
    "GV01rv_hn01u:3772": " RV_1,162.15c iṣṭaṃ vītam abhigūrtaṃ vaṣaṭkṛtaṃ taṃ devāsaḥ prati gṛbhṇanty aśvam ||",
    "GV01rv_hn01u:3773": " RV_1,162.16a yad aśvāya vāsa upastṛṇanty adhīvāsaṃ yā hiraṇyāny asmai |",
    "GV01rv_hn01u:3774": " RV_1,162.16c saṃdānam arvantam paḍbīśam priyā deveṣv ā yāmayanti ||",
    "GV01rv_hn01u:3775": " RV_1,162.17a yat te sāde mahasā śūkṛtasya pārṣṇyā vā kaśayā vā tutoda |",
    "GV01rv_hn01u:3776": " RV_1,162.17c sruceva tā haviṣo adhvareṣu sarvā tā te brahmaṇā sūdayāmi ||",
    "GV01rv_hn01u:3777": " RV_1,162.18a catustriṃśad vājino devabandhor vaṅkrīr aśvasya svadhitiḥ sam eti |",
    "GV01rv_hn01u:3778": " RV_1,162.18c acchidrā gātrā vayunā kṛṇota paruṣ-parur anughuṣyā vi śasta",
    "GV01rv_hn01u:3779": " RV_1,162.19a ekas tvaṣṭur aśvasyā viśastā dvā yantārā bhavatas tatha ṛtuḥ",
    "GV01rv_hn01u:3780": " RV_1,162.19c yā te gātrāṇām ṛtuthā kṛṇomi tā-tā piṇḍānām pra juhomy agnau",
    "GV01rv_hn01u:3781": " RV_1,162.20a mā tvā tapat priya ātmāpiyantam mā svadhitis tanva ā",
    "GV01rv_hn01u:3782": " tiṣṭhipat te |",
    "GV01rv_hn01u:3783": " RV_1,162.20c mā te gṛdhnur aviśastātihāya chidrā gātrāṇy asinā mithū kaḥ",
    "GV01rv_hn01u:3784": " RV_1,162.21a na vā u etan mriyase na riṣyasi devāṃ id eṣi pathibhiḥ sugebhiḥ |",
    "GV01rv_hn01u:3785": " RV_1,162.21c harī te yuñjā pṛṣatī abhūtām upāsthād vājī dhuri rāsabhasya",
    "GV01rv_hn01u:3786": " RV_1,162.22a sugavyaṃ no vājī svaśvyam puṃsaḥ putrāṃ uta viśvāpuṣaṃ rayim",
    "GV01rv_hn01u:3787": " RV_1,162.22c anāgāstvaṃ no aditiḥ kṛṇotu kṣatraṃ no aśvo vanatāṃ haviṣmān",
    "GV01rv_hn01u:3788": " RV_1,163.01a yad akrandaḥ prathamaṃ jāyamāna udyan samudrād uta vā purīṣāt",
    "GV01rv_hn01u:3789": " RV_1,163.01c śyenasya pakṣā hariṇasya bāhū upastutyam mahi jātaṃ te arvan",
    "GV01rv_hn01u:3790": " RV_1,163.02a yamena dattaṃ trita enam āyunag indra eṇam prathamo adhy",
    "GV01rv_hn01u:3791": " atiṣṭhat |",
    "GV01rv_hn01u:3792": " RV_1,163.02c gandharvo asya raśanām agṛbhṇāt sūrād aśvaṃ vasavo nir ataṣṭa",
    "GV01rv_hn01u:3793": " RV_1,163.03a asi yamo asy ādityo arvann asi trito guhyena vratena |",
    "GV01rv_hn01u:3794": " RV_1,163.03c asi somena samayā vipṛkta āhus te trīṇi divi bandhanāni ||",
    "GV01rv_hn01u:3795": " RV_1,163.04a trīṇi ta āhur divi bandhanāni trīṇy apsu trīṇy antaḥ samudre",
    "GV01rv_hn01u:3796": " RV_1,163.04c uteva me varuṇaś chantsy arvan yatrā ta āhuḥ paramaṃ janitram",
    "GV01rv_hn01u:3797": " RV_1,163.05a imā te vājinn avamārjanānīmā śaphānāṃ sanitur nidhānā |",
    "GV01rv_hn01u:3798": " RV_1,163.05c atrā te bhadrā raśanā apaśyam ṛtasya yā abhirakṣanti gopāḥ ||",
    "GV01rv_hn01u:3799": " RV_1,163.06a ātmānaṃ te manasārād ajānām avo divā patayantam pataṅgam |",
    "GV01rv_hn01u:3800": " RV_1,163.06c śiro apaśyam pathibhiḥ sugebhir areṇubhir jehamānam patatri",
    "GV01rv_hn01u:3801": " RV_1,163.07a atrā te rūpam uttamam apaśyaṃ jigīṣamāṇam iṣa ā pade goḥ |",
    "GV01rv_hn01u:3802": " RV_1,163.07c yadā te marto anu bhogam ānaḷ ād id grasiṣṭha oṣadhīr ajīgaḥ ||",
    "GV01rv_hn01u:3803": " RV_1,163.08a anu tvā ratho anu maryo arvann anu gāvo 'nu bhagaḥ kanīnām |",
    "GV01rv_hn01u:3804": " RV_1,163.08c anu vrātāsas tava sakhyam īyur anu devā mamire vīryaṃ te ||",
    "GV01rv_hn01u:3805": " RV_1,163.09a hiraṇyaśṛṅgo 'yo asya pādā manojavā avara indra āsīt |",
    "GV01rv_hn01u:3806": " RV_1,163.09c devā id asya haviradyam āyan yo arvantam prathamo adhyatiṣṭhat ||",
    "GV01rv_hn01u:3807": " RV_1,163.10a īrmāntāsaḥ silikamadhyamāsaḥ saṃ śūraṇāso divyāso atyāḥ |",
    "GV01rv_hn01u:3808": " RV_1,163.10c haṃsā iva śreṇiśo yatante yad ākṣiṣur divyam ajmam aśvāḥ ||",
    "GV01rv_hn01u:3809": " RV_1,163.11a tava śarīram patayiṣṇv arvan tava cittaṃ vāta iva dhrajīmān |",
    "GV01rv_hn01u:3810": " RV_1,163.11c tava śṛṅgāṇi viṣṭhitā purutrāraṇyeṣu jarbhurāṇā caranti ||",
    "GV01rv_hn01u:3811": " RV_1,163.12a upa prāgāc chasanaṃ vājy arvā devadrīcā manasā dīdhyānaḥ |",
    "GV01rv_hn01u:3812": " RV_1,163.12c ajaḥ puro nīyate nābhir asyānu paścāt kavayo yanti rebhāḥ ||",
    "GV01rv_hn01u:3813": " RV_1,163.13a upa prāgāt paramaṃ yat sadhastham arvāṃ acchā pitaram mātaraṃ",
    "GV01rv_hn01u:3814": " ca |",
    "GV01rv_hn01u:3815": " RV_1,163.13c adyā devāñ juṣṭatamo hi gamyā athā śāste dāśuṣe vāryāṇi ||",
    "GV01rv_hn01u:3816": " RV_1,164.01a asya vāmasya palitasya hotus tasya bhrātā madhyamo asty aśnaḥ",
    "GV01rv_hn01u:3817": " RV_1,164.01c tṛtīyo bhrātā ghṛtapṛṣṭho asyātrāpaśyaṃ viśpatiṃ saptaputram",
    "GV01rv_hn01u:3818": " RV_1,164.02a sapta yuñjanti ratham ekacakram eko aśvo vahati saptanāmā |",
    "GV01rv_hn01u:3819": " RV_1,164.02c trinābhi cakram ajaram anarvaṃ yatremā viśvā bhuvanādhi tasthuḥ ||",
    "GV01rv_hn01u:3820": " RV_1,164.03a imaṃ ratham adhi ye sapta tasthuḥ saptacakraṃ sapta vahanty",
    "GV01rv_hn01u:3821": " aśvāḥ |",
    "GV01rv_hn01u:3822": " RV_1,164.03c sapta svasāro abhi saṃ navante yatra gavāṃ nihitā sapta nāma",
    "GV01rv_hn01u:3823": " RV_1,164.04a ko dadarśa prathamaṃ jāyamānam asthanvantaṃ yad anasthā bibharti |",
    "GV01rv_hn01u:3824": " RV_1,164.04c bhūmyā asur asṛg ātmā kva svit ko vidvāṃsam upa gāt praṣṭum etat ||",
    "GV01rv_hn01u:3825": " RV_1,164.05a pākaḥ pṛcchāmi manasāvijānan devānām enā nihitā padāni |",
    "GV01rv_hn01u:3826": " RV_1,164.05c vatse baṣkaye 'dhi sapta tantūn vi tatnire kavaya otavā u ||",
    "GV01rv_hn01u:3827": " RV_1,164.06a acikitvāñ cikituṣaś cid atra kavīn pṛcchāmi vidmane na vidvān",
    "GV01rv_hn01u:3828": " RV_1,164.06c vi yas tastambha ṣaḷ imā rajāṃsy ajasya rūpe kim api svid ekam ||",
    "GV01rv_hn01u:3829": " RV_1,164.07a iha bravītu ya īm aṅga vedāsya vāmasya nihitam padaṃ veḥ |",
    "GV01rv_hn01u:3830": " RV_1,164.07c śīrṣṇaḥ kṣīraṃ duhrate gāvo asya vavriṃ vasānā udakam padāpuḥ",
    "GV01rv_hn01u:3831": " RV_1,164.08a mātā pitaram ṛta ā babhāja dhīty agre manasā saṃ hi jagme |",
    "GV01rv_hn01u:3832": " RV_1,164.08c sā bībhatsur garbharasā nividdhā namasvanta id upavākam īyuḥ ||",
    "GV01rv_hn01u:3833": " RV_1,164.09a yuktā mātāsīd dhuri dakṣiṇāyā atiṣṭhad garbho vṛjanīṣv antaḥ |",
    "GV01rv_hn01u:3834": " RV_1,164.09c amīmed vatso anu gām apaśyad viśvarūpyaṃ triṣu yojaneṣu ||",
    "GV01rv_hn01u:3835": " RV_1,164.10a tisro mātṝs trīn pitṝn bibhrad eka ūrdhvas tasthau nem ava glāpayanti |",
    "GV01rv_hn01u:3836": " RV_1,164.10c mantrayante divo amuṣya pṛṣṭhe viśvavidaṃ vācam aviśvaminvām",
    "GV01rv_hn01u:3837": " RV_1,164.11a dvādaśāraṃ nahi taj jarāya varvarti cakram pari dyām ṛtasya |",
    "GV01rv_hn01u:3838": " RV_1,164.11c ā putrā agne mithunāso atra sapta śatāni viṃśatiś ca tasthuḥ",
    "GV01rv_hn01u:3839": " RV_1,164.12a pañcapādam pitaraṃ dvādaśākṛtiṃ diva āhuḥ pare ardhe purīṣiṇam |",
    "GV01rv_hn01u:3840": " RV_1,164.12c atheme anya upare vicakṣaṇaṃ saptacakre ṣaḷara āhur arpitam ||",
    "GV01rv_hn01u:3841": " RV_1,164.13a pañcāre cakre parivartamāne tasminn ā tasthur bhuvanāni viśvā |",
    "GV01rv_hn01u:3842": " RV_1,164.13c tasya nākṣas tapyate bhūribhāraḥ sanād eva na śīryate sanābhiḥ ||",
    "GV01rv_hn01u:3843": " RV_1,164.14a sanemi cakram ajaraṃ vi vāvṛta uttānāyāṃ daśa yuktā vahanti |",
    "GV01rv_hn01u:3844": " RV_1,164.14c sūryasya cakṣū rajasaity āvṛtaṃ tasminn ārpitā bhuvanāni viśvā ||",
    "GV01rv_hn01u:3845": " RV_1,164.15a sākañjānāṃ saptatham āhur ekajaṃ ṣaḷ id yamā ṛṣayo devajā iti",
    "GV01rv_hn01u:3846": " RV_1,164.15c teṣām iṣṭāni vihitāni dhāmaśa sthātre rejante vikṛtāni rūpaśaḥ ||",
    "GV01rv_hn01u:3847": " RV_1,164.16a striyaḥ satīs tāṃ u me puṃsa āhuḥ paśyad akṣaṇvān na vi cetad",
    "GV01rv_hn01u:3848": " andhaḥ |",
    "GV01rv_hn01u:3849": " RV_1,164.16c kavir yaḥ putraḥ sa īm ā ciketa yas tā vijānāt sa pituṣ",
    "GV01rv_hn01u:3850": " pitāsat ||",
    "GV01rv_hn01u:3851": " RV_1,164.17a avaḥ pareṇa para enāvareṇa padā vatsam bibhratī gaur ud",
    "GV01rv_hn01u:3852": " asthāt |",
    "GV01rv_hn01u:3853": " RV_1,164.17c sā kadrīcī kaṃ svid ardham parāgāt kva svit sūte nahi yūthe antaḥ ||",
    "GV01rv_hn01u:3854": " RV_1,164.18a avaḥ pareṇa pitaraṃ yo asyānuveda para enāvareṇa |",
    "GV01rv_hn01u:3855": " RV_1,164.18c kavīyamānaḥ ka iha pra vocad devam manaḥ kuto adhi prajātam",
    "GV01rv_hn01u:3856": " RV_1,164.19a ye arvāñcas tāṃ u parāca āhur ye parāñcas tāṃ u arvāca āhuḥ |",
    "GV01rv_hn01u:3857": " RV_1,164.19c indraś ca yā cakrathuḥ soma tāni dhurā na yuktā rajaso vahanti ||",
    "GV01rv_hn01u:3858": " RV_1,164.20a dvā suparṇā sayujā sakhāyā samānaṃ vṛkṣam pari ṣasvajāte |",
    "GV01rv_hn01u:3859": " RV_1,164.20c tayor anyaḥ pippalaṃ svādv atty anaśnann anyo abhi cākaśīti",
    "GV01rv_hn01u:3860": " RV_1,164.21a yatrā suparṇā amṛtasya bhāgam animeṣaṃ vidathābhisvaranti |",
    "GV01rv_hn01u:3861": " RV_1,164.21c ino viśvasya bhuvanasya gopāḥ sa mā dhīraḥ pākam atrā viveśa",
    "GV01rv_hn01u:3862": " RV_1,164.22a yasmin vṛkṣe madhvadaḥ suparṇā niviśante suvate cādhi viśve |",
    "GV01rv_hn01u:3863": " RV_1,164.22c tasyed āhuḥ pippalaṃ svādv agre tan non naśad yaḥ pitaraṃ na veda ||",
    "GV01rv_hn01u:3864": " RV_1,164.23a yad gāyatre adhi gāyatram āhitaṃ traiṣṭubhād vā traiṣṭubhaṃ niratakṣata |",
    "GV01rv_hn01u:3865": " RV_1,164.23c yad vā jagaj jagaty āhitam padaṃ ya it tad vidus te amṛtatvam",
    "GV01rv_hn01u:3866": " ānaśuḥ ||",
    "GV01rv_hn01u:3867": " RV_1,164.24a gāyatreṇa prati mimīte arkam arkeṇa sāma traiṣṭubhena vākam |",
    "GV01rv_hn01u:3868": " RV_1,164.24c vākena vākaṃ dvipadā catuṣpadākṣareṇa mimate sapta vāṇīḥ ||",
    "GV01rv_hn01u:3869": " RV_1,164.25a jagatā sindhuṃ divy astabhāyad rathantare sūryam pary apaśyat |",
    "GV01rv_hn01u:3870": " RV_1,164.25c gāyatrasya samidhas tisra āhus tato mahnā pra ririce mahitvā",
    "GV01rv_hn01u:3871": " RV_1,164.26a upa hvaye sudughāṃ dhenum etāṃ suhasto godhug uta dohad enām",
    "GV01rv_hn01u:3872": " RV_1,164.26c śreṣṭhaṃ savaṃ savitā sāviṣan no 'bhīddho gharmas tad u ṣu pra vocam ||",
    "GV01rv_hn01u:3873": " RV_1,164.27a hiṅkṛṇvatī vasupatnī vasūnāṃ vatsam icchantī manasābhy āgāt |",
    "GV01rv_hn01u:3874": " RV_1,164.27c duhām aśvibhyām payo aghnyeyaṃ sā vardhatām mahate saubhagāya ||",
    "GV01rv_hn01u:3875": " RV_1,164.28a gaur amīmed anu vatsam miṣantam mūrdhānaṃ hiṅṅ akṛṇon mātavā",
    "GV01rv_hn01u:3876": " u |",
    "GV01rv_hn01u:3877": " RV_1,164.28c sṛkvāṇaṃ gharmam abhi vāvaśānā mimāti māyum payate payobhiḥ ||",
    "GV01rv_hn01u:3878": " RV_1,164.29a ayaṃ sa śiṅkte yena gaur abhīvṛtā mimāti māyuṃ dhvasanāv adhi śritā |",
    "GV01rv_hn01u:3879": " RV_1,164.29c sā cittibhir ni hi cakāra martyaṃ vidyud bhavantī prati",
    "GV01rv_hn01u:3880": " vavrim auhata ||",
    "GV01rv_hn01u:3881": " RV_1,164.30a anac chaye turagātu jīvam ejad dhruvam madhya ā pastyānām |",
    "GV01rv_hn01u:3882": " RV_1,164.30c jīvo mṛtasya carati svadhābhir amartyo martyenā sayoniḥ ||",
    "GV01rv_hn01u:3883": " RV_1,164.31a apaśyaṃ gopām anipadyamānam ā ca parā ca pathibhiś carantam |",
    "GV01rv_hn01u:3884": " RV_1,164.31c sa sadhrīcīḥ sa viṣūcīr vasāna ā varīvarti bhuvaneṣv antaḥ ||",
    "GV01rv_hn01u:3885": " RV_1,164.32a ya īṃ cakāra na so asya veda ya īṃ dadarśa hirug in nu tasmāt |",
    "GV01rv_hn01u:3886": " RV_1,164.32c sa mātur yonā parivīto antar bahuprajā nirṛtim ā viveśa ||",
    "GV01rv_hn01u:3887": " RV_1,164.33a dyaur me pitā janitā nābhir atra bandhur me mātā pṛthivī mahīyam |",
    "GV01rv_hn01u:3888": " RV_1,164.33c uttānayoś camvor yonir antar atrā pitā duhitur garbham ādhāt",
    "GV01rv_hn01u:3889": " RV_1,164.34a pṛcchāmi tvā param antam pṛthivyāḥ pṛcchāmi yatra bhuvanasya nābhiḥ |",
    "GV01rv_hn01u:3890": " RV_1,164.34c pṛcchāmi tvā vṛṣṇo aśvasya retaḥ pṛcchāmi vācaḥ paramaṃ vyoma",
    "GV01rv_hn01u:3891": " RV_1,164.35a iyaṃ vediḥ paro antaḥ pṛthivyā ayaṃ yajño bhuvanasya nābhiḥ |",
    "GV01rv_hn01u:3892": " RV_1,164.35c ayaṃ somo vṛṣṇo aśvasya reto brahmāyaṃ vācaḥ paramaṃ vyoma ||",
    "GV01rv_hn01u:3893": " RV_1,164.36a saptārdhagarbhā bhuvanasya reto viṣṇos tiṣṭhanti pradiśā",
    "GV01rv_hn01u:3894": " vidharmaṇi |",
    "GV01rv_hn01u:3895": " RV_1,164.36c te dhītibhir manasā te vipaścitaḥ paribhuvaḥ pari bhavanti viśvataḥ ||",
    "GV01rv_hn01u:3896": " RV_1,164.37a na vi jānāmi yad ivedam asmi niṇyaḥ saṃnaddho manasā carāmi |",
    "GV01rv_hn01u:3897": " RV_1,164.37c yadā māgan prathamajā ṛtasyād id vāco aśnuve bhāgam asyāḥ ||",
    "GV01rv_hn01u:3898": " RV_1,164.38a apāṅ prāṅ eti svadhayā gṛbhīto 'martyo martyenā sayoniḥ |",
    "GV01rv_hn01u:3899": " RV_1,164.38c tā śaśvantā viṣūcīnā viyantā ny anyaṃ cikyur na ni cikyur anyam ||",
    "GV01rv_hn01u:3900": " RV_1,164.39a ṛco akṣare parame vyoman yasmin devā adhi viśve niṣeduḥ |",
    "GV01rv_hn01u:3901": " RV_1,164.39c yas tan na veda kim ṛcā kariṣyati ya it tad vidus ta ime sam āsate ||",
    "GV01rv_hn01u:3902": " RV_1,164.40a sūyavasād bhagavatī hi bhūyā atho vayam bhagavantaḥ syāma |",
    "GV01rv_hn01u:3903": " RV_1,164.40c addhi tṛṇam aghnye viśvadānīm piba śuddham udakam ācarantī ||",
    "GV01rv_hn01u:3904": " RV_1,164.41a gaurīr mimāya salilāni takṣaty ekapadī dvipadī sā catuṣpadī |",
    "GV01rv_hn01u:3905": " RV_1,164.41c aṣṭāpadī navapadī babhūvuṣī sahasrākṣarā parame vyoman ||",
    "GV01rv_hn01u:3906": " RV_1,164.42a tasyāḥ samudrā adhi vi kṣaranti tena jīvanti pradiśaś catasraḥ |",
    "GV01rv_hn01u:3907": " RV_1,164.42c tataḥ kṣaraty akṣaraṃ tad viśvam upa jīvati ||",
    "GV01rv_hn01u:3908": " RV_1,164.43a śakamayaṃ dhūmam ārād apaśyaṃ viṣūvatā para enāvareṇa |",
    "GV01rv_hn01u:3909": " RV_1,164.43c ukṣāṇam pṛśnim apacanta vīrās tāni dharmāṇi prathamāny āsan ||",
    "GV01rv_hn01u:3910": " RV_1,164.44a trayaḥ keśina ṛtuthā vi cakṣate saṃvatsare vapata eka eṣām |",
    "GV01rv_hn01u:3911": " RV_1,164.44c viśvam eko abhi caṣṭe śacībhir dhrājir ekasya dadṛśe na rūpam",
    "GV01rv_hn01u:3912": " RV_1,164.45a catvāri vāk parimitā padāni tāni vidur brāhmaṇā ye manīṣiṇaḥ",
    "GV01rv_hn01u:3913": " RV_1,164.45c guhā trīṇi nihitā neṅgayanti turīyaṃ vāco manuṣyā vadanti ||",
    "GV01rv_hn01u:3914": " RV_1,164.46a indram mitraṃ varuṇam agnim āhur atho divyaḥ sa suparṇo",
    "GV01rv_hn01u:3915": " garutmān |",
    "GV01rv_hn01u:3916": " RV_1,164.46c ekaṃ sad viprā bahudhā vadanty agniṃ yamam mātariśvānam āhuḥ",
    "GV01rv_hn01u:3917": " RV_1,164.47a kṛṣṇaṃ niyānaṃ harayaḥ suparṇā apo vasānā divam ut patanti |",
    "GV01rv_hn01u:3918": " RV_1,164.47c ta āvavṛtran sadanād ṛtasyād id ghṛtena pṛthivī vy udyate ||",
    "GV01rv_hn01u:3919": " RV_1,164.48a dvādaśa pradhayaś cakram ekaṃ trīṇi nabhyāni ka u tac ciketa",
    "GV01rv_hn01u:3920": " RV_1,164.48c tasmin sākaṃ triśatā na śaṅkavo 'rpitāḥ ṣaṣṭir na calācalāsaḥ",
    "GV01rv_hn01u:3921": " RV_1,164.49a yas te stanaḥ śaśayo yo mayobhūr yena viśvā puṣyasi vāryāṇi |",
    "GV01rv_hn01u:3922": " RV_1,164.49c yo ratnadhā vasuvid yaḥ sudatraḥ sarasvati tam iha dhātave",
    "GV01rv_hn01u:3923": " kaḥ ||",
    "GV01rv_hn01u:3924": " RV_1,164.50a yajñena yajñam ayajanta devās tāni dharmāṇi prathamāny āsan |",
    "GV01rv_hn01u:3925": " RV_1,164.50c te ha nākam mahimānaḥ sacanta yatra pūrve sādhyāḥ santi devāḥ",
    "GV01rv_hn01u:3926": " RV_1,164.51a samānam etad udakam uc caity ava cāhabhiḥ |",
    "GV01rv_hn01u:3927": " RV_1,164.51c bhūmim parjanyā jinvanti divaṃ jinvanty agnayaḥ ||",
    "GV01rv_hn01u:3928": " RV_1,164.52a divyaṃ suparṇaṃ vāyasam bṛhantam apāṃ garbhaṃ darśatam oṣadhīnām |",
    "GV01rv_hn01u:3929": " RV_1,164.52c abhīpato vṛṣṭibhis tarpayantaṃ sarasvantam avase johavīmi ||",
    "GV01rv_hn01u:3930": " RV_1,165.01a kayā śubhā savayasaḥ sanīḷāḥ samānyā marutaḥ sam mimikṣuḥ |",
    "GV01rv_hn01u:3931": " RV_1,165.01c kayā matī kuta etāsa ete 'rcanti śuṣmaṃ vṛṣaṇo vasūyā ||",
    "GV01rv_hn01u:3932": " RV_1,165.02a kasya brahmāṇi jujuṣur yuvānaḥ ko adhvare maruta ā vavarta |",
    "GV01rv_hn01u:3933": " RV_1,165.02c śyenāṃ iva dhrajato antarikṣe kena mahā manasā rīramāma ||",
    "GV01rv_hn01u:3934": " RV_1,165.03a kutas tvam indra māhinaḥ sann eko yāsi satpate kiṃ ta itthā |",
    "GV01rv_hn01u:3935": " RV_1,165.03c sam pṛcchase samarāṇaḥ śubhānair voces tan no harivo yat te asme ||",
    "GV01rv_hn01u:3936": " RV_1,165.04a brahmāṇi me matayaḥ śaṃ sutāsaḥ śuṣma iyarti prabhṛto me",
    "GV01rv_hn01u:3937": " adriḥ |",
    "GV01rv_hn01u:3938": " RV_1,165.04c ā śāsate prati haryanty ukthemā harī vahatas tā no accha ||",
    "GV01rv_hn01u:3939": " RV_1,165.05a ato vayam antamebhir yujānāḥ svakṣatrebhis tanvaḥ śumbhamānāḥ",
    "GV01rv_hn01u:3940": " RV_1,165.05c mahobhir etāṃ upa yujmahe nv indra svadhām anu hi no babhūtha ||",
    "GV01rv_hn01u:3941": " RV_1,165.06a kva syā vo marutaḥ svadhāsīd yan mām ekaṃ samadhattāhihatye |",
    "GV01rv_hn01u:3942": " RV_1,165.06c ahaṃ hy ugras taviṣas tuviṣmān viśvasya śatror anamaṃ vadhasnaiḥ ||",
    "GV01rv_hn01u:3943": " RV_1,165.07a bhūri cakartha yujyebhir asme samānebhir vṛṣabha pauṃsyebhiḥ",
    "GV01rv_hn01u:3944": " RV_1,165.07c bhūrīṇi hi kṛṇavāmā śaviṣṭhendra kratvā maruto yad vaśāma ||",
    "GV01rv_hn01u:3945": " RV_1,165.08a vadhīṃ vṛtram maruta indriyeṇa svena bhāmena taviṣo babhūvān |",
    "GV01rv_hn01u:3946": " RV_1,165.08c aham etā manave viśvaścandrāḥ sugā apaś cakara vajrabāhuḥ ||",
    "GV01rv_hn01u:3947": " RV_1,165.09a anuttam ā te maghavan nakir nu na tvāvāṃ asti devatā vidānaḥ |",
    "GV01rv_hn01u:3948": " RV_1,165.09c na jāyamāno naśate na jāto yāni kariṣyā kṛṇuhi pravṛddha ||",
    "GV01rv_hn01u:3949": " RV_1,165.10a ekasya cin me vibhv astv ojo yā nu dadhṛṣvān kṛṇavai manīṣā |",
    "GV01rv_hn01u:3950": " RV_1,165.10c ahaṃ hy ugro maruto vidāno yāni cyavam indra id īśa eṣām ||",
    "GV01rv_hn01u:3951": " RV_1,165.11a amandan mā maruta stomo atra yan me naraḥ śrutyam brahma cakra |",
    "GV01rv_hn01u:3952": " RV_1,165.11c indrāya vṛṣṇe sumakhāya mahyaṃ sakhye sakhāyas tanve tanūbhiḥ ||",
    "GV01rv_hn01u:3953": " RV_1,165.12a eved ete prati mā rocamānā anedyaḥ śrava eṣo dadhānāḥ |",
    "GV01rv_hn01u:3954": " RV_1,165.12c saṃcakṣyā marutaś candravarṇā acchānta me chadayāthā ca nūnam ||",
    "GV01rv_hn01u:3955": " RV_1,165.13a ko nv atra maruto māmahe vaḥ pra yātana sakhīṃr acchā sakhāyaḥ |",
    "GV01rv_hn01u:3956": " RV_1,165.13c manmāni citrā apivātayanta eṣām bhūta navedā ma ṛtānām ||",
    "GV01rv_hn01u:3957": " RV_1,165.14a ā yad duvasyād duvase na kārur asmāñ cakre mānyasya medhā |",
    "GV01rv_hn01u:3958": " RV_1,165.14c o ṣu vartta maruto vipram acchemā brahmāṇi jaritā vo arcat ||",
    "GV01rv_hn01u:3959": " RV_1,165.15a eṣa va stomo maruta iyaṃ gīr māndāryasya mānyasya kāroḥ |",
    "GV01rv_hn01u:3960": " RV_1,165.15c eṣā yāsīṣṭa tanve vayāṃ vidyāmeṣaṃ vṛjanaṃ jīradānum ||",
    "GV01rv_hn01u:3961": " RV_1,166.01a tan nu vocāma rabhasāya janmane pūrvam mahitvaṃ vṛṣabhasya ketave |",
    "GV01rv_hn01u:3962": " RV_1,166.01c aidheva yāman marutas tuviṣvaṇo yudheva śakrās taviṣāṇi kartana ||",
    "GV01rv_hn01u:3963": " RV_1,166.02a nityaṃ na sūnum madhu bibhrata upa krīḷanti krīḷā vidatheṣu",
    "GV01rv_hn01u:3964": " ghṛṣvayaḥ |",
    "GV01rv_hn01u:3965": " RV_1,166.02c nakṣanti rudrā avasā namasvinaṃ na mardhanti svatavaso haviṣkṛtam ||",
    "GV01rv_hn01u:3966": " RV_1,166.03a yasmā ūmāso amṛtā arāsata rāyas poṣaṃ ca haviṣā dadāśuṣe |",
    "GV01rv_hn01u:3967": " RV_1,166.03c ukṣanty asmai maruto hitā iva purū rajāṃsi payasā mayobhuvaḥ",
    "GV01rv_hn01u:3968": " RV_1,166.04a ā ye rajāṃsi taviṣībhir avyata pra va evāsaḥ svayatāso",
    "GV01rv_hn01u:3969": " adhrajan |",
    "GV01rv_hn01u:3970": " RV_1,166.04c bhayante viśvā bhuvanāni harmyā citro vo yāmaḥ prayatāsv ṛṣṭiṣu ||",
    "GV01rv_hn01u:3971": " RV_1,166.05a yat tveṣayāmā nadayanta parvatān divo vā pṛṣṭhaṃ naryā acucyavuḥ |",
    "GV01rv_hn01u:3972": " RV_1,166.05c viśvo vo ajman bhayate vanaspatī rathīyantīva pra jihīta oṣadhiḥ ||",
    "GV01rv_hn01u:3973": " RV_1,166.06a yūyaṃ na ugrā marutaḥ sucetunāriṣṭagrāmāḥ sumatim pipartana |",
    "GV01rv_hn01u:3974": " RV_1,166.06c yatrā vo didyud radati krivirdatī riṇāti paśvaḥ sudhiteva barhaṇā ||",
    "GV01rv_hn01u:3975": " RV_1,166.07a pra skambhadeṣṇā anavabhrarādhaso 'lātṛṇāso vidatheṣu suṣṭutāḥ |",
    "GV01rv_hn01u:3976": " RV_1,166.07c arcanty arkam madirasya pītaye vidur vīrasya prathamāni pauṃsyā ||",
    "GV01rv_hn01u:3977": " RV_1,166.08a śatabhujibhis tam abhihruter aghāt pūrbhī rakṣatā maruto yam āvata |",
    "GV01rv_hn01u:3978": " RV_1,166.08c janaṃ yam ugrās tavaso virapśinaḥ pāthanā śaṃsāt tanayasya puṣṭiṣu ||",
    "GV01rv_hn01u:3979": " RV_1,166.09a viśvāni bhadrā maruto ratheṣu vo mithaspṛdhyeva taviṣāṇy āhitā |",
    "GV01rv_hn01u:3980": " RV_1,166.09c aṃseṣv ā vaḥ prapatheṣu khādayo 'kṣo vaś cakrā samayā vi vāvṛte ||",
    "GV01rv_hn01u:3981": " RV_1,166.10a bhūrīṇi bhadrā naryeṣu bāhuṣu vakṣassu rukmā rabhasāso añjayaḥ |",
    "GV01rv_hn01u:3982": " RV_1,166.10c aṃseṣv etāḥ paviṣu kṣurā adhi vayo na pakṣān vy anu śriyo dhire ||",
    "GV01rv_hn01u:3983": " RV_1,166.11a mahānto mahnā vibhvo vibhūtayo dūredṛśo ye divyā iva stṛbhiḥ",
    "GV01rv_hn01u:3984": " RV_1,166.11c mandrāḥ sujihvāḥ svaritāra āsabhiḥ sammiślā indre marutaḥ pariṣṭubhaḥ ||",
    "GV01rv_hn01u:3985": " RV_1,166.12a tad vaḥ sujātā maruto mahitvanaṃ dīrghaṃ vo dātram aditer iva vratam |",
    "GV01rv_hn01u:3986": " RV_1,166.12c indraś cana tyajasā vi hruṇāti taj janāya yasmai sukṛte",
    "GV01rv_hn01u:3987": " arādhvam ||",
    "GV01rv_hn01u:3988": " RV_1,166.13a tad vo jāmitvam marutaḥ pare yuge purū yac chaṃsam amṛtāsa āvata |",
    "GV01rv_hn01u:3989": " RV_1,166.13c ayā dhiyā manave śruṣṭim āvyā sākaṃ naro daṃsanair ā",
    "GV01rv_hn01u:3990": " cikitrire ||",
    "GV01rv_hn01u:3991": " RV_1,166.14a yena dīrgham marutaḥ śūśavāma yuṣmākena parīṇasā turāsaḥ |",
    "GV01rv_hn01u:3992": " RV_1,166.14c ā yat tatanan vṛjane janāsa ebhir yajñebhis tad abhīṣṭim",
    "GV01rv_hn01u:3993": " aśyām ||",
    "GV01rv_hn01u:3994": " RV_1,166.15a eṣa va stomo maruta iyaṃ gīr māndāryasya mānyasya kāroḥ |",
    "GV01rv_hn01u:3995": " RV_1,166.15c eṣā yāsīṣṭa tanve vayāṃ vidyāmeṣaṃ vṛjanaṃ jīradānum ||",
    "GV01rv_hn01u:3996": " RV_1,167.01a sahasraṃ ta indrotayo naḥ sahasram iṣo harivo gūrtatamāḥ |",
    "GV01rv_hn01u:3997": " RV_1,167.01c sahasraṃ rāyo mādayadhyai sahasriṇa upa no yantu vājāḥ ||",
    "GV01rv_hn01u:3998": " RV_1,167.02a ā no 'vobhir maruto yāntv acchā jyeṣṭhebhir vā bṛhaddivaiḥ",
    "GV01rv_hn01u:3999": " sumāyāḥ |",
    "GV01rv_hn01u:4000": " RV_1,167.02c adha yad eṣāṃ niyutaḥ paramāḥ samudrasya cid dhanayanta pāre",
    "GV01rv_hn01u:4001": " RV_1,167.03a mimyakṣa yeṣu sudhitā ghṛtācī hiraṇyanirṇig uparā na ṛṣṭiḥ |",
    "GV01rv_hn01u:4002": " RV_1,167.03c guhā carantī manuṣo na yoṣā sabhāvatī vidathyeva saṃ vāk ||",
    "GV01rv_hn01u:4003": " RV_1,167.04a parā śubhrā ayāso yavyā sādhāraṇyeva maruto mimikṣuḥ |",
    "GV01rv_hn01u:4004": " RV_1,167.04c na rodasī apa nudanta ghorā juṣanta vṛdhaṃ sakhyāya devāḥ ||",
    "GV01rv_hn01u:4005": " RV_1,167.05a joṣad yad īm asuryā sacadhyai viṣitastukā rodasī nṛmaṇāḥ |",
    "GV01rv_hn01u:4006": " RV_1,167.05c ā sūryeva vidhato rathaṃ gāt tveṣapratīkā nabhaso netyā ||",
    "GV01rv_hn01u:4007": " RV_1,167.06a āsthāpayanta yuvatiṃ yuvānaḥ śubhe nimiślāṃ vidatheṣu pajrām",
    "GV01rv_hn01u:4008": " RV_1,167.06c arko yad vo maruto haviṣmān gāyad gāthaṃ sutasomo duvasyan ||",
    "GV01rv_hn01u:4009": " RV_1,167.07a pra taṃ vivakmi vakmyo ya eṣām marutām mahimā satyo asti |",
    "GV01rv_hn01u:4010": " RV_1,167.07c sacā yad īṃ vṛṣamaṇā ahaṃyu sthirā cij janīr vahate subhāgāḥ",
    "GV01rv_hn01u:4011": " RV_1,167.08a pānti mitrāvaruṇāv avadyāc cayata īm aryamo apraśastān |",
    "GV01rv_hn01u:4012": " RV_1,167.08c uta cyavante acyutā dhruvāṇi vāvṛdha īm maruto dātivāraḥ ||",
    "GV01rv_hn01u:4013": " RV_1,167.09a nahī nu vo maruto anty asme ārāttāc cic chavaso antam āpuḥ |",
    "GV01rv_hn01u:4014": " RV_1,167.09c te dhṛṣṇunā śavasā śūśuvāṃso 'rṇo na dveṣo dhṛṣatā pari ṣṭhuḥ ||",
    "GV01rv_hn01u:4015": " RV_1,167.10a vayam adyendrasya preṣṭhā vayaṃ śvo vocemahi samarye |",
    "GV01rv_hn01u:4016": " RV_1,167.10c vayam purā mahi ca no anu dyūn tan na ṛbhukṣā narām anu ṣyāt",
    "GV01rv_hn01u:4017": " RV_1,167.11a eṣa va stomo maruta iyaṃ gīr māndāryasya mānyasya kāroḥ |",
    "GV01rv_hn01u:4018": " RV_1,167.11c eṣā yāsīṣṭa tanve vayāṃ vidyāmeṣaṃ vṛjanaṃ jīradānum ||",
    "GV01rv_hn01u:4019": " RV_1,168.01a yajñā-yajñā vaḥ samanā tuturvaṇir dhiyaṃ-dhiyaṃ vo devayā u",
    "GV01rv_hn01u:4020": " dadhidhve |",
    "GV01rv_hn01u:4021": " RV_1,168.01c ā vo 'rvācaḥ suvitāya rodasyor mahe vavṛtyām avase suvṛktibhiḥ ||",
    "GV01rv_hn01u:4022": " RV_1,168.02a vavrāso na ye svajāḥ svatavasa iṣaṃ svar abhijāyanta dhūtayaḥ",
    "GV01rv_hn01u:4023": " RV_1,168.02c sahasriyāso apāṃ normaya āsā gāvo vandyāso nokṣaṇaḥ ||",
    "GV01rv_hn01u:4024": " RV_1,168.03a somāso na ye sutās tṛptāṃśavo hṛtsu pītāso duvaso nāsate |",
    "GV01rv_hn01u:4025": " RV_1,168.03c aiṣām aṃseṣu rambhiṇīva rārabhe hasteṣu khādiś ca kṛtiś ca",
    "GV01rv_hn01u:4026": " saṃ dadhe ||",
    "GV01rv_hn01u:4027": " RV_1,168.04a ava svayuktā diva ā vṛthā yayur amartyāḥ kaśayā codata tmanā",
    "GV01rv_hn01u:4028": " RV_1,168.04c areṇavas tuvijātā acucyavur dṛḷhāni cin maruto bhrājadṛṣṭayaḥ",
    "GV01rv_hn01u:4029": " RV_1,168.05a ko vo 'ntar maruta ṛṣṭividyuto rejati tmanā hanveva jihvayā |",
    "GV01rv_hn01u:4030": " RV_1,168.05c dhanvacyuta iṣāṃ na yāmani purupraiṣā ahanyo naitaśaḥ ||",
    "GV01rv_hn01u:4031": " RV_1,168.06a kva svid asya rajaso mahas paraṃ kvāvaram maruto yasminn",
    "GV01rv_hn01u:4032": " āyaya |",
    "GV01rv_hn01u:4033": " RV_1,168.06c yac cyāvayatha vithureva saṃhitaṃ vy adriṇā patatha tveṣam arṇavam ||",
    "GV01rv_hn01u:4034": " RV_1,168.07a sātir na vo 'mavatī svarvatī tveṣā vipākā marutaḥ pipiṣvatī |",
    "GV01rv_hn01u:4035": " RV_1,168.07c bhadrā vo rātiḥ pṛṇato na dakṣiṇā pṛthujrayī asuryeva jañjatī",
    "GV01rv_hn01u:4036": " RV_1,168.08a prati ṣṭobhanti sindhavaḥ pavibhyo yad abhriyāṃ vācam udīrayanti |",
    "GV01rv_hn01u:4037": " RV_1,168.08c ava smayanta vidyutaḥ pṛthivyāṃ yadī ghṛtam marutaḥ pruṣṇuvanti ||",
    "GV01rv_hn01u:4038": " RV_1,168.09a asūta pṛśnir mahate raṇāya tveṣam ayāsām marutām anīkam |",
    "GV01rv_hn01u:4039": " RV_1,168.09c te sapsarāso 'janayantābhvam ād it svadhām iṣirām pary apaśyan ||",
    "GV01rv_hn01u:4040": " RV_1,168.10a eṣa va stomo maruta iyaṃ gīr māndāryasya mānyasya kāroḥ |",
    "GV01rv_hn01u:4041": " RV_1,168.10c eṣā yāsīṣṭa tanve vayāṃ vidyāmeṣaṃ vṛjanaṃ jīradānum ||",
    "GV01rv_hn01u:4042": " RV_1,169.01a mahaś cit tvam indra yata etān mahaś cid asi tyajaso varūtā |",
    "GV01rv_hn01u:4043": " RV_1,169.01c sa no vedho marutāṃ cikitvān sumnā vanuṣva tava hi preṣṭhā ||",
    "GV01rv_hn01u:4044": " RV_1,169.02a ayujran ta indra viśvakṛṣṭīr vidānāso niṣṣidho martyatrā |",
    "GV01rv_hn01u:4045": " RV_1,169.02c marutām pṛtsutir hāsamānā svarmīḷhasya pradhanasya sātau ||",
    "GV01rv_hn01u:4046": " RV_1,169.03a amyak sā ta indra ṛṣṭir asme sanemy abhvam maruto junanti |",
    "GV01rv_hn01u:4047": " RV_1,169.03c agniś cid dhi ṣmātase śuśukvān āpo na dvīpaṃ dadhati prayāṃsi",
    "GV01rv_hn01u:4048": " RV_1,169.04a tvaṃ tū na indra taṃ rayiṃ dā ojiṣṭhayā dakṣiṇayeva rātim |",
    "GV01rv_hn01u:4049": " RV_1,169.04c stutaś ca yās te cakananta vāyo stanaṃ na madhvaḥ pīpayanta vājaiḥ ||",
    "GV01rv_hn01u:4050": " RV_1,169.05a tve rāya indra tośatamāḥ praṇetāraḥ kasya cid ṛtāyoḥ |",
    "GV01rv_hn01u:4051": " RV_1,169.05c te ṣu ṇo maruto mṛḷayantu ye smā purā gātūyantīva devāḥ ||",
    "GV01rv_hn01u:4052": " RV_1,169.06a prati pra yāhīndra mīḷhuṣo nṝn mahaḥ pārthive sadane yatasva",
    "GV01rv_hn01u:4053": " RV_1,169.06c adha yad eṣām pṛthubudhnāsa etās tīrthe nāryaḥ pauṃsyāni tasthuḥ ||",
    "GV01rv_hn01u:4054": " RV_1,169.07a prati ghorāṇām etānām ayāsām marutāṃ śṛṇva āyatām upabdiḥ |",
    "GV01rv_hn01u:4055": " RV_1,169.07c ye martyam pṛtanāyantam ūmair ṛṇāvānaṃ na patayanta sargaiḥ ||",
    "GV01rv_hn01u:4056": " RV_1,169.08a tvam mānebhya indra viśvajanyā radā marudbhiḥ śurudho goagrāḥ |",
    "GV01rv_hn01u:4057": " RV_1,169.08c stavānebhi stavase deva devair vidyāmeṣaṃ vṛjanaṃ jīradānum",
    "GV01rv_hn01u:4058": " RV_1,170.01a na nūnam asti no śvaḥ kas tad veda yad adbhutam |",
    "GV01rv_hn01u:4059": " RV_1,170.01c anyasya cittam abhi saṃcareṇyam utādhītaṃ vi naśyati ||",
    "GV01rv_hn01u:4060": " RV_1,170.02a kiṃ na indra jighāṃsasi bhrātaro marutas tava |",
    "GV01rv_hn01u:4061": " RV_1,170.02c tebhiḥ kalpasva sādhuyā mā naḥ samaraṇe vadhīḥ ||",
    "GV01rv_hn01u:4062": " RV_1,170.03a kiṃ no bhrātar agastya sakhā sann ati manyase |",
    "GV01rv_hn01u:4063": " RV_1,170.03c vidmā hi te yathā mano 'smabhyam in na ditsasi ||",
    "GV01rv_hn01u:4064": " RV_1,170.04a araṃ kṛṇvantu vediṃ sam agnim indhatām puraḥ |",
    "GV01rv_hn01u:4065": " RV_1,170.04c tatrāmṛtasya cetanaṃ yajñaṃ te tanavāvahai ||",
    "GV01rv_hn01u:4066": " RV_1,170.05a tvam īśiṣe vasupate vasūnāṃ tvam mitrāṇām mitrapate dheṣṭhaḥ |",
    "GV01rv_hn01u:4067": " RV_1,170.05c indra tvam marudbhiḥ saṃ vadasvādha prāśāna ṛtuthā havīṃṣi ||",
    "GV01rv_hn01u:4068": " RV_1,171.01a prati va enā namasāham emi sūktena bhikṣe sumatiṃ turāṇām |",
    "GV01rv_hn01u:4069": " RV_1,171.01c rarāṇatā maruto vedyābhir ni heḷo dhatta vi mucadhvam aśvān",
    "GV01rv_hn01u:4070": " RV_1,171.02a eṣa va stomo maruto namasvān hṛdā taṣṭo manasā dhāyi devāḥ |",
    "GV01rv_hn01u:4071": " RV_1,171.02c upem ā yāta manasā juṣāṇā yūyaṃ hi ṣṭhā namasa id vṛdhāsaḥ ||",
    "GV01rv_hn01u:4072": " RV_1,171.03a stutāso no maruto mṛḷayantūta stuto maghavā śambhaviṣṭhaḥ |",
    "GV01rv_hn01u:4073": " RV_1,171.03c ūrdhvā naḥ santu komyā vanāny ahāni viśvā maruto jigīṣā ||",
    "GV01rv_hn01u:4074": " RV_1,171.04a asmād ahaṃ taviṣād īṣamāṇa indrād bhiyā maruto rejamānaḥ |",
    "GV01rv_hn01u:4075": " RV_1,171.04c yuṣmabhyaṃ havyā niśitāny āsan tāny āre cakṛmā mṛḷatā naḥ ||",
    "GV01rv_hn01u:4076": " RV_1,171.05a yena mānāsaś citayanta usrā vyuṣṭiṣu śavasā śaśvatīnām |",
    "GV01rv_hn01u:4077": " RV_1,171.05c sa no marudbhir vṛṣabha śravo dhā ugra ugrebhi sthaviraḥ",
    "GV01rv_hn01u:4078": " sahodāḥ ||",
    "GV01rv_hn01u:4079": " RV_1,171.06a tvam pāhīndra sahīyaso nṝn bhavā marudbhir avayātaheḷāḥ |",
    "GV01rv_hn01u:4080": " RV_1,171.06c supraketebhiḥ sāsahir dadhāno vidyāmeṣaṃ vṛjanaṃ jīradānum ||",
    "GV01rv_hn01u:4081": " RV_1,172.01a citro vo 'stu yāmaś citra ūtī sudānavaḥ |",
    "GV01rv_hn01u:4082": " RV_1,172.01c maruto ahibhānavaḥ ||",
    "GV01rv_hn01u:4083": " RV_1,172.02a āre sā vaḥ sudānavo maruta ṛñjatī śaruḥ |",
    "GV01rv_hn01u:4084": " RV_1,172.02c āre aśmā yam asyatha ||",
    "GV01rv_hn01u:4085": " RV_1,172.03a tṛṇaskandasya nu viśaḥ pari vṛṅkta sudānavaḥ |",
    "GV01rv_hn01u:4086": " RV_1,172.03c ūrdhvān naḥ karta jīvase ||",
    "GV01rv_hn01u:4087": " RV_1,173.01a gāyat sāma nabhanyaṃ yathā ver arcāma tad vāvṛdhānaṃ svarvat",
    "GV01rv_hn01u:4088": " RV_1,173.01c gāvo dhenavo barhiṣy adabdhā ā yat sadmānaṃ divyaṃ vivāsān ||",
    "GV01rv_hn01u:4089": " RV_1,173.02a arcad vṛṣā vṛṣabhiḥ sveduhavyair mṛgo nāśno ati yaj juguryāt",
    "GV01rv_hn01u:4090": " RV_1,173.02c pra mandayur manāṃ gūrta hotā bharate maryo mithunā yajatraḥ",
    "GV01rv_hn01u:4091": " RV_1,173.03a nakṣad dhotā pari sadma mitā yan bharad garbham ā śaradaḥ pṛthivyāḥ |",
    "GV01rv_hn01u:4092": " RV_1,173.03c krandad aśvo nayamāno ruvad gaur antar dūto na rodasī carad vāk ||",
    "GV01rv_hn01u:4093": " RV_1,173.04a tā karmāṣatarāsmai pra cyautnāni devayanto bharante |",
    "GV01rv_hn01u:4094": " RV_1,173.04c jujoṣad indro dasmavarcā nāsatyeva sugmyo ratheṣṭhāḥ ||",
    "GV01rv_hn01u:4095": " RV_1,173.05a tam u ṣṭuhīndraṃ yo ha satvā yaḥ śūro maghavā yo ratheṣṭhāḥ |",
    "GV01rv_hn01u:4096": " RV_1,173.05c pratīcaś cid yodhīyān vṛṣaṇvān vavavruṣaś cit tamaso vihantā ||",
    "GV01rv_hn01u:4097": " RV_1,173.06a pra yad itthā mahinā nṛbhyo asty araṃ rodasī kakṣye nāsmai |",
    "GV01rv_hn01u:4098": " RV_1,173.06c saṃ vivya indro vṛjanaṃ na bhūmā bharti svadhāvāṃ opaśam iva dyām ||",
    "GV01rv_hn01u:4099": " RV_1,173.07a samatsu tvā śūra satām urāṇam prapathintamam paritaṃsayadhyai",
    "GV01rv_hn01u:4100": " RV_1,173.07c sajoṣasa indram made kṣoṇīḥ sūriṃ cid ye anumadanti vājaiḥ ||",
    "GV01rv_hn01u:4101": " RV_1,173.08a evā hi te śaṃ savanā samudra āpo yat ta āsu madanti devīḥ |",
    "GV01rv_hn01u:4102": " RV_1,173.08c viśvā te anu joṣyā bhūd gauḥ sūrīṃś cid yadi dhiṣā veṣi janān",
    "GV01rv_hn01u:4103": " RV_1,173.09a asāma yathā suṣakhāya ena svabhiṣṭayo narāṃ na śaṃsaiḥ |",
    "GV01rv_hn01u:4104": " RV_1,173.09c asad yathā na indro vandaneṣṭhās turo na karma nayamāna ukthā",
    "GV01rv_hn01u:4105": " RV_1,173.10a viṣpardhaso narāṃ na śaṃsair asmākāsad indro vajrahastaḥ |",
    "GV01rv_hn01u:4106": " RV_1,173.10c mitrāyuvo na pūrpatiṃ suśiṣṭau madhyāyuva upa śikṣanti yajñaiḥ ||",
    "GV01rv_hn01u:4107": " RV_1,173.11a yajño hi ṣmendraṃ kaś cid ṛndhañ juhurāṇaś cin manasā pariyan",
    "GV01rv_hn01u:4108": " RV_1,173.11c tīrthe nācchā tātṛṣāṇam oko dīrgho na sidhram ā kṛṇoty adhvā",
    "GV01rv_hn01u:4109": " RV_1,173.12a mo ṣū ṇa indrātra pṛtsu devair asti hi ṣmā te śuṣminn avayāḥ",
    "GV01rv_hn01u:4110": " RV_1,173.12c mahaś cid yasya mīḷhuṣo yavyā haviṣmato maruto vandate gīḥ ||",
    "GV01rv_hn01u:4111": " RV_1,173.13a eṣa stoma indra tubhyam asme etena gātuṃ harivo vido naḥ |",
    "GV01rv_hn01u:4112": " RV_1,173.13c ā no vavṛtyāḥ suvitāya deva vidyāmeṣaṃ vṛjanaṃ jīradānum ||",
    "GV01rv_hn01u:4113": " RV_1,174.01a tvaṃ rājendra ye ca devā rakṣā nṝn pāhy asura tvam asmān |",
    "GV01rv_hn01u:4114": " RV_1,174.01c tvaṃ satpatir maghavā nas tarutras tvaṃ satyo vasavānaḥ sahodāḥ ||",
    "GV01rv_hn01u:4115": " RV_1,174.02a dano viśa indra mṛdhravācaḥ sapta yat puraḥ śarma śāradīr",
    "GV01rv_hn01u:4116": " dart |",
    "GV01rv_hn01u:4117": " RV_1,174.02c ṛṇor apo anavadyārṇā yūne vṛtram purukutsāya randhīḥ ||",
    "GV01rv_hn01u:4118": " RV_1,174.03a ajā vṛta indra śūrapatnīr dyāṃ ca yebhiḥ puruhūta nūnam |",
    "GV01rv_hn01u:4119": " RV_1,174.03c rakṣo agnim aśuṣaṃ tūrvayāṇaṃ siṃho na dame apāṃsi vastoḥ ||",
    "GV01rv_hn01u:4120": " RV_1,174.04a śeṣan nu ta indra sasmin yonau praśastaye pavīravasya mahnā |",
    "GV01rv_hn01u:4121": " RV_1,174.04c sṛjad arṇāṃsy ava yad yudhā gās tiṣṭhad dharī dhṛṣatā mṛṣṭa vājān ||",
    "GV01rv_hn01u:4122": " RV_1,174.05a vaha kutsam indra yasmiñ cākan syūmanyū ṛjrā vātasyāśvā |",
    "GV01rv_hn01u:4123": " RV_1,174.05c pra sūraś cakraṃ vṛhatād abhīke 'bhi spṛdho yāsiṣad vajrabāhuḥ ||",
    "GV01rv_hn01u:4124": " RV_1,174.06a jaghanvāṃ indra mitrerūñ codapravṛddho harivo adāśūn |",
    "GV01rv_hn01u:4125": " RV_1,174.06c pra ye paśyann aryamaṇaṃ sacāyos tvayā śūrtā vahamānā apatyam",
    "GV01rv_hn01u:4126": " RV_1,174.07a rapat kavir indrārkasātau kṣāṃ dāsāyopabarhaṇīṃ kaḥ |",
    "GV01rv_hn01u:4127": " RV_1,174.07c karat tisro maghavā dānucitrā ni duryoṇe kuyavācam mṛdhi śret",
    "GV01rv_hn01u:4128": " RV_1,174.08a sanā tā ta indra navyā āguḥ saho nabho 'viraṇāya pūrvīḥ |",
    "GV01rv_hn01u:4129": " RV_1,174.08c bhinat puro na bhido adevīr nanamo vadhar adevasya pīyoḥ ||",
    "GV01rv_hn01u:4130": " RV_1,174.09a tvaṃ dhunir indra dhunimatīr ṛṇor apaḥ sīrā na sravantīḥ |",
    "GV01rv_hn01u:4131": " RV_1,174.09c pra yat samudram ati śūra parṣi pārayā turvaśaṃ yaduṃ svasti",
    "GV01rv_hn01u:4132": " RV_1,174.10a tvam asmākam indra viśvadha syā avṛkatamo narāṃ nṛpātā |",
    "GV01rv_hn01u:4133": " RV_1,174.10c sa no viśvāsāṃ spṛdhāṃ sahodā vidyāmeṣaṃ vṛjanaṃ jīradānum ||",
    "GV01rv_hn01u:4134": " RV_1,175.01a matsy apāyi te mahaḥ pātrasyeva harivo matsaro madaḥ |",
    "GV01rv_hn01u:4135": " RV_1,175.01c vṛṣā te vṛṣṇa indur vājī sahasrasātamaḥ ||",
    "GV01rv_hn01u:4136": " RV_1,175.02a ā nas te gantu matsaro vṛṣā mado vareṇyaḥ |",
    "GV01rv_hn01u:4137": " RV_1,175.02c sahāvāṃ indra sānasiḥ pṛtanāṣāḷ amartyaḥ ||",
    "GV01rv_hn01u:4138": " RV_1,175.03a tvaṃ hi śūraḥ sanitā codayo manuṣo ratham |",
    "GV01rv_hn01u:4139": " RV_1,175.03c sahāvān dasyum avratam oṣaḥ pātraṃ na śociṣā ||",
    "GV01rv_hn01u:4140": " RV_1,175.04a muṣāya sūryaṃ kave cakram īśāna ojasā |",
    "GV01rv_hn01u:4141": " RV_1,175.04c vaha śuṣṇāya vadhaṃ kutsaṃ vātasyāśvaiḥ ||",
    "GV01rv_hn01u:4142": " RV_1,175.05a śuṣmintamo hi te mado dyumnintama uta kratuḥ |",
    "GV01rv_hn01u:4143": " RV_1,175.05c vṛtraghnā varivovidā maṃsīṣṭhā aśvasātamaḥ ||",
    "GV01rv_hn01u:4144": " RV_1,175.06a yathā pūrvebhyo jaritṛbhya indra maya ivāpo na tṛṣyate babhūtha |",
    "GV01rv_hn01u:4145": " RV_1,175.06c tām anu tvā nividaṃ johavīmi vidyāmeṣaṃ vṛjanaṃ jīradānum ||",
    "GV01rv_hn01u:4146": " RV_1,176.01a matsi no vasyaiṣṭaya indram indo vṛṣā viśa |",
    "GV01rv_hn01u:4147": " RV_1,176.01c ṛghāyamāṇa invasi śatrum anti na vindasi ||",
    "GV01rv_hn01u:4148": " RV_1,176.02a tasminn ā veśayā giro ya ekaś carṣaṇīnām |",
    "GV01rv_hn01u:4149": " RV_1,176.02c anu svadhā yam upyate yavaṃ na carkṛṣad vṛṣā ||",
    "GV01rv_hn01u:4150": " RV_1,176.03a yasya viśvāni hastayoḥ pañca kṣitīnāṃ vasu |",
    "GV01rv_hn01u:4151": " RV_1,176.03c spāśayasva yo asmadhrug divyevāśanir jahi ||",
    "GV01rv_hn01u:4152": " RV_1,176.04a asunvantaṃ samaṃ jahi dūṇāśaṃ yo na te mayaḥ |",
    "GV01rv_hn01u:4153": " RV_1,176.04c asmabhyam asya vedanaṃ daddhi sūriś cid ohate ||",
    "GV01rv_hn01u:4154": " RV_1,176.05a āvo yasya dvibarhaso 'rkeṣu sānuṣag asat |",
    "GV01rv_hn01u:4155": " RV_1,176.05c ājāv indrasyendo prāvo vājeṣu vājinam ||",
    "GV01rv_hn01u:4156": " RV_1,176.06a yathā pūrvebhyo jaritṛbhya indra maya ivāpo na tṛṣyate babhūtha |",
    "GV01rv_hn01u:4157": " RV_1,176.06c tām anu tvā nividaṃ johavīmi vidyāmeṣaṃ vṛjanaṃ jīradānum ||",
    "GV01rv_hn01u:4158": " RV_1,177.01a ā carṣaṇiprā vṛṣabho janānāṃ rājā kṛṣṭīnām puruhūta indraḥ |",
    "GV01rv_hn01u:4159": " RV_1,177.01c stutaḥ śravasyann avasopa madrig yuktvā harī vṛṣaṇā yāhy arvāṅ ||",
    "GV01rv_hn01u:4160": " RV_1,177.02a ye te vṛṣaṇo vṛṣabhāsa indra brahmayujo vṛṣarathāso atyāḥ |",
    "GV01rv_hn01u:4161": " RV_1,177.02c tāṃ ā tiṣṭha tebhir ā yāhy arvāṅ havāmahe tvā suta indra some",
    "GV01rv_hn01u:4162": " RV_1,177.03a ā tiṣṭha rathaṃ vṛṣaṇaṃ vṛṣā te sutaḥ somaḥ pariṣiktā madhūni",
    "GV01rv_hn01u:4163": " RV_1,177.03c yuktvā vṛṣabhyāṃ vṛṣabha kṣitīnāṃ haribhyāṃ yāhi pravatopa madrik ||",
    "GV01rv_hn01u:4164": " RV_1,177.04a ayaṃ yajño devayā ayam miyedha imā brahmāṇy ayam indra somaḥ",
    "GV01rv_hn01u:4165": " RV_1,177.04c stīrṇam barhir ā tu śakra pra yāhi pibā niṣadya vi mucā harī",
    "GV01rv_hn01u:4166": " iha ||",
    "GV01rv_hn01u:4167": " RV_1,177.05a o suṣṭuta indra yāhy arvāṅ upa brahmāṇi mānyasya kāroḥ |",
    "GV01rv_hn01u:4168": " RV_1,177.05c vidyāma vastor avasā gṛṇanto vidyāmeṣaṃ vṛjanaṃ jīradānum ||",
    "GV01rv_hn01u:4169": " RV_1,178.01a yad dha syā ta indra śruṣṭir asti yayā babhūtha jaritṛbhya ūtī |",
    "GV01rv_hn01u:4170": " RV_1,178.01c mā naḥ kāmam mahayantam ā dhag viśvā te aśyām pary āpa āyoḥ",
    "GV01rv_hn01u:4171": " RV_1,178.02a na ghā rājendra ā dabhan no yā nu svasārā kṛṇavanta yonau |",
    "GV01rv_hn01u:4172": " RV_1,178.02c āpaś cid asmai sutukā aveṣan gaman na indraḥ sakhyā vayaś ca ||",
    "GV01rv_hn01u:4173": " RV_1,178.03a jetā nṛbhir indraḥ pṛtsu śūraḥ śrotā havaṃ nādhamānasya kāroḥ",
    "GV01rv_hn01u:4174": " RV_1,178.03c prabhartā rathaṃ dāśuṣa upāka udyantā giro yadi ca tmanā bhūt",
    "GV01rv_hn01u:4175": " RV_1,178.04a evā nṛbhir indraḥ suśravasyā prakhādaḥ pṛkṣo abhi mitriṇo bhūt |",
    "GV01rv_hn01u:4176": " RV_1,178.04c samarya iṣa stavate vivāci satrākaro yajamānasya śaṃsaḥ ||",
    "GV01rv_hn01u:4177": " RV_1,178.05a tvayā vayam maghavann indra śatrūn abhi ṣyāma mahato manyamānān |",
    "GV01rv_hn01u:4178": " RV_1,178.05c tvaṃ trātā tvam u no vṛdhe bhūr vidyāmeṣaṃ vṛjanaṃ jīradānum",
    "GV01rv_hn01u:4179": " RV_1,179.01a pūrvīr ahaṃ śaradaḥ śaśramāṇā doṣā vastor uṣaso jarayantīḥ |",
    "GV01rv_hn01u:4180": " RV_1,179.01c mināti śriyaṃ jarimā tanūnām apy ū nu patnīr vṛṣaṇo jagamyuḥ",
    "GV01rv_hn01u:4181": " RV_1,179.02a ye cid dhi pūrva ṛtasāpa āsan sākaṃ devebhir avadann ṛtāni |",
    "GV01rv_hn01u:4182": " RV_1,179.02c te cid avāsur nahy antam āpuḥ sam ū nu patnīr vṛṣabhir jagamyuḥ ||",
    "GV01rv_hn01u:4183": " RV_1,179.03a na mṛṣā śrāntaṃ yad avanti devā viśvā it spṛdho abhy aśnavāva |",
    "GV01rv_hn01u:4184": " RV_1,179.03c jayāved atra śatanītham ājiṃ yat samyañcā mithunāv abhy ajāva",
    "GV01rv_hn01u:4185": " RV_1,179.04a nadasya mā rudhataḥ kāma āgann ita ājāto amutaḥ kutaś cit |",
    "GV01rv_hn01u:4186": " RV_1,179.04c lopāmudrā vṛṣaṇaṃ nī riṇāti dhīram adhīrā dhayati śvasantam ||",
    "GV01rv_hn01u:4187": " RV_1,179.05a imaṃ nu somam antito hṛtsu pītam upa bruve |",
    "GV01rv_hn01u:4188": " RV_1,179.05c yat sīm āgaś cakṛmā tat su mṛḷatu pulukāmo hi martyaḥ ||",
    "GV01rv_hn01u:4189": " RV_1,179.06a agastyaḥ khanamānaḥ khanitraiḥ prajām apatyam balam",
    "GV01rv_hn01u:4190": " icchamānaḥ |",
    "GV01rv_hn01u:4191": " RV_1,179.06c ubhau varṇāv ṛṣir ugraḥ pupoṣa satyā deveṣv āśiṣo jagāma ||",
    "GV01rv_hn01u:4192": " RV_1,180.01a yuvo rajāṃsi suyamāso aśvā ratho yad vām pary arṇāṃsi dīyat |",
    "GV01rv_hn01u:4193": " RV_1,180.01c hiraṇyayā vām pavayaḥ pruṣāyan madhvaḥ pibantā uṣasaḥ sacethe ||",
    "GV01rv_hn01u:4194": " RV_1,180.02a yuvam atyasyāva nakṣatho yad vipatmano naryasya prayajyoḥ |",
    "GV01rv_hn01u:4195": " RV_1,180.02c svasā yad vāṃ viśvagūrtī bharāti vājāyeṭṭe madhupāv iṣe ca ||",
    "GV01rv_hn01u:4196": " RV_1,180.03a yuvam paya usriyāyām adhattam pakvam āmāyām ava pūrvyaṃ goḥ |",
    "GV01rv_hn01u:4197": " RV_1,180.03c antar yad vanino vām ṛtapsū hvāro na śucir yajate haviṣmān ||",
    "GV01rv_hn01u:4198": " RV_1,180.04a yuvaṃ ha gharmam madhumantam atraye 'po na kṣodo 'vṛṇītam eṣe",
    "GV01rv_hn01u:4199": " RV_1,180.04c tad vāṃ narāv aśvinā paśvaiṣṭī rathyeva cakrā prati yanti",
    "GV01rv_hn01u:4200": " madhvaḥ ||",
    "GV01rv_hn01u:4201": " RV_1,180.05a ā vāṃ dānāya vavṛtīya dasrā gor oheṇa taugryo na jivriḥ |",
    "GV01rv_hn01u:4202": " RV_1,180.05c apaḥ kṣoṇī sacate māhinā vāṃ jūrṇo vām akṣur aṃhaso yajatrā",
    "GV01rv_hn01u:4203": " RV_1,180.06a ni yad yuvethe niyutaḥ sudānū upa svadhābhiḥ sṛjathaḥ purandhim |",
    "GV01rv_hn01u:4204": " RV_1,180.06c preṣad veṣad vāto na sūrir ā mahe dade suvrato na vājam ||",
    "GV01rv_hn01u:4205": " RV_1,180.07a vayaṃ cid dhi vāṃ jaritāraḥ satyā vipanyāmahe vi paṇir",
    "GV01rv_hn01u:4206": " hitāvān |",
    "GV01rv_hn01u:4207": " RV_1,180.07c adhā cid dhi ṣmāśvināv anindyā pātho hi ṣmā vṛṣaṇāv antidevam",
    "GV01rv_hn01u:4208": " RV_1,180.08a yuvāṃ cid dhi ṣmāśvināv anu dyūn virudrasya prasravaṇasya sātau |",
    "GV01rv_hn01u:4209": " RV_1,180.08c agastyo narāṃ nṛṣu praśastaḥ kārādhunīva citayat sahasraiḥ ||",
    "GV01rv_hn01u:4210": " RV_1,180.09a pra yad vahethe mahinā rathasya pra syandrā yātho manuṣo na hotā |",
    "GV01rv_hn01u:4211": " RV_1,180.09c dhattaṃ sūribhya uta vā svaśvyaṃ nāsatyā rayiṣācaḥ syāma ||",
    "GV01rv_hn01u:4212": " RV_1,180.10a taṃ vāṃ rathaṃ vayam adyā huvema stomair aśvinā suvitāya",
    "GV01rv_hn01u:4213": " navyam |",
    "GV01rv_hn01u:4214": " RV_1,180.10c ariṣṭanemim pari dyām iyānaṃ vidyāmeṣaṃ vṛjanaṃ jīradānum ||",
    "GV01rv_hn01u:4215": " RV_1,181.01a kad u preṣṭāv iṣāṃ rayīṇām adhvaryantā yad unninītho apām |",
    "GV01rv_hn01u:4216": " RV_1,181.01c ayaṃ vāṃ yajño akṛta praśastiṃ vasudhitī avitārā janānām ||",
    "GV01rv_hn01u:4217": " RV_1,181.02a ā vām aśvāsaḥ śucayaḥ payaspā vātaraṃhaso divyāso atyāḥ |",
    "GV01rv_hn01u:4218": " RV_1,181.02c manojuvo vṛṣaṇo vītapṛṣṭhā eha svarājo aśvinā vahantu ||",
    "GV01rv_hn01u:4219": " RV_1,181.03a ā vāṃ ratho 'vanir na pravatvān sṛpravandhuraḥ suvitāya gamyāḥ |",
    "GV01rv_hn01u:4220": " RV_1,181.03c vṛṣṇa sthātārā manaso javīyān ahampūrvo yajato dhiṣṇyā yaḥ ||",
    "GV01rv_hn01u:4221": " RV_1,181.04a iheha jātā sam avāvaśītām arepasā tanvā nāmabhiḥ svaiḥ |",
    "GV01rv_hn01u:4222": " RV_1,181.04c jiṣṇur vām anyaḥ sumakhasya sūrir divo anyaḥ subhagaḥ putra",
    "GV01rv_hn01u:4223": " ūhe ||",
    "GV01rv_hn01u:4224": " RV_1,181.05a pra vāṃ niceruḥ kakuho vaśāṃ anu piśaṅgarūpaḥ sadanāni gamyāḥ",
    "GV01rv_hn01u:4225": " RV_1,181.05c harī anyasya pīpayanta vājair mathrā rajāṃsy aśvinā vi ghoṣaiḥ ||",
    "GV01rv_hn01u:4226": " RV_1,181.06a pra vāṃ śaradvān vṛṣabho na niṣṣāṭ pūrvīr iṣaś carati madhva iṣṇan |",
    "GV01rv_hn01u:4227": " RV_1,181.06c evair anyasya pīpayanta vājair veṣantīr ūrdhvā nadyo na āguḥ",
    "GV01rv_hn01u:4228": " RV_1,181.07a asarji vāṃ sthavirā vedhasā gīr bāḷhe aśvinā tredhā kṣarantī",
    "GV01rv_hn01u:4229": " RV_1,181.07c upastutāv avataṃ nādhamānaṃ yāmann ayāmañ chṛṇutaṃ havam me ||",
    "GV01rv_hn01u:4230": " RV_1,181.08a uta syā vāṃ ruśato vapsaso gīs tribarhiṣi sadasi pinvate nṝn",
    "GV01rv_hn01u:4231": " RV_1,181.08c vṛṣā vām megho vṛṣaṇā pīpāya gor na seke manuṣo daśasyan ||",
    "GV01rv_hn01u:4232": " RV_1,181.09a yuvām pūṣevāśvinā purandhir agnim uṣāṃ na jarate haviṣmān |",
    "GV01rv_hn01u:4233": " RV_1,181.09c huve yad vāṃ varivasyā gṛṇāno vidyāmeṣaṃ vṛjanaṃ jīradānum ||",
    "GV01rv_hn01u:4234": " RV_1,182.01a abhūd idaṃ vayunam o ṣu bhūṣatā ratho vṛṣaṇvān madatā",
    "GV01rv_hn01u:4235": " manīṣiṇaḥ |",
    "GV01rv_hn01u:4236": " RV_1,182.01c dhiyañjinvā dhiṣṇyā viśpalāvasū divo napātā sukṛte śucivratā",
    "GV01rv_hn01u:4237": " RV_1,182.02a indratamā hi dhiṣṇyā maruttamā dasrā daṃsiṣṭhā rathyā rathītamā |",
    "GV01rv_hn01u:4238": " RV_1,182.02c pūrṇaṃ rathaṃ vahethe madhva ācitaṃ tena dāśvāṃsam upa yātho",
    "GV01rv_hn01u:4239": " aśvinā ||",
    "GV01rv_hn01u:4240": " RV_1,182.03a kim atra dasrā kṛṇuthaḥ kim āsāthe jano yaḥ kaś cid ahavir mahīyate |",
    "GV01rv_hn01u:4241": " RV_1,182.03c ati kramiṣṭaṃ juratam paṇer asuṃ jyotir viprāya kṛṇutaṃ vacasyave ||",
    "GV01rv_hn01u:4242": " RV_1,182.04a jambhayatam abhito rāyataḥ śuno hatam mṛdho vidathus tāny aśvinā |",
    "GV01rv_hn01u:4243": " RV_1,182.04c vācaṃ-vācaṃ jaritū ratninīṃ kṛtam ubhā śaṃsaṃ nāsatyāvatam",
    "GV01rv_hn01u:4244": " mama ||",
    "GV01rv_hn01u:4245": " RV_1,182.05a yuvam etaṃ cakrathuḥ sindhuṣu plavam ātmanvantam pakṣiṇaṃ taugryāya kam |",
    "GV01rv_hn01u:4246": " RV_1,182.05c yena devatrā manasā nirūhathuḥ supaptanī petathuḥ kṣodaso mahaḥ ||",
    "GV01rv_hn01u:4247": " RV_1,182.06a avaviddhaṃ taugryam apsv antar anārambhaṇe tamasi praviddham",
    "GV01rv_hn01u:4248": " RV_1,182.06c catasro nāvo jaṭhalasya juṣṭā ud aśvibhyām iṣitāḥ pārayanti ||",
    "GV01rv_hn01u:4249": " RV_1,182.07a kaḥ svid vṛkṣo niṣṭhito madhye arṇaso yaṃ taugryo nādhitaḥ",
    "GV01rv_hn01u:4250": " paryaṣasvajat |",
    "GV01rv_hn01u:4251": " RV_1,182.07c parṇā mṛgasya pataror ivārabha ud aśvinā ūhathuḥ śromatāya kam ||",
    "GV01rv_hn01u:4252": " RV_1,182.08a tad vāṃ narā nāsatyāv anu ṣyād yad vām mānāsa ucatham avocan |",
    "GV01rv_hn01u:4253": " RV_1,182.08c asmād adya sadasaḥ somyād ā vidyāmeṣaṃ vṛjanaṃ jīradānum ||",
    "GV01rv_hn01u:4254": " RV_1,183.01a taṃ yuñjāthām manaso yo javīyān trivandhuro vṛṣaṇā yas tricakraḥ |",
    "GV01rv_hn01u:4255": " RV_1,183.01c yenopayāthaḥ sukṛto duroṇaṃ tridhātunā patatho vir na parṇaiḥ ||",
    "GV01rv_hn01u:4256": " RV_1,183.02a suvṛd ratho vartate yann abhi kṣāṃ yat tiṣṭhathaḥ kratumantānu pṛkṣe |",
    "GV01rv_hn01u:4257": " RV_1,183.02c vapur vapuṣyā sacatām iyaṃ gīr divo duhitroṣasā sacethe ||",
    "GV01rv_hn01u:4258": " RV_1,183.03a ā tiṣṭhataṃ suvṛtaṃ yo ratho vām anu vratāni vartate haviṣmān",
    "GV01rv_hn01u:4259": " RV_1,183.03c yena narā nāsatyeṣayadhyai vartir yāthas tanayāya tmane ca ||",
    "GV01rv_hn01u:4260": " RV_1,183.04a mā vāṃ vṛko mā vṛkīr ā dadharṣīn mā pari varktam uta māti",
    "GV01rv_hn01u:4261": " dhaktam |",
    "GV01rv_hn01u:4262": " RV_1,183.04c ayaṃ vām bhāgo nihita iyaṃ gīr dasrāv ime vāṃ nidhayo madhūnām ||",
    "GV01rv_hn01u:4263": " RV_1,183.05a yuvāṃ gotamaḥ purumīḷho atrir dasrā havate 'vase haviṣmān |",
    "GV01rv_hn01u:4264": " RV_1,183.05c diśaṃ na diṣṭām ṛjūyeva yantā me havaṃ nāsatyopa yātam ||",
    "GV01rv_hn01u:4265": " RV_1,183.06a atāriṣma tamasas pāram asya prati vāṃ stomo aśvināv adhāyi |",
    "GV01rv_hn01u:4266": " RV_1,183.06c eha yātam pathibhir devayānair vidyāmeṣaṃ vṛjanaṃ jīradānum",
    "GV01rv_hn01u:4267": " RV_1,184.01a tā vām adya tāv aparaṃ huvemocchantyām uṣasi vahnir ukthaiḥ |",
    "GV01rv_hn01u:4268": " RV_1,184.01c nāsatyā kuha cit santāv aryo divo napātā sudāstarāya ||",
    "GV01rv_hn01u:4269": " RV_1,184.02a asme ū ṣu vṛṣaṇā mādayethām ut paṇīṃr hatam ūrmyā madantā |",
    "GV01rv_hn01u:4270": " RV_1,184.02c śrutam me acchoktibhir matīnām eṣṭā narā nicetārā ca karṇaiḥ",
    "GV01rv_hn01u:4271": " RV_1,184.03a śriye pūṣann iṣukṛteva devā nāsatyā vahatuṃ sūryāyāḥ |",
    "GV01rv_hn01u:4272": " RV_1,184.03c vacyante vāṃ kakuhā apsu jātā yugā jūrṇeva varuṇasya bhūreḥ",
    "GV01rv_hn01u:4273": " RV_1,184.04a asme sā vām mādhvī rātir astu stomaṃ hinotam mānyasya kāroḥ |",
    "GV01rv_hn01u:4274": " RV_1,184.04c anu yad vāṃ śravasyā sudānū suvīryāya carṣaṇayo madanti ||",
    "GV01rv_hn01u:4275": " RV_1,184.05a eṣa vāṃ stomo aśvināv akāri mānebhir maghavānā suvṛkti |",
    "GV01rv_hn01u:4276": " RV_1,184.05c yātaṃ vartis tanayāya tmane cāgastye nāsatyā madantā ||",
    "GV01rv_hn01u:4277": " RV_1,184.06a atāriṣma tamasas pāram asya prati vāṃ stomo aśvināv adhāyi |",
    "GV01rv_hn01u:4278": " RV_1,184.06c eha yātam pathibhir devayānair vidyāmeṣaṃ vṛjanaṃ jīradānum",
    "GV01rv_hn01u:4279": " RV_1,185.01a katarā pūrvā katarāparāyoḥ kathā jāte kavayaḥ ko vi veda |",
    "GV01rv_hn01u:4280": " RV_1,185.01c viśvaṃ tmanā bibhṛto yad dha nāma vi vartete ahanī cakriyeva",
    "GV01rv_hn01u:4281": " RV_1,185.02a bhūriṃ dve acarantī carantam padvantaṃ garbham apadī dadhāte |",
    "GV01rv_hn01u:4282": " RV_1,185.02c nityaṃ na sūnum pitror upasthe dyāvā rakṣatam pṛthivī no",
    "GV01rv_hn01u:4283": " abhvāt ||",
    "GV01rv_hn01u:4284": " RV_1,185.03a aneho dātram aditer anarvaṃ huve svarvad avadhaṃ namasvat |",
    "GV01rv_hn01u:4285": " RV_1,185.03c tad rodasī janayataṃ jaritre dyāvā rakṣatam pṛthivī no abhvāt",
    "GV01rv_hn01u:4286": " RV_1,185.04a atapyamāne avasāvantī anu ṣyāma rodasī devaputre |",
    "GV01rv_hn01u:4287": " RV_1,185.04c ubhe devānām ubhayebhir ahnāṃ dyāvā rakṣatam pṛthivī no abhvāt ||",
    "GV01rv_hn01u:4288": " RV_1,185.05a saṃgacchamāne yuvatī samante svasārā jāmī pitror upasthe |",
    "GV01rv_hn01u:4289": " RV_1,185.05c abhijighrantī bhuvanasya nābhiṃ dyāvā rakṣatam pṛthivī no abhvāt ||",
    "GV01rv_hn01u:4290": " RV_1,185.06a urvī sadmanī bṛhatī ṛtena huve devānām avasā janitrī |",
    "GV01rv_hn01u:4291": " RV_1,185.06c dadhāte ye amṛtaṃ supratīke dyāvā rakṣatam pṛthivī no abhvāt",
    "GV01rv_hn01u:4292": " RV_1,185.07a urvī pṛthvī bahule dūreante upa bruve namasā yajñe asmin |",
    "GV01rv_hn01u:4293": " RV_1,185.07c dadhāte ye subhage supratūrtī dyāvā rakṣatam pṛthivī no abhvāt ||",
    "GV01rv_hn01u:4294": " RV_1,185.08a devān vā yac cakṛmā kac cid āgaḥ sakhāyaṃ vā sadam ij jāspatiṃ vā |",
    "GV01rv_hn01u:4295": " RV_1,185.08c iyaṃ dhīr bhūyā avayānam eṣāṃ dyāvā rakṣatam pṛthivī no",
    "GV01rv_hn01u:4296": " abhvāt ||",
    "GV01rv_hn01u:4297": " RV_1,185.09a ubhā śaṃsā naryā mām aviṣṭām ubhe mām ūtī avasā sacetām |",
    "GV01rv_hn01u:4298": " RV_1,185.09c bhūri cid aryaḥ sudāstarāyeṣā madanta iṣayema devāḥ ||",
    "GV01rv_hn01u:4299": " RV_1,185.10a ṛtaṃ dive tad avocam pṛthivyā abhiśrāvāya prathamaṃ sumedhāḥ |",
    "GV01rv_hn01u:4300": " RV_1,185.10c pātām avadyād duritād abhīke pitā mātā ca rakṣatām avobhiḥ ||",
    "GV01rv_hn01u:4301": " RV_1,185.11a idaṃ dyāvāpṛthivī satyam astu pitar mātar yad ihopabruve vām",
    "GV01rv_hn01u:4302": " RV_1,185.11c bhūtaṃ devānām avame avobhir vidyāmeṣaṃ vṛjanaṃ jīradānum ||",
    "GV01rv_hn01u:4303": " RV_1,186.01a ā na iḷābhir vidathe suśasti viśvānaraḥ savitā deva etu |",
    "GV01rv_hn01u:4304": " RV_1,186.01c api yathā yuvāno matsathā no viśvaṃ jagad abhipitve manīṣā ||",
    "GV01rv_hn01u:4305": " RV_1,186.02a ā no viśva āskrā gamantu devā mitro aryamā varuṇaḥ sajoṣāḥ |",
    "GV01rv_hn01u:4306": " RV_1,186.02c bhuvan yathā no viśve vṛdhāsaḥ karan suṣāhā vithuraṃ na śavaḥ",
    "GV01rv_hn01u:4307": " RV_1,186.03a preṣṭhaṃ vo atithiṃ gṛṇīṣe 'gniṃ śastibhis turvaṇiḥ sajoṣāḥ |",
    "GV01rv_hn01u:4308": " RV_1,186.03c asad yathā no varuṇaḥ sukīrtir iṣaś ca parṣad arigūrtaḥ sūriḥ",
    "GV01rv_hn01u:4309": " RV_1,186.04a upa va eṣe namasā jigīṣoṣāsānaktā sudugheva dhenuḥ |",
    "GV01rv_hn01u:4310": " RV_1,186.04c samāne ahan vimimāno arkaṃ viṣurūpe payasi sasminn ūdhan ||",
    "GV01rv_hn01u:4311": " RV_1,186.05a uta no 'hir budhnyo mayas kaḥ śiśuṃ na pipyuṣīva veti sindhuḥ |",
    "GV01rv_hn01u:4312": " RV_1,186.05c yena napātam apāṃ junāma manojuvo vṛṣaṇo yaṃ vahanti ||",
    "GV01rv_hn01u:4313": " RV_1,186.06a uta na īṃ tvaṣṭā gantv acchā smat sūribhir abhipitve sajoṣāḥ",
    "GV01rv_hn01u:4314": " RV_1,186.06c ā vṛtrahendraś carṣaṇiprās tuviṣṭamo narāṃ na iha gamyāḥ ||",
    "GV01rv_hn01u:4315": " RV_1,186.07a uta na īm matayo 'śvayogāḥ śiśuṃ na gāvas taruṇaṃ rihanti |",
    "GV01rv_hn01u:4316": " RV_1,186.07c tam īṃ giro janayo na patnīḥ surabhiṣṭamaṃ narāṃ nasanta ||",
    "GV01rv_hn01u:4317": " RV_1,186.08a uta na īm maruto vṛddhasenāḥ smad rodasī samanasaḥ sadantu |",
    "GV01rv_hn01u:4318": " RV_1,186.08c pṛṣadaśvāso 'vanayo na rathā riśādaso mitrayujo na devāḥ ||",
    "GV01rv_hn01u:4319": " RV_1,186.09a pra nu yad eṣām mahinā cikitre pra yuñjate prayujas te suvṛkti |",
    "GV01rv_hn01u:4320": " RV_1,186.09c adha yad eṣāṃ sudine na śarur viśvam eriṇam pruṣāyanta senāḥ",
    "GV01rv_hn01u:4321": " RV_1,186.10a pro aśvināv avase kṛṇudhvam pra pūṣaṇaṃ svatavaso hi santi |",
    "GV01rv_hn01u:4322": " RV_1,186.10c adveṣo viṣṇur vāta ṛbhukṣā acchā sumnāya vavṛtīya devān ||",
    "GV01rv_hn01u:4323": " RV_1,186.11a iyaṃ sā vo asme dīdhitir yajatrā apiprāṇī ca sadanī ca bhūyāḥ |",
    "GV01rv_hn01u:4324": " RV_1,186.11c ni yā deveṣu yatate vasūyur vidyāmeṣaṃ vṛjanaṃ jīradānum ||",
    "GV01rv_hn01u:4325": " RV_1,187.01a pituṃ nu stoṣam maho dharmāṇaṃ taviṣīm |",
    "GV01rv_hn01u:4326": " RV_1,187.01c yasya trito vy ojasā vṛtraṃ viparvam ardayat ||",
    "GV01rv_hn01u:4327": " RV_1,187.02a svādo pito madho pito vayaṃ tvā vavṛmahe |",
    "GV01rv_hn01u:4328": " RV_1,187.02c asmākam avitā bhava ||",
    "GV01rv_hn01u:4329": " RV_1,187.03a upa naḥ pitav ā cara śivaḥ śivābhir ūtibhiḥ |",
    "GV01rv_hn01u:4330": " RV_1,187.03c mayobhur adviṣeṇyaḥ sakhā suśevo advayāḥ ||",
    "GV01rv_hn01u:4331": " RV_1,187.04a tava tye pito rasā rajāṃsy anu viṣṭhitāḥ |",
    "GV01rv_hn01u:4332": " RV_1,187.04c divi vātā iva śritāḥ ||",
    "GV01rv_hn01u:4333": " RV_1,187.05a tava tye pito dadatas tava svādiṣṭha te pito |",
    "GV01rv_hn01u:4334": " RV_1,187.05c pra svādmāno rasānāṃ tuvigrīvā iverate ||",
    "GV01rv_hn01u:4335": " RV_1,187.06a tve pito mahānāṃ devānām mano hitam |",
    "GV01rv_hn01u:4336": " RV_1,187.06c akāri cāru ketunā tavāhim avasāvadhīt ||",
    "GV01rv_hn01u:4337": " RV_1,187.07a yad ado pito ajagan vivasva parvatānām |",
    "GV01rv_hn01u:4338": " RV_1,187.07c atrā cin no madho pito 'ram bhakṣāya gamyāḥ ||",
    "GV01rv_hn01u:4339": " RV_1,187.08a yad apām oṣadhīnām pariṃśam āriśāmahe |",
    "GV01rv_hn01u:4340": " RV_1,187.08c vātāpe pīva id bhava ||",
    "GV01rv_hn01u:4341": " RV_1,187.09a yat te soma gavāśiro yavāśiro bhajāmahe |",
    "GV01rv_hn01u:4342": " RV_1,187.09c vātāpe pīva id bhava ||",
    "GV01rv_hn01u:4343": " RV_1,187.10a karambha oṣadhe bhava pīvo vṛkka udārathiḥ |",
    "GV01rv_hn01u:4344": " RV_1,187.10c vātāpe pīva id bhava ||",
    "GV01rv_hn01u:4345": " RV_1,187.11a taṃ tvā vayam pito vacobhir gāvo na havyā suṣūdima |",
    "GV01rv_hn01u:4346": " RV_1,187.11c devebhyas tvā sadhamādam asmabhyaṃ tvā sadhamādam ||",
    "GV01rv_hn01u:4347": " RV_1,188.01a samiddho adya rājasi devo devaiḥ sahasrajit |",
    "GV01rv_hn01u:4348": " RV_1,188.01c dūto havyā kavir vaha ||",
    "GV01rv_hn01u:4349": " RV_1,188.02a tanūnapād ṛtaṃ yate madhvā yajñaḥ sam ajyate |",
    "GV01rv_hn01u:4350": " RV_1,188.02c dadhat sahasriṇīr iṣaḥ ||",
    "GV01rv_hn01u:4351": " RV_1,188.03a ājuhvāno na īḍyo devāṃ ā vakṣi yajñiyān |",
    "GV01rv_hn01u:4352": " RV_1,188.03c agne sahasrasā asi ||",
    "GV01rv_hn01u:4353": " RV_1,188.04a prācīnam barhir ojasā sahasravīram astṛṇan |",
    "GV01rv_hn01u:4354": " RV_1,188.04c yatrādityā virājatha ||",
    "GV01rv_hn01u:4355": " RV_1,188.05a virāṭ samrāḍ vibhvīḥ prabhvīr bahvīś ca bhūyasīś ca yāḥ |",
    "GV01rv_hn01u:4356": " RV_1,188.05c duro ghṛtāny akṣaran ||",
    "GV01rv_hn01u:4357": " RV_1,188.06a surukme hi supeśasādhi śriyā virājataḥ |",
    "GV01rv_hn01u:4358": " RV_1,188.06c uṣāsāv eha sīdatām ||",
    "GV01rv_hn01u:4359": " RV_1,188.07a prathamā hi suvācasā hotārā daivyā kavī |",
    "GV01rv_hn01u:4360": " RV_1,188.07c yajñaṃ no yakṣatām imam ||",
    "GV01rv_hn01u:4361": " RV_1,188.08a bhāratīḷe sarasvati yā vaḥ sarvā upabruve |",
    "GV01rv_hn01u:4362": " RV_1,188.08c tā naś codayata śriye ||",
    "GV01rv_hn01u:4363": " RV_1,188.09a tvaṣṭā rūpāṇi hi prabhuḥ paśūn viśvān samānaje |",
    "GV01rv_hn01u:4364": " RV_1,188.09c teṣāṃ na sphātim ā yaja ||",
    "GV01rv_hn01u:4365": " RV_1,188.10a upa tmanyā vanaspate pātho devebhyaḥ sṛja |",
    "GV01rv_hn01u:4366": " RV_1,188.10c agnir havyāni siṣvadat ||",
    "GV01rv_hn01u:4367": " RV_1,188.11a purogā agnir devānāṃ gāyatreṇa sam ajyate |",
    "GV01rv_hn01u:4368": " RV_1,188.11c svāhākṛtīṣu rocate ||",
    "GV01rv_hn01u:4369": " RV_1,189.01a agne naya supathā rāye asmān viśvāni deva vayunāni vidvān |",
    "GV01rv_hn01u:4370": " RV_1,189.01c yuyodhy asmaj juhurāṇam eno bhūyiṣṭhāṃ te namauktiṃ vidhema ||",
    "GV01rv_hn01u:4371": " RV_1,189.02a agne tvam pārayā navyo asmān svastibhir ati durgāṇi viśvā |",
    "GV01rv_hn01u:4372": " RV_1,189.02c pūś ca pṛthvī bahulā na urvī bhavā tokāya tanayāya śaṃ yoḥ ||",
    "GV01rv_hn01u:4373": " RV_1,189.03a agne tvam asmad yuyodhy amīvā anagnitrā abhy amanta kṛṣṭīḥ |",
    "GV01rv_hn01u:4374": " RV_1,189.03c punar asmabhyaṃ suvitāya deva kṣāṃ viśvebhir amṛtebhir yajatra ||",
    "GV01rv_hn01u:4375": " RV_1,189.04a pāhi no agne pāyubhir ajasrair uta priye sadana ā śuśukvān |",
    "GV01rv_hn01u:4376": " RV_1,189.04c mā te bhayaṃ jaritāraṃ yaviṣṭha nūnaṃ vidan māparaṃ sahasvaḥ",
    "GV01rv_hn01u:4377": " RV_1,189.05a mā no agne 'va sṛjo aghāyāviṣyave ripave ducchunāyai |",
    "GV01rv_hn01u:4378": " RV_1,189.05c mā datvate daśate mādate no mā rīṣate sahasāvan parā dāḥ ||",
    "GV01rv_hn01u:4379": " RV_1,189.06a vi gha tvāvāṃ ṛtajāta yaṃsad gṛṇāno agne tanve varūtham |",
    "GV01rv_hn01u:4380": " RV_1,189.06c viśvād ririkṣor uta vā ninitsor abhihrutām asi hi deva viṣpaṭ",
    "GV01rv_hn01u:4381": " RV_1,189.07a tvaṃ tāṃ agna ubhayān vi vidvān veṣi prapitve manuṣo yajatra",
    "GV01rv_hn01u:4382": " RV_1,189.07c abhipitve manave śāsyo bhūr marmṛjenya uśigbhir nākraḥ ||",
    "GV01rv_hn01u:4383": " RV_1,189.08a avocāma nivacanāny asmin mānasya sūnuḥ sahasāne agnau |",
    "GV01rv_hn01u:4384": " RV_1,189.08c vayaṃ sahasram ṛṣibhiḥ sanema vidyāmeṣaṃ vṛjanaṃ jīradānum ||",
    "GV01rv_hn01u:4385": " RV_1,190.01a anarvāṇaṃ vṛṣabham mandrajihvam bṛhaspatiṃ vardhayā navyam",
    "GV01rv_hn01u:4386": " arkaiḥ |",
    "GV01rv_hn01u:4387": " RV_1,190.01c gāthānyaḥ suruco yasya devā āśṛṇvanti navamānasya martāḥ ||",
    "GV01rv_hn01u:4388": " RV_1,190.02a tam ṛtviyā upa vācaḥ sacante sargo na yo devayatām asarji |",
    "GV01rv_hn01u:4389": " RV_1,190.02c bṛhaspatiḥ sa hy añjo varāṃsi vibhvābhavat sam ṛte mātariśvā",
    "GV01rv_hn01u:4390": " RV_1,190.03a upastutiṃ namasa udyatiṃ ca ślokaṃ yaṃsat saviteva pra bāhū |",
    "GV01rv_hn01u:4391": " RV_1,190.03c asya kratvāhanyo yo asti mṛgo na bhīmo arakṣasas tuviṣmān ||",
    "GV01rv_hn01u:4392": " RV_1,190.04a asya śloko divīyate pṛthivyām atyo na yaṃsad yakṣabhṛd vicetāḥ |",
    "GV01rv_hn01u:4393": " RV_1,190.04c mṛgāṇāṃ na hetayo yanti cemā bṛhaspater ahimāyāṃ abhi dyūn ||",
    "GV01rv_hn01u:4394": " RV_1,190.05a ye tvā devosrikam manyamānāḥ pāpā bhadram upajīvanti pajrāḥ |",
    "GV01rv_hn01u:4395": " RV_1,190.05c na dūḍhye anu dadāsi vāmam bṛhaspate cayasa it piyārum ||",
    "GV01rv_hn01u:4396": " RV_1,190.06a supraituḥ sūyavaso na panthā durniyantuḥ pariprīto na mitraḥ |",
    "GV01rv_hn01u:4397": " RV_1,190.06c anarvāṇo abhi ye cakṣate no 'pīvṛtā aporṇuvanto asthuḥ ||",
    "GV01rv_hn01u:4398": " RV_1,190.07a saṃ yaṃ stubho 'vanayo na yanti samudraṃ na sravato rodhacakrāḥ |",
    "GV01rv_hn01u:4399": " RV_1,190.07c sa vidvāṃ ubhayaṃ caṣṭe antar bṛhaspatis tara āpaś ca gṛdhraḥ",
    "GV01rv_hn01u:4400": " RV_1,190.08a evā mahas tuvijātas tuviṣmān bṛhaspatir vṛṣabho dhāyi devaḥ |",
    "GV01rv_hn01u:4401": " RV_1,190.08c sa na stuto vīravad dhātu gomad vidyāmeṣaṃ vṛjanaṃ jīradānum",
    "GV01rv_hn01u:4402": " RV_1,191.01a kaṅkato na kaṅkato 'tho satīnakaṅkataḥ |",
    "GV01rv_hn01u:4403": " RV_1,191.01c dvāv iti pluṣī iti ny adṛṣṭā alipsata ||",
    "GV01rv_hn01u:4404": " RV_1,191.02a adṛṣṭān hanty āyaty atho hanti parāyatī |",
    "GV01rv_hn01u:4405": " RV_1,191.02c atho avaghnatī hanty atho pinaṣṭi piṃṣatī ||",
    "GV01rv_hn01u:4406": " RV_1,191.03a śarāsaḥ kuśarāso darbhāsaḥ sairyā uta |",
    "GV01rv_hn01u:4407": " RV_1,191.03c mauñjā adṛṣṭā vairiṇāḥ sarve sākaṃ ny alipsata ||",
    "GV01rv_hn01u:4408": " RV_1,191.04a ni gāvo goṣṭhe asadan ni mṛgāso avikṣata |",
    "GV01rv_hn01u:4409": " RV_1,191.04c ni ketavo janānāṃ ny adṛṣṭā alipsata ||",
    "GV01rv_hn01u:4410": " RV_1,191.05a eta u tye praty adṛśran pradoṣaṃ taskarā iva |",
    "GV01rv_hn01u:4411": " RV_1,191.05c adṛṣṭā viśvadṛṣṭāḥ pratibuddhā abhūtana ||",
    "GV01rv_hn01u:4412": " RV_1,191.06a dyaur vaḥ pitā pṛthivī mātā somo bhrātāditiḥ svasā |",
    "GV01rv_hn01u:4413": " RV_1,191.06c adṛṣṭā viśvadṛṣṭās tiṣṭhatelayatā su kam ||",
    "GV01rv_hn01u:4414": " RV_1,191.07a ye aṃsyā ye aṅgyāḥ sūcīkā ye prakaṅkatāḥ |",
    "GV01rv_hn01u:4415": " RV_1,191.07c adṛṣṭāḥ kiṃ caneha vaḥ sarve sākaṃ ni jasyata ||",
    "GV01rv_hn01u:4416": " RV_1,191.08a ut purastāt sūrya eti viśvadṛṣṭo adṛṣṭahā |",
    "GV01rv_hn01u:4417": " RV_1,191.08c adṛṣṭān sarvāñ jambhayan sarvāś ca yātudhānyaḥ ||",
    "GV01rv_hn01u:4418": " RV_1,191.09a ud apaptad asau sūryaḥ puru viśvāni jūrvan |",
    "GV01rv_hn01u:4419": " RV_1,191.09c ādityaḥ parvatebhyo viśvadṛṣṭo adṛṣṭahā ||",
    "GV01rv_hn01u:4420": " RV_1,191.10a sūrye viṣam ā sajāmi dṛtiṃ surāvato gṛhe |",
    "GV01rv_hn01u:4421": " RV_1,191.10c so cin nu na marāti no vayam marāmāre asya yojanaṃ hariṣṭhā madhu tvā madhulā cakāra ||",
    "GV01rv_hn01u:4422": " RV_1,191.11a iyattikā śakuntikā sakā jaghāsa te viṣam |",
    "GV01rv_hn01u:4423": " RV_1,191.11c so cin nu na marāti no vayam marāmāre asya yojanaṃ hariṣṭhā madhu tvā madhulā cakāra ||",
    "GV01rv_hn01u:4424": " RV_1,191.12a triḥ sapta viṣpuliṅgakā viṣasya puṣyam akṣan |",
    "GV01rv_hn01u:4425": " RV_1,191.12c tāś cin nu na maranti no vayam marāmāre asya yojanaṃ hariṣṭhā madhu tvā madhulā cakāra ||",
    "GV01rv_hn01u:4426": " RV_1,191.13a navānāṃ navatīnāṃ viṣasya ropuṣīṇām |",
    "GV01rv_hn01u:4427": " RV_1,191.13c sarvāsām agrabhaṃ nāmāre asya yojanaṃ hariṣṭhā madhu tvā madhulā cakāra ||",
    "GV01rv_hn01u:4428": " RV_1,191.14a triḥ sapta mayūryaḥ sapta svasāro agruvaḥ |",
    "GV01rv_hn01u:4429": " RV_1,191.14c tās te viṣaṃ vi jabhrira udakaṃ kumbhinīr iva ||",
    "GV01rv_hn01u:4430": " RV_1,191.15a iyattakaḥ kuṣumbhakas takam bhinadmy aśmanā |",
    "GV01rv_hn01u:4431": " RV_1,191.15c tato viṣam pra vāvṛte parācīr anu saṃvataḥ ||",
    "GV01rv_hn01u:4432": " RV_1,191.16a kuṣumbhakas tad abravīd gireḥ pravartamānakaḥ |",
    "GV01rv_hn01u:4433": " RV_1,191.16c vṛścikasyārasaṃ viṣam arasaṃ vṛścika te viṣam ||"
}