{
    "GK16visa09cu:0": " navamaḥ paricchedaḥ athoddeśakramaprāptamalaṅkāranirūpaṇaṃ bahuvaktavyatvenollaṅghya rītimāha---",
    "GK16visa09cu:1": " Vijñapriyā:",
    "GK16visa09cu:2": " (vi, ka) uddeśeti---guṇaālaṅkārarītaya ityuddeśe 'laṅkārasya",
    "GK16visa09cu:3": " prāguddiṣṭatvena tadullaṅghayam ityarthaḥ /",
    "GK16visa09cu:4": " tadullaṅghane hetumāha---bahuvaktavyatveneti /",
    "GK16visa09cu:5": " etena sūcīkaṭāhanyāyo darśitaḥ /",
    "GK16visa09cu:6": " Locanā:",
    "GK16visa09cu:7": " (lo, a) idānīṃ rītiṃ nirūpayitukāmaḥ saṃgati karoti---athoddeśeti /",
    "GK16visa09cu:8": " bahuvaktavyatvena ullaṅghyakamaṃ sūcīkaṭāhanyāyādityarthaḥ /",
    "GK16visa09cu:9": " padasaṃghaṭanā rītiraṅgasaṃsthāviroṣavat /",
    "GK16visa09cu:10": " upakartro rasādīnāṃ---",
    "GK16visa09cu:11": " Vijñapriyā:",
    "GK16visa09cu:12": " (vi, kha) rasādīnāmityādipadāt samastāsaṃlakṣyakramaparigrahaḥ /",
    "GK16visa09cu:13": " rasādīnāmarthācchabdārthaśarīrasya kāvyasyātmabhūtānām /",
    "GK16visa09cu:14": " Locanā:",
    "GK16visa09cu:15": " (lo, ā) padānāṃ saṅgaṭanā racanā arthāt viśiṣṭā, viśeṣaśca viśeṣalakṣaṇeṣvabhivyaktaḥ /",
    "GK16visa09cu:16": " rasādīnāmiti /",
    "GK16visa09cu:17": " aṅgasaṃsthāviśeṣo yathā loke ātmānamupakaroti tathā kāvyeṣu /",
    "GK16visa09cu:18": " ---sā punaḥ syāccaturvidhā // VisSd_9.1 //",
    "GK16visa09cu:19": " vaidarbho cātha gauḍī ca pāñcālī lāṭikā tathā /",
    "GK16visa09cu:20": " sarītiḥ /",
    "GK16visa09cu:21": " tatra---",
    "GK16visa09cu:22": " mādhuryavyañjakervarṇai racanā lalitātmikā // VisSd_9.2 //",
    "GK16visa09cu:23": " avṛttiralpavṛttirvā vaidarbho rītiriṣyate /",
    "GK16visa09cu:24": " yathā---\"anaṅgamaṅgalabhuvaḥ--\" ityādi /",
    "GK16visa09cu:25": " rudraṭastvāha---",
    "GK16visa09cu:26": " asamastaikasamastā yuktā daśabhirguṇaiśca vaidarbho /",
    "GK16visa09cu:27": " vargadvitīyabahulā svalpaprāṇākṣarā ca suvidheyā //",
    "GK16visa09cu:28": " atra daśaguṇāstanmatoktāḥ śleṣādayaḥ /",
    "GK16visa09cu:29": " Vijñapriyā:",
    "GK16visa09cu:30": " (vi, ga) anaṅgamaṅgalabhuva ityādi vyākhyātam /",
    "GK16visa09cu:31": " ekapadasamastā na tvanekapadairderghasamastā /",
    "GK16visa09cu:32": " svalpaprāṇāni akṣarāṇi īṣat prayatnoccāryyāpi kakārahakārādīni yatra",
    "GK16visa09cu:33": " śleṣādirdaśaguṇāḥ /",
    "GK16visa09cu:34": " Locanā:",
    "GK16visa09cu:35": " (lo, i) lalitātmikā sukumārasvarūpā /",
    "GK16visa09cu:36": " vṛttiḥ samāsaḥ /",
    "GK16visa09cu:37": " atra rudraṭācāryyamataprakaṭanam /",
    "GK16visa09cu:38": " ekasamastā ekapadasamāsayuktā, svalpaprāṇākṣarā mūrddhnā mṛdvṛttetyādivat na kaṣṭoccāraṇīyavarṇā",
    "GK16visa09cu:39": " ojaḥ prakāśakairvaṇairbandha āḍambaraḥ punaḥ // VisSd_9.3 //",
    "GK16visa09cu:40": " samāsabahulā gauḍī---",
    "GK16visa09cu:41": " yathā---\"cañcadbhuja--\" ityādi /",
    "GK16visa09cu:42": " puruṣottamastvāha---",
    "GK16visa09cu:43": " \"bahutarasamāsayuktā sumahāprāṇākṣarā ca gauḍīyā /",
    "GK16visa09cu:44": " rītiranuprāsamahimaparatantrā stokavākyā ca\" //",
    "GK16visa09cu:45": " Vijñapriyā:",
    "GK16visa09cu:46": " (vi, gha) āḍambara uddatavarṇaghaṭitaḥ /",
    "GK16visa09cu:47": " puruṣottastviti /",
    "GK16visa09cu:48": " anyāpekṣayā prāklikhitabandha āḍambaraḥ; etanmate uktavarṇānāmanuprasitatvaniyama iti",
    "GK16visa09cu:49": " viśeṣastadāhaanuprāsamahimaparatantreti /",
    "GK16visa09cu:50": " pāratantryaṃ vyāptiḥ /",
    "GK16visa09cu:51": " astobhavākya yatirahitavākyā /",
    "GK16visa09cu:52": " Locanā:",
    "GK16visa09cu:53": " (lo, ī) anuprāsamahimaparatantrānuprāsabahulā /",
    "GK16visa09cu:54": " ---varṇaiḥ śeṣaiḥ punardvayoḥ /",
    "GK16visa09cu:55": " samastapañcaṣapado bandhaḥ pāñcālikā matā // VisSd_9.4 //",
    "GK16visa09cu:56": " Vijñapriyā:",
    "GK16visa09cu:57": " (vi, ṅa) pāñcālikāṃ rītimāha---varṇairiti /",
    "GK16visa09cu:58": " dvayoḥ śeṣairavaśiṣṭairvarṇairityarthaḥ /",
    "GK16visa09cu:59": " samastapañcamapada iti atra padapadam akṣaram /",
    "GK16visa09cu:60": " tena samāsagatapañcamākṣara ityarthaḥ /",
    "GK16visa09cu:61": " dvayorvaidarbhogauḍyoḥ /",
    "GK16visa09cu:62": " yathā---",
    "GK16visa09cu:63": " \"madhurayā madhubodhitamādhavīmadhusamṛddhisamedhitamedhayā /",
    "GK16visa09cu:64": " madhukarāṅganayā muhurunmadadhvanibhṛtā nibhṛtākṣaramujjage\" //",
    "GK16visa09cu:65": " Vijñapriyā:",
    "GK16visa09cu:66": " (vi, ca) madhurayeti /",
    "GK16visa09cu:67": " madhukarāṅganayā bhramaryyā nibhṛtākṣaraṃ guptākṣaramasphuṭākṣaraṃ yathā syāttathā muhurujjage 'gīyata /",
    "GK16visa09cu:68": " kīdṛśyā madhurayā dhvanimadhuratayaiva tasyā madhuratā, tathā madhunā vasantena bodhitāyā udvodhitāyā mādhavīlatāyā madhuno makarandasya",
    "GK16visa09cu:69": " samṛddhyā sampattyā samedhitā dīptā medhā buddhiryasyāstādṛśyā /",
    "GK16visa09cu:70": " tathonmadadvanibhṛtā uccatvamevonmadatvam /",
    "GK16visa09cu:71": " atra makāranakārau pañcamavarṇau samāsagatau /",
    "GK16visa09cu:72": " bhojastvāha---",
    "GK16visa09cu:73": " \"samastapañcaṣapadāmojaḥ kāntisamanvitām /",
    "GK16visa09cu:74": " madhurāṃ sukumārāṃ ca pāñcālīṃ kavayo viduḥ\" //",
    "GK16visa09cu:75": " Vijñapriyā:",
    "GK16visa09cu:76": " (vi, cha) kaṇṭhāraṇakṛto bhojasya sampatalakṣaṇamāha---bhojastviti /",
    "GK16visa09cu:77": " ojaḥ kāntīti /",
    "GK16visa09cu:78": " sābhiprāyatvarūpeṇa ojasā aujjvalyarūpayā kāntvā ca samanvitāmityarthaḥ /",
    "GK16visa09cu:79": " madhurāṃsukumārāṃ ceti /",
    "GK16visa09cu:80": " pṛthak padatvarūpeṇa mādhuryyeṇa saukumāryeṇa ca yuktāmityarthaḥ /",
    "GK16visa09cu:81": " anaṅgamaṅgalabhuva iti vaidarbhyudāharaṇe pañcamamūrddhāna eva varṇā iti /",
    "GK16visa09cu:82": " na tatra samastapañcamavarṇaghaṭitapāñcālītvaprasaktiḥ /",
    "GK16visa09cu:83": " madhurayetyādipāñcālyudāharaṇe samāsagatā eva pañcamavarṇā iti na tatra pañcamamūrddhavarṇaghaṭitavaidarbhotvaprasaktiḥ",
    "GK16visa09cu:84": " tatra mādhuryyavyañjakairityatra bahuvacanādatra madhukarāṅganayā ityatra tadvyañjakaikavarṇamātrasattvena tatprasaktyabhāvāt /",
    "GK16visa09cu:85": " Locanā:",
    "GK16visa09cu:86": " (lo, u) ojaḥ--kāntī tanmatoktau guṇaviśeṣau /",
    "GK16visa09cu:87": " lāṭī tu rītirvaidarbhopāñcālyorantare sthitā /",
    "GK16visa09cu:88": " Locanā:",
    "GK16visa09cu:89": " (lo, ū) antarā sthitetyanena nātyalpasamāsā na bahulasamāsā, evamanyatra /",
    "GK16visa09cu:90": " yathā---",
    "GK16visa09cu:91": " \"ayamudayati mudrābhañjanaḥ padminīnāmudayagirivanālībālamandārapuṣpam /",
    "GK16visa09cu:92": " virahavidhurakokadvandvabandhuvibhindan",
    "GK16visa09cu:93": " kupitakapikapolakroḍatāmrastamāṃsi\" //",
    "GK16visa09cu:94": " Vijñapriyā:",
    "GK16visa09cu:95": " (vi, ja) ayamudayatīti /",
    "GK16visa09cu:96": " lāṭyudāharaṇe tadubhayamiśraṇaṃ darśayiṣyate /",
    "GK16visa09cu:97": " tadarthastu ayam arthāt sūryya udayati /",
    "GK16visa09cu:98": " kīdṛśaḥ /",
    "GK16visa09cu:99": " padminīnāṃ mudrāyāḥ saṅkocasya bhañjanaḥ tatpuṣpavikāśakaratvāt /",
    "GK16visa09cu:100": " tathā udayagiristhāyā vanaśreṇyā navīnamandārapuṣpasvarūpaḥ /",
    "GK16visa09cu:101": " virahaduḥ khitasya cakravākamithunasya bandhurmitraṃ tadvirahanāśakatvāt /",
    "GK16visa09cu:102": " tamāṃsi bhindan ca kupitasya vānarasya kapolakroḍobhayavat tāmraśca /",
    "GK16visa09cu:103": " kopaśāt kapolasya tāmratā kroḍasya tu svābhāvikī /",
    "GK16visa09cu:104": " atra bhañjaneti, mandāreti, dvandvabandhuriti, bhindanniti pañcamamūrddhavarṇānāṃ vaidarbhoghaṭakatvaṃ taccheṣavarṇānāṃbahūnāmevaṃ pāñcālīghaṭakatvamityubhayamiśraṇam /",
    "GK16visa09cu:105": " kaścidāha---",
    "GK16visa09cu:106": " \"mṛdupadasamāsasubhagā yuktairvarṇairna cātibhūyiṣṭhā /",
    "GK16visa09cu:107": " Locanā:",
    "GK16visa09cu:108": " (lo, ṛ) yuktaiḥ saṃyuktaiḥ /",
    "GK16visa09cu:109": " ucitaviśeṣaṇapūritavastunyāsā bhavellāṭī\" //",
    "GK16visa09cu:110": " Vijñapriyā:",
    "GK16visa09cu:111": " (vi, jha) kaścidāheti---lāṭīlakṣaṇamiti śeṣaḥ /",
    "GK16visa09cu:112": " mṛdupadeti---padasamāsayorubhayatra mṛdutvānvayaḥ /",
    "GK16visa09cu:113": " yuktaiḥ saṃyuktairvarṇairnacātibhūyiṣṭhā,",
    "GK16visa09cu:114": " bhūyiṣṭhasaṃyuktavarṇarahitetyarthaḥ /",
    "GK16visa09cu:115": " uciteti---ucitam uktadoṣarahitaṃ viśeṣaṇaṃ pūritam pratipālitaṃ yena tādṛśasya vastuno nyāsayuktā lāṭī bhavedityarthaḥ /",
    "GK16visa09cu:116": " etadapyuktodāharaṇe eva sambhavati /",
    "GK16visa09cu:117": " tattadguṇavyañjakānāṃ varṇādīnāṃ tattadguṇavyañjanārthamupādeyatvenoktatvāt /",
    "GK16visa09cu:118": " anye tvāhuḥ---",
    "GK16visa09cu:119": " \"gauḍī ḍambarabaddhā syādvaidarbho lalitakramā /",
    "GK16visa09cu:120": " pāñcālī miśrabhāvena lāṭī tu mṛdubhaiḥ padaiḥ\" //",
    "GK16visa09cu:121": " kvacittu vaktrādyaucityādanyathā racanādayaḥ // VisSd_9.5 //",
    "GK16visa09cu:122": " Vijñapriyā:",
    "GK16visa09cu:123": " (vi, ña) kvacittattadrasābhāvena tadguṇavyañjanārthamanupādeyatve 'pi",
    "GK16visa09cu:124": " vaktrādyaucityād anyathā racanādaya ityāha---kvacidvaktrādīti /",
    "GK16visa09cu:125": " tadguṇavyañjanābhāve 'pi tannibandha evānyathātvam /",
    "GK16visa09cu:126": " Locanā:",
    "GK16visa09cu:127": " (lo, ṝ) iha saṅghaṭanādīnāṃ guṇaparatantratve 'pi",
    "GK16visa09cu:128": " viśeṣamāha--kvaciditi /",
    "GK16visa09cu:129": " yadāha sarvatraiva rasāśritā racanādayo vaktrādyapekṣāyāṃ tu kiñcittarātamyamiti /",
    "GK16visa09cu:130": " vāktradītyādiśabdādvācyaprabandhau . racanādītyādiśabdādvṛttivarṇau /",
    "GK16visa09cu:131": " tatra vaktraucityādyathā---",
    "GK16visa09cu:132": " \"manthāyastārṇavāmbhaḥ plutakuharacalanmandaradhvānadhaīraḥ koṇāghāteṣu garjatpralayaghanaghaṭānyonyasaṅghaṭṭacaṇḍaḥ",
    "GK16visa09cu:133": " kṛṣṇākrodhagraḍhūtaḥ kurukulanidhanotpātanirghātavātaḥ kenāsmatsiṃhanādapratirasitasakho dundubhistāḍito 'yam\" //",
    "GK16visa09cu:134": " atra vācyakrodhādya(na) bhivyañjakatve 'pi bhīmasenavaktatvenoddhatā racanādayaḥ /",
    "GK16visa09cu:135": " Vijñapriyā:",
    "GK16visa09cu:136": " (vi, ṭa) manthāyastetyādi---raṇasthale dundubhiśabdaṃ śrutvā bhīmasyeyaṃ pṛcchā /",
    "GK16visa09cu:137": " kenāyaṃ dundubhistāḍitaḥ--tāḍanena janitaḥ /",
    "GK16visa09cu:138": " yathā śrute viśeṣaṇānāṃ dundubhau anvayaḥ /",
    "GK16visa09cu:139": " śabdaḥ kīdṛśaḥ /",
    "GK16visa09cu:140": " manthanena mathanena āyastasya prāptāyāsasyārṇavasyāmbhasāpulutaṃ vyāptaṃ kuharaṃ guhā yasya tādṛśasya calataḥ mandarasya dhvānavat dhīraḥ /",
    "GK16visa09cu:141": " koṇasya vādanadaṇḍasyāghāteṣu tāḍaneṣu satsu /",
    "GK16visa09cu:142": " garjjantyāḥ pralayaghanaghaṭāyā anyo 'nyasaṃghaṭṭanena caṇḍaḥ /",
    "GK16visa09cu:143": " yadvā--- ḍhakkāśatasahastrāṇi bherīśataśatāni ca /",
    "GK16visa09cu:144": " ekadā yatra vādyante koṇāghātaḥ sa ucyate //",
    "GK16visa09cu:145": " yatreti nimittasaptamyāṃ yādṛśaśabdanimittaṃ ḍhakkādaya ekadā tāḍyante sa śabdaḥ koṇaāghāta ityarthaḥ /",
    "GK16visa09cu:146": " tathā ca tādṛśaśabdeṣu madhye ayaṃ garjjat ityādi caṇḍa ityarthaḥ /",
    "GK16visa09cu:147": " kṛṣṇāyā draupadyāḥ krodhasya agradūtaḥ tatpravarttakatvāt kurukulanidhanasūcaka utpātabhūto nirghātavātaśca ityarthaḥ /",
    "GK16visa09cu:148": " atreti vācyapadamatra pratipādyaparaṃ tathā ca lakṣyasya dundubhiśabdasya ityarthaḥ /",
    "GK16visa09cu:149": " Locanā:",
    "GK16visa09cu:150": " (lo, ḷ) manthāyastetyādau kodhāvyañjakatvaṃ vākyasya ca",
    "GK16visa09cu:151": " nāṭakarūpasyābhineyaduḥ- khāvahatvāt /",
    "GK16visa09cu:152": " anucitamapi dīrghasamāsāntatve 'pi viśeṣamāha---dhīroddhato bhīmaseno vakteti nānaucityamiti bhāvaḥ /",
    "GK16visa09cu:153": " vācyaucityādyathodāhṛte \"mūrdhavyādhūyamāna---\" ityādau /",
    "GK16visa09cu:154": " Locanā:",
    "GK16visa09cu:155": " (lo, e) mūrddhavyādhūyamānetyādau ca na vaktraucityam, nāṭakāntaḥ pātitvācca uktaprakāreṇa prabandhaucityamapi /",
    "GK16visa09cu:156": " kintu kāvyasya uddhatārthaprakāśakatvāduddhataracanā /",
    "GK16visa09cu:157": " prabandhaucityādyathā nāṭakādau raudre 'pyabhinayapratikūlatvena na dīrghasamāsādayaḥ /",
    "GK16visa09cu:158": " evamākhyāyikāyāṃ śṛṅgāre 'pi na masṛṇavarṇādayaḥ /",
    "GK16visa09cu:159": " kathāyāṃ raudre 'pi nātyantamuddhatāḥ /",
    "GK16visa09cu:160": " Vijñapriyā:",
    "GK16visa09cu:161": " (vi, ṭha) ākhyāyikākathe prabandhaviśeṣau /",
    "GK16visa09cu:162": " iti śrīmaheśvaranyāyālaṅkārabhaṭṭācāryyakṛtāyāṃ sāhityadarpaṇaṭīkāyāṃ rītinirūpaṇakhyasya navamaparicchedasya vivaraṇam /",
    "GK16visa09cu:163": " evamanyadapi jñeyam /",
    "GK16visa09cu:164": " Locanā:",
    "GK16visa09cu:165": " (lo, ai) ākhyāyikādilakṣaṇamuktameva /",
    "GK16visa09cu:166": " ākhyāyikāyā gadyamayaprabandhatvenagadyasya ca vikaṭabandhadīrghasamāsabahulaprācuryyautityāt tatra śṛṅgāre 'pi na prāyeṇa sukumāraracanādiḥ /",
    "GK16visa09cu:167": " yaduktaṃ dhvanikṛtā--- \"rasabaddhoktamaucityaṃ bhāti sarvatra saṃśritā /",
    "GK16visa09cu:168": " racanāviṣayāpekṣaṃ tattu kiñcid vibhedavat\" //",
    "GK16visa09cu:169": " iti kathāprabandhasya gadyamayatve 'pi",
    "GK16visa09cu:170": " śṛṅgārarasamayatvādraudādirasapraveśe 'pi nātyantamuddhataracanādayo vidheyāḥ /",
    "GK16visa09cu:171": " evamanyadapi /",
    "GK16visa09cu:172": " yaduktaṃ dhvanikṛtā---\"sandānikādiṣu vikaṭabandhaucityād madhyamasamāsadīrgharamāse eva saṅghaṭane\"",
    "GK16visa09cu:173": " iti śrīsāhityadarpaṇalocane rītiviveko nāma navamaḥ paricchedaḥ /",
    "GK16visa09cu:174": " iti sāhityādarpaṇe rītivivecano nāma navamaḥ paricchedaḥ /"
}