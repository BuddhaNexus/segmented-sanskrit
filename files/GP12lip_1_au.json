{
    "GP12lip_1_au:0": " PADA MARKERS For a four-pada verse:",
    "GP12lip_1_au:1": " For a six-pada verse:",
    "GP12lip_1_au:2": " LiP, 1, 1",
    "GP12lip_1_au:3": " namo rudrāya haraye $ brahmaṇe paramātmane &",
    "GP12lip_1_au:4": " pradhānapuruṣeśāya % sargasthityantakāriṇe // LiP_1,1.1 //",
    "GP12lip_1_au:5": " nārado 'bhyarcya śaileśe $ śaṅkaraṃ saṅgameśvare &",
    "GP12lip_1_au:6": " hiraṇyagarbhe svarlīne hy % avimukte mahālaye // LiP_1,1.2 //",
    "GP12lip_1_au:7": " raudre goprekṣake caiva $ śreṣṭhe pāśupate tathā &",
    "GP12lip_1_au:8": " vighneśvare ca kedāre % tathā gomāyukeśvare // LiP_1,1.3 //",
    "GP12lip_1_au:9": " hiraṇyagarbhe candreśe $ īśānye ca triviṣṭape &",
    "GP12lip_1_au:10": " śukreśvare yathānyāyaṃ % naimiṣaṃ prayayau muniḥ // LiP_1,1.4 //",
    "GP12lip_1_au:11": " naimiṣeyāstadā dṛṣṭvā $ nāradaṃ hṛṣṭamānasāḥ &",
    "GP12lip_1_au:12": " samabhyarcyāsanaṃ tasmai % tadyogyaṃ samakalpayan // LiP_1,1.5 //",
    "GP12lip_1_au:13": " so 'pi hṛṣṭo munivarair $ dattaṃ bheje tadāsanam &",
    "GP12lip_1_au:14": " sampūjyamāno munibhiḥ % sukhāsīno varāsane // LiP_1,1.6 //",
    "GP12lip_1_au:15": " cakre kathāṃ vicitrārthāṃ $ liṅgamāhātmyamāśritām &",
    "GP12lip_1_au:16": " etasminnevakāle tu % sūtaḥ paurāṇikaḥ svayam // LiP_1,1.7 //",
    "GP12lip_1_au:17": " jagāma naimiṣaṃ dhīmān $ praṇāmārthaṃ tapasvinām &",
    "GP12lip_1_au:18": " tasmai sāma ca pūjāṃ ca % yathāvaccakrire tadā // LiP_1,1.8 //",
    "GP12lip_1_au:19": " naimiṣeyāstu śiṣyāya $ kṛṣṇadvaipāyanasya tu &",
    "GP12lip_1_au:20": " atha teṣāṃ purāṇasya % śuśrūṣā samapadyata // LiP_1,1.9 //",
    "GP12lip_1_au:21": " dṛṣṭvā tam ativiśvastaṃ $ vidvāṃsaṃ romaharṣaṇam &",
    "GP12lip_1_au:22": " apṛcchaṃśca tataḥ sūtam % ṛṣiṃ sarve tapodhanāḥ // LiP_1,1.10 //",
    "GP12lip_1_au:23": " purāṇasaṃhitāṃ puṇyāṃ $ liṅgamāhātmyasaṃyutām &",
    "GP12lip_1_au:24": " naimiṣeyā ūcuḥ tvayā sūta mahābuddhe % kṛṣṇadvaipāyano muniḥ // LiP_1,1.11 //",
    "GP12lip_1_au:25": " upāsitaḥ purāṇārthaṃ $ labdhā tasmācca saṃhitā &",
    "GP12lip_1_au:26": " tasmādbhavantaṃ pṛcchāmaḥ % sūta paurāṇikottamam // LiP_1,1.12 //",
    "GP12lip_1_au:27": " purāṇasaṃhitāṃ divyāṃ $ liṅgamāhātmyasaṃyutām &",
    "GP12lip_1_au:28": " nārado 'pyasya devasya % rudrasya paramātmanaḥ // LiP_1,1.13 //",
    "GP12lip_1_au:29": " kṣetrāṇyāsādya cābhyarcya $ liṅgāni munipuṅgavaḥ &",
    "GP12lip_1_au:30": " iha saṃnihitaḥ śrīmān % nārado brahmaṇaḥ sutaḥ // LiP_1,1.14 //",
    "GP12lip_1_au:31": " bhavabhakto bhavāṃścaiva $ vayaṃ vai nāradastathā &",
    "GP12lip_1_au:32": " asyāgrato muneḥ puṇyaṃ % purāṇaṃ vaktumarhasi // LiP_1,1.15 //",
    "GP12lip_1_au:33": " saphalaṃ sādhitaṃ sarvaṃ $ bhavatā viditaṃ bhavet &",
    "GP12lip_1_au:34": " evamuktaḥ sa hṛṣṭātmā % sūtaḥ paurāṇikottamaḥ // LiP_1,1.16 //",
    "GP12lip_1_au:35": " abhivādyāgrato dhīmān $ nāradaṃ brahmaṇaḥ sutam &",
    "GP12lip_1_au:36": " naimiṣeyāṃśca puṇyātmā % purāṇaṃ vyājahāra saḥ // LiP_1,1.17 //",
    "GP12lip_1_au:37": " sūta uvāca namaskṛtya mahādevaṃ $ brahmāṇaṃ ca janārdanam &",
    "GP12lip_1_au:38": " munīśvaraṃ tathā vyāsaṃ % vaktuṃ liṅgaṃ smarāmyaham // LiP_1,1.18 //",
    "GP12lip_1_au:39": " śabdaṃ brahmatanuṃ sākṣāc $ chabdabrahmaprakāśakam &",
    "GP12lip_1_au:40": " varṇāvayavam avyakta- % lakṣaṇaṃ bahudhā sthitam // LiP_1,1.19 //",
    "GP12lip_1_au:41": " akārokāramakāraṃ $ sthūlaṃ sūkṣmaṃ parātparam &",
    "GP12lip_1_au:42": " oṅkārarūpam ṛgvaktraṃ % samajihvāsamanvitam // LiP_1,1.20 //",
    "GP12lip_1_au:43": " yajurvedamahāgrīvam $ atharvahṛdayaṃ vibhum &",
    "GP12lip_1_au:44": " pradhānapuruṣātītaṃ % pralayotpattivarjitam // LiP_1,1.21 //",
    "GP12lip_1_au:45": " tamasā kālarudrākhyaṃ $ rajasā kanakāṇḍajam &",
    "GP12lip_1_au:46": " sattvena sarvagaṃ viṣṇuṃ % nirguṇatve maheśvaram // LiP_1,1.22 //",
    "GP12lip_1_au:47": " pradhānāvayavaṃ vyāpya $ saptadhādhiṣṭhitaṃ kramāt &",
    "GP12lip_1_au:48": " punaḥ ṣoḍaśadhā caiva % ṣaḍviṃśakam ajodbhavam // LiP_1,1.23 //",
    "GP12lip_1_au:49": " sargapratiṣṭhāsaṃhāra- $ līlārthaṃ liṅgarūpiṇam &",
    "GP12lip_1_au:50": " praṇamya ca yathānyāyaṃ % vakṣye liṅgodbhavaṃ śubham // LiP_1,1.24 //",
    "GP12lip_1_au:51": " iti śrīlaiṅge mahāpurāṇe prathamo 'dhyāyaḥ",
    "GP12lip_1_au:52": " LiP, 1, 2",
    "GP12lip_1_au:53": " sūta uvāca īśānakalpavṛttāntam $ adhikṛtya mahātmanā &",
    "GP12lip_1_au:54": " brahmaṇā kalpitaṃ pūrvaṃ % purāṇaṃ laiṅgam uttamam // LiP_1,2.1 //",
    "GP12lip_1_au:55": " granthakoṭipramāṇaṃ tu $ śatakoṭipravistare &",
    "GP12lip_1_au:56": " caturlakṣeṇa saṃkṣipte % vyāsaiḥ sarvāntareṣu vai // LiP_1,2.2 //",
    "GP12lip_1_au:57": " vyasteṣṭā daśadhā caiva $ brahmādau dvāparādiṣu &",
    "GP12lip_1_au:58": " liṅgamekādaśaṃ proktaṃ % mayā vyāsācchrutaṃ ca tat // LiP_1,2.3 //",
    "GP12lip_1_au:59": " asyaikādaśasāhasre $ granthamānamiha dvijāḥ &",
    "GP12lip_1_au:60": " tasmātsaṃkṣepato vakṣye % na śrutaṃ vistareṇa yat // LiP_1,2.4 //",
    "GP12lip_1_au:61": " caturlakṣeṇa saṃkṣipte $ kṛṣṇadvaipāyanena tu &",
    "GP12lip_1_au:62": " atraikādaśasāhasraiḥ % kathito liṅgasambhavaḥ // LiP_1,2.5 //",
    "GP12lip_1_au:63": " sargaḥ prādhānikaḥ paścāt $ prākṛto vaikṛtāni ca &",
    "GP12lip_1_au:64": " aṇḍasyāsya ca sambhūtir % aṇḍasyāvaraṇāṣṭakam // LiP_1,2.6 //",
    "GP12lip_1_au:65": " aṇḍodbhavatvaṃ śarvasya $ rajoguṇasamāśrayāt &",
    "GP12lip_1_au:66": " viṣṇutvaṃ kālarudratvaṃ % śayanaṃ cāpsu tasya ca // LiP_1,2.7 //",
    "GP12lip_1_au:67": " prajāpatīnāṃ sargaś ca $ pṛthivyuddharaṇaṃ tathā &",
    "GP12lip_1_au:68": " brahmaṇaś ca divārātram % āyuṣo gaṇanaṃ punaḥ // LiP_1,2.8 //",
    "GP12lip_1_au:69": " savanaṃ brahmaṇaścaiva $ yugakalpaś ca tasya tu &",
    "GP12lip_1_au:70": " divyaṃ ca mānuṣaṃ varṣam % ārṣaṃ vai dhrauvyameva ca // LiP_1,2.9 //",
    "GP12lip_1_au:71": " pitryaṃ pitṝṇāṃ sambhūtir $ dharmaścāśramiṇāṃ tathā &",
    "GP12lip_1_au:72": " avṛddhirjagato bhūyo % devyāḥ śaktyudbhavastathā // LiP_1,2.10 //",
    "GP12lip_1_au:73": " strīpumbhāvo viriñcasya $ sargo mithunasambhavaḥ &",
    "GP12lip_1_au:74": " ākhyāṣṭakaṃ hi rudrasya % kathitaṃ rodanāntare // LiP_1,2.11 //",
    "GP12lip_1_au:75": " brahmaviṣṇuvivādaś ca $ punarliṅgasya sambhavaḥ &",
    "GP12lip_1_au:76": " śilādasya tapaścaiva % vṛtrārerdarśanaṃ tathā // LiP_1,2.12 //",
    "GP12lip_1_au:77": " prārthanā yonijasyātha $ durlabhatvaṃ sutasya tu &",
    "GP12lip_1_au:78": " śilādaśakrasaṃvādaḥ % padmayonitvameva ca // LiP_1,2.13 //",
    "GP12lip_1_au:79": " bhavasya darśanaṃ caiva $ tiṣyeṣvācāryaśiṣyayoḥ &",
    "GP12lip_1_au:80": " vyāsāvatārāś ca tathā % kalpamanvantarāṇi ca // LiP_1,2.14 //",
    "GP12lip_1_au:81": " kalpatvaṃ caiva kalpānām $ ākhyābhedeṣvanukramāt &",
    "GP12lip_1_au:82": " kalpeṣu kalpe vārāhe % vārāhatvaṃ hares tathā // LiP_1,2.15 //",
    "GP12lip_1_au:83": " meghavāhanakalpasya $ vṛttāntaṃ rudragauravam &",
    "GP12lip_1_au:84": " punarliṅgodbhavaścaiva % ṛṣimadhye pinākinaḥ // LiP_1,2.16 //",
    "GP12lip_1_au:85": " liṅgasyārādhanaṃ snāna- $ vidhānaṃ śaucalakṣaṇam &",
    "GP12lip_1_au:86": " vārāṇasyāś ca māhātmyaṃ % kṣetramāhātmyavarṇanam // LiP_1,2.17 //",
    "GP12lip_1_au:87": " bhuvi rudrālayānāṃ tu $ saṃkhyā viṣṇorgṛhasya ca &",
    "GP12lip_1_au:88": " antarikṣe tathāṇḍe 'smin % devāyatanavarṇanam // LiP_1,2.18 //",
    "GP12lip_1_au:89": " dakṣasya patanaṃ bhūmau $ punaḥ svārociṣe 'ntare &",
    "GP12lip_1_au:90": " dakṣaśāpaś ca dakṣasya % śāpamokṣastathaiva ca // LiP_1,2.19 //",
    "GP12lip_1_au:91": " kailāsavarṇanaṃ caiva $ yogaḥ pāśupatas tathā &",
    "GP12lip_1_au:92": " caturyugapramāṇaṃ ca % yugadharmaḥ suvistaraḥ // LiP_1,2.20 //",
    "GP12lip_1_au:93": " saṃdhyāṃśakapramāṇaṃ ca $ saṃdhyāvṛttaṃ bhavasya ca &",
    "GP12lip_1_au:94": " śmaśānanilayaścaiva % candrarekhāsamudbhavaḥ // LiP_1,2.21 //",
    "GP12lip_1_au:95": " udvāhaḥ śaṃkarasyātha $ putrotpādanameva ca &",
    "GP12lip_1_au:96": " maithunātiprasaṅgena % vināśo jagatāṃ bhayam // LiP_1,2.22 //",
    "GP12lip_1_au:97": " śāpaḥ satyā kṛto devān- $ purā viṣṇuṃ ca pālitam &",
    "GP12lip_1_au:98": " śukrotsargastu rudrasya % gāṅgeyodbhava eva ca // LiP_1,2.23 //",
    "GP12lip_1_au:99": " grahaṇādiṣu kāleṣu $ snāpya liṅgaṃ phalaṃ tathā &",
    "GP12lip_1_au:100": " kṣubdhadhī ca vivādaś ca % dadhīcopendrayos tathā // LiP_1,2.24 //",
    "GP12lip_1_au:101": " utpattirnandināmnā tu $ devadevasya śūlinaḥ &",
    "GP12lip_1_au:102": " pativratāyāścākhyānaṃ % paśupāśavicāraṇā // LiP_1,2.25 //",
    "GP12lip_1_au:103": " pravṛttilakṣaṇaṃ jñānaṃ $ nivṛttyadhikṛtā tathā &",
    "GP12lip_1_au:104": " vasiṣṭhatanayotpattir % vāsiṣṭhānāṃ mahātmanām // LiP_1,2.26 //",
    "GP12lip_1_au:105": " munīnāṃ vaṃśavistāro $ rājñāṃ śaktervināśanam &",
    "GP12lip_1_au:106": " daurātmyaṃ kauśikasyātha % surabherbandhanaṃ tathā // LiP_1,2.27 //",
    "GP12lip_1_au:107": " sutaśoko vasiṣṭhasya $ arundhatyāḥ pralāpanam &",
    "GP12lip_1_au:108": " snuṣāyāḥ preṣaṇaṃ caiva % garbhasthasya vacas tathā // LiP_1,2.28 //",
    "GP12lip_1_au:109": " parāśarasyāvatāro $ vyāsasya ca śukasya ca &",
    "GP12lip_1_au:110": " vināśo rākṣasānāṃ ca % kṛto vai śaktisūnunā // LiP_1,2.29 //",
    "GP12lip_1_au:111": " devatāparamārthaṃ tu $ vijñānaṃ ca prasādataḥ &",
    "GP12lip_1_au:112": " purāṇakaraṇaṃ caiva % pulastyasyājñayā guroḥ // LiP_1,2.30 //",
    "GP12lip_1_au:113": " bhuvanānāṃ pramāṇaṃ ca $ grahāṇāṃ jyotiṣāṃ gatiḥ &",
    "GP12lip_1_au:114": " jīvacchrāddhavidhānaṃ ca % śrāddhārhāḥ śrāddhameva ca // LiP_1,2.31 //",
    "GP12lip_1_au:115": " nāndīśrāddhavidhānaṃ ca $ tathādhyayanalakṣaṇam &",
    "GP12lip_1_au:116": " pañcayajñaprabhāvaś ca % pañcayajñavidhis tathā // LiP_1,2.32 //",
    "GP12lip_1_au:117": " rajasvalānāṃ vṛttiś ca $ vṛttyā putraviśiṣṭatā &",
    "GP12lip_1_au:118": " maithunasya vidhiścaiva % prativarṇamanukramāt // LiP_1,2.33 //",
    "GP12lip_1_au:119": " bhojyābhojyavidhānaṃ ca $ sarveṣāmeva varṇinām &",
    "GP12lip_1_au:120": " prāyaścittam aśeṣasya % pratyekaṃ caiva vistarāt // LiP_1,2.34 //",
    "GP12lip_1_au:121": " narakāṇāṃ svarūpaṃ ca $ daṇḍaḥ karmānurūpataḥ &",
    "GP12lip_1_au:122": " svarginārakiṇāṃ puṃsāṃ % cihnaṃ janmāntareṣu ca // LiP_1,2.35 //",
    "GP12lip_1_au:123": " nānāvidhāni dānāni $ pretarājapuraṃ tathā &",
    "GP12lip_1_au:124": " kalpaṃ pañcākṣarasyātha % rudramāhātmyameva ca // LiP_1,2.36 //",
    "GP12lip_1_au:125": " vṛtrendrayormahāyuddhaṃ $ viśvarūpavimardanam &",
    "GP12lip_1_au:126": " śvetasya mṛtyoḥ saṃvādaḥ % śvetārthe kālanāśanam // LiP_1,2.37 //",
    "GP12lip_1_au:127": " devadāruvane śambhoḥ $ praveśaḥ śaṃkarasya tu &",
    "GP12lip_1_au:128": " sudarśanasya cākhyānaṃ % kramasaṃnyāsalakṣaṇam // LiP_1,2.38 //",
    "GP12lip_1_au:129": " śraddhāsādhyo 'tha rudrastu $ kathitaṃ brahmaṇā tadā &",
    "GP12lip_1_au:130": " madhunā kaiṭabhenaiva % purā hṛtagatervibhoḥ // LiP_1,2.39 //",
    "GP12lip_1_au:131": " brahmaṇaḥ paramaṃ jñānam $ ādātuṃ mīnatā hareḥ &",
    "GP12lip_1_au:132": " sarvāvasthāsu viṣṇoś ca % jananaṃ līlayaiva tu // LiP_1,2.40 //",
    "GP12lip_1_au:133": " rudraprasādādviṣṇoś ca $ jiṣṇoścaiva tu sambhavaḥ &",
    "GP12lip_1_au:134": " manthānadhāraṇārthāya % hareḥ kūrmatvamevaca // LiP_1,2.41 //",
    "GP12lip_1_au:135": " saṃkarṣaṇasya cotpattiḥ $ kauśikyāś ca punarbhavaḥ &",
    "GP12lip_1_au:136": " yadūnāṃ caiva sambhūtir % yādavatvaṃ hareḥ svayam // LiP_1,2.42 //",
    "GP12lip_1_au:137": " bhojarājasya daurātmyaṃ $ mātulasya harervibhoḥ &",
    "GP12lip_1_au:138": " bālabhāve hareḥ krīḍā % putrārthaṃ śaṃkarārcanam // LiP_1,2.43 //",
    "GP12lip_1_au:139": " nārasya ca tathotpattiḥ $ kapāle vaiṣṇavāddharāt &",
    "GP12lip_1_au:140": " bhūbhāranigrahārthe tu % rudrasyārādhanaṃ hareḥ // LiP_1,2.44 //",
    "GP12lip_1_au:141": " vainyena pṛthunā bhūmeḥ $ purā dohapravartanam &",
    "GP12lip_1_au:142": " devāsure purā labdho % bhṛguśāpaś ca viṣṇunā // LiP_1,2.45 //",
    "GP12lip_1_au:143": " kṛṣṇatve dvārakāyāṃ tu $ nilayo mādhavasya tu &",
    "GP12lip_1_au:144": " labdho hitāya śāpastu % durvāsasyānanāddhareḥ // LiP_1,2.46 //",
    "GP12lip_1_au:145": " vṛṣṇyandhakavināśāya $ śāpaḥ piṇḍāravāsinām &",
    "GP12lip_1_au:146": " erakasya tathotpattis % tomarasyodbhavas tathā // LiP_1,2.47 //",
    "GP12lip_1_au:147": " erakālābhato 'nyonyaṃ $ vivāde vṛṣṇivigrahaḥ &",
    "GP12lip_1_au:148": " līlayā caiva kṛṣṇena % svakulasya ca saṃhṛtiḥ // LiP_1,2.48 //",
    "GP12lip_1_au:149": " erakāstrabalenaiva $ gamanaṃ svecchayaiva tu &",
    "GP12lip_1_au:150": " brahmaṇaścaiva mokṣasya % vijñānaṃ tu suvistaram // LiP_1,2.49 //",
    "GP12lip_1_au:151": " purāndhakāgnidakṣāṇāṃ $ śakrebhamṛgarūpiṇām &",
    "GP12lip_1_au:152": " madanasyādidevasya % brahmaṇaś cāmarāriṇām // LiP_1,2.50 //",
    "GP12lip_1_au:153": " halāhalasya daityasya $ kṛtāvajñā pinākinā &",
    "GP12lip_1_au:154": " jālaṃdharavadhaścaiva % sudarśanasamudbhavaḥ // LiP_1,2.51 //",
    "GP12lip_1_au:155": " viṣṇorvarāyudhāvāptis $ tathā rudrasya ceṣṭitam &",
    "GP12lip_1_au:156": " tathānyāni ca rudrasya % caritāni sahasraśaḥ // LiP_1,2.52 //",
    "GP12lip_1_au:157": " hareḥ pitāmahasyātha $ śakrasya ca mahātmanaḥ &",
    "GP12lip_1_au:158": " prabhāvānubhavaścaiva % śivalokasya varṇanam // LiP_1,2.53 //",
    "GP12lip_1_au:159": " bhūmau rudrasya lokaṃ ca $ pātāle hāṭakeśvaram &",
    "GP12lip_1_au:160": " tapasāṃ lakṣaṇaṃ caiva % dvijānāṃ vaibhavaṃ tathā // LiP_1,2.54 //",
    "GP12lip_1_au:161": " ādhikyaṃ sarvamūrtīnāṃ $ liṅgamūrterviśeṣataḥ &",
    "GP12lip_1_au:162": " liṅge 'sminnānupūrvyeṇa % vistareṇānukīrtyate // LiP_1,2.55 //",
    "GP12lip_1_au:163": " etajjñātvā purāṇasya $ saṃkṣepaṃ kīrtayettu yaḥ &",
    "GP12lip_1_au:164": " sarvapāpavinirmukto % brahmalokaṃ sa gacchati // LiP_1,2.56 //",
    "GP12lip_1_au:165": " LiP, 1, 3",
    "GP12lip_1_au:166": " sūta uvāca aliṅgo liṅgamūlaṃ tu $ avyaktaṃ liṅgamucyate &",
    "GP12lip_1_au:167": " aliṅgaḥ śiva ityukto % liṅgaṃ śaivamiti smṛtam // LiP_1,3.1 //",
    "GP12lip_1_au:168": " pradhānaṃ prakṛtiśceti $ yadāhurliṅgamuttamam &",
    "GP12lip_1_au:169": " gandhavarṇarasairhīnaṃ % śabdasparśādivarjitam // LiP_1,3.2 //",
    "GP12lip_1_au:170": " aguṇaṃ dhruvamakṣayyam $ aliṅgaṃ śivalakṣaṇam &",
    "GP12lip_1_au:171": " gandhavarṇarasairyuktaṃ % śabdasparśādilakṣaṇam // LiP_1,3.3 //",
    "GP12lip_1_au:172": " jagadyoniṃ mahābhūtaṃ $ sthūlaṃ sūkṣmaṃ dvijottamāḥ &",
    "GP12lip_1_au:173": " vigraho jagatāṃ liṅgam % aliṅgād abhavatsvayam // LiP_1,3.4 //",
    "GP12lip_1_au:174": " saptadhācāṣṭadhā caiva $ tathaikādaśadhā punaḥ &",
    "GP12lip_1_au:175": " liṅgānyaliṅgasya tathā % māyayā vitatāni tu // LiP_1,3.5 //",
    "GP12lip_1_au:176": " tebhyaḥ pradhānadevānāṃ $ trayamāsīcchivātmakam &",
    "GP12lip_1_au:177": " ekasmāttriṣvabhūdviśvam % ekena parirakṣitam // LiP_1,3.6 //",
    "GP12lip_1_au:178": " ekenaiva hṛtaṃ viśvaṃ $ vyāptaṃ tvevaṃ śivena tu &",
    "GP12lip_1_au:179": " aliṅgaṃ caiva liṅgaṃ ca % liṅgāliṅgāni mūrtayaḥ // LiP_1,3.7 //",
    "GP12lip_1_au:180": " yathāvatkathitāścaiva $ tasmādbrahma svayaṃ jagat &",
    "GP12lip_1_au:181": " aliṅgī bhagavān bījī % sa eva parameśvaraḥ // LiP_1,3.8 //",
    "GP12lip_1_au:182": " bījaṃ yoniś ca nirbījaṃ $ nirbījo bījamucyate &",
    "GP12lip_1_au:183": " bījayonipradhānānām % ātmākhyā vartate tviha // LiP_1,3.9 //",
    "GP12lip_1_au:184": " paramātmā munirbrahma $ nityabuddhasvabhāvataḥ &",
    "GP12lip_1_au:185": " viśuddho 'yaṃ tathā rudraḥ % purāṇe śiva ucyate // LiP_1,3.10 //",
    "GP12lip_1_au:186": " śivena dṛṣṭā prakṛtiḥ $ śaivī samabhavaddvijāḥ &",
    "GP12lip_1_au:187": " sargādau sā guṇairyuktā % purāvyaktā svabhāvataḥ // LiP_1,3.11 //",
    "GP12lip_1_au:188": " avyaktādiviśeṣāntaṃ $ viśvaṃ tasyāḥ samucchritam &",
    "GP12lip_1_au:189": " viśvadhātrī tvajākhyā ca % śaivī sā prakṛtiḥ smṛtā // LiP_1,3.12 //",
    "GP12lip_1_au:190": " tāmajāṃ lohitāṃ śuklāṃ $ kṛṣṇāmekāṃ bahuprajām &",
    "GP12lip_1_au:191": " janitrīmanuśete sma % juṣamāṇaḥ svarūpiṇīm // LiP_1,3.13 //",
    "GP12lip_1_au:192": " tāmevājāmajo 'nyastu $ bhuktabhogāṃ jahāti ca &",
    "GP12lip_1_au:193": " ajā janitrī jagatāṃ % sājena samadhiṣṭhitā // LiP_1,3.14 //",
    "GP12lip_1_au:194": " prādurbabhūva sa mahān $ puruṣādhiṣṭhitasya ca &",
    "GP12lip_1_au:195": " ajājñayā pradhānasya % sargakāle guṇais tribhiḥ // LiP_1,3.15 //",
    "GP12lip_1_au:196": " sisṛkṣayā codyamānaḥ $ praviśyāvyaktamavyayam &",
    "GP12lip_1_au:197": " vyaktasṛṣṭiṃ vikurute % cātmanādhiṣṭhito mahān // LiP_1,3.16 //",
    "GP12lip_1_au:198": " mahatastu tathā vṛttiḥ $ saṃkalpādhyavasāyikā &",
    "GP12lip_1_au:199": " mahatas triguṇas tasmād % ahaṃkāro rajo 'dhikaḥ // LiP_1,3.17 //",
    "GP12lip_1_au:200": " tenaiva cāvṛtaḥ samyag $ ahaṃkāras tamo 'dhikaḥ &",
    "GP12lip_1_au:201": " mahato bhūtatanmātraṃ % sargakṛdvai babhūva ca // LiP_1,3.18 //",
    "GP12lip_1_au:202": " ahaṃkārācchabdamātraṃ $ tasmādākāśamavyayam &",
    "GP12lip_1_au:203": " saśabdamāvṛṇotpaścād % ākāśaṃ śabdakāraṇam // LiP_1,3.19 //",
    "GP12lip_1_au:204": " tanmātrādbhūtasargaś ca $ dvijāstvevaṃ prakīrtitaḥ &",
    "GP12lip_1_au:205": " sparśamātraṃ tathākāśāt % tasmādvāyur mahānmune // LiP_1,3.20 //",
    "GP12lip_1_au:206": " tasmācca rūpamātraṃ tu $ tato 'gniśca rasastataḥ &",
    "GP12lip_1_au:207": " rasādāpaḥ śubhāstābhyo % gandhamātraṃ dharā tataḥ // LiP_1,3.21 //",
    "GP12lip_1_au:208": " āvṛṇoddhi tathākāśaṃ $ sparśamātraṃ dvijottamāḥ &",
    "GP12lip_1_au:209": " āvṛṇodrūpamātraṃ tu % vāyurvāti kriyātmakaḥ // LiP_1,3.22 //",
    "GP12lip_1_au:210": " āvṛṇodrasamātraṃ vai $ devaḥ sākṣādvibhāvasuḥ &",
    "GP12lip_1_au:211": " āvṛṇvānā gandhamātram % āpaḥ sarvarasātmikāḥ // LiP_1,3.23 //",
    "GP12lip_1_au:212": " kṣmā sā pañcaguṇā tasmād $ ekonā rasasambhavāḥ &",
    "GP12lip_1_au:213": " triguṇo bhagavānvahnir % dviguṇaḥ sparśasambhavaḥ // LiP_1,3.24 //",
    "GP12lip_1_au:214": " avakāśastato deva $ ekamātrastu niṣkalaḥ &",
    "GP12lip_1_au:215": " tanmātrādbhūtasargaś ca % vijñeyaś ca parasparam // LiP_1,3.25 //",
    "GP12lip_1_au:216": " vaikārikaḥ sāttviko vai $ yugapatsampravartate &",
    "GP12lip_1_au:217": " sargas tathāpyahaṃkārād % evamatra prakīrtitaḥ // LiP_1,3.26 //",
    "GP12lip_1_au:218": " pañca buddhīndriyāṇyasya $ pañca karmendriyāṇi tu &",
    "GP12lip_1_au:219": " śabdādīnāmavāptyarthaṃ % manaścaivobhayātmakam // LiP_1,3.27 //",
    "GP12lip_1_au:220": " mahadādiviśeṣāntā hy $ aṇḍamutpādayanti ca &",
    "GP12lip_1_au:221": " jalabudbudavattasmād % avatīrṇaḥ pitāmahaḥ // LiP_1,3.28 //",
    "GP12lip_1_au:222": " sa eva bhagavān rudro $ viṣṇurviśvagataḥ prabhuḥ &",
    "GP12lip_1_au:223": " tasminnaṇḍe tvime lokā % antarviśvamidaṃ jagat // LiP_1,3.29 //",
    "GP12lip_1_au:224": " aṇḍaṃ daśaguṇenaiva $ vāriṇā prāvṛtaṃ bahiḥ &",
    "GP12lip_1_au:225": " āpo daśaguṇenaiva % tadbāhyastejasā vṛtāḥ // LiP_1,3.30 //",
    "GP12lip_1_au:226": " tejo daśaguṇenaiva $ bāhyato vāyunā vṛtam &",
    "GP12lip_1_au:227": " vāyurdaśaguṇenaiva % bāhyato nabhasā vṛtaḥ // LiP_1,3.31 //",
    "GP12lip_1_au:228": " ākāśenāvṛto vāyur $ ahaṃkāreṇa śabdajaḥ &",
    "GP12lip_1_au:229": " mahatā śabdaheturvai % pradhānenāvṛtaḥ svayam // LiP_1,3.32 //",
    "GP12lip_1_au:230": " saptāṇḍāvaraṇānyāhus $ tasyātmā kamalāsanaḥ &",
    "GP12lip_1_au:231": " koṭikoṭiyutānyatra % cāṇḍāni kathitāni tu // LiP_1,3.33 //",
    "GP12lip_1_au:232": " tatratatra caturvaktrā $ brahmāṇo harayo bhavāḥ &",
    "GP12lip_1_au:233": " sṛṣṭāḥ pradhānena tadā % labdhvā śambhostu saṃnidhim // LiP_1,3.34 //",
    "GP12lip_1_au:234": " layaścaiva tathānyonyam $ āndyantam iti kīrtitam &",
    "GP12lip_1_au:235": " sargasya pratisargasya % sthiteḥ kartā maheśvaraḥ // LiP_1,3.35 //",
    "GP12lip_1_au:236": " sarge ca rajasā yuktaḥ $ sattvasthaḥ pratipālane &",
    "GP12lip_1_au:237": " pratisarge tamodriktaḥ % sa eva trividhaḥ kramāt // LiP_1,3.36 //",
    "GP12lip_1_au:238": " ādikartā ca bhūtānāṃ $ saṃhartā paripālakaḥ &",
    "GP12lip_1_au:239": " tasmānmaheśvaro devo % brahmaṇo 'dhipatiḥ śivaḥ // LiP_1,3.37 //",
    "GP12lip_1_au:240": " sadāśivo bhavo viṣṇur $ brahmā sarvātmako yataḥ &",
    "GP12lip_1_au:241": " ekadaṇḍe tathā lokā % ime kartā pitāmahaḥ // LiP_1,3.38 //",
    "GP12lip_1_au:242": " prākṛtaḥ kathitastveṣa $ puruṣādhiṣṭhito mayā &",
    "GP12lip_1_au:243": " sargaś cābuddhipūrvastu % dvijāḥ prāthamikaḥ śubhaḥ // LiP_1,3.39 //",
    "GP12lip_1_au:244": " LiP, 1, 4",
    "GP12lip_1_au:245": " sūta uvāca atha prāthamikasyeha $ yaḥ kālastadahaḥ smṛtam &",
    "GP12lip_1_au:246": " sargasya tādṛśī rātriḥ % prākṛtasya samāsataḥ // LiP_1,4.1 //",
    "GP12lip_1_au:247": " divā sṛṣṭiṃ vikurute $ rajanyāṃ pralayaṃ vibhuḥ &",
    "GP12lip_1_au:248": " aupacārikamasyaitad % ahorātraṃ na vidyate // LiP_1,4.2 //",
    "GP12lip_1_au:249": " divā vikṛtayaḥ sarve $ vikārā viśvadevatāḥ &",
    "GP12lip_1_au:250": " prajānāṃ patayaḥ sarve % tiṣṭhantyanye maharṣayaḥ // LiP_1,4.3 //",
    "GP12lip_1_au:251": " rātrau sarve pralīyante $ niśānte sambhavanti ca &",
    "GP12lip_1_au:252": " ahastu tasya vaikalpo % rātristādṛgvidhā smṛtā // LiP_1,4.4 //",
    "GP12lip_1_au:253": " caturyugasahasrānte $ manavastu caturdaśa &",
    "GP12lip_1_au:254": " catvāri tu sahasrāṇi % vatsarāṇāṃ kṛtaṃ dvijāḥ // LiP_1,4.5 //",
    "GP12lip_1_au:255": " tāvacchatī ca vai saṃdhyā $ saṃdhyāṃśaś ca kṛtasya tu &",
    "GP12lip_1_au:256": " triśatī dviśatī saṃdhyā % tathā caikaśatī kramāt // LiP_1,4.6 //",
    "GP12lip_1_au:257": " aṃśakaḥ ṣaṭśataṃ tasmāt $ kṛtasaṃdhyāṃśakaṃ vinā &",
    "GP12lip_1_au:258": " tridvyekasāhasramito % vinā saṃdhyāṃśakena tu // LiP_1,4.7 //",
    "GP12lip_1_au:259": " tretādvāparatiṣyāṇāṃ $ kṛtasya kathayāmi vaḥ &",
    "GP12lip_1_au:260": " nimeṣapañcadaśakā % kāṣṭhā svasthasya suvratāḥ // LiP_1,4.8 //",
    "GP12lip_1_au:261": " martyasya cākṣṇostasyāś ca $ tatas triṃśatikā kalā &",
    "GP12lip_1_au:262": " kalātriṃśatiko viprā % muhūrta iti kalpitaḥ // LiP_1,4.9 //",
    "GP12lip_1_au:263": " muhūrtapañcadaśikā $ rajanī tādṛśaṃ tvahaḥ &",
    "GP12lip_1_au:264": " pitrye rātryahanī māsaḥ % pravibhāgastayoḥ punaḥ // LiP_1,4.10 //",
    "GP12lip_1_au:265": " kṛṣṇapakṣastvahasteṣāṃ $ śuklaḥ svapnāya śarvarī &",
    "GP12lip_1_au:266": " triṃśadye mānuṣā māsāḥ % pitryo māsastu sa smṛtaḥ // LiP_1,4.11 //",
    "GP12lip_1_au:267": " śatāni trīṇi māsānāṃ $ ṣaṣṭyā cāpyadhikāni vai &",
    "GP12lip_1_au:268": " pitryaḥ saṃvatsaro hyeṣa % mānuṣeṇa vibhāvyate // LiP_1,4.12 //",
    "GP12lip_1_au:269": " mānuṣeṇaiva mānena $ varṣāṇāṃ yacchataṃ bhavet &",
    "GP12lip_1_au:270": " pitṝṇāṃ trīṇi varṣāṇi % saṃkhyātānīha tāni vai // LiP_1,4.13 //",
    "GP12lip_1_au:271": " daśa vai dvyadhikā māsāḥ $ pitṛsaṃkhyeha saṃsmṛtā &",
    "GP12lip_1_au:272": " laukikenaiva mānena % abdo yo mānuṣaḥ smṛtaḥ // LiP_1,4.14 //",
    "GP12lip_1_au:273": " etaddivyamahorātram $ iti laiṅge 'tra paṭhyate &",
    "GP12lip_1_au:274": " divye rātryahanī varṣaṃ % pravibhāgastayoḥ punaḥ // LiP_1,4.15 //",
    "GP12lip_1_au:275": " ahastatrodagayanaṃ $ rātriḥ syāddakṣiṇāyanam &",
    "GP12lip_1_au:276": " ete rātryahanī divye % prasaṃkhyāte viśeṣataḥ // LiP_1,4.16 //",
    "GP12lip_1_au:277": " triṃśadyāni tu varṣāṇi $ divyo māsastu sa smṛtaḥ &",
    "GP12lip_1_au:278": " mānuṣaṃ tu śataṃ viprā % divyamāsāstrayastu te // LiP_1,4.17 //",
    "GP12lip_1_au:279": " daśa caiva tathāhāni $ divyo hyeṣa vidhiḥ smṛtaḥ &",
    "GP12lip_1_au:280": " trīṇi varṣaśatānyeva % ṣaṣṭivarṣāṇi yāni tu // LiP_1,4.18 //",
    "GP12lip_1_au:281": " divyaḥ saṃvatsaro hyeṣa $ mānuṣeṇa prakīrtitaḥ &",
    "GP12lip_1_au:282": " trīṇi varṣasahasrāṇi % mānuṣāṇi pramāṇataḥ // LiP_1,4.19 //",
    "GP12lip_1_au:283": " triṃśadanyāni varṣāṇi $ mataḥ saptarṣivatsaraḥ &",
    "GP12lip_1_au:284": " nava yāni sahasrāṇi % varṣāṇāṃ mānuṣāṇi tu // LiP_1,4.20 //",
    "GP12lip_1_au:285": " anyāni navatīścaiva $ dhrauvaḥ saṃvatsarastu saḥ &",
    "GP12lip_1_au:286": " ṣaṭtriṃśattu sahasrāṇi % varṣāṇāṃ mānuṣāṇi tu // LiP_1,4.21 //",
    "GP12lip_1_au:287": " varṣāṇāṃ tacchataṃ jñeyaṃ $ divyo hyeṣa vidhiḥ smṛtaḥ &",
    "GP12lip_1_au:288": " trīṇyeva niyutānyāhur % varṣāṇāṃ mānuṣāṇi tu // LiP_1,4.22 //",
    "GP12lip_1_au:289": " ṣaṣṭiścaiva sahasrāṇi $ saṃkhyātāni tu saṃkhyayā &",
    "GP12lip_1_au:290": " divyaṃ varṣasahasraṃ tu % prāhuḥ saṃkhyāvido janāḥ // LiP_1,4.23 //",
    "GP12lip_1_au:291": " divyenaiva pramāṇena $ yugasaṃkhyāprakalpanam &",
    "GP12lip_1_au:292": " pūrvaṃ kṛtayugaṃ nāma % tatastretā vidhīyate // LiP_1,4.24 //",
    "GP12lip_1_au:293": " dvāparaśca kaliścaiva $ yugānyetāni suvratāḥ &",
    "GP12lip_1_au:294": " atha saṃvatsarā dṛṣṭā % mānuṣeṇa pramāṇataḥ // LiP_1,4.25 //",
    "GP12lip_1_au:295": " kṛtasyādyasya viprendrā $ divyamānena kīrtitam &",
    "GP12lip_1_au:296": " sahasrāṇāṃ śatānyāsaṃś % caturdaśa ca saṃkhyayā // LiP_1,4.26 //",
    "GP12lip_1_au:297": " catvāriṃśatsahasrāṇi $ tathānyāni kṛtaṃ yugam &",
    "GP12lip_1_au:298": " tathā daśasahasrāṇāṃ % varṣāṇāṃ śatasaṃkhyayā // LiP_1,4.27 //",
    "GP12lip_1_au:299": " aśītiś ca sahasrāṇi $ kālastretāyugasya ca &",
    "GP12lip_1_au:300": " saptaiva niyutānyāhur % varṣāṇāṃ mānuṣāṇi tu // LiP_1,4.28 //",
    "GP12lip_1_au:301": " viṃśatiś ca sahasrāṇi $ kālastu dvāparasya ca &",
    "GP12lip_1_au:302": " tathā śatasahasrāṇi % varṣāṇāṃ trīṇi saṃkhyayā // LiP_1,4.29 //",
    "GP12lip_1_au:303": " ṣaṣṭiścaiva sahasrāṇi $ kālaḥ kaliyugasya tu &",
    "GP12lip_1_au:304": " evaṃ caturyugaḥ kāla % ṛte saṃdhyāṃśakātsmṛtaḥ // LiP_1,4.30 //",
    "GP12lip_1_au:305": " niyutānyeva ṣaṭtriṃśan $ niraṃśāni tu tāni vai &",
    "GP12lip_1_au:306": " catvāriṃśattathā trīṇi % niyutānīha saṃkhyayā // LiP_1,4.31 //",
    "GP12lip_1_au:307": " viṃśatiś ca sahasrāṇi $ saṃdhyāṃśaś ca caturyugaḥ &",
    "GP12lip_1_au:308": " evaṃ caturyugākhyānāṃ % sādhikā hyekasaptatiḥ // LiP_1,4.32 //",
    "GP12lip_1_au:309": " kṛtatretādiyuktānāṃ $ manorantaramucyate &",
    "GP12lip_1_au:310": " manvantarasya saṃkhyā ca % varṣāgreṇa prakīrtitā // LiP_1,4.33 //",
    "GP12lip_1_au:311": " triṃśatkoṭyastu varṣāṇāṃ $ mānuṣeṇa dvijottamāḥ &",
    "GP12lip_1_au:312": " saptaṣaṣṭistathānyāni % niyutānyadhikāni tu // LiP_1,4.34 //",
    "GP12lip_1_au:313": " viṃśatiś ca sahasrāṇi $ kālo 'yam adhikaṃ vinā &",
    "GP12lip_1_au:314": " manvantarasya saṃkhyaiṣā % laiṅge 'sminkīrtitā dvijāḥ // LiP_1,4.35 //",
    "GP12lip_1_au:315": " caturyugasya ca tathā $ varṣasaṃkhyā prakīrtitā &",
    "GP12lip_1_au:316": " caturyugasahasraṃ vai % kalpaścaiko dvijottamāḥ // LiP_1,4.36 //",
    "GP12lip_1_au:317": " niśānte sṛjate lokān $ naśyante niśi jantavaḥ &",
    "GP12lip_1_au:318": " tatra vaimānikānāṃ tu % aṣṭāviṃśatikoṭayaḥ // LiP_1,4.37 //",
    "GP12lip_1_au:319": " manvantareṣu vai saṃkhyā $ sāntareṣu yathātathā &",
    "GP12lip_1_au:320": " trīṇi koṭiśatānyāsan % koṭyo dvinavatis tathā // LiP_1,4.38 //",
    "GP12lip_1_au:321": " kalpe 'tīte tu vai viprāḥ $ sahasrāṇāṃ tu saptatiḥ &",
    "GP12lip_1_au:322": " punastathāṣṭasāhasraṃ % sarvatraiva samāsataḥ // LiP_1,4.39 //",
    "GP12lip_1_au:323": " kalpāvasānikāṃstyaktvā $ pralaye samupasthite &",
    "GP12lip_1_au:324": " maharlokāt prayāntyete % janalokaṃ janāstataḥ // LiP_1,4.40 //",
    "GP12lip_1_au:325": " koṭīnāṃ dve sahasre tu $ aṣṭau koṭiśatāni tu &",
    "GP12lip_1_au:326": " dviṣaṣṭiś ca tathā koṭyo % niyutāni ca saptatiḥ // LiP_1,4.41 //",
    "GP12lip_1_au:327": " kalpārdhasaṃkhyā divyā vai $ kalpamevaṃ tu kalpayet &",
    "GP12lip_1_au:328": " kalpānāṃ vai sahasraṃ tu % varṣamekamajasya tu // LiP_1,4.42 //",
    "GP12lip_1_au:329": " varṣāṇāmaṣṭasāhasraṃ $ brāhmaṃ vai brahmaṇo yugam &",
    "GP12lip_1_au:330": " savanaṃ yugasāhasraṃ % sarvadevodbhavasya tu // LiP_1,4.43 //",
    "GP12lip_1_au:331": " savanānāṃ sahasraṃ tu $ trividhaṃ triguṇaṃ tathā &",
    "GP12lip_1_au:332": " brahmaṇastu tathā proktaḥ % kālaḥ kālātmanaḥ prabho // LiP_1,4.44 //",
    "GP12lip_1_au:333": " bhavodbhavastapaścaiva $ bhavyo rambhaḥ kratuḥ punaḥ &",
    "GP12lip_1_au:334": " ṛturvahnirhavyavāhaḥ % sāvitraḥ śuddha eva ca // LiP_1,4.45 //",
    "GP12lip_1_au:335": " uśikaḥ kuśikaścaiva $ gāndhāro munisattamāḥ &",
    "GP12lip_1_au:336": " ṛṣabhaś ca tathā ṣaḍjo % majjālīyaś ca madhyamaḥ // LiP_1,4.46 //",
    "GP12lip_1_au:337": " vairājo vai niṣādaś ca $ mukhyo vai meghavāhanaḥ &",
    "GP12lip_1_au:338": " pañcamaścitrakaścaiva % ākūtir jñāna eva ca // LiP_1,4.47 //",
    "GP12lip_1_au:339": " manaḥ sudarśo bṛṃhaś ca $ tathā vai śvetalohitaḥ &",
    "GP12lip_1_au:340": " raktaś ca pītavāsāś ca % asitaḥ sarvarūpakaḥ // LiP_1,4.48 //",
    "GP12lip_1_au:341": " evaṃ kalpāstu saṃkhyātā $ brahmaṇo 'vyaktajanmanaḥ &",
    "GP12lip_1_au:342": " koṭikoṭisahasrāṇi % kalpānāṃ munisattamāḥ // LiP_1,4.49 //",
    "GP12lip_1_au:343": " gatāni tāvaccheṣāṇi $ aharniśyāni vai punaḥ &",
    "GP12lip_1_au:344": " parānte vai vikārāṇi % vikāraṃ yānti viśvataḥ // LiP_1,4.50 //",
    "GP12lip_1_au:345": " vikārasya śivasyājñā- $ vaśenaiva tu saṃhṛtiḥ &",
    "GP12lip_1_au:346": " saṃhṛte tu vikāre ca % pradhāne cātmani sthite // LiP_1,4.51 //",
    "GP12lip_1_au:347": " sādharmyeṇāvatiṣṭhete $ pradhānapuruṣāvubhau &",
    "GP12lip_1_au:348": " guṇānāṃ caiva vaiṣamye % viprāḥ sṛṣṭiriti smṛtā // LiP_1,4.52 //",
    "GP12lip_1_au:349": " sāmye layo guṇānāṃ tu $ tayorheturmaheśvaraḥ &",
    "GP12lip_1_au:350": " līlayā devadevena % sargāstvīdṛgvidhāḥ kṛtāḥ // LiP_1,4.53 //",
    "GP12lip_1_au:351": " asaṃkhyātāś ca saṃkṣepāt $ pradhānād anvadhiṣṭhitāt &",
    "GP12lip_1_au:352": " asaṃkhyātāś ca kalpākhyā hy % asaṃkhyātāḥ pitāmahāḥ // LiP_1,4.54 //",
    "GP12lip_1_au:353": " harayaścāpyasaṃkhyātās tv $ eka eva maheśvaraḥ &",
    "GP12lip_1_au:354": " pradhānādipravṛttāni % līlayā prākṛtāni tu // LiP_1,4.55 //",
    "GP12lip_1_au:355": " guṇātmikā ca tadvṛttis $ tasya devasya vai tridhā &",
    "GP12lip_1_au:356": " aprākṛtasya tasyādir % madhyāntaṃ nāsti cātmanaḥ // LiP_1,4.56 //",
    "GP12lip_1_au:357": " pitāmahasyātha paraḥ $ parārdhadvayasaṃmitaḥ &",
    "GP12lip_1_au:358": " divā sṛṣṭaṃ tu yatsarvaṃ % niśi naśyati cāsya tat // LiP_1,4.57 //",
    "GP12lip_1_au:359": " bhūrbhuvaḥsvarmahastatra $ naśyate cordhvato na ca &",
    "GP12lip_1_au:360": " rātrau caikārṇave brahmā % naṣṭe sthāvarajaṅgame // LiP_1,4.58 //",
    "GP12lip_1_au:361": " suṣvāpāmbhasi yastasmān $ nārāyaṇa iti smṛtaḥ &",
    "GP12lip_1_au:362": " śarvaryante prabuddho vai % dṛṣṭvā śūnyaṃ carācaram // LiP_1,4.59 //",
    "GP12lip_1_au:363": " sraṣṭuṃ tadā matiṃ cakre $ brahmā brahmavidāṃ varaḥ &",
    "GP12lip_1_au:364": " udakairāplutāṃ kṣmāṃ tāṃ % samādāya sanātanaḥ // LiP_1,4.60 //",
    "GP12lip_1_au:365": " pūrvavatsthāpayāmāsa $ vārāhaṃ rūpamāsthitaḥ &",
    "GP12lip_1_au:366": " nadīnadasamudrāṃś ca % pūrvavaccākarotprabhuḥ // LiP_1,4.61 //",
    "GP12lip_1_au:367": " kṛtvā dharāṃ prayatnena $ nimnonnativivarjitām &",
    "GP12lip_1_au:368": " dharāyāṃ so 'cinotsarvān % girīn dagdhān purāgninā // LiP_1,4.62 //",
    "GP12lip_1_au:369": " bhūrādyāṃś caturo lokān $ kalpayāmāsa pūrvavat &",
    "GP12lip_1_au:370": " sraṣṭuṃ ca bhagavāṃścakre % tadā sraṣṭā punarmatim // LiP_1,4.63 //",
    "GP12lip_1_au:371": " LiP, 1, 5",
    "GP12lip_1_au:372": " sūta uvāca yadā sraṣṭuṃ matiṃ cakre $ mohaścāsīnmahātmanaḥ &",
    "GP12lip_1_au:373": " dvijāś ca buddhipūrvaṃ tu % brahmaṇo 'vyaktajanmanaḥ // LiP_1,5.1 //",
    "GP12lip_1_au:374": " tamo moho mahāmohas $ tāmisraścāndhasaṃjñitaḥ &",
    "GP12lip_1_au:375": " avidyā pañcadhā hyeṣā % prādurbhūtā svayambhuvaḥ // LiP_1,5.2 //",
    "GP12lip_1_au:376": " avidyayā munergrastaḥ $ sargo mukhya iti smṛtaḥ &",
    "GP12lip_1_au:377": " asādhaka iti smṛtvā % sargo mukhyaḥ prajāpatiḥ // LiP_1,5.3 //",
    "GP12lip_1_au:378": " abhyamanyata so 'nyaṃ vai $ nagā mukhyodbhavāḥ smṛtāḥ &",
    "GP12lip_1_au:379": " tridhā kaṇṭho munestasya % dhyāyato vai hyavartata // LiP_1,5.4 //",
    "GP12lip_1_au:380": " prathamaṃ tasya vai jajñe $ tiryaksroto mahātmanaḥ &",
    "GP12lip_1_au:381": " ūrdhvasrotaḥ parastasya % sāttvikaḥ sa iti smṛtaḥ // LiP_1,5.5 //",
    "GP12lip_1_au:382": " arvāksroto 'nugrahaś ca $ tathā bhūtādikaḥ punaḥ &",
    "GP12lip_1_au:383": " brahmaṇo mahatastvādyo % dvitīyo bhautikas tathā // LiP_1,5.6 //",
    "GP12lip_1_au:384": " sargastṛtīyaścaindriyas $ turīyo mukhya ucyate &",
    "GP12lip_1_au:385": " tiryagyonyaḥ pañcamastu % ṣaṣṭho daivika ucyate // LiP_1,5.7 //",
    "GP12lip_1_au:386": " saptamo mānuṣo viprā $ aṣṭamo 'nugrahaḥ smṛtaḥ &",
    "GP12lip_1_au:387": " navamaścaiva kaumāraḥ % prākṛtā vaikṛtāstvime // LiP_1,5.8 //",
    "GP12lip_1_au:388": " purastādasṛjaddevaḥ $ sanandaṃ sanakaṃ tathā &",
    "GP12lip_1_au:389": " sanātanaṃ muniśreṣṭhā % naiṣkarmyeṇa gatāḥ param // LiP_1,5.9 //",
    "GP12lip_1_au:390": " marīcibhṛgvaṅgirasaḥ $ pulastyaṃ pulahaṃ kratum &",
    "GP12lip_1_au:391": " dakṣamatriṃ vasiṣṭhaṃ ca % so 'sṛjadyogavidyayā // LiP_1,5.10 //",
    "GP12lip_1_au:392": " navaite brahmaṇaḥ putrā $ brahmajñā brāhmaṇottamāḥ &",
    "GP12lip_1_au:393": " brahmavādina evaite % brahmaṇaḥ sadṛśāḥ smṛtāḥ // LiP_1,5.11 //",
    "GP12lip_1_au:394": " saṃkalpaścaiva dharmaś ca hy $ adharmo dharmasaṃnidhiḥ &",
    "GP12lip_1_au:395": " dvādaśaiva prajāstvetā % brahmaṇo 'vyaktajanmanaḥ // LiP_1,5.12 //",
    "GP12lip_1_au:396": " ṛbhuṃ sanatkumāraṃ ca $ sasarjādau sanātanaḥ &",
    "GP12lip_1_au:397": " tāvūrdhvaretasau divyau % cāgrajau brahmavādinau // LiP_1,5.13 //",
    "GP12lip_1_au:398": " kumārau brahmaṇas tulyau $ sarvajñau sarvabhāvinau &",
    "GP12lip_1_au:399": " vakṣye bhāryākulaṃ teṣāṃ % munīnāmagrajanmanām // LiP_1,5.14 //",
    "GP12lip_1_au:400": " samāsato muniśreṣṭhāḥ $ prajāsambhūtimeva ca &",
    "GP12lip_1_au:401": " śatarūpāṃ tu vai rājñīṃ % virājamasṛjatprabhuḥ // LiP_1,5.15 //",
    "GP12lip_1_au:402": " svāyambhuvāttu vai rājñī $ śatarūpā tvayonijā &",
    "GP12lip_1_au:403": " lebhe putradvayaṃ puṇyā % tathā kanyādvayaṃ ca sā // LiP_1,5.16 //",
    "GP12lip_1_au:404": " uttānapādo hyavaro $ dhīmāñjyeṣṭhaḥ priyavrataḥ &",
    "GP12lip_1_au:405": " jyeṣṭhā variṣṭhā tvākūtiḥ % prasūtiścānujā smṛtā // LiP_1,5.17 //",
    "GP12lip_1_au:406": " upayeme tadākūtiṃ $ rucirnāma prajāpatiḥ &",
    "GP12lip_1_au:407": " prasūtiṃ bhagavāndakṣo % lokadhātrīṃ ca yoginīm // LiP_1,5.18 //",
    "GP12lip_1_au:408": " dakṣiṇāsahitaṃ yajñam $ ākūtiḥ suṣuve tathā &",
    "GP12lip_1_au:409": " dakṣiṇā janayāmāsa % divyā dvādaśa putrikāḥ // LiP_1,5.19 //",
    "GP12lip_1_au:410": " prasūtiḥ suṣuve dakṣāc $ caturviṃśatikanyakāḥ &",
    "GP12lip_1_au:411": " śraddhāṃ lakṣmīṃ dhṛtiṃ puṣṭiṃ % tuṣṭiṃ medhāṃ kriyāṃ tathā // LiP_1,5.20",
    "GP12lip_1_au:412": " buddhiṃ lajjāṃ vapuḥśāntiṃ $ siddhiṃ kīrtiṃ mahātapāḥ &",
    "GP12lip_1_au:413": " khyātiṃ śāntiṃ ca sambhūtiṃ % smṛtiṃ prītiṃ kṣamāṃ tathā // LiP_1,5.21 //",
    "GP12lip_1_au:414": " saṃnatiṃ cānasūyāṃ ca $ ūrjāṃ svāhāṃ surāraṇim &",
    "GP12lip_1_au:415": " svadhāṃ caiva mahābhāgāṃ % pradadau ca yathākramam // LiP_1,5.22 //",
    "GP12lip_1_au:416": " śraddhādyāścaiva kīrtyantās $ trayodaśa sudārikāḥ &",
    "GP12lip_1_au:417": " dharmaṃ prajāpatiṃ jagmuḥ % patiṃ paramadurlabhāḥ // LiP_1,5.23 //",
    "GP12lip_1_au:418": " upayeme bhṛgurdhīmān $ khyātiṃ tāṃ bhārgavāraṇim &",
    "GP12lip_1_au:419": " sambhūtiṃ ca marīcistu % smṛtiṃ caivāṅgirā muniḥ // LiP_1,5.24 //",
    "GP12lip_1_au:420": " prītiṃ pulastyaḥ puṇyātmā $ kṣamāṃ tāṃ pulaho muniḥ &",
    "GP12lip_1_au:421": " kratuś ca saṃnatiṃ dhīmān % atristāṃ cānasūyakām // LiP_1,5.25 //",
    "GP12lip_1_au:422": " ūrjāṃ vasiṣṭho bhagavān $ variṣṭho vārijekṣaṇām &",
    "GP12lip_1_au:423": " vibhāvasus tathā svāhāṃ % svadhāṃ vai pitaras tathā // LiP_1,5.26 //",
    "GP12lip_1_au:424": " putrīkṛtā satī yā sā $ mānasī śivasambhavā &",
    "GP12lip_1_au:425": " dakṣeṇa jagatāṃ dhātrī % rudramevāsthitā patim // LiP_1,5.27 //",
    "GP12lip_1_au:426": " ardhanārīśvaraṃ dṛṣṭvā $ sargādau kanakāṇḍajaḥ &",
    "GP12lip_1_au:427": " vibhajasveti cāhādau % yadā jātā tadābhavat // LiP_1,5.28 //",
    "GP12lip_1_au:428": " tasyāścaivāṃśajāḥ sarvāḥ $ striyastribhuvane tathā &",
    "GP12lip_1_au:429": " ekādaśāvidhā rudrās % tasya cāṃśodbhavās tathā // LiP_1,5.29 //",
    "GP12lip_1_au:430": " strīliṅgamakhilaṃ sā vai $ puṃliṅgaṃ nīlalohitaḥ &",
    "GP12lip_1_au:431": " taṃ dṛṣṭvā bhagavān brahmā % dakṣamālokya suvratām // LiP_1,5.30 //",
    "GP12lip_1_au:432": " bhajasva dhātrīṃ jagatāṃ $ mamāpi ca tavāpi ca &",
    "GP12lip_1_au:433": " punnāmno narakāttrāti % iti putrītvihoktitaḥ // LiP_1,5.31 //",
    "GP12lip_1_au:434": " praśastā tava kānteyaṃ $ syāt putrī viśvamātṛkā &",
    "GP12lip_1_au:435": " tasmāt putrī satī nāmnā % tavaiṣā ca bhaviṣyati // LiP_1,5.32 //",
    "GP12lip_1_au:436": " evamuktastadā dakṣo $ niyogādbrahmaṇo muniḥ &",
    "GP12lip_1_au:437": " labdhvā putrīṃ dadau sākṣāt % satīṃ rudrāya sādaram // LiP_1,5.33 //",
    "GP12lip_1_au:438": " dharmasya patnyaḥ śraddhādyāḥ $ kīrtitā vai trayodaśa &",
    "GP12lip_1_au:439": " tāsu dharmaprajāṃ vakṣye % yathākramamanuttamam // LiP_1,5.34 //",
    "GP12lip_1_au:440": " kāmo darpo 'tha niyamaḥ $ saṃtoṣo lobha eva ca &",
    "GP12lip_1_au:441": " śrutastu daṇḍaḥ samayo % bodhaścaiva mahādyutiḥ // LiP_1,5.35 //",
    "GP12lip_1_au:442": " apramādaś ca vinayo $ vyavasāyo dvijottamāḥ &",
    "GP12lip_1_au:443": " kṣemaṃ sukhaṃ yaśaścaiva % dharmaputrāś ca tāsu vai // LiP_1,5.36 //",
    "GP12lip_1_au:444": " dharmasya vai kriyāyāṃ tu $ daṇḍaḥ samaya eva ca &",
    "GP12lip_1_au:445": " apramādas tathā bodho % buddherdharmasya tau sutau // LiP_1,5.37 //",
    "GP12lip_1_au:446": " tasmātpañcadaśaivaite $ tāsu dharmātmajāstviha &",
    "GP12lip_1_au:447": " bhṛgupatnī ca suṣuve % khyātirviṣṇoḥ priyāṃ śriyam // LiP_1,5.38 //",
    "GP12lip_1_au:448": " dhātāraṃ ca vidhātāraṃ $ merorjāmātarau sutau &",
    "GP12lip_1_au:449": " prabhūtirnāma yā patnī % marīceḥ suṣuve sutau // LiP_1,5.39 //",
    "GP12lip_1_au:450": " pūrṇamāsaṃ tu mārīcaṃ $ tataḥ kanyācatuṣṭayam &",
    "GP12lip_1_au:451": " tuṣṭirjyeṣṭhā ca vai dṛṣṭiḥ % kṛṣiścāpacitis tathā // LiP_1,5.40 //",
    "GP12lip_1_au:452": " kṣamā ca suṣuve putrān $ putrīṃ ca pulahācchubhām &",
    "GP12lip_1_au:453": " kardamaṃ ca varīyāṃsaṃ % sahiṣṇuṃ munisattamāḥ // LiP_1,5.41 //",
    "GP12lip_1_au:454": " tathā kanakapītāṃ sa $ pīvarīṃ pṛthivīsamām &",
    "GP12lip_1_au:455": " prītyāṃ pulastyaś ca tathā % janayāmāsa vai sutān // LiP_1,5.42 //",
    "GP12lip_1_au:456": " dattorṇaṃ vedabāhuṃ ca $ putrīṃ cānyāṃ dṛṣadvatīm &",
    "GP12lip_1_au:457": " putrāṇāṃ ṣaṣṭisāhasraṃ % saṃnatiḥ suṣuve śubhā // LiP_1,5.43 //",
    "GP12lip_1_au:458": " kratostu bhāryā sarve te $ vālakhilyā iti śrutāḥ &",
    "GP12lip_1_au:459": " sinīvālīṃ kuhūṃ caiva % rākāṃ cānumatiṃ tathā // LiP_1,5.44 //",
    "GP12lip_1_au:460": " smṛtiś ca suṣuve patnī $ muneścāṅgirasas tathā &",
    "GP12lip_1_au:461": " labdhānubhāvamagniṃ ca % kīrtimantaṃ ca suvratā // LiP_1,5.45 //",
    "GP12lip_1_au:462": " atrerbhāryānasūyā vai $ suṣuve ṣaṭprajāstu yāḥ &",
    "GP12lip_1_au:463": " tāsvekā kanyakā nāmnā % śrutiḥ sā sūnupañcakam // LiP_1,5.46 //",
    "GP12lip_1_au:464": " satyanetro munirbhavyo $ mūrtirāpaḥ śanaiścaraḥ &",
    "GP12lip_1_au:465": " somaś ca vai śrutiḥ ṣaṣṭhī % pañcātreyāstu sūnavaḥ // LiP_1,5.47 //",
    "GP12lip_1_au:466": " ūrjā vasiṣṭhādvai lebhe $ sutāṃś ca sutavatsalā &",
    "GP12lip_1_au:467": " jyāyasī puṇḍarīkākṣān % vāsiṣṭhān varalocanā // LiP_1,5.48 //",
    "GP12lip_1_au:468": " rajaḥ suhotro bāhuś ca $ savanaścānaghas tathā &",
    "GP12lip_1_au:469": " sutapāḥ śukra ityete % munervai sapta sūnavaḥ // LiP_1,5.49 //",
    "GP12lip_1_au:470": " yaścābhimānī bhagavān bhavātmā $ paitāmaho vahnirasuḥ prajānām &",
    "GP12lip_1_au:471": " svāhā ca tasmātsuṣuve sutānāṃ % trayaṃ trayāṇāṃ jagatāṃ hitāya //",
    "GP12lip_1_au:472": " LiP, 1, 6",
    "GP12lip_1_au:473": " sūta uvāca pavamānaḥ pāvakaś ca $ śuciragniś ca te smṛtāḥ &",
    "GP12lip_1_au:474": " nirmathyaḥ pavamānastu % vaidyutaḥ pāvakaḥ smṛtaḥ // LiP_1,6.1 //",
    "GP12lip_1_au:475": " śuciḥ saurastu vijñeyaḥ $ svāhāputrāstrayastu te &",
    "GP12lip_1_au:476": " putraiḥ pautraistvihaiteṣāṃ % saṃkhyā saṃkṣepataḥ smṛtā // LiP_1,6.2 //",
    "GP12lip_1_au:477": " visṛjya saptakaṃ cādau $ catvāriṃśannavaiva ca &",
    "GP12lip_1_au:478": " ityete vahnayaḥ proktāḥ % praṇīyante 'dhvareṣu ca // LiP_1,6.3 //",
    "GP12lip_1_au:479": " sarve tapasvinastvete $ sarve vratabhṛtaḥ smṛtāḥ &",
    "GP12lip_1_au:480": " prajānāṃ patayaḥ sarve % sarve rudrātmakāḥ smṛtāḥ // LiP_1,6.4 //",
    "GP12lip_1_au:481": " ayajvānaś ca yajvānaḥ $ pitaraḥ prītimānasāḥ &",
    "GP12lip_1_au:482": " agniṣvāttāś ca yajvānaḥ % śeṣā barhiṣadaḥ smṛtāḥ // LiP_1,6.5 //",
    "GP12lip_1_au:483": " menāṃ tu mānasīṃ teṣāṃ $ janayāmāsa vai svadhā &",
    "GP12lip_1_au:484": " agniṣvāttātmajā menā % mānasī lokaviśrutā // LiP_1,6.6 //",
    "GP12lip_1_au:485": " asūta menā mainākaṃ $ krauñcaṃ tasyānujāmumām &",
    "GP12lip_1_au:486": " gaṅgāṃ haimavatīṃ jajñe % bhavāṅgāśleṣapāvanīm // LiP_1,6.7 //",
    "GP12lip_1_au:487": " dharaṇīṃ janayāmāsa $ mānasīṃ yajñayājinīm &",
    "GP12lip_1_au:488": " svadhā sā merurājasya % patnī padmasamānanā // LiP_1,6.8 //",
    "GP12lip_1_au:489": " pitaro 'mṛtapāḥ proktās $ teṣāṃ caiveha vistaraḥ &",
    "GP12lip_1_au:490": " ṛṣīṇāṃ ca kulaṃ sarvaṃ % śṛṇudhvaṃ tatsuvistaram // LiP_1,6.9 //",
    "GP12lip_1_au:491": " vadāmi pṛthagadhyāya- $ saṃsthitaṃ vastadūrdhvataḥ &",
    "GP12lip_1_au:492": " dākṣāyaṇī satī yātā % pārśvaṃ rudrasya pārvatī // LiP_1,6.10 //",
    "GP12lip_1_au:493": " paścāddakṣaṃ vinindyaiṣā $ patiṃ lebhe bhavaṃ tathā &",
    "GP12lip_1_au:494": " tāṃ dhyātvā vyasṛjadrudrān % anekānnīlalohitaḥ // LiP_1,6.11 //",
    "GP12lip_1_au:495": " ātmanastu samānsarvān $ sarvalokanamaskṛtān &",
    "GP12lip_1_au:496": " yācito muniśārdūlā % brahmaṇā prahasan kṣaṇāt // LiP_1,6.12 //",
    "GP12lip_1_au:497": " taistu saṃchāditaṃ sarvaṃ $ caturdaśavidhaṃ jagat &",
    "GP12lip_1_au:498": " tāndṛṣṭvā vividhān rudrān % nirmalānnīlalohitān // LiP_1,6.13 //",
    "GP12lip_1_au:499": " jarāmaraṇanirmuktān $ prāha rudrānpitāmahaḥ &",
    "GP12lip_1_au:500": " namo 'stu vo mahādevās % trinetrā nīlalohitāḥ // LiP_1,6.14 //",
    "GP12lip_1_au:501": " sarvajñāḥ sarvagā dīrghā $ hrasvā vāmanakāḥ śubhāḥ &",
    "GP12lip_1_au:502": " hiraṇyakeśā dṛṣṭighnā % nityā buddhāś ca nirmalāḥ // LiP_1,6.15 //",
    "GP12lip_1_au:503": " nirdvaṃdvā vītarāgāś ca $ viśvātmāno bhavātmajāḥ &",
    "GP12lip_1_au:504": " evaṃ stutvā tadā rudrān % rudraṃ cāha bhavaṃ śivam \\",
    "GP12lip_1_au:505": " pradakṣiṇīkṛtya tadā bhagavānkanakāṇḍajaḥ // LiP_1,6.16 //",
    "GP12lip_1_au:506": " namo 'stu te mahādeva $ prajā nārhasi śaṃkara &",
    "GP12lip_1_au:507": " mṛtyuhīnā vibho sraṣṭuṃ % mṛtyuyuktāḥ sṛja prabho // LiP_1,6.17 //",
    "GP12lip_1_au:508": " tatastamāha bhagavān $ na hi me tādṛśī sthitiḥ &",
    "GP12lip_1_au:509": " sa tvaṃ sṛja yathākāmaṃ % mṛtyuyuktāḥ prajāḥ prabho // LiP_1,6.18 //",
    "GP12lip_1_au:510": " labdhvā sasarja sakalaṃ $ śaṃkarāccaturānanaḥ &",
    "GP12lip_1_au:511": " jarāmaraṇasaṃyuktaṃ % jagadetaccarācaram // LiP_1,6.19 //",
    "GP12lip_1_au:512": " śaṃkaro 'pi tadā rudrair $ nivṛttātmā hyadhiṣṭhitaḥ &",
    "GP12lip_1_au:513": " sthāṇutvaṃ tasya vai viprāḥ % śaṃkarasya mahātmanaḥ // LiP_1,6.20 //",
    "GP12lip_1_au:514": " niṣkalasyātmanaḥ śambhoḥ $ svecchādhṛtaśarīriṇaḥ &",
    "GP12lip_1_au:515": " śaṃ rudraḥ sarvabhūtānāṃ % karoti ghṛṇayā yataḥ // LiP_1,6.21 //",
    "GP12lip_1_au:516": " śaṃkaraścāprayatnena $ tadātmā yogavidyayā &",
    "GP12lip_1_au:517": " vairāgyasthaṃ viraktasya % vimuktiryacchamucyate // LiP_1,6.22 //",
    "GP12lip_1_au:518": " aṇostu viṣayatyāgaḥ $ saṃsārabhayataḥ kramāt &",
    "GP12lip_1_au:519": " vairāgyājjāyate puṃso % virāgo darśanāntare // LiP_1,6.23 //",
    "GP12lip_1_au:520": " vimukhyo viguṇatyāgo $ vijñānasyāvicārataḥ &",
    "GP12lip_1_au:521": " tasya cāsya ca saṃdhānaṃ % prasādātparameṣṭhinaḥ // LiP_1,6.24 //",
    "GP12lip_1_au:522": " dharmo jñānaṃ ca vairāgyam $ aiśvaryaṃ śaṃkarādiha &",
    "GP12lip_1_au:523": " sa eva śaṃkaraḥ sākṣāt % pinākī nīlalohitaḥ // LiP_1,6.25 //",
    "GP12lip_1_au:524": " ye śaṃkarāśritāḥ sarve $ mucyante te na saṃśayaḥ &",
    "GP12lip_1_au:525": " na gacchantyeva narakaṃ % pāpiṣṭhā api dāruṇam // LiP_1,6.26 //",
    "GP12lip_1_au:526": " āśritāḥ śaṃkaraṃ tasmāt $ prāpnuvanti ca śāśvatam &",
    "GP12lip_1_au:527": " ṛṣaya ūcuḥ māyāntāścaiva ghorādyā hy % aṣṭaviṃśatireva ca // LiP_1,6.27 //",
    "GP12lip_1_au:528": " koṭayo narakāṇāṃ tu $ pacyante tāsu pāpinaḥ &",
    "GP12lip_1_au:529": " anāśritāḥ śivaṃ rudraṃ % śaṃkaraṃ nīlalohitam // LiP_1,6.28 //",
    "GP12lip_1_au:530": " āśrayaṃ sarvabhūtānām $ avyayaṃ jagatāṃ patim &",
    "GP12lip_1_au:531": " puruṣaṃ paramātmānaṃ % puruhūtaṃ puruṣṭutam // LiP_1,6.29 //",
    "GP12lip_1_au:532": " tamasā kālarudrākhyaṃ $ rajasā kanakāṇḍajam &",
    "GP12lip_1_au:533": " sattvena sarvagaṃ viṣṇuṃ % nirguṇatve maheśvaram // LiP_1,6.30 //",
    "GP12lip_1_au:534": " kena gacchanti narakaṃ $ narāḥ kena mahāmate &",
    "GP12lip_1_au:535": " karmaṇākarmaṇā vāpi % śrotuṃ kautūhalaṃ hi naḥ // LiP_1,6.31 //",
    "GP12lip_1_au:536": " LiP, 1, 7",
    "GP12lip_1_au:537": " sūta uvāca rahasyaṃ vaḥ pravakṣyāmi $ bhavasyāmitatejasaḥ &",
    "GP12lip_1_au:538": " prabhāvaṃ śaṃkarasyādyaṃ % saṃkṣepātsarvadarśinaḥ // LiP_1,7.1 //",
    "GP12lip_1_au:539": " yoginaḥ sarvatattvajñāḥ $ paraṃ vairāgyamāsthitāḥ // LiP_1,7.2 //",
    "GP12lip_1_au:540": " prāṇāyāmādibhiścāṣṭa- $ sādhanaiḥ sahacāriṇaḥ // LiP_1,7.3 //",
    "GP12lip_1_au:541": " karuṇādiguṇopetāḥ $ kṛtvāpi vividhāni te &",
    "GP12lip_1_au:542": " karmāṇi narakaṃ svargaṃ % gacchantyeva svakarmaṇā // LiP_1,7.4 //",
    "GP12lip_1_au:543": " prasādājjāyate jñānaṃ $ jñānādyogaḥ pravartate &",
    "GP12lip_1_au:544": " yogena jāyate muktiḥ % prasādādakhilaṃ tataḥ // LiP_1,7.5 //",
    "GP12lip_1_au:545": " ṛṣaya ūcuḥ prasādād yadi vijñānaṃ $ svarūpaṃ vaktumarhasi &",
    "GP12lip_1_au:546": " divyaṃ māheśvaraṃ caiva % yogaṃ yogavidāṃ vara // LiP_1,7.6 //",
    "GP12lip_1_au:547": " kathaṃ karoti bhagavān $ cintayā rahitaḥ śivaḥ &",
    "GP12lip_1_au:548": " prasādaṃ yogamārgeṇa % kasminkāle nṛṇāṃ vibhuḥ // LiP_1,7.7 //",
    "GP12lip_1_au:549": " romaharṣaṇa uvāca devānāṃ ca ṛṣīṇāṃ ca $ pitṝṇāṃ saṃnidhau purā &",
    "GP12lip_1_au:550": " śailādinā tu kathitaṃ % śṛṇvantu brahmasūnave // LiP_1,7.8 //",
    "GP12lip_1_au:551": " vyāsāvatārāṇi tathā $ dvāparānte ca suvratāḥ &",
    "GP12lip_1_au:552": " yogācāryāvatārāṇi % tathā tiṣye tu śūlinaḥ // LiP_1,7.9 //",
    "GP12lip_1_au:553": " tatratatra vibhoḥ śiṣyāś $ catvāraḥ śamabhājanāḥ &",
    "GP12lip_1_au:554": " praśiṣyā bahavasteṣāṃ % prasīdatyevamīśvaraḥ // LiP_1,7.10 //",
    "GP12lip_1_au:555": " evaṃ kramāgataṃ jñānaṃ $ mukhādeva nṛṇāṃ vibhoḥ &",
    "GP12lip_1_au:556": " vaiśyāntaṃ brāhmaṇādyaṃ hi % ghṛṇayā cānurūpataḥ // LiP_1,7.11 //",
    "GP12lip_1_au:557": " ṛṣaya ūcuḥ dvāpare dvāpare vyāsāḥ $ ke vai kutrāntareṣu vai &",
    "GP12lip_1_au:558": " kalpeṣu kasminkalpe no % vaktumarhasi cātra tān // LiP_1,7.12 //",
    "GP12lip_1_au:559": " sūta uvāca śṛṇvantu kalpe vārāhe $ dvijā vaivasvatāntare &",
    "GP12lip_1_au:560": " vyāsāṃś ca sāmprataṃ rudrāṃs % tathā sarvāntareṣu vai // LiP_1,7.13 //",
    "GP12lip_1_au:561": " vedānāṃ ca purāṇānāṃ $ tathā jñānapradarśakān &",
    "GP12lip_1_au:562": " yathākramaṃ pravakṣyāmi % sarvāvarteṣu sāmpratam // LiP_1,7.14 //",
    "GP12lip_1_au:563": " kratuḥ satyo bhārgavaś ca $ aṅgirāḥ savitā dvijāḥ &",
    "GP12lip_1_au:564": " mṛtyuḥ śatakraturdhīmān % vasiṣṭho munipuṃgavaḥ // LiP_1,7.15 //",
    "GP12lip_1_au:565": " sārasvatastridhāmā ca $ trivṛto munipuṃgavaḥ &",
    "GP12lip_1_au:566": " śatatejāḥ svayaṃdharmo % nārāyaṇa iti śrutaḥ // LiP_1,7.16 //",
    "GP12lip_1_au:567": " tarakṣuścāruṇirdhīmāṃs $ tathā devaḥ kṛtaṃjayaḥ &",
    "GP12lip_1_au:568": " ṛtaṃjayo bharadvājo % gautamaḥ kavisattamaḥ // LiP_1,7.17 //",
    "GP12lip_1_au:569": " vācaśravā muniḥ sākṣāt $ tathā śuṣmāyaṇiḥ śuciḥ &",
    "GP12lip_1_au:570": " tṛṇabindur munī rūkṣaḥ % śaktiḥ śākteya uttaraḥ // LiP_1,7.18 //",
    "GP12lip_1_au:571": " jātūkarṇyo hariḥ sākṣāt $ kṛṣṇadvaipāyano muniḥ &",
    "GP12lip_1_au:572": " vyāsāstvete ca śṛṇvantu % kalau yogeśvarān kramāt // LiP_1,7.19 //",
    "GP12lip_1_au:573": " asaṃkhyātā hi kalpeṣu $ vibhoḥ sarvāntareṣu ca &",
    "GP12lip_1_au:574": " kalau rudrāvatārāṇāṃ % vyāsānāṃ kila gauravāt // LiP_1,7.20 //",
    "GP12lip_1_au:575": " vaivasvatāntare kalpe $ vārāhe ye ca tān punaḥ &",
    "GP12lip_1_au:576": " avatārān pravakṣyāmi % tathā sarvāntareṣu vai // LiP_1,7.21 //",
    "GP12lip_1_au:577": " ṛṣaya ūcuḥ manvantarāṇi vārāhe $ vaktumarhasi sāmpratam &",
    "GP12lip_1_au:578": " tathaiva cordhvakalpeṣu % siddhānvaivasvatāntare // LiP_1,7.22 //",
    "GP12lip_1_au:579": " romaharṣaṇa uvāca manuḥ svāyambhuvastvādyas $ tataḥ svārociṣo dvijāḥ &",
    "GP12lip_1_au:580": " uttamastāmasaścaiva % raivatāścākṣuṣas tathā // LiP_1,7.23 //",
    "GP12lip_1_au:581": " vaivasvataś ca sāvarṇir $ dharmaḥ sāvarṇikaḥ punaḥ &",
    "GP12lip_1_au:582": " piśaṅgaścāpiśaṅgābhaḥ % śabalo varṇakas tathā // LiP_1,7.24 //",
    "GP12lip_1_au:583": " aukārāntā akārādyā $ manavaḥ parikīrtitāḥ &",
    "GP12lip_1_au:584": " śvetaḥ pāṇḍus tathā raktas % tāmraḥ pītaśca kāpilaḥ // LiP_1,7.25 //",
    "GP12lip_1_au:585": " kṛṣṇaḥ śyāmas tathā dhūmraḥ $ sudhūmraś ca dvijottamāḥ &",
    "GP12lip_1_au:586": " apiśaṅgaḥ piśaṅgaś ca % trivarṇaḥ śabalas tathā // LiP_1,7.26 //",
    "GP12lip_1_au:587": " kālaṃdhurastu kathitā $ varṇato manavaḥ śubhāḥ &",
    "GP12lip_1_au:588": " nāmato varṇataścaiva % varṇataḥ punareva ca // LiP_1,7.27 //",
    "GP12lip_1_au:589": " svarātmānaḥ samākhyātāś $ cāntareśāḥ samāsataḥ &",
    "GP12lip_1_au:590": " vaivasvata ṛkārastu % manuḥ kṛṣṇaḥ sureśvaraḥ // LiP_1,7.28 //",
    "GP12lip_1_au:591": " saptamastasya vakṣyāmi $ yugāvarteṣu yoginaḥ &",
    "GP12lip_1_au:592": " samatīteṣu kalpeṣu % tathā cānāgateṣu vai // LiP_1,7.29 //",
    "GP12lip_1_au:593": " vārāhaḥ sāmprataṃ jñeyaḥ $ saptamāntarataḥ kramāt &",
    "GP12lip_1_au:594": " yogāvatārāṃś ca vibhoḥ % śiṣyāṇāṃ saṃtatis tathā // LiP_1,7.30 //",
    "GP12lip_1_au:595": " samprekṣya sarvakāleṣu $ tathāvarteṣu yoginām &",
    "GP12lip_1_au:596": " ādye śvetaḥ kalau rudraḥ % sutāro madanas tathā // LiP_1,7.31 //",
    "GP12lip_1_au:597": " suhotraḥ kaṅkaṇaścaiva $ lokākṣir munisattamāḥ &",
    "GP12lip_1_au:598": " jaigīṣavyo mahātejā % bhagavān dadhivāhanaḥ // LiP_1,7.32 //",
    "GP12lip_1_au:599": " ṛṣabhaś ca munirdhīmān $ ugraścātriḥ subālakaḥ &",
    "GP12lip_1_au:600": " gautamaścātha bhagavān % sarvadevanamaskṛtaḥ // LiP_1,7.33 //",
    "GP12lip_1_au:601": " vedaśīrṣaś ca gokarṇo $ guhāvāsī śikhaṇḍabhṛt &",
    "GP12lip_1_au:602": " jaṭāmālyaṭṭahāsaś ca % dāruko lāṅgalī tathā // LiP_1,7.34 //",
    "GP12lip_1_au:603": " mahākāyamuniḥ śūlī $ daṇḍī muṇḍīśvaraḥ svayam &",
    "GP12lip_1_au:604": " sahiṣṇuḥ somaśarmā ca % nakulīśo jagadguruḥ // LiP_1,7.35 //",
    "GP12lip_1_au:605": " vaivasvate 'ntare samyak $ proktā hi paramātmanaḥ &",
    "GP12lip_1_au:606": " yogācāryāvatārā ye % sarvāvarteṣu suvratāḥ // LiP_1,7.36 //",
    "GP12lip_1_au:607": " vyāsāścaivaṃ muniśreṣṭhā $ dvāpare dvāpare tvime &",
    "GP12lip_1_au:608": " yogeśvarāṇāṃ catvāraḥ % śiṣyāḥ pratyekamavyayāḥ // LiP_1,7.37 //",
    "GP12lip_1_au:609": " śvetaḥ śvetaśikhaṇḍī ca $ śvetāśvaḥ śvetalohitaḥ &",
    "GP12lip_1_au:610": " dundubhiḥ śatarūpaś ca % ṛcīkaḥ ketumāṃs tathā // LiP_1,7.38 //",
    "GP12lip_1_au:611": " viśokaśca vikeśaś ca $ vipāśaḥ pāpanāśanaḥ &",
    "GP12lip_1_au:612": " sumukho durmukhaścaiva % durdamo duratikramaḥ // LiP_1,7.39 //",
    "GP12lip_1_au:613": " sanakaś ca sanandaś ca $ prabhuryaś ca sanātanaḥ &",
    "GP12lip_1_au:614": " ṛbhuḥ sanatkumāraś ca % sudhāmā virajās tathā // LiP_1,7.40 //",
    "GP12lip_1_au:615": " śaṅkhapād vairajaścaiva $ meghaḥ sārasvatas tathā &",
    "GP12lip_1_au:616": " suvāhano muniśreṣṭho % meghavāho mahādyutiḥ // LiP_1,7.41 //",
    "GP12lip_1_au:617": " kapilaścāsuriścaiva $ tathā pañcaśikho muniḥ &",
    "GP12lip_1_au:618": " vālkalaś ca mahāyogī % dharmātmāno mahaujasaḥ // LiP_1,7.42 //",
    "GP12lip_1_au:619": " parāśaraś ca gargaś ca $ bhārgavaścāṅgirās tathā &",
    "GP12lip_1_au:620": " balabandhur nirāmitraḥ % ketuśṛṅgastapodhanaḥ // LiP_1,7.43 //",
    "GP12lip_1_au:621": " lambodaraś ca lambaśca $ lambākṣo lambakeśakaḥ &",
    "GP12lip_1_au:622": " sarvajñaḥ samabuddhiś ca % sādhyaḥ sarvastathaiva ca // LiP_1,7.44 //",
    "GP12lip_1_au:623": " sudhāmā kāśyapaścaiva $ vāsiṣṭho virajās tathā &",
    "GP12lip_1_au:624": " atrir devasadaścaiva % śravaṇo 'tha śraviṣṭhakaḥ \\",
    "GP12lip_1_au:625": " kuṇiś ca kuṇibāhuś ca kuśarīraḥ kunetrakaḥ // LiP_1,7.45 //",
    "GP12lip_1_au:626": " kaśyapo 'pyuśanāścaiva $ cyavano 'tha bṛhaspatiḥ &",
    "GP12lip_1_au:627": " utathyo vāmadevaś ca % mahāyogo mahābalaḥ // LiP_1,7.46 //",
    "GP12lip_1_au:628": " vācaśravāḥ sudhīkaśca $ śyāvāśvaś ca yatīśvaraḥ &",
    "GP12lip_1_au:629": " hiraṇyanābhaḥ kauśalyo % logākṣiḥ kuthumis tathā // LiP_1,7.47 //",
    "GP12lip_1_au:630": " sumanturbarbarī vidvān $ kabandhaḥ kuśikaṃdharaḥ &",
    "GP12lip_1_au:631": " plakṣo dālbhyāyaṇiścaiva % ketumān gopanas tathā // LiP_1,7.48 //",
    "GP12lip_1_au:632": " bhallāvī madhupiṅgaśca $ śvetaketustaponidhiḥ &",
    "GP12lip_1_au:633": " uśiko bṛhadaśvaś ca % devalaḥ kavireva ca // LiP_1,7.49 //",
    "GP12lip_1_au:634": " śālihotro 'gniveśaśca $ yuvanāśvaḥ śaradvasuḥ &",
    "GP12lip_1_au:635": " chagalaḥ kuṇḍakarṇaś ca % kumbhaścaiva pravāhakaḥ // LiP_1,7.50 //",
    "GP12lip_1_au:636": " ulūko vidyutaścaiva $ maṇḍūko hyāśvalāyanaḥ &",
    "GP12lip_1_au:637": " akṣapādaḥ kumāraś ca % ulūko vatsa eva ca // LiP_1,7.51 //",
    "GP12lip_1_au:638": " kuśikaścaiva garbhaś ca $ mitraḥ kauruṣya eva ca &",
    "GP12lip_1_au:639": " śiṣyāstvete mahātmānaḥ % sarvāvarteṣu yoginām // LiP_1,7.52 //",
    "GP12lip_1_au:640": " vimalā brahmabhūyiṣṭhā $ jñānayogaparāyaṇāḥ &",
    "GP12lip_1_au:641": " ete pāśupatāḥ siddhā % bhasmoddhūlitavigrahāḥ // LiP_1,7.53 //",
    "GP12lip_1_au:642": " śiṣyāḥ praśiṣyāścaiteṣāṃ $ śataśo 'tha sahasraśaḥ &",
    "GP12lip_1_au:643": " prāpya pāśupataṃ yogaṃ % rudralokāya saṃsthitāḥ // LiP_1,7.54 //",
    "GP12lip_1_au:644": " devādayaḥ piśācāntāḥ $ paśavaḥ parikīrtitāḥ &",
    "GP12lip_1_au:645": " teṣāṃ patitvātsarveśo % bhavaḥ paśupatiḥ smṛtaḥ // LiP_1,7.55 //",
    "GP12lip_1_au:646": " tena praṇīto rudreṇa $ paśūnāṃ patinā dvijāḥ &",
    "GP12lip_1_au:647": " yogaḥ pāśupato jñeyaḥ % parāvaravibhūtaye // LiP_1,7.56 //",
    "GP12lip_1_au:648": " LiP, 1, 8",
    "GP12lip_1_au:649": " sūta uvāca saṃkṣepataḥ pravakṣyāmi $ yogasthānāni sāmpratam &",
    "GP12lip_1_au:650": " kalpitāni śivenaiva % hitāya jagatāṃ dvijāḥ // LiP_1,8.1 //",
    "GP12lip_1_au:651": " galādadho vitastyā yan $ nābherupari cottamam &",
    "GP12lip_1_au:652": " yogasthānamadho nābher % āvartaṃ madhyamaṃ bhruvoḥ // LiP_1,8.2 //",
    "GP12lip_1_au:653": " sarvārthajñānaniṣpattir $ ātmano yoga ucyate &",
    "GP12lip_1_au:654": " ekāgratā bhaveccaiva % sarvadā tatprasādataḥ // LiP_1,8.3 //",
    "GP12lip_1_au:655": " prasādasya svarūpaṃ yat $ svasaṃvedyaṃ dvijottamāḥ &",
    "GP12lip_1_au:656": " vaktuṃ na śakyaṃ brahmādyaiḥ % kramaśo jāyate nṛṇām // LiP_1,8.4 //",
    "GP12lip_1_au:657": " yogaśabdena nirvāṇaṃ $ māheśaṃ padamucyate &",
    "GP12lip_1_au:658": " tasya heturṛṣerjñānaṃ % jñānaṃ tasya prasādataḥ // LiP_1,8.5 //",
    "GP12lip_1_au:659": " jñānena nirdahetpāpaṃ $ nirudhya viṣayān sadā &",
    "GP12lip_1_au:660": " niruddhendriyavṛttestu % yogasiddhirbhaviṣyati // LiP_1,8.6 //",
    "GP12lip_1_au:661": " yogo nirodho vṛtteṣu $ cittasya dvijasattamāḥ &",
    "GP12lip_1_au:662": " sādhanānyaṣṭadhā cāsya % kathitānīha siddhaye // LiP_1,8.7 //",
    "GP12lip_1_au:663": " yamastu prathamaḥ prokto $ dvitīyo niyamas tathā &",
    "GP12lip_1_au:664": " tṛtīyamāsanaṃ proktaṃ % prāṇāyāmastataḥ param // LiP_1,8.8 //",
    "GP12lip_1_au:665": " pratyāhāraṃ pañcamo vai $ dhāraṇā ca tataḥ parā &",
    "GP12lip_1_au:666": " dhyānaṃ saptamamityuktaṃ % samādhistvaṣṭamaḥ smṛtaḥ // LiP_1,8.9 //",
    "GP12lip_1_au:667": " tapasyuparamaścaiva $ yama ityabhidhīyate &",
    "GP12lip_1_au:668": " ahiṃsā prathamo hetur % yamasya yamināṃ varāḥ // LiP_1,8.10 //",
    "GP12lip_1_au:669": " satyamasteyamaparaṃ $ brahmacaryāparigrahau &",
    "GP12lip_1_au:670": " niyamasyāpi vai mūlaṃ % yama eva na saṃśayaḥ // LiP_1,8.11 //",
    "GP12lip_1_au:671": " ātmavat sarvabhūtānāṃ $ hitāyaiva pravartanam &",
    "GP12lip_1_au:672": " ahiṃsaiṣā samākhyātā % yā cātmajñānasiddhidā // LiP_1,8.12 //",
    "GP12lip_1_au:673": " dṛṣṭaṃ śrutaṃ cānumitaṃ $ svānubhūtaṃ yathārthataḥ &",
    "GP12lip_1_au:674": " kathanaṃ satyamityuktaṃ % parapīḍāvivarjitam // LiP_1,8.13 //",
    "GP12lip_1_au:675": " nāślīlaṃ kīrtayedevaṃ $ brāhmaṇānāmiti śrutiḥ &",
    "GP12lip_1_au:676": " paradoṣān parijñāya % na vadediti cāparam // LiP_1,8.14 //",
    "GP12lip_1_au:677": " anādānaṃ parasvānām $ āpadyapi vicārataḥ &",
    "GP12lip_1_au:678": " manasā karmaṇā vācā % tadasteyaṃ samāsataḥ // LiP_1,8.15 //",
    "GP12lip_1_au:679": " maithunasyāpravṛttirhi $ manovākkāyakarmaṇā &",
    "GP12lip_1_au:680": " brahmacaryamiti proktaṃ % yatīnāṃ brahmacāriṇām // LiP_1,8.16 //",
    "GP12lip_1_au:681": " iha vaikhānasānāṃ ca $ vidārāṇāṃ viśeṣataḥ &",
    "GP12lip_1_au:682": " sadārāṇāṃ gṛhasthānaṃ % tathaiva ca vadāmi vaḥ // LiP_1,8.17 //",
    "GP12lip_1_au:683": " svadāre vidhivatkṛtvā $ nivṛttiścānyataḥ sadā &",
    "GP12lip_1_au:684": " manasā karmaṇā vācā % brahmacaryamiti smṛtam // LiP_1,8.18 //",
    "GP12lip_1_au:685": " medhyā svanārī sambhogaṃ $ kṛtvā snānaṃ samācaret &",
    "GP12lip_1_au:686": " evaṃ gṛhastho yuktātmā % brahmacārī na saṃśayaḥ // LiP_1,8.19 //",
    "GP12lip_1_au:687": " ahiṃsāpyevamevaiṣā $ dvijagurvagnipūjane &",
    "GP12lip_1_au:688": " vidhinā yādṛśī hiṃsā % sā tvahiṃsā iti smṛtā // LiP_1,8.20 //",
    "GP12lip_1_au:689": " striyaḥ sadā parityājyāḥ $ saṅgaṃ naiva ca kārayet &",
    "GP12lip_1_au:690": " kuṇapeṣu yathā cittaṃ % tathā kuryādvicakṣaṇaḥ // LiP_1,8.21 //",
    "GP12lip_1_au:691": " viṇmūtrotsargakāleṣu $ bahirbhūmau yathā matiḥ &",
    "GP12lip_1_au:692": " tathā kāryā ratau cāpi % svadāre cānyataḥ kutaḥ // LiP_1,8.22 //",
    "GP12lip_1_au:693": " aṅgārasadṛśī nārī $ ghṛtakumbhasamaḥ pumān &",
    "GP12lip_1_au:694": " tasmānnārīṣu saṃsargaṃ % dūrataḥ parivarjayet // LiP_1,8.23 //",
    "GP12lip_1_au:695": " bhogena tṛptirnaivāsti $ viṣayāṇāṃ vicārataḥ &",
    "GP12lip_1_au:696": " tasmādvirāgaḥ kartavyo % manasā karmaṇā girā // LiP_1,8.24 //",
    "GP12lip_1_au:697": " na jātu kāmaḥ kāmānām $ upabhogena śāmyati &",
    "GP12lip_1_au:698": " haviṣā kṛṣṇavartmeva % bhūya evābhivardhate // LiP_1,8.25 //",
    "GP12lip_1_au:699": " tasmāttyāgaḥ sadā kāryas tv $ amṛtatvāya yoginā &",
    "GP12lip_1_au:700": " avirakto yato martyo % nānāyoniṣu vartate // LiP_1,8.26 //",
    "GP12lip_1_au:701": " tyāgenaivāmṛtatvaṃ hi $ śrutismṛtividāṃ varāḥ &",
    "GP12lip_1_au:702": " karmaṇā prajayā nāsti % dravyeṇa dvijasattamāḥ // LiP_1,8.27 //",
    "GP12lip_1_au:703": " tasmādvirāgaḥ kartavyo $ manovākkāyakarmaṇā &",
    "GP12lip_1_au:704": " ṛtau ṛtau nivṛttistu % brahmacaryamiti smṛtam // LiP_1,8.28 //",
    "GP12lip_1_au:705": " yamāḥ saṃkṣepataḥ proktā $ niyamāṃś ca vadāmi vaḥ &",
    "GP12lip_1_au:706": " śaucamijyā tapo dānaṃ % svādhyāyopasthanigrahaḥ // LiP_1,8.29 //",
    "GP12lip_1_au:707": " vratopavāsamaunaṃ ca $ snānaṃ ca niyamā daśa &",
    "GP12lip_1_au:708": " niyamaḥ syādanīhā ca % śaucaṃ tuṣṭistapas tathā // LiP_1,8.30 //",
    "GP12lip_1_au:709": " japaḥ śivapraṇīdhānaṃ $ padmakādyaṃ tathāsanam &",
    "GP12lip_1_au:710": " bāhyamābhyantaraṃ proktaṃ % śaucamābhyantaraṃ varam // LiP_1,8.31 //",
    "GP12lip_1_au:711": " bāhyaśaucena yuktaḥ saṃs $ tathā cābhyantaraṃ caret &",
    "GP12lip_1_au:712": " āgneyaṃ vāruṇaṃ brāhmaṃ % kartavyaṃ śivapūjakaiḥ // LiP_1,8.32 //",
    "GP12lip_1_au:713": " snānaṃ vidhānataḥ samyak $ paścād ābhyantaraṃ caret &",
    "GP12lip_1_au:714": " ā dehāntaṃ mṛdālipya % tīrthatoyeṣu sarvadā // LiP_1,8.33 //",
    "GP12lip_1_au:715": " avagāhyāpi malino hy $ antaḥ śaucavivarjitaḥ &",
    "GP12lip_1_au:716": " śaivalā jhaṣakā matsyāḥ % sattvā matsyopajīvinaḥ // LiP_1,8.34 //",
    "GP12lip_1_au:717": " sadāvagāhya salile $ viśuddhāḥ kiṃ dvijottamāḥ &",
    "GP12lip_1_au:718": " tasmādābhyantaraṃ śaucaṃ % sadā kāryaṃ vidhānataḥ // LiP_1,8.35 //",
    "GP12lip_1_au:719": " ātmajñānāmbhasi snātvā $ sakṛdālipya bhāvataḥ &",
    "GP12lip_1_au:720": " suvairāgyamṛdā śuddhaḥ % śaucamevaṃ prakīrtitam // LiP_1,8.36 //",
    "GP12lip_1_au:721": " śuddhasya siddhayo dṛṣṭā $ naivāśuddhasya siddhayaḥ &",
    "GP12lip_1_au:722": " nyāyenāgatayā vṛttyā % saṃtuṣṭo yastu suvrataḥ // LiP_1,8.37 //",
    "GP12lip_1_au:723": " saṃtoṣastasya satatam $ atītārthasya cāsmṛtiḥ &",
    "GP12lip_1_au:724": " cāndrāyaṇādinipuṇas % tapāṃsi suśubhāni ca // LiP_1,8.38 //",
    "GP12lip_1_au:725": " svādhyāyastu japaḥ proktaḥ $ praṇavasya tridhā smṛtaḥ &",
    "GP12lip_1_au:726": " vācikaścādhamo mukhya % upāṃśuścottamottamaḥ // LiP_1,8.39 //",
    "GP12lip_1_au:727": " mānaso vistareṇaiva $ kalpe pañcākṣare smṛtaḥ &",
    "GP12lip_1_au:728": " tathā śivapraṇīdhānaṃ % manovākkāyakarmaṇā // LiP_1,8.40 //",
    "GP12lip_1_au:729": " śivajñānaṃ gurorbhaktir $ acalā supratiṣṭhitā &",
    "GP12lip_1_au:730": " nigraho hyapahṛtyāśu % prasaktānīndriyāṇi ca // LiP_1,8.41 //",
    "GP12lip_1_au:731": " viṣayeṣu samāsena $ pratyāhāraḥ prakīrtitaḥ &",
    "GP12lip_1_au:732": " cittasya dhāraṇā proktā % sthānabandhaḥ samāsataḥ // LiP_1,8.42 //",
    "GP12lip_1_au:733": " tasyāḥ svāsthyena dhyānaṃ ca $ samādhiś ca vicārataḥ &",
    "GP12lip_1_au:734": " tatraikacittatā dhyānaṃ % pratyayāntaravarjitam // LiP_1,8.43 //",
    "GP12lip_1_au:735": " cidbhāsamarthamātrasya $ dehaśūnyamiva sthitam &",
    "GP12lip_1_au:736": " samādhiḥ sarvahetuś ca % prāṇāyāma iti smṛtaḥ // LiP_1,8.44 //",
    "GP12lip_1_au:737": " prāṇaḥ svadehajo vāyur $ yamastasya nirodhanam &",
    "GP12lip_1_au:738": " tridhā dvijairyamaḥ prokto % mando madhyottamas tathā // LiP_1,8.45 //",
    "GP12lip_1_au:739": " prāṇāpānanirodhastu $ prāṇāyāmaḥ prakīrtitaḥ &",
    "GP12lip_1_au:740": " prāṇāyāmasya mānaṃ tu % mātrādvādaśakaṃ smṛtam // LiP_1,8.46 //",
    "GP12lip_1_au:741": " nīco dvādaśamātrastu $ uddhāto dvādaśaḥ smṛtaḥ &",
    "GP12lip_1_au:742": " madhyamas tu dviruddhātaś % caturviṃśatimātrakaḥ // LiP_1,8.47 //",
    "GP12lip_1_au:743": " mukhyastu yastriruddhātaḥ $ ṣaṭtriṃśanmātra ucyate &",
    "GP12lip_1_au:744": " prasvedakampanotthāna- % janakaśca yathākramam // LiP_1,8.48 //",
    "GP12lip_1_au:745": " ānandodbhavayogārthaṃ $ nidrāghūrṇistathaiva ca &",
    "GP12lip_1_au:746": " romāñcadhvanisaṃviddha- % svāṅgamoṭanakampanam // LiP_1,8.49 //",
    "GP12lip_1_au:747": " bhramaṇaṃ svedajanyā sā $ saṃvinmūrchā bhavedyadā &",
    "GP12lip_1_au:748": " tadottamottamaḥ proktaḥ % prāṇāyāmaḥ suśobhanaḥ // LiP_1,8.50 //",
    "GP12lip_1_au:749": " sagarbho 'garbha ityuktaḥ $ sajapo vijapaḥ kramāt &",
    "GP12lip_1_au:750": " ibho vā śarabho vāpi % durādharṣo 'tha kesarī // LiP_1,8.51 //",
    "GP12lip_1_au:751": " gṛhīto damyamānastu $ yathāsvasthastu jāyate &",
    "GP12lip_1_au:752": " tathā samīraṇo 'svastho % durādharṣaś ca yoginām // LiP_1,8.52 //",
    "GP12lip_1_au:753": " nyāyataḥ sevyamānastu $ sa evaṃ svasthatāṃ vrajet &",
    "GP12lip_1_au:754": " yathaiva mṛgarāṅnāgaḥ % śarabho vāpi durmadaḥ // LiP_1,8.53 //",
    "GP12lip_1_au:755": " kālāntaravaśādyogād $ damyate paramādarāt &",
    "GP12lip_1_au:756": " tathā paricayātsvāsthyaṃ % samatvaṃ cādhigacchati // LiP_1,8.54 //",
    "GP12lip_1_au:757": " yogādabhyasate yastu $ vyasanaṃ naiva jāyate &",
    "GP12lip_1_au:758": " evamabhyasyamānastu % muneḥ prāṇo vinirdahet // LiP_1,8.55 //",
    "GP12lip_1_au:759": " manovākkāyajān doṣān $ karturdehaṃ ca rakṣati &",
    "GP12lip_1_au:760": " saṃyuktasya tathā samyak % prāṇāyāmena dhīmataḥ // LiP_1,8.56 //",
    "GP12lip_1_au:761": " doṣāttasmācca naśyanti $ niśvāsastena jīryate &",
    "GP12lip_1_au:762": " prāṇāyāmena sidhyanti % divyāḥ śāntyādayaḥ kramāt // LiP_1,8.57 //",
    "GP12lip_1_au:763": " śāntiḥ praśāntirdīptiś ca $ prasādaś ca tathā kramāt &",
    "GP12lip_1_au:764": " ādau catuṣṭayasyeha % proktā śāntiriha dvijāḥ // LiP_1,8.58 //",
    "GP12lip_1_au:765": " sahajāgantukānāṃ ca $ pāpānāṃ śāntir ucyate &",
    "GP12lip_1_au:766": " praśāntiḥ saṃyamaḥ samyag % vacasāmiti saṃsmṛtā // LiP_1,8.59 //",
    "GP12lip_1_au:767": " prakāśo dīptirityuktaḥ $ sarvataḥ sarvadā dvijāḥ &",
    "GP12lip_1_au:768": " sarvendriyaprasādastu % buddhervai marutāmapi // LiP_1,8.60 //",
    "GP12lip_1_au:769": " prasāda iti samproktaḥ $ svānte tviha catuṣṭaye &",
    "GP12lip_1_au:770": " prāṇo 'pānaḥ samānaś ca % udāno vyāna eva ca // LiP_1,8.61 //",
    "GP12lip_1_au:771": " nāgaḥ kūrmastu kṛkalo $ devadatto dhanaṃjayaḥ &",
    "GP12lip_1_au:772": " eteṣāṃ yaḥ prasādastu % marutāmiti saṃsmṛtaḥ // LiP_1,8.62 //",
    "GP12lip_1_au:773": " prayāṇaṃ kurute tasmād $ vāyuḥ prāṇa iti smṛtaḥ &",
    "GP12lip_1_au:774": " apānayatyapānastu % āhārādīn krameṇa ca // LiP_1,8.63 //",
    "GP12lip_1_au:775": " vyāno vyānāmayatyaṅgaṃ $ vyādhyādīnāṃ prakopakaḥ &",
    "GP12lip_1_au:776": " udvejayati marmāṇi % udāno 'yaṃ prakīrtitaḥ // LiP_1,8.64 //",
    "GP12lip_1_au:777": " samaṃ nayati gātrāṇi $ samānaḥ pañca vāyavaḥ &",
    "GP12lip_1_au:778": " udgāre nāga ākhyātaḥ % kūrma unmīlane tu saḥ // LiP_1,8.65 //",
    "GP12lip_1_au:779": " kṛkalaḥ kṣutakāyaiva $ devadatto vijṛmbhaṇe &",
    "GP12lip_1_au:780": " dhanaṃjayo mahāghoṣaḥ % sarvagaḥ sa mṛte 'pi hi // LiP_1,8.66 //",
    "GP12lip_1_au:781": " iti yo daśavāyūnāṃ $ prāṇāyāmena sidhyati &",
    "GP12lip_1_au:782": " prasādo 'sya turīyā tu % saṃjñā viprāścatuṣṭaye // LiP_1,8.67 //",
    "GP12lip_1_au:783": " visvarastu mahān prajño $ mano brahmā citiḥ smṛtiḥ &",
    "GP12lip_1_au:784": " khyātiḥ saṃvittataḥ paścād % īśvaro matireva ca // LiP_1,8.68 //",
    "GP12lip_1_au:785": " buddheretāḥ dvijāḥ saṃjñā $ mahataḥ parikīrtitāḥ &",
    "GP12lip_1_au:786": " asyā buddheḥ prasādastu % prāṇāyāmena sidhyati // LiP_1,8.69 //",
    "GP12lip_1_au:787": " visvaro visvarībhāvo $ dvaṃdvānāṃ munisattamāḥ &",
    "GP12lip_1_au:788": " agrajaḥ sarvatattvānāṃ % mahānyaḥ parimāṇataḥ // LiP_1,8.70 //",
    "GP12lip_1_au:789": " yatpramāṇaguhā prajñā $ manastu manute yataḥ &",
    "GP12lip_1_au:790": " bṛhattvād bṛṃhaṇatvācca % brahmā brahmavidāṃvarāḥ // LiP_1,8.71 //",
    "GP12lip_1_au:791": " sarvakarmāṇi bhogārthaṃ $ yaccinoti citiḥ smṛtā &",
    "GP12lip_1_au:792": " smarate yatsmṛtiḥ sarvaṃ % saṃvidvai vindate yataḥ // LiP_1,8.72 //",
    "GP12lip_1_au:793": " khyāyate yattviti khyātir $ jñānādibhir anekaśaḥ &",
    "GP12lip_1_au:794": " sarvatattvādhipaḥ sarvaṃ % vijānāti yadīśvaraḥ // LiP_1,8.73 //",
    "GP12lip_1_au:795": " manute manyate yasmān $ matirmatimatāṃvarāḥ &",
    "GP12lip_1_au:796": " arthaṃ bodhayate yacca % budhyate buddhirucyate // LiP_1,8.74 //",
    "GP12lip_1_au:797": " asyā buddheḥ prasādastu $ prāṇāyāmena sidhyati &",
    "GP12lip_1_au:798": " doṣānvinirdahetsarvān % prāṇāyāmādasau yamī // LiP_1,8.75 //",
    "GP12lip_1_au:799": " pātakaṃ dhāraṇābhistu $ pratyāhāreṇa nirdahet &",
    "GP12lip_1_au:800": " viṣayānviṣavaddhyātvā % dhyānenānīśvarān guṇān // LiP_1,8.76 //",
    "GP12lip_1_au:801": " samādhinā yatiśreṣṭhāḥ $ prajñāvṛddhiṃ vivardhayet &",
    "GP12lip_1_au:802": " sthānaṃ labdhvaiva kurvīta % yogāṣṭāṅgāni vai kramāt // LiP_1,8.77 //",
    "GP12lip_1_au:803": " labdhvāsanāni vidhivad $ yogasiddhyartham ātmavit &",
    "GP12lip_1_au:804": " ādeśakāle yogasya % darśanaṃ hi na vidyate // LiP_1,8.78 //",
    "GP12lip_1_au:805": " agnyabhyāse jale vāpi $ śuṣkaparṇacaye tathā &",
    "GP12lip_1_au:806": " jantuvyāpte śmaśāne ca % jīrṇagoṣṭhe catuṣpathe // LiP_1,8.79 //",
    "GP12lip_1_au:807": " saśabde sabhaye vāpi $ caityavalmīkasaṃcaye &",
    "GP12lip_1_au:808": " aśubhe durjanākrānte % maśakādisamanvite // LiP_1,8.80 //",
    "GP12lip_1_au:809": " nācareddehabādhāyāṃ $ daurmanasyādisambhave &",
    "GP12lip_1_au:810": " sugupte tu śubhe ramye % guhāyāṃ parvatasya tu // LiP_1,8.81 //",
    "GP12lip_1_au:811": " bhavakṣetre sugupte vā $ bhavārāme vane 'pi vā &",
    "GP12lip_1_au:812": " gṛhe tu suśubhe deśe % vijane jantuvarjite // LiP_1,8.82 //",
    "GP12lip_1_au:813": " atyantanirmale samyak $ supralipte vicitrite &",
    "GP12lip_1_au:814": " darpaṇodarasaṃkāśe % kṛṣṇāgarusudhūpite // LiP_1,8.83 //",
    "GP12lip_1_au:815": " nānāpuṣpasamākīrṇe $ vitānopari śobhite &",
    "GP12lip_1_au:816": " phalapallavamūlāḍhye % kuśapuṣpasamanvite // LiP_1,8.84 //",
    "GP12lip_1_au:817": " samāsanastho yogāṅgāny $ abhyaseddhṛṣitaḥ svayam &",
    "GP12lip_1_au:818": " praṇipatya guruṃ paścād % bhavaṃ devīṃ vināyakam // LiP_1,8.85 //",
    "GP12lip_1_au:819": " yogīśvarān saśiṣyāṃś ca $ yogaṃ yuñjīta yogavit &",
    "GP12lip_1_au:820": " āsanaṃ svastikaṃ baddhvā % padmamardhāsanaṃ tu vā // LiP_1,8.86 //",
    "GP12lip_1_au:821": " samajānus tathā dhīmān $ ekajānurathāpivā &",
    "GP12lip_1_au:822": " samaṃ dṛḍhāsano bhūtvā % saṃhṛtya caraṇāvubhau // LiP_1,8.87 //",
    "GP12lip_1_au:823": " saṃvṛtāsyopabaddhākṣa $ uro viṣṭabhya cāgrataḥ &",
    "GP12lip_1_au:824": " pārṣṇibhyāṃ vṛṣaṇau rakṣaṃs % tathā prajananaṃ punaḥ // LiP_1,8.88 //",
    "GP12lip_1_au:825": " kiṃcidunnāmitaśira $ dantairdantānna saṃspṛśet &",
    "GP12lip_1_au:826": " samprekṣya nāsikāgraṃ svaṃ % diśaścānavalokayan // LiP_1,8.89 //",
    "GP12lip_1_au:827": " tamaḥ pracchādya rajasā $ rajaḥ sattvena chādayet &",
    "GP12lip_1_au:828": " tataḥ sattvasthito bhūtvā % śivadhyānaṃ samabhyaset // LiP_1,8.90 //",
    "GP12lip_1_au:829": " oṃkāravācyaṃ paramaṃ $ śuddhaṃ dīpaśikhākṛtim &",
    "GP12lip_1_au:830": " dhyāyedvai puṇḍarīkasya % karṇikāyāṃ samāhitaḥ // LiP_1,8.91 //",
    "GP12lip_1_au:831": " nābheradhastādvā vidvān $ dhyātvā kamalamuttamam &",
    "GP12lip_1_au:832": " tryaṅgule cāṣṭakoṇaṃ vā % pañcakoṇamathāpi vā // LiP_1,8.92 //",
    "GP12lip_1_au:833": " trikoṇaṃ ca tathāgneyaṃ $ saumyaṃ sauraṃ svaśaktibhiḥ &",
    "GP12lip_1_au:834": " sauraṃ saumya tathāgneyam % atha vānukrameṇa tu // LiP_1,8.93 //",
    "GP12lip_1_au:835": " āgneyaṃ ca tataḥ sauraṃ $ saumyamevaṃ vidhānataḥ &",
    "GP12lip_1_au:836": " agneradhaḥ prakalpyaivaṃ % dharmādīnāṃ catuṣṭayam // LiP_1,8.94 //",
    "GP12lip_1_au:837": " guṇatrayaṃ krameṇaiva $ maṇḍalopari bhāvayet &",
    "GP12lip_1_au:838": " sattvasthaṃ cintayedrudraṃ % svaśaktyā parimaṇḍitam // LiP_1,8.95 //",
    "GP12lip_1_au:839": " nābhau vātha gale vāpi $ bhrūmadhye vā yathāvidhi &",
    "GP12lip_1_au:840": " lalāṭaphalikāyāṃ vā % mūrdhni dhyānaṃ samācaret // LiP_1,8.96 //",
    "GP12lip_1_au:841": " dvidale ṣoḍaśāre vā $ dvādaśāre krameṇa tu &",
    "GP12lip_1_au:842": " daśāre vā ṣaḍasre vā % caturasre smarecchivam // LiP_1,8.97 //",
    "GP12lip_1_au:843": " kanakābhe tathāgāra- $ saṃnibhe susite 'pi vā &",
    "GP12lip_1_au:844": " dvādaśādityasaṃkāśe % candrabimbasame 'pi vā // LiP_1,8.98 //",
    "GP12lip_1_au:845": " vidyutkoṭinibhe sthāne $ cintayetparameśvaram &",
    "GP12lip_1_au:846": " agnivarṇe 'thavā vidyud % valayābhe samāhitaḥ // LiP_1,8.99 //",
    "GP12lip_1_au:847": " vajrakoṭiprabhe sthāne $ padmarāganibhe 'pi vā &",
    "GP12lip_1_au:848": " nīlalohitabimbe vā % yogī dhyānaṃ samabhyaset // LiP_1,8.100 //",
    "GP12lip_1_au:849": " maheśvaraṃ hṛdi dhyāyen $ nābhipadme sadāśivam &",
    "GP12lip_1_au:850": " candracūḍaṃ lalāṭe tu % bhrūmadhye śaṃkaraṃ svayam // LiP_1,8.101 //",
    "GP12lip_1_au:851": " divye ca śāśvatasthāne $ śivadhyānaṃ samabhyaset &",
    "GP12lip_1_au:852": " nirmalaṃ niṣkalaṃ brahma % suśāntaṃ jñānarūpiṇam // LiP_1,8.102 //",
    "GP12lip_1_au:853": " alakṣaṇamanirdeśyam $ aṇoralpataraṃ śubham &",
    "GP12lip_1_au:854": " nirālambam atarkyaṃ ca % vināśotpattivarjitam // LiP_1,8.103 //",
    "GP12lip_1_au:855": " kaivalyaṃ caiva nirvāṇaṃ $ niḥśreyasam anuttamam &",
    "GP12lip_1_au:856": " amṛtaṃ cākṣaraṃ brahma hy % apunarbhavam adbhutam // LiP_1,8.104 //",
    "GP12lip_1_au:857": " mahānandaṃ parānandaṃ $ yogānandamanāmayam &",
    "GP12lip_1_au:858": " heyopādeyarahitaṃ % sūkṣmātsūkṣmataraṃ śivam // LiP_1,8.105 //",
    "GP12lip_1_au:859": " svayaṃvedyamavedyaṃ tac $ chivaṃ jñānamayaṃ param &",
    "GP12lip_1_au:860": " atīndriyam anābhāsaṃ % paraṃ tattvaṃ parātparam // LiP_1,8.106 //",
    "GP12lip_1_au:861": " sarvopādhivinirmuktaṃ $ dhyānagamyaṃ vicārataḥ &",
    "GP12lip_1_au:862": " advayaṃ tamasaścaiva % parastātsaṃsthitaṃ param // LiP_1,8.107 //",
    "GP12lip_1_au:863": " manasyevaṃ mahādevaṃ $ hṛtpadme vāpi cintayet &",
    "GP12lip_1_au:864": " nābhau sadāśivaṃ cāpi % sarvadevātmakaṃ vibhum // LiP_1,8.108 //",
    "GP12lip_1_au:865": " dehamadhye śivaṃ devaṃ $ śuddhajñānamayaṃ vibhum &",
    "GP12lip_1_au:866": " kanyasenaiva mārgeṇa % codghātenāpi śaṃkaram // LiP_1,8.109 //",
    "GP12lip_1_au:867": " kramaśaḥ kanyasenaiva $ madhyamenāpi suvrataḥ &",
    "GP12lip_1_au:868": " uttamenāpi vai vidvān % kumbhakena samabhyaset // LiP_1,8.110 //",
    "GP12lip_1_au:869": " dvātriṃśad recayeddhīmān $ hṛdi nābhau samāhitaḥ &",
    "GP12lip_1_au:870": " recakaṃ pūrakaṃ tyaktvā % kumbhakaṃ ca dvijottamāḥ // LiP_1,8.111 //",
    "GP12lip_1_au:871": " sākṣātsamarasenaiva $ dehamadhye smarecchivam &",
    "GP12lip_1_au:872": " ekībhāvaṃ sametyaivaṃ % tatra yadrasasambhavam // LiP_1,8.112 //",
    "GP12lip_1_au:873": " ānandaṃ brahmaṇo vidvān $ sākṣātsamarase sthitaḥ &",
    "GP12lip_1_au:874": " dhāraṇā dvādaśāyāmā % dhyānaṃ dvādaśa dhāraṇam // LiP_1,8.113 //",
    "GP12lip_1_au:875": " dhyānaṃ dvādaśakaṃ yāvat $ samādhir abhidhīyate &",
    "GP12lip_1_au:876": " athavā jñānināṃ viprāḥ % samparkādeva jāyate // LiP_1,8.114 //",
    "GP12lip_1_au:877": " prayatnādvā tayostulyaṃ $ cirādvā hyacirāddvijāḥ &",
    "GP12lip_1_au:878": " yogāntarāyās tasyātha % jāyante yuñjataḥ punaḥ // LiP_1,8.115 //",
    "GP12lip_1_au:879": " naśyanty abhyāsatas te 'pi $ praṇidhānena vai guroḥ // LiP_1,8.116 //",
    "GP12lip_1_au:880": " LiP, 1, 9",
    "GP12lip_1_au:881": " sūta uvāca ālasyaṃ prathamaṃ paścād $ vyādhipīḍā prajāyate &",
    "GP12lip_1_au:882": " pramādaḥ saṃśayasthāne % cittasyehānavasthitiḥ // LiP_1,9.1 //",
    "GP12lip_1_au:883": " aśraddhādarśanaṃ bhrāntir $ duḥkhaṃ ca trividhaṃ tataḥ &",
    "GP12lip_1_au:884": " daurmanasyamayogyeṣu % viṣayeṣu ca yogyatā // LiP_1,9.2 //",
    "GP12lip_1_au:885": " daśadhābhiprajāyante $ muneryogāntarāyakāḥ &",
    "GP12lip_1_au:886": " ālasyaṃ cāpravṛttiś ca % gurutvātkāyacittayoḥ // LiP_1,9.3 //",
    "GP12lip_1_au:887": " vyādhayo dhātuvaiṣamyāt $ karmajā doṣajās tathā &",
    "GP12lip_1_au:888": " pramādastu samādhestu % sādhanānām abhāvanam // LiP_1,9.4 //",
    "GP12lip_1_au:889": " idaṃ vetyubhayaspṛktaṃ $ vijñānaṃ sthānasaṃśayaḥ &",
    "GP12lip_1_au:890": " anavasthitacittatvam % apratiṣṭhā hi yoginaḥ // LiP_1,9.5 //",
    "GP12lip_1_au:891": " labdhāyāmapi bhūmau ca $ cittasya bhavabandhanāt &",
    "GP12lip_1_au:892": " aśraddhābhāvarahitā % vṛttirvai sādhaneṣu ca // LiP_1,9.6 //",
    "GP12lip_1_au:893": " sādhye cittasya hi gurau $ jñānācāraśivādiṣu &",
    "GP12lip_1_au:894": " viparyayajñānamiti % bhrāntidarśanam ucyate // LiP_1,9.7 //",
    "GP12lip_1_au:895": " anātmanyātmavijñānam $ ajñānāttasya saṃnidhau &",
    "GP12lip_1_au:896": " duḥkhamādhyātmikaṃ proktaṃ % tathā caivādhibhautikam // LiP_1,9.8 //",
    "GP12lip_1_au:897": " ādhidaivikamityuktaṃ $ trividhaṃ sahajaṃ punaḥ &",
    "GP12lip_1_au:898": " icchāvighātātsaṃkṣobhaś % cetasastadudāhṛtam // LiP_1,9.9 //",
    "GP12lip_1_au:899": " daurmanasyaṃ niroddhavyaṃ $ vairāgyeṇa pareṇa tu &",
    "GP12lip_1_au:900": " tamasā rajasā caiva % saṃspṛṣṭaṃ durmanaḥ smṛtam // LiP_1,9.10 //",
    "GP12lip_1_au:901": " tadā manasi saṃjātaṃ $ daurmanasyamiti smṛtam &",
    "GP12lip_1_au:902": " haṭhātsvīkaraṇaṃ kṛtvā % yogyāyogyavivekataḥ // LiP_1,9.11 //",
    "GP12lip_1_au:903": " viṣayeṣu vicitreṣu $ jantorviṣayalolatā &",
    "GP12lip_1_au:904": " antarāyā iti khyātā % yogasyaite hi yoginām // LiP_1,9.12 //",
    "GP12lip_1_au:905": " atyantotsāhayuktasya $ naśyanti na ca saṃśayaḥ &",
    "GP12lip_1_au:906": " pranaṣṭeṣvantarāyeṣu % dvijāḥ paścāddhi yoginaḥ // LiP_1,9.13 //",
    "GP12lip_1_au:907": " upasargāḥ pravartante $ sarve te 'siddhisūcakāḥ &",
    "GP12lip_1_au:908": " pratibhā prathamā siddhir % dvitīyā śravaṇā smṛtā // LiP_1,9.14 //",
    "GP12lip_1_au:909": " vārttā tṛtīyā viprendrās $ turīyā ceha darśanā &",
    "GP12lip_1_au:910": " āsvādā pañcamī proktā % vedanā ṣaṣṭhikā smṛtā // LiP_1,9.15 //",
    "GP12lip_1_au:911": " svalpaṣaṭsiddhisaṃtyāgāt $ siddhidāḥ siddhayo muneḥ &",
    "GP12lip_1_au:912": " pratibhā pratibhāvṛtiḥ % pratibhāva iti sthitiḥ // LiP_1,9.16 //",
    "GP12lip_1_au:913": " buddhirvivecanā vedyaṃ $ budhyate buddhirucyate &",
    "GP12lip_1_au:914": " sūkṣme vyavahite 'tīte % viprakṛṣṭe tvanāgate // LiP_1,9.17 //",
    "GP12lip_1_au:915": " sarvatra sarvadā jñānaṃ $ pratibhānukrameṇa tu &",
    "GP12lip_1_au:916": " śravaṇātsarvaśabdānām % aprayatnena yoginaḥ // LiP_1,9.18 //",
    "GP12lip_1_au:917": " hrasvadīrghaplutādīnāṃ $ guhyānāṃ śravaṇādapi &",
    "GP12lip_1_au:918": " sparśasyādhigamo yas tu % vedanā tūpapāditā // LiP_1,9.19 //",
    "GP12lip_1_au:919": " darśanāddivyarūpāṇāṃ $ darśanaṃ cāprayatnataḥ &",
    "GP12lip_1_au:920": " saṃviddivyarase tasminn % āsvādo hyaprayatnataḥ // LiP_1,9.20 //",
    "GP12lip_1_au:921": " vārttā ca divyagandhānāṃ $ tanmātrā buddhisaṃvidā &",
    "GP12lip_1_au:922": " vindante yoginastasmād % ābrahmabhuvanaṃ dvijāḥ // LiP_1,9.21 //",
    "GP12lip_1_au:923": " jagatyasmin hi dehasthaṃ $ catuḥṣaṣṭiguṇaṃ samam &",
    "GP12lip_1_au:924": " aupasargikam eteṣu % guṇeṣu guṇitaṃ dvijāḥ // LiP_1,9.22 //",
    "GP12lip_1_au:925": " saṃtyājyaṃ sarvathā sarvam $ aupasargikamātmanaḥ &",
    "GP12lip_1_au:926": " paiśāce pārthivaṃ cāpyaṃ % rākṣasānāṃ pure dvijāḥ // LiP_1,9.23 //",
    "GP12lip_1_au:927": " yākṣe tu taijasaṃ proktaṃ $ gāndharve śvasanātmakam &",
    "GP12lip_1_au:928": " aindre vyomātmakaṃ sarvaṃ % saumye caiva tu mānasam // LiP_1,9.24 //",
    "GP12lip_1_au:929": " prājāpatye tvahaṅkāraṃ $ brāhme bodhamanuttamam &",
    "GP12lip_1_au:930": " ādye cāṣṭau dvitīye ca % tathā ṣoḍaśarūpakam // LiP_1,9.25 //",
    "GP12lip_1_au:931": " caturviṃśattṛtīye tu $ dvātriṃśacca caturthake &",
    "GP12lip_1_au:932": " catvāriṃśat pañcame tu % bhūtamātrātmakaṃ smṛtam // LiP_1,9.26 //",
    "GP12lip_1_au:933": " gandho rasas tathā rūpaṃ $ śabdaḥ sparśastathaiva ca &",
    "GP12lip_1_au:934": " pratyekamaṣṭadhā siddhaṃ % pañcame tacchatakratoḥ // LiP_1,9.27 //",
    "GP12lip_1_au:935": " tathāṣṭacatvāriṃśac ca $ ṣaṭpañcāśattathaiva ca &",
    "GP12lip_1_au:936": " catuḥṣaṣṭiguṇaṃ brāhmaṃ % labhate dvijasattamāḥ // LiP_1,9.28 //",
    "GP12lip_1_au:937": " aupasargikam ā brahma $ bhuvaneṣu parityajet &",
    "GP12lip_1_au:938": " lokeṣvālokya yogena % yogavitparamaṃ sukham // LiP_1,9.29 //",
    "GP12lip_1_au:939": " sthūlatā hrasvatā bālyaṃ $ vārdhakyaṃ yauvanaṃ tathā &",
    "GP12lip_1_au:940": " nānājātisvarūpaṃ ca % caturbhir dehadhāraṇam // LiP_1,9.30 //",
    "GP12lip_1_au:941": " pārthivāṃśaṃ vinā nityaṃ $ surabhir gandhasaṃyutaḥ &",
    "GP12lip_1_au:942": " etadaṣṭaguṇaṃ proktam % aiśvaryaṃ pārthivaṃ mahat // LiP_1,9.31 //",
    "GP12lip_1_au:943": " jale nivasanaṃ yadvad $ bhūmyāmiva vinirgamaḥ &",
    "GP12lip_1_au:944": " icchecchaktaḥ svayaṃ pātuṃ % samudramapi nāturaḥ // LiP_1,9.32 //",
    "GP12lip_1_au:945": " yatrecchati jagatyasmiṃs $ tatrāsya jaladarśanam &",
    "GP12lip_1_au:946": " yadyadvastu samādāya % bhoktumicchati kāmataḥ // LiP_1,9.33 //",
    "GP12lip_1_au:947": " tattadrasānvitaṃ tasya $ trayāṇāṃ dehadhāraṇam &",
    "GP12lip_1_au:948": " bhāṇḍaṃ vinātha hastena % jalapiṇḍasya dhāraṇam // LiP_1,9.34 //",
    "GP12lip_1_au:949": " avraṇatvaṃ śarīrasya $ pārthivena samanvitam &",
    "GP12lip_1_au:950": " etat ṣoḍaśakaṃ proktam % āpyamaiśvaryamuttamam // LiP_1,9.35 //",
    "GP12lip_1_au:951": " dehādagnivinirmāṇaṃ $ tattāpabhayavarjitam &",
    "GP12lip_1_au:952": " lokaṃ dagdhamapīhānyad % adagdhaṃ svavidhānataḥ // LiP_1,9.36 //",
    "GP12lip_1_au:953": " jalamadhye hutavahaṃ $ cādhāya parirakṣaṇam &",
    "GP12lip_1_au:954": " agninigrahaṇaṃ haste % smṛtimātreṇa cāgamaḥ // LiP_1,9.37 //",
    "GP12lip_1_au:955": " bhasmībhūtavinirmāṇaṃ $ yathāpūrvaṃ sakāmataḥ &",
    "GP12lip_1_au:956": " dvābhyāṃ rūpaviniṣpattir % vinā taistribhir ātmanaḥ // LiP_1,9.38 //",
    "GP12lip_1_au:957": " caturviṃśātmakaṃ hyetat $ taijasaṃ munipuṅgavāḥ &",
    "GP12lip_1_au:958": " manogatitvaṃ bhūtānām % antarnivasanaṃ tathā // LiP_1,9.39 //",
    "GP12lip_1_au:959": " parvatādimahābhāra- $ skandhenodvahanaṃ punaḥ &",
    "GP12lip_1_au:960": " laghutvaṃ ca gurutvaṃ ca % pāṇibhyāṃ vāyudhāraṇam // LiP_1,9.40 //",
    "GP12lip_1_au:961": " aṅgulyagranighātena $ bhūmeḥ sarvatra kaṃpanam &",
    "GP12lip_1_au:962": " ekena dehaniṣpattir % vātaiśvaryaṃ smṛtaṃ budhaiḥ // LiP_1,9.41 //",
    "GP12lip_1_au:963": " chāyāvihīnaniṣpattir $ indriyāṇāṃ ca darśanam &",
    "GP12lip_1_au:964": " ākāśagamanaṃ nityam % indriyārthaiḥ samanvitam // LiP_1,9.42 //",
    "GP12lip_1_au:965": " dūre ca śabdagrahaṇaṃ $ sarvaśabdāvagāhanam &",
    "GP12lip_1_au:966": " tanmātraliṅgagrahaṇaṃ % sarvaprāṇinidarśanam // LiP_1,9.43 //",
    "GP12lip_1_au:967": " aindram aiśvaryam ityuktam $ etairuktaḥ purātanaḥ &",
    "GP12lip_1_au:968": " yathākāmopalabdhiś ca % yathākāmavinirgamaḥ // LiP_1,9.44 //",
    "GP12lip_1_au:969": " sarvatrābhibhavaścaiva $ sarvaguhyanidarśanam &",
    "GP12lip_1_au:970": " kāmānurūpanirmāṇaṃ % vaśitvaṃ priyadarśanam // LiP_1,9.45 //",
    "GP12lip_1_au:971": " saṃsāradarśanaṃ caiva $ mānasaṃ guṇalakṣaṇam &",
    "GP12lip_1_au:972": " chedanaṃ tāḍanaṃ bandhaṃ % saṃsāraparivartanam // LiP_1,9.46 //",
    "GP12lip_1_au:973": " sarvabhūtaprasādaś ca $ mṛtyukālajayas tathā &",
    "GP12lip_1_au:974": " prājāpatyamidaṃ proktam % āhaṅkārikamuttamam // LiP_1,9.47 //",
    "GP12lip_1_au:975": " akāraṇajagatsṛṣṭis $ tathānugraha eva ca &",
    "GP12lip_1_au:976": " pralayaścādhikāraś ca % lokavṛttapravartanam // LiP_1,9.48 //",
    "GP12lip_1_au:977": " asādṛśyamidaṃ vyaktaṃ $ nirmāṇaṃ ca pṛthakpṛthak &",
    "GP12lip_1_au:978": " saṃsārasya ca kartṛtvaṃ % brāhmam etad anuttamam // LiP_1,9.49 //",
    "GP12lip_1_au:979": " etāvattattvamityuktaṃ $ prādhānyaṃ vaiṣṇavaṃ padam &",
    "GP12lip_1_au:980": " brahmaṇā tadguṇaṃ śakyaṃ % vettumanyairna śakyate // LiP_1,9.50 //",
    "GP12lip_1_au:981": " vidyate tatparaṃ śaivaṃ $ viṣṇunā nāvagamyate &",
    "GP12lip_1_au:982": " asaṃkhyeyaguṇaṃ śuddhaṃ % ko jānīyācchivātmakam // LiP_1,9.51 //",
    "GP12lip_1_au:983": " vyutthāne siddhayaścaitā hy $ upasargāś ca kīrtitāḥ &",
    "GP12lip_1_au:984": " niroddhavyāḥ prayatnena % vairāgyeṇa pareṇa tu // LiP_1,9.52 //",
    "GP12lip_1_au:985": " nāśātiśayatāṃ jñātvā $ viṣayeṣu bhayeṣu ca &",
    "GP12lip_1_au:986": " aśraddhayā tyajetsarvaṃ % virakta iti kīrtitaḥ // LiP_1,9.53 //",
    "GP12lip_1_au:987": " vaitṛṣṇyaṃ puruṣe khyātaṃ $ guṇavaitṛṣṇyamucyate &",
    "GP12lip_1_au:988": " vairāgyeṇaiva saṃtyājyāḥ % siddhayaścaupasargikāḥ // LiP_1,9.54 //",
    "GP12lip_1_au:989": " aupasargikam ā brahma- $ bhuvaneṣu parityajet &",
    "GP12lip_1_au:990": " nirudhyaiva tyajetsarvaṃ % prasīdati maheśvaraḥ // LiP_1,9.55 //",
    "GP12lip_1_au:991": " prasanne vimalā muktir $ vairāgyeṇa pareṇa vai &",
    "GP12lip_1_au:992": " athavānugrahārthaṃ ca % līlārthaṃ vā tadā muniḥ // LiP_1,9.56 //",
    "GP12lip_1_au:993": " anirudhya viceṣṭedyaḥ $ so 'pyevaṃ hi sukhī bhavet &",
    "GP12lip_1_au:994": " kvacidbhūmiṃ parityajya hy % ākāśe krīḍate śriyā // LiP_1,9.57 //",
    "GP12lip_1_au:995": " udgirecca kvacidvedān $ sūkṣmānarthān samāsataḥ &",
    "GP12lip_1_au:996": " kvacicchrute tadarthena % ślokabandhaṃ karoti saḥ // LiP_1,9.58 //",
    "GP12lip_1_au:997": " kvaciddaṇḍakabandhaṃ tu $ kuryādbandhaṃ sahasraśaḥ &",
    "GP12lip_1_au:998": " mṛgapakṣisamūhasya % rutajñānaṃ ca vindati // LiP_1,9.59 //",
    "GP12lip_1_au:999": " brahmādyaṃ sthāvarāntaṃ ca $ hastāmalakavadbhavet &",
    "GP12lip_1_au:1000": " bahunātra kimuktena % vijñānāni sahasraśaḥ // LiP_1,9.60 //",
    "GP12lip_1_au:1001": " utpadyante muniśreṣṭhā $ munestasya mahātmanaḥ &",
    "GP12lip_1_au:1002": " abhyāsenaiva vijñānaṃ % viśuddhaṃ ca sthiraṃ bhavet // LiP_1,9.61 //",
    "GP12lip_1_au:1003": " tejorūpāṇi sarvāṇi $ sarvaṃ paśyati yogavit &",
    "GP12lip_1_au:1004": " devabimbānyanekāni % vimānāni sahasraśaḥ // LiP_1,9.62 //",
    "GP12lip_1_au:1005": " paśyati brahmaviṣṇvindra- $ yamāgnivaruṇādikān &",
    "GP12lip_1_au:1006": " grahanakṣatratārāś ca % bhuvanāni sahasraśaḥ // LiP_1,9.63 //",
    "GP12lip_1_au:1007": " pātālatalasaṃsthāś ca $ samādhisthaḥ sa paśyati &",
    "GP12lip_1_au:1008": " ātmavidyāpradīpena % svasthenācalanena tu // LiP_1,9.64 //",
    "GP12lip_1_au:1009": " prasādāmṛtapūrṇena $ sattvapātrasthitena tu &",
    "GP12lip_1_au:1010": " tamo nihatya puruṣaḥ % paśyati hyātmanīśvaram // LiP_1,9.65 //",
    "GP12lip_1_au:1011": " tasya prasādāddharmaś ca $ aiśvaryaṃ jñānameva ca &",
    "GP12lip_1_au:1012": " vairāgyamapavargaś ca % nātra kāryā vicāraṇā // LiP_1,9.66 //",
    "GP12lip_1_au:1013": " na śakyo vistaro vaktuṃ $ varṣāṇāmayutairapi &",
    "GP12lip_1_au:1014": " yoge pāśupate niṣṭhā % sthātavyaṃ ca munīśvarāḥ // LiP_1,9.67 //",
    "GP12lip_1_au:1015": " LiP, 1, 10",
    "GP12lip_1_au:1016": " sūta uvāca satāṃ jitātmanāṃ sākṣād $ dvijātīnāṃ dvijottamāḥ &",
    "GP12lip_1_au:1017": " dharmajñānāṃ ca sādhūnām % ācāryāṇāṃ śivātmanām // LiP_1,10.1 //",
    "GP12lip_1_au:1018": " dayāvatāṃ dvijaśreṣṭhās $ tathā caiva tapasvinām &",
    "GP12lip_1_au:1019": " saṃnyāsināṃ viraktānāṃ % jñānināṃ vaśagātmanām // LiP_1,10.2 //",
    "GP12lip_1_au:1020": " dānināṃ caiva dāntānāṃ $ trayāṇāṃ satyavādinām &",
    "GP12lip_1_au:1021": " alubdhānāṃ sayogānāṃ % śrutismṛtividāṃ dvijāḥ // LiP_1,10.3 //",
    "GP12lip_1_au:1022": " śrautasmārtāviruddhānāṃ $ prasīdati maheśvaraḥ &",
    "GP12lip_1_au:1023": " saditi brahmaṇaḥ śabdas % tadante ye labhantyuta // LiP_1,10.4 //",
    "GP12lip_1_au:1024": " sāyujyaṃ brahmaṇo yāti $ tena santaḥ pracakṣate &",
    "GP12lip_1_au:1025": " daśātmake ye viṣaye % sādhane cāṣṭalakṣaṇe // LiP_1,10.5 //",
    "GP12lip_1_au:1026": " na krudhyanti na hṛṣyanti $ jitātmānastu te smṛtāḥ &",
    "GP12lip_1_au:1027": " sāmānyeṣu ca dravyeṣu % tathā vaiśeṣikeṣu ca // LiP_1,10.6 //",
    "GP12lip_1_au:1028": " brahmakṣatraviśo yasmād $ yuktāstasmāddvijātayaḥ &",
    "GP12lip_1_au:1029": " varṇāśrameṣu yuktasya % svargādisukhakāriṇaḥ // LiP_1,10.7 //",
    "GP12lip_1_au:1030": " śrautasmārtasya dharmasya $ jñānāddharmajña ucyate &",
    "GP12lip_1_au:1031": " vidyāyāḥ sādhanātsādhu- % brahmacārī gurorhitaḥ // LiP_1,10.8 //",
    "GP12lip_1_au:1032": " kriyāṇāṃ sādhanāccaiva $ gṛhasthaḥ sādhurucyate &",
    "GP12lip_1_au:1033": " sādhanāttapaso 'raṇye % sādhurvaikhānasaḥ smṛtaḥ // LiP_1,10.9 //",
    "GP12lip_1_au:1034": " yatamāno yatiḥ sādhuḥ $ smṛto yogasya sādhanāt &",
    "GP12lip_1_au:1035": " evamāśramadharmāṇāṃ % sādhanātsādhavaḥ smṛtāḥ // LiP_1,10.10 //",
    "GP12lip_1_au:1036": " gṛhastho brahmacārī ca $ vānaprastho yatis tathā &",
    "GP12lip_1_au:1037": " dharmādharmāviha proktau % śabdāvetau kriyātmakau // LiP_1,10.11 //",
    "GP12lip_1_au:1038": " kuśalākuśalaṃ karma $ dharmādharmāviti smṛtau &",
    "GP12lip_1_au:1039": " dhāraṇārthe mahān hy eṣa % dharmaśabdaḥ prakīrtitaḥ // LiP_1,10.12 //",
    "GP12lip_1_au:1040": " adhāraṇe mahattve ca $ adharma iti cocyate &",
    "GP12lip_1_au:1041": " atreṣṭaprāpako dharma % ācāryairupadiśyate // LiP_1,10.13 //",
    "GP12lip_1_au:1042": " adharmaścāniṣṭaphalo hy $ ācāryairupadiśyate &",
    "GP12lip_1_au:1043": " vṛddhāścālolupāścaiva % ātmavanto hyadāmbhikāḥ // LiP_1,10.14 //",
    "GP12lip_1_au:1044": " samyagvinītā ṛjavas $ tānācāryān pracakṣate &",
    "GP12lip_1_au:1045": " svayamācarate yasmād % ācāre sthāpayatyapi // LiP_1,10.15 //",
    "GP12lip_1_au:1046": " ācinoti ca śāstrārthān $ ācāryastena cocyate &",
    "GP12lip_1_au:1047": " vijñeyaṃ śravaṇācchrautaṃ % smaraṇātsmārtamucyate // LiP_1,10.16 //",
    "GP12lip_1_au:1048": " ijyā vedātmakaṃ śrautaṃ $ smārtaṃ varṇāśramātmakam &",
    "GP12lip_1_au:1049": " dṛṣṭvānurūpamarthaṃ yaḥ % pṛṣṭo naivāpi gūhati // LiP_1,10.17 //",
    "GP12lip_1_au:1050": " yathādṛṣṭapravādastu $ satyaṃ laiṅge 'tra paṭhyate &",
    "GP12lip_1_au:1051": " brahmacaryaṃ tathā maunaṃ % nirāhāratvameva ca // LiP_1,10.18 //",
    "GP12lip_1_au:1052": " ahiṃsā sarvataḥ śāntis $ tapa ityabhidhīyate &",
    "GP12lip_1_au:1053": " ātmavat sarvabhūteṣu % yo hitāyāhitāya ca // LiP_1,10.19 //",
    "GP12lip_1_au:1054": " vartate tvasakṛdvṛttiḥ $ kṛtsnā hyeṣā dayā smṛtā &",
    "GP12lip_1_au:1055": " yadyadiṣṭatamaṃ dravyaṃ % nyāyenaivāgataṃ kramāt // LiP_1,10.20 //",
    "GP12lip_1_au:1056": " tattadguṇavate deyaṃ $ dātustaddānalakṣaṇam &",
    "GP12lip_1_au:1057": " dānaṃ trividhamityetat % kaniṣṭhajyeṣṭhamadhyamam // LiP_1,10.21 //",
    "GP12lip_1_au:1058": " kāruṇyātsarvabhūtebhyaḥ $ saṃvibhāgastu madhyamaḥ &",
    "GP12lip_1_au:1059": " śrutismṛtibhyāṃ vihito % dharmo varṇāśramātmakaḥ // LiP_1,10.22 //",
    "GP12lip_1_au:1060": " śiṣṭācārāviruddhaś ca $ sa dharmaḥ sādhurucyate &",
    "GP12lip_1_au:1061": " māyākarmaphalatyāgī % śivātmā parikīrtitaḥ // LiP_1,10.23 //",
    "GP12lip_1_au:1062": " nivṛttaḥ sarvasaṅgebhyo $ yukto yogī prakīrtitaḥ &",
    "GP12lip_1_au:1063": " asakto bhayato yastu % viṣayeṣu vicārya ca // LiP_1,10.24 //",
    "GP12lip_1_au:1064": " alubdhaḥ saṃyamī proktaḥ $ prārthito 'pi samantataḥ &",
    "GP12lip_1_au:1065": " ātmārthaṃ vā parārthaṃ vā % indriyāṇīha yasya vai // LiP_1,10.25 //",
    "GP12lip_1_au:1066": " na mithyā sampravartante $ śamasyaiva tu lakṣaṇam &",
    "GP12lip_1_au:1067": " anudvigno hyaniṣṭeṣu % tatheṣṭānnābhinandati // LiP_1,10.26 //",
    "GP12lip_1_au:1068": " prītitāpaviṣādebhyo $ vinivṛttirviraktatā &",
    "GP12lip_1_au:1069": " saṃnyāsaḥ karmaṇāṃ nyāsaḥ % kṛtānāmakṛtaiḥ saha // LiP_1,10.27 //",
    "GP12lip_1_au:1070": " kuśalākuśalānāṃ tu $ prahāṇaṃ nyāsa ucyate &",
    "GP12lip_1_au:1071": " avyaktādyaviśeṣānte % vikāre 'sminnacetane // LiP_1,10.28 //",
    "GP12lip_1_au:1072": " cetanācetanānyatva- $ vijñānaṃ jñānamucyate &",
    "GP12lip_1_au:1073": " evaṃ tu jñānayuktasya % śraddhāyuktasya śaṅkaraḥ // LiP_1,10.29 //",
    "GP12lip_1_au:1074": " prasīdati na saṃdeho $ dharmaścāyaṃ dvijottamāḥ &",
    "GP12lip_1_au:1075": " kiṃ tu guhyatamaṃ vakṣye % sarvatra parameśvare // LiP_1,10.30 //",
    "GP12lip_1_au:1076": " bhave bhaktirna saṃdehas $ tayā yukto vimucyate &",
    "GP12lip_1_au:1077": " ayogyasyāpi bhagavān % bhaktasya parameśvaraḥ // LiP_1,10.31 //",
    "GP12lip_1_au:1078": " prasīdati na saṃdeho $ nigṛhya vividhaṃ tamaḥ &",
    "GP12lip_1_au:1079": " jñānamadhyāpanaṃ homo % dhyānaṃ yajñastapaḥ śrutam // LiP_1,10.32 //",
    "GP12lip_1_au:1080": " dānamadhyayanaṃ sarvaṃ $ bhavabhaktyai na saṃśayaḥ &",
    "GP12lip_1_au:1081": " cāndrāyaṇasahasraiś ca % prājāpatyaśatais tathā // LiP_1,10.33 //",
    "GP12lip_1_au:1082": " māsopavāsaiścānyairvā $ bhaktirmunivarottamāḥ &",
    "GP12lip_1_au:1083": " abhaktā bhagavatyasmiṃl % loke giriguhāśaye // LiP_1,10.34 //",
    "GP12lip_1_au:1084": " patanti cātmabhogārthaṃ $ bhakto bhāvena mucyate &",
    "GP12lip_1_au:1085": " bhaktānāṃ darśanādeva % nṛṇāṃ svargādayo dvijāḥ // LiP_1,10.35 //",
    "GP12lip_1_au:1086": " na durlabhā na sandeho $ bhaktānāṃ kiṃ punas tathā &",
    "GP12lip_1_au:1087": " brahmaviṣṇusurendrāṇāṃ % tathānyeṣāmapi sthitiḥ // LiP_1,10.36 //",
    "GP12lip_1_au:1088": " bhaktyā eva munīnāṃ ca $ balasaubhāgyameva ca &",
    "GP12lip_1_au:1089": " bhavena ca tathā proktaṃ % samprekṣyomāṃ pinākinā // LiP_1,10.37 //",
    "GP12lip_1_au:1090": " devyai devena madhuraṃ $ vārāṇasyāṃ purā dvijāḥ &",
    "GP12lip_1_au:1091": " avimukte samāsīnā % rudreṇa paramātmanā // LiP_1,10.38 //",
    "GP12lip_1_au:1092": " rudrāṇī rudramāhedaṃ $ labdhvā vārāṇasīṃ purīm &",
    "GP12lip_1_au:1093": " śrīdevyuvāca kena vaśyo mahādeva % pūjyo dṛśyastvamīśvaraḥ // LiP_1,10.39 //",
    "GP12lip_1_au:1094": " tapasā vidyayā vāpi $ yogeneha vada prabho &",
    "GP12lip_1_au:1095": " sūta uvāca niśamya vacanaṃ tasyās % tathā hyālokya pārvatīm // LiP_1,10.40 //",
    "GP12lip_1_au:1096": " āha bālendutilakaḥ $ pūrṇenduvadanāṃ hasan &",
    "GP12lip_1_au:1097": " smṛtvātha menayā patnyā % girergāṃ kathitāṃ purā // LiP_1,10.41 //",
    "GP12lip_1_au:1098": " cirakālasthitiṃ prekṣya $ girau devyā mahātmanaḥ &",
    "GP12lip_1_au:1099": " devi labdhā purī ramyā % tvayā yatpraṣṭumarhasi // LiP_1,10.42 //",
    "GP12lip_1_au:1100": " sthānārthaṃ kathitaṃ mātrā $ vismṛteha vilāsini &",
    "GP12lip_1_au:1101": " purā pitāmahenāpi % pṛṣṭaḥ praśnavatāṃ vare // LiP_1,10.43 //",
    "GP12lip_1_au:1102": " yathā tvayādya vai pṛṣṭo $ draṣṭuṃ brahmātmakaṃ tvaham &",
    "GP12lip_1_au:1103": " śvete śvetena varṇena % dṛṣṭvā kalpe tu māṃ śubhe // LiP_1,10.44 //",
    "GP12lip_1_au:1104": " sadyojātaṃ tathā rakte $ raktaṃ vāmaṃ pitāmahaḥ &",
    "GP12lip_1_au:1105": " pīte tatpuruṣaṃ pītam % aghore kṛṣṇamīśvaram // LiP_1,10.45 //",
    "GP12lip_1_au:1106": " īśānaṃ viśvarūpākhyo $ viśvarūpaṃ tadāha mām // LiP_1,10.46 //",
    "GP12lip_1_au:1107": " pitāmaha uvāca vāma tatpuruṣāghora $ sadyojāta maheśvara &",
    "GP12lip_1_au:1108": " dṛṣṭo mayā tvaṃ gāyatryā % devadeva maheśvara \\",
    "GP12lip_1_au:1109": " kena vaśyo mahādeva dhyeyaḥ kutra ghṛṇānidhe // LiP_1,10.47 //",
    "GP12lip_1_au:1110": " dṛśyaḥ pūjyas tathā devyā $ vaktumarhasi śaṅkara &",
    "GP12lip_1_au:1111": " śrībhagavānuvāca avocaṃ śraddhayaiveti % vaśyo vārijasaṃbhava // LiP_1,10.48 //",
    "GP12lip_1_au:1112": " dhyeyo liṅge tvayā dṛṣṭe $ viṣṇunā payasāṃ nidhau &",
    "GP12lip_1_au:1113": " pūjyaḥ pañcāsyarūpeṇa % pavitraiḥ pañcabhirdvijaiḥ // LiP_1,10.49 //",
    "GP12lip_1_au:1114": " bhava bhaktyādya dṛṣṭo 'haṃ $ tvayāṇḍaja jagadguro &",
    "GP12lip_1_au:1115": " so 'pi māmāha bhāvārthaṃ % dattaṃ tasmai mayā purā // LiP_1,10.50 //",
    "GP12lip_1_au:1116": " bhāvaṃ bhāvena deveśi $ dṛṣṭavānmāṃ hṛdīśvaram &",
    "GP12lip_1_au:1117": " tasmāttu śraddhayā vaśyo % dṛśyaḥ śreṣṭhagireḥ sute // LiP_1,10.51 //",
    "GP12lip_1_au:1118": " pūjyo liṅge na saṃdehaḥ $ sarvadā śraddhayā dvijaiḥ &",
    "GP12lip_1_au:1119": " śraddhā dharmaḥ paraḥ sūkṣmaḥ % śraddhā jñānaṃ hutaṃ tapaḥ // LiP_1,10.52",
    "GP12lip_1_au:1120": " śraddhā svargaś ca mokṣaś ca $ dṛśyo 'haṃ śraddhayā sadā // LiP_1,10.53 //",
    "GP12lip_1_au:1121": " LiP, 1, 11",
    "GP12lip_1_au:1122": " ṛṣaya ūcuḥ kathaṃ vai dṛṣṭavānbrahmā $ sadyojātaṃ maheśvaram &",
    "GP12lip_1_au:1123": " vāmadevaṃ mahātmānaṃ % purāṇapuruṣottamam // LiP_1,11.1 //",
    "GP12lip_1_au:1124": " aghoraṃ ca tatheśānaṃ $ yathāvadvaktumarhasi &",
    "GP12lip_1_au:1125": " sūta uvāca ekonatriṃśakaḥ kalpo % vijñeyaḥ śvetalohitaḥ // LiP_1,11.2 //",
    "GP12lip_1_au:1126": " tasmiṃstatparamaṃ dhyānaṃ $ dhyāyato brahmaṇastadā &",
    "GP12lip_1_au:1127": " utpannastu śikhāyuktaḥ % kumāraḥ śvetalohitaḥ // LiP_1,11.3 //",
    "GP12lip_1_au:1128": " taṃ dṛṣṭvā puruṣaṃ śrīmān $ brahmā vai viśvatomukhaḥ &",
    "GP12lip_1_au:1129": " hṛdi kṛtvā mahātmānaṃ % brahmarūpiṇamīśvaram // LiP_1,11.4 //",
    "GP12lip_1_au:1130": " sadyojātaṃ tato brahmā $ dhyānayogaparo 'bhavat &",
    "GP12lip_1_au:1131": " dhyānayogātparaṃ jñātvā % vavande devamīśvaram // LiP_1,11.5 //",
    "GP12lip_1_au:1132": " sadyojātaṃ tato brahma $ brahma vai samacintayat &",
    "GP12lip_1_au:1133": " tato 'sya pārśvataḥ śvetāḥ % prādurbhūtā mahāyaśāḥ // LiP_1,11.6 //",
    "GP12lip_1_au:1134": " sunando nandanaścaiva $ viśvanandopanandanau &",
    "GP12lip_1_au:1135": " śiṣyāste vai mahātmāno % yaistadbrahma sadāvṛtam // LiP_1,11.7 //",
    "GP12lip_1_au:1136": " tasyāgre śvetavarṇābhaḥ $ śveto nāma mahāmuniḥ &",
    "GP12lip_1_au:1137": " vijajñe 'tha mahātejās % tasmājjajñe harastvasau // LiP_1,11.8 //",
    "GP12lip_1_au:1138": " tatra te munayaḥ sarve $ sadyojātaṃ maheśvaram &",
    "GP12lip_1_au:1139": " prapannāḥ parayā bhaktyā % gṛṇanto brahma śāśvatam // LiP_1,11.9 //",
    "GP12lip_1_au:1140": " tasmādviśveśvaraṃ devaṃ $ ye prapadyanti vai dvijāḥ &",
    "GP12lip_1_au:1141": " prāṇāyāmaparā bhūtvā % brahmatatparamānasāḥ // LiP_1,11.10 //",
    "GP12lip_1_au:1142": " te sarve pāpanirmuktā $ vimalā brahmavarcasaḥ &",
    "GP12lip_1_au:1143": " viṣṇulokamatikramya % rudralokaṃ vrajanti te // LiP_1,11.11 //",
    "GP12lip_1_au:1144": " LiP, 1, 12",
    "GP12lip_1_au:1145": " sūta uvāca tatastriṃśattamaḥ kalpo $ rakto nāma prakīrtitaḥ &",
    "GP12lip_1_au:1146": " brahmā yatra mahātejā % raktavarṇamadhārayat // LiP_1,12.1 //",
    "GP12lip_1_au:1147": " dhyāyataḥ putrakāmasya $ brahmaṇaḥ parameṣṭhinaḥ &",
    "GP12lip_1_au:1148": " prādurbhūto mahātejāḥ % kumāro raktabhūṣaṇaḥ // LiP_1,12.2 //",
    "GP12lip_1_au:1149": " raktamālyāmbaradharo $ raktanetraḥ pratāpavān &",
    "GP12lip_1_au:1150": " sa taṃ dṛṣṭvā mahātmānaṃ % kumāraṃ raktavāsasam // LiP_1,12.3 //",
    "GP12lip_1_au:1151": " paraṃ dhyānaṃ samāśritya $ bubudhe devamīśvaram &",
    "GP12lip_1_au:1152": " sa taṃ praṇamya bhagavān % brahmā paramayantritaḥ // LiP_1,12.4 //",
    "GP12lip_1_au:1153": " vāmadevaṃ tato brahmā $ brahma vai samacintayat &",
    "GP12lip_1_au:1154": " tathā stuto mahādevo % brahmaṇā parameśvaraḥ // LiP_1,12.5 //",
    "GP12lip_1_au:1155": " pratītahṛdayaḥ sarva $ idamāha pitāmaham &",
    "GP12lip_1_au:1156": " dhyāyatā putrakāmena % yasmātte 'haṃ pitāmaha // LiP_1,12.6 //",
    "GP12lip_1_au:1157": " dṛṣṭaḥ paramayā bhaktyā $ stutaś ca brahmapūrvakam &",
    "GP12lip_1_au:1158": " tasmāddhyānabalaṃ prāpya % kalpe kalpe prayatnataḥ // LiP_1,12.7 //",
    "GP12lip_1_au:1159": " vetsyase māṃ prasaṃkhyātaṃ $ lokadhātāramīśvaram &",
    "GP12lip_1_au:1160": " tatastasya mahātmānaś % catvāraste kumārakāḥ // LiP_1,12.8 //",
    "GP12lip_1_au:1161": " saṃbabhūvurmahātmāno $ viśuddhā brahmavarcasaḥ &",
    "GP12lip_1_au:1162": " virajāś ca vibāhuś ca % viśoko viśvabhāvanaḥ // LiP_1,12.9 //",
    "GP12lip_1_au:1163": " brahmaṇyā brahmaṇastulyā $ vīrā adhyavasāyinaḥ &",
    "GP12lip_1_au:1164": " raktāṃbaradharāḥ sarve % raktamālyānulepanāḥ // LiP_1,12.10 //",
    "GP12lip_1_au:1165": " raktakuṅkumaliptāṅgā $ raktabhasmānulepanāḥ &",
    "GP12lip_1_au:1166": " tato varṣasahasrānte % brahmatve 'dhyavasāyinaḥ // LiP_1,12.11 //",
    "GP12lip_1_au:1167": " gṛṇantaś ca mahātmāno $ brahma tadvāmadaivikam &",
    "GP12lip_1_au:1168": " anugrahārthaṃ lokānāṃ % śiṣyāṇāṃ hitakāmyayā // LiP_1,12.12 //",
    "GP12lip_1_au:1169": " dharmopadeśamakhilaṃ $ kṛtvā te brahmaṇaḥ priyāḥ &",
    "GP12lip_1_au:1170": " punareva mahādevaṃ % praviṣṭā rudramavyayam // LiP_1,12.13 //",
    "GP12lip_1_au:1171": " ye 'pi cānye dvijaśreṣṭhā $ yuñjānā vāmamīśvaram &",
    "GP12lip_1_au:1172": " prapaśyanti mahādevaṃ % tadbhaktās tatparāyaṇāḥ // LiP_1,12.14 //",
    "GP12lip_1_au:1173": " te sarve pāpanirmuktā $ vimalā brahmacāriṇaḥ &",
    "GP12lip_1_au:1174": " rudralokaṃ gamiṣyanti % punarāvṛttidurlabham // LiP_1,12.15 //",
    "GP12lip_1_au:1175": " LiP, 1, 13",
    "GP12lip_1_au:1176": " sūta uvāca ekatriṃśattamaḥ kalpaḥ $ pītavāsā iti smṛtaḥ &",
    "GP12lip_1_au:1177": " brahmā yatra mahābhāgaḥ % pītavāsā babhūva ha // LiP_1,13.1 //",
    "GP12lip_1_au:1178": " dhyāyataḥ putrakāmasya $ brahmaṇaḥ parameṣṭhinaḥ &",
    "GP12lip_1_au:1179": " prādurbhūto mahātejāḥ % kumāraḥ pītavastradhṛk // LiP_1,13.2 //",
    "GP12lip_1_au:1180": " pītagandhānuliptāṅgaḥ $ pītamālyāṃbaro yuvā &",
    "GP12lip_1_au:1181": " hemayajñopavītaś ca % pītoṣṇīṣo mahābhujaḥ // LiP_1,13.3 //",
    "GP12lip_1_au:1182": " taṃ dṛṣṭvā dhyānasaṃyukto $ brahmā lokamaheśvaram &",
    "GP12lip_1_au:1183": " manasā lokadhātāraṃ % prapede śaraṇaṃ vibhum // LiP_1,13.4 //",
    "GP12lip_1_au:1184": " tato dhyānagatastatra $ brahmā māheśvarīṃ varām &",
    "GP12lip_1_au:1185": " gāṃ viśvarūpāṃ dadṛśe % maheśvaramukhāccyutām // LiP_1,13.5 //",
    "GP12lip_1_au:1186": " catuṣpadāṃ caturvaktrāṃ $ caturhastāṃ catuḥstanīm &",
    "GP12lip_1_au:1187": " caturnetrāṃ catuḥśṛṅgīṃ % caturdaṃṣṭrāṃ caturmukhīm // LiP_1,13.6 //",
    "GP12lip_1_au:1188": " dvātriṃśadguṇasaṃyuktām $ īśvarīṃ sarvatomukhīm &",
    "GP12lip_1_au:1189": " sa tāṃ dṛṣṭvā mahātejā % mahādevīṃ maheśvarīm // LiP_1,13.7 //",
    "GP12lip_1_au:1190": " punarāha mahādevaḥ $ sarvadevanamaskṛtaḥ &",
    "GP12lip_1_au:1191": " matiḥ smṛtirbuddhiriti % gāyamānaḥ punaḥ punaḥ // LiP_1,13.8 //",
    "GP12lip_1_au:1192": " ehyehīti mahādevi $ sātiṣṭhatprāñjalirvibhum &",
    "GP12lip_1_au:1193": " viśvamāvṛtya yogena % jagatsarvaṃ vaśīkuru // LiP_1,13.9 //",
    "GP12lip_1_au:1194": " atha tāmāha deveśo $ rudrāṇī tvaṃ bhaviṣyasi &",
    "GP12lip_1_au:1195": " brāhmaṇānāṃ hitārthāya % paramārthā bhaviṣyasi // LiP_1,13.10 //",
    "GP12lip_1_au:1196": " tathaināṃ putrakāmasya $ dhyāyataḥ parameṣṭhinaḥ &",
    "GP12lip_1_au:1197": " pradadau devadeveśaḥ % catuṣpādāṃ jagadguruḥ // LiP_1,13.11 //",
    "GP12lip_1_au:1198": " tatastāṃ dhyānayogena $ viditvā parameśvarīm &",
    "GP12lip_1_au:1199": " brahmā lokaguroḥ so 'tha % pratipede maheśvarīm // LiP_1,13.12 //",
    "GP12lip_1_au:1200": " gāyatrīṃ tu tato raudrīṃ $ dhyātvā brahmānuyantritaḥ &",
    "GP12lip_1_au:1201": " ityetāṃ vaidikīṃ vidyāṃ % raudrīṃ gāyatrīmīritām // LiP_1,13.13 //",
    "GP12lip_1_au:1202": " japitvā tu mahādevīṃ $ brahmā lokanamaskṛtām &",
    "GP12lip_1_au:1203": " prapannastu mahādevaṃ % dhyānayuktena cetasā // LiP_1,13.14 //",
    "GP12lip_1_au:1204": " tatastasya mahādevo $ divyayogaṃ bahuśrutam &",
    "GP12lip_1_au:1205": " aiśvaryaṃ jñānasaṃpattiṃ % vairāgyaṃ ca dadau prabhuḥ // LiP_1,13.15 //",
    "GP12lip_1_au:1206": " tato 'sya pārśvato divyāḥ $ prādurbhūtāḥ kumārakāḥ &",
    "GP12lip_1_au:1207": " pītamālyāṃbaradharāḥ % pītasraganulepanāḥ // LiP_1,13.16 //",
    "GP12lip_1_au:1208": " pītābhoṣṇīṣaśirasaḥ $ pītāsyāḥ pītamūrdhajāḥ &",
    "GP12lip_1_au:1209": " tato varṣasahasrānta % uṣitvā vimalaujasaḥ // LiP_1,13.17 //",
    "GP12lip_1_au:1210": " yogātmānastapohlādāḥ $ brāhmaṇānāṃ hitaiṣiṇaḥ &",
    "GP12lip_1_au:1211": " dharmayogabalopetā % munīnāṃ dīrghasattriṇām // LiP_1,13.18 //",
    "GP12lip_1_au:1212": " upadiśya mahāyogaṃ $ praviṣṭāste maheśvaram &",
    "GP12lip_1_au:1213": " evametena vidhinā % ye prapannā maheśvaram // LiP_1,13.19 //",
    "GP12lip_1_au:1214": " anye 'pi niyatātmāno $ dhyānayuktā jitendriyāḥ &",
    "GP12lip_1_au:1215": " te sarve pāpamutsṛjya % vimalā brahmavarcasaḥ // LiP_1,13.20 //",
    "GP12lip_1_au:1216": " praviśanti mahādevaṃ $ rudraṃ te tvapunarbhavāḥ // LiP_1,13.21 //",
    "GP12lip_1_au:1217": " LiP, 1, 14",
    "GP12lip_1_au:1218": " sūta uvāca tatastasmingate kalpe $ pītavarṇe svayaṃbhuvaḥ &",
    "GP12lip_1_au:1219": " punaranyaḥ pravṛttastu % kalpo nāmnāsitastu saḥ // LiP_1,14.1 //",
    "GP12lip_1_au:1220": " ekārṇave tadā vṛtte $ divye varṣasahasrake &",
    "GP12lip_1_au:1221": " sraṣṭukāmaḥ prajā brahmā % cintayāmāsa duḥkhitaḥ // LiP_1,14.2 //",
    "GP12lip_1_au:1222": " tasya cintayamānasya $ putrakāmasya vai prabhoḥ &",
    "GP12lip_1_au:1223": " kṛṣṇaḥ samabhavadvarṇo % dhyāyataḥ parameṣṭhinaḥ // LiP_1,14.3 //",
    "GP12lip_1_au:1224": " athāpaśyanmahātejāḥ $ prādurbhūtaṃ kumārakam &",
    "GP12lip_1_au:1225": " kṛṣṇavarṇaṃ mahāvīryaṃ % dīpyamānaṃ svatejasā // LiP_1,14.4 //",
    "GP12lip_1_au:1226": " kṛṣṇāṃbaradharoṣṇīṣaṃ $ kṛṣṇayajñopavītinam &",
    "GP12lip_1_au:1227": " kṛṣṇena maulinā yuktaṃ % kṛṣṇasraganulepanam // LiP_1,14.5 //",
    "GP12lip_1_au:1228": " sa taṃ dṛṣṭvā mahātmānam $ aghoraṃ ghoravikramam &",
    "GP12lip_1_au:1229": " vavande devadeveśam % adbhutaṃ kṛṣṇapiṅgalam // LiP_1,14.6 //",
    "GP12lip_1_au:1230": " prāṇāyāmaparaḥ śrīmān $ hṛdi kṛtvā maheśvaram &",
    "GP12lip_1_au:1231": " manasā dhyānuyuktena % prapannastu tamīśvaram // LiP_1,14.7 //",
    "GP12lip_1_au:1232": " aghoraṃ tu tato brahmā $ brahmarūpaṃ vyacintayat &",
    "GP12lip_1_au:1233": " tathā vai dhyāyamānasya % brahmaṇaḥ parameṣṭhinaḥ // LiP_1,14.8 //",
    "GP12lip_1_au:1234": " pradadau darśanaṃ devo hy $ aghoro ghoravikramaḥ &",
    "GP12lip_1_au:1235": " athāsya pārśvataḥ kṛṣṇāḥ % kṛṣṇasraganulepanāḥ // LiP_1,14.9 //",
    "GP12lip_1_au:1236": " catvārastu mahātmānaḥ $ saṃbabhūvuḥ kumārakāḥ &",
    "GP12lip_1_au:1237": " kṛṣṇaḥ kṛṣṇaśikhaścaiva % kṛṣṇāsyaḥ kṛṣṇavastradhṛk // LiP_1,14.10 //",
    "GP12lip_1_au:1238": " tato varṣasahasraṃ tu $ yogataḥ parameśvaram &",
    "GP12lip_1_au:1239": " upāsitvā mahāyogaṃ % śiṣyebhyaḥ pradaduḥ punaḥ // LiP_1,14.11 //",
    "GP12lip_1_au:1240": " yogena yogasampannāḥ $ praviśya manasā śivam &",
    "GP12lip_1_au:1241": " amalaṃ nirguṇaṃ sthānaṃ % praviṣṭā viśvamīśvaram // LiP_1,14.12 //",
    "GP12lip_1_au:1242": " evametena yogena $ ye 'pi cānye manīṣiṇaḥ &",
    "GP12lip_1_au:1243": " cintayanti mahādevaṃ % gantāro rudramavyayam // LiP_1,14.13 //",
    "GP12lip_1_au:1244": " LiP, 1, 15",
    "GP12lip_1_au:1245": " sūta uvāca tatastasmin gate kalpe $ kṛṣṇavarṇe bhayānake &",
    "GP12lip_1_au:1246": " tuṣṭāva devadeveśaṃ % brahmā taṃ brahmarūpiṇam // LiP_1,15.1 //",
    "GP12lip_1_au:1247": " anugṛhya tatastuṣṭo $ brahmāṇamavadaddharaḥ &",
    "GP12lip_1_au:1248": " anenaiva tu rūpeṇa % saṃharāmi na saṃśayaḥ // LiP_1,15.2 //",
    "GP12lip_1_au:1249": " brahmahatyādikān ghorāṃs $ tathānyānapi pātakān &",
    "GP12lip_1_au:1250": " hīnāṃścaiva mahābhāga % tathaiva vividhānyapi // LiP_1,15.3 //",
    "GP12lip_1_au:1251": " upapātakamapyevaṃ $ tathā pāpāni suvrata &",
    "GP12lip_1_au:1252": " mānasāni sutīkṣṇāni % vācikāni pitāmaha // LiP_1,15.4 //",
    "GP12lip_1_au:1253": " kāyikāni sumiśrāṇi $ tathā prāsaṃgikāni ca &",
    "GP12lip_1_au:1254": " buddhipūrvaṃ kṛtānyeva % sahajāgantukāni ca // LiP_1,15.5 //",
    "GP12lip_1_au:1255": " mātṛdehotthitānyevaṃ $ pitṛdehe ca pātakam &",
    "GP12lip_1_au:1256": " saṃharāmi na saṃdehaḥ % sarvaṃ pātakajaṃ vibho // LiP_1,15.6 //",
    "GP12lip_1_au:1257": " lakṣaṃ japtvā hyaghorebhyo $ brahmahā mucyate prabho &",
    "GP12lip_1_au:1258": " tadardhaṃ vācike vatsa % tadardhaṃ mānase punaḥ // LiP_1,15.7 //",
    "GP12lip_1_au:1259": " caturguṇaṃ buddhipūrve $ krodhādaṣṭaguṇaṃ smṛtam &",
    "GP12lip_1_au:1260": " vīrahā lakṣamātreṇa % bhrūṇahā koṭimabhyaset // LiP_1,15.8 //",
    "GP12lip_1_au:1261": " mātṛhā niyutaṃ japtvā $ śudhyate nātra saṃśayaḥ &",
    "GP12lip_1_au:1262": " goghnaścaiva kṛtaghnaś ca % strīghnaḥ pāpayuto naraḥ // LiP_1,15.9 //",
    "GP12lip_1_au:1263": " ayutāghoramabhyasya $ mucyate nātra saṃśayaḥ &",
    "GP12lip_1_au:1264": " surāpo lakṣamātreṇa % buddhyābuddhyāpi vai prabho // LiP_1,15.10 //",
    "GP12lip_1_au:1265": " mucyate nātra saṃdehas $ tadardhena ca vāruṇīm &",
    "GP12lip_1_au:1266": " asnātāśī sahasreṇa % ajapī ca tathā dvijaḥ // LiP_1,15.11 //",
    "GP12lip_1_au:1267": " ahutāśī sahasreṇa $ adātā ca viśudhyati &",
    "GP12lip_1_au:1268": " brāhmaṇasvāpahartā ca % svarṇasteyī narādhamaḥ // LiP_1,15.12 //",
    "GP12lip_1_au:1269": " niyutaṃ mānasaṃ japtvā $ mucyate nātra saṃśayaḥ &",
    "GP12lip_1_au:1270": " gurutalparato vāpi % mātṛghno vā narādhamaḥ // LiP_1,15.13 //",
    "GP12lip_1_au:1271": " brahmaghnaś ca japedevaṃ $ mānasaṃ vai pitāmaha &",
    "GP12lip_1_au:1272": " saṃparkātpāpināṃ pāpaṃ % tatsamaṃ paribhāṣitam // LiP_1,15.14 //",
    "GP12lip_1_au:1273": " tathāpyayutamātreṇa $ pātakādvai pramucyate &",
    "GP12lip_1_au:1274": " saṃsargātpātakī lakṣaṃ % japedvai mānasaṃ dhiyā // LiP_1,15.15 //",
    "GP12lip_1_au:1275": " upāṃśu yaccaturdhā vai $ vācikaṃ cāṣṭadhā japet &",
    "GP12lip_1_au:1276": " pātakādardhameva syād % upapātakināṃ smṛtam // LiP_1,15.16 //",
    "GP12lip_1_au:1277": " tadardhaṃ kevale pāpe $ nātra kāryā vicāraṇā &",
    "GP12lip_1_au:1278": " brahmahatyā surāpānaṃ % suvarṇasteyameva ca // LiP_1,15.17 //",
    "GP12lip_1_au:1279": " kṛtvā ca gurutalpaṃ ca $ pāpakṛdbrāhmaṇo yadi &",
    "GP12lip_1_au:1280": " rudragāyatriyā grāhyaṃ % gomūtraṃ kāpilaṃ dvijāḥ // LiP_1,15.18 //",
    "GP12lip_1_au:1281": " gandhadvāreti tasyā vai $ gomayaṃ svastham āharet &",
    "GP12lip_1_au:1282": " tejo 'si śuktam ityājyaṃ % kāpilaṃ saṃharedbudhaḥ // LiP_1,15.19 //",
    "GP12lip_1_au:1283": " āpyāyasveti ca kṣīraṃ $ dadhikrāvṇeti cāharet &",
    "GP12lip_1_au:1284": " gavyaṃ dadhi navaṃ sākṣāt % kāpilaṃ vai pitāmaha // LiP_1,15.20 //",
    "GP12lip_1_au:1285": " devasya tveti mantreṇa $ saṃgrahedvai kuśodakam &",
    "GP12lip_1_au:1286": " ekasthaṃ hemapātre vā % kṛtvāghoreṇa rājate // LiP_1,15.21 //",
    "GP12lip_1_au:1287": " tāmre vā padmapātre vā $ pālāśe vā dale śubhe &",
    "GP12lip_1_au:1288": " sakūrcaṃ sarvaratnāḍhyaṃ % kṣiptvā tatraiva kāñcanam // LiP_1,15.22 //",
    "GP12lip_1_au:1289": " japellakṣamaghorākhyaṃ $ hutvā caiva ghṛtādibhiḥ &",
    "GP12lip_1_au:1290": " ghṛtena caruṇā caiva % samidbhiś ca tilais tathā // LiP_1,15.23 //",
    "GP12lip_1_au:1291": " yavaiś ca vrīhibhiścaiva $ juhuyādvai pṛthakpṛthak &",
    "GP12lip_1_au:1292": " pratyekaṃ saptavāraṃ tu % dravyālābhe ghṛtena tu // LiP_1,15.24 //",
    "GP12lip_1_au:1293": " hutvāghoreṇa deveśaṃ $ snātvāghoreṇa vai dvijāḥ &",
    "GP12lip_1_au:1294": " aṣṭadroṇaghṛtenaiva % snāpya paścādviśodhya ca // LiP_1,15.25 //",
    "GP12lip_1_au:1295": " ahorātroṣitaḥ snātaḥ $ pibetkūrcaṃ śivāgrataḥ &",
    "GP12lip_1_au:1296": " brāhmaṃ brahmajapaṃ kuryād % ācamya ca yathāvidhi // LiP_1,15.26 //",
    "GP12lip_1_au:1297": " evaṃ kṛtvā kṛtaghno 'pi $ brahmahā bhrūṇahā tathā &",
    "GP12lip_1_au:1298": " vīrahā gurughātī ca % mitraviśvāsaghātakaḥ // LiP_1,15.27 //",
    "GP12lip_1_au:1299": " steyī suvarṇasteyī ca $ gurutalparataḥ sadā &",
    "GP12lip_1_au:1300": " madyapo vṛṣalīsaktaḥ % paradāravidharṣakaḥ // LiP_1,15.28 //",
    "GP12lip_1_au:1301": " brahmasvahā tathā goghno $ mātṛhā pitṛhā tathā &",
    "GP12lip_1_au:1302": " devapracyāvakaścaiva % liṅgapradhvaṃsakas tathā // LiP_1,15.29 //",
    "GP12lip_1_au:1303": " tathānyāni ca pāpāni $ mānasāni dvijo yadi &",
    "GP12lip_1_au:1304": " vācikāni tathānyāni % kāyikāni sahasraśaḥ // LiP_1,15.30 //",
    "GP12lip_1_au:1305": " kṛtvā vimucyate sadyo $ janmāntaraśatairapi &",
    "GP12lip_1_au:1306": " etadrahasyaṃ kathitam % aghoreśaprasaṃgataḥ // LiP_1,15.31 //",
    "GP12lip_1_au:1307": " tasmājjapeddvijo nityaṃ $ sarvapāpaviśuddhaye // LiP_1,15.32 //",
    "GP12lip_1_au:1308": " LiP, 1, 16",
    "GP12lip_1_au:1309": " sūta uvāca athānyo brahmaṇaḥ kalpo $ vartate munipuṅgavāḥ &",
    "GP12lip_1_au:1310": " viśvarūpa iti khyāto % nāmataḥ paramādbhutaḥ // LiP_1,16.1 //",
    "GP12lip_1_au:1311": " vinivṛtte tu saṃhāre $ punaḥ sṛṣṭe carācare &",
    "GP12lip_1_au:1312": " brahmaṇaḥ putrakāmasya % dhyāyataḥ parameṣṭhinaḥ // LiP_1,16.2 //",
    "GP12lip_1_au:1313": " prādurbhūtā mahānādā $ viśvarūpā sarasvatī &",
    "GP12lip_1_au:1314": " viśvamālyāṃbaradharā % viśvayajñopavītinī // LiP_1,16.3 //",
    "GP12lip_1_au:1315": " viśvoṣṇīṣā viśvagandhā $ viśvamātā mahoṣṭhikā &",
    "GP12lip_1_au:1316": " tathāvidhaṃ sa bhagavān % īśānaṃ parameśvaram // LiP_1,16.4 //",
    "GP12lip_1_au:1317": " śuddhasphaṭikasaṃkāśaṃ $ sarvābharaṇabhūṣitam &",
    "GP12lip_1_au:1318": " atha taṃ manasā dhyātvā % yuktātmā vai pitāmahaḥ // LiP_1,16.5 //",
    "GP12lip_1_au:1319": " vavande devamīśānaṃ $ sarveśaṃ sarvagaṃ prabhum &",
    "GP12lip_1_au:1320": " omīśāna namaste 'stu % mahādeva namo 'stu te // LiP_1,16.6 //",
    "GP12lip_1_au:1321": " namo 'stu sarvavidyānām $ īśāna parameśvara &",
    "GP12lip_1_au:1322": " namo 'stu sarvabhūtānām % īśāna vṛṣavāhana // LiP_1,16.7 //",
    "GP12lip_1_au:1323": " brahmaṇo 'dhipate tubhyaṃ $ brahmaṇe brahmarūpiṇe &",
    "GP12lip_1_au:1324": " namo brahmādhipataye % śivaṃ me 'stu sadāśiva // LiP_1,16.8 //",
    "GP12lip_1_au:1325": " oṅkāramūrte deveśa $ sadyojāta namonamaḥ &",
    "GP12lip_1_au:1326": " prapadye tvāṃ prapanno 'smi % sadyojātāya vai namaḥ // LiP_1,16.9 //",
    "GP12lip_1_au:1327": " abhave ca bhave tubhyaṃ $ tathā nātibhave namaḥ &",
    "GP12lip_1_au:1328": " bhavodbhava bhaveśāna % māṃ bhajasva mahādyute // LiP_1,16.10 //",
    "GP12lip_1_au:1329": " vāmadeva namastubhyaṃ $ jyeṣṭhāya varadāya ca &",
    "GP12lip_1_au:1330": " namo rudrāya kālāya % kalanāya namo namaḥ // LiP_1,16.11 //",
    "GP12lip_1_au:1331": " namo vikaraṇāyaiva $ kālavarṇāya varṇine &",
    "GP12lip_1_au:1332": " balāya balināṃ nityaṃ % sadā vikaraṇāya te // LiP_1,16.12 //",
    "GP12lip_1_au:1333": " balapramathanāyaiva $ baline brahmarūpiṇe &",
    "GP12lip_1_au:1334": " sarvabhūteśvareśāya % bhūtānāṃ damanāya ca // LiP_1,16.13 //",
    "GP12lip_1_au:1335": " manonmanāya devāya $ namastubhyaṃ mahādyute &",
    "GP12lip_1_au:1336": " vāmadevāya vāmāya % namastubhyaṃ mahātmane // LiP_1,16.14 //",
    "GP12lip_1_au:1337": " jyeṣṭhāya caiva śreṣṭhāya $ rudrāya varadāya ca &",
    "GP12lip_1_au:1338": " kālahantre namastubhyaṃ % namastubhyaṃ mahātmane // LiP_1,16.15 //",
    "GP12lip_1_au:1339": " iti stavena deveśaṃ $ nanāma vṛṣabhadhvajam &",
    "GP12lip_1_au:1340": " yaḥ paṭhet sakṛdeveha % brahmalokaṃ gamiṣyati // LiP_1,16.16 //",
    "GP12lip_1_au:1341": " śrāvayedvā dvijān śrāddhe $ sa yāti paramāṃ gatim &",
    "GP12lip_1_au:1342": " evaṃ dhyānagataṃ tatra % praṇamantaṃ pitāmaham // LiP_1,16.17 //",
    "GP12lip_1_au:1343": " uvāca bhagavānīśaḥ $ prīto 'haṃ te kimicchasi &",
    "GP12lip_1_au:1344": " tatastu praṇato bhūtvā % vāgviśuddhaṃ maheśvaram // LiP_1,16.18 //",
    "GP12lip_1_au:1345": " uvāca bhagavān rudraṃ $ prītaṃ prītena cetasā &",
    "GP12lip_1_au:1346": " yadidaṃ viśvarūpaṃ te % viśvagauḥ śreyasīśvarī // LiP_1,16.19 //",
    "GP12lip_1_au:1347": " etadveditumicchāmi $ yatheyaṃ parameśvara &",
    "GP12lip_1_au:1348": " kaiṣā bhagavatī devī % catuṣpādā caturmukhī // LiP_1,16.20 //",
    "GP12lip_1_au:1349": " catuḥśṛṅgī caturvaktrā $ caturdaṃṣṭrā catuḥstanī &",
    "GP12lip_1_au:1350": " caturhastā caturnetrā % viśvarūpā kathaṃ smṛtā // LiP_1,16.21 //",
    "GP12lip_1_au:1351": " kiṃnāmagotrā kasyeyaṃ $ kiṃvīryā cāpi karmataḥ &",
    "GP12lip_1_au:1352": " tasya tadvacanaṃ śrutvā % devadevo vṛṣadhvajaḥ // LiP_1,16.22 //",
    "GP12lip_1_au:1353": " prāha devavṛṣaṃ brahmā $ brahmāṇaṃ cātmasaṃbhavam &",
    "GP12lip_1_au:1354": " rahasyaṃ sarvamantrāṇāṃ % pāvanaṃ puṣṭivardhanam // LiP_1,16.23 //",
    "GP12lip_1_au:1355": " śṛṇuṣvaitatparaṃ guhyam $ ādisarge yathā tathā &",
    "GP12lip_1_au:1356": " evaṃ yo vartate kalpo % viśvarūpastvasau mataḥ // LiP_1,16.24 //",
    "GP12lip_1_au:1357": " brahmasthānamidaṃ cāpi $ yatra prāptaṃ tvayā prabho &",
    "GP12lip_1_au:1358": " tvattaḥ parataraṃ deva % viṣṇunā tatpadaṃ śubham // LiP_1,16.25 //",
    "GP12lip_1_au:1359": " vaikuṇṭhena viśuddhena $ mama vāmāṅgajena vā &",
    "GP12lip_1_au:1360": " tadāprabhṛti kalpaś ca % trayastriṃśattamo hyayam // LiP_1,16.26 //",
    "GP12lip_1_au:1361": " śataṃ śatasahasrāṇām $ atītā ye svayaṃbhuvaḥ &",
    "GP12lip_1_au:1362": " purastāttava deveśa % tacchṛṇuṣva mahāmate // LiP_1,16.27 //",
    "GP12lip_1_au:1363": " ānandastu sa vijñeya $ ānandatve vyavasthitaḥ &",
    "GP12lip_1_au:1364": " māṇḍavyagotrastapasā % mama putratvamāgataḥ // LiP_1,16.28 //",
    "GP12lip_1_au:1365": " tvayi yogaṃ ca sāṃkhyaṃ ca $ tapovidyāvidhikriyāḥ &",
    "GP12lip_1_au:1366": " ṛtaṃ satyaṃ dayā brahma % ahiṃsā sanmatiḥ kṣamā // LiP_1,16.29 //",
    "GP12lip_1_au:1367": " dhyānaṃ dhyeyaṃ damaḥ śāntir $ vidyāvidyā matirdhṛtiḥ &",
    "GP12lip_1_au:1368": " kāntirnītiḥ prathā medhā % lajjā dṛṣṭiḥ sarasvatī // LiP_1,16.30 //",
    "GP12lip_1_au:1369": " tuṣṭiḥ puṣṭiḥ kriyā caiva $ prasādaś ca pratiṣṭhitāḥ &",
    "GP12lip_1_au:1370": " dvātriṃśatsuguṇā hyeṣā % dvātriṃśākṣarasaṃjñayā // LiP_1,16.31 //",
    "GP12lip_1_au:1371": " prakṛtirvihitā brahmaṃs $ tvatprasūtirmaheśvarī &",
    "GP12lip_1_au:1372": " viṣṇorbhagavataścāpi % tathānyeṣāmapi prabho // LiP_1,16.32 //",
    "GP12lip_1_au:1373": " saiṣā bhagavatī devī $ matprasūtiḥ pratiṣṭhitā &",
    "GP12lip_1_au:1374": " caturmukhī jagadyoniḥ % prakṛtir gauḥ pratiṣṭhitā // LiP_1,16.33 //",
    "GP12lip_1_au:1375": " gaurī māyā ca vidyā ca $ kṛṣṇā haimavatīti ca &",
    "GP12lip_1_au:1376": " pradhānaṃ prakṛtiścaiva % yāmāhustattvacintakāḥ // LiP_1,16.34 //",
    "GP12lip_1_au:1377": " ajāmekāṃ lohitāṃ śuklakṛṣṇāṃ $ viśvaprajāṃ sṛjamānāṃ sarūpām &",
    "GP12lip_1_au:1378": " ajo 'haṃ māṃ viddhi tāṃ viśvarūpaṃ % gāyatrīṃ gāṃ viśvarūpāṃ hi buddhyā //",
    "GP12lip_1_au:1379": " evamuktvā mahādevaḥ $ sasarja parameśvaraḥ &",
    "GP12lip_1_au:1380": " tataś ca pārśvagā devyāḥ % sarvarūpakumārakāḥ // LiP_1,16.36 //",
    "GP12lip_1_au:1381": " jaṭī muṇḍī śikhaṇḍī ca $ ardhamuṇḍaś ca jajñire &",
    "GP12lip_1_au:1382": " tatastena yathoktena % yogena sumahaujasaḥ // LiP_1,16.37 //",
    "GP12lip_1_au:1383": " divyavarṣasahasrānte $ upāsitvā maheśvaram &",
    "GP12lip_1_au:1384": " dharmopadeśamakhilaṃ % kṛtvā yogamayaṃ dṛḍham // LiP_1,16.38 //",
    "GP12lip_1_au:1385": " śiṣṭāś ca niyatātmānaḥ $ praviṣṭā rudramīśvaram // LiP_1,16.39 //",
    "GP12lip_1_au:1386": " LiP, 1, 17",
    "GP12lip_1_au:1387": " sūta uvāca evaṃ saṃkṣepataḥ proktaḥ $ sahyādīnāṃ samudbhavaḥ &",
    "GP12lip_1_au:1388": " yaḥ paṭhecchṛṇuyādvāpi % śrāvayedvā dvijottamān // LiP_1,17.1 //",
    "GP12lip_1_au:1389": " sa yāti brahmasāyujyaṃ $ prasādātparameṣṭhinaḥ &",
    "GP12lip_1_au:1390": " ṛṣaya ūcuḥ kathaṃ liṅgamabhūlliṅge % samabhyarcyaḥ sa śaṅkaraḥ // LiP_1,17.2 //",
    "GP12lip_1_au:1391": " kiṃ liṅgaṃ kas tathā liṅgī $ sūta vaktumihārhasi &",
    "GP12lip_1_au:1392": " romaharṣaṇa uvāca evaṃ devāś ca ṛṣayaḥ % praṇipatya pitāmaham // LiP_1,17.3 //",
    "GP12lip_1_au:1393": " apṛcchan bhagavaṃlliṅgaṃ $ kathamāsīditi svayam &",
    "GP12lip_1_au:1394": " liṅge maheśvaro rudraḥ % samabhyarcyaḥ kathaṃ tviti // LiP_1,17.4 //",
    "GP12lip_1_au:1395": " kiṃ liṅgaṃ kas tathā liṅgī $ so 'pyāha ca pitāmahaḥ &",
    "GP12lip_1_au:1396": " pitāmaha uvāca pradhānaṃ liṅgamākhyātaṃ % liṅgī ca parameśvaraḥ // LiP_1,17.5 //",
    "GP12lip_1_au:1397": " rakṣārthamaṃbudhau mahyaṃ $ viṣṇostvāsīt surottamāḥ &",
    "GP12lip_1_au:1398": " vaimānike gate sarge % janalokaṃ saharṣibhiḥ // LiP_1,17.6 //",
    "GP12lip_1_au:1399": " sthitikāle tadā pūrṇe $ tataḥ pratyāhṛte tathā &",
    "GP12lip_1_au:1400": " caturyugasahasrānte % satyalokaṃ gate surāḥ // LiP_1,17.7 //",
    "GP12lip_1_au:1401": " vinādhipatyaṃ samatāṃ $ gate 'nte brahmaṇo mama &",
    "GP12lip_1_au:1402": " śuṣke ca sthāvare sarve tv % anāvṛṣṭyā ca sarvaśaḥ // LiP_1,17.8 //",
    "GP12lip_1_au:1403": " paśavo mānuṣā vṛkṣāḥ $ piśācāḥ piśitāśanāḥ &",
    "GP12lip_1_au:1404": " gandharvādyāḥ krameṇaiva % nirdagdhā bhānubhānubhiḥ // LiP_1,17.9 //",
    "GP12lip_1_au:1405": " ekārṇave mahāghore $ tamobhūte samantataḥ &",
    "GP12lip_1_au:1406": " suṣvāpāṃbhasi yogātmā % nirmalo nirupaplavaḥ // LiP_1,17.10 //",
    "GP12lip_1_au:1407": " sahasraśīrṣā viśvātmā $ sahasrākṣaḥ sahasrapāt &",
    "GP12lip_1_au:1408": " sahasrabāhuḥ sarvajñaḥ % sarvadevabhavodbhavaḥ // LiP_1,17.11 //",
    "GP12lip_1_au:1409": " hiraṇyagarbho rajasā $ tamasā śaṅkaraḥ svayam &",
    "GP12lip_1_au:1410": " sattvena sarvago viṣṇuḥ % sarvātmatve maheśvaraḥ // LiP_1,17.12 //",
    "GP12lip_1_au:1411": " kālātmā kālanābhastu $ śuklaḥ kṛṣṇastu nirguṇaḥ &",
    "GP12lip_1_au:1412": " nārāyaṇo mahābāhuḥ % sarvātmā sadasanmayaḥ // LiP_1,17.13 //",
    "GP12lip_1_au:1413": " tathābhūtamahaṃ dṛṣṭvā $ śayānaṃ paṅkajekṣaṇam &",
    "GP12lip_1_au:1414": " māyayā mohitastasya % tamavocamamarṣitaḥ // LiP_1,17.14 //",
    "GP12lip_1_au:1415": " kastvaṃ vadeti hastena $ samutthāpya sanātanam &",
    "GP12lip_1_au:1416": " tadā hastaprahāreṇa % tīvreṇa sa dṛḍhena tu // LiP_1,17.15 //",
    "GP12lip_1_au:1417": " prabuddho 'hīyaśayanāt $ samāsīnaḥ kṣaṇaṃ vaśī &",
    "GP12lip_1_au:1418": " dadarśa nidrāviklinna- % nīrajāmalalocanaḥ // LiP_1,17.16 //",
    "GP12lip_1_au:1419": " māmagre saṃsthitaṃ bhāsā- $ dhyāsito bhagavān hariḥ &",
    "GP12lip_1_au:1420": " āha cotthāya bhagavān % hasanmāṃ madhuraṃ sakṛt // LiP_1,17.17 //",
    "GP12lip_1_au:1421": " svāgataṃsvāgataṃ vatsa $ pitāmaha mahādyute &",
    "GP12lip_1_au:1422": " tasya tadvacanaṃ śrutvā % smitapūrvaṃ surarṣabhāḥ // LiP_1,17.18 //",
    "GP12lip_1_au:1423": " rajasā baddhavairaś ca $ tamavocaṃ janārdanam &",
    "GP12lip_1_au:1424": " bhāṣase vatsa vatseti % sargasaṃhārakāraṇam // LiP_1,17.19 //",
    "GP12lip_1_au:1425": " mām ihāntaḥsmitaṃ kṛtvā $ guruḥ śiṣyamivānagha &",
    "GP12lip_1_au:1426": " kartāraṃ jagatāṃ sākṣāt % prakṛteś ca pravartakam // LiP_1,17.20 //",
    "GP12lip_1_au:1427": " sanātanamajaṃ viṣṇuṃ $ viriñciṃ viśvasaṃbhavam &",
    "GP12lip_1_au:1428": " viśvātmānaṃ vidhātāraṃ % dhātāraṃ paṅkajekṣaṇam // LiP_1,17.21 //",
    "GP12lip_1_au:1429": " kimarthaṃ bhāṣase mohād $ vaktumarhasi satvaram &",
    "GP12lip_1_au:1430": " so 'pi māmāha jagatāṃ % kartāhamiti lokaya // LiP_1,17.22 //",
    "GP12lip_1_au:1431": " bhartā hartā bhavān aṅgād $ avatīrṇo mamāvyayāt &",
    "GP12lip_1_au:1432": " vismṛto 'si jagannāthaṃ % nārāyaṇamanāmayam // LiP_1,17.23 //",
    "GP12lip_1_au:1433": " puruṣaṃ paramātmānaṃ $ puruhūtaṃ puruṣṭutam &",
    "GP12lip_1_au:1434": " viṣṇumacyutamīśānaṃ % viśvasya prabhavodbhavam // LiP_1,17.24 //",
    "GP12lip_1_au:1435": " tavāparādho nāstyatra $ mama māyākṛtaṃ tvidam &",
    "GP12lip_1_au:1436": " śṛṇu satyaṃ caturvaktra % sarvadeveśvaro hyayam // LiP_1,17.25 //",
    "GP12lip_1_au:1437": " kartā netā ca hartā ca $ na mayāsti samo vibhuḥ &",
    "GP12lip_1_au:1438": " ahameva paraṃ brahma % paraṃ tattvaṃ pitāmaha // LiP_1,17.26 //",
    "GP12lip_1_au:1439": " ahameva paraṃ jyotiḥ $ paramātmā tvahaṃ vibhuḥ &",
    "GP12lip_1_au:1440": " yadyaddṛṣṭaṃ śrutaṃ sarvaṃ % jagatyasmiṃścarācaram // LiP_1,17.27 //",
    "GP12lip_1_au:1441": " tattadviddhi caturvaktra $ sarvaṃ manmayamityatha &",
    "GP12lip_1_au:1442": " mayā sṛṣṭaṃ purāvyaktaṃ % caturviṃśatikaṃ svayam // LiP_1,17.28 //",
    "GP12lip_1_au:1443": " nityāntā hyaṇavo baddhāḥ $ sṛṣṭāḥ krodhodbhavādayaḥ &",
    "GP12lip_1_au:1444": " prasādāddhi bhavānaṇḍāny % anekānīha līlayā // LiP_1,17.29 //",
    "GP12lip_1_au:1445": " sṛṣṭā buddhirmayā tasyām $ ahaṅkārastridhā tataḥ &",
    "GP12lip_1_au:1446": " tanmātrāpañcakaṃ tasmān % manaḥ ṣaṣṭhendriyāṇi ca // LiP_1,17.30 //",
    "GP12lip_1_au:1447": " ākāśādīni bhūtāni $ bhautikāni ca līlayā &",
    "GP12lip_1_au:1448": " ityuktavati tasmiṃś ca % mayi cāpi vacas tathā // LiP_1,17.31 //",
    "GP12lip_1_au:1449": " āvayoścābhavadyuddhaṃ $ sughoraṃ romaharṣaṇam &",
    "GP12lip_1_au:1450": " pralayārṇavamadhye tu % rajasā baddhavairayoḥ // LiP_1,17.32 //",
    "GP12lip_1_au:1451": " etasminnantare liṅgam $ abhavaccāvayoḥ puraḥ &",
    "GP12lip_1_au:1452": " vivādaśamanārthaṃ hi % prabodhārthaṃ ca bhāsvaram // LiP_1,17.33 //",
    "GP12lip_1_au:1453": " jvālāmālāsahasrāḍhyaṃ $ kālānalaśatopamam &",
    "GP12lip_1_au:1454": " kṣayavṛddhivinirmuktam % ādimadhyāntavarjitam // LiP_1,17.34 //",
    "GP12lip_1_au:1455": " anaupamyamanirdeśyam $ avyaktaṃ viśvasaṃbhavam &",
    "GP12lip_1_au:1456": " tasya jvālāsahasreṇa % mohito bhagavān hariḥ // LiP_1,17.35 //",
    "GP12lip_1_au:1457": " mohitaṃ prāha māmatra $ parīkṣāvo 'gnisaṃbhavam &",
    "GP12lip_1_au:1458": " adhogamiṣyāmyanala- % staṃbhasyānupamasya ca // LiP_1,17.36 //",
    "GP12lip_1_au:1459": " bhavānūrdhvaṃ prayatnena $ gantumarhasi satvaram &",
    "GP12lip_1_au:1460": " evaṃ vyāhṛtya viśvātmā % svarūpamakarottadā // LiP_1,17.37 //",
    "GP12lip_1_au:1461": " vārāhamahamapyāśu $ haṃsatvaṃ prāptavānsurāḥ &",
    "GP12lip_1_au:1462": " tadāprabhṛti māmāhurh % aṃsaṃ haṃso virāḍiti // LiP_1,17.38 //",
    "GP12lip_1_au:1463": " haṃsahaṃseti yo brūyān $ māṃ haṃsaḥ sa bhaviṣyati &",
    "GP12lip_1_au:1464": " suśveto hyanalākṣaś ca % viśvataḥ pakṣasaṃyutaḥ // LiP_1,17.39 //",
    "GP12lip_1_au:1465": " mano 'nilajavo bhūtvā $ gato 'haṃ cordhvataḥ surāḥ &",
    "GP12lip_1_au:1466": " nārāyaṇo 'pi viśvātmā % nīlāñjanacayopamam // LiP_1,17.40 //",
    "GP12lip_1_au:1467": " daśayojanavistīrṇaṃ $ śatayojanamāyatam &",
    "GP12lip_1_au:1468": " meruparvatavarṣmāṇaṃ % gauratīkṣṇāgradaṃṣṭriṇam // LiP_1,17.41 //",
    "GP12lip_1_au:1469": " kālādityasamābhāsaṃ $ dīrghaghoṇaṃ mahāsvaram &",
    "GP12lip_1_au:1470": " hrasvapādaṃ vicitrāṅgaṃ % jaitraṃ dṛḍham anaupamam // LiP_1,17.42 //",
    "GP12lip_1_au:1471": " vārāhamasitaṃ rūpam $ āsthāya gatavānadhaḥ &",
    "GP12lip_1_au:1472": " evaṃ varṣasahasraṃ tu % tvaranviṣṇuradhogataḥ // LiP_1,17.43 //",
    "GP12lip_1_au:1473": " nāpaśyadalpamapyasya $ mūlaṃ liṅgasya sūkaraḥ &",
    "GP12lip_1_au:1474": " tāvatkālaṃ gato hyūrdhvam % ahamapyarisūdanaḥ // LiP_1,17.44 //",
    "GP12lip_1_au:1475": " satvaraṃ sarvayatnena $ tasyāntaṃ jñātumicchayā &",
    "GP12lip_1_au:1476": " śrānto hyadṛṣṭvā tasyāntam % ahaṅkārādadhogataḥ // LiP_1,17.45 //",
    "GP12lip_1_au:1477": " tathaiva bhagavān viṣṇuḥ $ śrāntaḥ saṃtrastalocanaḥ &",
    "GP12lip_1_au:1478": " sarvadevabhavastūrṇam % utthitaḥ saḥ mahāvapuḥ // LiP_1,17.46 //",
    "GP12lip_1_au:1479": " samāgato mayā sārdhaṃ $ praṇipatya mahāmanāḥ &",
    "GP12lip_1_au:1480": " māyayā mohitaḥ śaṃbhos % tasthau saṃvignamānasaḥ // LiP_1,17.47 //",
    "GP12lip_1_au:1481": " pṛṣṭhataḥ pārśvataścaiva $ cāgrataḥ parameśvaram &",
    "GP12lip_1_au:1482": " praṇipatya mayā sārdhaṃ % sasmāra kimidaṃ tviti // LiP_1,17.48 //",
    "GP12lip_1_au:1483": " tadā samabhavattatra $ nādo vai śabdalakṣaṇaḥ &",
    "GP12lip_1_au:1484": " omomiti suraśreṣṭhāḥ % suvyaktaḥ plutalakṣaṇaḥ // LiP_1,17.49 //",
    "GP12lip_1_au:1485": " kimidaṃ tviti saṃcintya $ mayā tiṣṭhanmahāsvanam &",
    "GP12lip_1_au:1486": " liṅgasya dakṣiṇe bhāge % tadāpaśyatsanātanam // LiP_1,17.50 //",
    "GP12lip_1_au:1487": " ādyavarṇamakāraṃ tu $ ukāraṃ cottare tataḥ &",
    "GP12lip_1_au:1488": " makāraṃ madhyataścaiva % nādāntaṃ tasya caumiti // LiP_1,17.51 //",
    "GP12lip_1_au:1489": " sūryamaṇḍalavaddṛṣṭvā $ varṇamādyaṃ tu dakṣiṇe &",
    "GP12lip_1_au:1490": " uttare pāvakaprakhyam % ukāraṃ puruṣarṣabhaḥ // LiP_1,17.52 //",
    "GP12lip_1_au:1491": " śītāṃśumaṇḍalaprakhyaṃ $ makāraṃ madhyamaṃ tathā &",
    "GP12lip_1_au:1492": " tasyopari tadāpaśyac % chuddhasphaṭikavat prabhum // LiP_1,17.53 //",
    "GP12lip_1_au:1493": " turīyātītam amṛtaṃ $ niṣkalaṃ nirupaplavam &",
    "GP12lip_1_au:1494": " nirdvandvaṃ kevalaṃ śūnyaṃ % bāhyābhyantaravarjitam // LiP_1,17.54 //",
    "GP12lip_1_au:1495": " sabāhyābhyantaraṃ caiva $ sabāhyābhyantarasthitam &",
    "GP12lip_1_au:1496": " ādimadhyāntarahitam % ānandasyāpi kāraṇam // LiP_1,17.55 //",
    "GP12lip_1_au:1497": " mātrāstisrastvardhamātraṃ $ nādākhyaṃ brahmasaṃjñitam &",
    "GP12lip_1_au:1498": " ṛgyajuḥsāmavedā vai % mātrārūpeṇa mādhavaḥ // LiP_1,17.56 //",
    "GP12lip_1_au:1499": " vedaśabdebhya eveśaṃ $ viśvātmānamacintayat &",
    "GP12lip_1_au:1500": " tadābhavadṛṣirveda % ṛṣeḥ sāratamaṃ śubham // LiP_1,17.57 //",
    "GP12lip_1_au:1501": " tenaiva ṛṣiṇā viṣṇur $ jñātavān parameśvaram &",
    "GP12lip_1_au:1502": " deva uvāca cintayā rahito rudro % vāco yanmanasā saha // LiP_1,17.58 //",
    "GP12lip_1_au:1503": " aprāpya taṃ nivartante $ vācyastvekākṣareṇa saḥ &",
    "GP12lip_1_au:1504": " ekākṣareṇa tadvācyam % ṛtaṃ paramakāraṇam // LiP_1,17.59 //",
    "GP12lip_1_au:1505": " satyamānandamamṛtaṃ $ paraṃ brahma parātparam &",
    "GP12lip_1_au:1506": " ekākṣarādakārākhyo % bhagavānkanakāṇḍajaḥ // LiP_1,17.60 //",
    "GP12lip_1_au:1507": " ekākṣarādukārākhyo $ hariḥ paramakāraṇam &",
    "GP12lip_1_au:1508": " ekākṣarānmakārākhyo % bhagavānnīlalohitaḥ // LiP_1,17.61 //",
    "GP12lip_1_au:1509": " sargakartā tvakārākhyo hy $ ukārākhyastu mohakaḥ &",
    "GP12lip_1_au:1510": " makārākhyas tayor nityam % anugrahakaro 'bhavat // LiP_1,17.62 //",
    "GP12lip_1_au:1511": " makārākhyo vibhurbījī hy $ akāro bījamucyate &",
    "GP12lip_1_au:1512": " ukārākhyo hariryoniḥ % pradhānapuruṣeśvaraḥ // LiP_1,17.63 //",
    "GP12lip_1_au:1513": " bījī ca bījaṃ tadyonir $ nādākhyaś ca maheśvaraḥ &",
    "GP12lip_1_au:1514": " bījī vibhajya cātmānaṃ % svecchayā tu vyavasthitaḥ // LiP_1,17.64 //",
    "GP12lip_1_au:1515": " asya liṅgādabhūdbījam $ akāro bījinaḥ prabhoḥ &",
    "GP12lip_1_au:1516": " ukārayonau nikṣiptam % avardhata samantataḥ // LiP_1,17.65 //",
    "GP12lip_1_au:1517": " sauvarṇamabhavaccāṇḍam $ āveṣṭyādyaṃ tadakṣaram &",
    "GP12lip_1_au:1518": " anekābdaṃ tathā cāpsu % divyamaṇḍaṃ vyavasthitam // LiP_1,17.66 //",
    "GP12lip_1_au:1519": " tato varṣasahasrānte $ dvidhā kṛtamajodbhavam &",
    "GP12lip_1_au:1520": " aṇḍam apsu sthitaṃ sākṣād % ādyākhyeneśvareṇa tu // LiP_1,17.67 //",
    "GP12lip_1_au:1521": " tasyāṇḍasya śubhaṃ haimaṃ $ kapālaṃ cordhvasaṃsthitam &",
    "GP12lip_1_au:1522": " jajñe yaddyaustadaparaṃ % pṛthivī pañcalakṣaṇā // LiP_1,17.68 //",
    "GP12lip_1_au:1523": " tasmādaṇḍodbhavo jajñe tv $ akārākhyaścaturmukhaḥ &",
    "GP12lip_1_au:1524": " sa sraṣṭā sarvalokānāṃ % sa eva trividhaḥ prabhuḥ // LiP_1,17.69 //",
    "GP12lip_1_au:1525": " evamomomiti proktam $ ityāhuryajuṣāṃ varāḥ &",
    "GP12lip_1_au:1526": " yajuṣāṃ vacanaṃ śrutvā % ṛcaḥ sāmāni sādaram // LiP_1,17.70 //",
    "GP12lip_1_au:1527": " evameva hare brahmann $ ityāhuḥ śrutayastadā &",
    "GP12lip_1_au:1528": " tato vijñāya deveśaṃ % yathāvacchrutisaṃbhavaiḥ // LiP_1,17.71 //",
    "GP12lip_1_au:1529": " mantrairmaheśvaraṃ devaṃ $ tuṣṭāva sumahodayam &",
    "GP12lip_1_au:1530": " āvayoḥ stutisaṃtuṣṭo % liṅge tasminnirañjanaḥ // LiP_1,17.72 //",
    "GP12lip_1_au:1531": " divyaṃ śabdamayaṃ rūpam $ āsthāya prahasan sthitaḥ &",
    "GP12lip_1_au:1532": " akārastasya mūrdhā tu % lalāṭaṃ dīrghamucyate // LiP_1,17.73 //",
    "GP12lip_1_au:1533": " ikāro dakṣiṇaṃ netram $ īkāro vāmalocanam &",
    "GP12lip_1_au:1534": " ukāro dakṣiṇaṃ śrotram % ūkāro vāmamucyate // LiP_1,17.74 //",
    "GP12lip_1_au:1535": " ṛkāro dakṣiṇaṃ tasya $ kapolaṃ parameṣṭhinaḥ &",
    "GP12lip_1_au:1536": " vāmaṃ kapolam ṝkāro % ḷ ḹ nāsāpuṭe ubhe // LiP_1,17.75 //",
    "GP12lip_1_au:1537": " ekāram oṣṭhamūrddhvaś ca $ aikārastvadharo vibhoḥ &",
    "GP12lip_1_au:1538": " okāraś ca tathaukāro % dantapaṅktidvayaṃ kramāt // LiP_1,17.76 //",
    "GP12lip_1_au:1539": " amastu tālunī tasya $ devadevasya dhīmataḥ &",
    "GP12lip_1_au:1540": " kādipañcākṣarāṇyasya % pañca hastāni dakṣiṇe // LiP_1,17.77 //",
    "GP12lip_1_au:1541": " cādipañcākṣarāṇyevaṃ $ pañca hastāni vāmataḥ &",
    "GP12lip_1_au:1542": " ṭādipañcākṣaraṃ pādas % tādipañcākṣaraṃ tathā // LiP_1,17.78 //",
    "GP12lip_1_au:1543": " pakāramudaraṃ tasya $ phakāraḥ pārśvamucyate &",
    "GP12lip_1_au:1544": " bakāro vāmapārśvaṃ vai % bhakāraṃ skandhamasya tat // LiP_1,17.79 //",
    "GP12lip_1_au:1545": " makāraṃ hṛdayaṃ śaṃbhor $ mahādevasya yoginaḥ &",
    "GP12lip_1_au:1546": " yakārādisakārāntaṃ % vibhorvai sapta dhātavaḥ // LiP_1,17.80 //",
    "GP12lip_1_au:1547": " hakāra ātmarūpaṃ vai $ kṣakāraḥ krodha ucyate &",
    "GP12lip_1_au:1548": " taṃ dṛṣṭvā umayā sārdhaṃ % bhagavantaṃ maheśvaram // LiP_1,17.81 //",
    "GP12lip_1_au:1549": " praṇamya bhagavān viṣṇuḥ $ punaścāpaśyadūrddhvataḥ &",
    "GP12lip_1_au:1550": " oṅkāraprabhavaṃ mantraṃ % kalāpañcakasaṃyutam // LiP_1,17.82 //",
    "GP12lip_1_au:1551": " śuddhasphaṭikasaṃkāśaṃ $ subhāṣṭatriṃśadakṣaram &",
    "GP12lip_1_au:1552": " medhākaram abhūdbhūyaḥ % sarvadharmārthasādhakam // LiP_1,17.83 //",
    "GP12lip_1_au:1553": " gāyatrīprabhavaṃ mantraṃ $ haritaṃ vaśyakārakam &",
    "GP12lip_1_au:1554": " caturviṃśativarṇāḍhyaṃ % catuṣkalamanuttamam // LiP_1,17.84 //",
    "GP12lip_1_au:1555": " atharvamasitaṃ mantraṃ $ kalāṣṭakasamāyutam &",
    "GP12lip_1_au:1556": " abhicārikamatyarthaṃ % trayastriṃśacchubhākṣaram // LiP_1,17.85 //",
    "GP12lip_1_au:1557": " yajurvedasamāyuktaṃ $ pañcatriṃśacchubhākṣaram &",
    "GP12lip_1_au:1558": " kalāṣṭakasamāyuktaṃ % suśvetaṃ śāntikaṃ tathā // LiP_1,17.86 //",
    "GP12lip_1_au:1559": " trayodaśakalāyuktaṃ $ bālādyaiḥ saha lohitam &",
    "GP12lip_1_au:1560": " sāmodbhavaṃ jagatyādyaṃ % vṛddhisaṃhārakāraṇam // LiP_1,17.87 //",
    "GP12lip_1_au:1561": " varṇāḥ ṣaḍadhikāḥ ṣaṣṭir $ asya mantravarasya tu &",
    "GP12lip_1_au:1562": " pañca mantrāṃs tathā labdhvā % jajāpa bhagavān hariḥ // LiP_1,17.88 //",
    "GP12lip_1_au:1563": " atha dṛṣṭvā kalāvarṇam $ ṛgyajuḥsāmarūpiṇam &",
    "GP12lip_1_au:1564": " īśānamīśamukuṭaṃ % puruṣāsyaṃ purātanam // LiP_1,17.89 //",
    "GP12lip_1_au:1565": " aghorahṛdayaṃ hṛdyaṃ $ vāmaguhyaṃ sadāśivam &",
    "GP12lip_1_au:1566": " sadyaḥ pādaṃ mahādevaṃ % mahābhogīndrabhūṣaṇam // LiP_1,17.90 //",
    "GP12lip_1_au:1567": " viśvataḥ pādavadanaṃ $ viśvato 'kṣikaraṃ śivam &",
    "GP12lip_1_au:1568": " brahmaṇo 'dhipatiṃ sarga- % sthitisaṃhārakāraṇam // LiP_1,17.91 //",
    "GP12lip_1_au:1569": " tuṣṭāva punariṣṭābhir $ vāgbhir varadamīśvaram // LiP_1,17.92 //",
    "GP12lip_1_au:1570": " LiP, 1, 18",
    "GP12lip_1_au:1571": " viṣṇur uvāca ekākṣarāya rudrāya $ akārāyātmarūpiṇe &",
    "GP12lip_1_au:1572": " ukārāyādidevāya % vidyādehāya vai namaḥ // LiP_1,18.1 //",
    "GP12lip_1_au:1573": " tṛtīyāya makārāya $ śivāya paramātmane &",
    "GP12lip_1_au:1574": " sūryāgnisomavarṇāya % yajamānāya vai namaḥ // LiP_1,18.2 //",
    "GP12lip_1_au:1575": " agnaye rudrarūpāya $ rudrāṇāṃ pataye namaḥ &",
    "GP12lip_1_au:1576": " śivāya śivamantrāya % sadyojātāya vedhase // LiP_1,18.3 //",
    "GP12lip_1_au:1577": " vāmāya vāmadevāya $ varadāyāmṛtāya te &",
    "GP12lip_1_au:1578": " aghorāyātighorāya % sadyojātāya raṃhase // LiP_1,18.4 //",
    "GP12lip_1_au:1579": " īśānāya śmaśānāya $ ativegāya vegine &",
    "GP12lip_1_au:1580": " namo 'stu śrutipādāya % ūrdhvaliṅgāya liṅgine // LiP_1,18.5 //",
    "GP12lip_1_au:1581": " hemaliṅgāya hemāya $ vāriliṅgāya cāṃbhase &",
    "GP12lip_1_au:1582": " śivāya śivaliṅgāya % vyāpine vyomavyāpine // LiP_1,18.6 //",
    "GP12lip_1_au:1583": " vāyave vāyuvegāya $ namaste vāyuvyāpine &",
    "GP12lip_1_au:1584": " tejase tejasāṃ bhartre % namastejo 'dhivyāpine // LiP_1,18.7 //",
    "GP12lip_1_au:1585": " jalāya jalabhūtāya $ namaste jalavyāpine &",
    "GP12lip_1_au:1586": " pṛthivyai cāntarikṣāya % pṛthivīvyāpine namaḥ // LiP_1,18.8 //",
    "GP12lip_1_au:1587": " śabdasparśasvarūpāya $ rasagandhāya gandhine &",
    "GP12lip_1_au:1588": " gaṇādhipataye tubhyaṃ % guhyādguhyatamāya te // LiP_1,18.9 //",
    "GP12lip_1_au:1589": " anantāya virūpāya $ anantānāmayāya ca &",
    "GP12lip_1_au:1590": " śāśvatāya variṣṭhāya % vārigarbhāya yogine // LiP_1,18.10 //",
    "GP12lip_1_au:1591": " saṃsthitāyāmbhasāṃ madhye $ āvayormadhyavarcase &",
    "GP12lip_1_au:1592": " goptre hartre sadā kartre % nidhanāyeśvarāya ca // LiP_1,18.11 //",
    "GP12lip_1_au:1593": " acetanāya cintyāya $ cetanāyāsahāriṇe &",
    "GP12lip_1_au:1594": " arūpāya surūpāya % anaṅgāyāṅgahāriṇe // LiP_1,18.12 //",
    "GP12lip_1_au:1595": " bhasmadigdhaśarīrāya $ bhānusomāgnihetave &",
    "GP12lip_1_au:1596": " śvetāya śvetavarṇāya % tuhinādricarāya ca // LiP_1,18.13 //",
    "GP12lip_1_au:1597": " suśvetāya suvaktrāya $ namaḥ śvetaśikhāya ca &",
    "GP12lip_1_au:1598": " śvetāsyāya mahāsyāya % namaste śvetalohita // LiP_1,18.14 //",
    "GP12lip_1_au:1599": " sutārāya viśiṣṭāya $ namo dundubhine hara &",
    "GP12lip_1_au:1600": " śatarūpavirūpāya % namaḥ ketumate sadā // LiP_1,18.15 //",
    "GP12lip_1_au:1601": " ṛddhiśokaviśokāya $ pinākāya kapardine &",
    "GP12lip_1_au:1602": " vipāśāya supāśāya % namaste pāśanāśine // LiP_1,18.16 //",
    "GP12lip_1_au:1603": " suhotrāya haviṣyāya $ subrahmaṇyāya sūriṇe &",
    "GP12lip_1_au:1604": " sumukhāya suvaktrāya % durdamāya damāya ca // LiP_1,18.17 //",
    "GP12lip_1_au:1605": " kaṅkāya kaṅkarūpāya $ kaṅkaṇīkṛtapannaga &",
    "GP12lip_1_au:1606": " sanakāya namastubhyaṃ % sanātana sanandana // LiP_1,18.18 //",
    "GP12lip_1_au:1607": " sanatkumārasāraṅgam $ āraṇāya mahātmane &",
    "GP12lip_1_au:1608": " lokākṣiṇe tridhāmāya % namo virajase sadā // LiP_1,18.19 //",
    "GP12lip_1_au:1609": " śaṅkhapālāya śaṅkhāya $ rajase tamase namaḥ &",
    "GP12lip_1_au:1610": " sārasvatāya meghāya % meghavāhana te namaḥ // LiP_1,18.20 //",
    "GP12lip_1_au:1611": " suvāhāya vivāhāya $ vivādavaradāya ca &",
    "GP12lip_1_au:1612": " namaḥ śivāya rudrāya % pradhānāya namonamaḥ // LiP_1,18.21 //",
    "GP12lip_1_au:1613": " triguṇāya namastubhyaṃ $ caturvyūhātmane namaḥ &",
    "GP12lip_1_au:1614": " saṃsārāya namastubhyaṃ % namaḥ saṃsārahetave // LiP_1,18.22 //",
    "GP12lip_1_au:1615": " mokṣāya mokṣarūpāya $ mokṣakartre namonamaḥ &",
    "GP12lip_1_au:1616": " ātmane ṛṣaye tubhyaṃ % svāmine viṣṇave namaḥ // LiP_1,18.23 //",
    "GP12lip_1_au:1617": " namo bhagavate tubhyaṃ $ nāgānāṃ pataye namaḥ &",
    "GP12lip_1_au:1618": " oṅkārāya namastubhyaṃ % sarvajñāya namo namaḥ // LiP_1,18.24 //",
    "GP12lip_1_au:1619": " sarvāya ca namastubhyaṃ $ namo nārāyaṇāya ca &",
    "GP12lip_1_au:1620": " namo hiraṇyagarbhāya % ādidevāya te namaḥ // LiP_1,18.25 //",
    "GP12lip_1_au:1621": " namo 'stvajāya pataye $ prajānāṃ vyūhahetave &",
    "GP12lip_1_au:1622": " mahādevāya devānām % īśvarāya namo namaḥ // LiP_1,18.26 //",
    "GP12lip_1_au:1623": " śarvāya ca namastubhyaṃ $ satyāya śamanāya ca &",
    "GP12lip_1_au:1624": " brahmaṇe caiva bhūtānāṃ % sarvajñāya namo namaḥ // LiP_1,18.27 //",
    "GP12lip_1_au:1625": " mahātmane namastubhyaṃ $ prajñārūpāya vai namaḥ &",
    "GP12lip_1_au:1626": " citaye citirūpāya % smṛtirūpāya vai namaḥ // LiP_1,18.28 //",
    "GP12lip_1_au:1627": " jñānāya jñānagamyāya $ namaste saṃvide sadā &",
    "GP12lip_1_au:1628": " śikharāya namastubhyaṃ % nīlakaṇṭhāya vai namaḥ // LiP_1,18.29 //",
    "GP12lip_1_au:1629": " ardhanārīśarīrāya $ avyaktāya namonamaḥ &",
    "GP12lip_1_au:1630": " ekādaśavibhedāya % sthāṇave te namaḥ sadā // LiP_1,18.30 //",
    "GP12lip_1_au:1631": " namaḥ somāya sūryāya $ bhavāya bhavahāriṇe &",
    "GP12lip_1_au:1632": " yaśaskarāya devāya % śaṅkarāyeśvarāya ca // LiP_1,18.31 //",
    "GP12lip_1_au:1633": " namo 'ṃbikādhipataye $ umāyāḥ pataye namaḥ &",
    "GP12lip_1_au:1634": " hiraṇyabāhave tubhyaṃ % namaste hemaretase // LiP_1,18.32 //",
    "GP12lip_1_au:1635": " nīlakeśāya vittāya $ śitikaṇṭhāya vai namaḥ &",
    "GP12lip_1_au:1636": " kapardine namastubhyaṃ % nāgāṅgābharaṇāya ca // LiP_1,18.33 //",
    "GP12lip_1_au:1637": " vṛṣārūḍhāya sarvasya $ hartre kartre namonamaḥ &",
    "GP12lip_1_au:1638": " vīrarāmātirāmāya % rāmanāthāya te vibho // LiP_1,18.34 //",
    "GP12lip_1_au:1639": " namo rājādhirājāya $ rājñāmadhigatāya te &",
    "GP12lip_1_au:1640": " namaḥ pālādhipataye % pālāśākṛntate namaḥ // LiP_1,18.35 //",
    "GP12lip_1_au:1641": " namaḥ keyūrabhūṣāya $ gopate te namonamaḥ &",
    "GP12lip_1_au:1642": " namaḥ śrīkaṇṭhanāthāya % namo likucapāṇaye // LiP_1,18.36 //",
    "GP12lip_1_au:1643": " bhuvaneśāya devāya $ vedaśāstra namo 'stu te &",
    "GP12lip_1_au:1644": " sāraṅgāya namastubhyaṃ % rājahaṃsāya te namaḥ // LiP_1,18.37 //",
    "GP12lip_1_au:1645": " kanakāṅgadahārāya $ namaḥ sarpopavītine &",
    "GP12lip_1_au:1646": " sarpakuṇḍalamālāya % kaṭisūtrīkṛtāhine // LiP_1,18.38 //",
    "GP12lip_1_au:1647": " vedagarbhāya garbhāya $ viśvagarbhāya te śiva &",
    "GP12lip_1_au:1648": " brahmovāca virarāmeti saṃstutvā % brahmaṇā sahito hariḥ // LiP_1,18.39 //",
    "GP12lip_1_au:1649": " etatstotravaraṃ puṇyaṃ $ sarvapāpapraṇāśanam &",
    "GP12lip_1_au:1650": " yaḥ paṭhecchrāvayedvāpi % brāhmaṇān vedapāragān // LiP_1,18.40 //",
    "GP12lip_1_au:1651": " sa yāti brahmaṇo loke $ pāpakarmarato 'pi vai &",
    "GP12lip_1_au:1652": " tasmājjapetpaṭhennityaṃ % śrāvayedbrāhmaṇāñchubhān // LiP_1,18.41 //",
    "GP12lip_1_au:1653": " sarvapāpaviśuddhyarthaṃ $ viṣṇunā paribhāṣitam // LiP_1,18.42 //",
    "GP12lip_1_au:1654": " LiP, 1, 19",
    "GP12lip_1_au:1655": " sūta uvāca athovāca mahādevaḥ $ prīto 'haṃ surasattamau &",
    "GP12lip_1_au:1656": " paśyatāṃ māṃ mahādevaṃ % bhayaṃ sarvaṃ vimucyatām // LiP_1,19.1 //",
    "GP12lip_1_au:1657": " yuvāṃ prasūtau gātrābhyāṃ $ mama pūrvaṃ mahābalau &",
    "GP12lip_1_au:1658": " ayaṃ me dakṣiṇe pārśve % brahmā lokapitāmahaḥ // LiP_1,19.2 //",
    "GP12lip_1_au:1659": " vāme pārśve ca me viṣṇur $ viśvātmā hṛdayodbhavaḥ &",
    "GP12lip_1_au:1660": " prīto 'haṃ yuvayoḥ samyag % varaṃ dadmi yathepsitam // LiP_1,19.3 //",
    "GP12lip_1_au:1661": " evamuktvā tu taṃ viṣṇuṃ $ karābhyāṃ parameśvaraḥ &",
    "GP12lip_1_au:1662": " pasparśa subhagābhyāṃ tu % kṛpayā tu kṛpānidhiḥ // LiP_1,19.4 //",
    "GP12lip_1_au:1663": " tataḥ prahṛṣṭamanasā $ praṇipatya maheśvaram &",
    "GP12lip_1_au:1664": " prāha nārāyaṇo nāthaṃ % liṅgasthaṃ liṅgavarjitam // LiP_1,19.5 //",
    "GP12lip_1_au:1665": " yadi prītiḥ samutpannā $ yadi deyo varaś ca nau &",
    "GP12lip_1_au:1666": " bhaktirbhavatu nau nityaṃ % tvayi cāvyabhicāriṇī // LiP_1,19.6 //",
    "GP12lip_1_au:1667": " devaḥ pradattavān devāḥ $ svātmanyavyabhicāriṇīm &",
    "GP12lip_1_au:1668": " brahmaṇe viṣṇave caiva % śraddhāṃ śītāṃśubhūṣaṇaḥ // LiP_1,19.7 //",
    "GP12lip_1_au:1669": " jānubhyāmavanīṃ gatvā $ punarnārāyaṇaḥ svayam &",
    "GP12lip_1_au:1670": " praṇipatya ca viśveśaṃ % prāha mandataraṃ vaśī // LiP_1,19.8 //",
    "GP12lip_1_au:1671": " āvayordevadeveśa $ vivādamatiśobhanam &",
    "GP12lip_1_au:1672": " ihāgato bhavān yasmād % vivādaśamanāya nau // LiP_1,19.9 //",
    "GP12lip_1_au:1673": " tasya tadvacanaṃ śrutvā $ punaḥ prāha haro harim &",
    "GP12lip_1_au:1674": " praṇipatya sthitaṃ mūrdhnā % kṛtāñjalipuṭaṃ smayan // LiP_1,19.10 //",
    "GP12lip_1_au:1675": " śrīmahādeva uvāca pralayasthitisargāṇāṃ $ kartā tvaṃ dharaṇīpate &",
    "GP12lip_1_au:1676": " vatsa vatsa hare viṣṇo % pālayaitaccarācaram // LiP_1,19.11 //",
    "GP12lip_1_au:1677": " tridhā bhinno hyahaṃ viṣṇo $ brahmaviṣṇubhavākhyayā &",
    "GP12lip_1_au:1678": " sargarakṣālayaguṇair % niṣkalaḥ parameśvaraḥ // LiP_1,19.12 //",
    "GP12lip_1_au:1679": " saṃmohaṃ tyaja bho viṣṇo $ pālayainaṃ pitāmaham &",
    "GP12lip_1_au:1680": " pādme bhaviṣyati sutaḥ % kalpe tava pitāmahaḥ // LiP_1,19.13 //",
    "GP12lip_1_au:1681": " tadā drakṣyasi māṃ caivaṃ $ so 'pi drakṣyati padmajaḥ &",
    "GP12lip_1_au:1682": " evamuktvā sa bhagavāṃs % tatraivāntaradhīyata // LiP_1,19.14 //",
    "GP12lip_1_au:1683": " tadāprabhṛti lokeṣu $ liṅgārcā supratiṣṭhitā &",
    "GP12lip_1_au:1684": " liṅgavedī mahādevī % liṅgaṃ sākṣānmaheśvaraḥ // LiP_1,19.15 //",
    "GP12lip_1_au:1685": " layanālliṅgamityuktaṃ $ tatraiva nikhilaṃ surāḥ &",
    "GP12lip_1_au:1686": " yastu laiṅgaṃ paṭhennityam % ākhyānaṃ liṅgasannidhau // LiP_1,19.16 //",
    "GP12lip_1_au:1687": " sa yāti śivatāṃ vipro $ nātra kāryā vicāraṇā // LiP_1,19.17 //",
    "GP12lip_1_au:1688": " LiP, 1, 20",
    "GP12lip_1_au:1689": " ṛṣaya ūcuḥ kathaṃ pādme purā kalpe $ brahmā padmodbhavo 'bhavat &",
    "GP12lip_1_au:1690": " bhavaṃ ca dṛṣṭavāṃstena % brahmaṇā puruṣottamaḥ // LiP_1,20.1 //",
    "GP12lip_1_au:1691": " etatsarvaṃ viśeṣeṇa $ sāṃprataṃ vaktumarhasi &",
    "GP12lip_1_au:1692": " sūta uvāca āsīdekārṇavaṃ ghoram % avibhāgaṃ tamomayam // LiP_1,20.2 //",
    "GP12lip_1_au:1693": " madhye caikārṇave tasmin $ śaṅkhacakragadādharaḥ &",
    "GP12lip_1_au:1694": " jīmūtābho 'mbujākṣaś ca % kirīṭī śrīpatirhariḥ // LiP_1,20.3 //",
    "GP12lip_1_au:1695": " nārāyaṇamukhodgīrṇa- $ sarvātmā puruṣottamaḥ &",
    "GP12lip_1_au:1696": " aṣṭabāhurmahāvakṣā % lokānāṃ yonirucyate // LiP_1,20.4 //",
    "GP12lip_1_au:1697": " kimapyacintyaṃ yogātmā $ yogamāsthāya yogavit &",
    "GP12lip_1_au:1698": " phaṇāsahasrakalitaṃ % tamapratimavarcasam // LiP_1,20.5 //",
    "GP12lip_1_au:1699": " mahābhogapaterbhogaṃ $ sādhvāstīrya mahocchrayam &",
    "GP12lip_1_au:1700": " tasminmahati paryaṅke % śete caikārṇave prabhuḥ // LiP_1,20.6 //",
    "GP12lip_1_au:1701": " evaṃ tatra śayānena $ viṣṇunā prabhaviṣṇunā &",
    "GP12lip_1_au:1702": " ātmārāmeṇa krīḍārthaṃ % līlayākliṣṭakarmaṇā // LiP_1,20.7 //",
    "GP12lip_1_au:1703": " śatayojanavistīrṇaṃ $ taruṇādityasannibham &",
    "GP12lip_1_au:1704": " vajradaṇḍaṃ mahotsedhaṃ % nābhyāṃ sṛṣṭaṃ tu puṣkaram // LiP_1,20.8 //",
    "GP12lip_1_au:1705": " tasyaivaṃ krīḍamānasya $ samīpaṃ devamīḍhuṣaḥ &",
    "GP12lip_1_au:1706": " hemagarbhāṇḍajo brahmā % rukmavarṇo hyatīndriyaḥ // LiP_1,20.9 //",
    "GP12lip_1_au:1707": " caturvaktro viśālākṣaḥ $ samāgamya yadṛcchayā &",
    "GP12lip_1_au:1708": " śriyā yuktena divyena % suśubhena sugandhinā // LiP_1,20.10 //",
    "GP12lip_1_au:1709": " krīḍamānaṃ ca padmena $ dṛṣṭvā brahmā śubhekṣaṇam &",
    "GP12lip_1_au:1710": " savismayamathāgamya % saumyasampannayā girā // LiP_1,20.11 //",
    "GP12lip_1_au:1711": " provāca ko bhavāñchete hy $ āśrito madhyamambhasām &",
    "GP12lip_1_au:1712": " atha tasyācyutaḥ śrutvā % brahmaṇastu śubhaṃ vacaḥ // LiP_1,20.12 //",
    "GP12lip_1_au:1713": " udatiṣṭhata paryaṅkād $ vismayotphullalocanaḥ &",
    "GP12lip_1_au:1714": " pratyuvācottaraṃ caiva % kalpe kalpe pratiśrayaḥ // LiP_1,20.13 //",
    "GP12lip_1_au:1715": " kartavyaṃ ca kṛtaṃ caiva $ kriyate yacca kiṃcana &",
    "GP12lip_1_au:1716": " dyaurantarikṣaṃ bhūścaiva % paraṃ padamahaṃ bhuvaḥ // LiP_1,20.14 //",
    "GP12lip_1_au:1717": " tamevamuktvā bhagavān $ viṣṇuḥ punarathābravīt &",
    "GP12lip_1_au:1718": " kastvaṃ khalu samāyātaḥ % samīpaṃ bhagavānkutaḥ // LiP_1,20.15 //",
    "GP12lip_1_au:1719": " kva vā bhūyaś ca gantavyaṃ $ kaś ca vā te pratiśrayaḥ &",
    "GP12lip_1_au:1720": " ko bhavān viśvamūrtirvai % kartavyaṃ kiṃ ca te mayā // LiP_1,20.16 //",
    "GP12lip_1_au:1721": " evaṃ bruvantaṃ vaikuṇṭhaṃ $ pratyuvāca pitāmahaḥ &",
    "GP12lip_1_au:1722": " māyayā mohitaḥ śaṃbhor % avijñāya janārdanam // LiP_1,20.17 //",
    "GP12lip_1_au:1723": " māyayā mohitaṃ devam $ avijñātaṃ mahātmanaḥ &",
    "GP12lip_1_au:1724": " yathā bhavāṃstathaivāham % ādikartā prajāpatiḥ // LiP_1,20.18 //",
    "GP12lip_1_au:1725": " savismayaṃ vacaḥ śrutvā $ brahmaṇo lokatantriṇaḥ &",
    "GP12lip_1_au:1726": " anujñātaś ca te nātha % vaikuṇṭho viśvasaṃbhavaḥ // LiP_1,20.19 //",
    "GP12lip_1_au:1727": " kautūhalānmahāyogī $ praviṣṭo brahmaṇo mukham &",
    "GP12lip_1_au:1728": " imānaṣṭādaśa dvīpān % sasamudrān saparvatān // LiP_1,20.20 //",
    "GP12lip_1_au:1729": " praviśya sumahātejāś $ cāturvarṇyasamākulān &",
    "GP12lip_1_au:1730": " brahmaṇastambhaparyantaṃ % saptalokān sanātanān // LiP_1,20.21 //",
    "GP12lip_1_au:1731": " brahmaṇastūdare dṛṣṭvā $ sarvānviṣṇurmahābhujaḥ &",
    "GP12lip_1_au:1732": " aho 'sya tapaso vīryam % ityuktvā ca punaḥ punaḥ // LiP_1,20.22 //",
    "GP12lip_1_au:1733": " aṭitvā vividhāṃllokān $ viṣṇurnānāvidhāśrayān &",
    "GP12lip_1_au:1734": " tato varṣasahasrānte % nāntaṃ hi dadṛśe yadā // LiP_1,20.23 //",
    "GP12lip_1_au:1735": " tadāsya vaktrānniṣkramya $ pannagendraniketanaḥ &",
    "GP12lip_1_au:1736": " nārāyaṇo jagaddhātā % pitāmahamathābravīt // LiP_1,20.24 //",
    "GP12lip_1_au:1737": " bhagavānādiraṅkaś ca $ madhyaṃ kālo diśo nabhaḥ &",
    "GP12lip_1_au:1738": " nāhamantaṃ prapaśyāmi % udarasya tavānagha // LiP_1,20.25 //",
    "GP12lip_1_au:1739": " evamuktvābravīdbhūyaḥ $ pitāmahamidaṃ hariḥ &",
    "GP12lip_1_au:1740": " bhagavānevamevāhaṃ % śāśvataṃ hi mamodaram // LiP_1,20.26 //",
    "GP12lip_1_au:1741": " praviśya lokān paśyaitān $ anaupamyānsurottama &",
    "GP12lip_1_au:1742": " tataḥ prāhlādinīṃ vāṇīṃ % śrutvā tasyābhinandya ca // LiP_1,20.27 //",
    "GP12lip_1_au:1743": " śrīpaterudaraṃ bhūyaḥ $ praviveśa pitāmahaḥ &",
    "GP12lip_1_au:1744": " tāneva lokān garbhasthān % apaśyat satyavikramaḥ // LiP_1,20.28 //",
    "GP12lip_1_au:1745": " paryaṭitvā tu devasya $ dadṛśe 'ntaṃ na vai hareḥ &",
    "GP12lip_1_au:1746": " jñātvā gatiṃ tasya pitāmahasya % dvārāṇi sarvāṇi pidhāya viṣṇuḥ \\",
    "GP12lip_1_au:1747": " vibhurmanaḥ kartumiyeṣa cāśu sukhaṃ prasupto 'hamiti pracintya //",
    "GP12lip_1_au:1748": " tato dvārāṇi sarvāṇi $ pihitāni samīkṣya vai &",
    "GP12lip_1_au:1749": " sūkṣmaṃ kṛtvātmano rūpaṃ % nābhyāṃ dvāramavindata // LiP_1,20.30 //",
    "GP12lip_1_au:1750": " padmasūtrānusāreṇa $ cānvapaśyatpitāmahaḥ &",
    "GP12lip_1_au:1751": " ujjahārātmano rūpaṃ % puṣkarāccaturānanaḥ // LiP_1,20.31 //",
    "GP12lip_1_au:1752": " virarājāravindasthaḥ $ padmagarbhasamadyutiḥ &",
    "GP12lip_1_au:1753": " brahmā svayaṃbhūrbhagavāñ % jagadyoniḥ pitāmahaḥ // LiP_1,20.32 //",
    "GP12lip_1_au:1754": " etasminnantare tābhyām $ ekaikasya tu kṛtsnaśaḥ &",
    "GP12lip_1_au:1755": " vartamāne tu saṃgharṣe % madhye tasyārṇavasya tu // LiP_1,20.33 //",
    "GP12lip_1_au:1756": " kuto 'pyaparimeyātmā $ bhūtānāṃ prabhurīśvaraḥ &",
    "GP12lip_1_au:1757": " śūlapāṇirmahādevo % hemavīrāṃbaracchadaḥ // LiP_1,20.34 //",
    "GP12lip_1_au:1758": " agacchadyatra so 'nanto $ nāgabhogapatir hariḥ &",
    "GP12lip_1_au:1759": " śīghraṃ vikramatastasya % padbhyām ākrāntapīḍitāḥ // LiP_1,20.35 //",
    "GP12lip_1_au:1760": " udbhūtāstūrṇamākāśe $ pṛthulāstoyabindavaḥ &",
    "GP12lip_1_au:1761": " atyuṣṇaścātiśītaś ca % vāyustatra vavau punaḥ // LiP_1,20.36 //",
    "GP12lip_1_au:1762": " taddṛṣṭvā mahadāścaryaṃ $ brahmā viṣṇumabhāṣata &",
    "GP12lip_1_au:1763": " abbindavaś ca śītoṣṇāḥ % kampayantyaṃbujaṃ bhṛśam // LiP_1,20.37 //",
    "GP12lip_1_au:1764": " etanme saṃśayaṃ brūhi $ kiṃ vā tvanyaccikīrṣasi &",
    "GP12lip_1_au:1765": " etadevaṃvidhaṃ vākyaṃ % pitāmahamukhodgatam // LiP_1,20.38 //",
    "GP12lip_1_au:1766": " śrutvāpratimakarmā hi $ bhagavānasurāntakṛt &",
    "GP12lip_1_au:1767": " kiṃ nu khalvatra me nābhyāṃ % bhūtamanyatkṛtālayam // LiP_1,20.39 //",
    "GP12lip_1_au:1768": " vadati priyamatyarthaṃ $ manyuścāsya mayā kṛtaḥ &",
    "GP12lip_1_au:1769": " ityevaṃ manasā dhyātvā % pratyuvācedamuttaram // LiP_1,20.40 //",
    "GP12lip_1_au:1770": " kimatra bhagavānadya $ puṣkare jātasaṃbhramaḥ &",
    "GP12lip_1_au:1771": " kiṃ mayā ca kṛtaṃ deva % yanmāṃ priyamanuttamam // LiP_1,20.41 //",
    "GP12lip_1_au:1772": " bhāṣase puruṣaśreṣṭha $ kimarthaṃ brūhi tattvataḥ &",
    "GP12lip_1_au:1773": " evaṃ bruvāṇaṃ deveśaṃ % lokayātrānugaṃ tataḥ // LiP_1,20.42 //",
    "GP12lip_1_au:1774": " pratyuvācāmbujābhākṣaṃ $ brahmā vedanidhiḥ prabhuḥ &",
    "GP12lip_1_au:1775": " yo 'sau tavodaraṃ pūrvaṃ % praviṣṭo 'haṃ tvadicchayā // LiP_1,20.43 //",
    "GP12lip_1_au:1776": " yathā mamodare lokāḥ $ sarve dṛṣṭāstvayā prabho &",
    "GP12lip_1_au:1777": " tathaiva dṛṣṭāḥ kārtsnyena % mayā lokāstavodare // LiP_1,20.44 //",
    "GP12lip_1_au:1778": " tato varṣasahasrāttu $ upāvṛttasya me 'nagha &",
    "GP12lip_1_au:1779": " tvayā matsarabhāvena % māṃ vaśīkartumicchatā // LiP_1,20.45 //",
    "GP12lip_1_au:1780": " āśu dvārāṇi sarvāṇi $ pihitāni samantataḥ &",
    "GP12lip_1_au:1781": " tato mayā mahābhāga % saṃcintya svena tejasā // LiP_1,20.46 //",
    "GP12lip_1_au:1782": " labdho nābhipradeśena $ padmasūtrādvinirgamaḥ &",
    "GP12lip_1_au:1783": " mā bhūtte manaso 'lpo 'pi % vyāghāto 'yaṃ kathaṃcana // LiP_1,20.47 //",
    "GP12lip_1_au:1784": " ityeṣānugatirviṣṇo $ kāryāṇām aupasarpiṇī &",
    "GP12lip_1_au:1785": " yanmayānantaraṃ kāryaṃ % brūhi kiṃ karavāṇyaham // LiP_1,20.48 //",
    "GP12lip_1_au:1786": " tataḥ paramameyātmā $ hiraṇyakaśipo ripuḥ &",
    "GP12lip_1_au:1787": " anavadyāṃ priyāmiṣṭāṃ % śivāṃ vāṇīṃ pitāmahāt // LiP_1,20.49 //",
    "GP12lip_1_au:1788": " śrutvā vigatamātsaryaṃ $ vākyamasmai dadau hariḥ &",
    "GP12lip_1_au:1789": " na hyevamīdṛśaṃ kāryaṃ % mayādhyavasitaṃ tava // LiP_1,20.50 //",
    "GP12lip_1_au:1790": " tvāṃ bodhayitukāmena $ krīḍāpūrvaṃ yadṛcchayā &",
    "GP12lip_1_au:1791": " āśu dvārāṇi sarvāṇi % ghāṭitāni mayātmanaḥ // LiP_1,20.51 //",
    "GP12lip_1_au:1792": " na te 'nyathāvagantavyaṃ $ mānyaḥ pūjyaś ca me bhavān &",
    "GP12lip_1_au:1793": " sarvaṃ marṣaya kalyāṇa % yanmayāpakṛtaṃ tava // LiP_1,20.52 //",
    "GP12lip_1_au:1794": " asmān mayohyamānastvaṃ $ padmādavatara prabho &",
    "GP12lip_1_au:1795": " nāhaṃ bhavantaṃ śaknomi % soḍhuṃ tejomayaṃ gurum // LiP_1,20.53 //",
    "GP12lip_1_au:1796": " sa hovāca varaṃ brūhi $ padmādavatara prabho &",
    "GP12lip_1_au:1797": " putro bhava mamārighna % mudaṃ prāpsyasi śobhanām // LiP_1,20.54 //",
    "GP12lip_1_au:1798": " sadbhāvavacanaṃ brūhi $ padmādavatara prabho &",
    "GP12lip_1_au:1799": " sa tvaṃ ca no mahāyogī % tvamīḍyaḥ praṇavātmakaḥ // LiP_1,20.55 //",
    "GP12lip_1_au:1800": " adyaprabhṛti sarveśaḥ $ śvetoṣṇīṣavibhūṣitaḥ &",
    "GP12lip_1_au:1801": " padmayoniriti hyevaṃ % khyāto nāmnā bhaviṣyasi // LiP_1,20.56 //",
    "GP12lip_1_au:1802": " putro me tvaṃ bhava brahman $ saptalokādhipaḥ prabho &",
    "GP12lip_1_au:1803": " tataḥ sa bhagavāndevo % varaṃ dattvā kirīṭine // LiP_1,20.57 //",
    "GP12lip_1_au:1804": " evaṃ bhavatu cetyuktvā $ prītātmā gatamatsaraḥ &",
    "GP12lip_1_au:1805": " pratyāsannam athāyāntaṃ % bālārkābhaṃ mahānanam // LiP_1,20.58 //",
    "GP12lip_1_au:1806": " bhavamatyadbhutaṃ dṛṣṭvā $ nārāyaṇamathābravīt &",
    "GP12lip_1_au:1807": " aprameyo mahāvaktro % daṃṣṭrī dhvastaśiroruhaḥ // LiP_1,20.59 //",
    "GP12lip_1_au:1808": " daśabāhustriśūlāṅko $ nayanairviśvataḥ sthitaḥ &",
    "GP12lip_1_au:1809": " lokaprabhuḥ svayaṃ sākṣād % vikṛto muñjamekhalī // LiP_1,20.60 //",
    "GP12lip_1_au:1810": " meṇḍhreṇordhvena mahatā $ nardamāno 'tibhairavam &",
    "GP12lip_1_au:1811": " kaḥ khalveṣa pumān viṣṇo % tejorāśir mahādyutiḥ // LiP_1,20.61 //",
    "GP12lip_1_au:1812": " vyāpya sarvā diśo dyāṃ ca $ ita evābhivartate &",
    "GP12lip_1_au:1813": " tenaivamukto bhagavān % viṣṇurbrahmāṇamabravīt // LiP_1,20.62 //",
    "GP12lip_1_au:1814": " padbhyāṃ talanipātena $ yasya vikramato 'rṇave &",
    "GP12lip_1_au:1815": " vegena mahatākāśe % 'pyutthitāś ca jalaśayāḥ // LiP_1,20.63 //",
    "GP12lip_1_au:1816": " sthūlādbhir viśvato 'tyarthaṃ $ sicyase padmasaṃbhava &",
    "GP12lip_1_au:1817": " ghrāṇajena ca vātena % kampyamānaṃ tvayā saha // LiP_1,20.64 //",
    "GP12lip_1_au:1818": " dodhūyate mahāpadmaṃ $ svacchandaṃ mama nābhijam &",
    "GP12lip_1_au:1819": " samāgato bhavānīśo hy % anādiścāntakṛtprabhuḥ // LiP_1,20.65 //",
    "GP12lip_1_au:1820": " bhavānahaṃ ca stotreṇa $ upatiṣṭhāva godhvajam &",
    "GP12lip_1_au:1821": " tataḥ kruddho 'mbujābhākṣaṃ % brahmā provāca keśavam // LiP_1,20.66 //",
    "GP12lip_1_au:1822": " bhavānna nūnamātmānaṃ $ vetti lokaprabhuṃ vibhum &",
    "GP12lip_1_au:1823": " brahmāṇaṃ lokakartāraṃ % māṃ na vetsi sanātanam // LiP_1,20.67 //",
    "GP12lip_1_au:1824": " ko hyasau śaṅkaro nāma $ āvayorvyatiricyate &",
    "GP12lip_1_au:1825": " tasya tatkrodhajaṃ vākyaṃ % śrutvā harirabhāṣata // LiP_1,20.68 //",
    "GP12lip_1_au:1826": " mā maivaṃ vada kalyāṇa $ parivādaṃ mahātmanaḥ &",
    "GP12lip_1_au:1827": " mahāyogendhano dharmo % durādharṣo varapradaḥ // LiP_1,20.69 //",
    "GP12lip_1_au:1828": " heturasyātha jagataḥ $ purāṇapuruṣo 'vyayaḥ &",
    "GP12lip_1_au:1829": " bījī khalveṣa bījānāṃ % jyotirekaḥ prakāśate // LiP_1,20.70 //",
    "GP12lip_1_au:1830": " bālakrīḍanakairdevaḥ $ krīḍate śaṅkaraḥ svayam &",
    "GP12lip_1_au:1831": " pradhānamavyayo yonir % avyaktaṃ prakṛtistamaḥ // LiP_1,20.71 //",
    "GP12lip_1_au:1832": " mama caitāni nāmāni $ nityaṃ prasavadharmiṇaḥ &",
    "GP12lip_1_au:1833": " yaḥ kaḥ sa iti duḥkhārtair % dṛśyate yatibhiḥ śivaḥ // LiP_1,20.72 //",
    "GP12lip_1_au:1834": " eṣa bījī bhavānbījam $ ahaṃ yoniḥ sanātanaḥ &",
    "GP12lip_1_au:1835": " sa evamukto viśvātmā % brahmā viṣṇumapṛcchata // LiP_1,20.73 //",
    "GP12lip_1_au:1836": " bhavān yonirahaṃ bījaṃ $ kathaṃ bījī maheśvaraḥ &",
    "GP12lip_1_au:1837": " etanme sūkṣmamavyaktaṃ % saṃśayaṃ chettumarhasi // LiP_1,20.74 //",
    "GP12lip_1_au:1838": " jñātvā ca vividhotpattiṃ $ brahmaṇo lokatantriṇaḥ &",
    "GP12lip_1_au:1839": " imaṃ paramasādṛśyaṃ % praśnam abhyavadaddhariḥ // LiP_1,20.75 //",
    "GP12lip_1_au:1840": " asmānmahattaraṃ bhūtaṃ $ guhyamanyanna vidyate &",
    "GP12lip_1_au:1841": " mahataḥ paramaṃ dhāma % śivam adhyātmināṃ padam // LiP_1,20.76 //",
    "GP12lip_1_au:1842": " dvividhaṃ caivamātmānaṃ $ pravibhajya vyavasthitaḥ &",
    "GP12lip_1_au:1843": " niṣkalastatra yo 'vyaktaḥ % sakalaś ca maheśvaraḥ // LiP_1,20.77 //",
    "GP12lip_1_au:1844": " yasya māyāvidhijñasya $ agamyagahanasya ca &",
    "GP12lip_1_au:1845": " purā liṅgodbhavaṃ bījaṃ % prathamaṃ tvādisargikam // LiP_1,20.78 //",
    "GP12lip_1_au:1846": " mama yonau samāyuktaṃ $ tadbījaṃ kālaparyayāt &",
    "GP12lip_1_au:1847": " hiraṇmayamakūpāre % yonyāmaṇḍamajāyata // LiP_1,20.79 //",
    "GP12lip_1_au:1848": " śatāni daśa varṣāṇām $ aṇḍam apsu pratiṣṭhitam &",
    "GP12lip_1_au:1849": " ante varṣasahasrasya % vāyunā taddvidhā kṛtam // LiP_1,20.80 //",
    "GP12lip_1_au:1850": " kapālamekaṃ dyaurjajñe $ kapālamaparaṃ kṣitiḥ &",
    "GP12lip_1_au:1851": " ulbaṃ tasya mahotsedho % yo 'sau kanakaparvataḥ // LiP_1,20.81 //",
    "GP12lip_1_au:1852": " tataś ca pratisaṃdhyātmā $ devadevo varaḥ prabhuḥ &",
    "GP12lip_1_au:1853": " hiraṇyagarbho bhagavāṃs tv % abhijajñe caturmukhaḥ // LiP_1,20.82 //",
    "GP12lip_1_au:1854": " ā tārārkendunakṣatraṃ $ śūnyaṃ lokamavekṣya ca &",
    "GP12lip_1_au:1855": " ko 'hamityapi ca dhyāte % kumārāste 'bhavaṃstadā // LiP_1,20.83 //",
    "GP12lip_1_au:1856": " priyadarśanāstu yatayo $ yatīnāṃ pūrvajās tava &",
    "GP12lip_1_au:1857": " bhūyo varṣasahasrānte % tata evātmajāstava // LiP_1,20.84 //",
    "GP12lip_1_au:1858": " bhuvanānalasaṃkāśāḥ $ padmapatrāyatekṣaṇāḥ &",
    "GP12lip_1_au:1859": " śrīmānsanatkumāraś ca % ṛbhuścaivordhvaretasau // LiP_1,20.85 //",
    "GP12lip_1_au:1860": " sanakaḥ sanātanaścaiva $ tathaiva ca sanandanaḥ &",
    "GP12lip_1_au:1861": " utpannāḥ samakālaṃ te % buddhyātīndriyadarśanāḥ // LiP_1,20.86 //",
    "GP12lip_1_au:1862": " utpannāḥ pratibhātmāno $ jagatāṃ sthitihetavaḥ &",
    "GP12lip_1_au:1863": " nārapsyante ca karmāṇi % tāpatrayavivarjitāḥ // LiP_1,20.87 //",
    "GP12lip_1_au:1864": " alpasaukhyaṃ bahukleśaṃ $ jarāśokasamanvitam &",
    "GP12lip_1_au:1865": " jīvanaṃ maraṇaṃ caiva % saṃbhavaś ca punaḥ punaḥ // LiP_1,20.88 //",
    "GP12lip_1_au:1866": " alpabhūtaṃ sukhaṃ svarge $ duḥkhāni narake tathā &",
    "GP12lip_1_au:1867": " viditvā cāgamaṃ sarvam % avaśyaṃ bhavitavyatām // LiP_1,20.89 //",
    "GP12lip_1_au:1868": " ṛbhuṃ sanatkumāraṃ ca $ dṛṣṭvā tava vaśe sthitau &",
    "GP12lip_1_au:1869": " trayastu trīn guṇān hitvā % cātmajāḥ sanakādayaḥ // LiP_1,20.90 //",
    "GP12lip_1_au:1870": " vavartena tu jñānena $ pravṛttāste mahaujasaḥ &",
    "GP12lip_1_au:1871": " tatasteṣu pravṛtteṣu % sanakādiṣu vai triṣu // LiP_1,20.91 //",
    "GP12lip_1_au:1872": " bhaviṣyasi vimūḍhastvaṃ $ māyayā śaṅkarasya tu &",
    "GP12lip_1_au:1873": " evaṃ kalpe tu vaivṛtte % saṃjñā naśyati te 'nagha // LiP_1,20.92 //",
    "GP12lip_1_au:1874": " kalpe śeṣāṇi bhūtāni $ sūkṣmāṇi pārthivāni ca &",
    "GP12lip_1_au:1875": " sarveṣāṃ hyaiśvarī māyā % jāgṛtiḥ samudāhṛtā // LiP_1,20.93 //",
    "GP12lip_1_au:1876": " yathaiṣa parvato merur $ devaloko hyudāhṛtaḥ &",
    "GP12lip_1_au:1877": " tasya cedaṃ hi māhātmyaṃ % viddhi devavarasya ha // LiP_1,20.94 //",
    "GP12lip_1_au:1878": " jñātvā ceśvarasadbhāvaṃ $ jñātvā māmaṃbujekṣaṇam &",
    "GP12lip_1_au:1879": " mahādevaṃ mahābhūtaṃ % bhūtānāṃ varadaṃ prabhum // LiP_1,20.95 //",
    "GP12lip_1_au:1880": " praṇavenātha sāmnā tu $ namaskṛtya jagadgurum &",
    "GP12lip_1_au:1881": " tvāṃ ca māṃ caiva saṃkruddho % niḥśvāsānnirdahedayam // LiP_1,20.96 //",
    "GP12lip_1_au:1882": " evaṃ jñātvā mahāyogam $ abhyuttiṣṭhanmahābalam &",
    "GP12lip_1_au:1883": " ahaṃ tvāmagrataḥ kṛtvā % stoṣyāmyanalasaprabham // LiP_1,20.97 //",
    "GP12lip_1_au:1884": " LiP, 1, 21",
    "GP12lip_1_au:1885": " sūta uvāca brahmāṇamagrataḥ kṛtvā $ tataḥ sa garuḍadhvajaḥ &",
    "GP12lip_1_au:1886": " atītaiś ca bhaviṣyaiś ca % vartamānaistathaiva ca // LiP_1,21.1 //",
    "GP12lip_1_au:1887": " nāmabhiśchāndasaiścaiva $ idaṃ stotramudīrayat &",
    "GP12lip_1_au:1888": " viṣṇuruvāca namastubhyaṃ bhagavate % suvratānantatejase // LiP_1,21.2 //",
    "GP12lip_1_au:1889": " namaḥ kṣetrādhipataye $ bījine śūline namaḥ &",
    "GP12lip_1_au:1890": " sumeḍhrāyārcyameḍhrāya % daṇḍine rūkṣaretase // LiP_1,21.3 //",
    "GP12lip_1_au:1891": " namo jyeṣṭhāya śreṣṭhāya $ pūrvāya prathamāya ca &",
    "GP12lip_1_au:1892": " namo mānyāya pūjyāya % sadyojātāya vai namaḥ // LiP_1,21.4 //",
    "GP12lip_1_au:1893": " gahvarāya ghaṭeśāya $ vyomacīrāṃbarāya ca &",
    "GP12lip_1_au:1894": " namaste hyasmadādīnāṃ % bhūtānāṃ prabhave namaḥ // LiP_1,21.5 //",
    "GP12lip_1_au:1895": " vedānāṃ prabhave caiva $ smṛtīnāṃ prabhave namaḥ &",
    "GP12lip_1_au:1896": " prabhave karmadānānāṃ % dravyāṇāṃ prabhave namaḥ // LiP_1,21.6 //",
    "GP12lip_1_au:1897": " namo yogasya prabhave $ sāṃkhyasya prabhave namaḥ &",
    "GP12lip_1_au:1898": " namo dhruvanibaddhānām % ṛṣīṇāṃ prabhave namaḥ // LiP_1,21.7 //",
    "GP12lip_1_au:1899": " ṛkṣāṇāṃ prabhave tubhyaṃ $ grahāṇāṃ prabhave namaḥ &",
    "GP12lip_1_au:1900": " vaidyutāśanimeghānāṃ % garjitaprabhave namaḥ // LiP_1,21.8 //",
    "GP12lip_1_au:1901": " mahodadhīnāṃ prabhave $ dvīpānāṃ prabhave namaḥ &",
    "GP12lip_1_au:1902": " adrīṇāṃ prabhave caiva % varṣāṇāṃ prabhave namaḥ // LiP_1,21.9 //",
    "GP12lip_1_au:1903": " namo nadīnāṃ prabhave $ nadānāṃ prabhave namaḥ &",
    "GP12lip_1_au:1904": " mahauṣadhīnāṃ prabhave % vṛkṣāṇāṃ prabhave namaḥ // LiP_1,21.10 //",
    "GP12lip_1_au:1905": " dharmavṛkṣāya dharmāya $ sthitīnāṃ prabhave namaḥ &",
    "GP12lip_1_au:1906": " prabhave ca parārdhasya % parasya prabhave namaḥ // LiP_1,21.11 //",
    "GP12lip_1_au:1907": " namo rasānāṃ prabhave $ ratnānāṃ prabhave namaḥ &",
    "GP12lip_1_au:1908": " kṣaṇānāṃ prabhave caiva % lavānāṃ prabhave namaḥ // LiP_1,21.12 //",
    "GP12lip_1_au:1909": " ahorātrārdhamāsānāṃ $ māsānāṃ prabhave namaḥ &",
    "GP12lip_1_au:1910": " ṛtūnāṃ prabhave tubhyaṃ % saṃkhyāyāḥ prabhave namaḥ // LiP_1,21.13 //",
    "GP12lip_1_au:1911": " prabhave cāparārdhasya $ parārdhaprabhave namaḥ &",
    "GP12lip_1_au:1912": " namaḥ purāṇaprabhave % sargāṇāṃ prabhave namaḥ // LiP_1,21.14 //",
    "GP12lip_1_au:1913": " manvantarāṇāṃ prabhave $ yogasya prabhave namaḥ &",
    "GP12lip_1_au:1914": " caturvidhasya sargasya % prabhave 'nantacakṣuṣe // LiP_1,21.15 //",
    "GP12lip_1_au:1915": " kalpodayanibandhānāṃ $ vātānāṃ prabhave namaḥ &",
    "GP12lip_1_au:1916": " namo viśvasya prabhave % brahmādhipataye namaḥ // LiP_1,21.16 //",
    "GP12lip_1_au:1917": " vidyānāṃ prabhave caiva $ vidyādhipataye namaḥ &",
    "GP12lip_1_au:1918": " namo vratādhipataye % vratānāṃ prabhave namaḥ // LiP_1,21.17 //",
    "GP12lip_1_au:1919": " mantrāṇāṃ prabhave tubhyaṃ $ mantrādhipataye namaḥ &",
    "GP12lip_1_au:1920": " pitṝṇāṃ pataye caiva % paśūnāṃ pataye namaḥ // LiP_1,21.18 //",
    "GP12lip_1_au:1921": " vāgvṛṣāya namastubhyaṃ $ purāṇavṛṣabhāya ca &",
    "GP12lip_1_au:1922": " namaḥ paśūnāṃ pataye % govṛṣendradhvajāya ca // LiP_1,21.19 //",
    "GP12lip_1_au:1923": " prajāpatīnāṃ pataye $ siddhīnāṃ pataye namaḥ &",
    "GP12lip_1_au:1924": " daityadānavasaṃghānāṃ % rakṣasāṃ pataye namaḥ // LiP_1,21.20 //",
    "GP12lip_1_au:1925": " gandharvāṇāṃ ca pataye $ yakṣāṇāṃ pataye namaḥ &",
    "GP12lip_1_au:1926": " garuḍoragasarpāṇāṃ % pakṣiṇāṃ pataye namaḥ // LiP_1,21.21 //",
    "GP12lip_1_au:1927": " sarvaguhyapiśācānāṃ $ guhyādhipataye namaḥ &",
    "GP12lip_1_au:1928": " gokarṇāya ca goptre ca % śaṅkukarṇāya vai namaḥ // LiP_1,21.22 //",
    "GP12lip_1_au:1929": " varāhāyāprameyāya $ ṛkṣāya virajāya ca &",
    "GP12lip_1_au:1930": " namaḥ surāṇāṃ pataye % gaṇānāṃ pataye namaḥ // LiP_1,21.23 //",
    "GP12lip_1_au:1931": " aṃbhasāṃ pataye caiva $ ojasāṃ pataye namaḥ &",
    "GP12lip_1_au:1932": " namo 'stu lakṣmīpataye % śrīpāya kṣitipāya ca // LiP_1,21.24 //",
    "GP12lip_1_au:1933": " balābalasamūhāya $ akṣobhyakṣobhaṇāya ca &",
    "GP12lip_1_au:1934": " dīptaśṛṅgaikaśṛṅgāya % vṛṣabhāya kakudmine // LiP_1,21.25 //",
    "GP12lip_1_au:1935": " namaḥ sthairyāya vapuṣe $ tejasānuvratāya ca &",
    "GP12lip_1_au:1936": " atītāya bhaviṣyāya % vartamānāya vai namaḥ // LiP_1,21.26 //",
    "GP12lip_1_au:1937": " suvarcase ca vīryāya $ śūrāya hyajitāya ca &",
    "GP12lip_1_au:1938": " varadāya vareṇyāya % puruṣāya mahātmane // LiP_1,21.27 //",
    "GP12lip_1_au:1939": " namo bhūtāya bhavyāya $ mahate prabhavāya ca &",
    "GP12lip_1_au:1940": " janāya ca namastubhyaṃ % tapase varadāya ca // LiP_1,21.28 //",
    "GP12lip_1_au:1941": " aṇave mahate caiva $ namaḥ sarvagatāya ca &",
    "GP12lip_1_au:1942": " namo bandhāya mokṣāya % svargāya narakāya ca // LiP_1,21.29 //",
    "GP12lip_1_au:1943": " namo bhavāya devāya $ ijyāya yājakāya ca &",
    "GP12lip_1_au:1944": " pratyudīrṇāya dīptāya % tattvāyātiguṇāya ca // LiP_1,21.30 //",
    "GP12lip_1_au:1945": " namaḥ pāśāya śastrāya $ namastvābharaṇāya ca &",
    "GP12lip_1_au:1946": " hutāya upahūtāya % prahutaprāśitāya ca // LiP_1,21.31 //",
    "GP12lip_1_au:1947": " namo 'stviṣṭāya pūrtāya $ agniṣṭomadvijāya ca &",
    "GP12lip_1_au:1948": " sadasyāya namaścaiva % dakṣiṇāvabhṛthāya ca // LiP_1,21.32 //",
    "GP12lip_1_au:1949": " ahiṃsāyāpralobhāya $ paśumantrauṣadhāya ca &",
    "GP12lip_1_au:1950": " namaḥ puṣṭipradānāya % suśīlāya suśīline // LiP_1,21.33 //",
    "GP12lip_1_au:1951": " atītāya bhaviṣyāya $ vartamānāya te namaḥ &",
    "GP12lip_1_au:1952": " suvarcase ca vīryāya % śūrāya hyajitāya ca // LiP_1,21.34 //",
    "GP12lip_1_au:1953": " varadāya vareṇyāya $ puruṣāya mahātmane &",
    "GP12lip_1_au:1954": " namo bhūtāya bhavyāya % mahate cābhayāya ca // LiP_1,21.35 //",
    "GP12lip_1_au:1955": " jarāsiddha namastubhyam $ ayase varadāya ca &",
    "GP12lip_1_au:1956": " adhare mahate caiva % namaḥ sastupatāya ca // LiP_1,21.36 //",
    "GP12lip_1_au:1957": " namaścendriyapatrāṇāṃ $ lelihānāya sragviṇe &",
    "GP12lip_1_au:1958": " viśvāya viśvarūpāya % viśvataḥ śirase namaḥ // LiP_1,21.37 //",
    "GP12lip_1_au:1959": " sarvataḥ pāṇipādāya $ rudrāyāpratimāya ca &",
    "GP12lip_1_au:1960": " namo havyāya kavyāya % havyavāhāya vai namaḥ // LiP_1,21.38 //",
    "GP12lip_1_au:1961": " namaḥ siddhāya medhyāya $ iṣṭāyejyāparāya ca &",
    "GP12lip_1_au:1962": " suvīrāya sughorāya % akṣobhyakṣobhaṇāya ca // LiP_1,21.39 //",
    "GP12lip_1_au:1963": " suprajāya sumedhāya $ dīptāya bhāskarāya ca &",
    "GP12lip_1_au:1964": " namo buddhāya śuddhāya % vistṛtāya matāya ca // LiP_1,21.40 //",
    "GP12lip_1_au:1965": " namaḥ sthūlāya sūkṣmāya $ dṛśyādṛśyāya sarvaśaḥ &",
    "GP12lip_1_au:1966": " varṣate jvalate caiva % vāyave śiśirāya ca // LiP_1,21.41 //",
    "GP12lip_1_au:1967": " namaste vakrakeśāya $ ūruvakṣaḥśikhāya ca &",
    "GP12lip_1_au:1968": " namo namaḥ suvarṇāya % tapanīyanibhāya ca // LiP_1,21.42 //",
    "GP12lip_1_au:1969": " virūpākṣāya liṅgāya $ piṅgalāya mahaujase &",
    "GP12lip_1_au:1970": " vṛṣṭighnāya namaścaiva % namaḥ saumyekṣaṇāya ca // LiP_1,21.43 //",
    "GP12lip_1_au:1971": " namo dhūmrāya śvetāya $ kṛṣṇāya lohitāya ca &",
    "GP12lip_1_au:1972": " piśitāya piśaṅgāya % pītāya ca niṣaṅgiṇe // LiP_1,21.44 //",
    "GP12lip_1_au:1973": " namaste saviśeṣāya $ nirviśeṣāya vai namaḥ &",
    "GP12lip_1_au:1974": " nama ījyāya pūjyāya % upajīvyāya vai namaḥ // LiP_1,21.45 //",
    "GP12lip_1_au:1975": " namaḥ kṣemyāya vṛddhāya $ vatsalāya namonamaḥ &",
    "GP12lip_1_au:1976": " namo bhūtāya satyāya % satyāsatyāya vai namaḥ // LiP_1,21.46 //",
    "GP12lip_1_au:1977": " namo vai padmavarṇāya $ mṛtyughnāya ca mṛtyave &",
    "GP12lip_1_au:1978": " namo gaurāya śyāmāya % kadrave lohitāya ca // LiP_1,21.47 //",
    "GP12lip_1_au:1979": " mahāsaṃdhyābhravarṇāya $ cārudīptāya dīkṣiṇe &",
    "GP12lip_1_au:1980": " namaḥ kamalahastāya % digvāsāya kapardine // LiP_1,21.48 //",
    "GP12lip_1_au:1981": " apramāṇāya sarvāya $ avyayāyāmarāya ca &",
    "GP12lip_1_au:1982": " namo rūpāya gandhāya % śāśvatāyākṣatāya ca // LiP_1,21.49 //",
    "GP12lip_1_au:1983": " purastādbṛṃhate caiva $ vibhrāntāya kṛtāya ca &",
    "GP12lip_1_au:1984": " durgamāya maheśāya % krodhāya kapilāya ca // LiP_1,21.50 //",
    "GP12lip_1_au:1985": " tarkyātarkyaśarīrāya $ baline raṃhasāya ca &",
    "GP12lip_1_au:1986": " sikatyāya pravāhyāya % sthitāya prasṛtāya ca // LiP_1,21.51 //",
    "GP12lip_1_au:1987": " sumedhase kulālāya $ namaste śaśikhaṇḍine &",
    "GP12lip_1_au:1988": " citrāya citraveṣāya % citravarṇāya medhase // LiP_1,21.52 //",
    "GP12lip_1_au:1989": " cekitānāya tuṣṭāya $ namaste nihitāya ca &",
    "GP12lip_1_au:1990": " namaḥ kṣāntāya dāntāya % vajrasaṃhananāya ca // LiP_1,21.53 //",
    "GP12lip_1_au:1991": " rakṣoghnāya viṣaghnāya $ śitikaṇṭhordhvamanyave // LiP_1,21.54 //",
    "GP12lip_1_au:1992": " lelihāya kṛtāntāya $ tigmāyudhadharāya ca // LiP_1,21.55 //",
    "GP12lip_1_au:1993": " pramodāya saṃmodāya $ yativedyāya te namaḥ &",
    "GP12lip_1_au:1994": " anāmayāya sarvāya % mahākālāya vai namaḥ // LiP_1,21.56 //",
    "GP12lip_1_au:1995": " praṇavapraṇaveśāya $ bhaganetrāntakāya ca &",
    "GP12lip_1_au:1996": " mṛgavyādhāya dakṣāya % dakṣayajñāntakāya ca // LiP_1,21.57 //",
    "GP12lip_1_au:1997": " sarvabhūtātmabhūtāya $ sarveśātiśayāya ca &",
    "GP12lip_1_au:1998": " puraghnāya suśastrāya % dhanvine 'tha paraśvadhe // LiP_1,21.58 //",
    "GP12lip_1_au:1999": " pūṣadantavināśāya $ bhaganetrāntakāya ca &",
    "GP12lip_1_au:2000": " kāmadāya variṣṭhāya % kāmāṅgadahanāya ca // LiP_1,21.59 //",
    "GP12lip_1_au:2001": " raṅge karālavaktrāya $ nāgendravadanāya ca &",
    "GP12lip_1_au:2002": " daityānāmantakeśāya % daityākrandakarāya ca // LiP_1,21.60 //",
    "GP12lip_1_au:2003": " himaghnāya ca tīkṣṇāya $ ārdracarmadharāya ca &",
    "GP12lip_1_au:2004": " śmaśānaratinityāya % namo 'stūlmukadhāriṇe // LiP_1,21.61 //",
    "GP12lip_1_au:2005": " namaste prāṇapālāya $ muṇḍamālādharāya ca &",
    "GP12lip_1_au:2006": " prahīṇaśokairvividhair % bhūtaiḥ parivṛtāya ca // LiP_1,21.62 //",
    "GP12lip_1_au:2007": " naranārīśarīrāya $ devyāḥ priyakarāya ca &",
    "GP12lip_1_au:2008": " jaṭine muṇḍine caiva % vyālayajñopavītine // LiP_1,21.63 //",
    "GP12lip_1_au:2009": " namo 'stu nṛtyaśīlāya $ upanṛtyapriyāya ca &",
    "GP12lip_1_au:2010": " manyave gītaśīlāya % munibhir gāyate namaḥ // LiP_1,21.64 //",
    "GP12lip_1_au:2011": " kaṭakaṭāya tigmāya $ apriyāya priyāya ca &",
    "GP12lip_1_au:2012": " vibhīṣaṇāya bhīṣmāya % bhagapramathanāya ca // LiP_1,21.65 //",
    "GP12lip_1_au:2013": " siddhasaṃghānugītāya $ mahābhāgāya vai namaḥ &",
    "GP12lip_1_au:2014": " namo muktāṭṭahāsāya % kṣveḍitāsphoṭitāya ca // LiP_1,21.66 //",
    "GP12lip_1_au:2015": " nardate kūrdate caiva $ namaḥ pramuditātmane &",
    "GP12lip_1_au:2016": " namo mṛḍāya śvasate % dhāvate 'dhiṣṭhite namaḥ // LiP_1,21.67 //",
    "GP12lip_1_au:2017": " dhyāyate jṛmbhate caiva $ rudate dravate namaḥ &",
    "GP12lip_1_au:2018": " valgate krīḍate caiva % lambodaraśarīriṇe // LiP_1,21.68 //",
    "GP12lip_1_au:2019": " namo 'kṛtyāya kṛtyāya $ muṇḍāya kīkaṭāya ca &",
    "GP12lip_1_au:2020": " nama unmattadehāya % kiṅkiṇīkāya vai namaḥ // LiP_1,21.69 //",
    "GP12lip_1_au:2021": " namo vikṛtaveṣāya $ krūrāyāmarṣaṇāya ca &",
    "GP12lip_1_au:2022": " aprameyāya goptre ca % dīptāyānirguṇāya ca // LiP_1,21.70 //",
    "GP12lip_1_au:2023": " vāmapriyāya vāmāya $ cūḍāmaṇidharāya ca &",
    "GP12lip_1_au:2024": " namastokāya tanave % guṇairapramitāya ca // LiP_1,21.71 //",
    "GP12lip_1_au:2025": " namo guṇyāya guhyāya $ agamyagamanāya ca &",
    "GP12lip_1_au:2026": " lokadhātrī tviyaṃ bhūmiḥ % pādau sajjanasevitau // LiP_1,21.72 //",
    "GP12lip_1_au:2027": " sarveṣāṃ siddhiyogānām $ adhiṣṭhānaṃ tavodaram &",
    "GP12lip_1_au:2028": " madhye 'ntarikṣaṃ vistīrṇaṃ % tārāgaṇavibhūṣitam // LiP_1,21.73 //",
    "GP12lip_1_au:2029": " svāteḥ patha ivābhāti $ śrīmān hārastavorasi &",
    "GP12lip_1_au:2030": " diśo daśabhujāstubhyaṃ % keyūrāṅgadabhūṣitāḥ // LiP_1,21.74 //",
    "GP12lip_1_au:2031": " vistīrṇapariṇāhaś ca $ nīlāñjanacayopamaḥ &",
    "GP12lip_1_au:2032": " kaṇṭhaste śobhate śrīmān % hemasūtravibhūṣitaḥ // LiP_1,21.75 //",
    "GP12lip_1_au:2033": " daṃṣṭrākarālaṃ durdharṣam $ anaupamyaṃ mukhaṃ tathā &",
    "GP12lip_1_au:2034": " padmamālākṛtoṣṇīṣaṃ % śiro dyauḥ śobhate 'dhikam // LiP_1,21.76 //",
    "GP12lip_1_au:2035": " dīptiḥ sūrye vapuścandre $ sthairyaṃ śaile 'nile balam &",
    "GP12lip_1_au:2036": " auṣṇyamagnau tathā śaityam % apsu śabdo 'mbare tathā // LiP_1,21.77 //",
    "GP12lip_1_au:2037": " akṣarāntaraniṣpandād $ guṇānetānvidurbudhāḥ &",
    "GP12lip_1_au:2038": " japo japyo mahādevo % mahāyogomaheśvaraḥ // LiP_1,21.78 //",
    "GP12lip_1_au:2039": " pureśayo guhāvāsī $ khecaro rajanīcaraḥ &",
    "GP12lip_1_au:2040": " taponidhirguhagurur % nandano nandavardhanaḥ // LiP_1,21.79 //",
    "GP12lip_1_au:2041": " hayaśīrṣā payodhātā $ vidhātā bhūtabhāvanaḥ &",
    "GP12lip_1_au:2042": " boddhavyo bodhitā netā % durdharṣo duṣprakampanaḥ // LiP_1,21.80 //",
    "GP12lip_1_au:2043": " bṛhadratho bhīmakarmā $ bṛhatkīrtir dhanañjayaḥ &",
    "GP12lip_1_au:2044": " ghaṇṭāpriyo dhvajī chattrī % pinākī dhvajinīpatiḥ // LiP_1,21.81 //",
    "GP12lip_1_au:2045": " kavacī paṭṭiśī khaḍgī $ dhanurhastaḥ paraśvadhī &",
    "GP12lip_1_au:2046": " aghasmaro 'naghaḥ śūro % devarājo 'rimardanaḥ // LiP_1,21.82 //",
    "GP12lip_1_au:2047": " tvāṃ prasādya purāsmābhir $ dviṣanto nihatā yudhi &",
    "GP12lip_1_au:2048": " agniḥ sadārṇavāṃbhastvaṃ % pibannapi na tṛpyase // LiP_1,21.83 //",
    "GP12lip_1_au:2049": " krodhākāraḥ prasannātmā $ kāmadaḥ kāmagaḥ priyaḥ &",
    "GP12lip_1_au:2050": " brahmacāri cāgādhaś ca % brahmaṇyaḥ śiṣṭapūjitaḥ // LiP_1,21.84 //",
    "GP12lip_1_au:2051": " devānām akṣayaḥ kośas $ tvayā yajñaḥ prakalpitaḥ &",
    "GP12lip_1_au:2052": " havyaṃ tavedaṃ vahati % vedoktaṃ havyavāhanaḥ \\",
    "GP12lip_1_au:2053": " prīte tvayi mahādeva vayaṃ prītā bhavāmahe // LiP_1,21.85 //",
    "GP12lip_1_au:2054": " bhavānīśo 'nādimāṃstvaṃ ca $ sarvalokānāṃ tvaṃ brahmakartādisargaḥ &",
    "GP12lip_1_au:2055": " sāṃkhyāḥ prakṛteḥ paramaṃ tvāṃ viditvā % kṣīṇadhyānāstvāmamṛtyuṃ viśanti // LiP_1,21.86",
    "GP12lip_1_au:2056": " yogāś ca tvāṃ dhyāyino nityasiddhaṃ $ jñātvā yogān saṃtyajante punastān &",
    "GP12lip_1_au:2057": " ye cāpyanye tvāṃ prasannā viśuddhāḥ % svakarmabhiste divyabhogā bhavanti",
    "GP12lip_1_au:2058": " aprasaṃkhyeyatattvasya $ yathā vidmaḥ svaśaktitaḥ &",
    "GP12lip_1_au:2059": " kīrtitaṃ tava māhātmyam % apārasya mahātmanaḥ // LiP_1,21.88 //",
    "GP12lip_1_au:2060": " śivo no bhava sarvatra $ yo 'si so 'si namo 'stu te &",
    "GP12lip_1_au:2061": " sūta uvāca ya idaṃ kīrtayedbhaktyā % brahmanārāyaṇastavam // LiP_1,21.89 //",
    "GP12lip_1_au:2062": " śrāvayedvā dvijān vidvān $ śṛṇuyādvā samāhitaḥ &",
    "GP12lip_1_au:2063": " aśvamedhāyutaṃ kṛtvā % yatphalaṃ tadavāpnuyāt // LiP_1,21.90 //",
    "GP12lip_1_au:2064": " pāpācāro 'pi yo martyaḥ $ śṛṇuyācchivasannidhau &",
    "GP12lip_1_au:2065": " japedvāpi vinirmukto % brahmalokaṃ sa gacchati // LiP_1,21.91 //",
    "GP12lip_1_au:2066": " śrāddhe vā daivike kārye $ yajñe vāvabhṛthāntike &",
    "GP12lip_1_au:2067": " kīrtayedvā satāṃ madhye % sa yāti brahmaṇo 'ntikam // LiP_1,21.92 //",
    "GP12lip_1_au:2068": " LiP, 1, 22",
    "GP12lip_1_au:2069": " sūta uvāca atyantāvanatau dṛṣṭvā $ madhupiṅgāyatekṣaṇaḥ &",
    "GP12lip_1_au:2070": " prahṛṣṭavadano 'tyartham % abhavatsatyakīrtanāt // LiP_1,22.1 //",
    "GP12lip_1_au:2071": " umāpatirvirūpākṣo $ dakṣayajñavināśanaḥ &",
    "GP12lip_1_au:2072": " pinākī khaṇḍaparaśuḥ % suprītastu trilocanaḥ // LiP_1,22.2 //",
    "GP12lip_1_au:2073": " tataḥ sa bhagavāndevaḥ $ śrutvā vāgamṛtaṃ tayoḥ &",
    "GP12lip_1_au:2074": " jānannapi mahādevaḥ % krīḍāpūrvamathābravīt // LiP_1,22.3 //",
    "GP12lip_1_au:2075": " kau bhavantau mahātmānau $ parasparahitaiṣiṇau &",
    "GP12lip_1_au:2076": " sametāvaṃbujābhakṣāv % asmin ghore mahāplave // LiP_1,22.4 //",
    "GP12lip_1_au:2077": " tāvūcaturmahātmānau $ saṃnirīkṣya parasparam &",
    "GP12lip_1_au:2078": " bhagavān kiṃ tu yatte 'dya % na vijñānaṃ tvayā vibho // LiP_1,22.5 //",
    "GP12lip_1_au:2079": " vibho rudra mahāmāya $ icchayā vāṃ kṛtau tvayā &",
    "GP12lip_1_au:2080": " tayostadvacanaṃ śrutvā % abhinandyābhimānya ca // LiP_1,22.6 //",
    "GP12lip_1_au:2081": " uvāca bhagavāndevo $ madhuraṃ ślakṣṇayā girā &",
    "GP12lip_1_au:2082": " bho bho hiraṇyagarbha tvāṃ % tvāṃ ca kṛṣṇa bravīmyaham // LiP_1,22.7 //",
    "GP12lip_1_au:2083": " prīto 'hamanayā bhaktyā $ śāśvatākṣarayuktayā &",
    "GP12lip_1_au:2084": " bhavantau hṛdayasyāsya % mama hṛdyatarāvubhau // LiP_1,22.8 //",
    "GP12lip_1_au:2085": " yuvābhyāṃ kiṃ dadāmyadya $ varāṇāṃ varamīpsitam &",
    "GP12lip_1_au:2086": " athovāca mahābhāgo % viṣṇurbhavamidaṃ vacaḥ // LiP_1,22.9 //",
    "GP12lip_1_au:2087": " sarvaṃ mama kṛtaṃ deva $ parituṣṭo 'si me yadi &",
    "GP12lip_1_au:2088": " tvayi me supratiṣṭhā tu % bhaktirbhavatu śaṅkaraḥ // LiP_1,22.10 //",
    "GP12lip_1_au:2089": " evamuktastu vijñāya $ saṃbhāvayata keśavam &",
    "GP12lip_1_au:2090": " pradadau ca mahādevo % bhaktiṃ nijapadāṃbuje // LiP_1,22.11 //",
    "GP12lip_1_au:2091": " bhavānsarvasya lokasya $ kartā tvamadhidaivatam &",
    "GP12lip_1_au:2092": " tadevaṃ svasti te vatsa % gamiṣyāmyaṃbujekṣaṇa // LiP_1,22.12 //",
    "GP12lip_1_au:2093": " evamuktvā tu bhagavān $ brahmāṇaṃ cāpi śaṅkaraḥ &",
    "GP12lip_1_au:2094": " anugṛhyāspṛśaddevo % brahmāṇaṃ parameśvaraḥ // LiP_1,22.13 //",
    "GP12lip_1_au:2095": " karābhyāṃ suśubhābhyāṃ ca $ prāha hṛṣṭataraḥ svayam &",
    "GP12lip_1_au:2096": " matsamastvaṃ na saṃdeho % vatsa bhaktaś ca me bhavān // LiP_1,22.14 //",
    "GP12lip_1_au:2097": " svastyastu te gamiṣyāmi $ saṃjñā bhavatu suvrata &",
    "GP12lip_1_au:2098": " evamuktvā tu bhagavāṃs % tato 'ntardhānamīśvaraḥ // LiP_1,22.15 //",
    "GP12lip_1_au:2099": " gatavān gaṇapo devaḥ $ sarvadevanamaskṛtaḥ &",
    "GP12lip_1_au:2100": " avāpya saṃjñāṃ govindāt % padmayoniḥ pitāmahaḥ // LiP_1,22.16 //",
    "GP12lip_1_au:2101": " prajāḥ sraṣṭumanāścakre $ tapa ugraṃ pitāmahaḥ &",
    "GP12lip_1_au:2102": " tasyaivaṃ tapyamānasya % na kiṃcit samavartata // LiP_1,22.17 //",
    "GP12lip_1_au:2103": " tato dīrgheṇa kālena $ duḥkhātkrodho hyajāyata &",
    "GP12lip_1_au:2104": " krodhāviṣṭasya netrābhyāṃ % prāpatannaśrubindavaḥ // LiP_1,22.18 //",
    "GP12lip_1_au:2105": " tatastebhyo 'śrubindubhyo $ vātapittakaphātmakāḥ &",
    "GP12lip_1_au:2106": " mahābhāgā mahāsattvāḥ % svastikairapyalaṃkṛtāḥ // LiP_1,22.19 //",
    "GP12lip_1_au:2107": " prakīrṇakeśāḥ sarpāste $ prādurbhūtā mahāviṣāḥ &",
    "GP12lip_1_au:2108": " sarpāṃstānagrajāndṛṣṭvā % brahmātmānam anindayat // LiP_1,22.20 //",
    "GP12lip_1_au:2109": " aho dhik tapaso mahyaṃ $ phalamīdṛśakaṃ yadi &",
    "GP12lip_1_au:2110": " lokavaināśikī jajñe % ādāveva prajā mama // LiP_1,22.21 //",
    "GP12lip_1_au:2111": " tasya tīvrābhavanmūrcchā $ krodhāmarṣasamudbhavā &",
    "GP12lip_1_au:2112": " mūrcchābhiparitāpena % jahau prāṇānprajāpatiḥ // LiP_1,22.22 //",
    "GP12lip_1_au:2113": " tasyāpratimavīryasya $ dehātkāruṇyapūrvakam &",
    "GP12lip_1_au:2114": " athaikādaśa te rudrā % rudanto 'bhyakramaṃs tathā // LiP_1,22.23 //",
    "GP12lip_1_au:2115": " rodanātkhalu rudratvaṃ $ teṣu vai samajāyata &",
    "GP12lip_1_au:2116": " ye rudrāste khalu prāṇā % ye prāṇāste tadātmakāḥ // LiP_1,22.24 //",
    "GP12lip_1_au:2117": " prāṇāḥ prāṇavatāṃ jñeyāḥ $ sarvabhūteṣvavasthitāḥ &",
    "GP12lip_1_au:2118": " atyugrasya mahattvasya % sādhurācaritasya ca // LiP_1,22.25 //",
    "GP12lip_1_au:2119": " prāṇāṃstasya dadau bhūyas $ triśūlī nīlalohitaḥ &",
    "GP12lip_1_au:2120": " labdhvāsūn bhagavānbrahma % devadevamumāpatim // LiP_1,22.26 //",
    "GP12lip_1_au:2121": " praṇamya saṃsthito 'paśyad $ gāyatryā viśvamīśvaram &",
    "GP12lip_1_au:2122": " sarvalokamayaṃ devaṃ % dṛṣṭvā stutvā pitāmahaḥ // LiP_1,22.27 //",
    "GP12lip_1_au:2123": " tato vismayamāpannaḥ $ praṇipatya muhurmuhuḥ &",
    "GP12lip_1_au:2124": " uvāca vacanaṃ śarvaṃ % sadyāditvaṃ kathaṃ vibho // LiP_1,22.28 //",
    "GP12lip_1_au:2125": " LiP, 1, 23",
    "GP12lip_1_au:2126": " sūta uvāca tasya tadvacanaṃ śrutvā $ brahmaṇo bhagavān bhavaḥ &",
    "GP12lip_1_au:2127": " brahmarūpī prabodhārthaṃ % brahmāṇaṃ prāha sasmitam // LiP_1,23.1 //",
    "GP12lip_1_au:2128": " śvetakalpo yadā hyāsīd $ ahameva tadābhavam &",
    "GP12lip_1_au:2129": " śvetoṣṇīṣaḥ śvetamālyaḥ % śvetāṃbaradharaḥ sitaḥ // LiP_1,23.2 //",
    "GP12lip_1_au:2130": " śvetāsthiḥ śvetaromā ca $ śvetāsṛk śvetalohitaḥ &",
    "GP12lip_1_au:2131": " tena nāmnā ca vikhyātaḥ % śvetakalpastadā hyasau // LiP_1,23.3 //",
    "GP12lip_1_au:2132": " matprasūtā ca deveśī $ śvetāṅgā śvetalohitā &",
    "GP12lip_1_au:2133": " śvetavarṇā tadā hyāsīd % gāyatrī brahmasaṃjñitā // LiP_1,23.4 //",
    "GP12lip_1_au:2134": " tasmādahaṃ ca deveśa $ tvayā guhyena vai punaḥ &",
    "GP12lip_1_au:2135": " vijñātaḥ svena tapasā % sadyojātatvamāgataḥ // LiP_1,23.5 //",
    "GP12lip_1_au:2136": " sadyojāteti brahmaitad $ guhyaṃ caitatprakīrtitam &",
    "GP12lip_1_au:2137": " tasmādguhyatvamāpannaṃ % ye vetsyanti dvijātayaḥ // LiP_1,23.6 //",
    "GP12lip_1_au:2138": " matsamīpaṃ gamiṣyanti $ punarāvṛttidurlabham &",
    "GP12lip_1_au:2139": " yadā caiva punastvāsīl % lohito nāma nāmataḥ // LiP_1,23.7 //",
    "GP12lip_1_au:2140": " matkṛtena ca varṇena $ kalpo vai lohitaḥ smṛtaḥ &",
    "GP12lip_1_au:2141": " tadā lohitamāṃsāsthi- % lohitakṣīrasaṃbhavā // LiP_1,23.8 //",
    "GP12lip_1_au:2142": " lohitākṣī stanavatī $ gāyatrī gauḥ prakīrtitā &",
    "GP12lip_1_au:2143": " tato 'syā lohitatvena % varṇasya ca viparyayāt // LiP_1,23.9 //",
    "GP12lip_1_au:2144": " vāmatvāccaiva devasya $ vāmadevatvamāgataḥ &",
    "GP12lip_1_au:2145": " tatrāpi ca mahāsattva % tvayāhaṃ niyatātmanā // LiP_1,23.10 //",
    "GP12lip_1_au:2146": " vijñātaḥ svena yogena $ tasminvarṇāntare sthitaḥ &",
    "GP12lip_1_au:2147": " tataś ca vāmadeveti % khyātiṃ yāto 'smi bhūtale // LiP_1,23.11 //",
    "GP12lip_1_au:2148": " ye cāpi vāmadeva tvāṃ $ jñāsyantīha dvijātayaḥ &",
    "GP12lip_1_au:2149": " rudralokaṃ gamiṣyanti % punarāvṛttidurlabham // LiP_1,23.12 //",
    "GP12lip_1_au:2150": " yadāhaṃ punareveha $ pītavarṇo yugakramāt &",
    "GP12lip_1_au:2151": " matkṛtena ca nāmnā vai % pītakalpo 'bhavattadā // LiP_1,23.13 //",
    "GP12lip_1_au:2152": " matprasūtā ca deveśī $ pītāṅgī pītalohitā &",
    "GP12lip_1_au:2153": " pītavarṇā tadā hyāsīd % gāyatrī brahmasaṃjñitā // LiP_1,23.14 //",
    "GP12lip_1_au:2154": " tatrāpi ca mahāsattva $ yogayuktena cetasā &",
    "GP12lip_1_au:2155": " yasmādahaṃ tairvijñāto % yogatatparamānasaiḥ // LiP_1,23.15 //",
    "GP12lip_1_au:2156": " tatra tatpuruṣatvena $ vijñāto 'haṃ tvayā punaḥ &",
    "GP12lip_1_au:2157": " tasmāttatpuruṣatvaṃ vai % mamaitatkanakāṇḍaja // LiP_1,23.16 //",
    "GP12lip_1_au:2158": " ye māṃ rudraṃ ca rudrāṇīṃ $ gāyatrīṃ vedamātaram &",
    "GP12lip_1_au:2159": " vetsyanti tapasā yuktā % vimalā brahmasaṃgatāḥ // LiP_1,23.17 //",
    "GP12lip_1_au:2160": " rudralokaṃ gamiṣyanti $ punarāvṛttidurlabham &",
    "GP12lip_1_au:2161": " yadāhaṃ punarevāsaṃ % kṛṣṇavarṇo bhayānakaḥ // LiP_1,23.18 //",
    "GP12lip_1_au:2162": " matkṛtena ca varṇena $ saṃkalpaḥ kṛṣṇa ucyate &",
    "GP12lip_1_au:2163": " tatrāhaṃ kālasaṃkāśaḥ % kālo lokaprakālakaḥ // LiP_1,23.19 //",
    "GP12lip_1_au:2164": " vijñāto 'haṃ tvayā brahman $ ghoro ghoraparākramaḥ &",
    "GP12lip_1_au:2165": " matprasūtā ca gāyatrī % kṛṣṇāṅgī kṛṣṇalohitā // LiP_1,23.20 //",
    "GP12lip_1_au:2166": " kṛṣṇarūpā ca deveśa $ tadāsīdbrahmasaṃjñitā &",
    "GP12lip_1_au:2167": " tasmād ghoratvamāpannaṃ % ye māṃ vetsyanti bhūtale // LiP_1,23.21 //",
    "GP12lip_1_au:2168": " teṣāmaghoraḥ śāntaś ca $ bhaviṣyāmyahamavyayaḥ &",
    "GP12lip_1_au:2169": " punaś ca viśvarūpatvaṃ % yadā brahmanmamābhavat // LiP_1,23.22 //",
    "GP12lip_1_au:2170": " tadāpyahaṃ tvayā jñātaḥ $ parameṇa samādhinā &",
    "GP12lip_1_au:2171": " viśvarūpā ca saṃvṛttā % gāyatrī lokadhāriṇī // LiP_1,23.23 //",
    "GP12lip_1_au:2172": " tasmin viśvatvam āpannaṃ $ ye māṃ vetsyanti bhūtale &",
    "GP12lip_1_au:2173": " teṣāṃ śivaś ca saumyaś ca % bhaviṣyāmi sadaiva hi // LiP_1,23.24 //",
    "GP12lip_1_au:2174": " yasmācca viśvarūpo vai $ kalpo 'yaṃ samudāhṛtaḥ &",
    "GP12lip_1_au:2175": " viśvarūpā tathā ceyaṃ % sāvitrī samudāhṛtā // LiP_1,23.25 //",
    "GP12lip_1_au:2176": " sarvarūpā tathā ceme $ saṃvṛttā mama putrakāḥ &",
    "GP12lip_1_au:2177": " catvāraste mayā khyātāḥ % putra vai lokasaṃmatāḥ // LiP_1,23.26 //",
    "GP12lip_1_au:2178": " yasmācca sarvavarṇatvaṃ $ prajānāṃ ca bhaviṣyati &",
    "GP12lip_1_au:2179": " sarvabhakṣā ca medhyā ca % varṇataś ca bhaviṣyati // LiP_1,23.27 //",
    "GP12lip_1_au:2180": " mokṣo dharmastathārthaś ca $ kāmaśceti catuṣṭayam &",
    "GP12lip_1_au:2181": " yasmādvedāś ca vedyaṃ ca % caturdhā vai bhaviṣyati // LiP_1,23.28 //",
    "GP12lip_1_au:2182": " bhūtagrāmāś ca catvāra $ āśramāś ca tathaiva ca &",
    "GP12lip_1_au:2183": " dharmasya pādāścatvāraś % catvāro mama putrakāḥ // LiP_1,23.29 //",
    "GP12lip_1_au:2184": " tasmāccaturyugāvasthaṃ $ jagadvai sacarācaram &",
    "GP12lip_1_au:2185": " caturdhāvasthitaścaiva % catuṣpādo bhaviṣyati // LiP_1,23.30 //",
    "GP12lip_1_au:2186": " bhūrloko 'tha bhuvarlokaḥ $ svarlokaś ca mahas tathā &",
    "GP12lip_1_au:2187": " janastapaś ca satyaṃ ca % viṣṇulokastataḥ param // LiP_1,23.31 //",
    "GP12lip_1_au:2188": " aṣṭākṣarasthito lokaḥ $ sthāne sthāne tadakṣaram &",
    "GP12lip_1_au:2189": " bhūrbhuvaḥ svarmahaścaiva % pādāścatvāra eva ca // LiP_1,23.32 //",
    "GP12lip_1_au:2190": " bhūrlokaḥ prathamaḥ pādo $ bhuvarlokastataḥ param &",
    "GP12lip_1_au:2191": " svarloko vai tṛtīyaś ca % caturthastu mahas tathā // LiP_1,23.33 //",
    "GP12lip_1_au:2192": " pañcamastu janastatra $ ṣaṣṭhaś ca tapa ucyate &",
    "GP12lip_1_au:2193": " satyaṃ tu saptamo loko hy % apunarbhavagāminām // LiP_1,23.34 //",
    "GP12lip_1_au:2194": " viṣṇulokaḥ smṛtaṃ sthānaṃ $ punarāvṛttidurlabham &",
    "GP12lip_1_au:2195": " skāndamaumaṃ tathā sthānaṃ % sarvasiddhisamanvitam // LiP_1,23.35 //",
    "GP12lip_1_au:2196": " rudralokaḥ smṛtastasmāt $ padaṃ tadyogināṃ śubham &",
    "GP12lip_1_au:2197": " nirmamā nirahaṅkārāḥ % kāmakrodhavivarjitāḥ // LiP_1,23.36 //",
    "GP12lip_1_au:2198": " drakṣyanti taddvijā yuktā $ dhyānatatparamānasāḥ &",
    "GP12lip_1_au:2199": " yasmāccatuṣpadā hyeṣā % tvayā dṛṣṭā sarasvatī // LiP_1,23.37 //",
    "GP12lip_1_au:2200": " pādāntaṃ viṣṇulokaṃ vai $ kaumāraṃ śāntamuttamam &",
    "GP12lip_1_au:2201": " aumaṃ māheśvaraṃ caiva % tasmāddṛṣṭā catuṣpadā // LiP_1,23.38 //",
    "GP12lip_1_au:2202": " tasmāttu paśavaḥ sarve $ bhaviṣyanti catuṣpadāḥ &",
    "GP12lip_1_au:2203": " tataścaiṣāṃ bhaviṣyanti % catvāraste payodharāḥ // LiP_1,23.39 //",
    "GP12lip_1_au:2204": " somaś ca mantrasaṃyukto $ yasmānmama mukhāccyutaḥ &",
    "GP12lip_1_au:2205": " jīvaḥ prāṇabhṛtāṃ brahman % punaḥ pītastanāḥ smṛtāḥ // LiP_1,23.40 //",
    "GP12lip_1_au:2206": " tasmātsomamayaṃ caiva $ amṛtaṃ jīvasaṃjñitam &",
    "GP12lip_1_au:2207": " catuṣpādā bhaviṣyanti % śvetatvaṃ cāsya tena tat // LiP_1,23.41 //",
    "GP12lip_1_au:2208": " yasmāccaiva kriyā bhūtvā $ dvipadā ca maheśvarī &",
    "GP12lip_1_au:2209": " dṛṣṭā punastathaivaiṣā % sāvitrī lokabhāvinī // LiP_1,23.42 //",
    "GP12lip_1_au:2210": " tasmācca dvipadāḥ sarve $ dvistanāś ca narāḥ śubhāḥ &",
    "GP12lip_1_au:2211": " tasmācceyamajā bhūtvā % sarvavarṇā maheśvarī // LiP_1,23.43 //",
    "GP12lip_1_au:2212": " yā vai dṛṣṭā mahāsattvā $ sarvabhūtadharā tvayā &",
    "GP12lip_1_au:2213": " tasmācca viśvarūpatvaṃ % prajānāṃ vai bhaviṣyati // LiP_1,23.44 //",
    "GP12lip_1_au:2214": " ajaścaiva mahātejā $ viśvarūpo bhaviṣyati &",
    "GP12lip_1_au:2215": " amogharetāḥ sarvatra % mukhe cāsya hutāśanaḥ // LiP_1,23.45 //",
    "GP12lip_1_au:2216": " tasmātsarvagato medhyaḥ $ paśurūpī hutāśanaḥ &",
    "GP12lip_1_au:2217": " tapasā bhāvitātmāno % ye māṃ drakṣyanti vai dvijāḥ // LiP_1,23.46 //",
    "GP12lip_1_au:2218": " īśitve ca vaśitve ca $ sarvagaṃ sarvataḥ sthitam &",
    "GP12lip_1_au:2219": " rajastamobhyāṃ nirmuktās % tyaktvā mānuṣyakaṃ vapuḥ // LiP_1,23.47 //",
    "GP12lip_1_au:2220": " matsamīpamupeṣyanti $ punarāvṛttidurlabham &",
    "GP12lip_1_au:2221": " ityevamukto bhagavān % brahmā rudreṇa vai dvijāḥ // LiP_1,23.48 //",
    "GP12lip_1_au:2222": " praṇamya prayato bhūtvā $ punarāha pitāmahaḥ &",
    "GP12lip_1_au:2223": " ya evaṃ bhagavān vidvān % gāyatryā vai maheśvaram // LiP_1,23.49 //",
    "GP12lip_1_au:2224": " viśvātmānaṃ hi sarvaṃ tvāṃ $ gāyatryāstava ceśvara &",
    "GP12lip_1_au:2225": " tasya dehi paraṃ sthānaṃ % tathāstviti ca so 'bravīt // LiP_1,23.50 //",
    "GP12lip_1_au:2226": " tasmādvidvān hi viśvatvam $ asyāścāsya mahātmanaḥ &",
    "GP12lip_1_au:2227": " sa yāti brahmasāyujyaṃ % vacanād brahmaṇaḥ prabhoḥ // LiP_1,23.51 //",
    "GP12lip_1_au:2228": " LiP, 1, 24",
    "GP12lip_1_au:2229": " sūta uvāca śrutvaivamakhilaṃ brahmā $ rudreṇa paribhāṣitam &",
    "GP12lip_1_au:2230": " punaḥ praṇamya deveśaṃ % rudramāha prajāpatiḥ // LiP_1,24.1 //",
    "GP12lip_1_au:2231": " bhagavandevadeveśa $ viśvarūpaṃ maheśvara &",
    "GP12lip_1_au:2232": " umādhava mahādeva % namo lokābhivandita // LiP_1,24.2 //",
    "GP12lip_1_au:2233": " viśvarūpa mahābhāga $ kasminkāle maheśvara &",
    "GP12lip_1_au:2234": " yā imāste mahādeva % tanavo lokavanditāḥ // LiP_1,24.3 //",
    "GP12lip_1_au:2235": " kasyāṃ vā yugasaṃbhūtyāṃ $ drakṣyantīha dvijātayaḥ &",
    "GP12lip_1_au:2236": " kena vā tapasā deva % dhyānayogena kena vā // LiP_1,24.4 //",
    "GP12lip_1_au:2237": " namaste vai mahādeva $ śakyo draṣṭuṃ dvijātibhiḥ &",
    "GP12lip_1_au:2238": " tasya tadvacanaṃ śrutvā % śarvaḥ samprekṣya taṃ puraḥ // LiP_1,24.5 //",
    "GP12lip_1_au:2239": " smayanprāha mahādeva $ ṛgyajuḥsāmasaṃbhavaḥ &",
    "GP12lip_1_au:2240": " śrībhagavānuvāca tapasā naiva vṛttena % dānadharmaphalena ca // LiP_1,24.6 //",
    "GP12lip_1_au:2241": " na tīrthaphalayogena $ kratubhir vāptadakṣiṇaiḥ &",
    "GP12lip_1_au:2242": " na vedādhyayanairvāpi % na vittena na vedanaiḥ // LiP_1,24.7 //",
    "GP12lip_1_au:2243": " na śakyaṃ mānavairdraṣṭum $ ṛte dhyānādahaṃ tviha &",
    "GP12lip_1_au:2244": " saptame caiva vārāhe % tatastasminpitāmaha // LiP_1,24.8 //",
    "GP12lip_1_au:2245": " kalpeśvaro 'tha bhagavān $ sarvalokaprakāśanaḥ &",
    "GP12lip_1_au:2246": " manurvaivasvataścaiva % tava pautro bhaviṣyati // LiP_1,24.9 //",
    "GP12lip_1_au:2247": " tadā caturyugāvasthe $ tasminkalpe yugāntike &",
    "GP12lip_1_au:2248": " anugrahārthaṃ lokānāṃ % brāhmaṇānāṃ hitāya ca // LiP_1,24.10 //",
    "GP12lip_1_au:2249": " utpatsyāmi tadā brahman $ punar asmin yugāntike &",
    "GP12lip_1_au:2250": " yugapravṛttyā ca tadā % tasmiṃś ca prathame yuge // LiP_1,24.11 //",
    "GP12lip_1_au:2251": " dvāpare prathame brahman $ yadā vyāsaḥ svayaṃ prabhuḥ &",
    "GP12lip_1_au:2252": " tadāhaṃ brāhmaṇārthāya % kalau tasmin yugāntike // LiP_1,24.12 //",
    "GP12lip_1_au:2253": " bhaviṣyāmi śikhāyuktaḥ $ śveto nāma mahāmuniḥ &",
    "GP12lip_1_au:2254": " himavacchikhare ramye % chāgale parvatottame // LiP_1,24.13 //",
    "GP12lip_1_au:2255": " tatra śiṣyāḥ śikhāyuktā $ bhaviṣyanti tadā mama &",
    "GP12lip_1_au:2256": " śvetaḥ śvetaśikhaścaiva % śvetāsyaḥ śvetalohitaḥ // LiP_1,24.14 //",
    "GP12lip_1_au:2257": " catvārastu mahātmāno $ brāhmaṇā vedapāragāḥ &",
    "GP12lip_1_au:2258": " tataste brahmabhūyiṣṭhā % dṛṣṭvā brahmagatiṃ parām // LiP_1,24.15 //",
    "GP12lip_1_au:2259": " matsamīpaṃ gamiṣyanti $ dhyānayogaparāyaṇāḥ &",
    "GP12lip_1_au:2260": " tataḥ punaryadā brahman % dvitīye dvāpare prabhuḥ // LiP_1,24.16 //",
    "GP12lip_1_au:2261": " prajāpatiryadā vyāsaḥ $ sadyo nāma bhaviṣyati &",
    "GP12lip_1_au:2262": " tadā lokahitārthāya % sutāro nāma nāmataḥ // LiP_1,24.17 //",
    "GP12lip_1_au:2263": " bhaviṣyāmi kalau tasmin $ śiṣyānugrahakāmyayā &",
    "GP12lip_1_au:2264": " tatrāpi mama te śiṣyā % nāmataḥ parikīrtitāḥ // LiP_1,24.18 //",
    "GP12lip_1_au:2265": " dundubhiḥ śatarūpaś ca $ ṛcīkaḥ ketumāṃstadā &",
    "GP12lip_1_au:2266": " prāpya yogaṃ tathā dhyānaṃ % sthāpya brahma ca bhūtale // LiP_1,24.19 //",
    "GP12lip_1_au:2267": " rudralokaṃ gamiṣyanti $ sahacāritvameva ca &",
    "GP12lip_1_au:2268": " tṛtīye dvāpare caiva % yadā vyāsastu bhārgavaḥ // LiP_1,24.20 //",
    "GP12lip_1_au:2269": " tadāpyahaṃ bhaviṣyāmi $ damanastu yugāntike &",
    "GP12lip_1_au:2270": " tatrāpi ca bhaviṣyanti % catvāro mama putrakāḥ // LiP_1,24.21 //",
    "GP12lip_1_au:2271": " vikośaś ca vikeśaś ca $ vipāśaḥ śāpanāśanaḥ &",
    "GP12lip_1_au:2272": " te 'pi tenaiva mārgeṇa % yogoktena mahaujasaḥ // LiP_1,24.22 //",
    "GP12lip_1_au:2273": " rudralokaṃ gamiṣyanti $ punarāvṛttidurlabham &",
    "GP12lip_1_au:2274": " caturthe dvāpare caiva % yadā vyāso 'ṅgirāḥ smṛtaḥ // LiP_1,24.23 //",
    "GP12lip_1_au:2275": " tadāpyahaṃ bhaviṣyāmi $ suhotro nāma nāmataḥ &",
    "GP12lip_1_au:2276": " tatrāpi mama te putrāś % catvāro 'pi tapodhanāḥ // LiP_1,24.24 //",
    "GP12lip_1_au:2277": " dvijaśreṣṭhā bhaviṣyanti $ yogātmāno dṛḍhavratāḥ &",
    "GP12lip_1_au:2278": " sumukho durmukhaścaiva % durdaro duratikramaḥ // LiP_1,24.25 //",
    "GP12lip_1_au:2279": " prāpya yogagatiṃ sūkṣmāṃ $ vimalā dagdhakilbiṣāḥ &",
    "GP12lip_1_au:2280": " te 'pi tenaiva mārgeṇa % yogayuktā mahaujasaḥ // LiP_1,24.26 //",
    "GP12lip_1_au:2281": " rudralokaṃ gamiṣyanti $ punarāvṛttidurlabham &",
    "GP12lip_1_au:2282": " pañcame dvāpare caiva % vyāsastu savitā yadā // LiP_1,24.27 //",
    "GP12lip_1_au:2283": " tadā cāpi bhaviṣyāmi $ kaṅko nāma mahātapāḥ &",
    "GP12lip_1_au:2284": " anugrahārthaṃ lokānāṃ % yogātmaikakalāgatiḥ // LiP_1,24.28 //",
    "GP12lip_1_au:2285": " catvārastu mahābhāgā $ vimalāḥ śuddhayonayaḥ &",
    "GP12lip_1_au:2286": " śiṣyā mama bhaviṣyanti % yogātmāno dṛḍhavratāḥ // LiP_1,24.29 //",
    "GP12lip_1_au:2287": " sanakaḥ sanandanaś caiva $ prabhuryaś ca sanātanaḥ &",
    "GP12lip_1_au:2288": " vibhuḥ sanatkumāraś ca % nirmamā nirahaṃkṛtāḥ // LiP_1,24.30 //",
    "GP12lip_1_au:2289": " matsamīpamupeṣyanti $ punarāvṛttidurlabham &",
    "GP12lip_1_au:2290": " parīvarte punaḥ ṣaṣṭhe % mṛtyurvyāso yadā vibhuḥ // LiP_1,24.31 //",
    "GP12lip_1_au:2291": " tadāpyahaṃ bhaviṣyāmi $ logākṣīr nāma nāmataḥ &",
    "GP12lip_1_au:2292": " tatrāpi mama te śiṣyā % yogātmāno dṛḍhavratāḥ // LiP_1,24.32 //",
    "GP12lip_1_au:2293": " bhaviṣyanti mahābhāgāś $ catvāro lokasaṃmatāḥ &",
    "GP12lip_1_au:2294": " sudhāmā virajāścaiva % śaṅkhapādraja eva ca // LiP_1,24.33 //",
    "GP12lip_1_au:2295": " yogātmāno mahātmānaḥ $ sarve vai dagdhakilbiṣāḥ &",
    "GP12lip_1_au:2296": " te 'pi tenaiva mārgeṇa % dhyānayogasamanvitāḥ // LiP_1,24.34 //",
    "GP12lip_1_au:2297": " matsamīpaṃ gamiṣyanti $ punarāvṛttidurlabham &",
    "GP12lip_1_au:2298": " saptame parivarte tu % yadā vyāsaḥ śatakratuḥ // LiP_1,24.35 //",
    "GP12lip_1_au:2299": " vibhunāmā mahātejāḥ $ prathitaḥ pūrvajanmani &",
    "GP12lip_1_au:2300": " tadāpyahaṃ bhaviṣyāmi % kalau tasmin yugāntike // LiP_1,24.36 //",
    "GP12lip_1_au:2301": " jaigīṣavyo vibhuḥ khyātaḥ $ sarveṣāṃ yogināṃ varaḥ &",
    "GP12lip_1_au:2302": " tatrāpi mama te putrā % bhaviṣyanti yuge tathā // LiP_1,24.37 //",
    "GP12lip_1_au:2303": " sārasvataś ca meghaś ca $ meghavāhaḥ suvāhanaḥ &",
    "GP12lip_1_au:2304": " te 'pi tenaiva mārgeṇa % dhyānayogaparāyaṇāḥ // LiP_1,24.38 //",
    "GP12lip_1_au:2305": " gamiṣyanti mahātmāno $ rudralokaṃ nirāmayam &",
    "GP12lip_1_au:2306": " vasiṣṭhaścāṣṭame vyāsaḥ % parīvarte bhaviṣyati // LiP_1,24.39 //",
    "GP12lip_1_au:2307": " yadā tadā bhaviṣyāmi $ nāmnāhaṃ dadhivāhanaḥ &",
    "GP12lip_1_au:2308": " tatrāpi mama te putrā % yogātmāno dṛḍhavratāḥ // LiP_1,24.40 //",
    "GP12lip_1_au:2309": " bhaviṣyanti mahāyogā $ yeṣāṃ nāsti samo bhuvi &",
    "GP12lip_1_au:2310": " kapilaścāsuriścaiva % tathā pañcaśikho muniḥ // LiP_1,24.41 //",
    "GP12lip_1_au:2311": " bāṣkalaś ca mahāyogī $ dharmātmāno mahaujasaḥ &",
    "GP12lip_1_au:2312": " prāpya māheśvaraṃ yogaṃ % jñānino dagdhakilbiṣāḥ // LiP_1,24.42 //",
    "GP12lip_1_au:2313": " matsamīpaṃ gamiṣyanti $ punarāvṛttidurlabham &",
    "GP12lip_1_au:2314": " parivarte tu navame % vyāsaḥ sārasvato yadā // LiP_1,24.43 //",
    "GP12lip_1_au:2315": " tadāpyahaṃ bhaviṣyāmi $ ṛṣabho nāma nāmataḥ &",
    "GP12lip_1_au:2316": " tatrāpi mama te putrā % bhaviṣyanti mahaujasaḥ // LiP_1,24.44 //",
    "GP12lip_1_au:2317": " parāśaraś ca gargaś ca $ bhārgavāṅgirasau tadā &",
    "GP12lip_1_au:2318": " bhaviṣyanti mahātmāno % brāhmaṇā vedapāragāḥ // LiP_1,24.45 //",
    "GP12lip_1_au:2319": " dhyānamārgaṃ samāsādya $ gamiṣyanti tathaiva te &",
    "GP12lip_1_au:2320": " sarve tapobalotkṛṣṭāḥ % śāpānugrahakovidāḥ // LiP_1,24.46 //",
    "GP12lip_1_au:2321": " te 'pi tenaiva mārgeṇa $ yogoktena tapasvinaḥ &",
    "GP12lip_1_au:2322": " rudralokaṃ gamiṣyanti % punarāvṛttidurlabham // LiP_1,24.47 //",
    "GP12lip_1_au:2323": " daśame dvāpare vyāsaḥ $ tripādvai nāma nāmataḥ &",
    "GP12lip_1_au:2324": " yadā bhaviṣyate vipras % tadāhaṃ bhavitā muniḥ // LiP_1,24.48 //",
    "GP12lip_1_au:2325": " himavacchikhare ramye $ bhṛgutuṅge nagottame &",
    "GP12lip_1_au:2326": " nāmnā bhṛgostu śikharaṃ % prathitaṃ devapūjitam // LiP_1,24.49 //",
    "GP12lip_1_au:2327": " tatrāpi mama te putrā $ bhaviṣyanti dṛḍhavratāḥ &",
    "GP12lip_1_au:2328": " balabandhurnirāmitraḥ % ketuśṛṅgastapodhanaḥ // LiP_1,24.50 //",
    "GP12lip_1_au:2329": " yogātmāno mahātmānas $ tapoyogasamanvitāḥ &",
    "GP12lip_1_au:2330": " rudralokaṃ gamiṣyanti % tapasā dagdhakilbiṣāḥ // LiP_1,24.51 //",
    "GP12lip_1_au:2331": " ekādaśe dvāpare tu $ vyāsastu trivrato yadā &",
    "GP12lip_1_au:2332": " tadāpyahaṃ bhaviṣyāmi % gaṅgādvāre kalau tathā // LiP_1,24.52 //",
    "GP12lip_1_au:2333": " ugro nāma mahātejāḥ $ sarvalokeṣu viśrutaḥ &",
    "GP12lip_1_au:2334": " tatrāpi mama te putrā % bhaviṣyanti mahaujasaḥ // LiP_1,24.53 //",
    "GP12lip_1_au:2335": " lambodaraś ca lambākṣo $ lambakeśaḥ pralambakaḥ &",
    "GP12lip_1_au:2336": " prāpya māheśvaraṃ yogaṃ % rudralokaṃ gatā hi te // LiP_1,24.54 //",
    "GP12lip_1_au:2337": " dvādaśe parivarte tu $ śatatejā yadā muniḥ &",
    "GP12lip_1_au:2338": " bhaviṣyati mahātejā % vyāsastu kavisattamaḥ // LiP_1,24.55 //",
    "GP12lip_1_au:2339": " tadāpyahaṃ bhaviṣyāmi $ kalāviha yugāntike &",
    "GP12lip_1_au:2340": " haitukaṃ vanamāsādya % atrirnāmnā pariśrutaḥ // LiP_1,24.56 //",
    "GP12lip_1_au:2341": " tatrāpi mama te putrā $ bhasmasnānānulepanāḥ &",
    "GP12lip_1_au:2342": " bhaviṣyanti mahāyogā % rudralokaparāyaṇāḥ // LiP_1,24.57 //",
    "GP12lip_1_au:2343": " sarvajñaḥ samabuddhiś ca $ sādhyaḥ sarvastathaiva ca &",
    "GP12lip_1_au:2344": " prāpya māheśvaraṃ yogaṃ % rudralokaṃ gatā hi te // LiP_1,24.58 //",
    "GP12lip_1_au:2345": " trayodaśe punaḥ prāpte $ parivarte krameṇa tu &",
    "GP12lip_1_au:2346": " dharmo nārāyaṇo nāma % vyāsastu bhavitā yadā // LiP_1,24.59 //",
    "GP12lip_1_au:2347": " tadāpyahaṃ bhaviṣyāmi $ vālirnāma mahāmuniḥ &",
    "GP12lip_1_au:2348": " vālakhilyāśrame puṇye % parvate gandhamādane // LiP_1,24.60 //",
    "GP12lip_1_au:2349": " tatrāpi mama te putrā $ bhaviṣyanti tapodhanāḥ &",
    "GP12lip_1_au:2350": " sudhāmā kāśyapaścaiva % vāsiṣṭho virajāstathā // LiP_1,24.61 //",
    "GP12lip_1_au:2351": " mahāyogabalopetā $ vimalā ūrdhvaretasaḥ &",
    "GP12lip_1_au:2352": " prāpya māheśvaraṃ yogaṃ % rudralokaṃ gatā hi te // LiP_1,24.62 //",
    "GP12lip_1_au:2353": " yadā vyāsastarakṣustu $ paryāye tu caturdaśe &",
    "GP12lip_1_au:2354": " tatrāpi punarevāhaṃ % bhaviṣyāmi yugāntike // LiP_1,24.63 //",
    "GP12lip_1_au:2355": " vaṃśe tvaṅgirasāṃ śreṣṭhe $ gautamo nāma nāmataḥ &",
    "GP12lip_1_au:2356": " bhaviṣyati mahāpuṇyaṃ % gautamaṃ nāma tadvanam // LiP_1,24.64 //",
    "GP12lip_1_au:2357": " tatrāpi mama te putrā $ bhaviṣyanti kalau tadā &",
    "GP12lip_1_au:2358": " atrirdevasadaścaiva % śravaṇo 'tha śraviṣṭhakaḥ // LiP_1,24.65 //",
    "GP12lip_1_au:2359": " yogātmāno mahātmānaḥ $ sarve yogasamanvitāḥ &",
    "GP12lip_1_au:2360": " prāpya māheśvaraṃ yogaṃ % rudralokāya te gatāḥ // LiP_1,24.66 //",
    "GP12lip_1_au:2361": " tataḥ pañcadaśe prāpte $ parivarte kramāgate &",
    "GP12lip_1_au:2362": " traiyyāruṇiryadā vyāso % dvāpare samapadyata // LiP_1,24.67 //",
    "GP12lip_1_au:2363": " tadāpyahaṃ bhaviṣyāmi $ nāmnā vedaśirā dvijaḥ &",
    "GP12lip_1_au:2364": " tatra vedaśiro nāma % astraṃ tatpārameśvaram // LiP_1,24.68 //",
    "GP12lip_1_au:2365": " bhaviṣyati mahāvīryaṃ $ vedaśīrṣaś ca parvataḥ &",
    "GP12lip_1_au:2366": " himavatpṛṣṭhamāsādya % sarasvatyāṃ nagottame // LiP_1,24.69 //",
    "GP12lip_1_au:2367": " tatrāpi mama te putrā $ bhaviṣyanti tapodhanāḥ &",
    "GP12lip_1_au:2368": " kuṇiś ca kuṇibāhuś ca % kuśarīraḥ kunetrakaḥ // LiP_1,24.70 //",
    "GP12lip_1_au:2369": " yogātmāno mahātmānaḥ $ sarve te hyūrdhvaretasaḥ &",
    "GP12lip_1_au:2370": " prāpya māheśvaraṃ yogaṃ % rudralokāya te gatāḥ // LiP_1,24.71 //",
    "GP12lip_1_au:2371": " vyāso yuge ṣoḍaśe tu $ yadā devo bhaviṣyati &",
    "GP12lip_1_au:2372": " tatra yogapradānāya % bhaktānāṃ ca yatātmanām // LiP_1,24.72 //",
    "GP12lip_1_au:2373": " tadāpyahaṃ bhaviṣyāmi $ gokarṇo nāma nāmataḥ &",
    "GP12lip_1_au:2374": " bhaviṣyati supuṇyaṃ ca % gokarṇaṃ nāma tadvanam // LiP_1,24.73 //",
    "GP12lip_1_au:2375": " tatrāpi mama te putrā $ bhaviṣyanti ca yoginaḥ &",
    "GP12lip_1_au:2376": " kāśyapo hyuśanāścaiva % cyavano 'tha bṛhaspatiḥ // LiP_1,24.74 //",
    "GP12lip_1_au:2377": " te 'pi tenaiva mārgeṇa $ dhyānayogasamanvitāḥ &",
    "GP12lip_1_au:2378": " prāpya māheśvaraṃ yogaṃ % gantāro rudrameva hi // LiP_1,24.75 //",
    "GP12lip_1_au:2379": " tataḥ saptadaśe caiva $ parivarte kramāgate &",
    "GP12lip_1_au:2380": " yadā bhaviṣyati vyāso % nāmnā devakṛtañjayaḥ // LiP_1,24.76 //",
    "GP12lip_1_au:2381": " tadāpyahaṃ bhaviṣyāmi $ guhāvāsīti nāmataḥ &",
    "GP12lip_1_au:2382": " himavacchikhare ramye % mahottuṅge mahālaye // LiP_1,24.77 //",
    "GP12lip_1_au:2383": " siddhakṣetraṃ mahāpuṇyaṃ $ bhaviṣyati mahālayam &",
    "GP12lip_1_au:2384": " tatrāpi mama te putrā % yogajñā brahmavādinaḥ // LiP_1,24.78 //",
    "GP12lip_1_au:2385": " bhaviṣyanti mahātmāno $ nirmamā nirahaṃkṛtāḥ &",
    "GP12lip_1_au:2386": " utathyo vāmadevaś ca % mahāyogo mahābalaḥ // LiP_1,24.79 //",
    "GP12lip_1_au:2387": " teṣāṃ śatasahasraṃ tu $ śiṣyāṇāṃ dhyānayoginām &",
    "GP12lip_1_au:2388": " bhaviṣyanti tadā kāle % sarve te dhyānayuñjakāḥ // LiP_1,24.80 //",
    "GP12lip_1_au:2389": " yogābhyāsaratāścaiva $ hṛdi kṛtvā maheśvaram &",
    "GP12lip_1_au:2390": " mahālaye padaṃ nyastaṃ % dṛṣṭvā yānti śivaṃ padam // LiP_1,24.81 //",
    "GP12lip_1_au:2391": " ye cānye 'pi mahātmānaḥ $ kalau tasmin yugāntike &",
    "GP12lip_1_au:2392": " dhyāne manaḥ samādhāya % vimalāḥ śuddhabuddhayaḥ // LiP_1,24.82 //",
    "GP12lip_1_au:2393": " mama prasādādyāsyanti $ rudralokaṃ gatajvarāḥ &",
    "GP12lip_1_au:2394": " gatvā mahālayaṃ puṇyaṃ % dṛṣṭvā māheśvaraṃ padam // LiP_1,24.83 //",
    "GP12lip_1_au:2395": " tīrṇastārayate jantur $ daśa pūrvāndaśottarān &",
    "GP12lip_1_au:2396": " ātmānamekaviṃśaṃ tu % tārayitvā mahālaye // LiP_1,24.84 //",
    "GP12lip_1_au:2397": " mama prasādādyāsyanti $ rudralokaṃ gatajvarāḥ &",
    "GP12lip_1_au:2398": " tato 'ṣṭādaśame caiva % parivarte yadā vibho // LiP_1,24.85 //",
    "GP12lip_1_au:2399": " tadā ṛtañjayo nāma $ vyāsastu bhavitā muniḥ &",
    "GP12lip_1_au:2400": " tadāpyahaṃ bhaviṣyāmi % śikhaṇḍī nāma nāmataḥ // LiP_1,24.86 //",
    "GP12lip_1_au:2401": " siddhakṣetre mahāpuṇye $ devadānavapūjite &",
    "GP12lip_1_au:2402": " himavacchikhare ramye % śikhaṇḍī nāma parvataḥ // LiP_1,24.87 //",
    "GP12lip_1_au:2403": " śikhaṇḍino vanaṃ cāpi $ yatra siddhaniṣevitam &",
    "GP12lip_1_au:2404": " tatrāpi mama te putrā % bhaviṣyanti tapodhanāḥ // LiP_1,24.88 //",
    "GP12lip_1_au:2405": " vācaśravā ṛcīkaś ca $ śyāvāśvaś ca yatīśvaraḥ &",
    "GP12lip_1_au:2406": " yogātmāno mahātmānaḥ % sarve te vedapāragāḥ // LiP_1,24.89 //",
    "GP12lip_1_au:2407": " prāpya māheśvaraṃ yogaṃ $ rudralokāya saṃvṛtāḥ &",
    "GP12lip_1_au:2408": " atha ekonaviṃśe tu % parivarte kramāgate // LiP_1,24.90 //",
    "GP12lip_1_au:2409": " vyāsastu bhavitā nāmnā $ bharadvājo mahāmuniḥ &",
    "GP12lip_1_au:2410": " tadāpyahaṃ bhaviṣyāmi % jaṭāmālī ca nāmataḥ // LiP_1,24.91 //",
    "GP12lip_1_au:2411": " himavacchikhare ramye $ jaṭāyuryatra parvataḥ &",
    "GP12lip_1_au:2412": " tatrāpi mama te putrā % bhaviṣyanti mahaujasaḥ // LiP_1,24.92 //",
    "GP12lip_1_au:2413": " hiraṇyanābhaḥ kauśalyo $ lokākṣī kuthumis tathā &",
    "GP12lip_1_au:2414": " īśvarā yogadharmāṇaḥ % sarve te hyūrdhvaretasaḥ // LiP_1,24.93 //",
    "GP12lip_1_au:2415": " prāpya māheśvaraṃ yogaṃ $ rudralokāya saṃsthitāḥ &",
    "GP12lip_1_au:2416": " tato viṃśatimaścaiva % parivarto yadā tadā // LiP_1,24.94 //",
    "GP12lip_1_au:2417": " gautamastu tadā vyāso $ bhaviṣyati mahāmuniḥ &",
    "GP12lip_1_au:2418": " tadāpyahaṃ bhaviṣyāmi % aṭṭahāsastu nāmataḥ // LiP_1,24.95 //",
    "GP12lip_1_au:2419": " aṭṭahāsapriyāścaiva $ bhaviṣyanti tadā narāḥ &",
    "GP12lip_1_au:2420": " tatraiva himavatpṛṣṭhe % aṭṭahāso mahāgiriḥ // LiP_1,24.96 //",
    "GP12lip_1_au:2421": " devadānavayakṣendra- $ siddhacāraṇasevitaḥ &",
    "GP12lip_1_au:2422": " tatrāpi mama te putrā % bhaviṣyanti mahaujasaḥ // LiP_1,24.97 //",
    "GP12lip_1_au:2423": " yogātmāno mahātmāno $ dhyāyino niyatavratāḥ &",
    "GP12lip_1_au:2424": " sumanturbarbarī vidvān % kabandhaḥ kuśikaṃdharaḥ // LiP_1,24.98 //",
    "GP12lip_1_au:2425": " prāpya māheśvaraṃ yogaṃ $ rudralokāya te gatāḥ &",
    "GP12lip_1_au:2426": " ekaviṃśe punaḥ prāpte % parivarte kramāgate // LiP_1,24.99 //",
    "GP12lip_1_au:2427": " vācaśravāḥ smṛto vyāso $ yadā sa ṛṣisattamaḥ &",
    "GP12lip_1_au:2428": " tadāpyahaṃ bhaviṣyāmi % dāruko nāma nāmataḥ // LiP_1,24.100 //",
    "GP12lip_1_au:2429": " tasmādbhaviṣyate puṇyaṃ $ devadāruvanaṃ śubham &",
    "GP12lip_1_au:2430": " tatrāpi mama te putrā % bhaviṣyanti mahaujasaḥ // LiP_1,24.101 //",
    "GP12lip_1_au:2431": " plakṣo dārbhāyaṇiścaiva $ ketumān gautamas tathā &",
    "GP12lip_1_au:2432": " yogātmāno mahātmāno % niyatā ūrdhvaretasaḥ // LiP_1,24.102 //",
    "GP12lip_1_au:2433": " naiṣṭhikaṃ vratamāsthāya $ rudralokāya te gatāḥ &",
    "GP12lip_1_au:2434": " dvāviṃśe parivarte tu % vyāsaḥ śuṣmāyaṇo yadā // LiP_1,24.103 //",
    "GP12lip_1_au:2435": " tadāpyahaṃ bhaviṣyāmi $ vārāṇasyāṃ mahāmuniḥ &",
    "GP12lip_1_au:2436": " nāmnā vai lāṅgalī bhīmo % yatra devāḥ savāsavāḥ // LiP_1,24.104 //",
    "GP12lip_1_au:2437": " drakṣyanti māṃ kalau tasmin $ bhavaṃ caiva halāyudham &",
    "GP12lip_1_au:2438": " tatrāpi mama te putrā % bhaviṣyanti sudhārmikāḥ // LiP_1,24.105 //",
    "GP12lip_1_au:2439": " bhallavī madhupiṅgaś ca $ śvetaketuḥ kuśas tathā &",
    "GP12lip_1_au:2440": " prāpya māheśvaraṃ yogaṃ % te 'pi dhyānaparāyaṇāḥ // LiP_1,24.106 //",
    "GP12lip_1_au:2441": " vimalā brahmabhūyiṣṭhā $ rudralokāya saṃsthitāḥ &",
    "GP12lip_1_au:2442": " parivarte trayoviṃśe % tṛṇabinduryadā muniḥ // LiP_1,24.107 //",
    "GP12lip_1_au:2443": " vyāso hi bhavitā brahmaṃs $ tadāhaṃ bhavitā punaḥ &",
    "GP12lip_1_au:2444": " śveto nāma mahākāyo % muniputrastu dhārmikaḥ // LiP_1,24.108 //",
    "GP12lip_1_au:2445": " tatra kālaṃ jariṣyāmi $ tadā girivarottame &",
    "GP12lip_1_au:2446": " tena kālañjaro nāma % bhaviṣyati sa parvataḥ // LiP_1,24.109 //",
    "GP12lip_1_au:2447": " tatrāpi mama te śiṣyā $ bhaviṣyanti tapasvinaḥ &",
    "GP12lip_1_au:2448": " uśiko bṛhadaśvaś ca % devalaḥ kavireva ca // LiP_1,24.110 //",
    "GP12lip_1_au:2449": " prāpya māheśvaraṃ yogaṃ $ rudralokāya te gataḥ &",
    "GP12lip_1_au:2450": " parivarte caturviṃśe % vyāsa ṛkṣo yadā vibho // LiP_1,24.111 //",
    "GP12lip_1_au:2451": " tadāpyahaṃ bhaviṣyāmi $ kalau tasmin yugāntike &",
    "GP12lip_1_au:2452": " śūlī nāma mahāyogī % naimiṣe devavandite // LiP_1,24.112 //",
    "GP12lip_1_au:2453": " tatrāpi mama te śiṣyā $ bhaviṣyanti tapodhanāḥ &",
    "GP12lip_1_au:2454": " śālihotro 'gniveśaś ca % yuvanāśvaḥ śaradvasuḥ // LiP_1,24.113 //",
    "GP12lip_1_au:2455": " te 'pi tenaiva mārgeṇa $ rudralokāya saṃsthitāḥ &",
    "GP12lip_1_au:2456": " pañcaviṃśe punaḥ prāpte % parivarte kramāgate // LiP_1,24.114 //",
    "GP12lip_1_au:2457": " vāsiṣṭhastu yadā vyāsaḥ $ śaktirnāmnā bhaviṣyati &",
    "GP12lip_1_au:2458": " tadāpyahaṃ bhaviṣyāmi % daṇḍī muṇḍīśvaraḥ prabhuḥ // LiP_1,24.115 //",
    "GP12lip_1_au:2459": " tatrāpi mama te putrā $ bhaviṣyanti tapodhanāḥ &",
    "GP12lip_1_au:2460": " chagalaḥ kuṇḍakarṇaś ca % kubhāṇḍaś ca pravāhakaḥ // LiP_1,24.116 //",
    "GP12lip_1_au:2461": " prāpya māheśvaraṃ yogam $ amṛtatvāya te gatāḥ &",
    "GP12lip_1_au:2462": " ṣaḍviṃśe parivarte tu % yadā vyāsaḥ parāśaraḥ // LiP_1,24.117 //",
    "GP12lip_1_au:2463": " tadāpyahaṃ bhaviṣyāmi $ sahiṣṇurnāma nāmataḥ &",
    "GP12lip_1_au:2464": " puraṃ bhadravaṭaṃ prāpya % kalau tasmin yugāntike // LiP_1,24.118 //",
    "GP12lip_1_au:2465": " tatrāpi mama te putrā $ bhaviṣyanti sudhārmikāḥ &",
    "GP12lip_1_au:2466": " ulūko vidyutaścaiva % śaṃbūko hyāśvalāyanaḥ // LiP_1,24.119 //",
    "GP12lip_1_au:2467": " prāpya māheśvaraṃ yogaṃ $ rudralokāya te gatāḥ &",
    "GP12lip_1_au:2468": " saptaviṃśe punaḥ prāpte % parivarte kramāgate // LiP_1,24.120 //",
    "GP12lip_1_au:2469": " jātūkarṇyo yadā vyāso $ bhaviṣyati tapodhanaḥ &",
    "GP12lip_1_au:2470": " tadāpyahaṃ bhaviṣyāmi % somaśarmā dvijottamaḥ // LiP_1,24.121 //",
    "GP12lip_1_au:2471": " prabhāsatīrthamāsādya $ yogātmā yogaviśrutaḥ &",
    "GP12lip_1_au:2472": " tatrāpi mama te śiṣyā % bhaviṣyanti tapodhanāḥ // LiP_1,24.122 //",
    "GP12lip_1_au:2473": " akṣapādaḥ kumāraś ca $ ulūko vatsa eva ca &",
    "GP12lip_1_au:2474": " yogātmāno mahātmāno % vimalāḥ śuddhabuddhayaḥ // LiP_1,24.123 //",
    "GP12lip_1_au:2475": " prāpya māheśvaraṃ yogaṃ $ rudralokaṃ tato gatāḥ &",
    "GP12lip_1_au:2476": " aṣṭāviṃśe punaḥ prāpte % parivarte kramāgate // LiP_1,24.124 //",
    "GP12lip_1_au:2477": " parāśarasutaḥ śrīmān $ viṣṇurlokapitāmahaḥ &",
    "GP12lip_1_au:2478": " yadā bhaviṣyati vyāso % nāmnā dvaipāyanaḥ prabhuḥ // LiP_1,24.125 //",
    "GP12lip_1_au:2479": " tadā ṣaṣṭhena cāṃśena $ kṛṣṇaḥ puruṣasattamaḥ &",
    "GP12lip_1_au:2480": " vasudevādyaduśreṣṭho % vāsudevo bhaviṣyati // LiP_1,24.126 //",
    "GP12lip_1_au:2481": " tadāpyahaṃ bhaviṣyāmi $ yogātmā yogamāyayā &",
    "GP12lip_1_au:2482": " lokavismayanārthāya % brahmacāriśarīrakaḥ // LiP_1,24.127 //",
    "GP12lip_1_au:2483": " śmaśāne mṛtam utsṛṣṭaṃ $ dṛṣṭvā kāyam anāthakam &",
    "GP12lip_1_au:2484": " brāhmaṇānāṃ hitārthāya % praviṣṭo yogamāyayā // LiP_1,24.128 //",
    "GP12lip_1_au:2485": " divyāṃ meruguhāṃ puṇyāṃ $ tvayā sārdhaṃ ca viṣṇunā &",
    "GP12lip_1_au:2486": " bhaviṣyāmi tadā brahmaṃl % lakulī nāma nāmataḥ // LiP_1,24.129 //",
    "GP12lip_1_au:2487": " kāyāvatāra ityevaṃ $ siddhakṣetraṃ ca vai tadā &",
    "GP12lip_1_au:2488": " bhaviṣyati suvikhyātaṃ % yāvad bhūmir dhariṣyati // LiP_1,24.130 //",
    "GP12lip_1_au:2489": " tatrāpi mama te putrā $ bhaviṣyanti tapasvinaḥ &",
    "GP12lip_1_au:2490": " kuśikaś caiva gargaś ca % mitraḥ kauruṣya eva ca // LiP_1,24.131 //",
    "GP12lip_1_au:2491": " yogātmāno mahātmāno $ brāhmaṇā vedapāragāḥ &",
    "GP12lip_1_au:2492": " prāpya māheśvaraṃ yogaṃ % vimalā hyūrdhvaretasaḥ // LiP_1,24.132 //",
    "GP12lip_1_au:2493": " rudralokaṃ gamiṣyanti $ punarāvṛttidurlabham &",
    "GP12lip_1_au:2494": " ete pāśupatāḥ siddhā % bhasmoddhūlitavigrahāḥ // LiP_1,24.133 //",
    "GP12lip_1_au:2495": " liṅgārcanaratā nityaṃ $ bāhyābhyantarataḥ sthitāḥ &",
    "GP12lip_1_au:2496": " bhaktyā mayi ca yogena % dhyānaniṣṭhā jitendriyāḥ // LiP_1,24.134 //",
    "GP12lip_1_au:2497": " saṃsārabandhacchedārthaṃ $ jñānamārgaprakāśakam &",
    "GP12lip_1_au:2498": " svarūpajñānasiddhyarthaṃ % yogaṃ pāśupataṃ mahat // LiP_1,24.135 //",
    "GP12lip_1_au:2499": " yogamārgā anekāś ca $ jñānamārgās tv anekaśaḥ &",
    "GP12lip_1_au:2500": " na nivṛttimupāyānti % vinā pañcākṣarīṃ kvacit // LiP_1,24.136 //",
    "GP12lip_1_au:2501": " yadācarettapaścāyaṃ $ sarvadvandvavivarjitam &",
    "GP12lip_1_au:2502": " tadā sa mukto mantavyaḥ % pakvaṃ phalamiva sthitaḥ // LiP_1,24.137 //",
    "GP12lip_1_au:2503": " ekāhaṃ yaḥ pumānsamyak $ caretpāśupatavratam &",
    "GP12lip_1_au:2504": " na sāṃkhye pañcarātre vā % na prāpnoti gatiṃ kadā // LiP_1,24.138 //",
    "GP12lip_1_au:2505": " ityetadvai mayā proktam $ avatāreṣu lakṣaṇam &",
    "GP12lip_1_au:2506": " manvādikṛṣṇaparyantam % aṣṭāviṃśad yugakramāt // LiP_1,24.139 //",
    "GP12lip_1_au:2507": " tatra śrutisamūhānāṃ $ vibhāgo dharmalakṣaṇaḥ &",
    "GP12lip_1_au:2508": " bhaviṣyati tadā kalpe % kṛṣṇadvaipāyano yadā // LiP_1,24.140 //",
    "GP12lip_1_au:2509": " sūta uvāca niśamyaivaṃ mahātejā $ mahādevena kīrtitam &",
    "GP12lip_1_au:2510": " rudrāvatāraṃ bhagavān % praṇipatya maheśvaram // LiP_1,24.141 //",
    "GP12lip_1_au:2511": " tuṣṭāva vāgbhir iṣṭābhiḥ $ punaḥ prāha ca śaṅkaram &",
    "GP12lip_1_au:2512": " pitāmaha uvāca sarve viṣṇumayā devāḥ % sarve viṣṇumayā gaṇāḥ // LiP_1,24.142 //",
    "GP12lip_1_au:2513": " na hi viṣṇusamā kācid $ gatiranyā vidhīyate &",
    "GP12lip_1_au:2514": " ityevaṃ satataṃ vedā % gāyanti nātra saṃśayaḥ // LiP_1,24.143 //",
    "GP12lip_1_au:2515": " sa devadevo bhagavāṃs $ tava liṅgārcane rataḥ &",
    "GP12lip_1_au:2516": " tava praṇāmaparamaḥ % kathaṃ devo hyabhūtprabhuḥ // LiP_1,24.144 //",
    "GP12lip_1_au:2517": " sūta uvāca niśamya vacanaṃ tasya $ brahmaṇaḥ parameṣṭhinaḥ &",
    "GP12lip_1_au:2518": " prapibanniva cakṣurbhyāṃ % prītastatpraśnagauravāt // LiP_1,24.145 //",
    "GP12lip_1_au:2519": " pūjāprakaraṇaṃ tasmai $ tamālokyāha śaṅkaraḥ &",
    "GP12lip_1_au:2520": " bhavānnārāyaṇaścaiva % śakraḥ sākṣātsurottamaḥ // LiP_1,24.146 //",
    "GP12lip_1_au:2521": " munayaś ca sadā liṅgaṃ $ sampūjya vidhipūrvakam &",
    "GP12lip_1_au:2522": " svaṃsvaṃ padaṃ vibho prāptās % tasmāt sampūjayanti te // LiP_1,24.147 //",
    "GP12lip_1_au:2523": " liṅgārcanaṃ vinā niṣṭhā $ nāsti tasmājjanārdanaḥ &",
    "GP12lip_1_au:2524": " ātmano yajate nityaṃ % śraddhayā bhagavānprabhuḥ // LiP_1,24.148 //",
    "GP12lip_1_au:2525": " ityevamuktvā brahmāṇam $ anugṛhya maheśvaraḥ &",
    "GP12lip_1_au:2526": " punaḥ samprekṣya deveśaṃ % tatraivāntaradhīyata // LiP_1,24.149 //",
    "GP12lip_1_au:2527": " tamuddiśya tadā brahmā $ namaskṛtya kṛtāñjaliḥ &",
    "GP12lip_1_au:2528": " sraṣṭuṃ tvaśeṣaṃ bhagavāṃl % labdhasaṃjñastu śaṅkarāt // LiP_1,24.150 //",
    "GP12lip_1_au:2529": " LiP, 1, 25",
    "GP12lip_1_au:2530": " ṛṣaya ūcuḥ kathaṃ pūjyo mahādevo $ liṅgamūrtirmaheśvaraḥ &",
    "GP12lip_1_au:2531": " vaktumarhasi cāsmākaṃ % romaharṣaṇa sāṃpratam // LiP_1,25.1 //",
    "GP12lip_1_au:2532": " sūta uvāca devyā pṛṣṭo mahādevaḥ $ kailāse tāṃ nagātmajām &",
    "GP12lip_1_au:2533": " aṅkasthāmāha deveśo % liṅgārcanavidhiṃ kramāt // LiP_1,25.2 //",
    "GP12lip_1_au:2534": " tadā pārśve sthito nandī $ śālaṅkāyanakātmajaḥ &",
    "GP12lip_1_au:2535": " śrutvākhilaṃ purā prāha % brahmaputrāya suvratāḥ // LiP_1,25.3 //",
    "GP12lip_1_au:2536": " sanatkumārāya śubhaṃ $ liṅgārcanavidhiṃ param &",
    "GP12lip_1_au:2537": " tasmādvyāso mahātejāḥ % śrutavāñchrutisaṃmitam // LiP_1,25.4 //",
    "GP12lip_1_au:2538": " snānayogopacāraṃ ca $ yathā śailādino mukhāt &",
    "GP12lip_1_au:2539": " śrutavān tatpravakṣyāmi % snānādyaṃ cārcanāvidhim // LiP_1,25.5 //",
    "GP12lip_1_au:2540": " śailādiruvāca atha snānavidhiṃ vakṣye $ brāhmaṇānāṃ hitāya ca &",
    "GP12lip_1_au:2541": " sarvapāpaharaṃ sākṣāc % chivena kathitaṃ purā // LiP_1,25.6 //",
    "GP12lip_1_au:2542": " anena vidhinā snātvā $ sakṛtpūjya ca śaṅkaram &",
    "GP12lip_1_au:2543": " brahmakūrcaṃ ca pītvā tu % sarvapāpaiḥ pramucyate // LiP_1,25.7 //",
    "GP12lip_1_au:2544": " trividhaṃ snānamākhyātaṃ $ devadevena śaṃbhunā &",
    "GP12lip_1_au:2545": " hitāya brāhmaṇādyānāṃ % caturmukhasutottama // LiP_1,25.8 //",
    "GP12lip_1_au:2546": " vāruṇaṃ purataḥ kṛtvā $ tataścāgneyamuttamam &",
    "GP12lip_1_au:2547": " mantrasnānaṃ tataḥ kṛtvā % pūjayetparameśvaram // LiP_1,25.9 //",
    "GP12lip_1_au:2548": " bhāvaduṣṭo 'mbhasi snātvā $ bhasmanā ca na śudhyati &",
    "GP12lip_1_au:2549": " bhāvaśuddhaścarecchaucam % anyathā na samācaret // LiP_1,25.10 //",
    "GP12lip_1_au:2550": " saritsarastaḍāgeṣu $ sarveṣv ā pralayaṃ naraḥ &",
    "GP12lip_1_au:2551": " snātvāpi bhāvaduṣṭaścen % na śudhyati na saṃśayaḥ // LiP_1,25.11 //",
    "GP12lip_1_au:2552": " nṛṇāṃ hi cittakamalaṃ $ prabuddhamabhavadyadā &",
    "GP12lip_1_au:2553": " prasuptaṃ tamasā jñāna- % bhānorbhāsā tadā śuciḥ // LiP_1,25.12 //",
    "GP12lip_1_au:2554": " mṛcchakṛttilapuṣpaṃ ca $ snānārthaṃ bhasitaṃ tathā &",
    "GP12lip_1_au:2555": " ādāya tīre niḥkṣipya % snānatīrthe kuśāni ca // LiP_1,25.13 //",
    "GP12lip_1_au:2556": " prakṣālyācamya pādau ca $ malaṃ dehādviśodhya ca &",
    "GP12lip_1_au:2557": " dravyaistu tīradeśasthais % tataḥ snānaṃ samācaret // LiP_1,25.14 //",
    "GP12lip_1_au:2558": " uddhṛtāsītimantreṇa $ punardehaṃ viśodhayet &",
    "GP12lip_1_au:2559": " mṛdādāya tataścānyad % vastraṃ snātvā hyanulbaṇam // LiP_1,25.15 //",
    "GP12lip_1_au:2560": " gandhadvārāṃ durādharṣām $ iti mantreṇa mantravit &",
    "GP12lip_1_au:2561": " kapilāgomayenaiva % khasthenaiva tu lepayet // LiP_1,25.16 //",
    "GP12lip_1_au:2562": " punaḥ snātvā parityajya $ tadvastraṃ malinaṃ tataḥ &",
    "GP12lip_1_au:2563": " śuklavastraparīdhāno % bhūtvā snānaṃ samācaret // LiP_1,25.17 //",
    "GP12lip_1_au:2564": " sarvapāpaviśuddhyartham $ āvāhya varuṇaṃ tathā &",
    "GP12lip_1_au:2565": " sampūjya manasā devaṃ % dhyānayajñena vai bhavam // LiP_1,25.18 //",
    "GP12lip_1_au:2566": " ācamya tristadā tīrthe hy $ avagāhya bhavaṃ smaran &",
    "GP12lip_1_au:2567": " punarācamya vidhivad % abhimantrya mahājalam // LiP_1,25.19 //",
    "GP12lip_1_au:2568": " avagāhya punastasmin $ japedvai cāghamarṣaṇam &",
    "GP12lip_1_au:2569": " tattoye bhānusomāgni- % maṇḍalaṃ ca smaredvaśī // LiP_1,25.20 //",
    "GP12lip_1_au:2570": " ācamya ca punastasmāj $ jalāduttīrya mantravit &",
    "GP12lip_1_au:2571": " praviśya tīrthamadhye tu % punaḥ puṇyavivṛddhaye // LiP_1,25.21 //",
    "GP12lip_1_au:2572": " śṛṅgeṇa parṇapuṭakaiḥ $ pālāśaiḥ kṣālitais tathā &",
    "GP12lip_1_au:2573": " sakuśena sapuṣpeṇa % jalenaivābhiṣecayet // LiP_1,25.22 //",
    "GP12lip_1_au:2574": " rudreṇa pavamānena $ tvaritākhyena mantravit &",
    "GP12lip_1_au:2575": " taratsamandīvargādyais % tathā śāntidvayena ca // LiP_1,25.23 //",
    "GP12lip_1_au:2576": " śāntidharmeṇa caikena $ pañcabrahmapavitrakaiḥ &",
    "GP12lip_1_au:2577": " tattanmantrādhidevānāṃ % svarūpaṃ ca ṛṣīn smaran // LiP_1,25.24 //",
    "GP12lip_1_au:2578": " evaṃ hi cābhiṣicyātha $ svamūrdhni payasā dvijāḥ &",
    "GP12lip_1_au:2579": " dhyāyecca tryambakaṃ devaṃ % hṛdi pañcāsyam īśvaram // LiP_1,25.25 //",
    "GP12lip_1_au:2580": " ācamyācamanaṃ kuryāt $ svasūtroktaṃ samīkṣya ca &",
    "GP12lip_1_au:2581": " pavitrahastaḥ svāsīnaḥ % śucau deśe yathāvidhi // LiP_1,25.26 //",
    "GP12lip_1_au:2582": " abhyukṣya sakuśaṃ cāpi $ dakṣiṇena kareṇa tu &",
    "GP12lip_1_au:2583": " pibetprakṣipya tristoyaṃ % cakrī bhūtvā hyatandritaḥ // LiP_1,25.27 //",
    "GP12lip_1_au:2584": " pradakṣiṇaṃ tataḥ kuryād $ dhiṃsāpāpapraśāntaye &",
    "GP12lip_1_au:2585": " evaṃ saṃkṣepataḥ proktaṃ % snānācamanamuttamam // LiP_1,25.28 //",
    "GP12lip_1_au:2586": " sarveṣāṃ brāhmaṇānāṃ tu $ hitārthe dvijasattamāḥ // LiP_1,25.29 //",
    "GP12lip_1_au:2587": " iti śrīliṅgamahāpurāṇe pūrvabhāge snānavidhirnāma pañcaviṃśo 'dhyāyaḥ",
    "GP12lip_1_au:2588": " LiP, 1, 26",
    "GP12lip_1_au:2589": " nandyuvāca āvāhayettato devīṃ $ gāyatrīṃ vedamātaram &",
    "GP12lip_1_au:2590": " āyātu varadā devīty % anenaiva maheśvarīm // LiP_1,26.1 //",
    "GP12lip_1_au:2591": " pādyamācamanīyaṃ ca $ tasyāścārghyaṃ pradāpayet &",
    "GP12lip_1_au:2592": " prāṇāyāmatrayaṃ kṛtvā % samāsīnaḥ sthito 'pi vā // LiP_1,26.2 //",
    "GP12lip_1_au:2593": " sahasraṃ vā tadardhaṃ vā $ śatamaṣṭottaraṃ tu vā &",
    "GP12lip_1_au:2594": " gāyatrīṃ praṇavenaiva % trividheṣvekamācaret // LiP_1,26.3 //",
    "GP12lip_1_au:2595": " arghyaṃ dattvā samabhyarcya $ praṇamya śirasā svayam &",
    "GP12lip_1_au:2596": " uttame śikhare devīty % uktvodvāsya ca mātaram // LiP_1,26.4 //",
    "GP12lip_1_au:2597": " prācyālokyābhivandyeśāṃ $ gāyatrīṃ vedamātaram &",
    "GP12lip_1_au:2598": " kṛtāñjalipuṭo bhūtvā % prārthayedbhāskaraṃ tathā // LiP_1,26.5 //",
    "GP12lip_1_au:2599": " udutyaṃ ca tathā citraṃ $ jātavedasameva ca &",
    "GP12lip_1_au:2600": " abhivandya punaḥ sūryaṃ % brahmāṇaṃ ca vidhānataḥ // LiP_1,26.6 //",
    "GP12lip_1_au:2601": " tathā saurāṇi sūktāni $ ṛgyajuḥsāmajāni ca &",
    "GP12lip_1_au:2602": " japtvā pradakṣiṇaṃ paścāt % triḥ kṛtvā ca vibhāvasoḥ // LiP_1,26.7 //",
    "GP12lip_1_au:2603": " ātmānaṃ cāntarātmānaṃ $ paramātmānameva ca &",
    "GP12lip_1_au:2604": " abhivandya punaḥ sūryaṃ % brahmāṇaṃ ca vibhāvasum // LiP_1,26.8 //",
    "GP12lip_1_au:2605": " munīn pitṝn yathānyāyaṃ $ svanāmnāvāhayettataḥ &",
    "GP12lip_1_au:2606": " sarvānāvāhayāmīti % devānāvāhya sarvataḥ // LiP_1,26.9 //",
    "GP12lip_1_au:2607": " tarpayedvidhinā paścāt $ prāṅmukho vā hyudaṅmukhaḥ &",
    "GP12lip_1_au:2608": " dhyātvā svarūpaṃ tattattvam % abhivandya yathākramam // LiP_1,26.10 //",
    "GP12lip_1_au:2609": " devānāṃ puṣpatoyena $ ṛṣīṇāṃ tu kuśāṃbhasā &",
    "GP12lip_1_au:2610": " pitṝṇāṃ tilatoyena % gandhayuktena sarvataḥ // LiP_1,26.11 //",
    "GP12lip_1_au:2611": " yajñopavītī devānāṃ $ nivītī ṛṣitarpaṇam &",
    "GP12lip_1_au:2612": " prācīnāvītī viprendra % pitṝṇāṃ tarpayet kramāt // LiP_1,26.12 //",
    "GP12lip_1_au:2613": " aṅgulyagreṇa vai dhīmāṃs $ tarpayeddevatarpaṇam &",
    "GP12lip_1_au:2614": " ṛṣīn kaniṣṭhāṅgulinā % śrotriyaḥ sarvasiddhaye // LiP_1,26.13 //",
    "GP12lip_1_au:2615": " pitṝṃstu tarpayed vidvān $ dakṣiṇāṅguṣṭhakena tu &",
    "GP12lip_1_au:2616": " tathaivaṃ muniśārdūla % brahmayajñaṃ yajed dvijaḥ // LiP_1,26.14 //",
    "GP12lip_1_au:2617": " devayajñaṃ ca mānuṣyaṃ $ bhūtayajñaṃ tathaiva ca &",
    "GP12lip_1_au:2618": " pitṛyajñaṃ ca pūtātmā % yajñakarmaparāyaṇaḥ // LiP_1,26.15 //",
    "GP12lip_1_au:2619": " svaśākhādhyayanaṃ vipra $ brahmayajña iti smṛtaḥ &",
    "GP12lip_1_au:2620": " agnau juhoti yaccānnaṃ % devayajña iti smṛtaḥ // LiP_1,26.16 //",
    "GP12lip_1_au:2621": " sarveṣāmeva bhūtānāṃ $ balidānaṃ vidhānataḥ &",
    "GP12lip_1_au:2622": " bhūtayajña iti prokto % bhūtidaḥ sarvadehinām // LiP_1,26.17 //",
    "GP12lip_1_au:2623": " sadārān sarvatattvajñān $ brāhmaṇān vedapāragān &",
    "GP12lip_1_au:2624": " praṇamya tebhyo yaddattam % annaṃ mānuṣa ucyate // LiP_1,26.18 //",
    "GP12lip_1_au:2625": " pitṝn uddiśya yaddattaṃ $ pitṛyajñaḥ sa ucyate &",
    "GP12lip_1_au:2626": " evaṃ pañca mahāyajñān % kuryāt sarvārthasiddhaye // LiP_1,26.19 //",
    "GP12lip_1_au:2627": " sarveṣāṃ śṛṇu yajñānāṃ $ brahmayajñaḥ paraḥ smṛtaḥ &",
    "GP12lip_1_au:2628": " brahmayajñarato martyo % brahmaloke mahīyate // LiP_1,26.20 //",
    "GP12lip_1_au:2629": " brahmayajñena tuṣyanti $ sarve devāḥ savāsavāḥ &",
    "GP12lip_1_au:2630": " brahmā ca bhagavānviṣṇuḥ % śaṅkaro nīlalohitaḥ // LiP_1,26.21 //",
    "GP12lip_1_au:2631": " vedāś ca pitaraḥ sarve $ nātra kāryā vicāraṇā &",
    "GP12lip_1_au:2632": " grāmādbahirgato bhūtvā % brāhmaṇo brahmayajñavit // LiP_1,26.22 //",
    "GP12lip_1_au:2633": " yāvat tvadṛṣṭam abhavad $ uṭajānāṃ chadaṃ naraḥ &",
    "GP12lip_1_au:2634": " prācyāmudīcyāṃ ca tathā % prāgudīcyāmathāpi vā // LiP_1,26.23 //",
    "GP12lip_1_au:2635": " puṇyamācamanaṃ kuryād $ brahmayajñārthameva tat &",
    "GP12lip_1_au:2636": " prītyarthaṃ ca ṛcāṃ viprāḥ % triḥ pītvā plāvya plāvya ca // LiP_1,26.24 //",
    "GP12lip_1_au:2637": " yajuṣāṃ parimṛjyaivaṃ $ dviḥ prakṣālya ca vāriṇā &",
    "GP12lip_1_au:2638": " prītyarthaṃ sāmavedānām % upaspṛśya ca mūrdhani // LiP_1,26.25 //",
    "GP12lip_1_au:2639": " spṛśedatharvavedānāṃ $ netre cāṅgirasāṃ tathā &",
    "GP12lip_1_au:2640": " nāsike brāhmaṇo 'ṅgānāṃ % kṣālya kṣālya ca vāriṇā // LiP_1,26.26 //",
    "GP12lip_1_au:2641": " aṣṭādaśapurāṇānāṃ $ brahmādyānāṃ tathaiva ca &",
    "GP12lip_1_au:2642": " tathā copapurāṇānāṃ % saurādīnāṃ yathākramam // LiP_1,26.27 //",
    "GP12lip_1_au:2643": " puṇyānāmitihāsānāṃ $ śaivādīnāṃ tathaiva ca &",
    "GP12lip_1_au:2644": " śrotre spṛśeddhi tuṣṭyarthaṃ % hṛddeśaṃ tu tataḥ spṛśet // LiP_1,26.28 //",
    "GP12lip_1_au:2645": " kalpādīnāṃ tu sarveṣāṃ $ kalpavitkalpavittamāḥ &",
    "GP12lip_1_au:2646": " evamācamya cāstīrya % darbhapiñjūlam ātmanaḥ // LiP_1,26.29 //",
    "GP12lip_1_au:2647": " kṛtvā pāṇitale dhīmān $ ātmano dakṣiṇottaram &",
    "GP12lip_1_au:2648": " hemāṅgulīyasaṃyukto % brahmabandhayuto 'pi vā // LiP_1,26.30 //",
    "GP12lip_1_au:2649": " vidhivadbrahmayajñaṃ ca $ kuryātsūtrī samāhitaḥ &",
    "GP12lip_1_au:2650": " akṛtvā ca muniḥ pañca % mahāyajñāndvijottamaḥ // LiP_1,26.31 //",
    "GP12lip_1_au:2651": " bhuktvā ca sūkarāṇāṃ tu $ yonau vai jāyate naraḥ &",
    "GP12lip_1_au:2652": " tasmātsarvaprayatnena % kartavyāḥ śubhamicchatā // LiP_1,26.32 //",
    "GP12lip_1_au:2653": " brahmayajñādatha snānaṃ $ kṛtvādau sarvathātmanaḥ &",
    "GP12lip_1_au:2654": " tīrthaṃ saṃgṛhya vidhivat % praviśecchibiraṃ vaśī // LiP_1,26.33 //",
    "GP12lip_1_au:2655": " bahireva gṛhātpādau $ hastau prakṣālya vāriṇā &",
    "GP12lip_1_au:2656": " bhasmasnānaṃ tataḥ kuryād % vidhivad dehaśuddhaye // LiP_1,26.34 //",
    "GP12lip_1_au:2657": " śodhya bhasma yathānyāyaṃ $ praṇavenāgnihotrajam &",
    "GP12lip_1_au:2658": " jyotiḥ sūrya iti prātar % juhuyādudite yataḥ // LiP_1,26.35 //",
    "GP12lip_1_au:2659": " jyotiragnis tathā sāyaṃ $ samyak cānudite mṛṣā &",
    "GP12lip_1_au:2660": " tasmāduditahomasthaṃ % bhasitaṃ pāvanaṃ śubham // LiP_1,26.36 //",
    "GP12lip_1_au:2661": " nāsti satyasamaṃ yasmād $ asatyaṃ pātakaṃ ca yat &",
    "GP12lip_1_au:2662": " īśānena śirodeśaṃ % mukhaṃ tatpuruṣeṇa ca // LiP_1,26.37 //",
    "GP12lip_1_au:2663": " urodeśamaghoreṇa $ guhyaṃ vāmena suvratāḥ &",
    "GP12lip_1_au:2664": " sadyena pādau sarvāṅgaṃ % praṇavenābhiṣecayet // LiP_1,26.38 //",
    "GP12lip_1_au:2665": " tataḥ prakṣālayetpādaṃ $ hastaṃ brahmavidāṃ varaḥ &",
    "GP12lip_1_au:2666": " vyapohya bhasma cādāya % devadevamanusmaran // LiP_1,26.39 //",
    "GP12lip_1_au:2667": " mantrasnānaṃ tataḥ kuryād $ āpohiṣṭhādibhiḥ kramāt &",
    "GP12lip_1_au:2668": " puṇyaiścaiva tathā mantrair % ṛgyajuḥsāmasaṃbhavaiḥ // LiP_1,26.40 //",
    "GP12lip_1_au:2669": " dvijānāṃ tu hitāyaivaṃ $ kathitaṃ snānamadya te &",
    "GP12lip_1_au:2670": " saṃkṣipya yaḥ sakṛtkuryāt % sa yāti paramaṃ padam // LiP_1,26.41 //",
    "GP12lip_1_au:2671": " iti śrīliṅgamahāpurāṇe pūrvabhāge pañcayajñavidhānaṃ nāma ṣaḍviṃśo",
    "GP12lip_1_au:2672": " 'dhyāyaḥ",
    "GP12lip_1_au:2673": " LiP, 1, 27",
    "GP12lip_1_au:2674": " śailādiruvāca vakṣyāmi śṛṇu saṃkṣepāl $ liṅgārcanāvidhikramam &",
    "GP12lip_1_au:2675": " vaktuṃ varṣaśatenāpi % na śakyaṃ vistareṇa yat // LiP_1,27.1 //",
    "GP12lip_1_au:2676": " evaṃ snātvā yathānyāyaṃ $ pūjāsthānaṃ praviśya ca &",
    "GP12lip_1_au:2677": " prāṇāyāmatrayaṃ kṛtvā % dhyāyeddevaṃ triyaṃbakam // LiP_1,27.2 //",
    "GP12lip_1_au:2678": " pañcavaktraṃ daśabhujaṃ $ śuddhasphaṭikasannibham &",
    "GP12lip_1_au:2679": " sarvābharaṇasaṃyuktaṃ % citrāṃbaravibhūṣitam // LiP_1,27.3 //",
    "GP12lip_1_au:2680": " tasya rūpaṃ samāśritya $ dāhanaplāvanādibhiḥ &",
    "GP12lip_1_au:2681": " śaivīṃ tanuṃ samāsthāya % pūjayetparameśvaram // LiP_1,27.4 //",
    "GP12lip_1_au:2682": " dehaśuddhiṃ ca kṛtvaiva $ mūlamantraṃ nyaset kramāt &",
    "GP12lip_1_au:2683": " sarvatra praṇavenaiva % brahmāṇi ca yathākramam // LiP_1,27.5 //",
    "GP12lip_1_au:2684": " sūtre namaḥ śivāyeti $ chandāṃsi parame śubhe &",
    "GP12lip_1_au:2685": " mantrāṇi sūkṣmarūpeṇa % saṃsthitāni yatastataḥ // LiP_1,27.6 //",
    "GP12lip_1_au:2686": " nyagrodhabīje nyagrodhas $ tathā sūtre tu śobhane &",
    "GP12lip_1_au:2687": " mahatyapi mahadbrahma % saṃsthitaṃ sūkṣmavatsvayam // LiP_1,27.7 //",
    "GP12lip_1_au:2688": " secayedarcanasthānaṃ $ gandhacandanavāriṇā &",
    "GP12lip_1_au:2689": " dravyāṇi śodhayetpaścāt % kṣālanaprokṣaṇādibhiḥ // LiP_1,27.8 //",
    "GP12lip_1_au:2690": " kṣālanaṃ prokṣaṇaṃ caiva $ praṇavena vidhīyate &",
    "GP12lip_1_au:2691": " prokṣaṇī cārghyapātraṃ ca % pādyapātram anukramāt // LiP_1,27.9 //",
    "GP12lip_1_au:2692": " tathā hyācamanīyārthaṃ $ kalpitaṃ pātrameva ca &",
    "GP12lip_1_au:2693": " sthāpayed vidhinā dhīmān % avaguṇṭhya yathāvidhi // LiP_1,27.10 //",
    "GP12lip_1_au:2694": " darbhair ācchādayeccaiva $ prokṣayecchuddhavāriṇā &",
    "GP12lip_1_au:2695": " teṣu teṣvatha sarveṣu % kṣipettoyaṃ suśītalam // LiP_1,27.11 //",
    "GP12lip_1_au:2696": " praṇavena kṣipetteṣu $ dravyāṇyālokya buddhimān &",
    "GP12lip_1_au:2697": " uśīraṃ candanaṃ caiva % pādye tu parikalpayet // LiP_1,27.12 //",
    "GP12lip_1_au:2698": " jātikaṅkolakarpūra- $ bahumūlatamālakam &",
    "GP12lip_1_au:2699": " cūrṇayitvā yathānyāyaṃ % kṣipedācamanīyake // LiP_1,27.13 //",
    "GP12lip_1_au:2700": " evaṃ sarveṣu pātreṣu $ dāpayeccandanaṃ tathā &",
    "GP12lip_1_au:2701": " karpūraṃ ca yathānyāyaṃ % puṣpāṇi vividhāni ca // LiP_1,27.14 //",
    "GP12lip_1_au:2702": " kuśāgramakṣatāṃścaiva $ yavavrīhitilāni ca &",
    "GP12lip_1_au:2703": " ājyasiddhārthapuṣpāṇi % bhasitaṃ cārghyapātrake // LiP_1,27.15 //",
    "GP12lip_1_au:2704": " kuśapuṣpayavavrīhi- $ bahumūlatamālakam &",
    "GP12lip_1_au:2705": " dāpayetprokṣaṇīpātre % bhasitaṃ praṇavena ca // LiP_1,27.16 //",
    "GP12lip_1_au:2706": " nyasetpañcākṣaraṃ caiva $ gāyatrīṃ rudradevatām &",
    "GP12lip_1_au:2707": " kevalaṃ praṇavaṃ vāpi % vedasāramanuttamam // LiP_1,27.17 //",
    "GP12lip_1_au:2708": " atha saṃprokṣayetpaścād $ dravyāṇi praṇavena tu &",
    "GP12lip_1_au:2709": " prokṣaṇīpātrasaṃsthena % īśānādyaiś ca pañcabhiḥ // LiP_1,27.18 //",
    "GP12lip_1_au:2710": " pārśvato devadevasya $ nandinaṃ māṃsamarcayet &",
    "GP12lip_1_au:2711": " dīptānalāyutaprakhyaṃ % trinetraṃ tridaśeśvaram // LiP_1,27.19 //",
    "GP12lip_1_au:2712": " bālendumukuṭaṃ caiva $ harivaktraṃ caturbhujam &",
    "GP12lip_1_au:2713": " puṣpamālādharaṃ saumyaṃ % sarvābharaṇabhūṣitam // LiP_1,27.20 //",
    "GP12lip_1_au:2714": " uttare cātmanaḥ puṇyāṃ $ bhāryāṃ ca marutāṃ śubhām &",
    "GP12lip_1_au:2715": " suyaśāṃ suvratāṃ cāmbāṃ % pādamaṇḍanatatparām // LiP_1,27.21 //",
    "GP12lip_1_au:2716": " evaṃ pūjya praviśyāntar $ bhavanaṃ parameṣṭhinaḥ &",
    "GP12lip_1_au:2717": " dattvā puṣpāñjaliṃ bhaktyā % pañcamūrdhasu pañcabhiḥ // LiP_1,27.22 //",
    "GP12lip_1_au:2718": " gandhapuṣpais tathā dhūpair $ vividhaiḥ pūjya śaṅkaram &",
    "GP12lip_1_au:2719": " skandaṃ vināyakaṃ devīṃ % liṅgaśuddhiṃ ca kārayet // LiP_1,27.23 //",
    "GP12lip_1_au:2720": " japtvā sarvāṇi mantrāṇi $ praṇavādinamo 'ntakam &",
    "GP12lip_1_au:2721": " kalpayedāsanaṃ paścāt % padmākhyaṃ praṇavena tat // LiP_1,27.24 //",
    "GP12lip_1_au:2722": " tasya pūrvadalaṃ sākṣād $ aṇimāmayam akṣaram &",
    "GP12lip_1_au:2723": " laghimā dakṣiṇaṃ caiva % mahimā paścimaṃ tathā // LiP_1,27.25 //",
    "GP12lip_1_au:2724": " prāptistathottaraṃ patraṃ $ prākāmyaṃ pāvakasya tu &",
    "GP12lip_1_au:2725": " īśitvaṃ nairṛtaṃ patraṃ % vaśitvaṃ vāyugocare // LiP_1,27.26 //",
    "GP12lip_1_au:2726": " sarvajñatvaṃ tathaiśānyaṃ $ karṇikā soma ucyate &",
    "GP12lip_1_au:2727": " somasyādhas tathā sūryas % tasyādhaḥ pāvakaḥ svayam // LiP_1,27.27 //",
    "GP12lip_1_au:2728": " dharmādayo vidikṣvete tv $ anantaṃ kalpayetkramāt &",
    "GP12lip_1_au:2729": " avyaktādicaturdikṣu % somasyānte guṇatrayam // LiP_1,27.28 //",
    "GP12lip_1_au:2730": " ātmatrayaṃ tataścordhvaṃ $ tasyānte śivapīṭhikā &",
    "GP12lip_1_au:2731": " sadyojātaṃ prapadyāmīty % āvāhya parameśvaram // LiP_1,27.29 //",
    "GP12lip_1_au:2732": " vāmadevena mantreṇa $ sthāpayedāsanopari &",
    "GP12lip_1_au:2733": " sānnidhyaṃ rudragāyatryā % aghoreṇa nirudhya ca // LiP_1,27.30 //",
    "GP12lip_1_au:2734": " īśānaḥ sarvavidyānām $ iti mantreṇa pūjayet &",
    "GP12lip_1_au:2735": " pādyamācamanīyaṃ ca % vibhoścārghyaṃ pradāpayet // LiP_1,27.31 //",
    "GP12lip_1_au:2736": " snāpayedvidhinā rudraṃ $ gandhacandanavāriṇā &",
    "GP12lip_1_au:2737": " pañcagavyavidhānena % gṛhya pātre 'bhimantrya ca // LiP_1,27.32 //",
    "GP12lip_1_au:2738": " praṇavenaiva gavyaistu $ snāpayecca yathāvidhi &",
    "GP12lip_1_au:2739": " ājyena madhunā caiva % tathā cekṣurasena ca // LiP_1,27.33 //",
    "GP12lip_1_au:2740": " puṇyairdravyairmahādevaṃ $ praṇavenābhiṣecayet &",
    "GP12lip_1_au:2741": " jalabhāṇḍaiḥ pavitraistu % mantraistoyaṃ kṣipettataḥ // LiP_1,27.34 //",
    "GP12lip_1_au:2742": " śuddhiṃ kṛtvā yathānyāyaṃ $ sitavastreṇa sādhakaḥ &",
    "GP12lip_1_au:2743": " kuśāpāmārgakarpūra- % jātipuṣpakacampakaiḥ // LiP_1,27.35 //",
    "GP12lip_1_au:2744": " karavīraiḥ sitaiścaiva $ mallikākamalotpalaiḥ &",
    "GP12lip_1_au:2745": " āpūrya puṣpaiḥ suśubhaiḥ % candanādyaiś ca tajjalam // LiP_1,27.36 //",
    "GP12lip_1_au:2746": " nyasenmantrāṇi tattoye $ sadyojātādikāni tu &",
    "GP12lip_1_au:2747": " suvarṇakalaśenātha % tathā vai rājatena vā // LiP_1,27.37 //",
    "GP12lip_1_au:2748": " tāmreṇa padmapatreṇa $ pālāśena dalena vā &",
    "GP12lip_1_au:2749": " śaṃkhena mṛnmayenātha % śodhitena śubhena vā // LiP_1,27.38 //",
    "GP12lip_1_au:2750": " sakūrcena sapuṣpeṇa $ snāpayenmantrapūrvakam &",
    "GP12lip_1_au:2751": " mantrāṇi te pravakṣyāmi % śṛṇu sarvārthasiddhaye // LiP_1,27.39 //",
    "GP12lip_1_au:2752": " yairliṅgaṃ sakṛdapyevaṃ $ snāpya mucyeta mānavaḥ &",
    "GP12lip_1_au:2753": " pavamānena mantrajñāḥ % tathā vāmīyakena ca // LiP_1,27.40 //",
    "GP12lip_1_au:2754": " rudreṇa nīlarudreṇa $ śrīsūktena śubhena ca &",
    "GP12lip_1_au:2755": " rajanīsūktakenaiva % camakena śubhena ca // LiP_1,27.41 //",
    "GP12lip_1_au:2756": " hotāreṇātha śirasā $ atharveṇa śubhena ca &",
    "GP12lip_1_au:2757": " śāntyā cātha punaḥ śāntyā % bhāruṇḍenāruṇena ca // LiP_1,27.42 //",
    "GP12lip_1_au:2758": " vāruṇena ca jyeṣṭhena $ tathā vedavratena ca &",
    "GP12lip_1_au:2759": " tathāntareṇa puṇyena % sūktena puruṣeṇa ca // LiP_1,27.43 //",
    "GP12lip_1_au:2760": " tvaritenaiva rudreṇa $ kapinā ca kapardinā &",
    "GP12lip_1_au:2761": " āvosajeti sāmnā tu % bṛhaccandreṇa viṣṇunā // LiP_1,27.44 //",
    "GP12lip_1_au:2762": " virūpākṣeṇa skandena $ śataṛgbhiḥ śivais tathā &",
    "GP12lip_1_au:2763": " pañcabrahmaiś ca sūtreṇa % kevalapraṇavena ca // LiP_1,27.45 //",
    "GP12lip_1_au:2764": " snāpayeddevadeveśaṃ $ sarvapāpapraśāntaye &",
    "GP12lip_1_au:2765": " vastraṃ śivopavītaṃ ca % tathā hyācamanīyakam // LiP_1,27.46 //",
    "GP12lip_1_au:2766": " gandhaṃ puṣpaṃ tathā dhūpaṃ $ dīpamannaṃ krameṇa tu &",
    "GP12lip_1_au:2767": " toyaṃ sugandhitaṃ caiva % punarācamanīyakam // LiP_1,27.47 //",
    "GP12lip_1_au:2768": " mukuṭaṃ ca śubhaṃ channaṃ $ tathā vai bhūṣaṇāni ca &",
    "GP12lip_1_au:2769": " dāpayetpraṇavenaiva % mukhavāsādikāni ca // LiP_1,27.48 //",
    "GP12lip_1_au:2770": " tataḥ sphaṭikasaṃkāśaṃ $ devaṃ niṣkalamakṣaram &",
    "GP12lip_1_au:2771": " kāraṇaṃ sarvadevānāṃ % sarvalokamayaṃ param // LiP_1,27.49 //",
    "GP12lip_1_au:2772": " brahmendraviṣṇurudrādyair $ ṛṣidevair agocaram &",
    "GP12lip_1_au:2773": " vedavidbhir hi vedāntais tv % agocaramiti śrutiḥ // LiP_1,27.50 //",
    "GP12lip_1_au:2774": " ādimadhyāntarahitaṃ $ bheṣajaṃ bhavarogiṇām &",
    "GP12lip_1_au:2775": " śivatattvamiti khyātaṃ % śivaliṅge vyavasthitam // LiP_1,27.51 //",
    "GP12lip_1_au:2776": " praṇavenaiva mantreṇa $ pūjayelliṅgamūrdhani &",
    "GP12lip_1_au:2777": " stotraṃ japecca vidhinā % namaskāraṃ pradakṣiṇam // LiP_1,27.52 //",
    "GP12lip_1_au:2778": " arghyaṃ dattvātha puṣpāṇi $ pādayostu vikīrya ca &",
    "GP12lip_1_au:2779": " praṇipatya ca deveśam % ātmanyāropayecchivam // LiP_1,27.53 //",
    "GP12lip_1_au:2780": " evaṃ saṃkṣipya kathitaṃ $ liṅgārcanamanuttamam &",
    "GP12lip_1_au:2781": " ābhyantaraṃ pravakṣyāmi % liṅgārcanamihādya te // LiP_1,27.54 //",
    "GP12lip_1_au:2782": " iti śrīliṅgamahāpurāṇe pūrvabhāge liṅgārcanavidhirnāma saptaviṃśo 'dhyāyaḥ",
    "GP12lip_1_au:2783": " LiP, 1, 28",
    "GP12lip_1_au:2784": " śailādiruvāca āgneyaṃ sauramamṛtaṃ $ bimbaṃ bhāvyaṃ tatopari &",
    "GP12lip_1_au:2785": " guṇatrayaṃ ca hṛdaye % tathā cātmatrayaṃ kramāt // LiP_1,28.1 //",
    "GP12lip_1_au:2786": " tasyopari mahādevaṃ $ niṣkalaṃ sakalākṛtim &",
    "GP12lip_1_au:2787": " kāntārdharūḍhadehaṃ ca % pūjayeddhyānavidyayā // LiP_1,28.2 //",
    "GP12lip_1_au:2788": " tato bahuvidhaṃ proktaṃ $ cintyaṃ tatrāsti cedyataḥ &",
    "GP12lip_1_au:2789": " cintakasya tataścintā % anyathā nopapadyate // LiP_1,28.3 //",
    "GP12lip_1_au:2790": " tasmāddhyeyaṃ tathā dhyānaṃ $ yajamānaḥ prayojanam &",
    "GP12lip_1_au:2791": " smarettannānyathā jātu % budhyate puruṣasya ha // LiP_1,28.4 //",
    "GP12lip_1_au:2792": " pure śete puraṃ dehaṃ $ tasmātpuruṣa ucyate &",
    "GP12lip_1_au:2793": " yājyaṃ yajñena yajate % yajamānastu sa smṛtaḥ // LiP_1,28.5 //",
    "GP12lip_1_au:2794": " dhyeyo maheśvaro dhyānaṃ $ cintanaṃ nirvṛtiḥ phalam &",
    "GP12lip_1_au:2795": " pradhānapuruṣeśānaṃ % yāthātathyaṃ prapadyate // LiP_1,28.6 //",
    "GP12lip_1_au:2796": " iha ṣaḍviṃśako dhyeyo $ dhyātā vai pañcaviṃśakaḥ &",
    "GP12lip_1_au:2797": " caturviṃśakam avyaktaṃ % mahadādyāstu sapta ca // LiP_1,28.7 //",
    "GP12lip_1_au:2798": " mahāṃs tathā tvahaṅkāraṃ $ tanmātraṃ pañcakaṃ punaḥ &",
    "GP12lip_1_au:2799": " karmendriyāṇi pañcaiva % tathā buddhīndriyāṇi ca // LiP_1,28.8 //",
    "GP12lip_1_au:2800": " manaś ca pañca bhūtāni $ śivaḥ ṣaḍviṃśakastataḥ &",
    "GP12lip_1_au:2801": " sa eva bhartā kartā ca % vidherapi maheśvaraḥ // LiP_1,28.9 //",
    "GP12lip_1_au:2802": " hiraṇyagarbhaṃ rudro 'sau $ janayāmāsa śaṅkaraḥ &",
    "GP12lip_1_au:2803": " viśvādhikaś ca viśvātmā % viśvarūpa iti smṛtaḥ // LiP_1,28.10 //",
    "GP12lip_1_au:2804": " vinā yathā hi pitaraṃ $ mātaraṃ tanayāstviha &",
    "GP12lip_1_au:2805": " na jāyante tathā somaṃ % vinā nāsti jagattrayam // LiP_1,28.11 //",
    "GP12lip_1_au:2806": " sanatkumāra uvāca kartā yadi mahādevaḥ $ paramātmā maheśvaraḥ &",
    "GP12lip_1_au:2807": " tathā kārayitā caiva % kurvato 'lpātmanas tathā // LiP_1,28.12 //",
    "GP12lip_1_au:2808": " nityo viśuddho buddhaś ca $ niṣkalaḥ parameśvaraḥ &",
    "GP12lip_1_au:2809": " tvayokto muktidaḥ kiṃ vā % niṣkalaścetkaroti kim // LiP_1,28.13 //",
    "GP12lip_1_au:2810": " śailādiruvāca kālaḥ karoti sakalaṃ $ kālaṃ kalayate sadā &",
    "GP12lip_1_au:2811": " niṣkalaṃ ca manaḥ sarvaṃ % manyate so 'pi niṣkalaḥ // LiP_1,28.14 //",
    "GP12lip_1_au:2812": " karmaṇā tasya caiveha $ jagatsarvaṃ pratiṣṭhitam &",
    "GP12lip_1_au:2813": " kimatra devadevasya % mūrtyaṣṭakamidaṃ jagat // LiP_1,28.15 //",
    "GP12lip_1_au:2814": " vinākāśaṃ jagannaiva $ vinā kṣmāṃ vāyunā vinā &",
    "GP12lip_1_au:2815": " tejasā vāriṇā caiva % yajamānaṃ tathā vinā // LiP_1,28.16 //",
    "GP12lip_1_au:2816": " bhānunā śaśinā lokas $ tasyaitāstanavaḥ prabhoḥ &",
    "GP12lip_1_au:2817": " vicāratastu rudrasya % sthūlametaccarācaram // LiP_1,28.17 //",
    "GP12lip_1_au:2818": " sūkṣmaṃ vadanti ṛṣayo $ yanna vācyaṃ dvijottamāḥ &",
    "GP12lip_1_au:2819": " yato vāco nivartante % aprāpya manasā saha // LiP_1,28.18 //",
    "GP12lip_1_au:2820": " ānandaṃ brahmaṇo vidvān $ na bibheti kutaścana &",
    "GP12lip_1_au:2821": " na bhetavyaṃ tathā tasmāj % jñātvānandaṃ pinākinaḥ // LiP_1,28.19 //",
    "GP12lip_1_au:2822": " vibhūtayaś ca rudrasya $ matvā sarvatra bhāvataḥ &",
    "GP12lip_1_au:2823": " sarvaṃ rudra iti prāhur % munayastattvadarśinaḥ // LiP_1,28.20 //",
    "GP12lip_1_au:2824": " namaskāreṇa satataṃ $ gauravātparameṣṭhinaḥ &",
    "GP12lip_1_au:2825": " sarvaṃ tu khalvidaṃ brahma % sarvo vai rudra īśvaraḥ // LiP_1,28.21 //",
    "GP12lip_1_au:2826": " puruṣo vai mahādevo $ maheśānaḥ paraḥ śivaḥ &",
    "GP12lip_1_au:2827": " evaṃ vibhurvinirdiṣṭo % dhyānaṃ tatraiva cintanam // LiP_1,28.22 //",
    "GP12lip_1_au:2828": " caturvyūheṇa mārgeṇa $ vicāryālokya suvrata &",
    "GP12lip_1_au:2829": " saṃsārahetuḥ saṃsāro % mokṣahetuś ca nirvṛtiḥ // LiP_1,28.23 //",
    "GP12lip_1_au:2830": " caturvyūhaḥ samākhyātaś $ cintakasyeha yoginaḥ &",
    "GP12lip_1_au:2831": " cintā bahuvidhā khyātā % saikatra parameṣṭhinā // LiP_1,28.24 //",
    "GP12lip_1_au:2832": " suniṣṭhetyatra kathitā $ rudraṃ raudrī na saṃśayaḥ &",
    "GP12lip_1_au:2833": " aindrī cendre tathā saumyā % some nārāyaṇe tathā // LiP_1,28.25 //",
    "GP12lip_1_au:2834": " sūrye vahnau ca sarveṣāṃ $ sarvatraivaṃ vicārataḥ &",
    "GP12lip_1_au:2835": " saivāhaṃ so 'hamityevaṃ % dvidhā saṃsthāpya bhāvataḥ // LiP_1,28.26 //",
    "GP12lip_1_au:2836": " bhakto 'sau nāsti yastasmāc $ cintā brāhmī na saṃśayaḥ &",
    "GP12lip_1_au:2837": " evaṃ brahmamayaṃ dhyāyet % pūrvaṃ vipra carācaram // LiP_1,28.27 //",
    "GP12lip_1_au:2838": " carācaravibhāgaṃ ca $ tyajedabhimataṃ smaran &",
    "GP12lip_1_au:2839": " tyājyaṃ grāhyam alabhyaṃ ca % kṛtyaṃ cākṛtyameva ca // LiP_1,28.28 //",
    "GP12lip_1_au:2840": " yasya nāsti sutṛptasya $ tasya brāhmī na cānyathā &",
    "GP12lip_1_au:2841": " ābhyantaraṃ samākhyātam % evamabhyarcanaṃ kramāt // LiP_1,28.29 //",
    "GP12lip_1_au:2842": " ābhyantarārcakāḥ pūjyā $ namaskārādibhis tathā &",
    "GP12lip_1_au:2843": " virūpā vikṛtāścāpi % na nindyā brahmavādinaḥ // LiP_1,28.30 //",
    "GP12lip_1_au:2844": " ābhyantarārcakāḥ sarve $ na parīkṣyā vijānatā &",
    "GP12lip_1_au:2845": " nindakā eva duḥkhārtā % bhaviṣyantyalpacetasaḥ // LiP_1,28.31 //",
    "GP12lip_1_au:2846": " yathā dāruvane rudraṃ $ vinindya munayaḥ purā &",
    "GP12lip_1_au:2847": " tasmātsevyā namaskāryāḥ % sadā brahmavidas tathā // LiP_1,28.32 //",
    "GP12lip_1_au:2848": " varṇāśramavinirmuktā $ varṇāśramaparāyaṇaiḥ // LiP_1,28.33 //",
    "GP12lip_1_au:2849": " iti śrīliṅgamahāpurāṇe pūrvabhāge śivārcanatattvasaṃkhyādivarṇanaṃ nāmāṣṭāviṃśo 'dhyāyaḥ",
    "GP12lip_1_au:2850": " LiP, 1, 29",
    "GP12lip_1_au:2851": " sanatkumāra uvāca idānīṃ śrotumicchāmi $ purā dāruvane vibho &",
    "GP12lip_1_au:2852": " pravṛttaṃ tadvanasthānāṃ % tapasā bhāvitātmanām // LiP_1,29.1 //",
    "GP12lip_1_au:2853": " kathaṃ dāruvanaṃ prāpto $ bhagavānnīlalohitaḥ &",
    "GP12lip_1_au:2854": " vikṛtaṃ rūpamāsthāya % cordhvaretā digambaraḥ // LiP_1,29.2 //",
    "GP12lip_1_au:2855": " kiṃ pravṛttaṃ vane tasmin $ rudrasya paramātmanaḥ &",
    "GP12lip_1_au:2856": " vaktumarhasi tattvena % devadevasya ceṣṭitam // LiP_1,29.3 //",
    "GP12lip_1_au:2857": " sūta uvāca tasya tadvacanaṃ śrutvā $ śrutisāravidāṃ varaḥ &",
    "GP12lip_1_au:2858": " śilādasūnurbhagavān % prāha kiṃcidbhavaṃ hasan // LiP_1,29.4 //",
    "GP12lip_1_au:2859": " śailādiruvāca",
    "GP12lip_1_au:2860": " <Dāruvana>",
    "GP12lip_1_au:2861": " munayo dārugahane $ tapastepuḥ sudāruṇam &",
    "GP12lip_1_au:2862": " tuṣṭyarthaṃ devadevasya % sadāratanayāgnayaḥ // LiP_1,29.5 //",
    "GP12lip_1_au:2863": " tuṣṭo rudro jagannāthaś $ cekitāno vṛṣadhvajaḥ &",
    "GP12lip_1_au:2864": " dhūrjaṭiḥ parameśāno % bhagavānnīlalohitaḥ // LiP_1,29.6 //",
    "GP12lip_1_au:2865": " pravṛttilakṣaṇaṃ jñānaṃ $ jñātuṃ dāruvanaukasām &",
    "GP12lip_1_au:2866": " parīkṣārthaṃ jagannāthaḥ % śraddhayā krīḍayā ca saḥ // LiP_1,29.7 //",
    "GP12lip_1_au:2867": " nivṛttilakṣaṇajñāna- $ pratiṣṭhārthaṃ ca śaṅkaraḥ &",
    "GP12lip_1_au:2868": " devadāruvanasthānāṃ % pravṛttijñānacetasām // LiP_1,29.8 //",
    "GP12lip_1_au:2869": " vikṛtaṃ rūpamāsthāya $ digvāsā viṣamekṣaṇaḥ &",
    "GP12lip_1_au:2870": " mugdho dvihastaḥ kṛṣṇāṅgo % divyaṃ dāruvanaṃ yayau // LiP_1,29.9 //",
    "GP12lip_1_au:2871": " mandasmitaṃ ca bhagavān $ strīṇāṃ manasijodbhavam &",
    "GP12lip_1_au:2872": " bhrūvilāsaṃ ca gānaṃ ca % cakārātīva suṃdaraḥ // LiP_1,29.10 //",
    "GP12lip_1_au:2873": " saṃprokṣya nārīvṛndaṃ vai $ muhurmuhuranaṅgahā &",
    "GP12lip_1_au:2874": " anaṅgavṛddhim akarod % atīva madhurākṛtiḥ // LiP_1,29.11 //",
    "GP12lip_1_au:2875": " vane taṃ puruṣaṃ dṛṣṭvā $ vikṛtaṃ nīlalohitam &",
    "GP12lip_1_au:2876": " striyaḥ pativratāścāpi % tamevānvayurādarāt // LiP_1,29.12 //",
    "GP12lip_1_au:2877": " vanoṭajadvāragatāś ca nāryo $ visrastavastrābharaṇā viceṣṭāḥ &",
    "GP12lip_1_au:2878": " labdhvā smitaṃ tasya mukhāravindād % drumālayasthās tam athānvayustāḥ //",
    "GP12lip_1_au:2879": " dṛṣṭvā kāścidbhavaṃ nāryo $ madaghūrṇitalocanāḥ &",
    "GP12lip_1_au:2880": " vilāsabāhyāstāścāpi % bhrūvilāsaṃ pracakrire // LiP_1,29.14 //",
    "GP12lip_1_au:2881": " atha dṛṣṭvāparā nāryaḥ $ kiṃcit prahasitānanāḥ &",
    "GP12lip_1_au:2882": " kiṃcid visrastavasanāḥ % srastakāñcīguṇā jaguḥ // LiP_1,29.15 //",
    "GP12lip_1_au:2883": " kāścittadā taṃ vipine tu dṛṣṭvā $ viprāṅganāḥ srastanavāṃśukaṃ vā &",
    "GP12lip_1_au:2884": " svānsvānvicitrān valayānpravidhya % madānvitā bandhujanāṃś ca jagmuḥ //",
    "GP12lip_1_au:2885": " kācittadā taṃ na viveda dṛṣṭvā $ vivāsanā srastamahāṃśukā ca &",
    "GP12lip_1_au:2886": " śākhāvicitrān viṭapānprasiddhān % madānvitā bandhujanāṃstathānyāḥ //",
    "GP12lip_1_au:2887": " kāścijjagustaṃ nanṛtur $ nipetuś ca dharātale &",
    "GP12lip_1_au:2888": " niṣedurgajavaccānyā % provāca dvijapuṅgavāḥ // LiP_1,29.18 //",
    "GP12lip_1_au:2889": " anyonyaṃ sasmitaṃ prekṣya $ cāliliṅguḥ samantataḥ &",
    "GP12lip_1_au:2890": " nirudhya mārgaṃ rudrasya % naipuṇāni pracakrire // LiP_1,29.19 //",
    "GP12lip_1_au:2891": " ko bhavāniti cāhustaṃ $ āsyatāmiti cāparāḥ &",
    "GP12lip_1_au:2892": " kutretyatha prasīdeti % jajalpuḥ prītamānasāḥ // LiP_1,29.20 //",
    "GP12lip_1_au:2893": " viparītā nipeturvai $ visrastāṃśukamūrdhajāḥ &",
    "GP12lip_1_au:2894": " pativratāḥ patīnāṃ tu % saṃnidhau bhavamāyayā // LiP_1,29.21 //",
    "GP12lip_1_au:2895": " dṛṣṭvā śrutvā bhavastāsāṃ $ ceṣṭāvākyāni cāvyayaḥ &",
    "GP12lip_1_au:2896": " śubhaṃ vāpyaśubhaṃ vāpi % noktavānparameśvaraḥ // LiP_1,29.22 //",
    "GP12lip_1_au:2897": " dṛṣṭvā nārīkulaṃ viprās $ tathābhūtaṃ ca śaṅkaram &",
    "GP12lip_1_au:2898": " atīva paruṣaṃ vākyaṃ % jajalpuste munīśvarāḥ // LiP_1,29.23 //",
    "GP12lip_1_au:2899": " tapāṃsi teṣāṃ sarveṣāṃ $ pratyāhanyanta śaṅkare &",
    "GP12lip_1_au:2900": " yathādityaprakāśena % tārakā nabhasi sthitāḥ // LiP_1,29.24 //",
    "GP12lip_1_au:2901": " śrūyate ṛṣiśāpena $ brahmaṇastu mahātmanaḥ &",
    "GP12lip_1_au:2902": " samṛddhaśreyasāṃ yonir % yajñā vai nāśamāptavān // LiP_1,29.25 //",
    "GP12lip_1_au:2903": " bhṛgor api ca śāpena $ viṣṇuḥ paramavīryavān &",
    "GP12lip_1_au:2904": " prādurbhāvāndaśa prāpto % duḥkhitaś ca sadā kṛtaḥ // LiP_1,29.26 //",
    "GP12lip_1_au:2905": " indrasyāpi ca dharmajña $ chinnaṃ savṛṣaṇaṃ purā &",
    "GP12lip_1_au:2906": " ṛṣiṇā gautamenorvyāṃ % kruddhena vinipātitam // LiP_1,29.27 //",
    "GP12lip_1_au:2907": " garbhavāso vasūnāṃ ca $ śāpena vihitas tathā &",
    "GP12lip_1_au:2908": " ṛṣīṇāṃ caiva śāpena % nahuṣaḥ sarpatāṃ gataḥ // LiP_1,29.28 //",
    "GP12lip_1_au:2909": " kṣīrodaś ca samudro 'sau $ nivāsaḥ sarvadā hareḥ &",
    "GP12lip_1_au:2910": " dvitīyaścāmṛtādhāro hy % apeyo brāhmaṇaiḥ kṛtaḥ // LiP_1,29.29 //",
    "GP12lip_1_au:2911": " avimukteśvaraṃ prāpya $ vārāṇasyāṃ janārdanaḥ &",
    "GP12lip_1_au:2912": " kṣīreṇa cābhiṣicyeśaṃ % devadevaṃ triyaṃbakam // LiP_1,29.30 //",
    "GP12lip_1_au:2913": " śraddhayā parayā yukto $ dehāśleṣāmṛtena vai &",
    "GP12lip_1_au:2914": " niṣiktena svayaṃ devaḥ % kṣīreṇa madhusūdanaḥ // LiP_1,29.31 //",
    "GP12lip_1_au:2915": " secayitvātha bhagavān $ brahmaṇā munibhiḥ samam &",
    "GP12lip_1_au:2916": " kṣīrodaṃ pūrvavaccakre % nivāsaṃ cātmanaḥ prabhuḥ // LiP_1,29.32 //",
    "GP12lip_1_au:2917": " dharmaścaiva tathā śapto $ māṇḍavyena mahātmanā &",
    "GP12lip_1_au:2918": " vṛṣṇayaścaiva kṛṣṇena % durvāsādyairmahātmabhiḥ // LiP_1,29.33 //",
    "GP12lip_1_au:2919": " rāghavaḥ sānujaś cāpi $ durvāsena mahātmanā &",
    "GP12lip_1_au:2920": " śrīvatsaś ca muneḥ pāda % patanāttasya dhīmataḥ // LiP_1,29.34 //",
    "GP12lip_1_au:2921": " ete cānye ca bahavo $ viprāṇāṃ vaśamāgatāḥ &",
    "GP12lip_1_au:2922": " varjayitvā virūpākṣaṃ % devadevamumāpatim // LiP_1,29.35 //",
    "GP12lip_1_au:2923": " evaṃ hi mohitāstena $ nāvabudhyanta śaṅkaram &",
    "GP12lip_1_au:2924": " atyugravacanaṃ procuś % cogro 'pyantaradhīyata // LiP_1,29.36 //",
    "GP12lip_1_au:2925": " te 'pi dāruvanāttasmāt $ prātaḥ saṃvignamānasāḥ &",
    "GP12lip_1_au:2926": " pitāmahaṃ mahātmānam % āsīnaṃ paramāsane // LiP_1,29.37 //",
    "GP12lip_1_au:2927": " gatvā vijñāpayāmāsuḥ $ pravṛttamakhilaṃ vibhoḥ &",
    "GP12lip_1_au:2928": " śubhe dāruvane tasmin % munayaḥ kṣīṇacetasaḥ // LiP_1,29.38 //",
    "GP12lip_1_au:2929": " so 'pi saṃcintya manasā $ kṣaṇādeva pitāmahaḥ &",
    "GP12lip_1_au:2930": " teṣāṃ pravṛttamakhilaṃ % puṇye dāruvane purā // LiP_1,29.39 //",
    "GP12lip_1_au:2931": " utthāya prāñjalirbhūtvā $ praṇipatya bhavāya ca &",
    "GP12lip_1_au:2932": " uvāca satvaraṃ brahmā % munīndāruvanālayān // LiP_1,29.40 //",
    "GP12lip_1_au:2933": " dhig yuṣmān prāptanidhanān $ mahānidhim anuttamam &",
    "GP12lip_1_au:2934": " vṛthākṛtaṃ yato viprā % yuṣmābhir bhāgyavarjitaiḥ // LiP_1,29.41 //",
    "GP12lip_1_au:2935": " yastu dāruvane tasmiṃl $ liṅgī dṛṣṭo 'pyaliṅgibhiḥ &",
    "GP12lip_1_au:2936": " yuṣmābhir vikṛtākāraḥ % sa eva parameśvaraḥ // LiP_1,29.42 //",
    "GP12lip_1_au:2937": " gṛhasthaiś ca na nindyāstu $ sadā hyatithayo dvijāḥ &",
    "GP12lip_1_au:2938": " virūpāś ca surūpāś ca % malināścāpyapaṇḍitāḥ // LiP_1,29.43 //",
    "GP12lip_1_au:2939": " <story of Sudarśana>",
    "GP12lip_1_au:2940": " sudarśanena muninā $ kālamṛtyurapi svayam &",
    "GP12lip_1_au:2941": " purā bhūmau dvijāgryeṇa % jito hyatithipūjayā // LiP_1,29.44 //",
    "GP12lip_1_au:2942": " anyathā nāsti saṃtartuṃ $ gṛhasthaiś ca dvijottamaiḥ &",
    "GP12lip_1_au:2943": " tyaktvā cātithipūjāṃ tām % ātmano bhuvi śodhanam // LiP_1,29.45 //",
    "GP12lip_1_au:2944": " gṛhastho 'pi purā jetuṃ $ sudarśana iti śrutaḥ &",
    "GP12lip_1_au:2945": " pratijñāmakarojjāyāṃ % bhāryāmāha pativratām // LiP_1,29.46 //",
    "GP12lip_1_au:2946": " suvrate subhru subhage $ śṛṇu sarvaṃ prayatnataḥ &",
    "GP12lip_1_au:2947": " tvayā vai nāvamantavyā % gṛhe hyatithayaḥ sadā // LiP_1,29.47 //",
    "GP12lip_1_au:2948": " sarva eva svayaṃ sākṣād $ atithiryatpinākadhṛk &",
    "GP12lip_1_au:2949": " tasmādatithaye dattvā % ātmānamapi pūjaya // LiP_1,29.48 //",
    "GP12lip_1_au:2950": " evamuktvātha saṃtaptā $ vivaśā sā pativratā &",
    "GP12lip_1_au:2951": " patimāha rudantī ca % kimuktaṃ bhavatā prabho // LiP_1,29.49 //",
    "GP12lip_1_au:2952": " tasyāstadvacanaṃ śrutvā $ punaḥ prāha sudarśanaḥ &",
    "GP12lip_1_au:2953": " deyaṃ sarvaṃ śivāyārye % śiva evātithiḥ svayam // LiP_1,29.50 //",
    "GP12lip_1_au:2954": " tasmātsarve pūjanīyāḥ $ sarve 'pyatithayaḥ sadā &",
    "GP12lip_1_au:2955": " evamuktā tadā bhartrā % bhāryā tasya pativratā // LiP_1,29.51 //",
    "GP12lip_1_au:2956": " śeṣāmivājñāmādāya $ mūrdhnā sā prācarattadā &",
    "GP12lip_1_au:2957": " parīkṣituṃ tathā śraddhāṃ % tayoḥ sākṣād dvijottamāḥ // LiP_1,29.52 //",
    "GP12lip_1_au:2958": " dharmo dvijottamo bhūtvā $ jagāmātha munergṛham &",
    "GP12lip_1_au:2959": " taṃ dṛṣṭvā cārcayāmāsa % sārghyādyairanaghā dvijam // LiP_1,29.53 //",
    "GP12lip_1_au:2960": " sampūjitastayā tāṃ tu $ prāha dharmo dvijaḥ svayam &",
    "GP12lip_1_au:2961": " bhadre kutaḥ patirdhīmāṃs % tava bhartā sudarśanaḥ // LiP_1,29.54 //",
    "GP12lip_1_au:2962": " annādyairalamadyārye $ svaṃ dātumiha cārhasi &",
    "GP12lip_1_au:2963": " sā ca lajjāvṛtā nārī % smarantī kathitaṃ purā // LiP_1,29.55 //",
    "GP12lip_1_au:2964": " bhartrā nyamīlayannetre $ cacāla ca pativratā &",
    "GP12lip_1_au:2965": " kiṃcetyāha punastaṃ vai % dharme cakre ca sā matim // LiP_1,29.56 //",
    "GP12lip_1_au:2966": " nivedituṃ kilātmānaṃ $ tasmai patyurihājñayā &",
    "GP12lip_1_au:2967": " etasminnantare bhartā % tasyā nāryāḥ sudarśanaḥ // LiP_1,29.57 //",
    "GP12lip_1_au:2968": " gṛhadvāraṃ gato dhīmāṃs $ tāmuvāca mahāmuniḥ &",
    "GP12lip_1_au:2969": " ehyehi kva gatā bhadre % tamuvācātithiḥ svayam // LiP_1,29.58 //",
    "GP12lip_1_au:2970": " bhāryayā tvanayā sārdhaṃ $ maithunastho 'hamadya vai &",
    "GP12lip_1_au:2971": " sudarśana mahābhāga % kiṃ kartavyamihocyatām // LiP_1,29.59 //",
    "GP12lip_1_au:2972": " suratāntastu viprendra $ saṃtuṣṭo 'haṃ dvijottama &",
    "GP12lip_1_au:2973": " sudarśanastataḥ prāha % suprahṛṣṭo dvijottamaḥ // LiP_1,29.60 //",
    "GP12lip_1_au:2974": " bhuṅkṣva caināṃ yathākāmaṃ $ gamiṣye 'haṃ dvijottama &",
    "GP12lip_1_au:2975": " hṛṣṭo 'tha darśayāmāsa % svātmānaṃ dharmarāṭ svayam // LiP_1,29.61 //",
    "GP12lip_1_au:2976": " pradadau cepsitaṃ sarvaṃ $ tamāha ca mahādyutiḥ &",
    "GP12lip_1_au:2977": " eṣā na bhuktā viprendra % manasāpi suśobhanā // LiP_1,29.62 //",
    "GP12lip_1_au:2978": " mayā caiṣā na saṃdehaḥ $ śraddhāṃ jñātumihāgataḥ &",
    "GP12lip_1_au:2979": " jito vai yastvayā mṛtyur % dharmeṇaikena suvrata // LiP_1,29.63 //",
    "GP12lip_1_au:2980": " aho 'sya tapaso vīryam $ ityuktvā prayayau ca saḥ &",
    "GP12lip_1_au:2981": " tasmāttathā pūjanīyāḥ % sarve hyatithayaḥ sadā // LiP_1,29.64 //",
    "GP12lip_1_au:2982": " bahunātra kimuktena $ bhāgyahīnā dvijottamāḥ &",
    "GP12lip_1_au:2983": " tameva śaraṇaṃ tūrṇaṃ % gantumarhatha śaṅkaram // LiP_1,29.65 //",
    "GP12lip_1_au:2984": " tasya tadvacanaṃ śrutvā $ brahmaṇo brāhmaṇarṣabhāḥ &",
    "GP12lip_1_au:2985": " brahmāṇamabhivandyārtāḥ % procurākulitekṣaṇāḥ // LiP_1,29.66 //",
    "GP12lip_1_au:2986": " brāhmaṇā ūcuḥ nāpekṣitaṃ mahābhāga $ jīvitaṃ vikṛtāḥ striyaḥ &",
    "GP12lip_1_au:2987": " dṛṣṭo 'smābhir mahādevo % nindito yastvaninditaḥ // LiP_1,29.67 //",
    "GP12lip_1_au:2988": " śaptaś ca sarvagaḥ śūlī $ pinākī nīlalohitaḥ &",
    "GP12lip_1_au:2989": " ajñānācchāpajā śaktiḥ % kuṇṭhitāsyanirīkṣaṇāt // LiP_1,29.68 //",
    "GP12lip_1_au:2990": " vaktumarhasi deveśa $ saṃnyāsaṃ vai krameṇa tu &",
    "GP12lip_1_au:2991": " draṣṭuṃ vai devadeveśam % ugraṃ bhīmaṃ kapardinam // LiP_1,29.69 //",
    "GP12lip_1_au:2992": " pitāmaha uvāca ādau vedānadhītyaiva $ śraddhayā ca guroḥ sadā &",
    "GP12lip_1_au:2993": " vicāryārthaṃ munerdharmān % pratijñāya dvijottamāḥ // LiP_1,29.70 //",
    "GP12lip_1_au:2994": " grahaṇāntaṃ hi vā vidvān $ atha dvādaśavārṣikam &",
    "GP12lip_1_au:2995": " snātvāhṛtya ca dārānvai % putrānutpādya suvratān // LiP_1,29.71 //",
    "GP12lip_1_au:2996": " vṛttibhiścānurūpābhis $ tān vibhajya sutānmuniḥ &",
    "GP12lip_1_au:2997": " agniṣṭomādibhiśceṣṭvā % yajñairyajñeśvaraṃ vibhum // LiP_1,29.72 //",
    "GP12lip_1_au:2998": " pūjayet paramātmānaṃ $ prāpyāraṇyaṃ vibhāvasau &",
    "GP12lip_1_au:2999": " munirdvādaśavarṣaṃ vā % varṣamātram athāpi vā // LiP_1,29.73 //",
    "GP12lip_1_au:3000": " pakṣadvādaśakaṃ vāpi $ dinadvādaśakaṃ tu vā &",
    "GP12lip_1_au:3001": " kṣīrabhuk saṃyutaḥ śāntaḥ % sarvān sampūjayetsurān // LiP_1,29.74 //",
    "GP12lip_1_au:3002": " iṣṭvaivaṃ juhuyādagnau $ yajñapātrāṇi mantrataḥ &",
    "GP12lip_1_au:3003": " apsu vai pārthivaṃ nyasya % gurave taijasāni tu // LiP_1,29.75 //",
    "GP12lip_1_au:3004": " svadhanaṃ sakalaṃ caiva $ brāhmaṇebhyo viśaṅkayā &",
    "GP12lip_1_au:3005": " praṇipatya guruṃ bhūmau % viraktaḥ saṃnyasedyatiḥ // LiP_1,29.76 //",
    "GP12lip_1_au:3006": " nikṛtya keśān saśikhān $ upavītaṃ visṛjya ca &",
    "GP12lip_1_au:3007": " pañcabhir juhuyād apsu % bhūḥ svāheti vicakṣaṇaḥ // LiP_1,29.77 //",
    "GP12lip_1_au:3008": " tataścordhvaṃ caredevaṃ $ yatiḥ śivavimuktaye &",
    "GP12lip_1_au:3009": " vratenānaśanenāpi % toyavṛttyāpi vā punaḥ // LiP_1,29.78 //",
    "GP12lip_1_au:3010": " parṇavṛttyā payovṛttyā $ phalavṛttyāpi vā yatiḥ &",
    "GP12lip_1_au:3011": " evaṃ jīvanmṛto no cet % ṣaṇmāsādvatsarāttu vā // LiP_1,29.79 //",
    "GP12lip_1_au:3012": " prasthānādikamāyāsaṃ $ svadehasya caredyatiḥ &",
    "GP12lip_1_au:3013": " śivasāyujyamāpnoti % karmaṇāpyevamācaran // LiP_1,29.80 //",
    "GP12lip_1_au:3014": " sadyo 'pi labhate muktiṃ $ bhaktiyukto dṛḍhavratāḥ // LiP_1,29.81 //",
    "GP12lip_1_au:3015": " tyāgena vā kiṃ vidhināpy anena $ bhaktasya rudrasya śubhairvrataiśca &",
    "GP12lip_1_au:3016": " yajñaiś ca dānairvividhaiś ca homair % labdhaiścaśāstrairvividhaiś ca vedaiḥ // LiP_1,29.82",
    "GP12lip_1_au:3017": " śvetenaivaṃ jito mṛtyur $ bhavabhaktyā mahātmanā &",
    "GP12lip_1_au:3018": " vo 'stu bhaktirmahādeve % śaṅkare paramātmani // LiP_1,29.83 //",
    "GP12lip_1_au:3019": " iti śrīliṅgamahāpurāṇe pūrvabhāge ekonatriṃśo 'dhyāyaḥ",
    "GP12lip_1_au:3020": " LiP, 1, 30",
    "GP12lip_1_au:3021": " śailādiruvāca evamuktāstadā tena $ brahmaṇā brāhmaṇarṣabhāḥ &",
    "GP12lip_1_au:3022": " śvetasya ca kathāṃ puṇyām % apṛcchan paramarṣayaḥ // LiP_1,30.1 //",
    "GP12lip_1_au:3023": " pitāmaha uvāca śveto nāma muniḥ śrīmān $ gatāyurgirigahvare &",
    "GP12lip_1_au:3024": " sakto hyabhyarcya yadbhaktyā % tuṣṭāva ca maheśvaram // LiP_1,30.2 //",
    "GP12lip_1_au:3025": " rudrādhyāyena puṇyena $ namastetyādinā dvijāḥ &",
    "GP12lip_1_au:3026": " tataḥ kālo mahātejāḥ % kālaprāptaṃ dvijottamam // LiP_1,30.3 //",
    "GP12lip_1_au:3027": " netuṃ saṃcintya viprendrāḥ $ sānnidhyamakaronmuneḥ &",
    "GP12lip_1_au:3028": " śveto 'pi dṛṣṭvā taṃ kālaṃ % kālaprāpto 'pi śaṅkaram // LiP_1,30.4 //",
    "GP12lip_1_au:3029": " pūjayāmāsa puṇyātmā $ triyaṃbakamanusmaran &",
    "GP12lip_1_au:3030": " triyaṃbakaṃ yajedevaṃ % sugandhiṃ puṣṭivardhanam // LiP_1,30.5 //",
    "GP12lip_1_au:3031": " kiṃ kariṣyati me mṛtyur $ mṛtyormṛtyurahaṃ yataḥ &",
    "GP12lip_1_au:3032": " taṃ dṛṣṭvā sasmitaṃ prāha % śvetaṃ lokabhayaṃkaraḥ // LiP_1,30.6 //",
    "GP12lip_1_au:3033": " ehyehi śveta cānena $ vidhinā kiṃ phalaṃ tava &",
    "GP12lip_1_au:3034": " rudro vā bhagavān viṣṇur % brahmā vā jagadīśvaraḥ // LiP_1,30.7 //",
    "GP12lip_1_au:3035": " kaḥ samarthaḥ paritrātuṃ $ mayā grastaṃ dvijottama &",
    "GP12lip_1_au:3036": " anena mama kiṃ vipra % raudreṇa vidhinā prabhoḥ // LiP_1,30.8 //",
    "GP12lip_1_au:3037": " netuṃ yasyotthitaścāhaṃ $ yamalokaṃ kṣaṇena vai &",
    "GP12lip_1_au:3038": " yasmādgatāyustvaṃ tasmān % mune netumihodyataḥ // LiP_1,30.9 //",
    "GP12lip_1_au:3039": " tasya tadvacanaṃ śrutvā $ bhairavaṃ dharmamiśritam &",
    "GP12lip_1_au:3040": " hā rudra rudra rudreti % lalāpa munipuṅgavaḥ // LiP_1,30.10 //",
    "GP12lip_1_au:3041": " taṃ prāha ca mahādevaṃ $ kālaṃ samprekṣya vai dṛśā &",
    "GP12lip_1_au:3042": " netreṇa bāṣpamiśreṇa % saṃbhrāntena samākulaḥ // LiP_1,30.11 //",
    "GP12lip_1_au:3043": " śveta uvāca tvayā kiṃ kāla no nāthaś $ cāsti ceddhi vṛṣadhvajaḥ &",
    "GP12lip_1_au:3044": " liṅge 'smin śaṅkaro rudraḥ % sarvadevabhavodbhavaḥ // LiP_1,30.12 //",
    "GP12lip_1_au:3045": " atīva bhavabhaktānāṃ $ madvidhānāṃ mahātmanām &",
    "GP12lip_1_au:3046": " vidhinā kiṃ mahābāho % gaccha gaccha yathāgatam // LiP_1,30.13 //",
    "GP12lip_1_au:3047": " tato niśamya kupitas $ tīkṣṇadaṃṣṭro bhayaṅkaraḥ &",
    "GP12lip_1_au:3048": " śrutvā śvetasya tadvākyaṃ % pāśahasto bhayāvahaḥ // LiP_1,30.14 //",
    "GP12lip_1_au:3049": " siṃhanādaṃ mahatkṛtvā $ cāsphāṭya ca muhurmuhuḥ &",
    "GP12lip_1_au:3050": " babandha ca muniṃ kālaḥ % kālaprāptaṃ tamāha ca // LiP_1,30.15 //",
    "GP12lip_1_au:3051": " mayā baddho 'si viprarṣe $ śvetaṃ netuṃ yamālayam &",
    "GP12lip_1_au:3052": " adya vai devadevena % tava rudreṇa kiṃ kṛtam // LiP_1,30.16 //",
    "GP12lip_1_au:3053": " kva śarvastava bhaktiś ca $ kva pūjā pūjayā phalam &",
    "GP12lip_1_au:3054": " kva cāhaṃ kva ca me bhītiḥ % śveta baddho 'si vai mayā // LiP_1,30.17 //",
    "GP12lip_1_au:3055": " liṅge 'smin saṃsthitaḥ śveta $ tava rudro maheśvaraḥ &",
    "GP12lip_1_au:3056": " niśceṣṭo 'sau mahādevaḥ % kathaṃ pūjyo maheśvaraḥ // LiP_1,30.18 //",
    "GP12lip_1_au:3057": " tataḥ sadāśivaḥ svayaṃ $ dvijaṃ nihantumāgatam &",
    "GP12lip_1_au:3058": " nihantumantakaṃ smayan % smarāriyajñahā haraḥ // LiP_1,30.19 //",
    "GP12lip_1_au:3059": " tvaran vinirgataḥ paraḥ $ śivaḥ svayaṃ trilocanaḥ &",
    "GP12lip_1_au:3060": " triyaṃbako 'mbayā samaṃ % sanandinā gaṇeśvaraiḥ // LiP_1,30.20 //",
    "GP12lip_1_au:3061": " sasarja jīvitaṃ kṣaṇād $ bhavaṃ nirīkṣya vai bhayāt &",
    "GP12lip_1_au:3062": " papāta cāśu vai balī % munestu saṃnidhau dvijāḥ // LiP_1,30.21 //",
    "GP12lip_1_au:3063": " nanāda cordhvamuccadhīr $ nirīkṣya cāntakāntakam &",
    "GP12lip_1_au:3064": " nirīkṣaṇena vai mṛtaṃ % bhavasya viprapuṅgavāḥ // LiP_1,30.22 //",
    "GP12lip_1_au:3065": " vineduruccamīśvarāḥ $ sureśvarā maheśvaram &",
    "GP12lip_1_au:3066": " praṇemuraṃbikāmumāṃ % munīśvarāstu harṣitāḥ // LiP_1,30.23 //",
    "GP12lip_1_au:3067": " sasarjur asya mūrdhni vai $ munerbhavasya khecarāḥ &",
    "GP12lip_1_au:3068": " suśobhanaṃ suśītalaṃ % supuṣpavarṣamaṃbarāt // LiP_1,30.24 //",
    "GP12lip_1_au:3069": " aho nirīkṣya cāntakaṃ $ mṛtaṃ tadā suvismitaḥ &",
    "GP12lip_1_au:3070": " śilāśanātmajo 'vyayaṃ % śivaṃ praṇamya śaṅkaram // LiP_1,30.25 //",
    "GP12lip_1_au:3071": " uvāca bāladhīrmṛtaḥ $ prasīda ceti vai muneḥ &",
    "GP12lip_1_au:3072": " maheśvaraṃ maheśvara- % -sya cānugo gaṇeśvaraḥ // LiP_1,30.26 //",
    "GP12lip_1_au:3073": " tato viveśa bhagavān $ anugṛhya dvijottamam &",
    "GP12lip_1_au:3074": " kṣaṇādgūḍhaśarīraṃ hi % dhvastaṃ dṛṣṭvāntakaṃ kṣaṇāt // LiP_1,30.27 //",
    "GP12lip_1_au:3075": " tasmānmṛtyuñjayaṃ caiva $ bhaktyā sampūjaye dvijāḥ &",
    "GP12lip_1_au:3076": " muktidaṃ bhuktidaṃ caiva % sarveṣāmapi śaṅkaram // LiP_1,30.28 //",
    "GP12lip_1_au:3077": " bahunā kiṃ pralāpena $ saṃnyasyābhyarcya vai bhavam &",
    "GP12lip_1_au:3078": " bhaktyā cāparayā tasmin % viśokā vai bhaviṣyatha // LiP_1,30.29 //",
    "GP12lip_1_au:3079": " śailādiruvāca evamuktāstadā tena $ brahmaṇā brahmavādinaḥ &",
    "GP12lip_1_au:3080": " prasīda bhaktirdeveśe % bhavedrudre pinākini // LiP_1,30.30 //",
    "GP12lip_1_au:3081": " kena vā tapasā deva $ yajñenāpyatha kena vā &",
    "GP12lip_1_au:3082": " vratairvā bhagavadbhaktā % bhaviṣyanti dvijātayaḥ // LiP_1,30.31 //",
    "GP12lip_1_au:3083": " pitāmaha uvāca na dānena muniśreṣṭhās $ tapasā ca na vidyayā &",
    "GP12lip_1_au:3084": " yajñair homair vratair vedair % yogaśāstrair nirodhanaiḥ // LiP_1,30.32 //",
    "GP12lip_1_au:3085": " prasāde naiva sā bhaktiḥ $ śive paramakāraṇe &",
    "GP12lip_1_au:3086": " atha tasya vacaḥ śrutvā % sarve te paramarṣayaḥ // LiP_1,30.33 //",
    "GP12lip_1_au:3087": " sadāratanayāḥ śrāntāḥ $ praṇemuś ca pitāmaham &",
    "GP12lip_1_au:3088": " tasmātpāśupatī bhaktir % dharmakāmārthasiddhidā // LiP_1,30.34 //",
    "GP12lip_1_au:3089": " muner vijayadā caiva $ sarvamṛtyujayapradā &",
    "GP12lip_1_au:3090": " dadhīcastu purā bhaktyā % hariṃ jitvāmarairvibhum // LiP_1,30.35 //",
    "GP12lip_1_au:3091": " kṣayaṃ jaghāna pādena $ vajrāsthitvaṃ ca labdhavān &",
    "GP12lip_1_au:3092": " mayāpi nirjito mṛtyur % mahādevasya kīrtanāt // LiP_1,30.36 //",
    "GP12lip_1_au:3093": " śvetenāpi gatenāsyaṃ $ mṛtyormunivareṇa tu &",
    "GP12lip_1_au:3094": " mahādevaprasādena % jito mṛtyuryathā mayā // LiP_1,30.37 //",
    "GP12lip_1_au:3095": " iti śrīliṅgamahāpurāṇe pūrvabhāge triṃśo 'dhyāyaḥ",
    "GP12lip_1_au:3096": " LiP, 1, 31",
    "GP12lip_1_au:3097": " sanatkumāra uvāca kathaṃ bhavaprasādena $ devadāruvanaukasaḥ &",
    "GP12lip_1_au:3098": " prapannāḥ śaraṇaṃ devaṃ % vaktumarhasi me prabho // LiP_1,31.1 //",
    "GP12lip_1_au:3099": " śailādiruvāca tānuvāca mahābhāgān $ bhagavān ātmabhūḥ svayam &",
    "GP12lip_1_au:3100": " devadāruvanasthāṃstu % tapasā pāvakaprabhān // LiP_1,31.2 //",
    "GP12lip_1_au:3101": " pitāmaha uvāca eṣa devo mahādevo $ vijñeyastu maheśvaraḥ &",
    "GP12lip_1_au:3102": " na tasmātparamaṃ kiṃcit % padaṃ samadhigamyate // LiP_1,31.3 //",
    "GP12lip_1_au:3103": " devānāṃ ca ṛṣīnāṃ ca $ pitṝṇāṃ caiva sa prabhuḥ &",
    "GP12lip_1_au:3104": " sahasrayugaparyante % pralaye sarvadehinaḥ // LiP_1,31.4 //",
    "GP12lip_1_au:3105": " saṃharatyeṣa bhagavān $ kālo bhūtvā maheśvaraḥ &",
    "GP12lip_1_au:3106": " eṣa caiva prajāḥ sarvāḥ % sṛjatyekaḥ svatejasā // LiP_1,31.5 //",
    "GP12lip_1_au:3107": " eṣa cakrī ca vajrī ca $ śrīvatsakṛtalakṣaṇaḥ &",
    "GP12lip_1_au:3108": " yogī kṛtayuge caiva % tretāyāṃ kratur ucyate // LiP_1,31.6 //",
    "GP12lip_1_au:3109": " dvāpare caiva kālāgnir $ dharmaketuḥ kalau smṛtaḥ &",
    "GP12lip_1_au:3110": " rudrasya mūrtayastvetā % ye 'bhidhyāyanti paṇḍitāḥ // LiP_1,31.7 //",
    "GP12lip_1_au:3111": " caturasraṃ bahiścāntar $ aṣṭāsraṃ piṇḍikāśraye &",
    "GP12lip_1_au:3112": " vṛttaṃ sudarśanaṃ yogyam % evaṃ liṅgaṃ prapūjayet // LiP_1,31.8 //",
    "GP12lip_1_au:3113": " tamo hyagnī rajo brahmā $ sattvaṃ viṣṇuḥ prakāśakam &",
    "GP12lip_1_au:3114": " mūrtirekā sthitā cāsya % mūrtayaḥ parikīrtitāḥ // LiP_1,31.9 //",
    "GP12lip_1_au:3115": " yatra tiṣṭhati tadbrahma $ yogena tu samanvitam &",
    "GP12lip_1_au:3116": " tasmāddhi devadeveśam % īśānaṃ prabhumavyayam // LiP_1,31.10 //",
    "GP12lip_1_au:3117": " ārādhayanti viprendrā $ jitakrodhā jitendriyāḥ &",
    "GP12lip_1_au:3118": " liṅgaṃ kṛtvā yathānyāyaṃ % sarvalakṣaṇasaṃyutam // LiP_1,31.11 //",
    "GP12lip_1_au:3119": " aṅguṣṭhamātraṃ suśubhaṃ $ suvṛttaṃ sarvasaṃmatam &",
    "GP12lip_1_au:3120": " samanābhaṃ tathāṣṭāsraṃ % ṣoḍaśāsram athāpi vā // LiP_1,31.12 //",
    "GP12lip_1_au:3121": " suvṛttaṃ maṇḍalaṃ divyaṃ $ sarvakāmaphalapradam &",
    "GP12lip_1_au:3122": " vedikā dviguṇā tasya % samā vā sarvasaṃmatā // LiP_1,31.13 //",
    "GP12lip_1_au:3123": " gomukhī ca tribhāgaikā $ vedyā lakṣaṇasaṃyutā &",
    "GP12lip_1_au:3124": " paṭṭikā ca samantādvai % yavamātrā dvijottamāḥ // LiP_1,31.14 //",
    "GP12lip_1_au:3125": " sauvarṇaṃ rājataṃ śailaṃ $ kṛtvā tāmramayaṃ tathā &",
    "GP12lip_1_au:3126": " vedikāyāś ca vistāraṃ % triguṇaṃ vai samantataḥ // LiP_1,31.15 //",
    "GP12lip_1_au:3127": " vartulaṃ caturasraṃ vā $ ṣaḍasraṃ vā trirasrakam &",
    "GP12lip_1_au:3128": " samantānnirvraṇaṃ śubhraṃ % lakṣaṇaistat sulakṣitam // LiP_1,31.16 //",
    "GP12lip_1_au:3129": " pratiṣṭhāpya yathānyāyaṃ $ pūjālakṣaṇasaṃyutam &",
    "GP12lip_1_au:3130": " kalaśaṃ sthāpayettasya % vedimadhye tathā dvijāḥ // LiP_1,31.17 //",
    "GP12lip_1_au:3131": " sahiraṇyaṃ sabījaṃ ca $ brahmabhiś cābhimantritam &",
    "GP12lip_1_au:3132": " secayecca tato liṅgaṃ % pavitraiḥ pañcabhiḥ śubhaiḥ // LiP_1,31.18 //",
    "GP12lip_1_au:3133": " pūjayecca yathālābhaṃ $ tataḥ siddhimavāpsyatha &",
    "GP12lip_1_au:3134": " samāhitāḥ pūjayadhvaṃ % saputrāḥ saha bandhubhiḥ // LiP_1,31.19 //",
    "GP12lip_1_au:3135": " sarve prāñjalayo bhūtvā $ śūlapāṇiṃ prapadyata &",
    "GP12lip_1_au:3136": " tato drakṣyatha deveśaṃ % durdarśamakṛtātmabhiḥ // LiP_1,31.20 //",
    "GP12lip_1_au:3137": " yaṃ dṛṣṭvā sarvamajñānam $ adharmaś ca praṇaśyati &",
    "GP12lip_1_au:3138": " tataḥ pradakṣiṇaṃ kṛtvā % brahmāṇamamitaujasam // LiP_1,31.21 //",
    "GP12lip_1_au:3139": " samprasthitā vanaukāste $ devadāruvanaṃ tataḥ &",
    "GP12lip_1_au:3140": " ārādhayitumārabdhā % brahmaṇā kathitaṃ yathā // LiP_1,31.22 //",
    "GP12lip_1_au:3141": " sthaṇḍileṣu vicitreṣu $ parvatānāṃ guhāsu ca &",
    "GP12lip_1_au:3142": " nadīnāṃ ca vivikteṣu % pulineṣu śubheṣu ca // LiP_1,31.23 //",
    "GP12lip_1_au:3143": " śaivālaśobhanāḥ kecit $ kecidantarjaleśayāḥ &",
    "GP12lip_1_au:3144": " keciddarbhāvakāśāstu % pādāṅguṣṭhāgradhiṣṭhitāḥ // LiP_1,31.24 //",
    "GP12lip_1_au:3145": " dantolūkhalinastvanye $ aśmakuṭṭās tathā pare &",
    "GP12lip_1_au:3146": " sthānavīrāsanāstvanye % mṛgacaryāratāḥ pare // LiP_1,31.25 //",
    "GP12lip_1_au:3147": " kālaṃ nayanti tapasā $ pūjayā ca mahādhiyaḥ &",
    "GP12lip_1_au:3148": " evaṃ saṃvatsare pūrṇe % vasante samupasthite // LiP_1,31.26 //",
    "GP12lip_1_au:3149": " tatasteṣāṃ prasādārthaṃ $ bhaktānām anukampayā &",
    "GP12lip_1_au:3150": " devaḥ kṛtayuge tasmin % girau himavataḥ śubhe // LiP_1,31.27 //",
    "GP12lip_1_au:3151": " devadāruvanaṃ prāptaḥ $ prasannaḥ parameśvaraḥ &",
    "GP12lip_1_au:3152": " bhasmapāṃsūpadigdhāṅgo % nagno vikṛtalakṣaṇaḥ // LiP_1,31.28 //",
    "GP12lip_1_au:3153": " ulmukavyagrahastaś ca $ raktapiṅgalalocanaḥ &",
    "GP12lip_1_au:3154": " kvacicca hasate raudraṃ % kvacidgāyati vismitaḥ // LiP_1,31.29 //",
    "GP12lip_1_au:3155": " kvacinnṛtyati śṛṅgāraṃ $ kvacidrauti muhurmuhuḥ &",
    "GP12lip_1_au:3156": " āśrame hyaṭate bhaikṣyaṃ % yācate ca punaḥ punaḥ // LiP_1,31.30 //",
    "GP12lip_1_au:3157": " māyāṃ kṛtvā tathārūpāṃ $ devastadvanam āgataḥ &",
    "GP12lip_1_au:3158": " tataste munayaḥ sarve % tuṣṭuvuś ca samāhitāḥ // LiP_1,31.31 //",
    "GP12lip_1_au:3159": " adbhir vividhamālyaiś ca $ dhūpairgandhaistathaiva ca &",
    "GP12lip_1_au:3160": " sapatnīkā mahābhāgāḥ % saputrāḥ saparicchadāḥ // LiP_1,31.32 //",
    "GP12lip_1_au:3161": " munayaste tathā vāgbhir $ īśvaraṃ cedam abruvan &",
    "GP12lip_1_au:3162": " ajñānāddevadeveśa % yadasmābhir anuṣṭhitam // LiP_1,31.33 //",
    "GP12lip_1_au:3163": " karmaṇā manasā vācā $ tatsarvaṃ kṣantumarhasi &",
    "GP12lip_1_au:3164": " caritāni vicitrāṇi % guhyāni gahanāni ca // LiP_1,31.34 //",
    "GP12lip_1_au:3165": " brahmādīnāṃ ca devānāṃ $ durvijñeyāni te hara &",
    "GP12lip_1_au:3166": " agatiṃ te na jānīmo % gatiṃ naiva ca naiva ca // LiP_1,31.35 //",
    "GP12lip_1_au:3167": " viśveśvara mahādeva $ yo 'si so 'si namo 'stu te &",
    "GP12lip_1_au:3168": " stuvanti tvāṃ mahātmāno % devadevaṃ maheśvaram // LiP_1,31.36 //",
    "GP12lip_1_au:3169": " namo bhavāya bhavyāya $ bhāvanāyodbhavāya ca &",
    "GP12lip_1_au:3170": " anantabalavīryāya % bhūtānāṃ pataye namaḥ // LiP_1,31.37 //",
    "GP12lip_1_au:3171": " saṃhartre ca piśaṅgāya $ avyayāya vyayāya ca &",
    "GP12lip_1_au:3172": " gaṅgāsaliladhārāya % ādhārāya guṇātmane // LiP_1,31.38 //",
    "GP12lip_1_au:3173": " tryaṃbakāya trinetrāya $ triśūlavaradhāriṇe &",
    "GP12lip_1_au:3174": " kandarpāya hutāśāya % namo 'stu paramātmane // LiP_1,31.39 //",
    "GP12lip_1_au:3175": " śaṅkarāya vṛṣāṅkāya $ gaṇānāṃ pataye namaḥ &",
    "GP12lip_1_au:3176": " daṇḍahastāya kālāya % pāśahastāya vai namaḥ // LiP_1,31.40 //",
    "GP12lip_1_au:3177": " vedamantrapradhānāya $ śatajihvāya vai namaḥ &",
    "GP12lip_1_au:3178": " bhūtaṃ bhavyaṃ bhaviṣyaṃ ca % sthāvaraṃ jaṅgamaṃ ca yat // LiP_1,31.41 //",
    "GP12lip_1_au:3179": " tava dehātsamutpannaṃ $ deva sarvamidaṃ jagat &",
    "GP12lip_1_au:3180": " pāsi haṃsi ca bhadraṃ te % prasīda bhagavaṃstataḥ // LiP_1,31.42 //",
    "GP12lip_1_au:3181": " ajñānādyadi vijñānād $ yat kiṃcit kurute naraḥ &",
    "GP12lip_1_au:3182": " tatsarvaṃ bhagavāneva % kurute yogamāyayā // LiP_1,31.43 //",
    "GP12lip_1_au:3183": " evaṃ stutvā tu munayaḥ $ prahṛṣṭairantarātmabhiḥ &",
    "GP12lip_1_au:3184": " yācanta tapasā yuktāḥ % paśyāmastvāṃ yathāpurā // LiP_1,31.44 //",
    "GP12lip_1_au:3185": " tato devaḥ prasannātmā $ svamevāsthāya śaṅkaraḥ &",
    "GP12lip_1_au:3186": " rūpaṃ tryakṣaṃ ca saṃdraṣṭuṃ % divyaṃ cakṣuradātprabhuḥ // LiP_1,31.45 //",
    "GP12lip_1_au:3187": " labdhadṛṣṭyā tayā dṛṣṭvā $ devadevaṃ triyaṃbakam &",
    "GP12lip_1_au:3188": " punastuṣṭuvurīśānaṃ % devadāruvanaukasaḥ // LiP_1,31.46 //",
    "GP12lip_1_au:3189": " iti śrīliṅgamahāpurāṇe pūrvabhāge ekatriṃśo 'dhyāyaḥ",
    "GP12lip_1_au:3190": " LiP, 1, 32",
    "GP12lip_1_au:3191": " ṛṣaya ūcuḥ namo digvāsase nityaṃ $ kṛtāntāya triśūline &",
    "GP12lip_1_au:3192": " vikaṭāya karālāya % karālavadanāya ca // LiP_1,32.1 //",
    "GP12lip_1_au:3193": " arūpāya surūpāya $ viśvarūpāya te namaḥ &",
    "GP12lip_1_au:3194": " kaṭaṅkaṭāya rudrāya % svāhākārāya vai namaḥ // LiP_1,32.2 //",
    "GP12lip_1_au:3195": " sarvapraṇatadehāya $ svayaṃ ca praṇatātmane &",
    "GP12lip_1_au:3196": " nityaṃ nīlaśikhaṇḍāya % śrīkaṇṭhāya namonamaḥ // LiP_1,32.3 //",
    "GP12lip_1_au:3197": " nīlakaṇṭhāya devāya $ citābhasmāṅgadhāriṇe &",
    "GP12lip_1_au:3198": " tvaṃ brahmā sarvadevānāṃ % rudrāṇāṃ nīlalohitaḥ // LiP_1,32.4 //",
    "GP12lip_1_au:3199": " ātmā ca sarvabhūtānāṃ $ sāṃkhyaiḥ puruṣa ucyate &",
    "GP12lip_1_au:3200": " parvatānāṃ mahāmerur % nakṣatrāṇāṃ ca candramāḥ // LiP_1,32.5 //",
    "GP12lip_1_au:3201": " ṛṣīṇāṃ ca vasiṣṭhas tvaṃ $ devānāṃ vāsavas tathā &",
    "GP12lip_1_au:3202": " oṅkāraḥ sarvavedānāṃ % śreṣṭhaṃ sāma ca sāmasu // LiP_1,32.6 //",
    "GP12lip_1_au:3203": " āraṇyānāṃ paśūnāṃ ca $ siṃhastvaṃ parameśvaraḥ &",
    "GP12lip_1_au:3204": " grāmyāṇāmṛṣabhaścāsi % bhagavāṃllokapūjitaḥ // LiP_1,32.7 //",
    "GP12lip_1_au:3205": " sarvathā vartamāno 'pi $ yo yo bhāvo bhaviṣyati &",
    "GP12lip_1_au:3206": " tvāmeva tatra paśyāmo % brahmaṇā kathitaṃ tathā // LiP_1,32.8 //",
    "GP12lip_1_au:3207": " kāmaḥ krodhaś ca lobhaś ca $ viṣādo mada eva ca &",
    "GP12lip_1_au:3208": " etad icchāmahe boddhuṃ % prasīda parameśvara // LiP_1,32.9 //",
    "GP12lip_1_au:3209": " mahāsaṃharaṇe prāpte $ tvayā deva kṛtātmanā &",
    "GP12lip_1_au:3210": " karaṃ lalāṭe saṃvidhya % vahnirutpāditastvayā // LiP_1,32.10 //",
    "GP12lip_1_au:3211": " tenāgninā tadā lokā $ arcirbhiḥ sarvato vṛtāḥ &",
    "GP12lip_1_au:3212": " tasmādagnisamā hyete % bahavo vikṛtāgnayaḥ // LiP_1,32.11 //",
    "GP12lip_1_au:3213": " kāmaḥ krodhaś ca lobhaś ca $ moho dambha upadravaḥ &",
    "GP12lip_1_au:3214": " yāni cānyāni bhūtāni % sthāvarāṇi carāṇi ca // LiP_1,32.12 //",
    "GP12lip_1_au:3215": " dahyante prāṇinaste tu $ tvatsamutthena vahninā &",
    "GP12lip_1_au:3216": " asmākaṃ dahyamānānāṃ % trātā bhava sureśvara // LiP_1,32.13 //",
    "GP12lip_1_au:3217": " tvaṃ ca lokahitārthāya $ bhūtāni pariṣiñcasi &",
    "GP12lip_1_au:3218": " maheśvara mahābhāga % prabho śubhanirīkṣaka // LiP_1,32.14 //",
    "GP12lip_1_au:3219": " ājñāpaya vayaṃ nātha $ kartāro vacanaṃ tava &",
    "GP12lip_1_au:3220": " bhūtakoṭisahasreṣu % rūpakoṭiśateṣu ca // LiP_1,32.15 //",
    "GP12lip_1_au:3221": " antaṃ gantuṃ na śaktāḥ sma $ devadeva namo 'stu te // LiP_1,32.16 //",
    "GP12lip_1_au:3222": " iti śrīliṅgamahāpurāṇe pūrvabhāge dvātriṃśo 'dhyāyaḥ",
    "GP12lip_1_au:3223": " LiP, 1, 33",
    "GP12lip_1_au:3224": " nandyuvāca tatastutoṣa bhagavān $ anugṛhya maheśvaraḥ &",
    "GP12lip_1_au:3225": " stutiṃ śrutvā stutasteṣām % idaṃ vacanamabravīt // LiP_1,33.1 //",
    "GP12lip_1_au:3226": " yaḥ paṭhecchṛṇuyādvāpi $ yuṣmābhiḥ kīrtitaṃ stavam &",
    "GP12lip_1_au:3227": " śrāvayedvā dvijānvipro % gāṇapatyamavāpnuyāt // LiP_1,33.2 //",
    "GP12lip_1_au:3228": " vakṣyāmi vo hitaṃ puṇyaṃ $ bhaktānāṃ munipuṅgavāḥ &",
    "GP12lip_1_au:3229": " <advantages of the Pāśupata behaviour>",
    "GP12lip_1_au:3230": " strīliṅgamakhilaṃ devī % prakṛtirmama dehajā // LiP_1,33.3 //",
    "GP12lip_1_au:3231": " puṃlliṅgaṃ puruṣo viprā $ mama dehasamudbhavaḥ &",
    "GP12lip_1_au:3232": " ubhābhyāmeva vai sṛṣṭir % mama viprā na saṃśayaḥ // LiP_1,33.4 //",
    "GP12lip_1_au:3233": " na nindedyatinaṃ tasmād $ digvāsasamanuttamam &",
    "GP12lip_1_au:3234": " bālonmattaviceṣṭaṃ tu % matparaṃ brahmavādinam // LiP_1,33.5 //",
    "GP12lip_1_au:3235": " ye hi māṃ bhasmaniratā $ bhasmanā dagdhakilbiṣāḥ &",
    "GP12lip_1_au:3236": " yathoktakāriṇo dāntā % viprā dhyānaparāyaṇāḥ // LiP_1,33.6 //",
    "GP12lip_1_au:3237": " mahādevaparā nityaṃ $ caranto hyūrdhvaretasaḥ &",
    "GP12lip_1_au:3238": " arcayanti mahādevaṃ % vāṅmanaḥkāyasaṃyatāḥ // LiP_1,33.7 //",
    "GP12lip_1_au:3239": " rudralokamanuprāpya $ na nivartanti te punaḥ &",
    "GP12lip_1_au:3240": " tasmādetadvrataṃ divyam % avyaktaṃ vyaktaliṅginaḥ // LiP_1,33.8 //",
    "GP12lip_1_au:3241": " bhasmavratāś ca muṇḍāś ca $ vratino viśvarūpiṇaḥ &",
    "GP12lip_1_au:3242": " na tānparivadedvidvān % na caitānnābhilaṅghayet // LiP_1,33.9 //",
    "GP12lip_1_au:3243": " na hasennāpriyaṃ brūyād $ amutreha hitārthavān &",
    "GP12lip_1_au:3244": " yastānnindati mūḍhātmā % mahādevaṃ sa nindati // LiP_1,33.10 //",
    "GP12lip_1_au:3245": " yas tvetān pūjayen nityaṃ $ sa pūjayati śaṅkaram &",
    "GP12lip_1_au:3246": " evameṣa mahādevo % lokānāṃ hitakāmyayā // LiP_1,33.11 //",
    "GP12lip_1_au:3247": " yuge yuge mahāyogī $ krīḍate bhasmaguṇṭhitaḥ &",
    "GP12lip_1_au:3248": " evaṃ carata bhadraṃ vas % tataḥ siddhimavāpsyatha // LiP_1,33.12 //",
    "GP12lip_1_au:3249": " atulamiha mahābhayapraṇāśahetuṃ $ śivakathitaṃ paramaṃ padaṃ viditvā &",
    "GP12lip_1_au:3250": " vyapagatabhavalobhamohacittāḥ % praṇipatitāḥ sahasā śirobhir ugram //",
    "GP12lip_1_au:3251": " tataḥ pramuditā viprāḥ $ śrutvaivaṃ kathitaṃ tadā &",
    "GP12lip_1_au:3252": " gandhodakaiḥ suśuddhaiś ca % kuśapuṣpavimiśritaiḥ // LiP_1,33.14 //",
    "GP12lip_1_au:3253": " snāpayanti mahākumbhair $ adbhir eva maheśvaram &",
    "GP12lip_1_au:3254": " gāyanti vividhairguhyair % huṃkāraiścāpi susvaraiḥ // LiP_1,33.15 //",
    "GP12lip_1_au:3255": " namo devādhidevāya $ mahādevāya vai namaḥ &",
    "GP12lip_1_au:3256": " ardhanārīśarīrāya % sāṃkhyayogapravartine // LiP_1,33.16 //",
    "GP12lip_1_au:3257": " meghavāhanakṛṣṇāya $ gajacarmanivāsine &",
    "GP12lip_1_au:3258": " kṛṣṇājinottarīyāya % vyālayajñopavītine // LiP_1,33.17 //",
    "GP12lip_1_au:3259": " suracitasuvicitrakuṇḍalāya $ suracitamālyavibhūṣaṇāya tubhyam &",
    "GP12lip_1_au:3260": " mṛgapativaracarmavāsase ca % prathitayaśase namo 'stu śaṅkarāya //",
    "GP12lip_1_au:3261": " tatas tān sa munīn prītaḥ $ pratyuvāca maheśvaraḥ &",
    "GP12lip_1_au:3262": " prīto 'smi tapasā yuṣmān % varaṃ vṛṇuta suvratāḥ // LiP_1,33.19 //",
    "GP12lip_1_au:3263": " tataste munayaḥ sarve $ praṇipatya maheśvaram &",
    "GP12lip_1_au:3264": " bhṛgvaṅgirā vasiṣṭhaś ca % viśvāmitrastathaiva ca // LiP_1,33.20 //",
    "GP12lip_1_au:3265": " gautamo 'triḥ sukeśaś ca $ pulastyaḥ pulahaḥ kratuḥ &",
    "GP12lip_1_au:3266": " marīciḥ kaśyapaḥ kaṇvaḥ % saṃvartaś ca mahātapāḥ // LiP_1,33.21 //",
    "GP12lip_1_au:3267": " te praṇamya mahādevam $ idaṃ vacanamabruvan &",
    "GP12lip_1_au:3268": " bhasmasnānaṃ ca nagnatvaṃ % vāmatvaṃ pratilomatā // LiP_1,33.22 //",
    "GP12lip_1_au:3269": " sevyāsevyatvamevaṃ ca hy $ etadicchāma veditum &",
    "GP12lip_1_au:3270": " tatasteṣāṃ vacaḥ śrutvā % bhagavānparameśvaraḥ // LiP_1,33.23 //",
    "GP12lip_1_au:3271": " sasmitaṃ prāha samprekṣya $ sarvānmunivarāṃstadā // LiP_1,33.24 //",
    "GP12lip_1_au:3272": " iti śrīliṅgamahāpurāṇe pūrvabhāge ṛṣivākyaṃ nāma trayastriṃśo 'dhyāyaḥ",
    "GP12lip_1_au:3273": " LiP, 1, 34",
    "GP12lip_1_au:3274": " śrībhagavānuvāca etadvaḥ sampravakṣyāmi $ kathā sarvasvamadya vai &",
    "GP12lip_1_au:3275": " agnirhyahaṃ somakartā % somaścāgnimupāśritaḥ // LiP_1,34.1 //",
    "GP12lip_1_au:3276": " kṛtametadvahatyagnir $ bhūyo lokasamāśrayāt &",
    "GP12lip_1_au:3277": " asakṛttvagninā dagdhaṃ % jagat sthāvarajaṅgamam // LiP_1,34.2 //",
    "GP12lip_1_au:3278": " bhasmasādvihitaṃ sarvaṃ $ pavitramidamuttamam &",
    "GP12lip_1_au:3279": " bhasmanā vīryamāsthāya % bhūtāni pariṣiñcati // LiP_1,34.3 //",
    "GP12lip_1_au:3280": " agnikāryaṃ ca yaḥ kṛtvā $ kariṣyati triyāyuṣam &",
    "GP12lip_1_au:3281": " bhasmanā mama vīryeṇa % mucyate sarvakilbiṣaiḥ // LiP_1,34.4 //",
    "GP12lip_1_au:3282": " bhāsata ityeva yadbhasma $ śubhaṃ bhāvayate ca yat &",
    "GP12lip_1_au:3283": " bhakṣaṇāt sarvapāpānāṃ % bhasmeti parikīrtitam // LiP_1,34.5 //",
    "GP12lip_1_au:3284": " ūṣmapāḥ pitaro jñeyā $ devā vai somasaṃbhavāḥ &",
    "GP12lip_1_au:3285": " agnīṣomātmakaṃ sarvaṃ % jagatsthāvarajaṅgamam // LiP_1,34.6 //",
    "GP12lip_1_au:3286": " ahamagnirmahātejāḥ $ somaścaiṣā mahāṃbikā &",
    "GP12lip_1_au:3287": " ahamagniś ca somaś ca % prakṛtyā puruṣaḥ svayam // LiP_1,34.7 //",
    "GP12lip_1_au:3288": " tasmādbhasma mahābhāgā $ madvīryamiti cocyate &",
    "GP12lip_1_au:3289": " svavīryaṃ vapuṣā caiva % dhārayāmīti vai sthitiḥ // LiP_1,34.8 //",
    "GP12lip_1_au:3290": " tadāprabhṛti lokeṣu $ rakṣārthamaśubheṣu ca &",
    "GP12lip_1_au:3291": " bhasmanā kriyate rakṣā % sūtikānāṃ gṛheṣu ca // LiP_1,34.9 //",
    "GP12lip_1_au:3292": " bhasmasnānaviśuddhātmā $ jitakrodho jitendriyaḥ &",
    "GP12lip_1_au:3293": " matsamīpaṃ samāgamya % na bhūyo vinivartate // LiP_1,34.10 //",
    "GP12lip_1_au:3294": " vrataṃ pāśupataṃ yogaṃ $ kāpilaṃ caiva nirmitam &",
    "GP12lip_1_au:3295": " pūrvaṃ pāśupataṃ hyetan % nirmitaṃ tadanuttamam // LiP_1,34.11 //",
    "GP12lip_1_au:3296": " śeṣāścāśramiṇaḥ sarve $ paścātsṛṣṭāḥ svayaṃbhuvā &",
    "GP12lip_1_au:3297": " sṛṣṭireṣā mayā sṛṣṭā % lajjāmohabhayātmikā // LiP_1,34.12 //",
    "GP12lip_1_au:3298": " nagnā eva hi jāyante $ devatā munayas tathā &",
    "GP12lip_1_au:3299": " ye cānye mānavā loke % sarve jāyantyavāsasaḥ // LiP_1,34.13 //",
    "GP12lip_1_au:3300": " indriyairajitairnagno $ dukūlenāpi saṃvṛtaḥ &",
    "GP12lip_1_au:3301": " taireva saṃvṛtairgupto % na vastraṃ kāraṇaṃ smṛtam // LiP_1,34.14 //",
    "GP12lip_1_au:3302": " kṣamā dhṛtirahiṃsā ca $ vairāgyaṃ caiva sarvaśaḥ &",
    "GP12lip_1_au:3303": " tulyau mānāvamānau ca % tadāvaraṇamuttamam // LiP_1,34.15 //",
    "GP12lip_1_au:3304": " bhasmasnānena digdhāṅgo $ dhyāyate manasā bhavam &",
    "GP12lip_1_au:3305": " yadyakāryasahasrāṇi % kṛtvā yaḥ snāti bhasmanā // LiP_1,34.16 //",
    "GP12lip_1_au:3306": " tatsarvaṃ dahate bhasma $ yathāgnistejasā vanam &",
    "GP12lip_1_au:3307": " tasmād yatnaparo bhūtvā % trikālamapi yaḥ sadā // LiP_1,34.17 //",
    "GP12lip_1_au:3308": " bhasmanā kurute snānaṃ $ gāṇapatyaṃ sa gacchati &",
    "GP12lip_1_au:3309": " samāhṛtya kratūn sarvān % gṛhītvā vratamuttamam // LiP_1,34.18 //",
    "GP12lip_1_au:3310": " dhyāyanti ye mahādevaṃ $ līlāsadbhāvabhāvitāḥ &",
    "GP12lip_1_au:3311": " uttareṇāryapanthānaṃ % te 'mṛtatvamavāpnuyuḥ // LiP_1,34.19 //",
    "GP12lip_1_au:3312": " dakṣiṇena ca panthānaṃ $ ye śmaśānāni bhejire &",
    "GP12lip_1_au:3313": " aṇimā garimā caiva % laghimā prāptireva ca // LiP_1,34.20 //",
    "GP12lip_1_au:3314": " icchā kāmāvasāyitvaṃ $ tathā prākāmyameva ca &",
    "GP12lip_1_au:3315": " īkṣaṇena ca panthānaṃ % ye śmaśānāni bhejire \\",
    "GP12lip_1_au:3316": " aṇimā garimā caiva laghimā prāptireva ca // LiP_1,34.21 //",
    "GP12lip_1_au:3317": " indrādayas tathā devāḥ $ kāmikavratamāsthitāḥ &",
    "GP12lip_1_au:3318": " aiśvaryaṃ paramaṃ prāpya % sarve prathitatejasaḥ // LiP_1,34.22 //",
    "GP12lip_1_au:3319": " vyapagatamadamohamuktarāgas $ tamorajodoṣavivarjitasvabhāvaḥ &",
    "GP12lip_1_au:3320": " paribhavamidamuttamaṃ viditvā % paśupatiyogaparo bhavetsadaiva //",
    "GP12lip_1_au:3321": " imaṃ pāśupataṃ dhyāyan $ sarvapāpapraṇāśanam &",
    "GP12lip_1_au:3322": " yaḥ paṭhecca śucirbhūtvā % śraddadhāno jitendriyaḥ // LiP_1,34.24 //",
    "GP12lip_1_au:3323": " sarvapāpaviśuddhātmā $ rudralokaṃ sa gacchati &",
    "GP12lip_1_au:3324": " te sarve munayaḥ śrutvā % vasiṣṭhādyā dvijottamāḥ // LiP_1,34.25 //",
    "GP12lip_1_au:3325": " bhasmapāṇḍuradigdhāṅgā $ babhūvurvigataspṛhāḥ &",
    "GP12lip_1_au:3326": " rudralokāya kalpānte % saṃsthitāḥ śivatejasā // LiP_1,34.26 //",
    "GP12lip_1_au:3327": " tasmānna nindyāḥ pūjyāśca $ vikṛtā malinā api &",
    "GP12lip_1_au:3328": " rūpānvitāś ca viprendrāḥ % sadā yogīndraśaṅkayā // LiP_1,34.27 //",
    "GP12lip_1_au:3329": " bahunā kiṃ pralāpena $ bhavabhaktā dvijottamāḥ &",
    "GP12lip_1_au:3330": " saṃpūjyāḥ sarvayatnena % śivavannātra saṃśayaḥ // LiP_1,34.28 //",
    "GP12lip_1_au:3331": " malināścaiva viprendrā $ bhavabhaktā dṛḍhavratāḥ &",
    "GP12lip_1_au:3332": " dadhīcastu yathā deva- % devaṃ jitvā vyavasthitaḥ // LiP_1,34.29 //",
    "GP12lip_1_au:3333": " nārāyaṇaṃ tathā loke $ rudrabhaktyā na saṃśayaḥ &",
    "GP12lip_1_au:3334": " tasmātsarvaprayatnena % bhasmadigdhatanūruhāḥ // LiP_1,34.30 //",
    "GP12lip_1_au:3335": " jaṭino muṇḍinaścaiva $ nagnā nānāprakāriṇaḥ &",
    "GP12lip_1_au:3336": " saṃpūjyāḥ śivavannityaṃ % manasā karmaṇā girā // LiP_1,34.31 //",
    "GP12lip_1_au:3337": " iti śrīliṅgamahāpurāṇe pūrvabhāge yogipraśaṃsā nāma catustriṃśo 'dhyāyaḥ",
    "GP12lip_1_au:3338": " LiP, 1, 35",
    "GP12lip_1_au:3339": " sanatkumāra uvāca kathaṃ jaghāna rājānaṃ $ kṣupaṃ pādena suvrata &",
    "GP12lip_1_au:3340": " dadhīcaḥ samare jitvā % devadevaṃ janārdanam // LiP_1,35.1 //",
    "GP12lip_1_au:3341": " vajrāsthitvaṃ kathaṃ lebhe $ mahādevānmahātapāḥ &",
    "GP12lip_1_au:3342": " vaktumarhasi śailāde % jito mṛtyustvayā yathā // LiP_1,35.2 //",
    "GP12lip_1_au:3343": " śailādiruvāca brahmaputro mahātejā $ rājā kṣupa iti smṛtaḥ &",
    "GP12lip_1_au:3344": " abhūnmitro dadhīcasya % munīndrasya janeśvaraḥ // LiP_1,35.3 //",
    "GP12lip_1_au:3345": " cirāttayoḥ prasaṃgādvai $ vādaḥ kṣupadadhīcayoḥ &",
    "GP12lip_1_au:3346": " abhavat kṣatriyaśreṣṭho % vipra eveti viśrutaḥ // LiP_1,35.4 //",
    "GP12lip_1_au:3347": " aṣṭānāṃ lokapālānāṃ $ vapurdhārayate nṛpaḥ &",
    "GP12lip_1_au:3348": " tasmādindro hyayaṃ vahnir % yamaś ca nirṛtis tathā // LiP_1,35.5 //",
    "GP12lip_1_au:3349": " varuṇaścaiva vāyuś ca $ somo dhanada eva ca &",
    "GP12lip_1_au:3350": " īśvaro 'haṃ na saṃdeho % nāvamantavya eva ca // LiP_1,35.6 //",
    "GP12lip_1_au:3351": " mahatī devatā yā sā $ mahataścāpi suvrata &",
    "GP12lip_1_au:3352": " tasmāttvayā mahābhāga % cyāvaneya sadā hyaham // LiP_1,35.7 //",
    "GP12lip_1_au:3353": " nāvamantavya eveha $ pūjanīyaś ca sarvathā &",
    "GP12lip_1_au:3354": " śrutvā tathā mataṃ tasya % kṣupasya munisattamaḥ // LiP_1,35.8 //",
    "GP12lip_1_au:3355": " dadhīcaś cyāvaniś cogro $ gauravādātmano dvijaḥ &",
    "GP12lip_1_au:3356": " atāḍayatkṣupaṃ mūrdhni % dadhīco vāmamuṣṭinā \\",
    "GP12lip_1_au:3357": " cicheda vajreṇa ca taṃ dadhīcaṃ balavān kṣupaḥ // LiP_1,35.9 //",
    "GP12lip_1_au:3358": " brahmaloke purāsau hi $ brahmaṇaḥ kṣutasaṃbhavaḥ &",
    "GP12lip_1_au:3359": " labdhaṃ vajraṃ ca kāryārthaṃ % vajriṇā coditaḥ prabhuḥ // LiP_1,35.10 //",
    "GP12lip_1_au:3360": " svecchayaiva naro bhūtvā $ narapālo babhūva saḥ &",
    "GP12lip_1_au:3361": " tasmādrājā sa viprendram % ajayadvai mahābalaḥ // LiP_1,35.11 //",
    "GP12lip_1_au:3362": " yathā vajradharaḥ śrīmān $ balavāṃstamasānvitaḥ &",
    "GP12lip_1_au:3363": " papāta bhūmau nihato % vajreṇa dvijapuṅgavaḥ // LiP_1,35.12 //",
    "GP12lip_1_au:3364": " sasmāra ca tadā tatra $ duḥkhādvai bhārgavaṃ munim &",
    "GP12lip_1_au:3365": " śukro 'pi saṃdhayāmāsa % tāḍitaṃ kuliśena tam // LiP_1,35.13 //",
    "GP12lip_1_au:3366": " yogādetya dadhīcasya $ dehaṃ dehabhṛtāṃvaraḥ &",
    "GP12lip_1_au:3367": " saṃdhāya pūrvavaddehaṃ % dadhīcasyāha bhārgavaḥ // LiP_1,35.14 //",
    "GP12lip_1_au:3368": " bho dadhīca mahābhāga $ devadevamumāpatim &",
    "GP12lip_1_au:3369": " sampūjya pūjyaṃ brahmādyair % devadevaṃ nirañjanam // LiP_1,35.15 //",
    "GP12lip_1_au:3370": " avadhyo bhava viprarṣe $ prasādāttryambakasya tu &",
    "GP12lip_1_au:3371": " mṛtasaṃjīvanaṃ tasmāl % labdhametanmayā dvija // LiP_1,35.16 //",
    "GP12lip_1_au:3372": " nāsti mṛtyubhayaṃ śaṃbhor $ bhaktānāmiha sarvataḥ &",
    "GP12lip_1_au:3373": " mṛtasaṃjīvanaṃ cāpi % śaivamadya vadāmi te // LiP_1,35.17 //",
    "GP12lip_1_au:3374": " triyaṃbakaṃ yajāmahe $ trailokyapitaraṃ prabhum &",
    "GP12lip_1_au:3375": " trimaṇḍalasya pitaraṃ % triguṇasya maheśvaram // LiP_1,35.18 //",
    "GP12lip_1_au:3376": " tritattvasya trivahneś ca $ tridhābhūtasya sarvataḥ &",
    "GP12lip_1_au:3377": " trivedasya mahādevaṃ % sugandhiṃ puṣṭivardhanam // LiP_1,35.19 //",
    "GP12lip_1_au:3378": " sarvabhūteṣu sarvatra $ triguṇe prakṛtau tathā &",
    "GP12lip_1_au:3379": " indriyeṣu tathānyeṣu % deveṣu ca gaṇeṣu ca // LiP_1,35.20 //",
    "GP12lip_1_au:3380": " puṣpeṣu gandhavatsūkṣmaḥ $ sugandhiḥ parameśvaraḥ &",
    "GP12lip_1_au:3381": " puṣṭiś ca prakṛtiryasmāt % puruṣasya dvijottama // LiP_1,35.21 //",
    "GP12lip_1_au:3382": " mahadādiviśeṣānta- $ vikalpasyāpi suvrata &",
    "GP12lip_1_au:3383": " viṣṇoḥ pitāmahasyāpi % munīnāṃ ca mahāmune // LiP_1,35.22 //",
    "GP12lip_1_au:3384": " indrasyāpi ca devānāṃ $ tasmādvai puṣṭivardhanaḥ &",
    "GP12lip_1_au:3385": " taṃ devamamṛtaṃ rudraṃ % karmaṇā tapasā tathā // LiP_1,35.23 //",
    "GP12lip_1_au:3386": " svādhyāyena ca yogena $ dhyānena ca yajāmahe &",
    "GP12lip_1_au:3387": " satyenānena mukṣīyān % mṛtyupāśād bhavaḥ svayam // LiP_1,35.24 //",
    "GP12lip_1_au:3388": " bandhamokṣakaro yasmād $ urvārukamiva prabhuḥ &",
    "GP12lip_1_au:3389": " mṛtasaṃjīvano mantro % mayā labdhastu śaṅkarāt // LiP_1,35.25 //",
    "GP12lip_1_au:3390": " japtvā hutvābhimantryaivaṃ $ jalaṃ pītvā divāniśam &",
    "GP12lip_1_au:3391": " liṅgasya saṃnidhau dhyātvā % nāsti mṛtyubhayaṃ dvija // LiP_1,35.26 //",
    "GP12lip_1_au:3392": " tasya tadvacanaṃ śrutvā $ tapasārādhya śaṅkaram &",
    "GP12lip_1_au:3393": " vajrāsthitvam avadhyatvam % adīnatvaṃ ca labdhavān // LiP_1,35.27 //",
    "GP12lip_1_au:3394": " evamārādhya deveśaṃ $ dadhīco munisattamaḥ &",
    "GP12lip_1_au:3395": " prāpyāvadhyatvamanyaiś ca % vajrāsthitvaṃ prayatnataḥ // LiP_1,35.28 //",
    "GP12lip_1_au:3396": " atāḍayacca rājendraṃ $ pādamūlena mūrdhani &",
    "GP12lip_1_au:3397": " kṣupo dadhīcaṃ vajreṇa % jaghānorasi ca prabhuḥ // LiP_1,35.29 //",
    "GP12lip_1_au:3398": " nābhūnnāśāya tadvajraṃ $ dadhīcasya mahātmanaḥ &",
    "GP12lip_1_au:3399": " prabhāvātparameśasya % vajrabaddhaśarīriṇaḥ // LiP_1,35.30 //",
    "GP12lip_1_au:3400": " dṛṣṭvāpyavadhyatvamadīnatāṃ ca $ kṣupo dadhīcasya tadā prabhāvam &",
    "GP12lip_1_au:3401": " ārādhayāmāsa hariṃ mukundam % indrānujaṃ prekṣya tadāṃbujākṣam //",
    "GP12lip_1_au:3402": " iti śrīliṅgamahāpurāṇe pūrvabhāge kṣupābidhanṛpaparābhavavarṇanaṃ nāma pañcatriṃśo 'dhyāyaḥ",
    "GP12lip_1_au:3403": " LiP, 1, 36",
    "GP12lip_1_au:3404": " nandyuvāca pūjayā tasya saṃtuṣṭo $ bhagavānpuruṣottamaḥ &",
    "GP12lip_1_au:3405": " śrībhūmisahitaḥ śrīmāñ % śaṅkhacakragadādharaḥ // LiP_1,36.1 //",
    "GP12lip_1_au:3406": " kirīṭī padmahastaś ca $ sarvābharaṇabhūṣitaḥ &",
    "GP12lip_1_au:3407": " pītāṃbaraś ca bhagavān % devairdaityaiś ca saṃvṛtaḥ // LiP_1,36.2 //",
    "GP12lip_1_au:3408": " pradadau darśanaṃ tasmai $ divyaṃ vai garuḍadhvajaḥ &",
    "GP12lip_1_au:3409": " divyena darśanenaiva % dṛṣṭvā devaṃ janārdanam // LiP_1,36.3 //",
    "GP12lip_1_au:3410": " tuṣṭāva vāgbhir iṣṭābhiḥ $ praṇamya garuḍadhvajam &",
    "GP12lip_1_au:3411": " tvamādistvamanādiś ca % prakṛtistvaṃ janārdanaḥ // LiP_1,36.4 //",
    "GP12lip_1_au:3412": " puruṣastvaṃ jagannātho $ viṣṇurviśveśvaro bhavān &",
    "GP12lip_1_au:3413": " yo 'yaṃ brahmāsi puruṣo % viśvamūrtiḥ pitāmahaḥ // LiP_1,36.5 //",
    "GP12lip_1_au:3414": " tattvamādyaṃ bhavāneva $ paraṃ jyotirjanārdana &",
    "GP12lip_1_au:3415": " paramātmā paraṃ dhāma % śrīpate bhūpate prabho // LiP_1,36.6 //",
    "GP12lip_1_au:3416": " tvatkrodhasaṃbhavo rudras $ tamasā ca samāvṛtaḥ &",
    "GP12lip_1_au:3417": " tvatprasādājjagaddhātā % rajasā ca pitāmahaḥ // LiP_1,36.7 //",
    "GP12lip_1_au:3418": " tvatprasādātsvayaṃ viṣṇuḥ $ sattvena puruṣottamaḥ &",
    "GP12lip_1_au:3419": " kālamūrte hare viṣṇo % nārāyaṇa jaganmaya // LiP_1,36.8 //",
    "GP12lip_1_au:3420": " mahāṃs tathā ca bhūtādis $ tanmātrāṇīndriyāṇi ca &",
    "GP12lip_1_au:3421": " tvayaivādhiṣṭhitānyeva % viśvamūrte maheśvara // LiP_1,36.9 //",
    "GP12lip_1_au:3422": " mahādeva jagannātha $ pitāmaha jagadguro &",
    "GP12lip_1_au:3423": " prasīda devadeveśa % prasīda parameśvara // LiP_1,36.10 //",
    "GP12lip_1_au:3424": " prasīda tvaṃ jagannātha $ śaraṇyaṃ śaraṇaṃ gataḥ &",
    "GP12lip_1_au:3425": " vaikuṇṭha śaure sarvajña % vāsudeva mahābhuja // LiP_1,36.11 //",
    "GP12lip_1_au:3426": " saṃkarṣaṇa mahābhāga $ pradyumna puruṣottama &",
    "GP12lip_1_au:3427": " aniruddha mahāviṣṇo % sadā viṣṇo namo 'stu te // LiP_1,36.12 //",
    "GP12lip_1_au:3428": " viṣṇo tavāsanaṃ divyam $ avyaktaṃ madhyato vibhuḥ &",
    "GP12lip_1_au:3429": " sahasraphaṇasaṃyuktas % tamomūrtirdharādharaḥ // LiP_1,36.13 //",
    "GP12lip_1_au:3430": " adhaś ca dharmo deveśa $ jñānaṃ vairāgyameva ca &",
    "GP12lip_1_au:3431": " aiśvaryamāsanasyāsya % pādarūpeṇa suvrata // LiP_1,36.14 //",
    "GP12lip_1_au:3432": " saptapātālapādastvaṃ $ dharājaghanameva ca &",
    "GP12lip_1_au:3433": " vāsāṃsi sāgarāḥ sapta % diśaścaiva mahābhujāḥ // LiP_1,36.15 //",
    "GP12lip_1_au:3434": " dyaurmūrdhā te vibho nābhiḥ $ khaṃ vāyurnāsikāṃ gataḥ &",
    "GP12lip_1_au:3435": " netre somaś ca sūryaś ca % keśā vai puṣkarādayaḥ // LiP_1,36.16 //",
    "GP12lip_1_au:3436": " nakṣatratārakā dyauś ca $ graiveyakavibhūṣaṇam &",
    "GP12lip_1_au:3437": " kathaṃ stoṣyāmi deveśaṃ % pūjyaś ca puruṣottamaḥ // LiP_1,36.17 //",
    "GP12lip_1_au:3438": " śraddhayā ca kṛtaṃ divyaṃ $ yac chrutaṃ yacca kīrtitam &",
    "GP12lip_1_au:3439": " yadiṣṭaṃ tatkṣamasveśa % nārāyaṇa namo 'stu te // LiP_1,36.18 //",
    "GP12lip_1_au:3440": " śailādiruvāca idaṃ tu vaiṣṇavaṃ stotraṃ $ sarvapāpapraṇāśanam &",
    "GP12lip_1_au:3441": " yaḥ paṭhecchṛṇuyādvāpi % kṣupeṇa parikīrtitam // LiP_1,36.19 //",
    "GP12lip_1_au:3442": " śrāvayedvā dvijān bhaktyā $ viṣṇulokaṃ sa gacchati // LiP_1,36.20 //",
    "GP12lip_1_au:3443": " sampūjya caivaṃ tridaśeśvarādyaiḥ $ stutvā stutaṃ devamajeyamīśam &",
    "GP12lip_1_au:3444": " vijñāpayāmāsa nirīkṣya bhaktyā % janārdanāya praṇipatya mūrdhnā //",
    "GP12lip_1_au:3445": " rājovāca bhagavanbrāhmaṇaḥ kaścid $ dadhīca iti viśrutaḥ &",
    "GP12lip_1_au:3446": " dharmavettā vinītātmā % sakhā mama purābhavat // LiP_1,36.22 //",
    "GP12lip_1_au:3447": " avadhyaḥ sarvadā sarvaiḥ $ śaṅkarārcanatatparaḥ &",
    "GP12lip_1_au:3448": " sāvajñaṃ vāmapādena % sa māṃ mūrdhni sadasyatha // LiP_1,36.23 //",
    "GP12lip_1_au:3449": " tāḍayāmāsa deveśa $ viṣṇo viśvajagatpate &",
    "GP12lip_1_au:3450": " uvāca ca madāviṣṭo % na bibhemīti sarvataḥ // LiP_1,36.24 //",
    "GP12lip_1_au:3451": " jetumicchāmi taṃ vipraṃ $ dadhīcaṃ jagadīśvara &",
    "GP12lip_1_au:3452": " yathā hitaṃ tathā kartuṃ % tvamarhasi janārdana // LiP_1,36.25 //",
    "GP12lip_1_au:3453": " śailādiruvāca jñātvā so 'pi dadhīcasya hy $ avadhyatvaṃ mahātmanaḥ &",
    "GP12lip_1_au:3454": " sasmāra ca maheśasya % prabhāvamatulaṃ hariḥ // LiP_1,36.26 //",
    "GP12lip_1_au:3455": " evaṃ smṛtvā hariḥ prāha $ brahmaṇaḥ kṣutasaṃbhavam &",
    "GP12lip_1_au:3456": " viprāṇāṃ nāsti rājendra % bhayametya maheśvaram // LiP_1,36.27 //",
    "GP12lip_1_au:3457": " viśeṣādrudrabhaktānām $ abhayaṃ sarvadā nṛpa &",
    "GP12lip_1_au:3458": " nīcānāmapi sarvatra % dadhīcasyāsya kiṃ punaḥ // LiP_1,36.28 //",
    "GP12lip_1_au:3459": " tasmāttava mahābhāga $ vijayo nāsti bhūpate &",
    "GP12lip_1_au:3460": " duḥkhaṃ karomi viprasya % śāpārthaṃ sasurasya me // LiP_1,36.29 //",
    "GP12lip_1_au:3461": " bhavitā tasya śāpena $ dakṣayajñe suraiḥ samam &",
    "GP12lip_1_au:3462": " vināśo mama rājendra % punarutthānameva ca // LiP_1,36.30 //",
    "GP12lip_1_au:3463": " tasmātsametya viprendraṃ $ sarvayatnena bhūpate &",
    "GP12lip_1_au:3464": " karomi yatnaṃ rājendra % dadhīcavijayāya te // LiP_1,36.31 //",
    "GP12lip_1_au:3465": " śailādiruvāca śrutvā vākyaṃ kṣupaḥ prāha $ tathāstviti janārdanam &",
    "GP12lip_1_au:3466": " bhagavānapi viprasya % dadhīcasyāśramaṃ yayau // LiP_1,36.32 //",
    "GP12lip_1_au:3467": " āsthāya rūpaṃ viprasya $ bhagavān bhaktavatsalaḥ &",
    "GP12lip_1_au:3468": " dadhīcamāha brahmarṣim % abhivandya jagadguruḥ // LiP_1,36.33 //",
    "GP12lip_1_au:3469": " śrībhagavānuvāca bhobho dadhīca brahmarṣe $ bhavārcanaratāvyaya &",
    "GP12lip_1_au:3470": " varamekaṃ vṛṇe tvattas % taṃ bhavāndātumarhati // LiP_1,36.34 //",
    "GP12lip_1_au:3471": " yācito devadevena $ dadhīcaḥ prāha viṣṇunā &",
    "GP12lip_1_au:3472": " jñātaṃ tavepsitaṃ sarvaṃ % na bibhemi tavāpyaham // LiP_1,36.35 //",
    "GP12lip_1_au:3473": " bhavān viprasya rūpeṇa $ āgato 'si janārdana &",
    "GP12lip_1_au:3474": " bhūtaṃ bhaviṣyaṃ deveśa % vartamānaṃ janārdana // LiP_1,36.36 //",
    "GP12lip_1_au:3475": " jñātaṃ prasādādrudrasya $ dvijatvaṃ tyaja suvrata &",
    "GP12lip_1_au:3476": " ārādhito 'si deveśa % kṣupeṇa madhusūdana // LiP_1,36.37 //",
    "GP12lip_1_au:3477": " jāne tavaināṃ bhagavan $ bhaktavatsalatāṃ hare &",
    "GP12lip_1_au:3478": " sthāne tavaiṣā bhagavan % bhaktavātsalyatā hare // LiP_1,36.38 //",
    "GP12lip_1_au:3479": " asti cedbhagavan bhītir $ bhavārcanaratasya me &",
    "GP12lip_1_au:3480": " vaktumarhasi yatnena % varadāṃbujalocana // LiP_1,36.39 //",
    "GP12lip_1_au:3481": " vadāmi na mṛṣā tasmān $ na bibhemi janārdana &",
    "GP12lip_1_au:3482": " na bibhemi jagatyasmin % devadaityadvijādapi // LiP_1,36.40 //",
    "GP12lip_1_au:3483": " nandyuvāca śrutvā vākyaṃ dadhīcasya $ tadāsthāya janārdanaḥ &",
    "GP12lip_1_au:3484": " svarūpaṃ sasmitaṃ prāha % saṃtyajya dvijatāṃ kṣaṇāt // LiP_1,36.41 //",
    "GP12lip_1_au:3485": " śrībhagavānuvāca bhayaṃ dadhīca sarvatra $ nāstyeva tava suvrata &",
    "GP12lip_1_au:3486": " bhavārcanarato yasmād % bhavān sarvajña eva ca // LiP_1,36.42 //",
    "GP12lip_1_au:3487": " bibhemīti sakṛdvaktuṃ $ tvamarhasi namastava &",
    "GP12lip_1_au:3488": " niyogānmama viprendra % kṣupaṃ prati sadasyatha // LiP_1,36.43 //",
    "GP12lip_1_au:3489": " evaṃ śrutvāpi tadvākyaṃ $ sāntvaṃ viṣṇormahāmuniḥ &",
    "GP12lip_1_au:3490": " na bibhemīti taṃ prāha % dadhīco devasattamam // LiP_1,36.44 //",
    "GP12lip_1_au:3491": " prabhāvāddevadevasya $ śaṃbhoḥ sākṣātpinākinaḥ &",
    "GP12lip_1_au:3492": " śarvasya śaṅkarasyāsya % sarvajñasya mahāmuniḥ // LiP_1,36.45 //",
    "GP12lip_1_au:3493": " tatastasya muneḥ śrutvā $ vacanaṃ kupito hariḥ &",
    "GP12lip_1_au:3494": " cakramudyamya bhagavān % didhakṣurmunisattamam // LiP_1,36.46 //",
    "GP12lip_1_au:3495": " abhavatkuṇṭhitāgraṃ hi $ viṣṇoścakraṃ sudarśanam &",
    "GP12lip_1_au:3496": " prabhāvāddhi dadhīcasya % kṣupasyaiva hi saṃnidhau // LiP_1,36.47 //",
    "GP12lip_1_au:3497": " dṛṣṭvā tatkuṇṭhitāgraṃ hi $ cakraṃ cakriṇamāha saḥ &",
    "GP12lip_1_au:3498": " dadhīcaḥ sasmitaṃ sākṣāt % sadasadvyaktikāraṇam // LiP_1,36.48 //",
    "GP12lip_1_au:3499": " bhagavan bhavatā labdhaṃ $ purātīva sudāruṇam &",
    "GP12lip_1_au:3500": " sudarśanamiti khyātaṃ % cakraṃ viṣṇo prayatnataḥ // LiP_1,36.49 //",
    "GP12lip_1_au:3501": " bhavasyaitacchubhaṃ cakraṃ $ na jighāṃsati māmiha &",
    "GP12lip_1_au:3502": " brahmāstrādyaistathānyairhi % prayatnaṃ kartumarhasi // LiP_1,36.50 //",
    "GP12lip_1_au:3503": " śailādiruvāca tasya tadvacanaṃ śrutvā $ dṛṣṭvā nirvīryamāyudham &",
    "GP12lip_1_au:3504": " sasarja ca punastasmai % sarvāstrāṇi samantataḥ // LiP_1,36.51 //",
    "GP12lip_1_au:3505": " cakrurdevāstatastasya $ viṣṇoḥ sāhāyyamavyayāḥ &",
    "GP12lip_1_au:3506": " dvijenaikena yoddhuṃ hi % pravṛttasya mahābalāḥ // LiP_1,36.52 //",
    "GP12lip_1_au:3507": " kuśamuṣṭiṃ tadādāya $ dadhīcaḥ saṃsmaranbhavam &",
    "GP12lip_1_au:3508": " sasarja sarvadevebhyo % vajrāsthiḥ sarvato vaśī // LiP_1,36.53 //",
    "GP12lip_1_au:3509": " divyaṃ triśūlam abhavat $ kālāgnisadṛśaprabham &",
    "GP12lip_1_au:3510": " dagdhuṃ devānmatiṃ cakre % yugāntāgnirivāparaḥ // LiP_1,36.54 //",
    "GP12lip_1_au:3511": " indranārāyaṇādyaiś ca $ devaistyaktāni yāni tu &",
    "GP12lip_1_au:3512": " āyudhāni samastāni % praṇemus triśikhaṃ mune // LiP_1,36.55 //",
    "GP12lip_1_au:3513": " devāś ca dudruvuḥ sarve $ dhvastavīryā dvijottama &",
    "GP12lip_1_au:3514": " sasarja bhagavān viṣṇuḥ % svadehātpuruṣottamaḥ // LiP_1,36.56 //",
    "GP12lip_1_au:3515": " ātmanaḥ sadṛśān divyāṃl $ lakṣalakṣāyutān gaṇān &",
    "GP12lip_1_au:3516": " tāni sarvāṇi sahasā % dadāha munisattamaḥ // LiP_1,36.57 //",
    "GP12lip_1_au:3517": " tato vismayanārthāya $ viśvamūrtirabhūddhariḥ &",
    "GP12lip_1_au:3518": " tasya dehe hareḥ sākṣād % apaśyaddvijasattamaḥ // LiP_1,36.58 //",
    "GP12lip_1_au:3519": " dadhīco bhagavānvipraḥ $ devatānāṃ gaṇān pṛthak &",
    "GP12lip_1_au:3520": " rudrāṇāṃ koṭayaścaiva % gaṇānāṃ koṭayastadā // LiP_1,36.59 //",
    "GP12lip_1_au:3521": " aṇḍānāṃ koṭayaścaiva $ viśvamūrtestanau tadā &",
    "GP12lip_1_au:3522": " dṛṣṭvaitadakhilaṃ tatra % cyāvanir vismitaṃ tadā // LiP_1,36.60 //",
    "GP12lip_1_au:3523": " viṣṇumāha jagannāthaṃ $ jaganmayamajaṃ vibhum &",
    "GP12lip_1_au:3524": " aṃbhasābhyukṣya taṃ viṣṇuṃ % viśvarūpaṃ mahāmuniḥ // LiP_1,36.61 //",
    "GP12lip_1_au:3525": " māyāṃ tyaja mahābāho $ pratibhāsā vicārataḥ &",
    "GP12lip_1_au:3526": " vijñānānāṃ sahasrāṇi % durvijñeyāni mādhava // LiP_1,36.62 //",
    "GP12lip_1_au:3527": " mayi paśya jagat sarvaṃ $ tvayā sārdham anindita &",
    "GP12lip_1_au:3528": " brahmāṇaṃ ca tathā rudraṃ % divyāṃ dṛṣṭiṃ dadāmi te // LiP_1,36.63 //",
    "GP12lip_1_au:3529": " ityuktvā darśayāmāsa $ svatanau nikhilaṃ muniḥ &",
    "GP12lip_1_au:3530": " taṃ prāha ca hariṃ devaṃ % sarvadevabhavodbhavam // LiP_1,36.64 //",
    "GP12lip_1_au:3531": " māyayā hyanayā kiṃ vā $ mantraśaktyātha vā prabho &",
    "GP12lip_1_au:3532": " vastuśaktyātha vā viṣṇo % dhyānaśaktyātha vā punaḥ // LiP_1,36.65 //",
    "GP12lip_1_au:3533": " tyaktvā māyāmimāṃ tasmād $ yoddhumarhasi yatnataḥ &",
    "GP12lip_1_au:3534": " evaṃ tasya vacaḥ śrutvā % dṛṣṭvā māhātmyamadbhutam // LiP_1,36.66 //",
    "GP12lip_1_au:3535": " devāś ca dudruvurbhūyo $ devaṃ nārāyaṇaṃ ca tam &",
    "GP12lip_1_au:3536": " vārayāmāsa niśceṣṭaṃ % padmayonirjagadguruḥ // LiP_1,36.67 //",
    "GP12lip_1_au:3537": " niśamya vacanaṃ tasya $ brahmaṇastena nirjitaḥ &",
    "GP12lip_1_au:3538": " jagāma bhagavān viṣṇuḥ % praṇipatya mahāmunim // LiP_1,36.68 //",
    "GP12lip_1_au:3539": " kṣupo duḥkhāturo bhūtvā $ sampūjya ca munīśvaram &",
    "GP12lip_1_au:3540": " dadhīcamabhivandyāśu % prārthayāmāsa viklavaḥ // LiP_1,36.69 //",
    "GP12lip_1_au:3541": " dadhīca kṣamyatāṃ deva $ mayājñānātkṛtaṃ sakhe &",
    "GP12lip_1_au:3542": " viṣṇunā hi surairvāpi % rudrabhaktasya kiṃ tava // LiP_1,36.70 //",
    "GP12lip_1_au:3543": " prasīda parameśāna $ durlabhā durjanairdvija &",
    "GP12lip_1_au:3544": " bhaktirbhaktimatāṃ śreṣṭha % madvidhaiḥ kṣatriyādhamaiḥ // LiP_1,36.71 //",
    "GP12lip_1_au:3545": " śrutvānugṛhya taṃ vipro $ dadhīcastapatāṃ varaḥ &",
    "GP12lip_1_au:3546": " rājānaṃ muniśārdūlaḥ % śaśāpa ca surottamān // LiP_1,36.72 //",
    "GP12lip_1_au:3547": " rudrakopāgninā devāḥ $ sadevendrā munīśvaraiḥ &",
    "GP12lip_1_au:3548": " dhvastā bhavantu devena % viṣṇunā ca samanvitāḥ // LiP_1,36.73 //",
    "GP12lip_1_au:3549": " prajāpater makhe puṇye $ dakṣasya sumahātmanaḥ &",
    "GP12lip_1_au:3550": " evaṃ śaptvā kṣupaṃ prekṣya % punarāha dvijottamaḥ // LiP_1,36.74 //",
    "GP12lip_1_au:3551": " devaiś ca pūjyā rājendra $ nṛpaiś ca vividhairgaṇaiḥ &",
    "GP12lip_1_au:3552": " brāhmaṇā eva rājendra % balinaḥ prabhaviṣṇavaḥ // LiP_1,36.75 //",
    "GP12lip_1_au:3553": " ityuktvā svoṭajaṃ vipraḥ $ praviveśa mahādyutiḥ &",
    "GP12lip_1_au:3554": " dadhīcamabhivandyaiva % jagāma svaṃ nṛpaḥ kṣayam // LiP_1,36.76 //",
    "GP12lip_1_au:3555": " tadeva tīrthamabhavat $ sthāneśvaramiti smṛtam &",
    "GP12lip_1_au:3556": " sthāneśvaram anuprāpya % śivasāyujyam āpnuyāt // LiP_1,36.77 //",
    "GP12lip_1_au:3557": " kathitastava saṃkṣepād $ vivādaḥ kṣubdadhīcayoḥ &",
    "GP12lip_1_au:3558": " prabhāvaś ca dadhīcasya % bhavasya ca mahāmune // LiP_1,36.78 //",
    "GP12lip_1_au:3559": " ya idaṃ kīrtayeddivyaṃ $ vivādaṃ kṣubdadhīcayoḥ &",
    "GP12lip_1_au:3560": " jitvāpamṛtyuṃ dehānte % brahmalokaṃ prayāti saḥ // LiP_1,36.79 //",
    "GP12lip_1_au:3561": " ya idaṃ kīrtya saṃgrāmaṃ $ praviśettasya sarvadā &",
    "GP12lip_1_au:3562": " nāsti mṛtyubhayaṃ caiva % vijayī ca bhaviṣyati // LiP_1,36.80 //",
    "GP12lip_1_au:3563": " iti śrīliṅgamahāpurāṇe pūrvabhāge kṣupadadhīcisaṃvādo nāma ṣaṭtriṃśo",
    "GP12lip_1_au:3564": " 'dhyāyaḥ",
    "GP12lip_1_au:3565": " LiP, 1, 37",
    "GP12lip_1_au:3566": " sanatkumāra uvāca bhavānkathamanuprāpto $ mahādevamumāpatim &",
    "GP12lip_1_au:3567": " śrotumicchāmi tatsarvaṃ % vaktumarhasi me prabho // LiP_1,37.1 //",
    "GP12lip_1_au:3568": " śailādiruvāca prajākāmaḥ śilādo 'bhūt $ pitā mama mahāmune &",
    "GP12lip_1_au:3569": " so 'pyandhaḥ suciraṃ kalaṃ % tapastepe suduścaram // LiP_1,37.2 //",
    "GP12lip_1_au:3570": " tapatastasya tapasā $ saṃtuṣṭo vajradhṛk prabhuḥ &",
    "GP12lip_1_au:3571": " śilādamāha tuṣṭo 'smi % varayasva varāniti // LiP_1,37.3 //",
    "GP12lip_1_au:3572": " tataḥ praṇamya deveśaṃ $ sahasrākṣaṃ sahāmaraiḥ &",
    "GP12lip_1_au:3573": " provāca muniśārdūla % kṛtāñjalipuṭo harim // LiP_1,37.4 //",
    "GP12lip_1_au:3574": " śilāda uvāca bhagavandevatārighna $ sahasrākṣa varaprada &",
    "GP12lip_1_au:3575": " ayonijaṃ mṛtyuhīnaṃ % putramicchāmi suvrata // LiP_1,37.5 //",
    "GP12lip_1_au:3576": " śakra uvāca putraṃ dāsyāmi viprarṣe $ yonijaṃ mṛtyusaṃyutam &",
    "GP12lip_1_au:3577": " anyathā te na dāsyāmi % mṛtyuhīnā na santi vai // LiP_1,37.6 //",
    "GP12lip_1_au:3578": " na dāsyati sutaṃ te 'tra $ mṛtyuhīnamayonijam &",
    "GP12lip_1_au:3579": " pitāmaho 'pi bhagavān % kimutānye mahāmune // LiP_1,37.7 //",
    "GP12lip_1_au:3580": " so 'pi devaḥ svayaṃ brahmā $ mṛtyuhīno na ceśvaraḥ &",
    "GP12lip_1_au:3581": " yonijaś ca mahātejāś % cāṇḍajaḥ padmasaṃbhavaḥ // LiP_1,37.8 //",
    "GP12lip_1_au:3582": " maheśvarāṅgajaścaiva $ bhavānyāstanayaḥ prabhuḥ &",
    "GP12lip_1_au:3583": " tasyāpyāyuḥ samākhyātaṃ % parārdhadvayasaṃmitam // LiP_1,37.9 //",
    "GP12lip_1_au:3584": " koṭikoṭisahasrāṇi $ aharbhūtāni yāni vai &",
    "GP12lip_1_au:3585": " samatītāni kalpānāṃ % tāvaccheṣāparatraye // LiP_1,37.10 //",
    "GP12lip_1_au:3586": " tasmādayonije putre $ mṛtyuhīne prayatnataḥ &",
    "GP12lip_1_au:3587": " parityajāśāṃ viprendra % gṛhāṇātmasamaṃ sutam // LiP_1,37.11 //",
    "GP12lip_1_au:3588": " śailādiruvāca tasya tadvacanaṃ śrutvā $ pitā me lokaviśrutaḥ &",
    "GP12lip_1_au:3589": " śilāda iti puṇyātmā % punaḥ prāha śacīpatim // LiP_1,37.12 //",
    "GP12lip_1_au:3590": " śilāda uvāca bhagavannaṇḍayonitvaṃ $ padmayonitvameva ca &",
    "GP12lip_1_au:3591": " maheśvarāṅgayonitvaṃ % śrutaṃ vai brahmaṇo mayā // LiP_1,37.13 //",
    "GP12lip_1_au:3592": " purā mahendradāyādād $ gadataścāsya pūrvajāt &",
    "GP12lip_1_au:3593": " nāradādvai mahābāho % kathamatrāśu no vada // LiP_1,37.14 //",
    "GP12lip_1_au:3594": " dākṣāyaṇī sā dakṣo 'pi $ devaḥ padmodbhavātmajaḥ &",
    "GP12lip_1_au:3595": " pautrīkanakagarbhasya % kathaṃ tasyāḥ suto vibhuḥ // LiP_1,37.15 //",
    "GP12lip_1_au:3596": " śakra uvāca sthāne saṃśayituṃ vipra $ tava vakṣyāmi kāraṇam &",
    "GP12lip_1_au:3597": " kalpe tatpuruṣe vṛttaṃ % brahmaṇaḥ parameṣṭhinaḥ // LiP_1,37.16 //",
    "GP12lip_1_au:3598": " sasarja sakalaṃ dhyātvā $ brahmāṇaṃ parameśvaraḥ &",
    "GP12lip_1_au:3599": " janārdano jagannāthaḥ % kalpe vai meghavāhane // LiP_1,37.17 //",
    "GP12lip_1_au:3600": " divyaṃ varṣasahasraṃ tu $ megho bhūtvāvahaddharam &",
    "GP12lip_1_au:3601": " nārāyaṇo mahādevaṃ % bahumānena sādaram // LiP_1,37.18 //",
    "GP12lip_1_au:3602": " dṛṣṭvā bhāvaṃ mahādevo $ hareḥ svātmani śaṅkaraḥ &",
    "GP12lip_1_au:3603": " pradadau tasya sakalaṃ % sraṣṭuṃ vai brahmaṇā saha // LiP_1,37.19 //",
    "GP12lip_1_au:3604": " tadā taṃ kalpamāhurvai $ meghavāhanasaṃjñayā &",
    "GP12lip_1_au:3605": " hiraṇyagarbhastaṃ dṛṣṭvā % tasya dehodbhavastadā // LiP_1,37.20 //",
    "GP12lip_1_au:3606": " janārdanasutaḥ prāha $ tapasā prāpya śaṅkaram &",
    "GP12lip_1_au:3607": " tava vāmāṅgajo viṣṇur % dakṣiṇāṅgabhavo hyaham // LiP_1,37.21 //",
    "GP12lip_1_au:3608": " mayā saha jagatsarvaṃ $ tathāpyasṛjadacyutaḥ &",
    "GP12lip_1_au:3609": " jaganmayo 'vahadyasmān % megho bhūtvā divāniśam // LiP_1,37.22 //",
    "GP12lip_1_au:3610": " bhavantamavahadviṣṇur $ devadevaṃ jagadgurum &",
    "GP12lip_1_au:3611": " nārāyaṇādapi vibho % bhakto 'haṃ tava śaṅkara // LiP_1,37.23 //",
    "GP12lip_1_au:3612": " prasīda dehi me sarvaṃ $ sarvātmatvaṃ tava prabho &",
    "GP12lip_1_au:3613": " tadātha labdhvā bhagavān % bhavātsarvātmatāṃ kṣaṇāt // LiP_1,37.24 //",
    "GP12lip_1_au:3614": " tvaramāṇo 'tha saṃgamya $ dadarśa puruṣottamam &",
    "GP12lip_1_au:3615": " ekārṇavālaye śubhre tv % andhakāre sudāruṇe // LiP_1,37.25 //",
    "GP12lip_1_au:3616": " hemaratnacite divye $ manasā ca vinirmite &",
    "GP12lip_1_au:3617": " duṣprāpye durjanaiḥ puṇyaiḥ % sanakādyairagocare // LiP_1,37.26 //",
    "GP12lip_1_au:3618": " jagadāvāsahṛdayaṃ $ dadarśa puruṣaṃ tvajaḥ &",
    "GP12lip_1_au:3619": " anantabhogaśayyāyāṃ % śāyinaṃ paṅkajekṣaṇam // LiP_1,37.27 //",
    "GP12lip_1_au:3620": " śaṅkhacakragadāpadmaṃ $ dhārayantaṃ caturbhujam &",
    "GP12lip_1_au:3621": " sarvābharaṇasaṃyuktaṃ % śaśimaṇḍalasannibham // LiP_1,37.28 //",
    "GP12lip_1_au:3622": " śrīvatsalakṣaṇaṃ devaṃ $ prasannāsyaṃ janārdanam &",
    "GP12lip_1_au:3623": " ramāmṛdukarāmbhoja- % sparśaraktapadāmbujam // LiP_1,37.29 //",
    "GP12lip_1_au:3624": " paramātmānamīśānaṃ $ tamasā kālarūpiṇam &",
    "GP12lip_1_au:3625": " rajasā sarvalokānāṃ % sargalīlāpravartakam // LiP_1,37.30 //",
    "GP12lip_1_au:3626": " sattvena sarvabhūtānāṃ $ sthāpakaṃ parameśvaram &",
    "GP12lip_1_au:3627": " sarvātmānaṃ mahātmānaṃ % paramātmānamīśvaram // LiP_1,37.31 //",
    "GP12lip_1_au:3628": " kṣīrārṇave 'mṛtamaye $ śāyinaṃ yoganidrayā &",
    "GP12lip_1_au:3629": " taṃ dṛṣṭvā prāha vai brahmā % bhagavantaṃ janārdanam // LiP_1,37.32 //",
    "GP12lip_1_au:3630": " grasāmi tvāṃ prasādena $ yathāpūrvaṃ bhavānaham &",
    "GP12lip_1_au:3631": " smayamānastu bhagavān % pratibudhya pitāmaham // LiP_1,37.33 //",
    "GP12lip_1_au:3632": " udaikṣata mahābāhuḥ $ smitamīṣaccakāra saḥ &",
    "GP12lip_1_au:3633": " viveśa cāṇḍajaṃ taṃ tu % grastastena mahātmanā // LiP_1,37.34 //",
    "GP12lip_1_au:3634": " tatastaṃ cāsṛjadbrahmā $ bhruvormadhyena cācyutam &",
    "GP12lip_1_au:3635": " sṛṣṭastena hariḥ prekṣya % sthitastasyātha saṃnidhau // LiP_1,37.35 //",
    "GP12lip_1_au:3636": " etasminnantare rudraḥ $ sarvadevabhavodbhavaḥ &",
    "GP12lip_1_au:3637": " vikṛtaṃ rūpamāsthāya % purā dattavarastayoḥ // LiP_1,37.36 //",
    "GP12lip_1_au:3638": " āgacchadyatra vai viṣṇur $ viśvātmā parameśvaraḥ &",
    "GP12lip_1_au:3639": " prasādamatulaṃ kartuṃ % brahmaṇaś ca hareḥ prabhuḥ // LiP_1,37.37 //",
    "GP12lip_1_au:3640": " tataḥ sametya tau devau $ sarvadevabhavodbhavam &",
    "GP12lip_1_au:3641": " apaśyatāṃ bhavaṃ devaṃ % kālāgnisadṛśaṃ prabhum // LiP_1,37.38 //",
    "GP12lip_1_au:3642": " tau taṃ tuṣṭuvatuścaiva $ śarvamugraṃ kapardinam &",
    "GP12lip_1_au:3643": " praṇematuś ca varadaṃ % bahumānena dūrataḥ // LiP_1,37.39 //",
    "GP12lip_1_au:3644": " bhavo 'pi bhagavān devam $ anugṛhya pitāmaham &",
    "GP12lip_1_au:3645": " janārdanaṃ jagannāthas % tatraivāntaradhīyata // LiP_1,37.40 //",
    "GP12lip_1_au:3646": " iti śrīliṅgamahāpurāṇe pūrvabhāge brahmaṇo varapradānaṃ nāma saptatriṃśo",
    "GP12lip_1_au:3647": " 'dhyāyaḥ",
    "GP12lip_1_au:3648": " LiP, 1, 38",
    "GP12lip_1_au:3649": " śailādiruvāca gate maheśvare deve $ tamuddiśya janārdanaḥ &",
    "GP12lip_1_au:3650": " praṇamya bhagavānprāha % padmayonimajodbhavaḥ // LiP_1,38.1 //",
    "GP12lip_1_au:3651": " śrīviṣṇuruvāca parameśo jagannāthaḥ $ śaṅkarastveṣa sarvagaḥ &",
    "GP12lip_1_au:3652": " āvayorakhilasyeśaḥ % śaraṇaṃ ca maheśvaraḥ // LiP_1,38.2 //",
    "GP12lip_1_au:3653": " ahaṃ vāmāṅgajo brahman $ śaṅkarasya mahātmanaḥ &",
    "GP12lip_1_au:3654": " bhavān bhavasya devasya % dakṣiṇāṅgabhavaḥ svayam // LiP_1,38.3 //",
    "GP12lip_1_au:3655": " māmāhur ṛṣayaḥ prekṣya $ pradhānaṃ prakṛtiṃ tathā &",
    "GP12lip_1_au:3656": " avyaktamajamityevaṃ % bhavantaṃ puruṣastviti // LiP_1,38.4 //",
    "GP12lip_1_au:3657": " evamāhurmahādevam $ āvayorapi kāraṇam &",
    "GP12lip_1_au:3658": " īśaṃ sarvasya jagataḥ % prabhumavyayamīśvaram // LiP_1,38.5 //",
    "GP12lip_1_au:3659": " so 'pi tasyāmareśasya $ vacanādvārijodbhavaḥ &",
    "GP12lip_1_au:3660": " vareṇyaṃ varadaṃ rudram % astuvatpraṇanāma ca // LiP_1,38.6 //",
    "GP12lip_1_au:3661": " athāmbhasā plutāṃ bhūmīṃ $ samādhāya janārdanaḥ &",
    "GP12lip_1_au:3662": " pūrvavatsthāpayāmāsa % vārāhaṃ rūpamāsthitaḥ // LiP_1,38.7 //",
    "GP12lip_1_au:3663": " nadīnadasamudrāṃś ca $ pūrvavaccākarotprabhuḥ &",
    "GP12lip_1_au:3664": " kṛtvā corvīṃ prayatnena % nimnonnatavivarjitām // LiP_1,38.8 //",
    "GP12lip_1_au:3665": " dharāyāṃ so 'cinotsarvān $ bhūdharān bhūdharākṛtiḥ &",
    "GP12lip_1_au:3666": " bhūrādyāṃścaturo lokān % kalpayāmāsa pūrvavat // LiP_1,38.9 //",
    "GP12lip_1_au:3667": " sraṣṭuṃ ca bhagavāṃścakre $ matiṃ matimatāṃ varaḥ &",
    "GP12lip_1_au:3668": " mukhyaṃ ca tairyagyonyaṃ ca % daivikaṃ mānuṣaṃ tathā // LiP_1,38.10 //",
    "GP12lip_1_au:3669": " vibhuścānugrahaṃ tatra $ kaumārakam adīnadhīḥ &",
    "GP12lip_1_au:3670": " purastādasṛjaddevaḥ % sanandaṃ sanakaṃ tathā // LiP_1,38.11 //",
    "GP12lip_1_au:3671": " sanātanaṃ satāṃ śreṣṭhaṃ $ naiṣkarmyeṇa gatāḥ param &",
    "GP12lip_1_au:3672": " marīcibhṛgvaṅgirasaṃ % pulastyaṃ pulahaṃ kratum // LiP_1,38.12 //",
    "GP12lip_1_au:3673": " dakṣamatriṃ vasiṣṭhaṃ ca $ so 'sṛjad yogavidyayā &",
    "GP12lip_1_au:3674": " saṃkalpaṃ caiva dharmaṃ ca hy % adharmaṃ bhagavānprabhuḥ // LiP_1,38.13 //",
    "GP12lip_1_au:3675": " dvādaśaiva prajāstvetā $ brahmaṇo 'vyaktajanmanaḥ &",
    "GP12lip_1_au:3676": " ṛbhuṃ sanatkumāraṃ ca % sasarjādau sanātanaḥ // LiP_1,38.14 //",
    "GP12lip_1_au:3677": " tau cordhvaretasau divyau $ cāgrajau brahmavādinau &",
    "GP12lip_1_au:3678": " kumārau brahmaṇastulyau % sarvajñau sarvabhāvinau // LiP_1,38.15 //",
    "GP12lip_1_au:3679": " evaṃ mukhyādikān sṛṣṭvā $ padmayoniḥ śilāśana &",
    "GP12lip_1_au:3680": " yugadharmānaśeṣāṃś ca % kalpayāmāsa viśvasṛk // LiP_1,38.16 //",
    "GP12lip_1_au:3681": " iti śrīliṅgamahāpurāṇe pūrvabhāge vaiṣṇavakathanaṃ nāmāṣṭatriṃśo 'dhyāyaḥ",
    "GP12lip_1_au:3682": " LiP, 1, 39",
    "GP12lip_1_au:3683": " śailādiruvāca śrutvā śakreṇa kathitaṃ $ pitā mama mahāmuniḥ &",
    "GP12lip_1_au:3684": " punaḥ papraccha deveśaṃ % praṇamya racitāñjaliḥ // LiP_1,39.1 //",
    "GP12lip_1_au:3685": " śilāda uvāca bhagavan śakra sarvajña $ devadevanamaskṛta &",
    "GP12lip_1_au:3686": " śacīpate jagannātha % sahasrākṣa maheśvara // LiP_1,39.2 //",
    "GP12lip_1_au:3687": " yugadharmānkathaṃ cakre $ bhagavānpadmasaṃbhavaḥ &",
    "GP12lip_1_au:3688": " vaktumarhasi me sarvaṃ % sāṃprataṃ praṇatāya me // LiP_1,39.3 //",
    "GP12lip_1_au:3689": " śailādiruvāca tasya tadvacanaṃ śrutvā $ śilādasya mahātmanaḥ &",
    "GP12lip_1_au:3690": " vyājahāra yathādṛṣṭaṃ % yugadharmaṃ suvistaram // LiP_1,39.4 //",
    "GP12lip_1_au:3691": " śakra uvāca <caturyuga>",
    "GP12lip_1_au:3692": " ādyaṃ kṛtayugaṃ viddhi $ tatastretāyugaṃ mune &",
    "GP12lip_1_au:3693": " dvāparaṃ tiṣyamityete % catvārastu samāsataḥ // LiP_1,39.5 //",
    "GP12lip_1_au:3694": " sattvaṃ kṛtaṃ rajastretā $ dvāparaṃ ca rajastamaḥ &",
    "GP12lip_1_au:3695": " kalistamaś ca vijñeyaṃ % yugavṛttiryugeṣu ca // LiP_1,39.6 //",
    "GP12lip_1_au:3696": " dhyānaṃ paraṃ kṛtayuge $ tretāyāṃ yajña ucyate &",
    "GP12lip_1_au:3697": " bhajanaṃ dvāpare śuddhaṃ % dānameva kalau yuge // LiP_1,39.7 //",
    "GP12lip_1_au:3698": " catvāri ca sahasrāṇi $ varṣāṇāṃ tatkṛtaṃ yugam &",
    "GP12lip_1_au:3699": " tasya tāvacchatī saṃdhyā % saṃdhyāṃśaś ca tathāvidhaḥ // LiP_1,39.8 //",
    "GP12lip_1_au:3700": " catvāri ca sahasrāṇi $ mānuṣāṇi śilāśana &",
    "GP12lip_1_au:3701": " āyuḥ kṛtayuge viddhi % prajānāmiha suvrata // LiP_1,39.9 //",
    "GP12lip_1_au:3702": " tataḥ kṛtayuge tasmin $ saṃdhyāṃśe ca gate tu vai &",
    "GP12lip_1_au:3703": " pādāvaśiṣṭo bhavati % yugadharmastu sarvataḥ // LiP_1,39.10 //",
    "GP12lip_1_au:3704": " caturbhāgaikahīnaṃ tu $ tretāyugamanuttamam &",
    "GP12lip_1_au:3705": " kṛtārdhaṃ dvāparaṃ viddhi % tadardhaṃ tiṣyamucyate // LiP_1,39.11 //",
    "GP12lip_1_au:3706": " triśatī dviśatī saṃdhyā $ tathā caikaśatī mune &",
    "GP12lip_1_au:3707": " saṃdhyāṃśakaṃ tathāpyevaṃ % kalpeṣvevaṃ yuge yuge // LiP_1,39.12 //",
    "GP12lip_1_au:3708": " ādye kṛtayuge dharmaś $ catuṣpādaḥ sanātanaḥ &",
    "GP12lip_1_au:3709": " tretāyuge tripādastu % dvipādo dvāpare sthitaḥ // LiP_1,39.13 //",
    "GP12lip_1_au:3710": " tripādahīnastiṣye tu $ sattāmātreṇa dhiṣṭhitaḥ &",
    "GP12lip_1_au:3711": " <kṛtayuga>",
    "GP12lip_1_au:3712": " kṛte tu mithunotpattir % vṛttiḥ sākṣādrasollasā // LiP_1,39.14 //",
    "GP12lip_1_au:3713": " prajāstṛptāḥ sadā sarvāḥ $ sarvānandāś ca bhoginaḥ &",
    "GP12lip_1_au:3714": " adhamottamatā tāsāṃ % na viśeṣāḥ prajāḥ śubhāḥ // LiP_1,39.15 //",
    "GP12lip_1_au:3715": " tulyamāyuḥ sukhaṃ rūpaṃ $ tāsāṃ tasminkṛte yuge &",
    "GP12lip_1_au:3716": " tāsāṃ prītirna ca dvandvaṃ % na dveṣo nāsti ca klamaḥ // LiP_1,39.16 //",
    "GP12lip_1_au:3717": " parvatodadhivāsinyo hy $ aniketāśrayāstu tāḥ &",
    "GP12lip_1_au:3718": " viśokāḥ sattvabahulā % ekāntabahulās tathā // LiP_1,39.17 //",
    "GP12lip_1_au:3719": " tā vai niṣkāmacāriṇyo $ nityaṃ muditamānasāḥ &",
    "GP12lip_1_au:3720": " apravṛttiḥ kṛtayuge % karmaṇoḥ śubhapāpayoḥ // LiP_1,39.18 //",
    "GP12lip_1_au:3721": " varṇāśramavyavasthā ca $ tadāsīnna ca saṃkaraḥ &",
    "GP12lip_1_au:3722": " rasollāsaḥ kālayogāt % tretākhye naśyate dvija // LiP_1,39.19 //",
    "GP12lip_1_au:3723": " tasyāṃ siddhau pranaṣṭāyām $ anyā siddhiḥ prajāyate &",
    "GP12lip_1_au:3724": " apāṃ saukṣmye pratigate % tadā meghātmanā tu vai // LiP_1,39.20 //",
    "GP12lip_1_au:3725": " meghebhyastanayitnubhyaḥ $ pravṛttaṃ vṛṣṭisarjanam &",
    "GP12lip_1_au:3726": " sakṛd eva tathā vṛṣṭyā % saṃyukte pṛthivītale // LiP_1,39.21 //",
    "GP12lip_1_au:3727": " prādurāsaṃstadā tāsāṃ $ vṛkṣāste gṛhasaṃjñitāḥ &",
    "GP12lip_1_au:3728": " sarvavṛttyupabhogastu % tāsāṃ tebhyaḥ prajāyate // LiP_1,39.22 //",
    "GP12lip_1_au:3729": " vartayanti sma tebhyastās $ tretāyugamukhe prajāḥ &",
    "GP12lip_1_au:3730": " tataḥ kālena mahatā % tāsāmeva viparyayāt // LiP_1,39.23 //",
    "GP12lip_1_au:3731": " rāgalobhātmako bhāvas $ tadā hyākasmiko 'bhavat &",
    "GP12lip_1_au:3732": " viparyayeṇa tāsāṃ tu % tena tatkālabhāvinā // LiP_1,39.24 //",
    "GP12lip_1_au:3733": " praṇaśyanti tataḥ sarve $ vṛkṣāste gṛhasaṃjñitāḥ &",
    "GP12lip_1_au:3734": " tatasteṣu pranaṣṭeṣu % vibhrāntā maithunodbhavāḥ // LiP_1,39.25 //",
    "GP12lip_1_au:3735": " api dhyāyanti tāṃ siddhiṃ $ satyābhidhyāyinastadā &",
    "GP12lip_1_au:3736": " prādurbabhūvustāsāṃ tu % vṛkṣāste gṛhasaṃjñitāḥ // LiP_1,39.26 //",
    "GP12lip_1_au:3737": " vastrāṇi te prasūyante $ phalānyābharaṇāni ca &",
    "GP12lip_1_au:3738": " teṣveva jāyate tāsāṃ % gandhavarṇarasānvitam // LiP_1,39.27 //",
    "GP12lip_1_au:3739": " amākṣikaṃ mahīvīryaṃ $ puṭake puṭake madhu &",
    "GP12lip_1_au:3740": " tena tā vartayanti sma % sukhamāyuḥ sadaiva hi // LiP_1,39.28 //",
    "GP12lip_1_au:3741": " hṛṣṭapuṣṭāstayā siddhyā $ prajā vai vigatajvarāḥ &",
    "GP12lip_1_au:3742": " tataḥ kālāntareṇaiva % punarlobhāvṛtāstu tāḥ // LiP_1,39.29 //",
    "GP12lip_1_au:3743": " vṛkṣāṃstānparyagṛhṇanti $ madhu vā mākṣikaṃ balāt &",
    "GP12lip_1_au:3744": " tāsāṃ tenopacāreṇa % punarlobhakṛtena vai // LiP_1,39.30 //",
    "GP12lip_1_au:3745": " pranaṣṭā madhunā sārdhaṃ $ kalpavṛkṣāḥ kvacitkvacit &",
    "GP12lip_1_au:3746": " tasyāmevālpaśiṣṭāyāṃ % siddhyāṃ kālavaśāttadā // LiP_1,39.31 //",
    "GP12lip_1_au:3747": " āvartanāttu tretāyāṃ $ dvandvānyabhyutthitāni vai &",
    "GP12lip_1_au:3748": " śītavarṣātapaistīvrais % tatastā duḥkhitā bhṛśam // LiP_1,39.32 //",
    "GP12lip_1_au:3749": " dvandvaiḥ sampīḍyamānāś ca $ cakrur āvaraṇāni tu &",
    "GP12lip_1_au:3750": " kṛtadvandvapratīghātāḥ % ketanāni girau tataḥ // LiP_1,39.33 //",
    "GP12lip_1_au:3751": " pūrvaṃ nikāmacārāstā hy $ aniketā athāvasan &",
    "GP12lip_1_au:3752": " yathāyogaṃ yathāprīti % niketeṣvavasanpunaḥ // LiP_1,39.34 //",
    "GP12lip_1_au:3753": " kṛtvā dvandvopaghātāṃstān $ vṛttyupāyamacintayan &",
    "GP12lip_1_au:3754": " naṣṭeṣu madhunā sārdhaṃ % kalpavṛkṣeṣu vai tadā // LiP_1,39.35 //",
    "GP12lip_1_au:3755": " vivādavyākulāstā vai $ prajāstṛṣṇākṣudhārditāḥ &",
    "GP12lip_1_au:3756": " tataḥ prādurbabhau tāsāṃ % siddhistretāyuge punaḥ // LiP_1,39.36 //",
    "GP12lip_1_au:3757": " vārtāyāḥ sādhikāpyanyā $ vṛṣṭistāsāṃ nikāmataḥ &",
    "GP12lip_1_au:3758": " tāsāṃ vṛṣṭyudakādīni hy % abhavannimnagāni tu // LiP_1,39.37 //",
    "GP12lip_1_au:3759": " abhavanvṛṣṭisaṃtatyā $ srotasthānāni nimnagāḥ &",
    "GP12lip_1_au:3760": " evaṃ nadyaḥ pravṛttāstu % dvitīye vṛṣṭisarjane // LiP_1,39.38 //",
    "GP12lip_1_au:3761": " ye punastadapāṃ stokāḥ $ patitāḥ pṛthivītale &",
    "GP12lip_1_au:3762": " apāṃ bhūmeś ca saṃyogād % oṣadhyastāstadābhavan // LiP_1,39.39 //",
    "GP12lip_1_au:3763": " athālpakṛṣṭāścānuptā $ grāmyāraṇyāścaturdaśa &",
    "GP12lip_1_au:3764": " ṛtupuṣpaphalāścaiva % vṛkṣagulmāś ca jajñire // LiP_1,39.40 //",
    "GP12lip_1_au:3765": " prādurbhūtāni caitāni $ vṛkṣajātyauṣadhāni ca &",
    "GP12lip_1_au:3766": " tenauṣadhena vartante % prajāstretāyuge tadā // LiP_1,39.41 //",
    "GP12lip_1_au:3767": " tataḥ punarabhūttāsāṃ $ rāgo lobhaś ca sarvaśaḥ &",
    "GP12lip_1_au:3768": " avaśyaṃ bhāvinārthena % tretāyugavaśena ca // LiP_1,39.42 //",
    "GP12lip_1_au:3769": " tatastāḥ paryagṛhṇanta $ nadīkṣetrāṇi parvatān &",
    "GP12lip_1_au:3770": " vṛkṣagulmauṣadhīścaiva % prasahya tu yathābalam // LiP_1,39.43 //",
    "GP12lip_1_au:3771": " viparyayeṇa cauṣadhyaḥ $ pranaṣṭāstāścaturdaśa &",
    "GP12lip_1_au:3772": " matvā dharāṃ praviṣṭāstā % ityauṣadhyaḥ pitāmahaḥ // LiP_1,39.44 //",
    "GP12lip_1_au:3773": " dudoha gāṃ prayatnena $ sarvabhūtahitāya vai &",
    "GP12lip_1_au:3774": " tadāprabhṛti cauṣadhyaḥ % phālakṛṣṭāstvitastataḥ // LiP_1,39.45 //",
    "GP12lip_1_au:3775": " vārtāṃ kṛṣiṃ samāyātā $ vartukāmāḥ prayatnataḥ &",
    "GP12lip_1_au:3776": " vārtā vṛttiḥ samākhyātā % kṛṣikāmaprayatnataḥ // LiP_1,39.46 //",
    "GP12lip_1_au:3777": " anyathā jīvitaṃ tāsāṃ $ nāsti tretāyugātyaye &",
    "GP12lip_1_au:3778": " hastodbhavā hyapaścaiva % bhavanti bahuśastadā // LiP_1,39.47 //",
    "GP12lip_1_au:3779": " tatrāpi jagṛhuḥ sarve $ cānyonyaṃ krodhamūrchitāḥ &",
    "GP12lip_1_au:3780": " sutadāradhanādyāṃstu % balādyugabalena tu // LiP_1,39.48 //",
    "GP12lip_1_au:3781": " maryādāyāḥ pratiṣṭhārthaṃ $ jñātvā tadakhilaṃ vibhuḥ &",
    "GP12lip_1_au:3782": " sasarja kṣatriyāṃstrātuṃ % kṣatātkamalasaṃbhavaḥ // LiP_1,39.49 //",
    "GP12lip_1_au:3783": " varṇāśramapratiṣṭhāṃ ca $ cakāra svena tejasā &",
    "GP12lip_1_au:3784": " vṛttena vṛttinā vṛttaṃ % viśvātmā nirmame svayam // LiP_1,39.50 //",
    "GP12lip_1_au:3785": " yajñapravartanaṃ caiva $ tretāyāmabhavatkramāt &",
    "GP12lip_1_au:3786": " paśuyajñaṃ na sevante % kecittatrāpi suvratāḥ // LiP_1,39.51 //",
    "GP12lip_1_au:3787": " balādviṣṇustadā yajñam $ akarotsarvadṛk kramāt &",
    "GP12lip_1_au:3788": " dvijāstadā praśaṃsanti % tatastvāhiṃsakaṃ mune // LiP_1,39.52 //",
    "GP12lip_1_au:3789": " dvāpareṣvapi vartante $ matibhedāstadā nṛṇām &",
    "GP12lip_1_au:3790": " manasā karmaṇā vācā % kṛcchrādvārtā prasidhyati // LiP_1,39.53 //",
    "GP12lip_1_au:3791": " tadā tu sarvabhūtānāṃ $ kāyakleśavaśātkramāt &",
    "GP12lip_1_au:3792": " lobho bhṛtirvaṇigyuddhaṃ % tattvānāmaviniścayaḥ // LiP_1,39.54 //",
    "GP12lip_1_au:3793": " vedaśākhāpraṇayanaṃ $ dharmāṇāṃ saṃkaras tathā &",
    "GP12lip_1_au:3794": " varṇāśramaparidhvaṃsaḥ % kāmadveṣau tathaiva ca // LiP_1,39.55 //",
    "GP12lip_1_au:3795": " dvāpare tu pravartante $ rāgo lobho madas tathā &",
    "GP12lip_1_au:3796": " vedo vyāsaiścaturdhā tu % vyasyate dvāparādiṣu // LiP_1,39.56 //",
    "GP12lip_1_au:3797": " eko vedaścatuṣpādas $ tretāsviha vidhīyate &",
    "GP12lip_1_au:3798": " saṃkṣayādāyuṣaścaiva % vyasyate dvāpareṣu saḥ // LiP_1,39.57 //",
    "GP12lip_1_au:3799": " ṛṣiputraiḥ punarbhedā $ bhidyante dṛṣṭivibhramaiḥ &",
    "GP12lip_1_au:3800": " mantrabrāhmaṇavinyāsaiḥ % svaravarṇaviparyayaiḥ // LiP_1,39.58 //",
    "GP12lip_1_au:3801": " saṃhitā ṛgyajuḥsāmnāṃ $ saṃhanyante manīṣibhiḥ &",
    "GP12lip_1_au:3802": " sāmānyā vaikṛtāścaiva % draṣṭṛbhistaiḥ pṛthakpṛthak // LiP_1,39.59 //",
    "GP12lip_1_au:3803": " brāhmaṇaṃ kalpasūtrāṇi $ mantrapravacanāni ca &",
    "GP12lip_1_au:3804": " anye tu prasthitāstānvai % kecittānpratyavasthitāḥ // LiP_1,39.60 //",
    "GP12lip_1_au:3805": " itihāsapurāṇāni $ bhidyante kālagauravāt &",
    "GP12lip_1_au:3806": " brāhmaṃ pādmaṃ vaiṣṇavaṃ ca % śaivaṃ bhāgavataṃ tathā // LiP_1,39.61 //",
    "GP12lip_1_au:3807": " bhaviṣyaṃ nāradīyaṃ ca $ mārkaṇḍeyamataḥ param &",
    "GP12lip_1_au:3808": " āgneyaṃ brahmavaivartaṃ % laiṅgaṃ vārāhameva ca // LiP_1,39.62 //",
    "GP12lip_1_au:3809": " vāmanākhyaṃ tataḥ kūrmaṃ $ mātsyaṃ gāruḍameva ca &",
    "GP12lip_1_au:3810": " skāndaṃ tathā ca brahmāṇḍaṃ % teṣāṃ bhedaḥ prakathyate // LiP_1,39.63 //",
    "GP12lip_1_au:3811": " laiṅgam ekādaśavidhaṃ $ prabhinnaṃ dvāpare śubham &",
    "GP12lip_1_au:3812": " manvatriviṣṇuhārīta- % yājñavalkyośano 'ṅgirāḥ // LiP_1,39.64 //",
    "GP12lip_1_au:3813": " yamāpastambasaṃvartāḥ $ kātyāyanabṛhaspatī &",
    "GP12lip_1_au:3814": " parāśaravyāsaśaṅkha- % likhitā dakṣagautamau // LiP_1,39.65 //",
    "GP12lip_1_au:3815": " śātātapo vasiṣṭhaś ca $ evamādyaiḥ sahasraśaḥ &",
    "GP12lip_1_au:3816": " avṛṣṭirmaraṇaṃ caiva % tathā vyādhyādyupadravāḥ // LiP_1,39.66 //",
    "GP12lip_1_au:3817": " vāṅmanaḥkarmajair duḥkhair $ nirvedo jāyate tataḥ &",
    "GP12lip_1_au:3818": " nirvedājjāyate teṣāṃ % duḥkhamokṣavicāraṇā // LiP_1,39.67 //",
    "GP12lip_1_au:3819": " vicāraṇācca vairāgyaṃ $ vairāgyāddoṣadarśanam &",
    "GP12lip_1_au:3820": " doṣāṇāṃ darśanāccaiva % dvāpare jñānasaṃbhavaḥ // LiP_1,39.68 //",
    "GP12lip_1_au:3821": " eṣā rajastamoyuktā $ vṛttir vai dvāpare smṛtā &",
    "GP12lip_1_au:3822": " ādye kṛte tu dharmo 'sti % sa tretāyāṃ pravartate // LiP_1,39.69 //",
    "GP12lip_1_au:3823": " dvāpare vyākulībhūtvā $ praṇaśyati kalau yuge // LiP_1,39.70 //",
    "GP12lip_1_au:3824": " iti śrīliṅgamahāpurāṇe pūrvabhāge ekonacatvāriṃśo 'dhyāyaḥ",
    "GP12lip_1_au:3825": " LiP, 1, 40",
    "GP12lip_1_au:3826": " śakra uvāca tiṣye māyāmasūyāṃ ca $ vadhaṃ caiva tapasvinām &",
    "GP12lip_1_au:3827": " sādhayanti narāstatra % tamasā vyākulendriyāḥ // LiP_1,40.1 //",
    "GP12lip_1_au:3828": " kalau pramādako rogaḥ $ satataṃ kṣudbhayāni ca &",
    "GP12lip_1_au:3829": " anāvṛṣṭibhayaṃ ghoraṃ % deśānāṃ ca viparyayaḥ // LiP_1,40.2 //",
    "GP12lip_1_au:3830": " na prāmāṇyaṃ śruterasti $ nṛṇāṃ cādharmasevanam &",
    "GP12lip_1_au:3831": " adhārmikāstvanācārā % mahākopālpacetasaḥ // LiP_1,40.3 //",
    "GP12lip_1_au:3832": " anṛtaṃ bruvate lubdhās $ tiṣye jātāś ca duṣprajāḥ &",
    "GP12lip_1_au:3833": " duriṣṭairduradhītaiś ca % durācārairdurāgamaiḥ // LiP_1,40.4 //",
    "GP12lip_1_au:3834": " viprāṇāṃ karma doṣeṇa $ prajānāṃ jāyate bhayam &",
    "GP12lip_1_au:3835": " nādhīyante tadā vedān % na yajanti dvijātayaḥ // LiP_1,40.5 //",
    "GP12lip_1_au:3836": " utsīdanti narāścaiva $ kṣatriyāś ca viśaḥ kramāt &",
    "GP12lip_1_au:3837": " śūdrāṇāṃ mantrayogena % saṃbandho brāhmaṇaiḥ saha // LiP_1,40.6 //",
    "GP12lip_1_au:3838": " bhavatīha kalau tasmiñ $ śayanāsanabhojanaiḥ &",
    "GP12lip_1_au:3839": " rājānaḥ śūdrabhūyiṣṭhā % brāhmaṇān bādhayanti te // LiP_1,40.7 //",
    "GP12lip_1_au:3840": " bhrūṇahatyā vīrahatyā $ prajāyante prajāsu vai &",
    "GP12lip_1_au:3841": " śūdrāś ca brāhmaṇācārāḥ % śūdrācārāś ca brāhmaṇāḥ // LiP_1,40.8 //",
    "GP12lip_1_au:3842": " rājavṛttisthitāś caurāś $ caurācārāś ca pārthivāḥ &",
    "GP12lip_1_au:3843": " ekapatnyo na śiṣyanti % vardhiṣyantyabhisārikāḥ // LiP_1,40.9 //",
    "GP12lip_1_au:3844": " varṇāśramapratiṣṭhāno $ jāyate nṛṣu sarvataḥ &",
    "GP12lip_1_au:3845": " tadā svalpaphalā bhūmiḥ % kvaciccāpi mahāphalā // LiP_1,40.10 //",
    "GP12lip_1_au:3846": " arakṣitāro hartāraḥ $ pārthivāś ca śilāśana &",
    "GP12lip_1_au:3847": " śūdrā vai jñāninaḥ sarve % brāhmaṇairabhivanditāḥ // LiP_1,40.11 //",
    "GP12lip_1_au:3848": " akṣatriyāś ca rājāno $ viprāḥ śūdropajīvinaḥ &",
    "GP12lip_1_au:3849": " āsanasthā dvijāndṛṣṭvā % na calantyalpabuddhayaḥ // LiP_1,40.12 //",
    "GP12lip_1_au:3850": " tāḍayanti dvijendrāṃś ca $ śūdrā vai svalpabuddhayaḥ &",
    "GP12lip_1_au:3851": " āsye nidhāya vai hastaṃ % karṇaṃ śūdrasya vai dvijāḥ // LiP_1,40.13 //",
    "GP12lip_1_au:3852": " nīcasyeva tadā vākyaṃ $ vadanti vinayena tam &",
    "GP12lip_1_au:3853": " uccāsanasthān śūdrāṃś ca % dvijamadhye dvijarṣabha // LiP_1,40.14 //",
    "GP12lip_1_au:3854": " jñātvā na hiṃsate rājā $ kalau kālavaśena tu &",
    "GP12lip_1_au:3855": " puṣpaiś ca vāsitaiścaiva % tathānyair maṅgalaiḥ śubhaiḥ // LiP_1,40.15 //",
    "GP12lip_1_au:3856": " śūdrānabhyarcayantyalpa- $ śrutabhāgyabalānvitāḥ &",
    "GP12lip_1_au:3857": " na prekṣante garvitāś ca % śūdrā dvijavarān dvija // LiP_1,40.16 //",
    "GP12lip_1_au:3858": " sevāvasaram ālokya $ dvāre tiṣṭhanti vai dvijāḥ &",
    "GP12lip_1_au:3859": " vāhanasthān samāvṛtya % śūdrāñśūdropajīvinaḥ // LiP_1,40.17 //",
    "GP12lip_1_au:3860": " sevante brāhmaṇāstatra $ stuvanti stutibhiḥ kalau &",
    "GP12lip_1_au:3861": " tapoyajñaphalānāṃ ca % vikretāro dvijottamāḥ // LiP_1,40.18 //",
    "GP12lip_1_au:3862": " yatayaś ca bhaviṣyanti $ bahavo 'sminkalau yuge &",
    "GP12lip_1_au:3863": " puruṣālpaṃ bahustrīkaṃ % yugānte samupasthite // LiP_1,40.19 //",
    "GP12lip_1_au:3864": " nindanti vedavidyāṃ ca $ dvijāḥ karmāṇi vai kalau &",
    "GP12lip_1_au:3865": " kalau devo mahādevaḥ % śaṅkaro nīlalohitaḥ // LiP_1,40.20 //",
    "GP12lip_1_au:3866": " prakāśate pratiṣṭhārthaṃ $ dharmasya vikṛtākṛtiḥ &",
    "GP12lip_1_au:3867": " ye taṃ viprā niṣevante % yena kenāpi śaṅkaram // LiP_1,40.21 //",
    "GP12lip_1_au:3868": " kalidoṣān vinirjitya $ prayānti paramaṃ padam &",
    "GP12lip_1_au:3869": " śvāpadaprabalatvaṃ ca % gavāṃ caiva parikṣayaḥ // LiP_1,40.22 //",
    "GP12lip_1_au:3870": " sādhūnāṃ vinivṛttiś ca $ vedyā tasminyugakṣaye &",
    "GP12lip_1_au:3871": " tadā sūkṣmo mahodarko % durlabho dānamūlavān // LiP_1,40.23 //",
    "GP12lip_1_au:3872": " cāturāśramaśaithilye $ dharmaḥ praticaliṣyati &",
    "GP12lip_1_au:3873": " arakṣitāro hartāro % balibhāgasya pārthivāḥ // LiP_1,40.24 //",
    "GP12lip_1_au:3874": " yugānteṣu bhaviṣyanti $ svarakṣaṇaparāyaṇāḥ &",
    "GP12lip_1_au:3875": " aṭṭaśūlā janapadāḥ % śivaśūlāścatuṣpathāḥ // LiP_1,40.25 //",
    "GP12lip_1_au:3876": " pramadāḥ keśaśūlinyo $ bhaviṣyanti kalau yuge &",
    "GP12lip_1_au:3877": " citravarṣī tadā devo % yadā prāhuryugakṣayam // LiP_1,40.26 //",
    "GP12lip_1_au:3878": " sarve vaṇigjanāścāpi $ bhaviṣyantyadhame yuge &",
    "GP12lip_1_au:3879": " kuśīlacaryāḥ pāṣaṇḍair % vṛthārūpaiḥ samāvṛtāḥ // LiP_1,40.27 //",
    "GP12lip_1_au:3880": " bahuyājanako loko $ bhaviṣyati parasparam &",
    "GP12lip_1_au:3881": " nāvyāhṛtakrūravākyo % nārjavī nānasūyakaḥ // LiP_1,40.28 //",
    "GP12lip_1_au:3882": " na kṛte pratikartā ca $ yugakṣīṇe bhaviṣyati &",
    "GP12lip_1_au:3883": " nindakāścaiva patitā % yugāntasya ca lakṣaṇam // LiP_1,40.29 //",
    "GP12lip_1_au:3884": " nṛpaśūnyā vasumatī $ na ca dhānyadhanāvṛtā &",
    "GP12lip_1_au:3885": " maṇḍalāni bhaviṣyanti % deśeṣu nagareṣu ca // LiP_1,40.30 //",
    "GP12lip_1_au:3886": " alpodakā cālpaphalā $ bhaviṣyati vasuṃdharā &",
    "GP12lip_1_au:3887": " goptāraścāpyagoptāraḥ % sambhaviṣyantyaśāsanāḥ // LiP_1,40.31 //",
    "GP12lip_1_au:3888": " hartāraḥ paravittānāṃ $ paradārapradharṣakāḥ &",
    "GP12lip_1_au:3889": " kāmātmāno durātmāno hy % adhamāḥ sāhasapriyāḥ // LiP_1,40.32 //",
    "GP12lip_1_au:3890": " pranaṣṭaceṣṭanāḥ puṃso $ muktakeśāś ca śūlinaḥ &",
    "GP12lip_1_au:3891": " janāḥ ṣoḍaśavarṣāś ca % prajāyante yugakṣaye // LiP_1,40.33 //",
    "GP12lip_1_au:3892": " śukladantājinākṣāś ca $ muṇḍāḥ kāṣāyavāsasaḥ &",
    "GP12lip_1_au:3893": " śūdrā dharmaṃ cariṣyanti % yugānte samupasthite // LiP_1,40.34 //",
    "GP12lip_1_au:3894": " sasyacaurā bhaviṣyanti $ dṛḍhacailābhilāṣiṇaḥ &",
    "GP12lip_1_au:3895": " caurāścorasvahartāro % harturhartā tathāparaḥ // LiP_1,40.35 //",
    "GP12lip_1_au:3896": " yogyakarmaṇyuparate $ loke niṣkriyatāṃ gate &",
    "GP12lip_1_au:3897": " kīṭamūṣakasarpāś ca % dharṣayiṣyanti mānavān // LiP_1,40.36 //",
    "GP12lip_1_au:3898": " subhikṣaṃ kṣemamārogyaṃ $ sāmarthyaṃ durlabhaṃ tadā &",
    "GP12lip_1_au:3899": " kauśikīṃ pratipatsyante % deśānkṣudbhayapīḍitāḥ // LiP_1,40.37 //",
    "GP12lip_1_au:3900": " duḥkhenābhiplutānāṃ ca $ paramāyuḥ śataṃ tadā &",
    "GP12lip_1_au:3901": " dṛśyante na ca dṛśyante % vedāḥ kaliyuge 'khilāḥ // LiP_1,40.38 //",
    "GP12lip_1_au:3902": " utsīdanti tadā yajñāḥ $ kevalādharmapīḍitāḥ &",
    "GP12lip_1_au:3903": " kāṣāyiṇo 'pyanirgranthāḥ % kāpālībahulāstviha // LiP_1,40.39 //",
    "GP12lip_1_au:3904": " vedavikrayiṇaścānye $ tīrthavikrayiṇaḥ pare &",
    "GP12lip_1_au:3905": " varṇāśramāṇāṃ ye cānye % pāṣaṇḍāḥ paripanthinaḥ // LiP_1,40.40 //",
    "GP12lip_1_au:3906": " utpadyante tadā te vai $ samprāpte tu kalau yuge &",
    "GP12lip_1_au:3907": " adhīyante tadā vedāñ % śūdrā dharmārthakovidāḥ // LiP_1,40.41 //",
    "GP12lip_1_au:3908": " yajante cāśvamedhena $ rājānaḥ śūdrayonayaḥ &",
    "GP12lip_1_au:3909": " strībālagovadhaṃ kṛtvā % hatvā caiva parasparam // LiP_1,40.42 //",
    "GP12lip_1_au:3910": " upadravāṃstathānyonyaṃ $ sādhayanti tadā prajāḥ &",
    "GP12lip_1_au:3911": " duḥkhaprabhūtamalpāyur % dehotsādaḥ sarogatā // LiP_1,40.43 //",
    "GP12lip_1_au:3912": " adharmābhiniveśitvāt $ tamovṛttaṃ kalau smṛtam &",
    "GP12lip_1_au:3913": " prajāsu brahmahatyādi % tadā vai sampravartate // LiP_1,40.44 //",
    "GP12lip_1_au:3914": " tasmādāyurbalaṃ rūpaṃ $ kaliṃ prāpya prahīyate &",
    "GP12lip_1_au:3915": " tadā tvalpena kālena % siddhiṃ gacchanti mānavāḥ // LiP_1,40.45 //",
    "GP12lip_1_au:3916": " dhanyā dharmaṃ cariṣyanti $ yugānte dvijasattamāḥ &",
    "GP12lip_1_au:3917": " śrutismṛtyuditaṃ dharmaṃ % ye carantyanasūyakāḥ // LiP_1,40.46 //",
    "GP12lip_1_au:3918": " tretāyāṃ vārṣiko dharmo $ dvāpare māsikaḥ smṛtaḥ &",
    "GP12lip_1_au:3919": " yathākleśaṃ caranprājñas % tadahnā prāpnute kalau // LiP_1,40.47 //",
    "GP12lip_1_au:3920": " <saṃdhyāṃśa>",
    "GP12lip_1_au:3921": " eṣā kaliyugāvasthā $ saṃdhyāṃśaṃ tu nibodha me &",
    "GP12lip_1_au:3922": " yuge yuge ca hīyante % trīṃstrīnpādāṃstu siddhayaḥ // LiP_1,40.48 //",
    "GP12lip_1_au:3923": " yugasvabhāvāḥ saṃdhyāstu $ tiṣṭhantīha tu pādaśaḥ &",
    "GP12lip_1_au:3924": " saṃdhyāsvabhāvāḥ svāṃśeṣu % pādaśaste pratiṣṭhitāḥ // LiP_1,40.49 //",
    "GP12lip_1_au:3925": " <Pramiti>",
    "GP12lip_1_au:3926": " evaṃ saṃdhyāṃśake kāle $ samprāpte tu yugāntike &",
    "GP12lip_1_au:3927": " teṣāṃ śāstā hyasādhūnāṃ % bhūtānāṃ nidhanotthitaḥ // LiP_1,40.50 //",
    "GP12lip_1_au:3928": " gotre 'sminvai candramaso $ nāmnā pramitirucyate &",
    "GP12lip_1_au:3929": " mānavasya tu so 'ṃśena % pūrvaṃ svāyaṃbhuve 'ntare // LiP_1,40.51 //",
    "GP12lip_1_au:3930": " samāḥ sa viṃśatiḥ pūrṇāḥ $ paryaṭanvai vasuṃdharām &",
    "GP12lip_1_au:3931": " anukarṣan sa vai senāṃ % savājirathakuñjarām // LiP_1,40.52 //",
    "GP12lip_1_au:3932": " pragṛhītāyudhairvipraiḥ $ śataśo 'tha sahasraśaḥ &",
    "GP12lip_1_au:3933": " sa tadā taiḥ parivṛto % mlecchān hanti sahasraśaḥ // LiP_1,40.53 //",
    "GP12lip_1_au:3934": " sa hatvā sarvaśaścaiva $ rājñastāñśūdrayonijān &",
    "GP12lip_1_au:3935": " pākhaṇḍāṃstu tataḥ sarvān % niḥśeṣaṃ kṛtavān prabhuḥ // LiP_1,40.54 //",
    "GP12lip_1_au:3936": " nātyarthaṃ dhārmikā ye ca $ tān sarvān hanti sarvataḥ &",
    "GP12lip_1_au:3937": " varṇavyatyāsajātāś ca % ye ca tānanujīvinaḥ // LiP_1,40.55 //",
    "GP12lip_1_au:3938": " pravṛttacakro balavān $ mlecchānāmantakṛtsa tu &",
    "GP12lip_1_au:3939": " adhṛṣyaḥ sarvabhūtānāṃ % cacārātha vasuṃdharām // LiP_1,40.56 //",
    "GP12lip_1_au:3940": " mānavasya tu so 'ṃśena $ devasyeha vijajñivān &",
    "GP12lip_1_au:3941": " pūrvajanmani viṣṇostu % pramitirnāma vīryavān // LiP_1,40.57 //",
    "GP12lip_1_au:3942": " gotrato vai candramasaḥ $ pūrṇe kaliyuge prabhuḥ &",
    "GP12lip_1_au:3943": " dvātriṃśe 'bhyudite varṣe % prakrānto viṃśatiḥ samāḥ // LiP_1,40.58 //",
    "GP12lip_1_au:3944": " vinighnansarvabhūtāni $ śataśo 'tha sahasraśaḥ &",
    "GP12lip_1_au:3945": " kṛtvā bījāvaśeṣāṃ tu % pṛthivīṃ krūrakarmaṇaḥ // LiP_1,40.59 //",
    "GP12lip_1_au:3946": " parasparanimittena $ kopenākasmikena tu &",
    "GP12lip_1_au:3947": " sa sādhayitvā vṛṣalān % prāyaśas tān adhārmikān // LiP_1,40.60 //",
    "GP12lip_1_au:3948": " gaṅgāyamunayormadhye $ sthitiṃ prāptaḥ sahānugaḥ &",
    "GP12lip_1_au:3949": " tato vyatīte kāle tu % sāmātyaḥ sahasainikaḥ // LiP_1,40.61 //",
    "GP12lip_1_au:3950": " utsādya pārthivān sarvān $ mlecchāṃścaiva sahasraśaḥ &",
    "GP12lip_1_au:3951": " tatra saṃdhyāṃśake kāle % samprāpte tu yugāntike // LiP_1,40.62 //",
    "GP12lip_1_au:3952": " <behaviour of people during yugānta>",
    "GP12lip_1_au:3953": " sthitāsvalpāvaśiṣṭāsu $ prajāsviha kvacitkvacit &",
    "GP12lip_1_au:3954": " apragrahāstatastā vai % lobhāviṣṭāstu kṛtsnaśaḥ // LiP_1,40.63 //",
    "GP12lip_1_au:3955": " upahiṃsanti cānyonyaṃ $ praṇipatya parasparam &",
    "GP12lip_1_au:3956": " arājake yugavaśāt % saṃśaye samupasthite // LiP_1,40.64 //",
    "GP12lip_1_au:3957": " prajāstā vai tataḥ sarvāḥ $ parasparabhayārditāḥ &",
    "GP12lip_1_au:3958": " vyākulāś ca paribhrāntās % tyaktvā dārān gṛhāṇi ca // LiP_1,40.65 //",
    "GP12lip_1_au:3959": " svānprāṇān anapekṣanto $ niṣkāruṇyāḥ suduḥkhitāḥ &",
    "GP12lip_1_au:3960": " naṣṭe śraute smārtadharme % parasparahatāstadā // LiP_1,40.66 //",
    "GP12lip_1_au:3961": " nirmaryādā nirākrāntā $ niḥsnehā nirapatrapāḥ &",
    "GP12lip_1_au:3962": " naṣṭe dharme pratihatāḥ % hrasvakāḥ pañcaviṃśakāḥ // LiP_1,40.67 //",
    "GP12lip_1_au:3963": " hitvā putrāṃś ca dārāṃś ca $ vivādavyākulendriyāḥ &",
    "GP12lip_1_au:3964": " anāvṛṣṭihatāścaiva % vārtāmutsṛjya dūrataḥ // LiP_1,40.68 //",
    "GP12lip_1_au:3965": " pratyantānupasevante $ hitvā janapadān svakān &",
    "GP12lip_1_au:3966": " saritsāgarakūpāṃste % sevante parvatāṃs tathā // LiP_1,40.69 //",
    "GP12lip_1_au:3967": " madhumāṃsairmūlaphalair $ vartayanti suduḥkhitāḥ &",
    "GP12lip_1_au:3968": " cīrapatrājinadharā % niṣkriyā niṣparigrahāḥ // LiP_1,40.70 //",
    "GP12lip_1_au:3969": " varṇāśramaparibhraṣṭāḥ $ saṃkaṭaṃ ghoramāsthitāḥ &",
    "GP12lip_1_au:3970": " evaṃ kaṣṭamanuprāptā % alpaśeṣāḥ prajāstadā // LiP_1,40.71 //",
    "GP12lip_1_au:3971": " jarāvyādhikṣudhāviṣṭā $ duḥkhānnirvedamānasāḥ &",
    "GP12lip_1_au:3972": " vicāraṇā tu nirvedāt % sāmyāvasthā vicāraṇā // LiP_1,40.72 //",
    "GP12lip_1_au:3973": " sāmyāvasthātmako bodhaḥ $ saṃbodhāddharmaśīlatā &",
    "GP12lip_1_au:3974": " arūpaśamayuktāstu % kaliśiṣṭā hi vai svayam // LiP_1,40.73 //",
    "GP12lip_1_au:3975": " ahorātrāttadā tāsāṃ $ yugaṃ tu parivartate &",
    "GP12lip_1_au:3976": " cittasaṃmohanaṃ kṛtvā % tāsāṃ vai suptamattavat // LiP_1,40.74 //",
    "GP12lip_1_au:3977": " bhāvino 'rthasya ca balāt $ tataḥ kṛtamavartata &",
    "GP12lip_1_au:3978": " pravṛtte tu tatastasmin % punaḥ kṛtayuge tu vai // LiP_1,40.75 //",
    "GP12lip_1_au:3979": " utpannāḥ kaliśiṣṭāstu $ prajāḥ kārtayugāstadā &",
    "GP12lip_1_au:3980": " tiṣṭhanti ceha ye siddhā % adṛṣṭā vicaranti ca // LiP_1,40.76 //",
    "GP12lip_1_au:3981": " sapta saptarṣibhiścaiva $ tatra te tu vyavasthitāḥ &",
    "GP12lip_1_au:3982": " brahmakṣatraviśaḥ śūdrā % bījārthaṃ ye smṛtā iha // LiP_1,40.77 //",
    "GP12lip_1_au:3983": " kalijaiḥ saha te sarve $ nirviśeṣāstadābhavan &",
    "GP12lip_1_au:3984": " teṣāṃ saptarṣayo dharmaṃ % kathayantītare 'pi ca // LiP_1,40.78 //",
    "GP12lip_1_au:3985": " varṇāśramācārayutaṃ $ śrautaṃ smārtaṃ dvidhā tu yam &",
    "GP12lip_1_au:3986": " tatasteṣu kriyāvatsu % vardhante vai prajāḥ kṛte // LiP_1,40.79 //",
    "GP12lip_1_au:3987": " śrautasmārtakṛtānāṃ ca $ dharme saptarṣidarśite &",
    "GP12lip_1_au:3988": " keciddharmavyavasthārthaṃ % tiṣṭhantīha yugakṣaye // LiP_1,40.80 //",
    "GP12lip_1_au:3989": " manvantarādhikāreṣu $ tiṣṭhanti munayastu vai &",
    "GP12lip_1_au:3990": " yathā dāvapradagdheṣu % tṛṇeṣviha tataḥ kṣitau // LiP_1,40.81 //",
    "GP12lip_1_au:3991": " vanānāṃ prathamaṃ vṛṣṭyā $ teṣāṃ mūleṣu saṃbhavaḥ &",
    "GP12lip_1_au:3992": " tathā kārtayugānāṃ tu % kalijeṣviha saṃbhavaḥ // LiP_1,40.82 //",
    "GP12lip_1_au:3993": " evaṃ yugādyugasyeha $ saṃtānaṃ tu parasparam &",
    "GP12lip_1_au:3994": " vartate ha vyavacchedād % yāvanmanvantarakṣayaḥ // LiP_1,40.83 //",
    "GP12lip_1_au:3995": " sukhamāyurbalaṃ rūpaṃ $ dharmo 'rthaḥ kāma eva ca &",
    "GP12lip_1_au:3996": " yugeṣvetāni hīyante % trīṃstrīn pādān krameṇa tu // LiP_1,40.84 //",
    "GP12lip_1_au:3997": " sasaṃdhyāṃśeṣu hīyante $ yugānāṃ dharmasiddhayaḥ &",
    "GP12lip_1_au:3998": " ityeṣā pratisiddhirvai % kīrtitaiṣā krameṇa tu // LiP_1,40.85 //",
    "GP12lip_1_au:3999": " caturyugānāṃ sarveṣām $ anenaiva tu sādhanam &",
    "GP12lip_1_au:4000": " <yuga => höhere Zeiteinheiten>",
    "GP12lip_1_au:4001": " eṣā caturyugāvṛttir % ā sahasrād guṇīkṛtā // LiP_1,40.86 //",
    "GP12lip_1_au:4002": " brahmaṇastadahaḥ proktaṃ $ rātriścaitāvatī smṛtā &",
    "GP12lip_1_au:4003": " anārjavaṃ jaḍībhāvo % bhūtānām ā yugakṣayāt // LiP_1,40.87 //",
    "GP12lip_1_au:4004": " etadeva tu sarveṣāṃ $ yugānāṃ lakṣaṇaṃ smṛtam &",
    "GP12lip_1_au:4005": " eṣāṃ caturyugāṇāṃ ca % guṇitā hyekasaptatiḥ // LiP_1,40.88 //",
    "GP12lip_1_au:4006": " krameṇa parivṛttā tu $ manorantaram ucyate &",
    "GP12lip_1_au:4007": " caturyuge yathaikasmin % bhavatīha yadā tu yat // LiP_1,40.89 //",
    "GP12lip_1_au:4008": " tathā cānyeṣu bhavati $ punastadvai yathākramam &",
    "GP12lip_1_au:4009": " sarge sarge yathā bhedā % utpadyante tathaiva tu // LiP_1,40.90 //",
    "GP12lip_1_au:4010": " pañcaviṃśatparimitā $ na nyūnā nādhikās tathā &",
    "GP12lip_1_au:4011": " tathā kalpā yugaiḥ sārdhaṃ % bhavanti saha lakṣaṇaiḥ // LiP_1,40.91 //",
    "GP12lip_1_au:4012": " manvantarāṇāṃ sarveṣām $ etadeva tu lakṣaṇam // LiP_1,40.92 //",
    "GP12lip_1_au:4013": " yathā yugānāṃ parivartanāni $ cirapravṛttāni yugasvabhāvāt &",
    "GP12lip_1_au:4014": " tathā tu saṃtiṣṭhati jīvalokaḥ % kṣayodayābhyāṃ parivartamānaḥ //",
    "GP12lip_1_au:4015": " ityetallakṣaṇaṃ proktaṃ $ yugānāṃ vai samāsataḥ &",
    "GP12lip_1_au:4016": " atītānāgatānāṃ hi % sarvamanvantareṣu vai // LiP_1,40.94 //",
    "GP12lip_1_au:4017": " manvantareṇa caikena $ sarvāṇyevāntarāṇi ca &",
    "GP12lip_1_au:4018": " vyākhyātāni na saṃdehaḥ % kalpaḥ kalpena caiva hi // LiP_1,40.95 //",
    "GP12lip_1_au:4019": " anāgateṣu tadvacca $ tarkaḥ kāryo vijānatā &",
    "GP12lip_1_au:4020": " manvantareṣu sarveṣu % atītānāgateṣviha // LiP_1,40.96 //",
    "GP12lip_1_au:4021": " tulyābhimāninaḥ sarve $ nāmarūpairbhavantyuta &",
    "GP12lip_1_au:4022": " devā hyaṣṭavidhā ye ca % ye ca manvantareśvarāḥ // LiP_1,40.97 //",
    "GP12lip_1_au:4023": " ṛṣayo manavaścaiva $ sarve tulyaprayojanāḥ &",
    "GP12lip_1_au:4024": " evaṃ varṇāśramāṇāṃ tu % pravibhāgo yuge yuge // LiP_1,40.98 //",
    "GP12lip_1_au:4025": " yugasvabhāvaś ca tathā $ vidhatte vai tadā prabhuḥ &",
    "GP12lip_1_au:4026": " varṇāśramavibhāgāś ca % yugāni yugasiddhayaḥ // LiP_1,40.99 //",
    "GP12lip_1_au:4027": " yugānāṃ parimāṇaṃ te $ kathitaṃ hi prasaṅgataḥ &",
    "GP12lip_1_au:4028": " vadāmi devīputratvaṃ % padmayoneḥ samāsataḥ // LiP_1,40.100 //",
    "GP12lip_1_au:4029": " iti śrīliṅgamahāpurāṇe pūrvabhāge caturyugaparimāṇaṃ nāma catvāriṃśo",
    "GP12lip_1_au:4030": " 'dhyāyaḥ",
    "GP12lip_1_au:4031": " LiP, 1, 41",
    "GP12lip_1_au:4032": " indra uvāca punaḥ sasarja bhagavān $ prabhraṣṭāḥ pūrvavatprajāḥ &",
    "GP12lip_1_au:4033": " sahasrayugaparyante % prabhāte tu pitāmahaḥ // LiP_1,41.1 //",
    "GP12lip_1_au:4034": " evaṃ parārdhe viprendra $ dviguṇe tu tathā gate &",
    "GP12lip_1_au:4035": " tadā dharāmbhasi vyāptā hy % āpo vahnau samīraṇe // LiP_1,41.2 //",
    "GP12lip_1_au:4036": " vahniḥ samīraṇaścaiva $ vyomni tanmātrasaṃyutaḥ &",
    "GP12lip_1_au:4037": " indriyāṇi daśaikaṃ ca % tanmātrāṇi dvijottama // LiP_1,41.3 //",
    "GP12lip_1_au:4038": " ahaṅkāramanuprāpya $ pralīnāstatkṣaṇādaho &",
    "GP12lip_1_au:4039": " abhimānastadā tatra % mahāntaṃ vyāpya vai kṣaṇāt // LiP_1,41.4 //",
    "GP12lip_1_au:4040": " mahānapi tathā vyaktaṃ $ prāpya līno 'bhavaddvija &",
    "GP12lip_1_au:4041": " avyaktaṃ svaguṇaiḥ sārdhaṃ % pralīnamabhavadbhave // LiP_1,41.5 //",
    "GP12lip_1_au:4042": " tataḥ sṛṣṭirabhūttasmāt $ pūrvavatpuruṣācchivāt &",
    "GP12lip_1_au:4043": " atha sṛṣṭāstadā tasya % manasā tena mānasāḥ // LiP_1,41.6 //",
    "GP12lip_1_au:4044": " na vyavardhanta loke 'smin $ prajāḥ kamalayoninā &",
    "GP12lip_1_au:4045": " vṛddhyarthaṃ bhagavānbrahmā % putrairvai mānasaiḥ saha // LiP_1,41.7 //",
    "GP12lip_1_au:4046": " duścaraṃ vicacāreśaṃ $ samuddiśya tapaḥ svayam &",
    "GP12lip_1_au:4047": " tuṣṭastu tapasā tasya % bhavo jñātvā sa vāñchitam // LiP_1,41.8 //",
    "GP12lip_1_au:4048": " lalāṭamadhyaṃ nirbhidya $ brahmaṇaḥ puruṣasya tu &",
    "GP12lip_1_au:4049": " putrasnehamiti procya % strīpuṃrūpo 'bhavattadā // LiP_1,41.9 //",
    "GP12lip_1_au:4050": " tasya putro mahādevo hy $ ardhanārīśvaro 'bhavat &",
    "GP12lip_1_au:4051": " dadāha bhagavānsarvaṃ % brahmāṇaṃ ca jagadgurum // LiP_1,41.10 //",
    "GP12lip_1_au:4052": " athārdhamātrāṃ kalyāṇīm $ ātmanaḥ parameśvarīm &",
    "GP12lip_1_au:4053": " bubhuje yogamārgeṇa % vṛddhyarthaṃ jagatāṃ śivaḥ // LiP_1,41.11 //",
    "GP12lip_1_au:4054": " tasyāṃ hariṃ ca brahmāṇaṃ $ sasarja parameśvaraḥ &",
    "GP12lip_1_au:4055": " viśveśvarastu viśvātmā % cāstraṃ pāśupataṃ tathā // LiP_1,41.12 //",
    "GP12lip_1_au:4056": " tasmādbrahmā mahādevyāś $ cāṃśajaś ca haris tathā &",
    "GP12lip_1_au:4057": " aṇḍajaḥ padmajaścaiva % bhavāṅgabhava eva ca // LiP_1,41.13 //",
    "GP12lip_1_au:4058": " etatte kathitaṃ sarvam $ itihāsaṃ purātanam &",
    "GP12lip_1_au:4059": " parārdhaṃ brahmaṇo yāvat % tāvadbhūtiḥ samāsataḥ // LiP_1,41.14 //",
    "GP12lip_1_au:4060": " vairāgyaṃ brahmaṇo vakṣye $ tamodbhūtaṃ samāsataḥ &",
    "GP12lip_1_au:4061": " nārāyaṇo 'pi bhagavān % dvidhā kṛtvātmanastanum // LiP_1,41.15 //",
    "GP12lip_1_au:4062": " sasarja sakalaṃ tasmāt $ svāṅgādeva carācaram &",
    "GP12lip_1_au:4063": " tato brahmāṇamasṛjad % brahmā rudraṃ pitāmahaḥ // LiP_1,41.16 //",
    "GP12lip_1_au:4064": " mune kalpāntare rudro $ hariṃ brahmāṇam īśvaram &",
    "GP12lip_1_au:4065": " tato brahmāṇamasṛjan % mune kalpāntare hariḥ // LiP_1,41.17 //",
    "GP12lip_1_au:4066": " nārāyaṇaṃ punarbrahmā $ brahmāṇaṃ ca punarbhavaḥ &",
    "GP12lip_1_au:4067": " tadā vicārya vai brahmā % duḥkhaṃ saṃsāra ityajaḥ // LiP_1,41.18 //",
    "GP12lip_1_au:4068": " sargaṃ visṛjya cātmānam $ ātmanyeva niyojya ca &",
    "GP12lip_1_au:4069": " saṃhṛtya prāṇasañcāraṃ % pāṣāṇa iva niścalaḥ // LiP_1,41.19 //",
    "GP12lip_1_au:4070": " daśavarṣasahasrāṇi $ samādhistho 'bhavatprabhuḥ &",
    "GP12lip_1_au:4071": " adhomukhaṃ tu yatpadmaṃ % hṛdi saṃsthaṃ suśobhanam // LiP_1,41.20 //",
    "GP12lip_1_au:4072": " pūritaṃ pūrakeṇaiva $ prabuddhaṃ cābhavattadā &",
    "GP12lip_1_au:4073": " tadūrdhvavaktram abhavat % kumbhakena nirodhitam // LiP_1,41.21 //",
    "GP12lip_1_au:4074": " tatpadmakarṇikāmadhye $ sthāpayāmāsa ceśvaram &",
    "GP12lip_1_au:4075": " tadomiti śivaṃ devam % ardhamātrāparaṃ param // LiP_1,41.22 //",
    "GP12lip_1_au:4076": " mṛṇālatantubhāgaika- $ śatabhāge vyavasthitam &",
    "GP12lip_1_au:4077": " yamī yamaviśuddhātmā % niyamyaivaṃ hṛdīśvaram // LiP_1,41.23 //",
    "GP12lip_1_au:4078": " yamapuṣpādibhiḥ pūjyaṃ $ yājyo hyayajadavyayam &",
    "GP12lip_1_au:4079": " tasya hṛtkamalasthasya % niyogāccāṃśajo vibhuḥ // LiP_1,41.24 //",
    "GP12lip_1_au:4080": " lalāṭamasya nirbhidya $ prādurāsītpitāmahāt &",
    "GP12lip_1_au:4081": " lohito 'bhūt svayaṃ nīlaḥ % śivasya hṛdayodbhavaḥ // LiP_1,41.25 //",
    "GP12lip_1_au:4082": " vahneścaiva tu saṃyogāt $ prakṛtya puruṣaḥ prabhuḥ &",
    "GP12lip_1_au:4083": " nīlaś ca lohitaścaiva % yataḥ kālākṛtiḥ pumān // LiP_1,41.26 //",
    "GP12lip_1_au:4084": " nīlalohita ityuktas $ tena devena vai prabhuḥ &",
    "GP12lip_1_au:4085": " brahmaṇā bhagavānkālaḥ % prītātmā cābhavadvibhuḥ // LiP_1,41.27 //",
    "GP12lip_1_au:4086": " suprītamanasaṃ devaṃ $ tuṣṭāva ca pitāmahaḥ &",
    "GP12lip_1_au:4087": " nāmāṣṭakena viśvātmā % viśvātmānaṃ mahāmune // LiP_1,41.28 //",
    "GP12lip_1_au:4088": " pitāmaha uvāca namaste bhagavan rudra $ bhāskarāmitatejase &",
    "GP12lip_1_au:4089": " namo bhavāya devāya % rasāyāmbumayāya te // LiP_1,41.29 //",
    "GP12lip_1_au:4090": " śarvāya kṣitirūpāya $ sadā surabhiṇe namaḥ &",
    "GP12lip_1_au:4091": " īśāya vāyave tubhyaṃ % saṃsparśāya namo namaḥ // LiP_1,41.30 //",
    "GP12lip_1_au:4092": " paśūnāṃ pataye caiva $ pāvakāyātitejase &",
    "GP12lip_1_au:4093": " bhīmāya vyomarūpāya % śabdamātrāya te namaḥ // LiP_1,41.31 //",
    "GP12lip_1_au:4094": " mahādevāya somāya $ amṛtāya namo 'stu te &",
    "GP12lip_1_au:4095": " ugrāya yajamānāya % namaste karmayogine // LiP_1,41.32 //",
    "GP12lip_1_au:4096": " yaḥ paṭhecchṛṇuyādvāpi $ paitāmahamimaṃ stavam &",
    "GP12lip_1_au:4097": " rudrāya kathitaṃ viprāñ % śrāvayedvā samāhitaḥ // LiP_1,41.33 //",
    "GP12lip_1_au:4098": " aṣṭamūrtestu sāyujyaṃ $ varṣādekādavāpnuyāt &",
    "GP12lip_1_au:4099": " evaṃ stutvā mahādevam % avaikṣata pitāmahaḥ // LiP_1,41.34 //",
    "GP12lip_1_au:4100": " tadāṣṭadhā mahādevaḥ $ samātiṣṭhatsamantataḥ &",
    "GP12lip_1_au:4101": " tadā prakāśate bhānuḥ % kṛṣṇavartmā niśākaraḥ // LiP_1,41.35 //",
    "GP12lip_1_au:4102": " kṣitirvāyuḥ pumānaṃbhaḥ $ suṣiraṃ sarvagaṃ tathā &",
    "GP12lip_1_au:4103": " tadāprabhṛti taṃ prāhur % aṣṭamūrtiritīśvaram // LiP_1,41.36 //",
    "GP12lip_1_au:4104": " aṣṭamūrteḥ prasādena $ virañciścāsṛjatpunaḥ &",
    "GP12lip_1_au:4105": " sṛṣṭvaitad akhilaṃ brahmā % punaḥ kalpāntare prabhuḥ // LiP_1,41.37 //",
    "GP12lip_1_au:4106": " sahasrayugaparyantaṃ $ saṃsupte ca carācare &",
    "GP12lip_1_au:4107": " prajāḥ sraṣṭumanās tepe % tata ugraṃ tapo mahat // LiP_1,41.38 //",
    "GP12lip_1_au:4108": " tasyaivaṃ tapyamānasya $ na kiṃcitsamavartata &",
    "GP12lip_1_au:4109": " tato dīrgheṇa kālena % duḥkhātkrodho vyajāyata // LiP_1,41.39 //",
    "GP12lip_1_au:4110": " krodhāviṣṭasya netrābhyāṃ $ prāpatannaśrubindavaḥ &",
    "GP12lip_1_au:4111": " tatastebhyo 'śrubindubhyo % bhūtāḥ pretāstadābhavan // LiP_1,41.40 //",
    "GP12lip_1_au:4112": " sarvāṃstānagrajāndṛṣṭvā $ bhūtapretaniśācarān &",
    "GP12lip_1_au:4113": " anindata tadā devo % brahmātmānam ajo vibhuḥ // LiP_1,41.41 //",
    "GP12lip_1_au:4114": " jahau prāṇāṃś ca bhagavān $ krodhāviṣṭaḥ prajāpatiḥ &",
    "GP12lip_1_au:4115": " tataḥ prāṇamayo rudraḥ % prādurāsītprabhormukhāt // LiP_1,41.42 //",
    "GP12lip_1_au:4116": " ardhanārīśvaro bhūtvā $ bālārkasadṛśadyutiḥ &",
    "GP12lip_1_au:4117": " tadaikādaśadhātmānaṃ % pravibhajya vyavasthitaḥ // LiP_1,41.43 //",
    "GP12lip_1_au:4118": " ardhenāṃśena sarvātmā $ sasarjāsau śivāmumām &",
    "GP12lip_1_au:4119": " sā cāsṛjattadā lakṣmīṃ % durgāṃ śreṣṭhāṃ sarasvatīm // LiP_1,41.44 //",
    "GP12lip_1_au:4120": " vāmāṃ raudrīṃ mahāmāyāṃ $ vaiṣṇavīṃ vārijekṣaṇām &",
    "GP12lip_1_au:4121": " kalāṃ vikiriṇīṃ caiva % kālīṃ kamalavāsinīm // LiP_1,41.45 //",
    "GP12lip_1_au:4122": " balavikariṇīṃ devīṃ $ balapramathinīṃ tathā &",
    "GP12lip_1_au:4123": " sarvabhūtasya damanīṃ % sasṛje ca manonmanīm // LiP_1,41.46 //",
    "GP12lip_1_au:4124": " tathānyā bahavaḥ sṛṣṭās $ tayā nāryaḥ sahasraśaḥ &",
    "GP12lip_1_au:4125": " rudraiścaiva mahādevas % tābhistribhuvaneśvaraḥ // LiP_1,41.47 //",
    "GP12lip_1_au:4126": " sarvātmanaś ca tasyāgre hy $ atiṣṭhatparameśvaraḥ &",
    "GP12lip_1_au:4127": " mṛtasya tasya devasya % brahmaṇaḥ parameṣṭhinaḥ // LiP_1,41.48 //",
    "GP12lip_1_au:4128": " ghṛṇī dadau punaḥ prāṇān $ brahmaputro maheśvaraḥ &",
    "GP12lip_1_au:4129": " brahmaṇaḥ pradadau prāṇān % ātmasthāṃstu tadā prabhuḥ // LiP_1,41.49 //",
    "GP12lip_1_au:4130": " prahṛṣṭo 'bhūttato rudraḥ $ kiṃcitpratyāgatāsavam &",
    "GP12lip_1_au:4131": " abhyabhāṣata deveśo % brahmāṇaṃ paramaṃ vacaḥ // LiP_1,41.50 //",
    "GP12lip_1_au:4132": " mā bhairdeva mahābhāga $ viriñca jagatāṃ guro &",
    "GP12lip_1_au:4133": " mayeha sthāpitāḥ prāṇās % tasmāduttiṣṭha vai prabho // LiP_1,41.51 //",
    "GP12lip_1_au:4134": " śrutvā vacastatastasya $ svapnabhūtaṃ manogatam &",
    "GP12lip_1_au:4135": " pitāmahaḥ prasannātmā % netraiḥ phullāmbujaprabhaiḥ // LiP_1,41.52 //",
    "GP12lip_1_au:4136": " tataḥ pratyāgataprāṇaḥ $ samudaikṣan maheśvaram &",
    "GP12lip_1_au:4137": " sa udvīkṣya ciraṃ kālaṃ % snigdhagaṃbhīrayā girā // LiP_1,41.53 //",
    "GP12lip_1_au:4138": " uvāca bhagavān brahmā $ samutthāya kṛtāñjaliḥ &",
    "GP12lip_1_au:4139": " bho bho vada mahābhāga % ānandayasi me manaḥ // LiP_1,41.54 //",
    "GP12lip_1_au:4140": " ko bhavān aṣṭamūrtir vai $ sthita ekādaśātmakaḥ &",
    "GP12lip_1_au:4141": " indra uvāca tasya tadvacanaṃ śrutvā % vyājahāra maheśvaraḥ // LiP_1,41.55 //",
    "GP12lip_1_au:4142": " spṛśankarābhyāṃ brahmāṇaṃ $ sukhābhyāṃ sa surārihā &",
    "GP12lip_1_au:4143": " śrīśaṅkara uvāca māṃ viddhi paramātmānam % enāṃ māyāmajāmiti // LiP_1,41.56 //",
    "GP12lip_1_au:4144": " ete vai saṃsthitā rudrās $ tvāṃ rakṣitumihāgatāḥ &",
    "GP12lip_1_au:4145": " tataḥ praṇamya taṃ brahmā % devadevamuvāca ha // LiP_1,41.57 //",
    "GP12lip_1_au:4146": " kṛtāñjalipuṭo bhūtvā $ harṣagadgadayā girā &",
    "GP12lip_1_au:4147": " bhagavandevadeveśa % duḥkhairākulito hyaham // LiP_1,41.58 //",
    "GP12lip_1_au:4148": " saṃsārānmoktumīśāna $ māmihārhasi śaṅkara &",
    "GP12lip_1_au:4149": " tataḥ prahasya bhagavān % pitāmahamumāpatiḥ // LiP_1,41.59 //",
    "GP12lip_1_au:4150": " tadā rudrairjagannāthas $ tayā cāntardadhe vibhuḥ &",
    "GP12lip_1_au:4151": " indra uvāca tasmācchilāda lokeṣu % durlabho vai tvayonijaḥ // LiP_1,41.60 //",
    "GP12lip_1_au:4152": " mṛtyuhīnaḥ pumānviddhi $ samṛtyuḥ padmajo 'pi saḥ &",
    "GP12lip_1_au:4153": " kiṃtu deveśvaro rudraḥ % prasīdati yadīśvaraḥ // LiP_1,41.61 //",
    "GP12lip_1_au:4154": " na durlabho mṛtyuhīnas $ tava putro hyayonijaḥ &",
    "GP12lip_1_au:4155": " mayā ca viṣṇunā caiva % brahmaṇā ca mahātmanā // LiP_1,41.62 //",
    "GP12lip_1_au:4156": " ayonijaṃ mṛtyuhīnam $ asamarthaṃ niveditum &",
    "GP12lip_1_au:4157": " śailādiruvāca evaṃ vyāhṛtya viprendram % anugṛhya ca taṃ ghṛṇī // LiP_1,41.63 //",
    "GP12lip_1_au:4158": " devairvṛto yayau devaḥ $ sitenebhena vai prabhuḥ // LiP_1,41.64 //",
    "GP12lip_1_au:4159": " iti śrīliṅgamahāpurāṇe pūrvabhāge indravākyaṃ nāmaikacatvāriṃśo 'dhyāyaḥ",
    "GP12lip_1_au:4160": " LiP, 1, 42",
    "GP12lip_1_au:4161": " sūta uvāca gate puṇye ca varade $ sahasrākṣe śilāśanaḥ &",
    "GP12lip_1_au:4162": " ārādhayanmahādevaṃ % tapasātoṣayadbhavam // LiP_1,42.1 //",
    "GP12lip_1_au:4163": " atha tasyaivamaniśaṃ $ tatparasya dvijasya tu &",
    "GP12lip_1_au:4164": " divyaṃ varṣasahasraṃ tu % gataṃ kṣaṇamivādbhutam // LiP_1,42.2 //",
    "GP12lip_1_au:4165": " valmīkenāvṛtāṅgaś ca $ lakṣyaḥ kīṭagaṇairmuniḥ &",
    "GP12lip_1_au:4166": " vajrasūcīmukhaiścānyai % raktakīṭaiś ca sarvataḥ // LiP_1,42.3 //",
    "GP12lip_1_au:4167": " nirmāṃsarudhiratvag vai $ nirlepaḥ kuḍyavat sthitaḥ &",
    "GP12lip_1_au:4168": " asthiśeṣo 'bhavatpaścāt % tamamanyata śaṅkaraḥ // LiP_1,42.4 //",
    "GP12lip_1_au:4169": " yadā spṛṣṭo munistena $ kareṇa ca smarāriṇā &",
    "GP12lip_1_au:4170": " tadaiva muniśārdūlaś % cotsasarja klamaṃ dvijaḥ // LiP_1,42.5 //",
    "GP12lip_1_au:4171": " tapatastasya tapasā $ prabhustuṣṭātha śaṅkaraḥ &",
    "GP12lip_1_au:4172": " tuṣṭastavetyathovāca % sagaṇaścomayā saha // LiP_1,42.6 //",
    "GP12lip_1_au:4173": " tapasānena kiṃ kāryaṃ $ bhavataste mahāmate &",
    "GP12lip_1_au:4174": " dadāmi putraṃ sarvajñaṃ % sarvaśāstrārthapāragam // LiP_1,42.7 //",
    "GP12lip_1_au:4175": " tataḥ praṇamya deveśaṃ $ stutvovāca śilāśanaḥ &",
    "GP12lip_1_au:4176": " harṣagadgadayā vācā % somaṃ somavibhūṣaṇam // LiP_1,42.8 //",
    "GP12lip_1_au:4177": " śilāda uvāca bhagavandevadeveśa $ tripurārdana śaṅkara &",
    "GP12lip_1_au:4178": " ayonijaṃ mṛtyuhīnaṃ % putramicchāmi sattama // LiP_1,42.9 //",
    "GP12lip_1_au:4179": " sūta uvāca pūrvamārādhitaḥ prāha $ tapasā parameśvaraḥ &",
    "GP12lip_1_au:4180": " śilādaṃ brahmaṇā rudraḥ % prītyā paramayā punaḥ // LiP_1,42.10 //",
    "GP12lip_1_au:4181": " śrīdevadeva uvāca pūrvamārādhito vipra $ brahmaṇāhaṃ tapodhana &",
    "GP12lip_1_au:4182": " tapasā cāvatārārthaṃ % munibhiś ca surottamaiḥ // LiP_1,42.11 //",
    "GP12lip_1_au:4183": " tava putro bhaviṣyāmi $ nandināmnā tvayonijaḥ &",
    "GP12lip_1_au:4184": " pitā bhaviṣyasi mama % piturvai jagatāṃ mune // LiP_1,42.12 //",
    "GP12lip_1_au:4185": " evamuktvā muniṃ prekṣya $ praṇipatya sthitaṃ ghṛṇī &",
    "GP12lip_1_au:4186": " somaḥ somopamaḥ prītas % tatraivāntaradhīyata // LiP_1,42.13 //",
    "GP12lip_1_au:4187": " labdhaputraḥ pitā rudrāt $ prīto mama mahāmune &",
    "GP12lip_1_au:4188": " yajñāṅgaṇaṃ mahatprāpya % yajñārthaṃ yajñavittamaḥ // LiP_1,42.14 //",
    "GP12lip_1_au:4189": " tadaṅgaṇādahaṃ śaṃbhos $ tanujastasya cājñayā &",
    "GP12lip_1_au:4190": " saṃjātaḥ pūrvamevāhaṃ % yugāntāgnisamaprabhaḥ // LiP_1,42.15 //",
    "GP12lip_1_au:4191": " vavarṣustadā puṣkarāvartakādyā $ jaguḥ khecarāḥ kinnarāḥ siddhasādhyāḥ &",
    "GP12lip_1_au:4192": " śilādātmajatvaṃ gate mayyupendraḥ % sasarjātha vṛṣṭiṃ supuṣpaughamiśrām //",
    "GP12lip_1_au:4193": " māṃ dṛṣṭvā kālasūryābhaṃ $ jaṭāmukuṭadhāriṇam &",
    "GP12lip_1_au:4194": " tryakṣaṃ caturbhujaṃ bālaṃ % śūlaṭaṅkagadādharam // LiP_1,42.17 //",
    "GP12lip_1_au:4195": " vajriṇaṃ vajradaṃṣṭraṃ ca $ vajriṇārādhitaṃ śiśum &",
    "GP12lip_1_au:4196": " vajrakuṇḍalinaṃ ghoraṃ % nīradopamaniḥsvanam // LiP_1,42.18 //",
    "GP12lip_1_au:4197": " brahmādyāstuṣṭuvuḥ sarve $ surendraś ca munīśvarāḥ &",
    "GP12lip_1_au:4198": " neduḥ samantataḥ sarve % nanṛtuścāpsarogaṇāḥ // LiP_1,42.19 //",
    "GP12lip_1_au:4199": " ṛṣayo muniśārdūla $ ṛgyajuḥsāmasaṃbhavaiḥ &",
    "GP12lip_1_au:4200": " mantrairmāheśvaraiḥ stutvā % sampraṇemurmudānvitāḥ // LiP_1,42.20 //",
    "GP12lip_1_au:4201": " brahmā hariś ca rudraś ca $ śakraḥ sākṣācchivāṃbikā &",
    "GP12lip_1_au:4202": " jīvaścendurmahātejā % bhāskaraḥ pavano 'nalaḥ // LiP_1,42.21 //",
    "GP12lip_1_au:4203": " īśāno nirṛtiryakṣo $ yamo varuṇa eva ca &",
    "GP12lip_1_au:4204": " viśvedevās tathā rudrā % vasavaś ca mahābalāḥ // LiP_1,42.22 //",
    "GP12lip_1_au:4205": " lakṣmīḥ sākṣācchacī jyeṣṭhā $ devī caiva sarasvatī &",
    "GP12lip_1_au:4206": " aditiś ca ditiścaiva % śraddhā lajjā dhṛtis tathā // LiP_1,42.23 //",
    "GP12lip_1_au:4207": " nandā bhadrā ca surabhī $ suśīlā sumanās tathā &",
    "GP12lip_1_au:4208": " vṛṣendraś ca mahātejā % dharmo dharmātmajas tathā // LiP_1,42.24 //",
    "GP12lip_1_au:4209": " āvṛtya māṃ tathāliṅgya $ tuṣṭuvurmunisattama &",
    "GP12lip_1_au:4210": " śilādo 'pi munirdṛṣṭvā % pitā me tādṛśaṃ tadā // LiP_1,42.25 //",
    "GP12lip_1_au:4211": " prītyā praṇamya puṇyātmā $ tuṣṭāveṣṭapradaṃ sutam &",
    "GP12lip_1_au:4212": " śilāda uvāca bhagavandevadeveśa % triyaṃbaka mamāvyaya // LiP_1,42.26 //",
    "GP12lip_1_au:4213": " putro 'si jagatāṃ yasmāt $ trātā duḥkhāddhi kiṃ punaḥ &",
    "GP12lip_1_au:4214": " rakṣako jagatāṃ yasmāt % pitā me putra sarvaga // LiP_1,42.27 //",
    "GP12lip_1_au:4215": " ayonija namastubhyaṃ $ jagadyone pitāmaha &",
    "GP12lip_1_au:4216": " pitā putra maheśāna % jagatāṃ ca jagadguro // LiP_1,42.28 //",
    "GP12lip_1_au:4217": " vatsa vatsa mahābhāga $ pāhi māṃ parameśvara &",
    "GP12lip_1_au:4218": " tvayāhaṃ nandito yasmān % nandī nāmnā sureśvara // LiP_1,42.29 //",
    "GP12lip_1_au:4219": " tasmānnandaya māṃ nandin $ namāmi jagadīśvaram &",
    "GP12lip_1_au:4220": " prasīda pitarau me 'dya % rudralokaṃ gatau vibho // LiP_1,42.30 //",
    "GP12lip_1_au:4221": " pitāmahaś ca bho nandin $ navatīrṇe maheśvare &",
    "GP12lip_1_au:4222": " mamaiva saphalaṃ loke % janma vai jagatāṃ prabho // LiP_1,42.31 //",
    "GP12lip_1_au:4223": " avatīrṇe sute nandin $ rakṣārthaṃ mahyamīśvara &",
    "GP12lip_1_au:4224": " tubhyaṃ namaḥ sureśāna % nandīśvara namo 'stu te // LiP_1,42.32 //",
    "GP12lip_1_au:4225": " putra pāhi mahābāho $ devadeva jagadguro &",
    "GP12lip_1_au:4226": " putratvameva nandīśa % matvā yatkīrtitaṃ mayā // LiP_1,42.33 //",
    "GP12lip_1_au:4227": " tvayā tatkṣamyatāṃ vatsa $ stavastavya surāsuraiḥ &",
    "GP12lip_1_au:4228": " yaḥ paṭhecchṛṇuyādvāpi % mama putraprabhāṣitam // LiP_1,42.34 //",
    "GP12lip_1_au:4229": " śrāvayedvā dvijān bhaktyā $ mayā sārdhaṃ sa modate &",
    "GP12lip_1_au:4230": " evaṃ stutvā sutaṃ bālaṃ % praṇamya bahumānataḥ // LiP_1,42.35 //",
    "GP12lip_1_au:4231": " munīśvarāṃś ca samprekṣya $ śilāda uvāca suvrataḥ &",
    "GP12lip_1_au:4232": " paśyadhvaṃ munayaḥ sarve % mahābhāgyaṃ mamāvyayaḥ // LiP_1,42.36 //",
    "GP12lip_1_au:4233": " nandī yajñāṅgaṇe devaś $ cāvatīrṇo yataḥ prabhuḥ &",
    "GP12lip_1_au:4234": " matsamaḥ kaḥ pumāṃlloke % devo vā dānavo 'pi vā // LiP_1,42.37 //",
    "GP12lip_1_au:4235": " eṣa nandī yato jāto $ yajñabhūmau hitāya me // LiP_1,42.38 //",
    "GP12lip_1_au:4236": " iti śrīliṅgamahāpurāṇe pūrvabhāge nandikeśvarotpattir nāma dvicatvāriṃśo",
    "GP12lip_1_au:4237": " 'dhyāyaḥ",
    "GP12lip_1_au:4238": " LiP, 1, 43",
    "GP12lip_1_au:4239": " nandikeśvara uvāca mayā saha pitā hṛṣṭaḥ $ praṇamya ca maheśvaram &",
    "GP12lip_1_au:4240": " uṭajaṃ svaṃ jagāmāśu % nidhiṃ labdhveva nirdhanaḥ // LiP_1,43.1 //",
    "GP12lip_1_au:4241": " yadāgato 'hamuṭajaṃ $ śilādasya mahāmune &",
    "GP12lip_1_au:4242": " tadā vai daivikaṃ rūpaṃ % tyaktvā mānuṣyam āsthitaḥ // LiP_1,43.2 //",
    "GP12lip_1_au:4243": " naṣṭā caiva smṛtirdivyā $ yena kenāpi kāraṇāt &",
    "GP12lip_1_au:4244": " mānuṣyamāsthitaṃ dṛṣṭvā % pitā me lokapūjitaḥ // LiP_1,43.3 //",
    "GP12lip_1_au:4245": " vilalāpātiduḥkhārtaḥ $ svajanaiś ca samāvṛtaḥ &",
    "GP12lip_1_au:4246": " jātakarmādikāścaiva % cakāra mama sarvavit // LiP_1,43.4 //",
    "GP12lip_1_au:4247": " śālaṅkāyanaputro vai $ śilādaḥ putravatsalaḥ &",
    "GP12lip_1_au:4248": " upadiṣṭā hi tenaiva % ṛkśākhā yajuṣas tathā // LiP_1,43.5 //",
    "GP12lip_1_au:4249": " sāmaśākhāsahasraṃ ca $ sāṅgopāṅgaṃ mahāmune &",
    "GP12lip_1_au:4250": " āyurvedaṃ dhanurvedaṃ % gāndharvaṃ cāśvalakṣaṇam // LiP_1,43.6 //",
    "GP12lip_1_au:4251": " hastināṃ caritaṃ caiva $ narāṇāṃ caiva lakṣaṇam &",
    "GP12lip_1_au:4252": " sampūrṇe saptame varṣe % tato 'tha munisattamau // LiP_1,43.7 //",
    "GP12lip_1_au:4253": " mitrāvaruṇanāmānau $ tapoyogabalānvitau &",
    "GP12lip_1_au:4254": " tasyāśramaṃ gatau divyau % draṣṭuṃ māṃ cājñayā vibhoḥ // LiP_1,43.8 //",
    "GP12lip_1_au:4255": " ūcatuś ca mahātmānau $ māṃ nirīkṣya muhurmuhuḥ &",
    "GP12lip_1_au:4256": " tāta nandyayamalpāyuḥ % sarvaśāstrārthapāragaḥ // LiP_1,43.9 //",
    "GP12lip_1_au:4257": " na dṛṣṭamevamāścaryam $ āyurvarṣādataḥ param &",
    "GP12lip_1_au:4258": " ityuktavati viprendraḥ % śilādaḥ putravatsalaḥ // LiP_1,43.10 //",
    "GP12lip_1_au:4259": " samāliṅgya ca duḥkhārto $ rurodātīva visvaram &",
    "GP12lip_1_au:4260": " hā putra putra putreti % papāta ca samantataḥ // LiP_1,43.11 //",
    "GP12lip_1_au:4261": " aho balaṃ daivavidher $ vidhātuśceti duḥkhitaḥ &",
    "GP12lip_1_au:4262": " tasya cārtasvaraṃ śrutvā % tadāśramanivāsinaḥ // LiP_1,43.12 //",
    "GP12lip_1_au:4263": " nipeturvihvalātyarthaṃ $ rakṣāścakruś ca maṅgalam &",
    "GP12lip_1_au:4264": " tuṣṭuvuś ca mahādevaṃ % triyaṃbakamumāpatim // LiP_1,43.13 //",
    "GP12lip_1_au:4265": " hutvā triyaṃbakenaiva $ madhunaiva ca saṃplutām &",
    "GP12lip_1_au:4266": " dūrvāmayutasaṃkhyātāṃ % sarvadravyasamanvitām // LiP_1,43.14 //",
    "GP12lip_1_au:4267": " pitā vigatasaṃjñaś ca $ tathā caiva pitāmahaḥ &",
    "GP12lip_1_au:4268": " viceṣṭaś ca lalāpāsau % mṛtavannipapāta ca // LiP_1,43.15 //",
    "GP12lip_1_au:4269": " mṛtyor bhīto 'ham acirāc $ chirasā cābhivandya tam &",
    "GP12lip_1_au:4270": " mṛtavatpatitaṃ sākṣāt % pitaraṃ ca pitāmaham // LiP_1,43.16 //",
    "GP12lip_1_au:4271": " pradakṣiṇīkṛtya ca taṃ $ rudrajāpyarato 'bhavam &",
    "GP12lip_1_au:4272": " hṛtpuṇḍarīke suṣire % dhyātvā devaṃ triyaṃbakam // LiP_1,43.17 //",
    "GP12lip_1_au:4273": " tryakṣaṃ daśabhujaṃ śāntaṃ $ pañcavaktraṃ sadāśivam &",
    "GP12lip_1_au:4274": " saritaścāntare puṇye % sthitaṃ māṃ parameśvaraḥ // LiP_1,43.18 //",
    "GP12lip_1_au:4275": " tuṣṭo 'bravīnmahādevaḥ $ somaḥ somārdhabhūṣaṇaḥ &",
    "GP12lip_1_au:4276": " vatsa nandinmahābāho % mṛtyorbhītiḥ kutastava // LiP_1,43.19 //",
    "GP12lip_1_au:4277": " mayaiva preṣitau viprau $ matsamastvaṃ na saṃśayaḥ &",
    "GP12lip_1_au:4278": " vatsainattava dehaṃ ca % laukikaṃ paramārthataḥ // LiP_1,43.20 //",
    "GP12lip_1_au:4279": " nāstyeva daivikaṃ dṛṣṭaṃ $ śilādena purā tava &",
    "GP12lip_1_au:4280": " devaiś ca munibhiḥ siddhair % gandharvairdānavottamaiḥ // LiP_1,43.21 //",
    "GP12lip_1_au:4281": " pūjitaṃ yatpurā vatsa $ daivikaṃ nandikeśvara &",
    "GP12lip_1_au:4282": " saṃsārasya svabhāvo 'yaṃ % sukhaṃ duḥkhaṃ punaḥ punaḥ // LiP_1,43.22 //",
    "GP12lip_1_au:4283": " nṛṇāṃ yoniparityāgaḥ $ sarvathaiva vivekinaḥ &",
    "GP12lip_1_au:4284": " evamuktvā tu māṃ sākṣāt % sarvadevamaheśvaraḥ // LiP_1,43.23 //",
    "GP12lip_1_au:4285": " karābhyāṃ suśubhābhyāṃ ca $ ubhābhyāṃ parameśvaraḥ &",
    "GP12lip_1_au:4286": " pasparśa bhagavān rudraḥ % paramārtiharo haraḥ // LiP_1,43.24 //",
    "GP12lip_1_au:4287": " uvāca ca mahādevas $ tuṣṭātmā vṛṣabhadhvajaḥ &",
    "GP12lip_1_au:4288": " nirīkṣya gaṇapāṃścaiva % devīṃ himavataḥ sutām // LiP_1,43.25 //",
    "GP12lip_1_au:4289": " samālokya ca tuṣṭātmā $ mahādevaḥ sureśvaraḥ &",
    "GP12lip_1_au:4290": " ajaro jarayā tyakto % nityaṃ duḥkhavivarjitaḥ // LiP_1,43.26 //",
    "GP12lip_1_au:4291": " akṣayaścāvyayaścaiva $ sapitā sasuhṛjjanaḥ &",
    "GP12lip_1_au:4292": " mameṣṭo gaṇapaścaiva % madvīryo matparākramaḥ // LiP_1,43.27 //",
    "GP12lip_1_au:4293": " iṣṭo mama sadā caiva $ mama pārśvagataḥ sadā &",
    "GP12lip_1_au:4294": " madbalaścaiva bhavitā % mahāyogabalānvitaḥ // LiP_1,43.28 //",
    "GP12lip_1_au:4295": " evamuktvā ca māṃ devo $ bhagavān sagaṇastadā &",
    "GP12lip_1_au:4296": " kuśeśayamayīṃ mālāṃ % samunmucyātmanastadā // LiP_1,43.29 //",
    "GP12lip_1_au:4297": " ābabandha mahātejā $ mama devo vṛṣadhvajaḥ &",
    "GP12lip_1_au:4298": " tayāhaṃ mālayā jātaḥ % śubhayā kaṇṭhasaktayā // LiP_1,43.30 //",
    "GP12lip_1_au:4299": " tryakṣo daśabhujaścaiva $ dvitīya iva śaṅkaraḥ &",
    "GP12lip_1_au:4300": " tata eva samādāya % hastena parameśvaraḥ // LiP_1,43.31 //",
    "GP12lip_1_au:4301": " uvāca brūhi kiṃ te 'dya $ dadāmi varamuttamam &",
    "GP12lip_1_au:4302": " tato jaṭāśritaṃ vāri % gṛhītvā cātinirmalam // LiP_1,43.32 //",
    "GP12lip_1_au:4303": " uktā nadī bhavasveti $ utsasarja vṛṣadhvajaḥ &",
    "GP12lip_1_au:4304": " tataḥ sā divyatoyā ca % pūrṇāsitajalā śubhā // LiP_1,43.33 //",
    "GP12lip_1_au:4305": " padmotpalavanopetā $ prāvartata mahānadī &",
    "GP12lip_1_au:4306": " tāmāha ca mahādevo % nadīṃ paramaśobhanām // LiP_1,43.34 //",
    "GP12lip_1_au:4307": " yasmājjaṭodakādeva $ pravṛttā tvaṃ mahānadī &",
    "GP12lip_1_au:4308": " tasmājjaṭodakā puṇyā % bhaviṣyasi saridvarā // LiP_1,43.35 //",
    "GP12lip_1_au:4309": " tvayi snātvā naraḥ kaścit $ sarvapāpaiḥ pramucyate &",
    "GP12lip_1_au:4310": " tato devyā mahādevaḥ % śilādatanayaṃ prabhuḥ // LiP_1,43.36 //",
    "GP12lip_1_au:4311": " putraste 'yamiti procya $ pādayoḥ saṃnyapātayat &",
    "GP12lip_1_au:4312": " sā māmāghrāya śirasi % pāṇibhyāṃ parimārjatī // LiP_1,43.37 //",
    "GP12lip_1_au:4313": " putrapremṇābhyaṣiñcacca $ srotobhistanayaistribhiḥ &",
    "GP12lip_1_au:4314": " payasā śaṅkhagaureṇa % devadevaṃ nirīkṣya sā // LiP_1,43.38 //",
    "GP12lip_1_au:4315": " tāni srotāṃsi trīṇyasyāḥ $ srotasvinyo 'bhavaṃstadā &",
    "GP12lip_1_au:4316": " nadīṃ trisrotasaṃ devo % bhagavānavadadbhavaḥ // LiP_1,43.39 //",
    "GP12lip_1_au:4317": " trisrotasaṃ nadīṃ dṛṣṭvā $ vṛṣaḥ paramaharṣitaḥ &",
    "GP12lip_1_au:4318": " nanāda nādāttasmācca % saridanyā tato 'bhavat // LiP_1,43.40 //",
    "GP12lip_1_au:4319": " vṛṣadhvaniriti khyātā $ devadevena sā nadī &",
    "GP12lip_1_au:4320": " jāṃbūnadamayaṃ citraṃ % sarvaratnamayaṃ śubham // LiP_1,43.41 //",
    "GP12lip_1_au:4321": " svaṃ devaścādbhutaṃ divyaṃ $ nirmitaṃ viśvakarmaṇā &",
    "GP12lip_1_au:4322": " mukuṭaṃ cābabandheśo % mama mūrdhni vṛṣadhvajaḥ // LiP_1,43.42 //",
    "GP12lip_1_au:4323": " kuṇḍale ca śubhe divye $ vajravaiḍūryabhūṣite &",
    "GP12lip_1_au:4324": " ābabandha mahādevaḥ % svayameva maheśvaraḥ // LiP_1,43.43 //",
    "GP12lip_1_au:4325": " māṃ tathābhyarcitaṃ vyomni $ dṛṣṭvā meghaiḥ prabhākaraḥ &",
    "GP12lip_1_au:4326": " meghāṃbhasā cābhyaṣiñcac % chilādanam atho mune // LiP_1,43.44 //",
    "GP12lip_1_au:4327": " tasyābhiṣiktasya tadā $ pravṛttā srotasā bhṛśam &",
    "GP12lip_1_au:4328": " yasmāt suvarṇānniḥsṛtya % nadyeṣā sampravartate // LiP_1,43.45 //",
    "GP12lip_1_au:4329": " svarṇodaketi tāmāha $ devadevastriyaṃbakaḥ &",
    "GP12lip_1_au:4330": " jāmbūnadamayādyasmād % dvitīyā mukuṭācchubhā // LiP_1,43.46 //",
    "GP12lip_1_au:4331": " prāvartata nadī puṇyā $ ūcur jambūnadīti tām &",
    "GP12lip_1_au:4332": " etatpañcanadaṃ nāma % japyeśvarasamīpagam // LiP_1,43.47 //",
    "GP12lip_1_au:4333": " yaḥ pañcanadamāsādya $ snātvā japyeśvareśvaram &",
    "GP12lip_1_au:4334": " pūjayecchivasāyujyaṃ % prayātyeva na saṃśayaḥ // LiP_1,43.48 //",
    "GP12lip_1_au:4335": " <Devī adopts Nandin>",
    "GP12lip_1_au:4336": " atha devo mahādevaḥ $ sarvabhūtapatirbhavaḥ &",
    "GP12lip_1_au:4337": " devīmuvāca śarvāṇīm % umāṃ girisutāmajām // LiP_1,43.49 //",
    "GP12lip_1_au:4338": " devī nandīśvaraṃ devam $ abhiṣiñcāmi bhūtapam &",
    "GP12lip_1_au:4339": " gaṇendraṃ vyāhariṣyāmi % kiṃ vā tvaṃ manyase 'vyaye // LiP_1,43.50 //",
    "GP12lip_1_au:4340": " tasya tadvacanaṃ śrutvā $ bhavānī harṣitānanā &",
    "GP12lip_1_au:4341": " smayantī varadaṃ prāha % bhavaṃ bhūtapatiṃ patim // LiP_1,43.51 //",
    "GP12lip_1_au:4342": " sarvalokādhipatyaṃ ca $ gaṇeśatvaṃ tathaiva ca &",
    "GP12lip_1_au:4343": " dātumarhasi deveśa % śailādistanayo mama // LiP_1,43.52 //",
    "GP12lip_1_au:4344": " tataḥ sa bhagavāñśarvaḥ $ sarvalokeśvareśvaraḥ &",
    "GP12lip_1_au:4345": " sasmāra gaṇapān divyān % devadevo vṛṣadhvajaḥ // LiP_1,43.53 //",
    "GP12lip_1_au:4346": " iti śrīliṅgamahāpurāṇe pūrvabhāge nandikeśvaraprādurbhāvanandikeśvarābhiṣekamantro nāma tricatvāriṃśo",
    "GP12lip_1_au:4347": " 'dhyāyaḥ",
    "GP12lip_1_au:4348": " LiP, 1, 44",
    "GP12lip_1_au:4349": " śailādiruvāca smaraṇādeva rudrasya $ samprāptāś ca gaṇeśvarāḥ &",
    "GP12lip_1_au:4350": " sarve sahasrahastāś ca % sahasrāyudhapāṇayaḥ // LiP_1,44.1 //",
    "GP12lip_1_au:4351": " trinetrāś ca mahātmānas $ tridaśairapi vanditāḥ &",
    "GP12lip_1_au:4352": " koṭikālāgnisaṃkāśā % jaṭāmukuṭadhāriṇaḥ // LiP_1,44.2 //",
    "GP12lip_1_au:4353": " daṃṣṭrākarālavadanā $ nityā buddhāś ca nirmalāḥ &",
    "GP12lip_1_au:4354": " koṭikoṭigaṇaistulyair % ātmanā ca gaṇeśvarāḥ \\",
    "GP12lip_1_au:4355": " asaṃkhyātā mahātmānas tatrājagmurmudā yutāḥ // LiP_1,44.3 //",
    "GP12lip_1_au:4356": " gāyantaś ca dravantaś ca $ nṛtyantaś ca mahābalāḥ &",
    "GP12lip_1_au:4357": " mukhāḍambaravādyāni % vādayantastathaiva ca // LiP_1,44.4 //",
    "GP12lip_1_au:4358": " rathairnāgairhayaiścaiva $ siṃhamarkaṭavāhanāḥ &",
    "GP12lip_1_au:4359": " vimāneṣu tathārūḍhā % hemacitreṣu vai gaṇāḥ // LiP_1,44.5 //",
    "GP12lip_1_au:4360": " bherīmṛdaṅgakādyaiś ca $ paṇavānakagomukhaiḥ &",
    "GP12lip_1_au:4361": " vāditrairvividhaiścānyaiḥ % paṭahairekapuṣkaraiḥ // LiP_1,44.6 //",
    "GP12lip_1_au:4362": " bherīmurajasaṃnādair $ āḍambarakaḍiṇḍimaiḥ &",
    "GP12lip_1_au:4363": " mardalairveṇuvīṇābhir % vividhaistālaniḥsvanaiḥ // LiP_1,44.7 //",
    "GP12lip_1_au:4364": " darduraistalaghātaiś ca $ kacchapaiḥ paṇavairapi &",
    "GP12lip_1_au:4365": " vādyamānairmahāyogā % ājagmurdevasaṃsadam // LiP_1,44.8 //",
    "GP12lip_1_au:4366": " te gaṇeśā mahāsattvāḥ $ sarvadeveśvareśvarāḥ &",
    "GP12lip_1_au:4367": " praṇamya devaṃ devīṃ ca % idaṃ vacanam abruvan // LiP_1,44.9 //",
    "GP12lip_1_au:4368": " bhagavandevadeveśa $ triyaṃbaka vṛṣadhvaja &",
    "GP12lip_1_au:4369": " kimarthaṃ ca smṛtā deva % ājñāpaya mahādyute // LiP_1,44.10 //",
    "GP12lip_1_au:4370": " kiṃ sāgarāñśoṣayāmo $ yamaṃ vā saha kiṅkaraiḥ &",
    "GP12lip_1_au:4371": " hanmo mṛtyusutāṃ mṛtyuṃ % paśuvaddhanma padmajam // LiP_1,44.11 //",
    "GP12lip_1_au:4372": " baddhvendraṃ saha devaiś ca $ saha viṣṇuṃ ca vāyunā &",
    "GP12lip_1_au:4373": " ānayāmaḥ susaṃkruddhā % daityānvā saha dānavaiḥ // LiP_1,44.12 //",
    "GP12lip_1_au:4374": " kasyādya vyasanaṃ ghoraṃ $ kariṣyāmastavājñayā &",
    "GP12lip_1_au:4375": " kasya vādyotsavo deva % sarvakāmasamṛddhaye // LiP_1,44.13 //",
    "GP12lip_1_au:4376": " tāṃstathāvādinaḥ sarvān $ gaṇeśān sarvasaṃmatān &",
    "GP12lip_1_au:4377": " uvāca devaḥ sampūjya % koṭikoṭiśatānprabhuḥ // LiP_1,44.14 //",
    "GP12lip_1_au:4378": " śṛṇudhvaṃ yatkṛte yūyam $ ihāhūtā jagaddhitāḥ &",
    "GP12lip_1_au:4379": " śrutvā ca prayatātmānaḥ % kurudhvaṃ tadaśaṅkitāḥ // LiP_1,44.15 //",
    "GP12lip_1_au:4380": " nandīśvaro 'yaṃ putro naḥ $ sarveṣāmīśvareśvaraḥ &",
    "GP12lip_1_au:4381": " vipro 'yaṃ nāyakaścaiva % senānīr vaḥ samṛddhimān // LiP_1,44.16 //",
    "GP12lip_1_au:4382": " tamimaṃ mama saṃdeśād $ yūyaṃ sarve 'pi saṃmatāḥ &",
    "GP12lip_1_au:4383": " senānyam abhiṣiñcadhvaṃ % mahāyogapatiṃ patim // LiP_1,44.17 //",
    "GP12lip_1_au:4384": " evamuktā bhagavatā $ gaṇapāḥ sarva eva te &",
    "GP12lip_1_au:4385": " evamastviti saṃmantrya % saṃbhārānāharaṃstataḥ // LiP_1,44.18 //",
    "GP12lip_1_au:4386": " tasya sarvāśrayaṃ divyaṃ $ jāṃbūnadamayaṃ śubham &",
    "GP12lip_1_au:4387": " āsanaṃ merusaṃkāśaṃ % manoharam upāharan // LiP_1,44.19 //",
    "GP12lip_1_au:4388": " naikastaṃbhamayaṃ cāpi $ cāmīkaravaraprabham &",
    "GP12lip_1_au:4389": " muktādāmāvalambaṃ ca % maṇiratnāvabhāsitam // LiP_1,44.20 //",
    "GP12lip_1_au:4390": " staṃbhaiś ca vaiḍūryamayaiḥ $ kiṅkiṇījālasaṃvṛtam &",
    "GP12lip_1_au:4391": " cāruratnakasaṃyuktaṃ % maṇḍapaṃ viśvatomukham // LiP_1,44.21 //",
    "GP12lip_1_au:4392": " kṛtvā vinyasya tanmadhye $ tadāsanavaraṃ śubham &",
    "GP12lip_1_au:4393": " tasyāgrataḥ pādapīṭhaṃ % nīlavajrāvabhāsitam // LiP_1,44.22 //",
    "GP12lip_1_au:4394": " cakruḥ pādapratiṣṭhārthaṃ $ kalaśau cāsya pārśvagau &",
    "GP12lip_1_au:4395": " sampūrṇau paramāmbhobhir % aravindāvṛtānanau // LiP_1,44.23 //",
    "GP12lip_1_au:4396": " kalaśānāṃ sahasraṃ tu $ sauvarṇaṃ rājataṃ tathā &",
    "GP12lip_1_au:4397": " tāmrajaṃ mṛnmayaṃ caiva % sarvatīrthāmbupūritam // LiP_1,44.24 //",
    "GP12lip_1_au:4398": " vāsoyugaṃ tathā divyaṃ $ gandhaṃ divyaṃ tathaiva ca &",
    "GP12lip_1_au:4399": " keyūre kuṇḍale caiva % mukuṭaṃ hārameva ca // LiP_1,44.25 //",
    "GP12lip_1_au:4400": " chatraṃ śataśalākaṃ ca $ vālavyajanameva ca &",
    "GP12lip_1_au:4401": " dattaṃ mahātmanā tena % brahmaṇā parameṣṭhinā // LiP_1,44.26 //",
    "GP12lip_1_au:4402": " śaṅkhahārāṅgagaureṇa $ pṛṣṭhenāpi virājitam &",
    "GP12lip_1_au:4403": " vyajanaṃ candraśubhraṃ ca % hemadaṇḍaṃ sucāmaram // LiP_1,44.27 //",
    "GP12lip_1_au:4404": " airāvataḥ supratīko $ gajāvetau supūjitau &",
    "GP12lip_1_au:4405": " mukuṭaṃ kāñcanaṃ caiva % nirmitaṃ viśvakarmaṇā // LiP_1,44.28 //",
    "GP12lip_1_au:4406": " kuṇḍale cāmale divye $ vajraṃ caiva varāyudham &",
    "GP12lip_1_au:4407": " jāṃbūnadamayaṃ sūtraṃ % keyūradvayameva ca // LiP_1,44.29 //",
    "GP12lip_1_au:4408": " sambhārāṇi tathānyāni $ vividhāni bahūnyapi &",
    "GP12lip_1_au:4409": " samantān ninyur avyagrā % gaṇapā devasaṃmatāḥ // LiP_1,44.30 //",
    "GP12lip_1_au:4410": " tato devāś ca sendrāś ca $ nārāyaṇamukhās tathā &",
    "GP12lip_1_au:4411": " munayo bhagavānbrahmā % navabrahmāṇa eva ca // LiP_1,44.31 //",
    "GP12lip_1_au:4412": " devaiś ca lokāḥ sarve te $ tato jagmurmudā yutāḥ &",
    "GP12lip_1_au:4413": " teṣvāgateṣu sarveṣu % bhagavānparameśvaraḥ // LiP_1,44.32 //",
    "GP12lip_1_au:4414": " sarvakāryavidhiṃ kartum $ ādideśa pitāmaham &",
    "GP12lip_1_au:4415": " pitāmaho 'pi bhagavān % niyogādeva tasya tu // LiP_1,44.33 //",
    "GP12lip_1_au:4416": " cakāra sarvaṃ bhagavān $ abhiṣekaṃ samāhitaḥ &",
    "GP12lip_1_au:4417": " arcayitvā tato brahmā % svayamevābhyaṣecayat // LiP_1,44.34 //",
    "GP12lip_1_au:4418": " tato viṣṇustataḥ śakro $ lokapālāstathaiva ca &",
    "GP12lip_1_au:4419": " abhyaṣiñcanta vidhivad % gaṇendraṃ śivaśāsanāt // LiP_1,44.35 //",
    "GP12lip_1_au:4420": " ṛṣayastuṣṭuvuścaiva $ pitā mahapurogamāḥ &",
    "GP12lip_1_au:4421": " stutavatsu tatasteṣu % viṣṇuḥ sarvajagatpatiḥ // LiP_1,44.36 //",
    "GP12lip_1_au:4422": " śirasyañjalimādāya $ tuṣṭāva ca samāhitaḥ &",
    "GP12lip_1_au:4423": " prāñjaliḥ praṇato bhūtvā % jayaśabdaṃ cakāra ca // LiP_1,44.37 //",
    "GP12lip_1_au:4424": " tato gaṇādhipāḥ sarve $ tato devāstato 'surāḥ &",
    "GP12lip_1_au:4425": " evaṃ stutaścābhiṣikto % devaiḥ sabrahmakaistadā // LiP_1,44.38 //",
    "GP12lip_1_au:4426": " udvāhaś ca kṛtastatra $ niyogātparameṣṭhinaḥ &",
    "GP12lip_1_au:4427": " marutāṃ ca sutā devī % suyaśākhyā babhūva yā // LiP_1,44.39 //",
    "GP12lip_1_au:4428": " labdhaṃ śaśiprabhaṃ chatraṃ $ tayā tatra vibhūṣitam &",
    "GP12lip_1_au:4429": " cāmare cāmarāsakta- % hastāgraiḥ strīgaṇairyutā // LiP_1,44.40 //",
    "GP12lip_1_au:4430": " siṃhāsanaṃ ca paramaṃ $ tayā cādhiṣṭhitaṃ mayā &",
    "GP12lip_1_au:4431": " alaṃkṛtā mahālakṣmyā % mukuṭādyaiḥ subhūṣaṇaiḥ // LiP_1,44.41 //",
    "GP12lip_1_au:4432": " labdho hāraś ca paramo $ devyāḥ kaṇṭhagatas tathā &",
    "GP12lip_1_au:4433": " vṛṣendraś ca sito nāgaḥ % siṃhaḥ siṃhadhvajas tathā // LiP_1,44.42 //",
    "GP12lip_1_au:4434": " rathaś ca hemacchatraṃ ca $ candrabiṃbasamaprabham &",
    "GP12lip_1_au:4435": " adyāpi sadṛśaḥ kaścin % mayā nāsti vibhuḥ kvacit // LiP_1,44.43 //",
    "GP12lip_1_au:4436": " sānvayaṃ ca gṛhītveśas $ tathā saṃbandhibāndhavaiḥ &",
    "GP12lip_1_au:4437": " āruhya vṛṣamīśāno % mayā devyā gataḥ śivaḥ // LiP_1,44.44 //",
    "GP12lip_1_au:4438": " tadā devīṃ bhavaṃ dṛṣṭvā $ mayā ca prārthayan gaṇaiḥ &",
    "GP12lip_1_au:4439": " munidevarṣayaḥ siddhā % ājñāṃ pāśupatīṃ dvijāḥ // LiP_1,44.45 //",
    "GP12lip_1_au:4440": " athājñāṃ pradadau teṣām $ arhāṇām ājñayā vibhoḥ &",
    "GP12lip_1_au:4441": " nandiko nagajābhartus % teṣāṃ pāśupatīṃ śubhām // LiP_1,44.46 //",
    "GP12lip_1_au:4442": " tasmāddhi munayo labdhvā $ tadājñāṃ munipuṅgavāt &",
    "GP12lip_1_au:4443": " bhavabhaktāstadā cāsaṃs % tasmādevaṃ samarcayet // LiP_1,44.47 //",
    "GP12lip_1_au:4444": " namaskāravihīnastu $ nāma udgirayedbhave &",
    "GP12lip_1_au:4445": " brahmaghnadaśasaṃtulyaṃ % tasya pāpaṃ garīyasam // LiP_1,44.48 //",
    "GP12lip_1_au:4446": " tasmātsarvaprakāreṇa $ namaskārādimuccaret &",
    "GP12lip_1_au:4447": " ādau kuryānnamaskāraṃ % tadante śivatāṃ vrajet // LiP_1,44.49 //",
    "GP12lip_1_au:4448": " iti śrīliṅgamahāpurāṇe pūrvabhāge nandikeśvarābhiṣeko nāma catuścatvāriṃśo",
    "GP12lip_1_au:4449": " 'dhyāyaḥ",
    "GP12lip_1_au:4450": " LiP, 1, 45",
    "GP12lip_1_au:4451": " ṛṣaya ūcuḥ sūta suvyaktamakhilaṃ $ kathitaṃ śaṅkarasya tu &",
    "GP12lip_1_au:4452": " sarvātmabhāvaṃ rudrasya % svarūpaṃ vaktumarhasi // LiP_1,45.1 //",
    "GP12lip_1_au:4453": " sūta uvāca bhūrbhuvaḥ svarmahaścaiva $ janaḥ sākṣāttapas tathā &",
    "GP12lip_1_au:4454": " satyalokaś ca pātālaṃ % narakārṇavakoṭayaḥ // LiP_1,45.2 //",
    "GP12lip_1_au:4455": " tārakāgrahasomārkā $ dhruvaḥ saptarṣayas tathā &",
    "GP12lip_1_au:4456": " vaimānikāstathānye ca % tiṣṭhantyasya prasādataḥ // LiP_1,45.3 //",
    "GP12lip_1_au:4457": " anena nirmitāstvevaṃ $ tadātmāno dvijarṣabhāḥ &",
    "GP12lip_1_au:4458": " samaṣṭirūpaḥ sarvātmā % saṃsthitaḥ sarvadā śivaḥ // LiP_1,45.4 //",
    "GP12lip_1_au:4459": " sarvātmānaṃ mahātmānaṃ $ mahādevaṃ maheśvaram &",
    "GP12lip_1_au:4460": " na vijānanti saṃmūḍhā % māyayā tasya mohitāḥ // LiP_1,45.5 //",
    "GP12lip_1_au:4461": " tasya devasya rudrasya $ śarīraṃ vai jagattrayam &",
    "GP12lip_1_au:4462": " tasmātpraṇamya taṃ vakṣye % jagatāṃ nirṇayaṃ śubham // LiP_1,45.6 //",
    "GP12lip_1_au:4463": " purā vaḥ kathitaṃ sarvaṃ $ mayāṇḍasya yathā kṛtiḥ &",
    "GP12lip_1_au:4464": " bhuvanānāṃ svarūpaṃ ca % brahmāṇḍe kathayāmyaham // LiP_1,45.7 //",
    "GP12lip_1_au:4465": " pṛthivī cāntarikṣaṃ ca $ svarmaharjana eva ca &",
    "GP12lip_1_au:4466": " tapaḥ satyaṃ ca saptaite % lokāstvaṇḍodbhavāḥ śubhāḥ // LiP_1,45.8 //",
    "GP12lip_1_au:4467": " adhastādatra caiteṣāṃ $ dvijāḥ sapta talāni tu &",
    "GP12lip_1_au:4468": " mahātalādayasteṣāṃ % adhastānnarakāḥ kramāt // LiP_1,45.9 //",
    "GP12lip_1_au:4469": " mahātalaṃ hematalaṃ $ sarvaratnopaśobhitam &",
    "GP12lip_1_au:4470": " prāsādaiś ca vicitraiś ca % bhavasyāyatanais tathā // LiP_1,45.10 //",
    "GP12lip_1_au:4471": " anantena ca saṃyuktaṃ $ mucukundena dhīmatā &",
    "GP12lip_1_au:4472": " nṛpeṇa balinā caiva % pātālasvargavāsinā // LiP_1,45.11 //",
    "GP12lip_1_au:4473": " śailaṃ rasātalaṃ viprāḥ $ śārkaraṃ hi talātalam &",
    "GP12lip_1_au:4474": " pītaṃ sutalamityuktaṃ % vitalaṃ vidrumaprabham // LiP_1,45.12 //",
    "GP12lip_1_au:4475": " sitaṃ hi atalaṃ tacca $ talaṃ yacca sitetaram &",
    "GP12lip_1_au:4476": " kṣmāyāstu yāvadvistāro hy % adhasteṣāṃ ca suvratāḥ // LiP_1,45.13 //",
    "GP12lip_1_au:4477": " talānāṃ caiva sarveṣāṃ $ tāvatsaṃkhyā samāhitā &",
    "GP12lip_1_au:4478": " sahasrayojanaṃ vyoma % daśasāhasrameva ca // LiP_1,45.14 //",
    "GP12lip_1_au:4479": " lakṣaṃ saptasahasraṃ hi $ talānāṃ saghanasya tu &",
    "GP12lip_1_au:4480": " vyomnaḥ pramāṇaṃ mūlaṃ tu % triṃśatsāhasrakeṇa tu // LiP_1,45.15 //",
    "GP12lip_1_au:4481": " suvarṇena muniśreṣṭhās $ tathā vāsukinā śubham &",
    "GP12lip_1_au:4482": " rasātalamiti khyātaṃ % tathānyaiś ca niṣevitam // LiP_1,45.16 //",
    "GP12lip_1_au:4483": " virocanahiraṇyākṣa- $ narakādyaiś ca sevitam &",
    "GP12lip_1_au:4484": " talātalamiti khyātaṃ % sarvaśobhāsamanvitam // LiP_1,45.17 //",
    "GP12lip_1_au:4485": " vaināyakādibhiścaiva $ kālanemipurogamaiḥ &",
    "GP12lip_1_au:4486": " pūrvadevaiḥ samākīrṇaṃ % sutalaṃ ca tathāparaiḥ // LiP_1,45.18 //",
    "GP12lip_1_au:4487": " vitalaṃ dānavādyaiś ca $ tārakāgnimukhais tathā &",
    "GP12lip_1_au:4488": " mahāntakādyair nāgaiś ca % prahlādenāsureṇa ca // LiP_1,45.19 //",
    "GP12lip_1_au:4489": " vitalaṃ cātra vikhyātaṃ $ kambalāśvaniṣevitam &",
    "GP12lip_1_au:4490": " mahākumbhena vīreṇa % hayagrīveṇa dhīmatā // LiP_1,45.20 //",
    "GP12lip_1_au:4491": " śaṅkukarṇena saṃbhinnaṃ $ tathā namucipūrvakaiḥ &",
    "GP12lip_1_au:4492": " tathānyair vividhair vīrais % talaṃ caiva suśobhitam // LiP_1,45.21 //",
    "GP12lip_1_au:4493": " taleṣu teṣu sarveṣu $ cāmbayā parameśvaraḥ &",
    "GP12lip_1_au:4494": " skandena nandinā sārdhaṃ % gaṇapaiḥ sarvato vṛtaḥ // LiP_1,45.22 //",
    "GP12lip_1_au:4495": " talānāṃ caiva sarveṣām $ ūrdhvataḥ saptasaptamāḥ &",
    "GP12lip_1_au:4496": " kṣmātalāni dharā cāpi % saptadhā kathayāmi vaḥ // LiP_1,45.23 //",
    "GP12lip_1_au:4497": " iti śrīliṅgamahāpurāṇe pūrvabhāge pātālavarṇanaṃ nāma pañcacatvāriṃśo",
    "GP12lip_1_au:4498": " 'dhyāyaḥ",
    "GP12lip_1_au:4499": " LiP, 1, 46",
    "GP12lip_1_au:4500": " sūta uvāca saptadvīpā tathā pṛthvī $ nadīparvatasaṃkulā &",
    "GP12lip_1_au:4501": " samudraiḥ saptabhiścaiva % sarvataḥ samalaṃkṛtā // LiP_1,46.1 //",
    "GP12lip_1_au:4502": " jambūḥ plakṣaḥ śālmaliś ca $ kuśaḥ krauñcastathaiva ca &",
    "GP12lip_1_au:4503": " śākaḥ puṣkaranāmā ca % dvīpāstvabhyantare kramāt // LiP_1,46.2 //",
    "GP12lip_1_au:4504": " saptadvīpeṣu sarveṣu $ sāmbaḥ sarvagaṇairvṛtaḥ &",
    "GP12lip_1_au:4505": " nānāveṣadharo bhūtvā % sānnidhyaṃ kurute haraḥ // LiP_1,46.3 //",
    "GP12lip_1_au:4506": " kṣārodekṣurasodaś ca $ surodaś ca ghṛtodadhiḥ &",
    "GP12lip_1_au:4507": " dadhyarṇavaś ca kṣīrodaḥ % svādūdaścāpyanukramāt // LiP_1,46.4 //",
    "GP12lip_1_au:4508": " samudreṣviha sarveṣu $ sarvadā sagaṇaḥ śivaḥ &",
    "GP12lip_1_au:4509": " jalarūpī bhavaḥ śrīmān % krīḍate cormibāhubhiḥ // LiP_1,46.5 //",
    "GP12lip_1_au:4510": " kṣīrārṇavāmṛtamiva $ sadā kṣīrārṇave hariḥ &",
    "GP12lip_1_au:4511": " śete śivajñānadhiyā % sākṣādvai yoganidrayā // LiP_1,46.6 //",
    "GP12lip_1_au:4512": " yadā prabuddho bhagavān $ prabuddhamakhilaṃ jagat &",
    "GP12lip_1_au:4513": " yadā suptastadā suptaṃ % tanmayaṃ ca carācaram // LiP_1,46.7 //",
    "GP12lip_1_au:4514": " tenaiva sṛṣṭamakhilaṃ $ dhṛtaṃ rakṣitameva ca &",
    "GP12lip_1_au:4515": " saṃhṛtaṃ devadevasya % prasādātparameṣṭhinaḥ // LiP_1,46.8 //",
    "GP12lip_1_au:4516": " suṣeṇā iti vikhyātā $ yajante puruṣarṣabham &",
    "GP12lip_1_au:4517": " aniruddhaṃ muniśreṣṭhāḥ % śaṅkhacakragadādharam // LiP_1,46.9 //",
    "GP12lip_1_au:4518": " ye cāniruddhaṃ puruṣaṃ $ dhyāyantyātmavidāṃ varāḥ &",
    "GP12lip_1_au:4519": " nārāyaṇasamāḥ sarve % sarvasaṃpatsamanvitāḥ // LiP_1,46.10 //",
    "GP12lip_1_au:4520": " sanandanaś ca bhagavān $ sanakaś ca sanātanaḥ &",
    "GP12lip_1_au:4521": " vālakhilyāś ca siddhāś ca % mitrāvaruṇakau tathā // LiP_1,46.11 //",
    "GP12lip_1_au:4522": " yajanti satataṃ tatra $ viśvasya prabhavaṃ harim &",
    "GP12lip_1_au:4523": " saptadvīpeṣu tiṣṭhanti % nānāśṛṅgā mahodayāḥ // LiP_1,46.12 //",
    "GP12lip_1_au:4524": " āsamudrāyatāḥ kecid $ girayo gahvarais tathā &",
    "GP12lip_1_au:4525": " dharāyāḥ patayaścāsan % bahavaḥ kālagauravāt // LiP_1,46.13 //",
    "GP12lip_1_au:4526": " sāmarthyātparameśānāḥ $ krauñcārerjanakātprabhoḥ &",
    "GP12lip_1_au:4527": " manvantareṣu sarveṣu % atītānāgateṣviha // LiP_1,46.14 //",
    "GP12lip_1_au:4528": " pravakṣyāmi dhareśān vo $ vakṣye svāyaṃbhuve 'ntare &",
    "GP12lip_1_au:4529": " manvantareṣu sarveṣu % atītānāgateṣu ca // LiP_1,46.15 //",
    "GP12lip_1_au:4530": " tulyābhimāninaścaiva $ sarve tulyaprayojanāḥ &",
    "GP12lip_1_au:4531": " svāyaṃbhuvasya ca manoḥ % pautrāstvāsanmahābalāḥ // LiP_1,46.16 //",
    "GP12lip_1_au:4532": " priyavratātmajā vīrās $ te daśeha prakīrtitāḥ &",
    "GP12lip_1_au:4533": " āgnīdhraścāgnibāhuś ca % medhā medhātithirvasuḥ // LiP_1,46.17 //",
    "GP12lip_1_au:4534": " jyotiṣmāndyutimān havyaḥ $ savanaḥ putra eva ca &",
    "GP12lip_1_au:4535": " priyavrato 'bhyaṣiñcattān % sapta saptasu pārthivān // LiP_1,46.18 //",
    "GP12lip_1_au:4536": " jambūdvīpeśvaraṃ cakre $ āgnīdhraṃ sumahābalam &",
    "GP12lip_1_au:4537": " plakṣadvīpeśvaraścāpi % tena medhātithiḥ kṛtaḥ // LiP_1,46.19 //",
    "GP12lip_1_au:4538": " śālmaleś ca vapuṣmantaṃ $ rājānamabhiṣiktavān &",
    "GP12lip_1_au:4539": " jyotiṣmantaṃ kuśadvīpe % rājānaṃ kṛtavānnṛpaḥ // LiP_1,46.20 //",
    "GP12lip_1_au:4540": " dyutimantaṃ ca rājānaṃ $ krauñcadvīpe samādiśat &",
    "GP12lip_1_au:4541": " śākadvīpeśvaraṃ cāpi % havyaṃ cakre priyavrataḥ // LiP_1,46.21 //",
    "GP12lip_1_au:4542": " puṣkarādhipatiṃ cakre $ savanaṃ cāpi suvratāḥ &",
    "GP12lip_1_au:4543": " puṣkare savanasyāpi % mahāvītaḥ suto 'bhavat // LiP_1,46.22 //",
    "GP12lip_1_au:4544": " dhātakī caiva dvāvetau $ putrau putravatāṃ varau &",
    "GP12lip_1_au:4545": " mahāvītaṃ smṛtaṃ varṣaṃ % tasya nāmnā mahātmanaḥ // LiP_1,46.23 //",
    "GP12lip_1_au:4546": " nāmnā tu dhātakeścaiva $ dhātakīkhaṇḍamucyate &",
    "GP12lip_1_au:4547": " havyo 'pyajanayat putrāñ % chākadvīpeśvaraḥ prabhuḥ // LiP_1,46.24 //",
    "GP12lip_1_au:4548": " jaladaṃ ca kumāraṃ ca $ sukumāraṃ maṇīcakam &",
    "GP12lip_1_au:4549": " kusumottaramodākī % saptamastu mahādrumaḥ // LiP_1,46.25 //",
    "GP12lip_1_au:4550": " aladaṃ jaladasyātha $ varṣaṃ prathamamucyate &",
    "GP12lip_1_au:4551": " kumārasya tu kaumāraṃ % dvitīyaṃ parikīrtitam // LiP_1,46.26 //",
    "GP12lip_1_au:4552": " sukumāraṃ tṛtīyaṃ tu $ sukumārasya kīrtyate &",
    "GP12lip_1_au:4553": " maṇīcakaṃ caturthaṃ tu % māṇīcakamihocyate // LiP_1,46.27 //",
    "GP12lip_1_au:4554": " kusumottarasya vai varṣaṃ $ pañcamaṃ kusumottaram &",
    "GP12lip_1_au:4555": " modakaṃ cāpi modāker % varṣaṃ ṣaṣṭhaṃ prakīrtitam // LiP_1,46.28 //",
    "GP12lip_1_au:4556": " mahādrumasya nāmnā tu $ saptamaṃ tanmahādrumam &",
    "GP12lip_1_au:4557": " teṣāṃ tu nāmabhistāni % sapta varṣāṇi tatra vai // LiP_1,46.29 //",
    "GP12lip_1_au:4558": " krauñcadvīpeśvarasyāpi $ putrā dyutimatastu vai &",
    "GP12lip_1_au:4559": " kuśalo manugaścoṣṇaḥ % pīvaraścāndhakārakaḥ // LiP_1,46.30 //",
    "GP12lip_1_au:4560": " muniśca dundubhiścaiva $ sutā dyutimatastu vai &",
    "GP12lip_1_au:4561": " teṣāṃ svanāmabhir deśāḥ % krauñcadvīpāśrayāḥ śubhāḥ // LiP_1,46.31 //",
    "GP12lip_1_au:4562": " kuśaladeśaḥ kuśale $ manugasya manonugaḥ &",
    "GP12lip_1_au:4563": " uṣṇasyoṣṇaḥ smṛto deśaḥ % pīvaraḥ pīvarasya ca // LiP_1,46.32 //",
    "GP12lip_1_au:4564": " andhakārasya kathito $ deśo nāmnāndhakārakaḥ &",
    "GP12lip_1_au:4565": " munerdeśo muniḥ prokto % dundubher dundubhiḥ smṛtaḥ // LiP_1,46.33 //",
    "GP12lip_1_au:4566": " ete janapadāḥ sapta $ krauñcadvīpeṣu bhāsvarāḥ &",
    "GP12lip_1_au:4567": " jyotiṣmantaḥ kuśadvīpe % sapta cāsanmahaujasaḥ // LiP_1,46.34 //",
    "GP12lip_1_au:4568": " udbhido veṇumāṃścaiva $ dvairatho lavaṇo dhṛtiḥ &",
    "GP12lip_1_au:4569": " ṣaṣṭhaḥ prabhākaraścāpi % saptamaḥ kapilaḥ smṛtaḥ // LiP_1,46.35 //",
    "GP12lip_1_au:4570": " udbhidaṃ prathamaṃ varṣaṃ $ dvitīyaṃ veṇumaṇḍalam &",
    "GP12lip_1_au:4571": " tṛtīyaṃ dvairathaṃ caiva % caturthaṃ lavaṇaṃ smṛtam // LiP_1,46.36 //",
    "GP12lip_1_au:4572": " pañcamaṃ dhṛtimat ṣaṣṭhaṃ $ prabhākaram anuttamam &",
    "GP12lip_1_au:4573": " saptamaṃ kapilaṃ nāma % kapilasya prakīrtitam // LiP_1,46.37 //",
    "GP12lip_1_au:4574": " śālmalasyeśvarāḥ sapta $ sutāste vai vapuṣmataḥ &",
    "GP12lip_1_au:4575": " śvetaś ca haritaścaiva % jīmūto rohitas tathā // LiP_1,46.38 //",
    "GP12lip_1_au:4576": " vaidyuto mānasaścaiva $ suprabhaḥ saptamas tathā &",
    "GP12lip_1_au:4577": " śvetasya deśaḥ śvetastu % haritasya ca hāritaḥ // LiP_1,46.39 //",
    "GP12lip_1_au:4578": " jīmūtasya ca jīmūto $ rohitasya ca rohitaḥ &",
    "GP12lip_1_au:4579": " vaidyuto vaidyutasyāpi % mānasasya ca mānasaḥ // LiP_1,46.40 //",
    "GP12lip_1_au:4580": " suprabhaḥ suprabhasyāpi $ sapta vai deśalāñchakāḥ &",
    "GP12lip_1_au:4581": " plakṣadvīpe tu vakṣyāmi % jambūdvīpādanantaram // LiP_1,46.41 //",
    "GP12lip_1_au:4582": " sapta medhātitheḥ putrāḥ $ plakṣadvīpeśvarā nṛpāḥ &",
    "GP12lip_1_au:4583": " jyeṣṭhaḥ śāntabhayasteṣāṃ % saptavarṣāṇi tāni vai // LiP_1,46.42 //",
    "GP12lip_1_au:4584": " tasmācchāntabhayāccaiva $ śiśirastu sukhodayaḥ &",
    "GP12lip_1_au:4585": " ānandaś ca śivaścaiva % kṣemakaś ca dhruvas tathā // LiP_1,46.43 //",
    "GP12lip_1_au:4586": " tāni teṣāṃ tu nāmāni $ saptavarṣāṇi bhāgaśaḥ &",
    "GP12lip_1_au:4587": " niveśitāni taistāni % pūrvaṃ svāyaṃbhuve 'ntare // LiP_1,46.44 //",
    "GP12lip_1_au:4588": " medhātithestu putraistaiḥ $ plakṣadvīpanivāsibhiḥ &",
    "GP12lip_1_au:4589": " varṇāśramācārayutāḥ % prajāstatra niveśitāḥ // LiP_1,46.45 //",
    "GP12lip_1_au:4590": " plakṣadvīpādivarṣeṣu $ śākadvīpāntikeṣu vai &",
    "GP12lip_1_au:4591": " jñeyaḥ pañcasu dharmo vai % varṇāśramavibhāgaśaḥ // LiP_1,46.46 //",
    "GP12lip_1_au:4592": " sukhamāyuḥ svarūpaṃ ca $ balaṃ dharmo dvijottamāḥ &",
    "GP12lip_1_au:4593": " pañcasveteṣu dvīpeṣu % sarvasādhāraṇaṃ smṛtam // LiP_1,46.47 //",
    "GP12lip_1_au:4594": " rudrārcanaratā nityaṃ $ maheśvaraparāyaṇāḥ &",
    "GP12lip_1_au:4595": " anye ca puṣkaradvīpe % prajātāś ca prajeśvarāḥ // LiP_1,46.48 //",
    "GP12lip_1_au:4596": " prajāpateś ca rudrasya $ bhāvāmṛtasukhotkaṭāḥ // LiP_1,46.49 //",
    "GP12lip_1_au:4597": " iti śrīliṅgamahāpurāṇe pūrvabhāge bhuvanakośe dvīpadvīpeśvarakathanaṃ nāma ṣaṭcatvāriṃśo 'dhyāyaḥ",
    "GP12lip_1_au:4598": " LiP, 1, 47",
    "GP12lip_1_au:4599": " sūta uvāca āgnīdhraṃ jyeṣṭhadāyādaṃ $ kāmyaputraṃ mahābalam &",
    "GP12lip_1_au:4600": " priyavrato 'bhyaṣiñcadvai % jaṃbūdvīpeśvaraṃ nṛpaḥ // LiP_1,47.1 //",
    "GP12lip_1_au:4601": " so 'tīva bhavabhaktaś ca $ tapasvī taruṇaḥ sadā &",
    "GP12lip_1_au:4602": " bhavārcanarataḥ śrīmān % gomāndhīmāndvijarṣabhāḥ // LiP_1,47.2 //",
    "GP12lip_1_au:4603": " tasya putrā babhūvuste $ prajāpatisamā nava &",
    "GP12lip_1_au:4604": " sarve māheśvarāścaiva % mahādevaparāyaṇāḥ // LiP_1,47.3 //",
    "GP12lip_1_au:4605": " jyeṣṭho nābhir iti khyātas $ tasya kiṃpuruṣo 'nujaḥ &",
    "GP12lip_1_au:4606": " harivarṣastṛtīyastu % caturtho vai tvilāvṛtaḥ // LiP_1,47.4 //",
    "GP12lip_1_au:4607": " ramyastu pañcamas tatra $ hiraṇmān ṣaṣṭha ucyate &",
    "GP12lip_1_au:4608": " kurustu saptamasteṣāṃ % bhadrāśvastvaṣṭamaḥ smṛtaḥ // LiP_1,47.5 //",
    "GP12lip_1_au:4609": " navamaḥ ketumālastu $ teṣāṃ deśānnibodhata &",
    "GP12lip_1_au:4610": " nābhestu dakṣiṇaṃ varṣaṃ % hemākhyaṃ tu pitā dadau // LiP_1,47.6 //",
    "GP12lip_1_au:4611": " hemakūṭaṃ tu yadvarṣaṃ $ dadau kiṃpuruṣāya saḥ &",
    "GP12lip_1_au:4612": " naiṣadhaṃ yatsmṛtaṃ varṣaṃ % haraye tatpitā dadau // LiP_1,47.7 //",
    "GP12lip_1_au:4613": " ilāvṛtāya pradadau $ meruryatra tu madhyamaḥ &",
    "GP12lip_1_au:4614": " nīlācalāśritaṃ varṣaṃ % ramyāya pradadau pitā // LiP_1,47.8 //",
    "GP12lip_1_au:4615": " śvetaṃ yaduttaraṃ tasmāt $ pitrā dattaṃ hiraṇmate &",
    "GP12lip_1_au:4616": " yaduttaraṃ śṛṅgavarṣaṃ % pitā tatkurave dadau // LiP_1,47.9 //",
    "GP12lip_1_au:4617": " varṣaṃ mālyavataṃ cāpi $ bhadrāśvasya nyavedayat &",
    "GP12lip_1_au:4618": " gandhamādanavarṣaṃ tu % ketumālāya dattavān // LiP_1,47.10 //",
    "GP12lip_1_au:4619": " ityetāni mahāntīha $ nava varṣāṇi bhāgaśaḥ &",
    "GP12lip_1_au:4620": " āgnīdhrasteṣu varṣeṣu % putrāṃstānabhiṣicya vai // LiP_1,47.11 //",
    "GP12lip_1_au:4621": " yathākramaṃ sa dharmātmā $ tatastu tapasi sthitaḥ &",
    "GP12lip_1_au:4622": " tapasā bhāvitaścaiva % svādhyāyaniratastvabhūt // LiP_1,47.12 //",
    "GP12lip_1_au:4623": " svādhyāyanirataḥ paścāc $ chivadhyānaratas tvabhūt &",
    "GP12lip_1_au:4624": " yāni kiṃpuruṣādyāni % varṣāṇyaṣṭau śubhāni ca // LiP_1,47.13 //",
    "GP12lip_1_au:4625": " teṣāṃ svabhāvataḥ siddhiḥ $ sukhaprāyā hyayatnataḥ &",
    "GP12lip_1_au:4626": " viparyayo na teṣvasti % jarāmṛtyubhayaṃ na ca // LiP_1,47.14 //",
    "GP12lip_1_au:4627": " dharmādharmau na teṣvāstāṃ $ nottamādhamamadhyamāḥ &",
    "GP12lip_1_au:4628": " na teṣvasti yugāvasthā % kṣetreṣvaṣṭasu sarvataḥ // LiP_1,47.15 //",
    "GP12lip_1_au:4629": " rudrakṣetre mṛtāścaiva $ jaṅgamāḥ sthāvarās tathā &",
    "GP12lip_1_au:4630": " bhaktāḥ prāsaṃgikāścāpi % teṣu kṣetreṣu yānti te // LiP_1,47.16 //",
    "GP12lip_1_au:4631": " teṣāṃ hitāya rudreṇa $ cāṣṭakṣetraṃ vinirmitam &",
    "GP12lip_1_au:4632": " tatra teṣāṃ mahādevaḥ % sānnidhyaṃ kurute sadā // LiP_1,47.17 //",
    "GP12lip_1_au:4633": " dṛṣṭvā hṛdi mahādevam $ aṣṭakṣetranivāsinaḥ &",
    "GP12lip_1_au:4634": " sukhinaḥ sarvadā teṣāṃ % sa eveha parā gatiḥ // LiP_1,47.18 //",
    "GP12lip_1_au:4635": " nābhernisargaṃ vakṣyāmi $ himāṅke 'sminnibodhata &",
    "GP12lip_1_au:4636": " nābhistvajanayatputraṃ % merudevyāṃ mahāmatiḥ // LiP_1,47.19 //",
    "GP12lip_1_au:4637": " ṛṣabhaṃ pārthivaśreṣṭhaṃ $ sarvakṣatrasya pūjitam &",
    "GP12lip_1_au:4638": " ṛṣabhādbharato jajñe % vīraḥ putraśatāgrajaḥ // LiP_1,47.20 //",
    "GP12lip_1_au:4639": " so 'bhiṣicyātha ṛṣabho $ bharataṃ putravatsalaḥ &",
    "GP12lip_1_au:4640": " jñānavairāgyamāśritya % jitvendriyamahoragān // LiP_1,47.21 //",
    "GP12lip_1_au:4641": " sarvātmanātmani sthāpya $ paramātmānamīśvaram &",
    "GP12lip_1_au:4642": " nagno jaṭī nirāhāraś % cīrī dhvāntagato hi saḥ // LiP_1,47.22 //",
    "GP12lip_1_au:4643": " nirāśastyaktasaṃdehaḥ $ śaivamāpa paraṃ padam &",
    "GP12lip_1_au:4644": " himādrerdakṣiṇaṃ varṣaṃ % bharatāya nyavedayat // LiP_1,47.23 //",
    "GP12lip_1_au:4645": " tasmāttu bhārataṃ varṣaṃ $ tasya nāmnā vidurbudhāḥ &",
    "GP12lip_1_au:4646": " bharatasyātmajo vidvān % sumatirnāma dhārmikaḥ // LiP_1,47.24 //",
    "GP12lip_1_au:4647": " babhūva tasmiṃstadrājyaṃ $ bharataḥ saṃnyaveśayat &",
    "GP12lip_1_au:4648": " putrasaṃkrāmitaśrīko % vanaṃ rājā viveśa saḥ // LiP_1,47.25 //",
    "GP12lip_1_au:4649": " iti śrīliṅgamahāpurāṇe pūrvabhāge bharatavarṣakathanaṃ nāma saptacatvāriṃśo 'dhyāyaḥ",
    "GP12lip_1_au:4650": " LiP, 1, 48",
    "GP12lip_1_au:4651": " suta uvāca <Meru>",
    "GP12lip_1_au:4652": " asya dvīpasya madhye tu $ merur nāma mahāgiriḥ &",
    "GP12lip_1_au:4653": " nānāratnamayaiḥ śṛṅgaiḥ % sthitaḥ sthitimatāṃ varaḥ // LiP_1,48.1 //",
    "GP12lip_1_au:4654": " caturaśītisāhasram $ utsedhena prakīrtitaḥ &",
    "GP12lip_1_au:4655": " praviṣṭaḥ ṣoḍaśādhastād % vistṛtaḥ ṣoḍaśaiva tu // LiP_1,48.2 //",
    "GP12lip_1_au:4656": " śarāvavat saṃsthitatvād $ dvātriṃśanmūrdhni vistṛtaḥ &",
    "GP12lip_1_au:4657": " vistārāt triguṇaś cāsya % pariṇāho 'numaṇḍalaḥ // LiP_1,48.3 //",
    "GP12lip_1_au:4658": " haimīkṛto maheśasya $ śubhāṅgasparśanena ca &",
    "GP12lip_1_au:4659": " dhattūrapuṣpasaṃkāśaḥ % sarvadevaniketanaḥ // LiP_1,48.4 //",
    "GP12lip_1_au:4660": " krīḍābhūmiś ca devānām $ anekāścaryasaṃyutaḥ &",
    "GP12lip_1_au:4661": " lakṣayojana āyāmas % tasyaivaṃ tu mahāgireḥ // LiP_1,48.5 //",
    "GP12lip_1_au:4662": " tataḥ ṣoḍaśasāhasraṃ $ yojanāni kṣiteradhaḥ &",
    "GP12lip_1_au:4663": " śeṣaṃ copari viprendrā % dharāyāstasya śṛṅgiṇaḥ // LiP_1,48.6 //",
    "GP12lip_1_au:4664": " mūlāyāmapramāṇaṃ tu $ vistārān mūlato gireḥ &",
    "GP12lip_1_au:4665": " ūcurvistāramasyaiva % dviguṇaṃ mūlato gireḥ // LiP_1,48.7 //",
    "GP12lip_1_au:4666": " pūrvataḥ padmarāgābho $ dakṣiṇe hemasannibhaḥ &",
    "GP12lip_1_au:4667": " paścime nīlasaṃkāśa % uttare vidrumaprabhaḥ // LiP_1,48.8 //",
    "GP12lip_1_au:4668": " <Amarāvatī>",
    "GP12lip_1_au:4669": " amarāvatī pūrvabhāge $ nānāprāsādasaṃkulā &",
    "GP12lip_1_au:4670": " nānādevagaṇaiḥ kīrṇā % maṇijālasamāvṛtā // LiP_1,48.9 //",
    "GP12lip_1_au:4671": " gopurairvividhākārair $ hemaratnavibhūṣitaiḥ &",
    "GP12lip_1_au:4672": " toraṇair hemacitraistu % maṇikḷptaiḥ pathi sthitaiḥ // LiP_1,48.10 //",
    "GP12lip_1_au:4673": " saṃlāpālāpakuśalaiḥ $ sarvābharaṇabhūṣitaiḥ &",
    "GP12lip_1_au:4674": " stanabhāravinamraiś ca % madaghūrṇitalocanaiḥ // LiP_1,48.11 //",
    "GP12lip_1_au:4675": " strīsahasraiḥ samākīrṇā $ cāpsarobhiḥ samantataḥ &",
    "GP12lip_1_au:4676": " dīrghikābhirvicitrābhiḥ % phullāmbhoruhasaṃkulaiḥ // LiP_1,48.12 //",
    "GP12lip_1_au:4677": " hemasopānasaṃyuktair $ hemasaikatarāśibhiḥ &",
    "GP12lip_1_au:4678": " nīlotpalaiścotpalaiś ca % haimaiścāpi sugandhibhiḥ // LiP_1,48.13 //",
    "GP12lip_1_au:4679": " evaṃvidhaistaṭākaiś ca $ nadībhiś ca nadairyutā &",
    "GP12lip_1_au:4680": " virājate purī śubhrā % tayāsau parvataḥ śubhaḥ // LiP_1,48.14 //",
    "GP12lip_1_au:4681": " <other cities at Mt. Meru>",
    "GP12lip_1_au:4682": " tejasvinī nāma purī $ āgneyyāṃ pāvakasya tu &",
    "GP12lip_1_au:4683": " amarāvatīsamā divyā % sarvabhogasamanvitā // LiP_1,48.15 //",
    "GP12lip_1_au:4684": " vaivasvatī dakṣiṇe tu $ yamasya yamināṃ varāḥ &",
    "GP12lip_1_au:4685": " bhavanairāvṛtā divyair % jāṃbūnadamayaiḥ śubhaiḥ // LiP_1,48.16 //",
    "GP12lip_1_au:4686": " nairṛte kṛṣṇavarṇā ca $ tathā śuddhavatī śubhā &",
    "GP12lip_1_au:4687": " tādṛśī gandhavantī ca % vāyavyāṃ diśi śobhanā // LiP_1,48.17 //",
    "GP12lip_1_au:4688": " mahodayā cottare ca $ aiśānyāṃ tu yaśovatī &",
    "GP12lip_1_au:4689": " parvatasya diganteṣu % śobhate divi sarvadā // LiP_1,48.18 //",
    "GP12lip_1_au:4690": " brahmaviṣṇumaheśānāṃ $ tathānyeṣāṃ niketanam &",
    "GP12lip_1_au:4691": " sarvabhogayutaṃ puṇyaṃ % dīrghikābhirnagottamam // LiP_1,48.19 //",
    "GP12lip_1_au:4692": " siddhairyakṣaistu sampūrṇaṃ $ gandharvairmunipuṅgavaiḥ &",
    "GP12lip_1_au:4693": " tathānyairvividhākārair % bhūtasaṃghaiś caturvidhaiḥ // LiP_1,48.20 //",
    "GP12lip_1_au:4694": " girerupari viprendrāḥ $ śuddhasphaṭikasannibham &",
    "GP12lip_1_au:4695": " sahasrabhaumaṃ vistīrṇaṃ % vimānaṃ vāmataḥ sthitam // LiP_1,48.21 //",
    "GP12lip_1_au:4696": " tasminmahābhujaḥ śarvaḥ $ somasūryāgnilocanaḥ &",
    "GP12lip_1_au:4697": " siṃhāsane maṇimaye % devyāste ṣaṇmukhena ca // LiP_1,48.22 //",
    "GP12lip_1_au:4698": " harestadardhaṃ vistīrṇaṃ $ vimānaṃ tatra so 'pi ca &",
    "GP12lip_1_au:4699": " padmarāgamayaṃ divyaṃ % padmajasya ca dakṣiṇe // LiP_1,48.23 //",
    "GP12lip_1_au:4700": " tasmin śakrasya vipulaṃ $ puraṃ ramyaṃ yamasya ca &",
    "GP12lip_1_au:4701": " somasya varuṇasyātha % nirṛteḥ pāvakasya ca // LiP_1,48.24 //",
    "GP12lip_1_au:4702": " vāyoścaiva tu rudrasya $ śarvālayasamantataḥ &",
    "GP12lip_1_au:4703": " teṣāṃ teṣāṃ vimāneṣu % divyeṣu vividheṣu ca // LiP_1,48.25 //",
    "GP12lip_1_au:4704": " īśānyāmīśvarakṣetre $ nityārcā ca vyavasthitā &",
    "GP12lip_1_au:4705": " siddheśvaraiś ca bhagavāñ % chailādiḥ śiṣyasaṃmataḥ // LiP_1,48.26 //",
    "GP12lip_1_au:4706": " sanatkumāraḥ siddhaistu $ sukhāsīnaḥ sureśvaraḥ &",
    "GP12lip_1_au:4707": " sanakaś ca sanandaś ca % sadṛśāś ca sahasraśaḥ // LiP_1,48.27 //",
    "GP12lip_1_au:4708": " yogabhūmiḥ kvacittasmin $ bhogabhūmiḥ kvacitkvacit &",
    "GP12lip_1_au:4709": " bālasūryapratīkāśaṃ % vimānaṃ tatra śobhanam // LiP_1,48.28 //",
    "GP12lip_1_au:4710": " śailādinaḥ śubhaṃ cāsti $ tasminnāste gaṇeśvaraḥ &",
    "GP12lip_1_au:4711": " ṣaṇmukhasya gaṇeśasya % gaṇānāṃ tu sahasraśaḥ // LiP_1,48.29 //",
    "GP12lip_1_au:4712": " suyaśāyāḥ sunetrāyāḥ $ mātṝṇāṃ madanasya ca &",
    "GP12lip_1_au:4713": " tasya jambūnadī nāma % mūlamāveṣṭya saṃsthitā // LiP_1,48.30 //",
    "GP12lip_1_au:4714": " tasya dakṣiṇapārśve tu $ jambūvṛkṣaḥ suśobhanaḥ &",
    "GP12lip_1_au:4715": " atyucchritaḥ suvistīrṇaḥ % sarvakālaphalapradaḥ // LiP_1,48.31 //",
    "GP12lip_1_au:4716": " <Ilāvṛta>",
    "GP12lip_1_au:4717": " meroḥ samantādvistīrṇaṃ $ śubhaṃ varṣamilāvṛtam &",
    "GP12lip_1_au:4718": " tatra jambūphalāhārāḥ % keciccāmṛtabhojanāḥ // LiP_1,48.32 //",
    "GP12lip_1_au:4719": " jāṃbūnadasamaprakhyā $ nānāvarṇāś ca bhoginaḥ &",
    "GP12lip_1_au:4720": " merupādāśrito viprā % dvīpo 'yaṃ madhyamaḥ śubhaḥ // LiP_1,48.33 //",
    "GP12lip_1_au:4721": " navavarṣānvitaścaiva $ nadīnadagirīśvaraiḥ &",
    "GP12lip_1_au:4722": " navavarṣaṃ tu vakṣyāmi % jaṃbūdvīpaṃ yathātatham // LiP_1,48.34 //",
    "GP12lip_1_au:4723": " vistārānmaṇḍalāccaiva $ yojanaiś ca nibodhata // LiP_1,48.35 //",
    "GP12lip_1_au:4724": " iti śrīliṅgamahāpurāṇe pūrvabhāge 'ṣṭacatvāriṃśo 'dhyāyaḥ",
    "GP12lip_1_au:4725": " LiP, 1, 49",
    "GP12lip_1_au:4726": " sūta uvāca śatamekaṃ sahasrāṇāṃ $ yojanānāṃ sa tu smṛtaḥ &",
    "GP12lip_1_au:4727": " anu dvīpaṃ sahasrāṇāṃ % dviguṇaṃ dviguṇottaram // LiP_1,49.1 //",
    "GP12lip_1_au:4728": " pañcāśatkoṭivistīrṇā $ sasamudrā dharā smṛtā &",
    "GP12lip_1_au:4729": " dvīpaiś ca saptabhir yuktā % lokālokāvṛtā śubhā // LiP_1,49.2 //",
    "GP12lip_1_au:4730": " nīlastathottare meroḥ $ śvetastasyottare punaḥ &",
    "GP12lip_1_au:4731": " śṛṅgī tasyottare viprās % trayaste varṣaparvatāḥ // LiP_1,49.3 //",
    "GP12lip_1_au:4732": " jaṭharo devakūṭaś ca $ pūrvasyāṃ diśi parvatau &",
    "GP12lip_1_au:4733": " niṣadho dakṣiṇe meros % tasya dakṣiṇato giriḥ \\",
    "GP12lip_1_au:4734": " hemakūṭa iti khyāto himavāṃstasya dakṣiṇe // LiP_1,49.4 //",
    "GP12lip_1_au:4735": " meroḥ paścimataścaiva $ parvatau dvau dharādharau &",
    "GP12lip_1_au:4736": " mālyavāngandhamādaś ca % dvāvetāvudagāyatau // LiP_1,49.5 //",
    "GP12lip_1_au:4737": " ete parvatarājānaḥ $ siddhacāraṇasevitāḥ &",
    "GP12lip_1_au:4738": " teṣām antaraviṣkambho % navasāhasramekaśaḥ // LiP_1,49.6 //",
    "GP12lip_1_au:4739": " idaṃ haimavataṃ varṣaṃ $ bhārataṃ nāma viśrutam &",
    "GP12lip_1_au:4740": " hemakūṭaṃ paraṃ tasmān % nāmnā kiṃpuruṣaṃ smṛtam // LiP_1,49.7 //",
    "GP12lip_1_au:4741": " naiṣadhaṃ hemakūṭāttu $ harivarṣaṃ taducyate &",
    "GP12lip_1_au:4742": " harivarṣātparaṃ caiva % meroḥ śubhamilāvṛtam // LiP_1,49.8 //",
    "GP12lip_1_au:4743": " ilāvṛtātparaṃ nīlaṃ $ ramyakaṃ nāma viśrutam &",
    "GP12lip_1_au:4744": " ramyātparataraṃ śvetaṃ % vikhyātaṃ taddhiraṇmayam // LiP_1,49.9 //",
    "GP12lip_1_au:4745": " hiraṇmayātparaṃ cāpi $ śṛṅgī caiva kuruḥ smṛtaḥ &",
    "GP12lip_1_au:4746": " dhanuḥsaṃsthe tu vijñeye % dve varṣe dakṣiṇottare // LiP_1,49.10 //",
    "GP12lip_1_au:4747": " dīrghāṇi tatra catvāri $ madhyatastadilāvṛtam &",
    "GP12lip_1_au:4748": " meroḥ paścimapūrveṇa % dve tu dīrghetare smṛte // LiP_1,49.11 //",
    "GP12lip_1_au:4749": " arvāktu niṣadhasyātha $ vedyardhaṃ cottaraṃ smṛtam &",
    "GP12lip_1_au:4750": " vedyardhe dakṣiṇe trīṇi % varṣāṇi trīṇi cottare // LiP_1,49.12 //",
    "GP12lip_1_au:4751": " tayormadhye ca vijñeyaṃ $ merumadhyamilāvṛtam &",
    "GP12lip_1_au:4752": " dakṣiṇena tu nīlasya % niṣadhasyottareṇa tu // LiP_1,49.13 //",
    "GP12lip_1_au:4753": " udagāyato mahāśailo $ mālyavānnāma parvataḥ &",
    "GP12lip_1_au:4754": " yojanānāṃ sahasre dve % upariṣṭāttu vistṛtaḥ // LiP_1,49.14 //",
    "GP12lip_1_au:4755": " āyāmataścatustriṃśat $ sahasrāṇi prakīrtitaḥ &",
    "GP12lip_1_au:4756": " tasya pratīcyāṃ vijñeyaḥ % parvato gandhamādanaḥ // LiP_1,49.15 //",
    "GP12lip_1_au:4757": " āyāmataḥ sa vijñeyo $ mālyavāniva vistṛtaḥ &",
    "GP12lip_1_au:4758": " jambūdvīpasya vistārāt % samena tu samantataḥ // LiP_1,49.16 //",
    "GP12lip_1_au:4759": " prāgāyatāḥ suparvāṇaḥ $ ṣaḍete varṣaparvatāḥ &",
    "GP12lip_1_au:4760": " avagāḍhāścobhayataḥ % samudrau pūrvapaścimau // LiP_1,49.17 //",
    "GP12lip_1_au:4761": " himaprāyastu himavān $ hemakūṭastu hemavān &",
    "GP12lip_1_au:4762": " taruṇādityasaṃkāśo % hairaṇyo niṣadhaḥ smṛtaḥ // LiP_1,49.18 //",
    "GP12lip_1_au:4763": " caturvarṇaḥ sasauvarṇo $ meruścordhvāyataḥ smṛtaḥ &",
    "GP12lip_1_au:4764": " vṛttākṛtiparīṇāhaś % caturasraḥ samutthitaḥ // LiP_1,49.19 //",
    "GP12lip_1_au:4765": " nīlaś ca vaiḍūryamayaḥ $ śvetaḥ śuklo hiraṇmayaḥ &",
    "GP12lip_1_au:4766": " mayūrabarhavarṇastu % śātakuṃbhas triśṛṅgavān // LiP_1,49.20 //",
    "GP12lip_1_au:4767": " evaṃ saṃkṣepataḥ proktāḥ $ punaḥ śṛṇu girīśvarān &",
    "GP12lip_1_au:4768": " mandaro devakūṭaś ca % pūrvasyāṃ diśi parvatau // LiP_1,49.21 //",
    "GP12lip_1_au:4769": " kailāso gandhamādaś ca $ hemavāṃścaiva parvatau &",
    "GP12lip_1_au:4770": " pūrvataś cāyatāvetāv % arṇavāntarvyavasthitau // LiP_1,49.22 //",
    "GP12lip_1_au:4771": " niṣadhaḥ pāriyātraś ca $ dvāvetau varaparvatau &",
    "GP12lip_1_au:4772": " yathā pūrvau tathā yāmyāv % etau paścimataḥ śritau // LiP_1,49.23 //",
    "GP12lip_1_au:4773": " triśṛṅgo jāruciścaiva $ uttarau varaparvatau &",
    "GP12lip_1_au:4774": " pūrvataś cāyatāvetāv % arṇavāntarvyavasthitau // LiP_1,49.24 //",
    "GP12lip_1_au:4775": " maryādāparvatān etān $ aṣṭāvāhurmanīṣiṇaḥ &",
    "GP12lip_1_au:4776": " yo 'sau merurdvijaśreṣṭhāḥ % prāṃśuḥ kanakaparvataḥ // LiP_1,49.25 //",
    "GP12lip_1_au:4777": " tasya pādāstu catvāraś $ caturdikṣu nagottamāḥ &",
    "GP12lip_1_au:4778": " yairviṣṭabdhā na calati % saptadvīpavatī mahī // LiP_1,49.26 //",
    "GP12lip_1_au:4779": " daśayojanasāhasram $ āyāmas teṣu paṭhyate &",
    "GP12lip_1_au:4780": " pūrve tu mandaro nāma % dakṣiṇe gandhamādanaḥ // LiP_1,49.27 //",
    "GP12lip_1_au:4781": " vipulaḥ paścime pārśve $ supārśvaścottare smṛtaḥ &",
    "GP12lip_1_au:4782": " mahāvṛkṣāḥ samutpannāś % catvāro dvīpaketavaḥ // LiP_1,49.28 //",
    "GP12lip_1_au:4783": " mandarasya gireḥ śṛṅge $ mahāvṛkṣaḥ saketurāṭ &",
    "GP12lip_1_au:4784": " pralambaśākhāśikharaḥ % kadambaś caityapādapaḥ // LiP_1,49.29 //",
    "GP12lip_1_au:4785": " dakṣiṇasyāpi śailasya $ śikhare devasevitā &",
    "GP12lip_1_au:4786": " jambūḥ sadā puṇyaphalā % sadā mālyopaśobhitā // LiP_1,49.30 //",
    "GP12lip_1_au:4787": " saketur dakṣiṇe dvīpe $ jambūrlokeṣu viśrutā &",
    "GP12lip_1_au:4788": " vipulasyāpi śailasya % paścime ca mahātmanaḥ // LiP_1,49.31 //",
    "GP12lip_1_au:4789": " saṃjātaḥ śikhare 'śvatthaḥ $ sa mahān caityapādapaḥ &",
    "GP12lip_1_au:4790": " supārśvasyottarasyāpi % śṛṅge jāto mahādrumaḥ // LiP_1,49.32 //",
    "GP12lip_1_au:4791": " nyagrodho vipulaskandho $ 'nekayojanamaṇḍalaḥ &",
    "GP12lip_1_au:4792": " teṣāṃ caturṇāṃ vakṣyāmi % śailendrāṇāṃ yathākramam // LiP_1,49.33 //",
    "GP12lip_1_au:4793": " amānuṣyāṇi ramyāṇi $ sarvakālartukāni ca &",
    "GP12lip_1_au:4794": " manoharāṇi catvāri % devakrīḍanakāni ca // LiP_1,49.34 //",
    "GP12lip_1_au:4795": " vanāni vai caturdikṣu $ nāmatastu nibodhata &",
    "GP12lip_1_au:4796": " pūrve caitrarathaṃ nāma % dakṣiṇe gandhamādanam // LiP_1,49.35 //",
    "GP12lip_1_au:4797": " vaibhrājaṃ paścime vidyād $ uttare saviturvanam &",
    "GP12lip_1_au:4798": " mitreśvaraṃ tu pūrve tu % ṣaṣṭheśvaram ataḥ param // LiP_1,49.36 //",
    "GP12lip_1_au:4799": " varyeśvaraṃ paścime tu $ uttare cāmrakeśvaram &",
    "GP12lip_1_au:4800": " mahāsarāṃsi ca tathā % catvāri munipuṅgavāḥ // LiP_1,49.37 //",
    "GP12lip_1_au:4801": " yatra krīḍanti munayaḥ $ parvateṣu vaneṣu ca &",
    "GP12lip_1_au:4802": " aruṇodaṃ saraḥ pūrvaṃ % dakṣiṇaṃ mānasaṃ smṛtam // LiP_1,49.38 //",
    "GP12lip_1_au:4803": " sitodaṃ paścimasaro $ mahābhadraṃ tathottaram &",
    "GP12lip_1_au:4804": " śākhasya dakṣiṇe kṣetraṃ % viśākhasya ca paścime // LiP_1,49.39 //",
    "GP12lip_1_au:4805": " uttare naigameyasya $ kumārasya ca pūrvataḥ &",
    "GP12lip_1_au:4806": " aruṇodasya pūrveṇa % śailendrā nāmataḥ smṛtāḥ // LiP_1,49.40 //",
    "GP12lip_1_au:4807": " tāṃstu saṃkṣepato vakṣye $ na śakyaṃ vistareṇa tu &",
    "GP12lip_1_au:4808": " sitāntaś ca kuraṇḍaś ca % kuraraścācalottamaḥ // LiP_1,49.41 //",
    "GP12lip_1_au:4809": " vikaro maṇiśailaś ca $ vṛkṣavāṃścācalottamaḥ &",
    "GP12lip_1_au:4810": " mahānīlo 'tha rucakaḥ % sabindurdarduras tathā // LiP_1,49.42 //",
    "GP12lip_1_au:4811": " veṇumāṃś ca sameghaś ca $ niṣadho devaparvataḥ &",
    "GP12lip_1_au:4812": " ityete parvatavarā hy % anye ca girayas tathā // LiP_1,49.43 //",
    "GP12lip_1_au:4813": " pūrveṇa mandarasyaite $ siddhāvāsā udāhṛtāḥ &",
    "GP12lip_1_au:4814": " teṣu teṣu girīndreṣu % guhāsu ca vaneṣu ca // LiP_1,49.44 //",
    "GP12lip_1_au:4815": " rudrakṣetrāṇi divyāni $ viṣṇornārāyaṇasya ca &",
    "GP12lip_1_au:4816": " saraso mānasasyeha % dakṣiṇena mahācalāḥ // LiP_1,49.45 //",
    "GP12lip_1_au:4817": " ye kīrtyamānāstānsarvān $ saṃkṣipya pravadāmyaham &",
    "GP12lip_1_au:4818": " śailaś ca viśirāścaiva % śikharaścācalottamaḥ // LiP_1,49.46 //",
    "GP12lip_1_au:4819": " ekaśṛṅgo mahāśūlo $ gajaśailaḥ piśācakaḥ &",
    "GP12lip_1_au:4820": " pañcaśailo 'tha kailāso % himavāṃścācalottamaḥ // LiP_1,49.47 //",
    "GP12lip_1_au:4821": " ityete devacaritā $ utkaṭāḥ parvatottamāḥ &",
    "GP12lip_1_au:4822": " teṣu teṣu ca sarveṣu % parvateṣu vaneṣu ca // LiP_1,49.48 //",
    "GP12lip_1_au:4823": " rudrakṣetrāṇi divyāni $ sthāpitāni surottamaiḥ &",
    "GP12lip_1_au:4824": " digbhāge dakṣiṇe proktāḥ % paścime ca vadāmi vaḥ // LiP_1,49.49 //",
    "GP12lip_1_au:4825": " apareṇa sitodaś ca $ surapaś ca mahābalaḥ &",
    "GP12lip_1_au:4826": " kumudo madhumāṃścaiva hy % añjano mukuṭas tathā // LiP_1,49.50 //",
    "GP12lip_1_au:4827": " kṛṣṇaś ca pāṇḍuraścaiva $ sahasraśikharaś ca yaḥ &",
    "GP12lip_1_au:4828": " pārijātaś ca śailendraḥ % śrīśṛṅgaścācalottamaḥ // LiP_1,49.51 //",
    "GP12lip_1_au:4829": " ityete devacaritā $ utkaṭāḥ parvatottamāḥ &",
    "GP12lip_1_au:4830": " sarve paścimadigbhāge % rudrakṣetrasamanvitāḥ // LiP_1,49.52 //",
    "GP12lip_1_au:4831": " mahābhadrasya sarasaś $ cottare ca mahābalāḥ &",
    "GP12lip_1_au:4832": " ye sthitāḥ kīrtyamānāṃstān % saṃkṣipyeha nibodhata // LiP_1,49.53 //",
    "GP12lip_1_au:4833": " śaṅkhakūṭo mahāśailo $ vṛṣabho haṃsaparvataḥ &",
    "GP12lip_1_au:4834": " nāgaś ca kapilaścaiva % indraśailaś ca sānumān // LiP_1,49.54 //",
    "GP12lip_1_au:4835": " nīlaḥ kaṇṭakaśṛṅgaś ca $ śataśṛṅgaś ca parvataḥ &",
    "GP12lip_1_au:4836": " puṣpakośaḥ praśailaś ca % virajaścācalottamaḥ // LiP_1,49.55 //",
    "GP12lip_1_au:4837": " varāhaparvataścaiva $ mayūraścācalottamaḥ &",
    "GP12lip_1_au:4838": " jārudhiścaiva śailendra % eta uttarasaṃsthitāḥ // LiP_1,49.56 //",
    "GP12lip_1_au:4839": " teṣu śaileṣu divyeṣu $ devadevasya śūlinaḥ &",
    "GP12lip_1_au:4840": " asaṃkhyātāni divyāni % vimānāni sahasraśaḥ // LiP_1,49.57 //",
    "GP12lip_1_au:4841": " eteṣāṃ śailamukhyānām $ antareṣu yathākramam &",
    "GP12lip_1_au:4842": " santi caivāntaradroṇyaḥ % sarāṃsyupavanāni ca // LiP_1,49.58 //",
    "GP12lip_1_au:4843": " vasanti devā munayaḥ $ siddhāś ca śivabhāvitāḥ &",
    "GP12lip_1_au:4844": " kṛtavāsāḥ sapatnīkāḥ % prasādātparameṣṭhinaḥ // LiP_1,49.59 //",
    "GP12lip_1_au:4845": " lakṣmyādyānāṃ bilvavane $ kakubhe kaśyapādayaḥ &",
    "GP12lip_1_au:4846": " tathā tālavane proktam % indropendroragātmanām // LiP_1,49.60 //",
    "GP12lip_1_au:4847": " uduṃbare kardamasya $ tathānyeṣāṃ mahātmanām &",
    "GP12lip_1_au:4848": " vidyādharāṇāṃ siddhānāṃ % puṇye tvāmravane śubhe // LiP_1,49.61 //",
    "GP12lip_1_au:4849": " nāgānāṃ siddhasaṃghānāṃ $ tathā niṃbavane sthitiḥ &",
    "GP12lip_1_au:4850": " sūryasya kiṃśukavane % tathā rudragaṇasya ca // LiP_1,49.62 //",
    "GP12lip_1_au:4851": " bījapūravane puṇye $ devācāryo vyavasthitaḥ &",
    "GP12lip_1_au:4852": " kaumude tu vane viṣṇu- % pramukhānāṃ mahātmanām // LiP_1,49.63 //",
    "GP12lip_1_au:4853": " sthalapadmavanāntastha- $ nyagrodhe 'śeṣabhoginaḥ &",
    "GP12lip_1_au:4854": " śeṣastvaśeṣajagatāṃ % patirāste 'tigarvitaḥ // LiP_1,49.64 //",
    "GP12lip_1_au:4855": " sa eva jagatāṃ kālaḥ $ pātāle ca vyavasthitaḥ &",
    "GP12lip_1_au:4856": " viṣṇorviśvagurormūrtir % divyaḥ sākṣāddhalāyudhaḥ // LiP_1,49.65 //",
    "GP12lip_1_au:4857": " śayanaṃ devadevasya $ sa hareḥ kaṅkaṇaṃ vibhoḥ &",
    "GP12lip_1_au:4858": " vane panasavṛkṣāṇāṃ % saśukrā dānavādayaḥ // LiP_1,49.66 //",
    "GP12lip_1_au:4859": " kinnarairuragāścaiva $ viśākhakavane sthitāḥ &",
    "GP12lip_1_au:4860": " manoharavane vṛkṣāḥ % sarvakoṭisamanvitāḥ // LiP_1,49.67 //",
    "GP12lip_1_au:4861": " nandīśvaro gaṇavaraiḥ $ stūyamāno vyavasthitaḥ &",
    "GP12lip_1_au:4862": " saṃtānakasthalīmadhye % sākṣāddevī sarasvatī // LiP_1,49.68 //",
    "GP12lip_1_au:4863": " evaṃ saṃkṣepataḥ proktā $ vaneṣu vanavāsinaḥ &",
    "GP12lip_1_au:4864": " asaṃkhyātā mayāpyatra % vaktuṃ no vistareṇa tu // LiP_1,49.69 //",
    "GP12lip_1_au:4865": " iti śrīliṅgamahāpurāṇe pūrvabhāge ekonapañcāśattamo 'dhyāyaḥ",
    "GP12lip_1_au:4866": " LiP, 1, 50",
    "GP12lip_1_au:4867": " sūta uvāca śitāntaśikhare śakraḥ $ pārijātavane śubhe &",
    "GP12lip_1_au:4868": " tasya prācyāṃ kumudādri- % kūṭo 'sau bahuvistaraḥ // LiP_1,50.1 //",
    "GP12lip_1_au:4869": " aṣṭau purāṇyudīrṇāni $ dānavānāṃ dvijottamāḥ &",
    "GP12lip_1_au:4870": " suvarṇakoṭare puṇye % rākṣasānāṃ mahātmanām // LiP_1,50.2 //",
    "GP12lip_1_au:4871": " nīlakānāṃ purāṇyāhur $ aṣṭaṣaṣṭirdvijottamāḥ &",
    "GP12lip_1_au:4872": " mahānīle 'pi śailendre % purāṇi daśa pañca ca // LiP_1,50.3 //",
    "GP12lip_1_au:4873": " hayānanānāṃ mukhyānāṃ $ kinnarāṇāṃ ca suvratāḥ &",
    "GP12lip_1_au:4874": " veṇusaudhe mahāśaile % vidyādharapuratrayam // LiP_1,50.4 //",
    "GP12lip_1_au:4875": " vaikuṇṭhe garuḍaḥ śrīmān $ karañje nīlalohitaḥ &",
    "GP12lip_1_au:4876": " vasudhāre vasūnāṃ tu % nivāsaḥ parikīrtitaḥ // LiP_1,50.5 //",
    "GP12lip_1_au:4877": " ratnadhāre girivare $ saptarṣīṇāṃ mahātmanām &",
    "GP12lip_1_au:4878": " saptasthānāni puṇyāni % siddhāvāsayutāni ca // LiP_1,50.6 //",
    "GP12lip_1_au:4879": " mahatprajāpateḥ sthānam $ ekaśṛṅge nagottame &",
    "GP12lip_1_au:4880": " gajaśaile tu durgādyāḥ % sumedhe vasavas tathā // LiP_1,50.7 //",
    "GP12lip_1_au:4881": " ādityāś ca tathā rudrāḥ $ kṛtāvāsāstathāśvinau &",
    "GP12lip_1_au:4882": " aśītirdevapuryastu % hemakakṣe nagottame // LiP_1,50.8 //",
    "GP12lip_1_au:4883": " sunīle rakṣasāṃ vāsāḥ $ pañcakoṭiśatāni ca &",
    "GP12lip_1_au:4884": " pañcakūṭe purāṇyāsan % pañcakoṭipramāṇataḥ // LiP_1,50.9 //",
    "GP12lip_1_au:4885": " śataśṛṅge puraśataṃ $ yakṣāṇāmamitaujasām &",
    "GP12lip_1_au:4886": " tāmrābhe kādraveyāṇāṃ % viśākhe tu guhasya vai // LiP_1,50.10 //",
    "GP12lip_1_au:4887": " śvetodare muniśreṣṭhāḥ $ suparṇasya mahātmanaḥ &",
    "GP12lip_1_au:4888": " piśācake kuberasya % harikūṭe harergṛham // LiP_1,50.11 //",
    "GP12lip_1_au:4889": " kumude kiṃnarāvāsas tv $ añjane cāraṇālayaḥ &",
    "GP12lip_1_au:4890": " kṛṣṇe gandharvanilayaḥ % pāṇḍure purasaptakam // LiP_1,50.12 //",
    "GP12lip_1_au:4891": " vidyādharāṇāṃ viprendrā $ viśvabhogasamanvitam &",
    "GP12lip_1_au:4892": " sahasraśikhare śaile % daityānāmugrakarmaṇām // LiP_1,50.13 //",
    "GP12lip_1_au:4893": " purāṇāṃ tu sahasrāṇi $ sapta śakrāriṇāṃ dvijāḥ &",
    "GP12lip_1_au:4894": " mukuṭe pannagāvāsaḥ % puṣpaketau munīśvarāḥ // LiP_1,50.14 //",
    "GP12lip_1_au:4895": " vaivasvatasya somasya $ vāyornāgādhipasya ca &",
    "GP12lip_1_au:4896": " takṣake caiva śailendre % catvāryāyatanāni ca // LiP_1,50.15 //",
    "GP12lip_1_au:4897": " brahmendraviṣṇurudrāṇāṃ $ guhasya ca mahātmanaḥ &",
    "GP12lip_1_au:4898": " kuberasya ca somasya % tathānyeṣāṃ mahātmanām // LiP_1,50.16 //",
    "GP12lip_1_au:4899": " santyāyatanamukhyāni $ maryādāparvateṣvapi &",
    "GP12lip_1_au:4900": " śrīkaṇṭhādriguhāvāsī % sarvāvāsaḥ sahomayā // LiP_1,50.17 //",
    "GP12lip_1_au:4901": " śrīkaṇṭhasyādhipatyaṃ vai $ sarvadeveśvarasya ca &",
    "GP12lip_1_au:4902": " aṇḍasyāsya pravṛttistu % śrīkaṇṭhena na saṃśayaḥ // LiP_1,50.18 //",
    "GP12lip_1_au:4903": " ananteśādayastvevaṃ $ pratyekaṃ cāṇḍapālakāḥ &",
    "GP12lip_1_au:4904": " cakravartina ityuktās % tato vidyeśvarāstviha // LiP_1,50.19 //",
    "GP12lip_1_au:4905": " śrīkaṇṭhādhiṣṭhitānyatra $ sthānāni ca samāsataḥ &",
    "GP12lip_1_au:4906": " maryādāparvateṣvadya % śṛṇvantu pravadāmy aham // LiP_1,50.20 //",
    "GP12lip_1_au:4907": " śrīkaṇṭhādhiṣṭhitaṃ viśvaṃ $ carācaramidaṃ jagat &",
    "GP12lip_1_au:4908": " kālāgniśivaparyantaṃ % kathaṃ vakṣye savistaram // LiP_1,50.21 //",
    "GP12lip_1_au:4909": " iti śrīliṅgamahāpurāṇe pūrvabhāge bhuvanavinyāsoddeśasthānavarṇanaṃ nāma pañcāśattamo 'dhyāyaḥ",
    "GP12lip_1_au:4910": " LiP, 1, 51",
    "GP12lip_1_au:4911": " sūta uvāca devakūṭe girau madhye $ mahākūṭe suśobhane &",
    "GP12lip_1_au:4912": " hemavaiḍūryamāṇikya- % nīlagomedakāntibhiḥ // LiP_1,51.1 //",
    "GP12lip_1_au:4913": " tathānyairmaṇimukhyaiś ca $ nirmite nirmale śubhe &",
    "GP12lip_1_au:4914": " śākhāśatasahasrāḍhye % sarvadrumavibhūṣite // LiP_1,51.2 //",
    "GP12lip_1_au:4915": " campakāśokapuṃnāga- $ vakulāsanamaṇḍite &",
    "GP12lip_1_au:4916": " pārijātakasampūrṇe % nānāpakṣigaṇānvite // LiP_1,51.3 //",
    "GP12lip_1_au:4917": " naikadhātuśataiścitre $ vicitrakusumākule &",
    "GP12lip_1_au:4918": " nitambapuṣpasālamben- % -aikasattvagaṇānvite // LiP_1,51.4 //",
    "GP12lip_1_au:4919": " vimalasvādupānīyen- $ -aikaprasravaṇairyute &",
    "GP12lip_1_au:4920": " nirjharaiḥ kusumākīrṇair % anekaiś ca vibhūṣite // LiP_1,51.5 //",
    "GP12lip_1_au:4921": " puṣpoḍupavahābhiś ca $ sravantībhir alaṃkṛte &",
    "GP12lip_1_au:4922": " snigdhavarṇaṃ mahāmūlam % anekaskandhapādapam // LiP_1,51.6 //",
    "GP12lip_1_au:4923": " ramyaṃ hyaviralacchāyaṃ $ daśayojanamaṇḍalam &",
    "GP12lip_1_au:4924": " tatra bhūtavanaṃ nāma % nānābhūtagaṇālayam // LiP_1,51.7 //",
    "GP12lip_1_au:4925": " mahādevasya devasya $ śaṅkarasya mahātmanaḥ &",
    "GP12lip_1_au:4926": " dīptamāyatanaṃ tatra % mahāmaṇivibhūṣitam // LiP_1,51.8 //",
    "GP12lip_1_au:4927": " hemaprākārasaṃyuktaṃ $ maṇitoraṇamaṇḍitam &",
    "GP12lip_1_au:4928": " sphāṭikaiś ca vicitraiś ca % gopuraiś ca samanvitam // LiP_1,51.9 //",
    "GP12lip_1_au:4929": " siṃhāsanairmaṇimayaiḥ $ śubhāstaraṇasaṃyutaiḥ &",
    "GP12lip_1_au:4930": " kṣitāvitastataḥ samyak % śarveṇādhiṣṭhitaiḥ śubhaiḥ // LiP_1,51.10 //",
    "GP12lip_1_au:4931": " amlānamālānicitair $ nānāvarṇair gṛhottamaiḥ &",
    "GP12lip_1_au:4932": " maṇḍapaiḥ suvicitrais tu % sphāṭikastambhasaṃyutaiḥ // LiP_1,51.11 //",
    "GP12lip_1_au:4933": " saṃyutaṃ sarvabhūtendrair $ brahmendropendrapūjitaiḥ &",
    "GP12lip_1_au:4934": " varāhagajasiṃharkṣa- % śārdūlakarabhānanaiḥ // LiP_1,51.12 //",
    "GP12lip_1_au:4935": " gṛdhrolūkamukhaiścānyair $ mṛgoṣṭrājamukhairapi &",
    "GP12lip_1_au:4936": " pramathairvividhaiḥ sthūlair % girikūṭopamaiḥ śubhaiḥ // LiP_1,51.13 //",
    "GP12lip_1_au:4937": " karālairharikeśaiś ca $ romaśaiś ca mahābhujaiḥ &",
    "GP12lip_1_au:4938": " nānāvarṇākṛtidharair % nānāsaṃsthānasaṃsthitaiḥ // LiP_1,51.14 //",
    "GP12lip_1_au:4939": " dīptāsyair dīptacaritair $ nandīśvaramukhaiḥ śubhaiḥ &",
    "GP12lip_1_au:4940": " brahmendraviṣṇusaṃkāśair % aṇimādiguṇānvitaiḥ // LiP_1,51.15 //",
    "GP12lip_1_au:4941": " aśūnyamamarairnityaṃ $ mahāpariṣadais tathā &",
    "GP12lip_1_au:4942": " tatra bhūtapaterdevāḥ % pūjāṃ nityaṃ prayuñjate // LiP_1,51.16 //",
    "GP12lip_1_au:4943": " jharjharaiḥ śaṅkhapaṭahair $ bherīḍiṇḍimagomukhaiḥ &",
    "GP12lip_1_au:4944": " lalitāvasitodgītair % vṛttavalgitagarjitaiḥ // LiP_1,51.17 //",
    "GP12lip_1_au:4945": " pūjito vai mahādevaḥ $ pramathaiḥ pramatheśvaraḥ &",
    "GP12lip_1_au:4946": " siddharṣidevagandharvair % brahmaṇā ca mahātmanā // LiP_1,51.18 //",
    "GP12lip_1_au:4947": " upendrapramukhaiścānyaiḥ $ pūjitastatra śaṃkaraḥ &",
    "GP12lip_1_au:4948": " vibhaktacāruśikharaṃ % yatra tacchaṅkhavarcasam // LiP_1,51.19 //",
    "GP12lip_1_au:4949": " <Kailāsa>",
    "GP12lip_1_au:4950": " kailāso yakṣarājasya $ kuberasya mahātmanaḥ &",
    "GP12lip_1_au:4951": " nivāsaḥ koṭiyakṣāṇāṃ % tathānyeṣāṃ mahātmanām // LiP_1,51.20 //",
    "GP12lip_1_au:4952": " tatrāpi devadevasya $ bhavasyāyatanaṃ mahat &",
    "GP12lip_1_au:4953": " tasminnāyatane somaḥ % sadāste sagaṇo haraḥ // LiP_1,51.21 //",
    "GP12lip_1_au:4954": " yatra mandākinī nāma $ nalinī vipulodakā &",
    "GP12lip_1_au:4955": " suvarṇamaṇisopānā % kuberaśikhare śubhe // LiP_1,51.22 //",
    "GP12lip_1_au:4956": " jāṃbūnadamayaiḥ padmair $ gandhasparśaguṇānvitaiḥ &",
    "GP12lip_1_au:4957": " nīlavaiḍūryapatraiś ca % gandhopetairmahotpalaiḥ // LiP_1,51.23 //",
    "GP12lip_1_au:4958": " tathā kumudaṣaṇḍaiś ca $ mahāpadmair alaṃkṛtā &",
    "GP12lip_1_au:4959": " yakṣagandharvanārībhir % apsarobhiś ca sevitā // LiP_1,51.24 //",
    "GP12lip_1_au:4960": " devadānavagandharvair $ yakṣarākṣasakinnaraiḥ &",
    "GP12lip_1_au:4961": " upaspṛṣṭajalā puṇyā % nadī mandākinī śubhā // LiP_1,51.25 //",
    "GP12lip_1_au:4962": " tasyāścottarapārśve tu $ bhavasyāyatanaṃ śubham &",
    "GP12lip_1_au:4963": " vaiḍūryamaṇisampannaṃ % tatrāste śaṅkaro 'vyayaḥ // LiP_1,51.26 //",
    "GP12lip_1_au:4964": " dvijāḥ kanakanandāyās $ tīre vai prāci dakṣiṇe &",
    "GP12lip_1_au:4965": " vanaṃ dvijasahasrāḍhyaṃ % mṛgapakṣisamākulam // LiP_1,51.27 //",
    "GP12lip_1_au:4966": " tatrāpi sagaṇaḥ sāmbaḥ $ krīḍate 'drisame gṛhe &",
    "GP12lip_1_au:4967": " nandāyāḥ paścime tīre % kiṃcid vai dakṣiṇāśrite // LiP_1,51.28 //",
    "GP12lip_1_au:4968": " puraṃ rudrapurī nāma $ nānāprāsādasaṃkulam &",
    "GP12lip_1_au:4969": " tatrāpi śatadhā kṛtvā hy % ātmānaṃ cāmbayā saha // LiP_1,51.29 //",
    "GP12lip_1_au:4970": " krīḍate sagaṇaḥ sāmbas $ tacchivālayam ucyate &",
    "GP12lip_1_au:4971": " evaṃ śatasahasrāṇi % śarvasyāyatanāni tu // LiP_1,51.30 //",
    "GP12lip_1_au:4972": " pratidvīpe muniśreṣṭhāḥ $ parvateṣu vaneṣu ca &",
    "GP12lip_1_au:4973": " nadīnadataṭākānāṃ % tīreṣvarṇavasaṃdhiṣu // LiP_1,51.31 //",
    "GP12lip_1_au:4974": " iti śrīliṅgamahāpurāṇe pūrvabhāge ekapañcāśattamo 'dhyāyaḥ",
    "GP12lip_1_au:4975": " LiP, 1, 52",
    "GP12lip_1_au:4976": " sūta uvāca nadyaś ca bahavaḥ proktāḥ $ sadā bahujalāḥ śubhāḥ &",
    "GP12lip_1_au:4977": " sarovarebhyaḥ sambhūtās tv % asaṃkhyātā dvijottamāḥ // LiP_1,52.1 //",
    "GP12lip_1_au:4978": " prāṅmukhā dakṣiṇāsyāstu $ cottaraprabhavāḥ śubhāḥ &",
    "GP12lip_1_au:4979": " paścimāgrāḥ pavitrāś ca % prativarṣaṃ prakīrtitāḥ // LiP_1,52.2 //",
    "GP12lip_1_au:4980": " ākāśāṃbhonidhir yo 'sau $ soma ityabhidhīyate &",
    "GP12lip_1_au:4981": " ādhāraḥ sarvabhūtānāṃ % devānāmamṛtākaraḥ // LiP_1,52.3 //",
    "GP12lip_1_au:4982": " asmātpravṛttā puṇyodā $ nadī tvākāśagāminī &",
    "GP12lip_1_au:4983": " saptamenānilapathā % pravṛttā cāmṛtodakā // LiP_1,52.4 //",
    "GP12lip_1_au:4984": " sā jyotīṃṣyanuvartantī $ jyotirgaṇaniṣevitā &",
    "GP12lip_1_au:4985": " tārākoṭisahasrāṇāṃ % nabhasaś ca samāyutā // LiP_1,52.5 //",
    "GP12lip_1_au:4986": " parivartatyaharaho $ yathā somastathaiva sā &",
    "GP12lip_1_au:4987": " catvāryaśītiś ca tathā % sahasrāṇāṃ samucchritaḥ // LiP_1,52.6 //",
    "GP12lip_1_au:4988": " yojanānāṃ mahāmeruḥ $ śrīkaṇṭhākrīḍakomalaḥ &",
    "GP12lip_1_au:4989": " tatrāsīno yataḥ śarvaḥ % sāmbaḥ saha gaṇeśvaraiḥ // LiP_1,52.7 //",
    "GP12lip_1_au:4990": " krīḍate suciraṃ kālaṃ $ tasmātpuṇyajalā śivā &",
    "GP12lip_1_au:4991": " giriṃ meruṃ nadī puṇyā % sā prayāti pradakṣiṇam // LiP_1,52.8 //",
    "GP12lip_1_au:4992": " vibhajyamānasalilā $ sā javenānilena ca &",
    "GP12lip_1_au:4993": " merorantarakūṭeṣu % nipapāta caturṣvapi // LiP_1,52.9 //",
    "GP12lip_1_au:4994": " samantātsamatikramya $ sarvādrīnpravibhāgaśaḥ &",
    "GP12lip_1_au:4995": " niyogāddevadevasya % praviṣṭā sā mahārṇavam // LiP_1,52.10 //",
    "GP12lip_1_au:4996": " asyā vinirgatā nadyaḥ $ śataśo 'tha sahasraśaḥ &",
    "GP12lip_1_au:4997": " sarvadvīpādrivarṣeṣu % bahavaḥ parikīrtitāḥ // LiP_1,52.11 //",
    "GP12lip_1_au:4998": " kṣudranadyastvasaṃkhyātā $ gaṅgā yadgāṅgatāmbarāt &",
    "GP12lip_1_au:4999": " ketumāle narāḥ kālāḥ % sarve panasabhojanāḥ // LiP_1,52.12 //",
    "GP12lip_1_au:5000": " striyaścotpalavarṇābhā $ jīvitaṃ cāyutaṃ smṛtam &",
    "GP12lip_1_au:5001": " bhadrāśve śuklavarṇāś ca % striyaścandrāṃśusaṃnibhāḥ // LiP_1,52.13 //",
    "GP12lip_1_au:5002": " kālāmrabhojanāḥ sarve $ nirātaṅkā ratipriyāḥ &",
    "GP12lip_1_au:5003": " daśavarṣasahasrāṇi % jīvanti śivabhāvitāḥ // LiP_1,52.14 //",
    "GP12lip_1_au:5004": " hiraṇmayā ivātyartham $ īśvarārpitacetasaḥ &",
    "GP12lip_1_au:5005": " tathā ramaṇake jīvā % nyagrodhaphalabhojanāḥ // LiP_1,52.15 //",
    "GP12lip_1_au:5006": " daśavarṣasahasrāṇi $ śatāni daśapañca ca &",
    "GP12lip_1_au:5007": " jīvanti śuklāste sarve % śivadhyānaparāyaṇāḥ // LiP_1,52.16 //",
    "GP12lip_1_au:5008": " hairaṇmayā mahābhāgā $ hiraṇmayavanāśrayāḥ &",
    "GP12lip_1_au:5009": " ekādaśa sahasrāṇi % śatāni daśapañca ca // LiP_1,52.17 //",
    "GP12lip_1_au:5010": " varṣāṇāṃ tatra jīvanti $ aśvatthāśanajīvanāḥ &",
    "GP12lip_1_au:5011": " hairaṇmayā ivātyartham % īśvarārpitamānasāḥ // LiP_1,52.18 //",
    "GP12lip_1_au:5012": " kuruvarṣe tu kuravaḥ $ svargalokāt paricyutāḥ &",
    "GP12lip_1_au:5013": " sarve maithunajātāś ca % kṣīriṇaḥ kṣīrabhojanāḥ // LiP_1,52.19 //",
    "GP12lip_1_au:5014": " anyonyamanuraktāś ca $ cakravākasadharmiṇaḥ &",
    "GP12lip_1_au:5015": " anāmayā hyaśokāś ca % nityaṃ sukhaniṣeviṇaḥ // LiP_1,52.20 //",
    "GP12lip_1_au:5016": " trayodaśasahasrāṇi $ śatāni daśapañca ca &",
    "GP12lip_1_au:5017": " jīvanti te mahāvīryā % na cānyastrīniṣeviṇaḥ // LiP_1,52.21 //",
    "GP12lip_1_au:5018": " sahaiva maraṇaṃ teṣāṃ $ kurūṇāṃ svargavāsinām &",
    "GP12lip_1_au:5019": " hṛṣṭānāṃ supravṛddhānāṃ % sarvānnāmṛtabhojinām // LiP_1,52.22 //",
    "GP12lip_1_au:5020": " sadā tu candrakāntānāṃ $ sadā yauvanaśālinām &",
    "GP12lip_1_au:5021": " śyāmāṅgānāṃ sadā sarva- % bhūṣaṇāspadadehinām // LiP_1,52.23 //",
    "GP12lip_1_au:5022": " jaṃbūdvīpe tu tatrāpi $ kuruvarṣaṃ suśobhanam &",
    "GP12lip_1_au:5023": " tatra candraprabhaṃ śambhor % vimānaṃ candramaulinaḥ // LiP_1,52.24 //",
    "GP12lip_1_au:5024": " varṣe tu bhārate martyāḥ $ puṇyāḥ karmavaśāyuṣaḥ &",
    "GP12lip_1_au:5025": " śatāyuṣaḥ samākhyātā % nānāvarṇālpadehinaḥ // LiP_1,52.25 //",
    "GP12lip_1_au:5026": " nānādevārcane yuktā $ nānākarmaphalāśinaḥ &",
    "GP12lip_1_au:5027": " nānājñānārthasampannā % durbalāścālpabhoginaḥ // LiP_1,52.26 //",
    "GP12lip_1_au:5028": " indradvīpe tathā kecit $ tathaiva ca kaseruke &",
    "GP12lip_1_au:5029": " tāmradvīpaṃ gatāḥ kecit % keciddeśaṃ gabhastimat // LiP_1,52.27 //",
    "GP12lip_1_au:5030": " nāgadvīpaṃ tathā saumyaṃ $ gāndharvaṃ vāruṇaṃ gatāḥ &",
    "GP12lip_1_au:5031": " kecinmlecchāḥ pulindāś ca % nānājātisamudbhavāḥ // LiP_1,52.28 //",
    "GP12lip_1_au:5032": " pūrve kirātāstasyānte $ paścime yavanāḥ smṛtāḥ &",
    "GP12lip_1_au:5033": " brāhmaṇāḥ kṣatriyā vaiśyā % madhye śūdrāś ca sarvaśaḥ // LiP_1,52.29 //",
    "GP12lip_1_au:5034": " ijyāyuddhavaṇijyābhir $ vartayanto vyavasthitāḥ &",
    "GP12lip_1_au:5035": " teṣāṃ saṃvyavahāro 'yaṃ % vartate 'tra parasparam // LiP_1,52.30 //",
    "GP12lip_1_au:5036": " dharmārthakāmasaṃyukto $ varṇānāṃ tu svakarmasu &",
    "GP12lip_1_au:5037": " saṃkalpaścābhimānaś ca % āśramāṇāṃ yathāvidhi // LiP_1,52.31 //",
    "GP12lip_1_au:5038": " iha svargāpavargārthaṃ $ pravṛttiryatra mānuṣī &",
    "GP12lip_1_au:5039": " teṣāṃ ca yugakarmāṇi % nānyatra munipuṅgavāḥ // LiP_1,52.32 //",
    "GP12lip_1_au:5040": " daśavarṣasahasrāṇi $ sthitiḥ kiṃpuruṣe nṛṇām &",
    "GP12lip_1_au:5041": " suvarṇavarṇāś ca narāḥ % striyaścāpsarasopamāḥ // LiP_1,52.33 //",
    "GP12lip_1_au:5042": " anāmayā hyaśokāś ca $ sarve te śivabhāvitāḥ &",
    "GP12lip_1_au:5043": " śuddhasattvāś ca hemābhāḥ % sadārāḥ plakṣabhojanāḥ // LiP_1,52.34 //",
    "GP12lip_1_au:5044": " mahārajatasaṃkāśā $ harivarṣe 'pi mānavāḥ &",
    "GP12lip_1_au:5045": " devalokāccyutāḥ sarve % devākārāś ca sarvaśaḥ // LiP_1,52.35 //",
    "GP12lip_1_au:5046": " haraṃ yajanti sarveśaṃ $ pibantīkṣurasaṃ śubham &",
    "GP12lip_1_au:5047": " na jarā bādhate tena % na ca jīryanti te narāḥ // LiP_1,52.36 //",
    "GP12lip_1_au:5048": " daśavarṣasahasrāṇi $ tatra jīvanti mānavāḥ &",
    "GP12lip_1_au:5049": " madhyamaṃ yanmayā proktaṃ % nāmnā varṣamilāvṛtam // LiP_1,52.37 //",
    "GP12lip_1_au:5050": " na tatra sūryastapati $ na te jīryanti mānavāḥ &",
    "GP12lip_1_au:5051": " candrasūryau na nakṣatraṃ % na prakāśam ilāvṛte // LiP_1,52.38 //",
    "GP12lip_1_au:5052": " padmaprabhāḥ padmamukhāḥ $ padmapattranibhekṣaṇāḥ &",
    "GP12lip_1_au:5053": " padmapattrasugandhāś ca % jāyante bhavabhāvitāḥ // LiP_1,52.39 //",
    "GP12lip_1_au:5054": " jambūphalarasāhārā $ aniṣpandāḥ sugandhinaḥ &",
    "GP12lip_1_au:5055": " devalokāgatāstatra % jāyante hyajarāmarāḥ // LiP_1,52.40 //",
    "GP12lip_1_au:5056": " trayodaśasahasrāṇi $ varṣāṇāṃ te narottamāḥ &",
    "GP12lip_1_au:5057": " āyuḥpramāṇaṃ jīvanti % varṣe divye tvilāvṛte // LiP_1,52.41 //",
    "GP12lip_1_au:5058": " jaṃbūphalarasaṃ pītvā $ na jarā bādhate tvimān &",
    "GP12lip_1_au:5059": " na kṣudhā na klamaścāpi % na jano mṛtyumāṃs tathā // LiP_1,52.42 //",
    "GP12lip_1_au:5060": " tatra jāmbūnadaṃ nāma $ kanakaṃ devabhūṣaṇam &",
    "GP12lip_1_au:5061": " indragopapratīkāśaṃ % jāyate bhāsvaraṃ tu tat // LiP_1,52.43 //",
    "GP12lip_1_au:5062": " evaṃ mayā samākhyātā $ navavarṣānuvartinaḥ &",
    "GP12lip_1_au:5063": " varṇāyurbhojanādyāni % saṃkṣipya na tu vistarāt // LiP_1,52.44 //",
    "GP12lip_1_au:5064": " hemakūṭe tu gandharvā $ vijñeyāścāpsarogaṇāḥ &",
    "GP12lip_1_au:5065": " sarve nāgāś ca niṣadhe % śeṣavāsukitakṣakāḥ // LiP_1,52.45 //",
    "GP12lip_1_au:5066": " mahābalās trayastriṃśad $ ramante yājñikāḥ surāḥ &",
    "GP12lip_1_au:5067": " nīle tu vaiḍūryamaye % siddhā brahmarṣayo 'malāḥ // LiP_1,52.46 //",
    "GP12lip_1_au:5068": " daityānāṃ dānavānāṃ ca $ śvetaḥ parvata ucyate &",
    "GP12lip_1_au:5069": " śṛṅgavān parvataścaiva % pitṝṇāṃ nilayaḥ sadā // LiP_1,52.47 //",
    "GP12lip_1_au:5070": " himavān yakṣamukhyānāṃ $ bhūtānām īśvarasya ca &",
    "GP12lip_1_au:5071": " sarvādriṣu mahādevo % hariṇā brahmaṇāṃbayā // LiP_1,52.48 //",
    "GP12lip_1_au:5072": " nandinā ca gaṇaiścaiva $ varṣeṣu ca vaneṣu ca &",
    "GP12lip_1_au:5073": " nīlaśvetatriśṛṅge ca % bhagavānnīlalohitaḥ // LiP_1,52.49 //",
    "GP12lip_1_au:5074": " siddhairdevaiś ca pitṛbhir $ dṛṣṭo nityaṃ viśeṣataḥ &",
    "GP12lip_1_au:5075": " nīlaś ca vaiḍūryamayaḥ % śvetaḥ śuklo hiraṇmayaḥ // LiP_1,52.50 //",
    "GP12lip_1_au:5076": " mayūrabarhavarṇastu $ śātakuṃbhas triśṛṅgavān &",
    "GP12lip_1_au:5077": " ete parvatarājāno % jaṃbūdvīpe vyavasthitāḥ // LiP_1,52.51 //",
    "GP12lip_1_au:5078": " iti śrīliṅgamahāpurāṇe pūrvabhāge bhuvanakośasvabhāvavarṇanaṃ nāma dvipañcāśattamo 'dhyāyaḥ",
    "GP12lip_1_au:5079": " LiP, 1, 53",
    "GP12lip_1_au:5080": " sūta uvāca plakṣadvīpādidvīpeṣu $ sapta saptasu parvatāḥ &",
    "GP12lip_1_au:5081": " ṛjvāyatāḥ pratidiśaṃ % niviṣṭā varṣaparvatāḥ // LiP_1,53.1 //",
    "GP12lip_1_au:5082": " plakṣadvīpe tu vakṣyāmi $ sapta divyān mahācalān &",
    "GP12lip_1_au:5083": " gomedako 'tra prathamo % dvitīyaścāndra ucyate // LiP_1,53.2 //",
    "GP12lip_1_au:5084": " tṛtīyo nārado nāma $ caturtho dundubhiḥ smṛtaḥ &",
    "GP12lip_1_au:5085": " pañcamaḥ somako nāma % sumanāḥ ṣaṣṭha ucyate // LiP_1,53.3 //",
    "GP12lip_1_au:5086": " sa eva vaibhavaḥ prokto $ vaibhrājaḥ saptamaḥ smṛtaḥ &",
    "GP12lip_1_au:5087": " saptaite girayaḥ proktāḥ % plakṣadvīpe viśeṣataḥ // LiP_1,53.4 //",
    "GP12lip_1_au:5088": " sapta vai śālmalidvīpe $ tāṃstu vakṣyāmyanukramāt &",
    "GP12lip_1_au:5089": " kumudaścottamaścaiva % parvataś ca balāhakaḥ // LiP_1,53.5 //",
    "GP12lip_1_au:5090": " droṇaḥ kaṅkaś ca mahiṣaḥ $ kakudmān saptamaḥ smṛtaḥ &",
    "GP12lip_1_au:5091": " kuśadvīpe tu saptaiva % dvīpāś ca kulaparvatāḥ // LiP_1,53.6 //",
    "GP12lip_1_au:5092": " tāṃstu saṃkṣepato vakṣye $ nāmamātreṇa vai kramāt &",
    "GP12lip_1_au:5093": " vidrumaḥ prathamaḥ prokto % dvitīyo hemaparvataḥ // LiP_1,53.7 //",
    "GP12lip_1_au:5094": " tṛtīyo dyutimānnāma $ caturthaḥ puṣpitaḥ smṛtaḥ &",
    "GP12lip_1_au:5095": " kuśeśayaḥ pañcamastu % ṣaṣṭho harigiriḥ smṛtaḥ // LiP_1,53.8 //",
    "GP12lip_1_au:5096": " saptamo mandaraḥ śrīmān $ mahādevaniketanam &",
    "GP12lip_1_au:5097": " mandā iti hyapāṃ nāma % mandaro dhāraṇād apām // LiP_1,53.9 //",
    "GP12lip_1_au:5098": " tatra sākṣādvṛṣāṅkastu $ viśveśo vimalaḥ śivaḥ &",
    "GP12lip_1_au:5099": " somaḥ sanandī bhagavān % āste hemagṛhottame // LiP_1,53.10 //",
    "GP12lip_1_au:5100": " tapasā toṣitaḥ pūrvaṃ $ mandareṇa maheśvaraḥ &",
    "GP12lip_1_au:5101": " avimukte mahākṣetre % lebhe sa paramaṃ varam // LiP_1,53.11 //",
    "GP12lip_1_au:5102": " prārthitaś ca mahādevo $ nivāsārthaṃ sahāṃbayā &",
    "GP12lip_1_au:5103": " avimuktādupāgamya % cakre vāsaṃ sa mandare // LiP_1,53.12 //",
    "GP12lip_1_au:5104": " sanandī sagaṇaḥ somas $ tenāsau tanna muñcati &",
    "GP12lip_1_au:5105": " krauñcadvīpe tu sapteha % krauñcādyāḥ kulaparvatāḥ // LiP_1,53.13 //",
    "GP12lip_1_au:5106": " krauñco vāmanakaḥ paścāt $ tṛtīyaścāndhakārakaḥ &",
    "GP12lip_1_au:5107": " andhakārātparaścāpi % divāvṛnnāma parvataḥ // LiP_1,53.14 //",
    "GP12lip_1_au:5108": " divāvṛtaḥ paraścāpi $ vivindo girirucyate &",
    "GP12lip_1_au:5109": " vivindātparataścāpi % puṇḍarīko mahāgiriḥ // LiP_1,53.15 //",
    "GP12lip_1_au:5110": " puṇḍarīkātparaścāpi $ procyate dundubhisvanaḥ &",
    "GP12lip_1_au:5111": " ete ratnamayāḥ sapta % krauñcadvīpasya parvatāḥ // LiP_1,53.16 //",
    "GP12lip_1_au:5112": " śākadvīpe ca girayaḥ $ sapta tāṃstu nibodhata &",
    "GP12lip_1_au:5113": " udayo raivataścāpi % śyāmako munisattamāḥ // LiP_1,53.17 //",
    "GP12lip_1_au:5114": " rājataśca giriḥ śrīmān $ āṃbikeyaḥ suśobhanaḥ &",
    "GP12lip_1_au:5115": " āṃbikeyātparo ramyaḥ % sarvauṣadhisamanvitaḥ // LiP_1,53.18 //",
    "GP12lip_1_au:5116": " tathaiva kesarītyukto $ yato vāyuḥ prajāyate &",
    "GP12lip_1_au:5117": " puṣkare parvataḥ śrīmān % eka eva mahāśilaḥ // LiP_1,53.19 //",
    "GP12lip_1_au:5118": " citrairmaṇimayaiḥ kūṭaiḥ $ śilājālaiḥ samucchritaiḥ &",
    "GP12lip_1_au:5119": " dvīpasya tasya pūrvārdhe % citrasānusthito mahān // LiP_1,53.20 //",
    "GP12lip_1_au:5120": " yojanānāṃ sahasrāṇi $ ūrdhvaṃ pañcāśaducchritaḥ &",
    "GP12lip_1_au:5121": " adhaścaiva catustriṃśat % sahasrāṇi mahācalaḥ // LiP_1,53.21 //",
    "GP12lip_1_au:5122": " dvīpasyārdhe parikṣiptaḥ $ parvato mānasottaraḥ &",
    "GP12lip_1_au:5123": " sthito velāsamīpe tu % navacandra ivoditaḥ // LiP_1,53.22 //",
    "GP12lip_1_au:5124": " yojanānāṃ sahasrāṇi $ ūrdhvaṃ pañcāśaducchritaḥ &",
    "GP12lip_1_au:5125": " tāvadeva tu vistīrṇaḥ % pārśvataḥ parimaṇḍalaḥ // LiP_1,53.23 //",
    "GP12lip_1_au:5126": " sa eva dvīpapaścārdhe $ mānasaḥ pṛthivīdharaḥ &",
    "GP12lip_1_au:5127": " eka eva mahāsānuḥ % saṃniveśāddvidhā kṛtaḥ // LiP_1,53.24 //",
    "GP12lip_1_au:5128": " tasmindvīpe smṛtau dvau tu $ puṇyau janapadau śubhau &",
    "GP12lip_1_au:5129": " rājatau mānasasyātha % parvatasyānumaṇḍalau // LiP_1,53.25 //",
    "GP12lip_1_au:5130": " mahāvītaṃ tu yadvarṣaṃ $ bāhyato mānasasya tu &",
    "GP12lip_1_au:5131": " tasyaivābhyantaro yastu % dhātakīkhaṇḍa ucyate // LiP_1,53.26 //",
    "GP12lip_1_au:5132": " svādūdakenodadhinā $ puṣkaraḥ parivāritaḥ &",
    "GP12lip_1_au:5133": " puṣkaradvīpavistāra- % vistīrṇo 'sau samantataḥ // LiP_1,53.27 //",
    "GP12lip_1_au:5134": " vistārānmaṇḍalāccaiva $ puṣkarasya samena tu &",
    "GP12lip_1_au:5135": " evaṃ dvīpāḥ samudraistu % saptasaptabhir āvṛtāḥ // LiP_1,53.28 //",
    "GP12lip_1_au:5136": " dvīpasyānantaro yastu $ samudraḥ saptamastu vai &",
    "GP12lip_1_au:5137": " evaṃ dvīpasamudrāṇāṃ % vṛddhirjñeyā parasparam // LiP_1,53.29 //",
    "GP12lip_1_au:5138": " pareṇa puṣkarasyātha $ anuvṛtya sthito mahān &",
    "GP12lip_1_au:5139": " svādūdakasamudrastu % samantātpariveṣṭya ca // LiP_1,53.30 //",
    "GP12lip_1_au:5140": " pareṇa tasya mahatī $ dṛśyate lokasaṃsthitiḥ &",
    "GP12lip_1_au:5141": " kāñcanī dviguṇā bhūmiḥ % sarvā caikaśilopamā // LiP_1,53.31 //",
    "GP12lip_1_au:5142": " tasyāḥ pareṇa śailastu $ maryādāpāramaṇḍalaḥ &",
    "GP12lip_1_au:5143": " prakāśaścāprakāśaś ca % lokālokaḥ sa ucyate // LiP_1,53.32 //",
    "GP12lip_1_au:5144": " dṛśyādṛśyagirir yāvat $ tāvadeṣā dharā dvijāḥ &",
    "GP12lip_1_au:5145": " yojanānāṃ sahasrāṇi % daśa tasyocchrayaḥ smṛtaḥ // LiP_1,53.33 //",
    "GP12lip_1_au:5146": " tāvāṃś ca vistarastasya $ lokālokamahāgireḥ &",
    "GP12lip_1_au:5147": " arvācīne tu tasyārdhe % caranti raviraśmayaḥ // LiP_1,53.34 //",
    "GP12lip_1_au:5148": " parārdhe tu tamo nityaṃ $ lokālokastataḥ smṛtaḥ &",
    "GP12lip_1_au:5149": " evaṃ saṃkṣepataḥ prokto % bhūrlokasya ca vistaraḥ // LiP_1,53.35 //",
    "GP12lip_1_au:5150": " ā bhānorvai bhuvaḥ svastu $ ā dhruvānmunisattamāḥ &",
    "GP12lip_1_au:5151": " āvahādyā niviṣṭāstu % vāyorvai sapta nemayaḥ // LiP_1,53.36 //",
    "GP12lip_1_au:5152": " āvahaḥ pravahaścaiva $ tataścānuvahas tathā &",
    "GP12lip_1_au:5153": " saṃvaho vivahaścātha % tataścordhvaṃ parāvahaḥ // LiP_1,53.37 //",
    "GP12lip_1_au:5154": " dvijāḥ parivahaśceti $ vāyorvai sapta nemayaḥ &",
    "GP12lip_1_au:5155": " balāhakās tathā bhānuś % candro nakṣatrarāśayaḥ // LiP_1,53.38 //",
    "GP12lip_1_au:5156": " grahāṇi ṛṣayaḥ sapta $ dhruvo viprāḥ kramādiha &",
    "GP12lip_1_au:5157": " yojanānāṃ mahīpṛṣṭhād % ūrdhvaṃ pañcadaśa ā dhruvāt // LiP_1,53.39 //",
    "GP12lip_1_au:5158": " niyutānyekaniyutaṃ $ bhūpṛṣṭhādbhānumaṇḍalam &",
    "GP12lip_1_au:5159": " rathaḥ ṣoḍaśasāhasro % bhāskarasya tathopari // LiP_1,53.40 //",
    "GP12lip_1_au:5160": " caturaśītisāhasro $ meruścopari bhūtalāt &",
    "GP12lip_1_au:5161": " koṭiyojanamākramya % maharloko dhruvāddhruvaḥ // LiP_1,53.41 //",
    "GP12lip_1_au:5162": " janaloko maharlokāt $ tathā koṭidvayaṃ dvijāḥ &",
    "GP12lip_1_au:5163": " janalokāttapolokaś % catasraḥ koṭayo mataḥ // LiP_1,53.42 //",
    "GP12lip_1_au:5164": " prājāpatyādbrahmalokaḥ $ koṭiṣaṭkaṃ visṛjya tu &",
    "GP12lip_1_au:5165": " puṇyalokāstu saptaite hy % aṇḍe 'sminkathitā dvijāḥ // LiP_1,53.43 //",
    "GP12lip_1_au:5166": " adhaḥ saptatalānāṃ tu $ narakāṇāṃ hi koṭayaḥ &",
    "GP12lip_1_au:5167": " māyāntāścaiva ghorādyā % aṣṭāviṃśatireva tu // LiP_1,53.44 //",
    "GP12lip_1_au:5168": " pāpinasteṣu pacyante $ svasvakarmānurūpataḥ &",
    "GP12lip_1_au:5169": " avīcyantāni sarvāṇi % rauravādyāni teṣu ca // LiP_1,53.45 //",
    "GP12lip_1_au:5170": " pratyekaṃ pañcakānyāhur $ narakāṇi viśeṣataḥ &",
    "GP12lip_1_au:5171": " aṇḍamādau mayā proktam % aṇḍasyāvaraṇāni ca // LiP_1,53.46 //",
    "GP12lip_1_au:5172": " hiraṇyagarbhasargaś ca $ prasaṃgādbahuvistarāt &",
    "GP12lip_1_au:5173": " aṇḍānāmīdṛśānāṃ tu % koṭyo jñeyāḥ sahasraśaḥ // LiP_1,53.47 //",
    "GP12lip_1_au:5174": " sarvagatvāt pradhānasya $ tiryag ūrdhvam adhas tathā &",
    "GP12lip_1_au:5175": " aṇḍeṣveteṣu sarveṣu % bhuvanāni caturdaśa // LiP_1,53.48 //",
    "GP12lip_1_au:5176": " pratyaṇḍaṃ dvijaśārdūlās $ teṣāṃ heturmaheśvaraḥ &",
    "GP12lip_1_au:5177": " aṇḍeṣu cāṇḍabāhyeṣu % tathāṇḍāvaraṇeṣu ca // LiP_1,53.49 //",
    "GP12lip_1_au:5178": " tamo 'nte ca tamaḥpāre $ cāṣṭamūrtirvyavasthitaḥ &",
    "GP12lip_1_au:5179": " asyātmano maheśasya % mahādevasya dhīmataḥ // LiP_1,53.50 //",
    "GP12lip_1_au:5180": " adehinas tvaho deham $ akhilaṃ paramātmanaḥ &",
    "GP12lip_1_au:5181": " asyāṣṭamūrteḥ śarvasya % śivasya gṛhamedhinaḥ // LiP_1,53.51 //",
    "GP12lip_1_au:5182": " gṛhiṇī prakṛtirdivyā $ prajāś ca mahadādayaḥ &",
    "GP12lip_1_au:5183": " paśavaḥ kiṅkarāstasya % sarve dehābhimāninaḥ // LiP_1,53.52 //",
    "GP12lip_1_au:5184": " ādyantahīno bhagavān anantaḥ $ pumānpradhānapramukhāś ca sapta &",
    "GP12lip_1_au:5185": " pradhānamūrtistvatha ṣoḍaśāṅgo % maheśvaraścāṣṭatanuḥ sa eva //",
    "GP12lip_1_au:5186": " ājñābalāttasya dharā sthiteha $ dharādharā vāridharāḥ samudrāḥ &",
    "GP12lip_1_au:5187": " jyotirgaṇaḥ śakramukhāḥ surāś ca % vaimānikāḥ sthāvarajaṅgamāś ca //",
    "GP12lip_1_au:5188": " dṛṣṭvā yakṣaṃ lakṣaṇairhīnamīśaṃ $ dṛṣṭvā sendrāste kimetattviheti &",
    "GP12lip_1_au:5189": " yakṣaṃ gatvā niścayātpāvakādyāḥ % śaktikṣīṇāścābhavan yattato 'pi //",
    "GP12lip_1_au:5190": " dagdhuṃ tṛṇaṃ vāpi samakṣamasya $ yakṣasya vahnirna śaśāka viprāḥ &",
    "GP12lip_1_au:5191": " vāyustṛṇaṃ cālayituṃ tathānye % svānsvānprabhāvān sakalāmarendrāḥ //",
    "GP12lip_1_au:5192": " tadā svayaṃ vṛtraripuḥ surendraiḥ $ sureśvaraḥ sarvasamṛddhihetuḥ &",
    "GP12lip_1_au:5193": " sureśvaraṃ yakṣamuvāca ko vā % bhavānitītthaṃ sa kutūhalātmā //",
    "GP12lip_1_au:5194": " tadā hyadṛśyaṃ gata eva yakṣas $ tadāṃbikā haimavatī śubhāsyā &",
    "GP12lip_1_au:5195": " umā śubhairābharaṇairanekaiḥ % suśobhamānā tvanu cāvirāsīt // LiP_1,53.58",
    "GP12lip_1_au:5196": " tāṃ śakramukhyā bahuśobhamānām umāmajāṃ haimavatīmapṛcchan /*",
    "GP12lip_1_au:5197": " kimetadīśe bahuśobhamāne vāṃbike yakṣavapuścakāsti // LiP_1,53.59 //*",
    "GP12lip_1_au:5198": " niśamya tadyakṣamumāmbikāha tvagocaraśceti surāḥ saśakrāḥ /*",
    "GP12lip_1_au:5199": " praṇemurenāṃ mṛgarājagāminīmumāmajāṃ lohitaśuklakṛṣṇām // LiP_1,53.60 //*",
    "GP12lip_1_au:5200": " saṃbhāvitā sā sakalāmarendraiḥ $ sarvapravṛttistu surāsurāṇām &",
    "GP12lip_1_au:5201": " ahaṃ purāsaṃ prakṛtiś ca puṃso % yakṣasya cājñāvaśagetyathāha //",
    "GP12lip_1_au:5202": " tasmāddvijāḥ sarvamajasya tasya $ niyogataścāṇḍamabhūdajādvai &",
    "GP12lip_1_au:5203": " ajaś ca aṇḍādakhilaṃ ca tasmāj % jyotirgaṇairlokamajātmakaṃ tat //",
    "GP12lip_1_au:5204": " iti śrīliṅgamahāpurāṇe pūrvabhāge bhuvanakośavinyāsanirṇayo nāma tripañcāśattamo 'dhyāyaḥ",
    "GP12lip_1_au:5205": " LiP, 1, 54",
    "GP12lip_1_au:5206": " sūta uvāca jyotirgaṇapracāraṃ vai $ saṃkṣipyāṇḍe bravīmyaham &",
    "GP12lip_1_au:5207": " devakṣetrāṇi cālokya % grahacāraprasiddhaye // LiP_1,54.1 //",
    "GP12lip_1_au:5208": " mānasopari māhendrī $ prācyāṃ meroḥ purī sthitā &",
    "GP12lip_1_au:5209": " dakṣiṇe bhānuputrasya % varuṇasya ca vāruṇī // LiP_1,54.2 //",
    "GP12lip_1_au:5210": " saumye somasya vipulā $ tāsu digdevatāḥ sthitāḥ &",
    "GP12lip_1_au:5211": " amarāvatī saṃyamanī % sukhā caiva vibhā kramāt // LiP_1,54.3 //",
    "GP12lip_1_au:5212": " lokapālopariṣṭāt tu $ sarvato dakṣiṇāyane &",
    "GP12lip_1_au:5213": " kāṣṭhāṃ gatasya sūryasya % gatir yā tāṃ nibodhata // LiP_1,54.4 //",
    "GP12lip_1_au:5214": " dakṣiṇaprakrame bhānuḥ $ kṣipteṣuriva dhāvati &",
    "GP12lip_1_au:5215": " jyotiṣāṃ cakramādāya % satataṃ parigacchati // LiP_1,54.5 //",
    "GP12lip_1_au:5216": " purāntago yadā bhānuḥ $ śakrasya bhavati prabhuḥ &",
    "GP12lip_1_au:5217": " sarvaiḥ sāyamanaiḥ sauro hy % udayo dṛśyate dvijāḥ // LiP_1,54.6 //",
    "GP12lip_1_au:5218": " sa eva sukhavatyāṃ tu $ niśāntasthaḥ pradṛśyate &",
    "GP12lip_1_au:5219": " astameti punaḥ sūryo % vibhāyāṃ viśvadṛg vibhuḥ // LiP_1,54.7 //",
    "GP12lip_1_au:5220": " mayā prokto 'marāvatyāṃ $ yathāsau vāritaskaraḥ &",
    "GP12lip_1_au:5221": " tathā saṃyamanīṃ prāpya % sukhāṃ caiva vibhāṃ khagaḥ // LiP_1,54.8 //",
    "GP12lip_1_au:5222": " yadāparāhṇastvāgneyyāṃ $ pūrvāhṇo nairṛte dvijāḥ &",
    "GP12lip_1_au:5223": " tadā tvapararātraś ca % vāyubhāge sudāruṇaḥ // LiP_1,54.9 //",
    "GP12lip_1_au:5224": " īśānyāṃ pūrvarātrastu $ gatireṣā ca sarvataḥ &",
    "GP12lip_1_au:5225": " evaṃ puṣkaramadhye tu % yadā sarpati vāripaḥ // LiP_1,54.10 //",
    "GP12lip_1_au:5226": " triṃśāṃśakaṃ tu medinyāṃ $ muhūrtenaiva gacchati &",
    "GP12lip_1_au:5227": " yojanānāṃ muhūrtasya % imāṃ saṃkhyāṃ nibodhata // LiP_1,54.11 //",
    "GP12lip_1_au:5228": " pūrṇā śatasahasrāṇām $ ekatriṃśattu sā smṛtā &",
    "GP12lip_1_au:5229": " pañcāśacca tathānyāni % sahasrāṇyadhikāni tu // LiP_1,54.12 //",
    "GP12lip_1_au:5230": " mauhūrtikī gatirhyeṣā $ bhāskarasya mahātmanaḥ &",
    "GP12lip_1_au:5231": " etena gatiyogena % yadā kāṣṭhāṃ tu dakṣiṇām // LiP_1,54.13 //",
    "GP12lip_1_au:5232": " paryapṛcchet pataṅgo 'pi $ saumyāśāṃ cottare 'hani &",
    "GP12lip_1_au:5233": " madhye tu puṣkarasyātha % bhramate dakṣiṇāyane // LiP_1,54.14 //",
    "GP12lip_1_au:5234": " mānasottaraśaile tu $ mahātejā vibhāvasuḥ &",
    "GP12lip_1_au:5235": " maṇḍalānāṃ śataṃ pūrṇaṃ % tadaśītyadhikaṃ vibhuḥ // LiP_1,54.15 //",
    "GP12lip_1_au:5236": " bāhyaṃ cābhyantaraṃ proktam $ uttarāyaṇadakṣiṇe &",
    "GP12lip_1_au:5237": " pratyahaṃ carate tāni % sūryo vai maṇḍalāni tu // LiP_1,54.16 //",
    "GP12lip_1_au:5238": " kulālacakraparyanto $ yathā śīghraṃ pravartate &",
    "GP12lip_1_au:5239": " dakṣiṇaprakrame devas % tathā śīghraṃ pravartate // LiP_1,54.17 //",
    "GP12lip_1_au:5240": " tasmātprakṛṣṭāṃ bhūmiṃ tu $ kālenālpena gacchati &",
    "GP12lip_1_au:5241": " sūryo dvādaśabhiḥ śīghraṃ % muhūrtairdakṣiṇāyane // LiP_1,54.18 //",
    "GP12lip_1_au:5242": " trayodaśārdhamṛkṣāṇām $ ahnā tu carate raviḥ &",
    "GP12lip_1_au:5243": " muhūrtaistāvadṛkṣāṇi % naktamaṣṭādaśaiścaran // LiP_1,54.19 //",
    "GP12lip_1_au:5244": " kulālacakramadhyaṃ tu $ yathā mandaṃ prasarpati &",
    "GP12lip_1_au:5245": " tathodagayane sūryaḥ % sarpate mandavikramaḥ // LiP_1,54.20 //",
    "GP12lip_1_au:5246": " tasmāddīrgheṇa kālena $ bhūmimalpāṃ tu gacchati &",
    "GP12lip_1_au:5247": " sa ratho dhiṣṭhito bhānor % ādityairmunibhis tathā // LiP_1,54.21 //",
    "GP12lip_1_au:5248": " gandharvairapsarobhiś ca $ grāmaṇīsarparākṣasaiḥ &",
    "GP12lip_1_au:5249": " pradīpayan sahasrāṃśur % agrataḥ pṛṣṭhato 'pyadhaḥ // LiP_1,54.22 //",
    "GP12lip_1_au:5250": " ūrdhvataś ca karaṃ tyaktvā $ sabhāṃ brāhmīmanuttamām &",
    "GP12lip_1_au:5251": " aṃbhobhir munibhistyaktaiḥ % saṃdhyāyāṃ tu niśācarān // LiP_1,54.23 //",
    "GP12lip_1_au:5252": " hatvā hatvā tu samprāptān $ brāhmaṇaiścarate raviḥ &",
    "GP12lip_1_au:5253": " aṣṭādaśa muhūrtaṃ tu % uttarāyaṇapaścimam // LiP_1,54.24 //",
    "GP12lip_1_au:5254": " aharbhavati taccāpi $ carate mandavikramaḥ &",
    "GP12lip_1_au:5255": " trayodaśārdham ṛkṣāṇi % naktaṃ dvādaśabhī raviḥ \\",
    "GP12lip_1_au:5256": " muhūrtais tāvad ṛkṣāṇi divāṣṭādaśabhiścaran // LiP_1,54.25 //",
    "GP12lip_1_au:5257": " tato mandataraṃ nābhyāṃ $ cakraṃ bhramati vai yathā &",
    "GP12lip_1_au:5258": " mṛtpiṇḍa iva madhyastho % dhruvo bhramati vai tathā // LiP_1,54.26 //",
    "GP12lip_1_au:5259": " triṃśanmuhūrtair evāhur $ ahorātraṃ purāvidaḥ &",
    "GP12lip_1_au:5260": " ubhayoḥ kāṣṭhayormadhye % bhramato maṇḍalāni tu // LiP_1,54.27 //",
    "GP12lip_1_au:5261": " kulālacakranābhistu $ yathā tatraiva vartate &",
    "GP12lip_1_au:5262": " auttānapādo bhramati % grahaiḥ sārdhaṃ grahāgraṇīḥ // LiP_1,54.28 //",
    "GP12lip_1_au:5263": " gaṇo munijyotiṣāṃ tu $ manasā tasya sarpati &",
    "GP12lip_1_au:5264": " adhiṣṭhitaḥ punastena % bhānustvādāya tiṣṭhati // LiP_1,54.29 //",
    "GP12lip_1_au:5265": " <Sonne-Regen-Kreislauf>",
    "GP12lip_1_au:5266": " kiraṇaiḥ sarvatastoyaṃ $ devo vai sasamīraṇaḥ &",
    "GP12lip_1_au:5267": " auttānapādasya sadā % dhruvatvaṃ vai prasādataḥ // LiP_1,54.30 //",
    "GP12lip_1_au:5268": " viṣṇorauttānapādena $ cāptaṃ tātasya hetunā &",
    "GP12lip_1_au:5269": " āpaḥ pītāstu sūryeṇa % kramante śaśinaḥ kramāt // LiP_1,54.31 //",
    "GP12lip_1_au:5270": " niśākarānnisravante $ jīmūtānpratyapaḥ kramāt &",
    "GP12lip_1_au:5271": " vṛndaṃ jalamucāṃ caiva % śvasanenābhitāḍitam // LiP_1,54.32 //",
    "GP12lip_1_au:5272": " kṣmāyāṃ sṛṣṭiṃ visṛjate $ 'bhāsayattena bhāskaraḥ &",
    "GP12lip_1_au:5273": " toyasya nāsti vai nāśaḥ % tadaiva parivartate // LiP_1,54.33 //",
    "GP12lip_1_au:5274": " hitāya sarvajantūnāṃ $ gatiḥ śarveṇa nirmitā &",
    "GP12lip_1_au:5275": " bhūrbhuvaḥ svas tathā hyāpo hy % annaṃ cāmṛtameva ca // LiP_1,54.34 //",
    "GP12lip_1_au:5276": " prāṇā vai jagatāmāpo $ bhūtāni bhuvanāni ca &",
    "GP12lip_1_au:5277": " bahunātra kimuktena % carācaramidaṃ jagat // LiP_1,54.35 //",
    "GP12lip_1_au:5278": " apāṃ śivasya bhagavān $ ādhipatye vyavasthitaḥ &",
    "GP12lip_1_au:5279": " apāṃ tvadhipatirdevo % bhava ityeva kīrtitaḥ // LiP_1,54.36 //",
    "GP12lip_1_au:5280": " bhavātmakaṃ jagatsarvam $ iti kiṃ ceha cādbhutam &",
    "GP12lip_1_au:5281": " nārāyaṇatvaṃ devasya % hareścādbhiḥ kṛtaṃ vibhoḥ \\",
    "GP12lip_1_au:5282": " jagatāmālayo viṣṇus tv āpastasyālayāni tu // LiP_1,54.37 //",
    "GP12lip_1_au:5283": " dandahyamāneṣu carācareṣu $ godhūmabhūtās tvathaniṣkramanti &",
    "GP12lip_1_au:5284": " yā yā ūrdhvaṃ māruteneritā vai % tāstāstvabhrāṇyagninā vāyunā ca //",
    "GP12lip_1_au:5285": " ato dhūmāgnivātānāṃ $ saṃyogastvabhramucyate &",
    "GP12lip_1_au:5286": " vārīṇi varṣatītyabhram % abhrasyeśaḥ sahasradṛk // LiP_1,54.39 //",
    "GP12lip_1_au:5287": " yajñadhūmodbhavaṃ cāpi $ dvijānāṃ hitakṛtsadā &",
    "GP12lip_1_au:5288": " dāvāgnidhūmasambhūtam % abhraṃ vanahitaṃ smṛtam // LiP_1,54.40 //",
    "GP12lip_1_au:5289": " mṛtadhūmodbhavaṃ tvabhram $ aśubhāya bhaviṣyati &",
    "GP12lip_1_au:5290": " abhicārāgnidhūmotthaṃ % bhūtanāśāya vai dvijāḥ // LiP_1,54.41 //",
    "GP12lip_1_au:5291": " evaṃ dhūmaviśeṣeṇa $ jagatāṃ vai hitāhitam &",
    "GP12lip_1_au:5292": " tasmādācchādayeddhūmam % abhicārakṛtaṃ naraḥ // LiP_1,54.42 //",
    "GP12lip_1_au:5293": " anāchādya dvijaḥ kuryād $ dhūmaṃ yaścābhicārikam &",
    "GP12lip_1_au:5294": " evamuddiśya lokasya % kṣayakṛcca bhaviṣyati // LiP_1,54.43 //",
    "GP12lip_1_au:5295": " apāṃ nidhānaṃ jīmūtāḥ $ ṣaṇmāsāniha suvratāḥ &",
    "GP12lip_1_au:5296": " varṣayantyeva jagatāṃ % hitāya pavanājñayā // LiP_1,54.44 //",
    "GP12lip_1_au:5297": " stanitaṃ ceha vāyavyaṃ $ vaidyutaṃ pāvakodbhavam &",
    "GP12lip_1_au:5298": " tridhā teṣāmihotpattir % abhrāṇāṃ munipuṅgavāḥ // LiP_1,54.45 //",
    "GP12lip_1_au:5299": " na bhraśyanti yato 'bhrāṇi $ mehanānmegha ucyate &",
    "GP12lip_1_au:5300": " kāṣṭhāvāhāś ca vairiñcyāḥ % pakṣāścaiva pṛthagvidhāḥ // LiP_1,54.46 //",
    "GP12lip_1_au:5301": " ājyānāṃ kāṣṭhasaṃyogād $ agnerdhūmaḥ pravartitaḥ &",
    "GP12lip_1_au:5302": " dvitīyānāṃ ca saṃbhūtir % viriñcocchvāsavāyunā // LiP_1,54.47 //",
    "GP12lip_1_au:5303": " bhūbhṛtāṃ tvatha pakṣaistu $ maghavaccheditaistataḥ &",
    "GP12lip_1_au:5304": " vāhneyāstvatha jīmūtās tv % āvahasthānagāḥ śubhāḥ // LiP_1,54.48 //",
    "GP12lip_1_au:5305": " viriñcocchvāsajāḥ sarve $ pravahaskandhajāstataḥ &",
    "GP12lip_1_au:5306": " pakṣajāḥ puṣkarādyāś ca % varṣanti ca yadā jalam // LiP_1,54.49 //",
    "GP12lip_1_au:5307": " mūkāḥ saśabdaduṣṭāśās tv $ etaiḥ kṛtyaṃ yathākramam &",
    "GP12lip_1_au:5308": " kṣāmavṛṣṭipradā dīrgha- % kālaṃ śītasamīriṇaḥ // LiP_1,54.50 //",
    "GP12lip_1_au:5309": " jīvakāś ca tathā kṣīṇā $ vidyuddhvanivivarjitāḥ &",
    "GP12lip_1_au:5310": " tiṣṭhantyākrośamātre tu % dharāpṛṣṭhāditastataḥ // LiP_1,54.51 //",
    "GP12lip_1_au:5311": " ardhakrośe tu sarve vai $ jīmūtā girivāsinaḥ &",
    "GP12lip_1_au:5312": " meghā yojanamātraṃ tu % sādhyatvād bahutoyadāḥ // LiP_1,54.52 //",
    "GP12lip_1_au:5313": " dharāpṛṣṭhāddvijāḥ kṣmāyāṃ $ vidyudguṇasamanvitāḥ &",
    "GP12lip_1_au:5314": " teṣāṃ teṣāṃ vṛṣṭisargaṃ % tredhā kathitamatra tu // LiP_1,54.53 //",
    "GP12lip_1_au:5315": " pakṣajāḥ kalpajāḥ sarve $ parvatānāṃ mahattamāḥ &",
    "GP12lip_1_au:5316": " kalpānte te ca varṣanti % rātrau nāśāya śāradāḥ // LiP_1,54.54 //",
    "GP12lip_1_au:5317": " pakṣajāḥ puṣkarādyāś ca $ varṣanti ca yadā jalam &",
    "GP12lip_1_au:5318": " tadārṇavamabhūtsarvaṃ % tatra śete niśīśvaraḥ // LiP_1,54.55 //",
    "GP12lip_1_au:5319": " āgneyānāṃ śvāsajānāṃ $ pakṣajānāṃ dvijarṣabhāḥ &",
    "GP12lip_1_au:5320": " jaladānāṃ sadā dhūmo hy % āpyāyana iti smṛtaḥ // LiP_1,54.56 //",
    "GP12lip_1_au:5321": " pauṇḍrāstu vṛṣṭayaḥ sarvā $ vaidyutāḥ śītaśasyadāḥ &",
    "GP12lip_1_au:5322": " puṇḍradeśeṣu patitā % nāgānāṃ śīkarā himāḥ // LiP_1,54.57 //",
    "GP12lip_1_au:5323": " gāṅgā gaṅgāmbusambhūtā $ parjanyena parāvahaiḥ &",
    "GP12lip_1_au:5324": " nagānāṃ ca nadīnāṃ ca % diggajānāṃ samākulam // LiP_1,54.58 //",
    "GP12lip_1_au:5325": " meghānāṃ ca pṛthagbhūtaṃ $ jalaṃ prāyādagādagam &",
    "GP12lip_1_au:5326": " parāvaho yaḥ śvasanaś % cānayatyambikāgurum // LiP_1,54.59 //",
    "GP12lip_1_au:5327": " menāpatimatikramya $ vṛṣṭiśeṣaṃ dvijāḥ param &",
    "GP12lip_1_au:5328": " abhyeti bhārate varṣe tv % aparāntavivṛddhaye // LiP_1,54.60 //",
    "GP12lip_1_au:5329": " vṛṣṭayaḥ kathitā hyadya $ dvidhā vastu vivṛddhaye &",
    "GP12lip_1_au:5330": " sasyadvayasya saṃkṣepāt % prabravīmi yathāmati // LiP_1,54.61 //",
    "GP12lip_1_au:5331": " sraṣṭā bhānurmahātejā $ vṛṣṭīnāṃ viśvadṛg vibhuḥ &",
    "GP12lip_1_au:5332": " so 'pi sākṣāddvijaśreṣṭhāś % ceśānaḥ paramaḥ śivaḥ // LiP_1,54.62 //",
    "GP12lip_1_au:5333": " sa eva tejastvojastu $ balaṃ viprā yaśaḥ svayam &",
    "GP12lip_1_au:5334": " cakṣuḥ śrotraṃ mano mṛtyur % ātmā manyur vidig diśaḥ // LiP_1,54.63 //",
    "GP12lip_1_au:5335": " satyaṃ ṛtaṃ tathā vāyur $ aṃbaraṃ khacaraś ca saḥ &",
    "GP12lip_1_au:5336": " lokapālo harirbrahmā % rudraḥ sākṣānmaheśvaraḥ // LiP_1,54.64 //",
    "GP12lip_1_au:5337": " sahasrakiraṇaḥ śrīmān $ aṣṭahastaḥ sumaṅgalaḥ &",
    "GP12lip_1_au:5338": " ardhanārivapuḥ sākṣāt % trinetras tridaśādhipaḥ // LiP_1,54.65 //",
    "GP12lip_1_au:5339": " asyaiveha prasādāttu $ vṛṣṭirnānābhavaddvijāḥ &",
    "GP12lip_1_au:5340": " sahasraguṇamutsraṣṭum % ādatte kiraṇairjalam // LiP_1,54.66 //",
    "GP12lip_1_au:5341": " jalasya nāśo vṛddhirvā $ nāstyevāsya vicārataḥ &",
    "GP12lip_1_au:5342": " dhruveṇādhiṣṭhito vāyur % vṛṣṭiṃ saṃharate punaḥ // LiP_1,54.67 //",
    "GP12lip_1_au:5343": " grahān niḥsṛtya sūryāt tu $ kṛtsne nakṣatramaṇḍale &",
    "GP12lip_1_au:5344": " cārasyānte viśatyarke % dhruveṇa samadhiṣṭhitā // LiP_1,54.68 //",
    "GP12lip_1_au:5345": " iti śrīliṅgamahāpurāṇe pūrvabhāge jyotiścakre sūryagatyādikathanaṃ nāma catuḥpañcāśattamo",
    "GP12lip_1_au:5346": " LiP, 1, 55",
    "GP12lip_1_au:5347": " sūta uvāca <chariot of Sūrya>",
    "GP12lip_1_au:5348": " sauraṃ saṃkṣepato vakṣye $ rathaṃ śaśina eva ca &",
    "GP12lip_1_au:5349": " grahāṇām itareṣāṃ ca % yathā gacchati cāmbupaḥ // LiP_1,55.1 //",
    "GP12lip_1_au:5350": " saurastu brahmaṇā sṛṣṭo $ rathastvarthavaśena saḥ &",
    "GP12lip_1_au:5351": " saṃvatsarasyāvayavaiḥ % kalpitaś ca dvijarṣabhāḥ // LiP_1,55.2 //",
    "GP12lip_1_au:5352": " trinābhinā tu cakreṇa $ pañcāreṇa samanvitaḥ &",
    "GP12lip_1_au:5353": " sauvarṇaḥ sarvadevānām % āvāso bhāskarasya tu // LiP_1,55.3 //",
    "GP12lip_1_au:5354": " navayojanasāhasro $ vistārāyāmataḥ smṛtaḥ &",
    "GP12lip_1_au:5355": " dviguṇo 'pi rathopasthād % īṣādaṇḍaḥ pramāṇataḥ // LiP_1,55.4 //",
    "GP12lip_1_au:5356": " asaṅgaistu hayairyukto $ yataścakraṃ tataḥ sthitaiḥ &",
    "GP12lip_1_au:5357": " vājinastasya vai sapta % chandobhir nirmitāstu te // LiP_1,55.5 //",
    "GP12lip_1_au:5358": " cakrapakṣe nibaddhāstu $ dhruve cākṣaḥ samarpitaḥ &",
    "GP12lip_1_au:5359": " sahāśvacakro bhramate % sahākṣo bhramate dhruvaḥ // LiP_1,55.6 //",
    "GP12lip_1_au:5360": " akṣaḥ sahaikacakreṇa $ bhramate 'sau dhruveritaḥ &",
    "GP12lip_1_au:5361": " prerako jyotiṣāṃ dhīmān % dhruvo vai vātaraśmibhiḥ // LiP_1,55.7 //",
    "GP12lip_1_au:5362": " yugākṣakoṭisambaddhau $ dvau raśmī syandanasya tu &",
    "GP12lip_1_au:5363": " dhruveṇa bhramate raśmi- % nibaddhaḥ sa yugākṣayoḥ // LiP_1,55.8 //",
    "GP12lip_1_au:5364": " bhramato maṇḍalāni syuḥ $ khecarasya rathasya tu &",
    "GP12lip_1_au:5365": " yugākṣakoṭī te tasya % dakṣiṇe syandanasya hi // LiP_1,55.9 //",
    "GP12lip_1_au:5366": " dhruveṇa pragṛhīte vai $ vicakrāśve ca rajjubhiḥ &",
    "GP12lip_1_au:5367": " bhramantamanugacchanti % dhruvaṃ raśmī ca tāvubhau // LiP_1,55.10 //",
    "GP12lip_1_au:5368": " yugākṣakoṭistvetasya $ vātormisyandanasya tu &",
    "GP12lip_1_au:5369": " kīle saktā yathā rajjur % bhramate sarvatodiśam // LiP_1,55.11 //",
    "GP12lip_1_au:5370": " bhrāmyatastasya raśmī tu $ maṇḍaleṣūttarāyaṇe &",
    "GP12lip_1_au:5371": " vardhete dakṣiṇe caiva % bhramatā maṇḍalāni tu // LiP_1,55.12 //",
    "GP12lip_1_au:5372": " ākṛṣyete yadā te vai $ dhruveṇādhiṣṭhite tadā &",
    "GP12lip_1_au:5373": " ābhyantarasthaḥ sūryo 'tha % bhramate maṇḍalāni tu // LiP_1,55.13 //",
    "GP12lip_1_au:5374": " aśītimaṇḍalaśataṃ $ kāṣṭhayorantaraṃ dvayoḥ &",
    "GP12lip_1_au:5375": " dhruveṇa mucyamānābhyāṃ % raśmibhyāṃ punareva tu // LiP_1,55.14 //",
    "GP12lip_1_au:5376": " tathaiva bāhyataḥ sūryo $ bhramate maṇḍalāni tu &",
    "GP12lip_1_au:5377": " udveṣṭayan sa vegena % maṇḍalāni tu gacchati // LiP_1,55.15 //",
    "GP12lip_1_au:5378": " devāścaiva tathā nityaṃ $ munayaś ca divāniśam &",
    "GP12lip_1_au:5379": " yajanti satataṃ devaṃ % bhāskaraṃ bhavamīśvaram // LiP_1,55.16 //",
    "GP12lip_1_au:5380": " saratho 'dhiṣṭhito devair $ ādityairmunibhis tathā &",
    "GP12lip_1_au:5381": " gandharvairapsarobhiś ca % grāmaṇīsarparākṣasaiḥ // LiP_1,55.17 //",
    "GP12lip_1_au:5382": " ete vasanti vai sūrye $ dvau dvau māsau krameṇa tu &",
    "GP12lip_1_au:5383": " āpyāyayanti cādityaṃ % tejobhir bhāskaraṃ śivam // LiP_1,55.18 //",
    "GP12lip_1_au:5384": " grathitaiḥ svairvacobhistu $ stuvanti munayo ravim &",
    "GP12lip_1_au:5385": " gandharvāpsarasaścaiva % nṛtyageyairupāsate // LiP_1,55.19 //",
    "GP12lip_1_au:5386": " grāmaṇīyakṣabhūtāni $ kurvate 'bhīṣusaṃgraham &",
    "GP12lip_1_au:5387": " sarpā vahanti vai sūryaṃ % yātudhānā anuyānti ca // LiP_1,55.20 //",
    "GP12lip_1_au:5388": " vālakhilyā nayantyastaṃ $ parivāryodayādravim &",
    "GP12lip_1_au:5389": " ityete vai vasantīha % dvau dvau māsau divākare // LiP_1,55.21 //",
    "GP12lip_1_au:5390": " madhuś ca mādhavaścaiva $ śukraś ca śucireva ca &",
    "GP12lip_1_au:5391": " nabhonabhasyau viprendrā % iṣaścorjastathaiva ca // LiP_1,55.22 //",
    "GP12lip_1_au:5392": " sahaḥsahasyau ca tathā $ tapasyaś ca tapaḥ punaḥ &",
    "GP12lip_1_au:5393": " ete dvādaśa māsāstu % varṣaṃ vai mānuṣaṃ dvijāḥ // LiP_1,55.23 //",
    "GP12lip_1_au:5394": " vāsantikas tathā graiṣmaḥ $ śubho vai vārṣikas tathā &",
    "GP12lip_1_au:5395": " śāradaś ca himaścaiva % śaiśira ṛtavaḥ smṛtāḥ // LiP_1,55.24 //",
    "GP12lip_1_au:5396": " dhātāryamātha mitraś ca $ varuṇaścendra eva ca &",
    "GP12lip_1_au:5397": " vivasvāṃścaiva pūṣā ca % parjanyo 'ṃśur bhagas tathā // LiP_1,55.25 //",
    "GP12lip_1_au:5398": " tvaṣṭā viṣṇuḥ pulastyaś ca $ pulahaścātrireva ca &",
    "GP12lip_1_au:5399": " vasiṣṭhaścāṅgirāścaiva % bhṛgurbuddhimatāṃ varaḥ // LiP_1,55.26 //",
    "GP12lip_1_au:5400": " bhāradvājo gautamaś ca $ kaśyapaś ca kratus tathā &",
    "GP12lip_1_au:5401": " jamadagniḥ kauśikaś ca % vāsukiḥ kaṅkaṇīkaraḥ // LiP_1,55.27 //",
    "GP12lip_1_au:5402": " takṣakaś ca tathā nāga $ elāpatras tathā dvijāḥ &",
    "GP12lip_1_au:5403": " śaṅkhapālas tathā cānyas tv % airāvata iti smṛtaḥ // LiP_1,55.28 //",
    "GP12lip_1_au:5404": " dhanañjayo mahāpadmas $ tathā karkoṭakaḥ smṛtaḥ &",
    "GP12lip_1_au:5405": " kambalo 'śvataraścaiva % tumbururnāradas tathā // LiP_1,55.29 //",
    "GP12lip_1_au:5406": " hāhā hūhūrmuniśreṣṭhā $ viśvāvasuranuttamaḥ &",
    "GP12lip_1_au:5407": " ugraseno 'tha surucir % anyaścaiva parāvasuḥ // LiP_1,55.30 //",
    "GP12lip_1_au:5408": " citraseno mahātejāś $ corṇāyuścaiva suvratāḥ &",
    "GP12lip_1_au:5409": " dhṛtarāṣṭraḥ sūryavarcā % devī sākṣāt kṛtasthalā // LiP_1,55.31 //",
    "GP12lip_1_au:5410": " śubhānanā śubhaśroṇir $ divyā vai puñjikasthalā &",
    "GP12lip_1_au:5411": " menakā sahajanyā ca % pramlocātha śucismitā // LiP_1,55.32 //",
    "GP12lip_1_au:5412": " anumlocā ghṛtācī ca $ viśvācī corvaśī tathā &",
    "GP12lip_1_au:5413": " pūrvacittiriti khyātā % devī sākṣāttilottamā // LiP_1,55.33 //",
    "GP12lip_1_au:5414": " raṃbhā cāmbhojavadanā $ rathakṛd grāmaṇīḥ śubhaḥ &",
    "GP12lip_1_au:5415": " rathaujā rathacitraś ca % subāhurvai rathasvanaḥ // LiP_1,55.34 //",
    "GP12lip_1_au:5416": " varuṇaś ca tathaivānyaḥ $ suṣeṇaḥ senajicchubhaḥ &",
    "GP12lip_1_au:5417": " tārkṣyaścāriṣṭanemiś ca % kṣatajit satyajittathā // LiP_1,55.35 //",
    "GP12lip_1_au:5418": " rakṣohetiḥ prahetiś ca $ pauruṣeyo vadhas tathā &",
    "GP12lip_1_au:5419": " sarpo vyāghraḥ punaścāpo % vāto vidyuddivākaraḥ // LiP_1,55.36 //",
    "GP12lip_1_au:5420": " brahmopetaś ca rakṣendro $ yajñopetastathaiva ca &",
    "GP12lip_1_au:5421": " ete devādayaḥ sarve % vasantyarke krameṇa tu // LiP_1,55.37 //",
    "GP12lip_1_au:5422": " sthānābhimānino hyete $ gaṇā dvādaśa saptakāḥ &",
    "GP12lip_1_au:5423": " dhātrādiviṣṇuparyantā % devā dvādaśa kīrtitāḥ // LiP_1,55.38 //",
    "GP12lip_1_au:5424": " ādityaṃ paramaṃ bhānuṃ $ bhābhirāpyāyayanti te &",
    "GP12lip_1_au:5425": " pulastyādyāḥ kauśikāntā % munayo munisattamāḥ // LiP_1,55.39 //",
    "GP12lip_1_au:5426": " dvādaśaiva stavairbhānuṃ $ stuvanti ca yathākramam &",
    "GP12lip_1_au:5427": " nāgāścāśvatarāntāstu % vāsukipramukhāḥ śubhāḥ // LiP_1,55.40 //",
    "GP12lip_1_au:5428": " dvādaśaiva mahādevaṃ $ vahantyevaṃ yathākramam &",
    "GP12lip_1_au:5429": " krameṇa sūryavarcāntās % tumburupramukhāmbupam // LiP_1,55.41 //",
    "GP12lip_1_au:5430": " gītairenamupāsante $ gandharvā dvādaśottamāḥ &",
    "GP12lip_1_au:5431": " kṛtasthalādyā raṃbhāntā % divyāścāpsaraso ravim // LiP_1,55.42 //",
    "GP12lip_1_au:5432": " tāṇḍavaiḥ sarasaiḥ sarvāś $ copāsante yathākramam &",
    "GP12lip_1_au:5433": " divyāḥ satyajidantāś ca % grāmaṇyo rathakṛnmukhāḥ // LiP_1,55.43 //",
    "GP12lip_1_au:5434": " dvādaśāsya krameṇaiva $ kurvate 'bhīṣusaṃgraham &",
    "GP12lip_1_au:5435": " prayānti yajñopetāntā % rakṣohetimukhāḥ saha // LiP_1,55.44 //",
    "GP12lip_1_au:5436": " sāyudhā dvādaśaivaite $ rākṣasāśca yathākramam &",
    "GP12lip_1_au:5437": " dhātāryamā pulastyaś ca % pulahaś ca prajāpatiḥ // LiP_1,55.45 //",
    "GP12lip_1_au:5438": " urago vāsukiścaiva $ kaṅkaṇīkaś ca tāvubhau &",
    "GP12lip_1_au:5439": " tumburur nāradaścaiva % gandharvau gāyatāṃ varau // LiP_1,55.46 //",
    "GP12lip_1_au:5440": " kṛtasthalāpsarāścaiva $ tathā vai puñjikasthalā &",
    "GP12lip_1_au:5441": " grāmaṇī rathakṛccaiva % rathaujāścaiva tāvubhau // LiP_1,55.47 //",
    "GP12lip_1_au:5442": " rakṣohetiḥ prahetiś ca $ yātudhānāvudāhṛtau &",
    "GP12lip_1_au:5443": " madhumādhavayoreṣa % gaṇo vasati bhāskare // LiP_1,55.48 //",
    "GP12lip_1_au:5444": " vasanti grīṣmakau māsau $ mitraś ca varuṇaś ca ha &",
    "GP12lip_1_au:5445": " ṛṣiratrirvasiṣṭhaś ca % takṣako nāga eva ca // LiP_1,55.49 //",
    "GP12lip_1_au:5446": " menakā sahajanyā ca $ gandharvau ca hāhāhūhūḥ &",
    "GP12lip_1_au:5447": " subāhunāmā grāmaṇyau % rathacitraś ca tāvubhau // LiP_1,55.50 //",
    "GP12lip_1_au:5448": " pauruṣeyo vadhaścaiva $ yātudhānāvudāhṛtau &",
    "GP12lip_1_au:5449": " ete vasanti vai sūrye % māsayoḥ śuciśukrayoḥ // LiP_1,55.51 //",
    "GP12lip_1_au:5450": " tataḥ sūrye punaścānyā $ nivasantīha devatāḥ &",
    "GP12lip_1_au:5451": " indraścaiva vivasvāṃś ca % aṅgirā bhṛgureva ca // LiP_1,55.52 //",
    "GP12lip_1_au:5452": " elāpatras tathā sarpaḥ $ śaṅkhapālaś ca tāvubhau &",
    "GP12lip_1_au:5453": " viśvāvasūgrasenau ca % varuṇaś ca rathasvanaḥ // LiP_1,55.53 //",
    "GP12lip_1_au:5454": " pramlocā caiva vikhyātā $ anumlocā ca te ubhe &",
    "GP12lip_1_au:5455": " yātudhānās tathā sarpo % vyāghraścaiva tu tāvubhau // LiP_1,55.54 //",
    "GP12lip_1_au:5456": " nabhonabhasyayoreṣa $ gaṇo vasati bhāskare &",
    "GP12lip_1_au:5457": " parjanyaścaiva pūṣā ca % bharadvājo 'tha gautamaḥ // LiP_1,55.55 //",
    "GP12lip_1_au:5458": " dhanañjaya irāvāṃś ca $ suruciḥ saparāvasuḥ &",
    "GP12lip_1_au:5459": " ghṛtācī cāpsaraḥśreṣṭhā % viśvācī cātiśobhanā // LiP_1,55.56 //",
    "GP12lip_1_au:5460": " senajicca suṣeṇaś ca $ senānīr grāmaṇīś ca tau &",
    "GP12lip_1_au:5461": " āpo vātaś ca tāvetau % yātudhānāvubhau smṛtau // LiP_1,55.57 //",
    "GP12lip_1_au:5462": " vasantyete tu vai sūrye $ māsa ūrja iṣe ca ha &",
    "GP12lip_1_au:5463": " haimantikau tu dvau māsau % vasanti ca divākare // LiP_1,55.58 //",
    "GP12lip_1_au:5464": " aṃśurbhagaś ca dvāvetau $ kaśyapaś ca kratuḥ saha &",
    "GP12lip_1_au:5465": " bhujaṅgaś ca mahāpadmaḥ % sarpaḥ karkoṭakas tathā // LiP_1,55.59 //",
    "GP12lip_1_au:5466": " citrasenaś ca gandharva $ ūrṇāyuścaiva tāvubhau &",
    "GP12lip_1_au:5467": " urvaśī pūrvacittiś ca % tathaivāpsarasāvubhe // LiP_1,55.60 //",
    "GP12lip_1_au:5468": " tārkṣyaścāriṣṭanemiś ca $ senānīr grāmaṇīś ca tau &",
    "GP12lip_1_au:5469": " vidyuddivākaraścobhau % yātudhānāvudāhṛtau // LiP_1,55.61 //",
    "GP12lip_1_au:5470": " sahe caiva sahasye ca $ vasantyete divākare &",
    "GP12lip_1_au:5471": " tataḥ śaiśirayoścāpi % māsayor nivasanti vai // LiP_1,55.62 //",
    "GP12lip_1_au:5472": " tvaṣṭā viṣṇurjamadagnir $ viśvāmitrastathaiva ca &",
    "GP12lip_1_au:5473": " kādraveyau tathā nāgau % kambalāśvatarāvubhau // LiP_1,55.63 //",
    "GP12lip_1_au:5474": " dhṛtarāṣṭraḥ sagandharvaḥ $ sūryavarcāstathaiva ca &",
    "GP12lip_1_au:5475": " tilottamāpsarāścaiva % devī raṃbhā manoharā // LiP_1,55.64 //",
    "GP12lip_1_au:5476": " rathajitsatyajiccaiva $ grāmaṇyau lokaviśrutau &",
    "GP12lip_1_au:5477": " brahmopetas tathā rakṣo % yajñopetaś ca yaḥ smṛtaḥ // LiP_1,55.65 //",
    "GP12lip_1_au:5478": " ete devā vasantyarke $ dvau dvau māsau krameṇa tu &",
    "GP12lip_1_au:5479": " sthānābhimānino hyete % gaṇā dvādaśa saptakāḥ // LiP_1,55.66 //",
    "GP12lip_1_au:5480": " sūryamāpyāyayantyete $ tejasā teja uttamam &",
    "GP12lip_1_au:5481": " grathitaiḥ svairvacobhistu % stuvanti munayo ravim // LiP_1,55.67 //",
    "GP12lip_1_au:5482": " gandharvāpsarasaścaiva $ nṛtyageyairupāsate &",
    "GP12lip_1_au:5483": " grāmaṇīyakṣabhūtāni % kurvate 'bhīṣusaṃgraham // LiP_1,55.68 //",
    "GP12lip_1_au:5484": " sarpā vahanti vai sūryaṃ $ yātudhānā anuyānti vai &",
    "GP12lip_1_au:5485": " vālakhilyā nayantyastaṃ % parivāryodayādravim // LiP_1,55.69 //",
    "GP12lip_1_au:5486": " eteṣāmeva devānāṃ $ yathā tejo yathā tapaḥ &",
    "GP12lip_1_au:5487": " yathāyogaṃ yathāmantraṃ % yathādharmaṃ yathābalam // LiP_1,55.70 //",
    "GP12lip_1_au:5488": " tathā tapatyasau sūryas $ teṣāmiddhastu tejasā &",
    "GP12lip_1_au:5489": " ityete vai vasantīha % dvau dvau māsau divākare // LiP_1,55.71 //",
    "GP12lip_1_au:5490": " ṛṣayo devagandharva- $ pannagāpsarasāṃ gaṇāḥ &",
    "GP12lip_1_au:5491": " grāmaṇyaś ca tathā yakṣā % yātudhānāś ca mukhyataḥ // LiP_1,55.72 //",
    "GP12lip_1_au:5492": " ete tapanti varṣanti $ bhānti vānti sṛjanti ca &",
    "GP12lip_1_au:5493": " bhūtānāmaśubhaṃ karma % vyapohantīha kīrtitāḥ // LiP_1,55.73 //",
    "GP12lip_1_au:5494": " mānavānāṃ śubhaṃ hyete $ haranti ca durātmanām &",
    "GP12lip_1_au:5495": " duritaṃ supracārāṇāṃ % vyapohanti kvacit kvacit // LiP_1,55.74 //",
    "GP12lip_1_au:5496": " vimāne ca sthitā divye $ kāmage vātaraṃhasi &",
    "GP12lip_1_au:5497": " ete sahaiva sūryeṇa % bhramanti divasānugāḥ // LiP_1,55.75 //",
    "GP12lip_1_au:5498": " varṣantaś ca tapantaś ca $ hlādayantaś ca vai dvijāḥ &",
    "GP12lip_1_au:5499": " gopāyantīha bhūtāni % sarvāṇi dyāmanukṣayāt // LiP_1,55.76 //",
    "GP12lip_1_au:5500": " sthānābhimāninām etat $ sthānaṃ manvantareṣu vai &",
    "GP12lip_1_au:5501": " atītānāgatānāṃ vai % vartante sāṃprataṃ ca ye // LiP_1,55.77 //",
    "GP12lip_1_au:5502": " ete vasanti vai sūrye $ saptakāste caturdaśa &",
    "GP12lip_1_au:5503": " caturdaśasu sarveṣu % gaṇā manvantareṣviha // LiP_1,55.78 //",
    "GP12lip_1_au:5504": " saṃkṣepādvistarāccaiva $ yathāvṛttaṃ yathāśrutam &",
    "GP12lip_1_au:5505": " kathitaṃ muniśārdūlā % devadevasya dhīmataḥ // LiP_1,55.79 //",
    "GP12lip_1_au:5506": " ete devā vasantyarke $ dvau dvau māsau krameṇa tu &",
    "GP12lip_1_au:5507": " sthānābhimānino hyete % gaṇā dvādaśa saptakāḥ // LiP_1,55.80 //",
    "GP12lip_1_au:5508": " ityeṣa ekacakreṇa $ sūryastūrṇaṃ rathena tu &",
    "GP12lip_1_au:5509": " haritairakṣarairaśvaiḥ % sarpate 'sau divākaraḥ // LiP_1,55.81 //",
    "GP12lip_1_au:5510": " ahorātraṃ rathenāsāv $ ekacakreṇa tu bhraman &",
    "GP12lip_1_au:5511": " saptadvīpasamudrāṅgāṃ % saptabhiḥ sarpate divi // LiP_1,55.82 //",
    "GP12lip_1_au:5512": " iti śrīliṅgamahāpurāṇe pūrvabhāge sūryarathanirṇayo nāma pañcapañcāśattamo",
    "GP12lip_1_au:5513": " 'dhyāyaḥ",
    "GP12lip_1_au:5514": " LiP, 1, 56",
    "GP12lip_1_au:5515": " sūta uvāca vīthyāśrayāṇi carati $ nakṣatrāṇi niśākaraḥ &",
    "GP12lip_1_au:5516": " tricakrobhayato 'śvaś ca % vijñeyastasya vai rathaḥ // LiP_1,56.1 //",
    "GP12lip_1_au:5517": " śatāraiś ca tribhiścakrair $ yuktaḥ śuklairhayottamaiḥ &",
    "GP12lip_1_au:5518": " daśabhistvakṛśair divyair % asaṃgais tair manojavaiḥ // LiP_1,56.2 //",
    "GP12lip_1_au:5519": " rathenānena devaiś ca $ pitṛbhiścaiva gacchati &",
    "GP12lip_1_au:5520": " somo hyambumayair gobhiḥ % śuklaiḥ śuklagabhastimān // LiP_1,56.3 //",
    "GP12lip_1_au:5521": " kramate śuklapakṣādau $ bhāskarātparamāsthitaḥ &",
    "GP12lip_1_au:5522": " āpūryate parasyāntaḥ % satataṃ divasakramāt // LiP_1,56.4 //",
    "GP12lip_1_au:5523": " devaiḥ pītaṃ kṣaye somam $ āpyāyayati nityaśaḥ &",
    "GP12lip_1_au:5524": " pītaṃ pañcadaśāhaṃ tu % raśminaikena bhāskaraḥ // LiP_1,56.5 //",
    "GP12lip_1_au:5525": " āpūrayan suṣumnena $ bhāgaṃ bhāgamanukramāt &",
    "GP12lip_1_au:5526": " ityeṣā sūryavīryeṇa % candrasyāpyāyitā tanuḥ // LiP_1,56.6 //",
    "GP12lip_1_au:5527": " sa paurṇamāsyāṃ dṛśyeta $ śuklaḥ sampūrṇamaṇḍalaḥ &",
    "GP12lip_1_au:5528": " evamāpyāyitaṃ somaṃ % śuklapakṣe dinakramāt // LiP_1,56.7 //",
    "GP12lip_1_au:5529": " tato dvitīyāprabhṛti $ bahulasya caturdaśīm &",
    "GP12lip_1_au:5530": " pibantyambumayaṃ devā % madhu saumyaṃ sudhāmṛtam // LiP_1,56.8 //",
    "GP12lip_1_au:5531": " saṃbhṛtaṃ tvardhamāsena hy $ amṛtaṃ sūryatejasā &",
    "GP12lip_1_au:5532": " pānārthamamṛtaṃ somaṃ % paurṇamāsyāmupāsate // LiP_1,56.9 //",
    "GP12lip_1_au:5533": " ekarātriṃ surāḥ sarve $ pitṛbhistvṛṣibhiḥ saha &",
    "GP12lip_1_au:5534": " somasya kṛṣṇapakṣādau % bhāskarābhimukhasya ca // LiP_1,56.10 //",
    "GP12lip_1_au:5535": " prakṣīyante parasyāntaḥ $ pīyamānāḥ kalāḥ kramāt &",
    "GP12lip_1_au:5536": " trayastriṃśacchatāścaiva % trayastriṃśattathaiva ca // LiP_1,56.11 //",
    "GP12lip_1_au:5537": " trayastriṃśatsahasrāṇi $ devāḥ somaṃ pibanti vai &",
    "GP12lip_1_au:5538": " evaṃ dinakramātpīte % vibudhaistu niśākare // LiP_1,56.12 //",
    "GP12lip_1_au:5539": " pītvārdhamāsaṃ gacchanti $ amāvāsyāṃ surottamāḥ &",
    "GP12lip_1_au:5540": " pitaraścopatiṣṭhanti % amāvāsyāṃ niśākaram // LiP_1,56.13 //",
    "GP12lip_1_au:5541": " tataḥ pañcadaśe bhāge $ kiṃcicchiṣṭe kalātmake &",
    "GP12lip_1_au:5542": " aparāhṇe pitṛgaṇā % jaghanyaṃ paryupāsate // LiP_1,56.14 //",
    "GP12lip_1_au:5543": " pibanti dvikalaṃ kālaṃ $ śiṣṭā tasya kalā tu yā &",
    "GP12lip_1_au:5544": " nisṛtaṃ tadamāvāsyāṃ % gabhastibhyaḥ svadhāmṛtam // LiP_1,56.15 //",
    "GP12lip_1_au:5545": " māsatṛptimavāpyāgryāṃ $ pītvā gacchanti te 'mṛtam &",
    "GP12lip_1_au:5546": " pitṛbhiḥ pīyamānasya % pañcadaśyāṃ kalā tu yā // LiP_1,56.16 //",
    "GP12lip_1_au:5547": " yāvattu kṣīyate tasya $ bhāgaḥ pañcadaśastu saḥ &",
    "GP12lip_1_au:5548": " amāvāsyāṃ tatastasyā % antarā pūryate punaḥ // LiP_1,56.17 //",
    "GP12lip_1_au:5549": " vṛddhikṣayau vai pakṣādau $ ṣoḍaśyāṃ śaśinaḥ smṛtau &",
    "GP12lip_1_au:5550": " evaṃ sūryanimittaiṣā % pakṣavṛddhirniśākare // LiP_1,56.18 //",
    "GP12lip_1_au:5551": " iti śrīliṅgamahāpurāṇe pūrvabhāge somavarṇanaṃ nāma ṣaṭpañcāśattamo",
    "GP12lip_1_au:5552": " 'dhyāyaḥ",
    "GP12lip_1_au:5553": " LiP, 1, 57",
    "GP12lip_1_au:5554": " sūta uvāca <chariots of other planets>",
    "GP12lip_1_au:5555": " aṣṭabhiś ca hayairyuktaḥ $ somaputrasya vai rathaḥ &",
    "GP12lip_1_au:5556": " vāritejomayaścātha % piśaṅgaiścaiva śobhanaiḥ // LiP_1,57.1 //",
    "GP12lip_1_au:5557": " daśabhiścākṛśairaśvair $ nānāvarṇai rathaḥ smṛtaḥ &",
    "GP12lip_1_au:5558": " śukrasya kṣmāmayairyukto % daityācāryasya dhīmataḥ // LiP_1,57.2 //",
    "GP12lip_1_au:5559": " aṣṭāśvaścātha bhaumasya $ ratho haimaḥ suśobhanaḥ &",
    "GP12lip_1_au:5560": " jīvasya haimaścāṣṭāśvo % mandasyāyasanirmitaḥ // LiP_1,57.3 //",
    "GP12lip_1_au:5561": " ratha āpomayairaśvair $ daśabhistu sitetaraiḥ &",
    "GP12lip_1_au:5562": " svarbhānorbhāskarāreś ca % tathā cāṣṭahayaḥ smṛtaḥ // LiP_1,57.4 //",
    "GP12lip_1_au:5563": " sarve dhruvanibaddhā vai $ grahāste vātaraśmibhiḥ &",
    "GP12lip_1_au:5564": " etena bhrāmyamāṇāś ca % yathāyogaṃ vrajanti vai // LiP_1,57.5 //",
    "GP12lip_1_au:5565": " yāvantyaścaiva tārāś ca $ tāvantaścaiva raśmayaḥ &",
    "GP12lip_1_au:5566": " sarve dhruvanibaddhāś ca % bhramanto bhrāmayanti tam // LiP_1,57.6 //",
    "GP12lip_1_au:5567": " alātacakravadyānti $ vātacakreritāni tu &",
    "GP12lip_1_au:5568": " yasmādvahati jyotīṃṣi % pravahastena sa smṛtaḥ // LiP_1,57.7 //",
    "GP12lip_1_au:5569": " nakṣatrasūryāś ca tathā $ grahatārāgaṇaiḥ saha &",
    "GP12lip_1_au:5570": " unmukhābhimukhāḥ sarve % cakrabhūtāḥ śritā divi // LiP_1,57.8 //",
    "GP12lip_1_au:5571": " dhruveṇādhiṣṭhitāścaiva $ dhruvameva pradakṣiṇam &",
    "GP12lip_1_au:5572": " prayānti ceśvaraṃ draṣṭuṃ % meḍhībhūtaṃ dhruvaṃ divi // LiP_1,57.9 //",
    "GP12lip_1_au:5573": " navayojanasāhasro $ viṣkambhaḥ savituḥ smṛtaḥ &",
    "GP12lip_1_au:5574": " triguṇastasya vistāro % maṇḍalasya pramāṇataḥ // LiP_1,57.10 //",
    "GP12lip_1_au:5575": " dviguṇaḥ sūryavistārād $ vistāraḥ śaśinaḥ smṛtaḥ &",
    "GP12lip_1_au:5576": " tulyastayostu svarbhānur % bhūtvādhastātprasarpati // LiP_1,57.11 //",
    "GP12lip_1_au:5577": " uddhṛtya pṛthivīchāyāṃ $ nirmitāṃ maṇḍalākṛtim &",
    "GP12lip_1_au:5578": " svarbhānostu bṛhatsthānaṃ % tṛtīyaṃ yat tamomayam // LiP_1,57.12 //",
    "GP12lip_1_au:5579": " candrasya ṣoḍaśo bhāgo $ bhārgavasya vidhīyate &",
    "GP12lip_1_au:5580": " viṣkambhānmaṇḍalāccaiva % yojanācca pramāṇataḥ // LiP_1,57.13 //",
    "GP12lip_1_au:5581": " bhārgavātpādahīnastu $ vijñeyo vai bṛhaspatiḥ &",
    "GP12lip_1_au:5582": " pādahīnau vakrasaurī % tathāyāmapramāṇataḥ // LiP_1,57.14 //",
    "GP12lip_1_au:5583": " vistārānmaṇḍalāccaiva $ pādahīnastayorbudhaḥ &",
    "GP12lip_1_au:5584": " tārānakṣatrarūpāṇi % vapuṣmantīha yāni vai // LiP_1,57.15 //",
    "GP12lip_1_au:5585": " budhena tāni tulyāni $ vistārānmaṇḍalādapi &",
    "GP12lip_1_au:5586": " prāyaśaścandrayogīni % vidyādṛkṣāṇi tattvavit // LiP_1,57.16 //",
    "GP12lip_1_au:5587": " tārānakṣatrarūpāṇi $ hīnāni tu parasparam &",
    "GP12lip_1_au:5588": " śatāni pañca catvāri % trīṇi dve caiva yojane // LiP_1,57.17 //",
    "GP12lip_1_au:5589": " sarvopari nikṛṣṭāni $ tārakāmaṇḍalāni tu &",
    "GP12lip_1_au:5590": " yojanadvayamātrāṇi % tebhyo hrasvaṃ na vidyate // LiP_1,57.18 //",
    "GP12lip_1_au:5591": " upariṣṭāttrayasteṣāṃ $ grahā ye dūrasarpiṇaḥ &",
    "GP12lip_1_au:5592": " sauro 'ṅgirāś ca vakraś ca % jñeyā mandavicāriṇaḥ // LiP_1,57.19 //",
    "GP12lip_1_au:5593": " tebhyo 'dhastāttu catvāraḥ $ punaranye mahāgrahāḥ &",
    "GP12lip_1_au:5594": " sūryaḥ somo budhaścaiva % bhārgavaścaiva śīghragāḥ // LiP_1,57.20 //",
    "GP12lip_1_au:5595": " tāvantyastārakāḥ koṭyo $ yāvantyṛkṣāṇi sarvaśaḥ &",
    "GP12lip_1_au:5596": " dhruvāt tu niyamāccaiṣām % ṛkṣamārge vyavasthitiḥ // LiP_1,57.21 //",
    "GP12lip_1_au:5597": " saptāśvasyaiva sūryasya $ nīcoccatvamanukramāt &",
    "GP12lip_1_au:5598": " uttarāyaṇamārgastho % yadā parvasu candramāḥ // LiP_1,57.22 //",
    "GP12lip_1_au:5599": " uccatvāddṛśyate śīghraṃ $ nātivyaktairgabhastibhiḥ &",
    "GP12lip_1_au:5600": " tadā dakṣiṇamārgastho % nīcāṃ vīthimupāśritaḥ // LiP_1,57.23 //",
    "GP12lip_1_au:5601": " bhūmirekhāvṛtaḥ sūryaḥ $ paurṇimāvāsyayos tadā &",
    "GP12lip_1_au:5602": " dadṛśe ca yathākālaṃ % śīghramastamupaiti ca // LiP_1,57.24 //",
    "GP12lip_1_au:5603": " tasmāduttaramārgastho hy $ amāvāsyāṃ niśākaraḥ &",
    "GP12lip_1_au:5604": " dadṛśe dakṣiṇe mārge % niyamāddṛśyate na ca // LiP_1,57.25 //",
    "GP12lip_1_au:5605": " jyotiṣāṃ gatiyogena $ sūryasya tamasā vṛtaḥ &",
    "GP12lip_1_au:5606": " samānakālāstamayau % viṣuvatsu samodayau // LiP_1,57.26 //",
    "GP12lip_1_au:5607": " uttarāsu ca vīthīṣu $ vyantarāstamanodayau &",
    "GP12lip_1_au:5608": " paurṇimāvāsyayor jñeyau % jyotiścakrānuvartinau // LiP_1,57.27 //",
    "GP12lip_1_au:5609": " dakṣiṇāyanamārgastho $ yadā carati raśmivān &",
    "GP12lip_1_au:5610": " grahāṇāṃ caiva sarveṣāṃ % sūryo 'dhastāt prasarpati // LiP_1,57.28 //",
    "GP12lip_1_au:5611": " vistīrṇaṃ maṇḍalaṃ kṛtvā $ tasyordhvaṃ carate śaśī &",
    "GP12lip_1_au:5612": " nakṣatramaṇḍalaṃ kṛtsnaṃ % somādūrdhvaṃ prasarpati // LiP_1,57.29 //",
    "GP12lip_1_au:5613": " nakṣatrebhyo budhaścordhvaṃ $ budhādūrdhvaṃ tu bhārgavaḥ &",
    "GP12lip_1_au:5614": " vakrastu bhārgavādūrdhvaṃ % vakrād ūrdhvaṃ bṛhaspatiḥ // LiP_1,57.30 //",
    "GP12lip_1_au:5615": " tasmācchanaiścaraścordhvaṃ $ tasmātsaptarṣimaṇḍalam &",
    "GP12lip_1_au:5616": " ṛṣīṇāṃ caiva saptānāṃ % dhruvasyordhvaṃ vyavasthitiḥ // LiP_1,57.31 //",
    "GP12lip_1_au:5617": " taṃ viṣṇulokaṃ paramaṃ $ jñātvā mucyeta kilbiṣāt &",
    "GP12lip_1_au:5618": " dviguṇeṣu sahasreṣu % yojanānāṃ śateṣu ca // LiP_1,57.32 //",
    "GP12lip_1_au:5619": " grahanakṣatratārāsu $ upariṣṭādyathākramam &",
    "GP12lip_1_au:5620": " grahāś ca candrasūryau ca % yutau divyena tejasā // LiP_1,57.33 //",
    "GP12lip_1_au:5621": " nityamṛkṣeṣu yujyante $ gacchanto 'harniśaṃ kramāt &",
    "GP12lip_1_au:5622": " grahanakṣatrasūryās te % nīcoccaṛjusaṃsthitāḥ // LiP_1,57.34 //",
    "GP12lip_1_au:5623": " samāgame ca bhede ca $ paśyanti yugapatprajāḥ &",
    "GP12lip_1_au:5624": " ṛtavaḥ ṣaṭ smṛtāḥ sarve % samāgacchanti pañcadhā // LiP_1,57.35 //",
    "GP12lip_1_au:5625": " parasparāsthitā hyete $ yujyante ca parasparam &",
    "GP12lip_1_au:5626": " asaṃkareṇa vijñeyas % teṣāṃ yogastu vai budhaiḥ // LiP_1,57.36 //",
    "GP12lip_1_au:5627": " evaṃ saṃkṣipya kathitaṃ $ grahāṇāṃ gamanaṃ dvijāḥ &",
    "GP12lip_1_au:5628": " bhāskarapramukhānāṃ ca % yathādṛṣṭaṃ yathāśrutam // LiP_1,57.37 //",
    "GP12lip_1_au:5629": " grahādhipatye bhagavān $ brahmaṇā padmayoninā &",
    "GP12lip_1_au:5630": " abhiṣiktaḥ sahasrāṃśū % rudreṇa tu yathā guhaḥ // LiP_1,57.38 //",
    "GP12lip_1_au:5631": " tasmādgrahārcanā kāryā $ agnau codyaṃ yathāvidhi &",
    "GP12lip_1_au:5632": " ādityagrahapīḍāyāṃ % sadbhiḥ kāryārthasiddhaye // LiP_1,57.39 //",
    "GP12lip_1_au:5633": " iti śrīliṅgamahāpurāṇe pūrvabhāge jyotiścakre grahacārakathanaṃ nāma saptapañcāśattamo 'dhyāyaḥ",
    "GP12lip_1_au:5634": " LiP, 1, 58",
    "GP12lip_1_au:5635": " ṛṣaya ūcuḥ abhyaṣiñcatkathaṃ brahmā $ cādhipatye prajāpatiḥ &",
    "GP12lip_1_au:5636": " devadaityamukhān sarvān % sarvātmā vada sāṃpratam // LiP_1,58.1 //",
    "GP12lip_1_au:5637": " sūta uvāca grahādhipatye bhagavān $ abhyaṣiñcaddivākaram &",
    "GP12lip_1_au:5638": " ṛkṣāṇāmoṣadhīnāṃ ca % somaṃ brahmā prajāpatiḥ // LiP_1,58.2 //",
    "GP12lip_1_au:5639": " apāṃ ca varuṇaṃ devaṃ $ dhanānāṃ yakṣapuṅgavam &",
    "GP12lip_1_au:5640": " ādityānāṃ tathā viṣṇuṃ % vasūnāṃ pāvakaṃ tathā // LiP_1,58.3 //",
    "GP12lip_1_au:5641": " prajāpatīnāṃ dakṣaṃ ca $ marutāṃ śakrameva ca &",
    "GP12lip_1_au:5642": " daityānāṃ dānavānāṃ ca % prahlādaṃ daityapuṅgavam // LiP_1,58.4 //",
    "GP12lip_1_au:5643": " dharmaṃ pitṝṇām adhipaṃ $ nirṛtiṃ piśitāśinām &",
    "GP12lip_1_au:5644": " rudraṃ paśūnāṃ bhūtānāṃ % nandinaṃ gaṇanāyakam // LiP_1,58.5 //",
    "GP12lip_1_au:5645": " vīrāṇāṃ vīrabhadraṃ ca $ piśācānāṃ bhayaṃkaram &",
    "GP12lip_1_au:5646": " mātṝṇāṃ caiva cāmuṇḍāṃ % sarvadevanamaskṛtām // LiP_1,58.6 //",
    "GP12lip_1_au:5647": " rudrāṇāṃ devadeveśaṃ $ nīlalohitamīśvaram &",
    "GP12lip_1_au:5648": " vighnānāṃ vyomajaṃ devaṃ % gajāsyaṃ tu vināyakam // LiP_1,58.7 //",
    "GP12lip_1_au:5649": " strīṇāṃ devīmumāṃ devīṃ $ vacasāṃ ca sarasvatīm &",
    "GP12lip_1_au:5650": " viṣṇuṃ māyāvināṃ caiva % svātmānaṃ jagatāṃ tathā // LiP_1,58.8 //",
    "GP12lip_1_au:5651": " himavantaṃ girīṇāṃ tu $ nadīnāṃ caiva jāhnavīm &",
    "GP12lip_1_au:5652": " samudrāṇāṃ ca sarveṣām % adhipaṃ payasāṃ nidhim // LiP_1,58.9 //",
    "GP12lip_1_au:5653": " vṛkṣāṇāṃ caiva cāśvatthaṃ $ plakṣaṃ ca prapitāmahaḥ // LiP_1,58.10 //",
    "GP12lip_1_au:5654": " gandharvavidyādharakinnarāṇām $ īśaṃ punaś citrarathaṃ cakāra &",
    "GP12lip_1_au:5655": " nāgādhipaṃ vāsukimugravīryaṃ % sarpādhipaṃ takṣakamugravīryam //",
    "GP12lip_1_au:5656": " digvāraṇānāmadhipaṃ cakāra gajendram airāvatam ugravīryam /*",
    "GP12lip_1_au:5657": " suparṇamīśaṃ patatāmathāśvarājānamuccaiḥśravasaṃ cakāra // LiP_1,58.12 //*",
    "GP12lip_1_au:5658": " siṃhaṃ mṛgāṇāṃ vṛṣabhaṃ gavāṃ ca $ mṛgādhipānāṃ śarabhaṃ cakāra &",
    "GP12lip_1_au:5659": " senādhipānāṃ guhamaprameyaṃ % śrutismṛtīnāṃ lakulīśamīśam // LiP_1,58.13",
    "GP12lip_1_au:5660": " abhyaṣiñcatsudharmāṇaṃ $ tathā śaṅkhapadaṃ diśām &",
    "GP12lip_1_au:5661": " ketumantaṃ krameṇaiva % hemaromāṇameva ca // LiP_1,58.14 //",
    "GP12lip_1_au:5662": " pṛthivyāṃ pṛthumīśānaṃ $ sarveṣāṃ tu maheśvaram &",
    "GP12lip_1_au:5663": " caturmūrtiṣu sarvajñaṃ % śaṅkaraṃ vṛṣabhadhvajam // LiP_1,58.15 //",
    "GP12lip_1_au:5664": " prasādādbhagavāñchambhoś $ cābhyaṣiñcadyathākramam &",
    "GP12lip_1_au:5665": " purābhiṣicya puṇyātmā % rarāja bhuvaneśvaraḥ // LiP_1,58.16 //",
    "GP12lip_1_au:5666": " etadvo vistareṇaiva $ kathitaṃ munipuṅgavāḥ &",
    "GP12lip_1_au:5667": " abhiṣiktāstatastvete % viśiṣṭā viśvayoninā // LiP_1,58.17 //",
    "GP12lip_1_au:5668": " iti śrīliṅgamahāpurāṇe sūryādyabhiṣekakathanaṃ nāmāṣṭapañcāśattamo",
    "GP12lip_1_au:5669": " 'dhyāyaḥ",
    "GP12lip_1_au:5670": " LiP, 1, 59",
    "GP12lip_1_au:5671": " sūta uvāca etacchrutvā tu munayaḥ $ punastaṃ saṃśayānvitāḥ &",
    "GP12lip_1_au:5672": " papracchuruttaraṃ bhūyas % tadā te romaharṣaṇam // LiP_1,59.1 //",
    "GP12lip_1_au:5673": " ṛṣaya ūcuḥ yadetaduktaṃ bhavatā $ sūteha vadatāṃ vara &",
    "GP12lip_1_au:5674": " etadvistarato brūhi % jyotiṣāṃ ca vinirṇayam // LiP_1,59.2 //",
    "GP12lip_1_au:5675": " śrutvā tu vacanaṃ teṣāṃ $ tadā sūtaḥ samāhitaḥ &",
    "GP12lip_1_au:5676": " uvāca paramaṃ vākyaṃ % teṣāṃ saṃśayanirṇaye // LiP_1,59.3 //",
    "GP12lip_1_au:5677": " asminnarthe mahāprājñair $ yaduktaṃ śāntabuddhibhiḥ &",
    "GP12lip_1_au:5678": " etadvo 'haṃ pravakṣyāmi % sūryacandramasorgatim // LiP_1,59.4 //",
    "GP12lip_1_au:5679": " <fire-water-circle>",
    "GP12lip_1_au:5680": " yathā devagṛhāṇīha $ sūryacandrādayo grahāḥ &",
    "GP12lip_1_au:5681": " ataḥ paraṃ tu trividham % agnervakṣye samudbhavam // LiP_1,59.5 //",
    "GP12lip_1_au:5682": " divyasya bhautikasyāgner $ atho 'gneḥ pārthivasya ca &",
    "GP12lip_1_au:5683": " vyuṣṭāyāṃ tu rajanyāṃ ca % brahmaṇo 'vyaktajanmanaḥ // LiP_1,59.6 //",
    "GP12lip_1_au:5684": " avyākṛtamidaṃ tvāsīn $ naiśena tamasā vṛtam &",
    "GP12lip_1_au:5685": " caturbhāgāvaśiṣṭe 'smin % loke naṣṭe viśeṣataḥ // LiP_1,59.7 //",
    "GP12lip_1_au:5686": " svayaṃbhūrbhagavāṃstatra $ lokasarvārthasādhakaḥ &",
    "GP12lip_1_au:5687": " khadyotavatsa vyacarad % āvirbhāvacikīrṣayā // LiP_1,59.8 //",
    "GP12lip_1_au:5688": " so 'gniṃ sṛṣṭvātha lokādau $ pṛthivījalasaṃśritaḥ &",
    "GP12lip_1_au:5689": " saṃhṛtya tatprakāśārthaṃ % tridhā vyabhajadīśvaraḥ // LiP_1,59.9 //",
    "GP12lip_1_au:5690": " pavano yastu loke 'smin $ pārthivo vahnirucyate &",
    "GP12lip_1_au:5691": " yaścāsau lokādau sūrye % śuciragnistu sa smṛtaḥ // LiP_1,59.10 //",
    "GP12lip_1_au:5692": " vaidyuto 'bjastu vijñeyas $ teṣāṃ vakṣye tu lakṣaṇam &",
    "GP12lip_1_au:5693": " vaidyuto jāṭharaḥ sauro % vārigarbhāstrayo 'gnayaḥ // LiP_1,59.11 //",
    "GP12lip_1_au:5694": " tasmādapaḥ pibansūryo $ gobhir dīpyatyasau vibhuḥ &",
    "GP12lip_1_au:5695": " jale cābjaḥ samāviṣṭo % nādbhir agniḥ praśāmyati // LiP_1,59.12 //",
    "GP12lip_1_au:5696": " mānavānāṃ ca kukṣistho $ nāgniḥ śāmyati pāvakaḥ &",
    "GP12lip_1_au:5697": " arciṣmānpavanaḥ so 'gnir % niṣprabho jāṭharaḥ smṛtaḥ // LiP_1,59.13 //",
    "GP12lip_1_au:5698": " yaścāyaṃ maṇḍalī śuklī $ nirūṣmā samprajāyate &",
    "GP12lip_1_au:5699": " prabhā saurī tu pādena hy % astaṃ yāte divākare // LiP_1,59.14 //",
    "GP12lip_1_au:5700": " agnimāviśate rātrau $ tasmāddūrātprakāśate &",
    "GP12lip_1_au:5701": " udyantaṃ ca punaḥ sūryam % auṣṇyam agneḥ samāviśet // LiP_1,59.15 //",
    "GP12lip_1_au:5702": " pādena pārthivasyāgnes $ tasmādagnistapatyasau &",
    "GP12lip_1_au:5703": " prakāśoṣṇasvarūpe ca % saurāgneye tu tejasī // LiP_1,59.16 //",
    "GP12lip_1_au:5704": " parasparānupraveśād $ āpyāyete parasparam &",
    "GP12lip_1_au:5705": " uttare caiva bhūmyardhe % tathā hyagniś ca dakṣiṇe // LiP_1,59.17 //",
    "GP12lip_1_au:5706": " uttiṣṭhati punaḥ sūryaḥ $ punarvai praviśaty apaḥ &",
    "GP12lip_1_au:5707": " tasmāttāmrā bhavantyāpo % divārātripraveśanāt // LiP_1,59.18 //",
    "GP12lip_1_au:5708": " astaṃ yāti punaḥ sūryo $ 'harvai praviśaty apaḥ &",
    "GP12lip_1_au:5709": " tasmānnaktaṃ punaḥ śuklā % āpo dṛśyanti bhāsvarāḥ // LiP_1,59.19 //",
    "GP12lip_1_au:5710": " etena kramayogena $ bhūmyardhe dakṣiṇottare &",
    "GP12lip_1_au:5711": " udayāstamane nityam % ahorātraṃ viśaty apaḥ // LiP_1,59.20 //",
    "GP12lip_1_au:5712": " yaścāsau tapate sūryaḥ $ pibannaṃbho gabhastibhiḥ &",
    "GP12lip_1_au:5713": " pārthivāgnivimiśro 'sau % divyaḥ śuciriti smṛtaḥ // LiP_1,59.21 //",
    "GP12lip_1_au:5714": " sahasrapādasau vahnir $ vṛttakumbhanibhaḥ smṛtaḥ &",
    "GP12lip_1_au:5715": " ādatte sa tu nāḍīnāṃ % sahasreṇa samantataḥ // LiP_1,59.22 //",
    "GP12lip_1_au:5716": " nādeyīścaiva sāmudrīḥ $ kūpāścaiva tathā ghanāḥ &",
    "GP12lip_1_au:5717": " sthāvarā jaṅgamāścaiva % vāpīkulyādikā apaḥ // LiP_1,59.23 //",
    "GP12lip_1_au:5718": " <classes of sunrays>",
    "GP12lip_1_au:5719": " tasya raśmisahasraṃ tac $ chītavarṣoṣṇaniḥsravam &",
    "GP12lip_1_au:5720": " tāsāṃ catuḥśatā nāḍyo % varṣante citramūrtayaḥ // LiP_1,59.24 //",
    "GP12lip_1_au:5721": " bhajanāścaiva mālyāś ca $ ketanāḥ patanās tathā &",
    "GP12lip_1_au:5722": " amṛtā nāmataḥ sarvā % raśmayo vṛṣṭisarjanāḥ // LiP_1,59.25 //",
    "GP12lip_1_au:5723": " himodvahāś ca tā nāḍyo $ raśmayas triśatāḥ punaḥ &",
    "GP12lip_1_au:5724": " reśā meghāś ca vātsyāś ca % hlādinyo himasarjanāḥ // LiP_1,59.26 //",
    "GP12lip_1_au:5725": " candrabhā nāmataḥ sarvā $ pītābhāś ca gabhastayaḥ &",
    "GP12lip_1_au:5726": " śuklāś ca kakubhāścaiva % gāvo viśvabhṛtas tathā // LiP_1,59.27 //",
    "GP12lip_1_au:5727": " śuklāstā nāmataḥ sarvās $ triśatīrgharmasarjanāḥ &",
    "GP12lip_1_au:5728": " somo bibharti tābhistu % manuṣyapitṛdevatāḥ // LiP_1,59.28 //",
    "GP12lip_1_au:5729": " manuṣyānauṣadheneha $ svadhayā ca pitṝnapi &",
    "GP12lip_1_au:5730": " amṛtena surān sarvāṃs % tisṛbhis tarpayatyasau // LiP_1,59.29 //",
    "GP12lip_1_au:5731": " vasante caiva grīṣme ca $ śataiḥ sa tapate tribhiḥ &",
    "GP12lip_1_au:5732": " varṣāsvatho śaradi ca % caturbhiḥ saṃpravarṣati // LiP_1,59.30 //",
    "GP12lip_1_au:5733": " hemante śiśire caiva $ himamutsṛjate tribhiḥ &",
    "GP12lip_1_au:5734": " <Götter in der Sonne>",
    "GP12lip_1_au:5735": " indro dhātā bhagaḥ pūṣā % mitro 'tha varuṇo 'ryamā // LiP_1,59.31 //",
    "GP12lip_1_au:5736": " aṃśur vivasvāṃstvaṣṭā ca $ parjanyo viṣṇureva ca &",
    "GP12lip_1_au:5737": " varuṇo māghamāse tu % sūrya eva tu phālgune // LiP_1,59.32 //",
    "GP12lip_1_au:5738": " caitre māsi bhavedaṃśur $ dhātā vaiśākhatāpanaḥ &",
    "GP12lip_1_au:5739": " jyeṣṭhe māsi bhavedindra % āṣāḍhe cāryamā raviḥ // LiP_1,59.33 //",
    "GP12lip_1_au:5740": " vivasvān śrāvaṇe māsi $ prauṣṭhapade bhagaḥ smṛtaḥ &",
    "GP12lip_1_au:5741": " parjanyo 'śvayuje māsi % tvaṣṭā vai kārtike raviḥ // LiP_1,59.34 //",
    "GP12lip_1_au:5742": " mārgaśīrṣe bhavenmitraḥ $ pauṣe viṣṇuḥ sanātanaḥ &",
    "GP12lip_1_au:5743": " pañcaraśmisahasrāṇi % varuṇasyārkakarmaṇi // LiP_1,59.35 //",
    "GP12lip_1_au:5744": " ṣaḍbhiḥ sahasraiḥ pūṣā tu $ devo 'ṃśuḥ saptabhis tathā &",
    "GP12lip_1_au:5745": " dhātāṣṭabhiḥ sahasraistu % navabhistu śatakratuḥ // LiP_1,59.36 //",
    "GP12lip_1_au:5746": " vivasvān daśabhir yāti $ yātyekādaśabhir bhagaḥ &",
    "GP12lip_1_au:5747": " saptabhistapate mitras % tvaṣṭā caivāṣṭabhiḥ smṛtaḥ // LiP_1,59.37 //",
    "GP12lip_1_au:5748": " aryamā daśabhir yāti $ parjanyo navabhis tathā &",
    "GP12lip_1_au:5749": " ṣaḍbhī raśmisahasraistu % viṣṇustapati medinīm // LiP_1,59.38 //",
    "GP12lip_1_au:5750": " vasaṃte kapilaḥ sūryo $ grīṣme kāñcanasaprabhaḥ &",
    "GP12lip_1_au:5751": " śveto varṣāsu varṇena % pāṇḍuḥ śaradi bhāskaraḥ // LiP_1,59.39 //",
    "GP12lip_1_au:5752": " hemante tāmravarṇastu $ śiśire lohito raviḥ &",
    "GP12lip_1_au:5753": " iti varṇāḥ samākhyātā % mayā sūryasamudbhavāḥ // LiP_1,59.40 //",
    "GP12lip_1_au:5754": " oṣadhīṣu balaṃ dhatte $ svadhayā ca pitṛṣvapi &",
    "GP12lip_1_au:5755": " sūryo 'mareṣvapyamṛtaṃ % trayaṃ triṣu niyacchati // LiP_1,59.41 //",
    "GP12lip_1_au:5756": " evaṃ raśmisahasraṃ tat $ sauraṃ lokārthasādhakam &",
    "GP12lip_1_au:5757": " bhidyate lokamāsādya % jalaśītoṣṇaniḥsravam // LiP_1,59.42 //",
    "GP12lip_1_au:5758": " ityetanmaṇḍalaṃ śuklaṃ $ bhāsvaraṃ sūryasaṃjñitam &",
    "GP12lip_1_au:5759": " nakṣatragrahasomānāṃ % pratiṣṭhāyonireva ca // LiP_1,59.43 //",
    "GP12lip_1_au:5760": " candraṛkṣagrahāḥ sarve $ vijñeyāḥ sūryasaṃbhavāḥ &",
    "GP12lip_1_au:5761": " nakṣatrādhipatiḥ somo % nayanaṃ vāmamīśituḥ // LiP_1,59.44 //",
    "GP12lip_1_au:5762": " nayanaṃ caivam īśasya $ dakṣiṇaṃ bhāskaraḥ svayam &",
    "GP12lip_1_au:5763": " teṣāṃ janānāṃ loke 'smin % nayanaṃ nayate yataḥ // LiP_1,59.45 //",
    "GP12lip_1_au:5764": " iti śrīliṅgamahāpurāṇe pūrvabhāge sūryaraśmisvarūpakathanaṃ nāmaikonaṣaṣṭitamo 'dhyāyaḥ",
    "GP12lip_1_au:5765": " LiP, 1, 60",
    "GP12lip_1_au:5766": " sūta uvāca śeṣāḥ pañca grahā jñeyā $ īśvarāḥ kāmacāriṇaḥ &",
    "GP12lip_1_au:5767": " paṭhyate cāgnirāditya % udakaṃ candramāḥ smṛtaḥ // LiP_1,60.1 //",
    "GP12lip_1_au:5768": " śeṣāṇāṃ prakṛtiṃ samyag $ vakṣyamāṇāṃ nibodhata &",
    "GP12lip_1_au:5769": " surasenāpatiḥ skandaḥ % paṭhyate 'ṅgārako grahaḥ // LiP_1,60.2 //",
    "GP12lip_1_au:5770": " nārāyaṇaṃ budhaṃ prāhur $ devaṃ jñānavido janāḥ &",
    "GP12lip_1_au:5771": " sarvalokaprabhuḥ sākṣād % yamo lokaprabhuḥ svayam // LiP_1,60.3 //",
    "GP12lip_1_au:5772": " mahāgraho dvijaśreṣṭhā $ mandagāmī śanaiścaraḥ &",
    "GP12lip_1_au:5773": " devāsuragurū dvau tu % bhānumantau mahāgrahau // LiP_1,60.4 //",
    "GP12lip_1_au:5774": " prajāpatisutāvuktau $ tataḥ śukrabṛhaspatī &",
    "GP12lip_1_au:5775": " ādityamūlamakhilaṃ % trailokyaṃ nātra saṃśayaḥ // LiP_1,60.5 //",
    "GP12lip_1_au:5776": " bhavatyasmājjagatkṛtsnaṃ $ sadevāsuramānuṣam &",
    "GP12lip_1_au:5777": " rudrendropendracandrāṇāṃ % viprendrāgnidivaukasām // LiP_1,60.6 //",
    "GP12lip_1_au:5778": " dyutirdyutimatāṃ kṛtsnaṃ $ yattejaḥ sarvalaukikam &",
    "GP12lip_1_au:5779": " sarvātmā sarvalokeśo % mahādevaḥ prajāpatiḥ // LiP_1,60.7 //",
    "GP12lip_1_au:5780": " sūrya eva trilokeśo $ mūlaṃ paramadaivatam &",
    "GP12lip_1_au:5781": " tataḥ saṃjāyate sarvaṃ % tatraiva pravilīyate // LiP_1,60.8 //",
    "GP12lip_1_au:5782": " bhāvābhāvau hi lokānām $ ādityānniḥsṛtau purā &",
    "GP12lip_1_au:5783": " avijñeyo graho viprā % dīptimānsuprabho raviḥ // LiP_1,60.9 //",
    "GP12lip_1_au:5784": " atra gacchanti nidhanaṃ $ jāyante ca punaḥ punaḥ &",
    "GP12lip_1_au:5785": " kṣaṇā muhūrtā divasā % niśāḥ pakṣāś ca kṛtsnaśaḥ // LiP_1,60.10 //",
    "GP12lip_1_au:5786": " māsāḥ saṃvatsaraścaiva $ ṛtavo 'tha yugāni ca &",
    "GP12lip_1_au:5787": " tadādityādṛte hyeṣā % kālasaṃkhyā na vidyate // LiP_1,60.11 //",
    "GP12lip_1_au:5788": " kālādṛte na niyamo $ na dīkṣā nāhnikakramaḥ &",
    "GP12lip_1_au:5789": " ṛtūnāṃ ca vibhāgaś ca % puṣpaṃ mūlaṃ phalaṃ kutaḥ // LiP_1,60.12 //",
    "GP12lip_1_au:5790": " kutaḥ sasyaviniṣpattis $ tṛṇauṣadhigaṇo 'pi ca &",
    "GP12lip_1_au:5791": " abhāvo vyavahārāṇāṃ % jantūnāṃ divi ceha ca // LiP_1,60.13 //",
    "GP12lip_1_au:5792": " jagatpratāpanamṛte $ bhāskaraṃ rudrarūpiṇam &",
    "GP12lip_1_au:5793": " sa eṣa kālaścāgniś ca % dvādaśātmā prajāpatiḥ // LiP_1,60.14 //",
    "GP12lip_1_au:5794": " tapatyeṣa dvijaśreṣṭhās $ trailokyaṃ sacarācaram &",
    "GP12lip_1_au:5795": " sa eṣa tejasāṃ rāśiḥ % samastaḥ sārvalaukikaḥ // LiP_1,60.15 //",
    "GP12lip_1_au:5796": " uttamaṃ mārgamāsthāya $ rātryahobhir idaṃ jagat &",
    "GP12lip_1_au:5797": " pārśvata ūrdhvam adhaś caiva % tāpayatyeṣa sarvaśaḥ // LiP_1,60.16 //",
    "GP12lip_1_au:5798": " yathā prabhākaro dīpo $ gṛhamadhye 'valambitaḥ &",
    "GP12lip_1_au:5799": " pārśvata ūrdhvam adhaścaiva % tamo nāśayate samam // LiP_1,60.17 //",
    "GP12lip_1_au:5800": " tadvatsahasrakiraṇo $ graharājo jagatprabhuḥ &",
    "GP12lip_1_au:5801": " sūryo gobhir jagat sarvam % ādīpayati sarvataḥ // LiP_1,60.18 //",
    "GP12lip_1_au:5802": " <7 special sunrays>",
    "GP12lip_1_au:5803": " rave raśmisahasraṃ yat $ prāṅmayā samudāhṛtam &",
    "GP12lip_1_au:5804": " teṣāṃ śreṣṭhāḥ punaḥ sapta % raśmayo grahayonayaḥ // LiP_1,60.19 //",
    "GP12lip_1_au:5805": " suṣumno harikeśaś ca $ viśvakarmā tathaiva ca &",
    "GP12lip_1_au:5806": " viśvavyacāḥ punaścādyaḥ % saṃnaddhaś ca tataḥ paraḥ // LiP_1,60.20 //",
    "GP12lip_1_au:5807": " sarvāvasuḥ punaścānyaḥ $ svarāḍanyaḥ prakīrtitaḥ &",
    "GP12lip_1_au:5808": " suṣumnaḥ sūryaraśmistu % dakṣiṇāṃ rāśim aidhayat // LiP_1,60.21 //",
    "GP12lip_1_au:5809": " nyagūrdhvādhaḥ pracāro 'sya $ suṣumnaḥ parikīrtitaḥ &",
    "GP12lip_1_au:5810": " harikeśaḥ purastād yo % ṛkṣayoniḥ prakīrtyate // LiP_1,60.22 //",
    "GP12lip_1_au:5811": " dakṣiṇe viśvakarmā ca $ raśmirvardhayate budham &",
    "GP12lip_1_au:5812": " viśvavyacāstu yaḥ paścāc % chukrayoniḥ smṛto budhaiḥ // LiP_1,60.23 //",
    "GP12lip_1_au:5813": " saṃnaddhaś ca tu yo raśmiḥ $ sa yonir lohitasya tu &",
    "GP12lip_1_au:5814": " ṣaṣṭhaḥ sarvāvasū raśmiḥ % sa yonistu bṛhaspateḥ // LiP_1,60.24 //",
    "GP12lip_1_au:5815": " śanaiścaraṃ punaś cāpi $ raśmir āpyāyate svarāṭ &",
    "GP12lip_1_au:5816": " evaṃ sūryaprabhāvena % nakṣatragrahatārakāḥ // LiP_1,60.25 //",
    "GP12lip_1_au:5817": " dṛśyante divi tāḥ sarvāḥ $ viśvaṃ cedaṃ punarjagat &",
    "GP12lip_1_au:5818": " na kṣīyante yatastāni % tasmānnakṣatratā smṛtā // LiP_1,60.26 //",
    "GP12lip_1_au:5819": " iti śrīliṅgamahāpurāṇe pūrvabhāge ṣaṣṭitamo 'dhyāyaḥ",
    "GP12lip_1_au:5820": " LiP, 1, 61",
    "GP12lip_1_au:5821": " sūta uvāca kṣetrāṇyetāni sarvāṇi $ ātapanti gabhastibhiḥ &",
    "GP12lip_1_au:5822": " teṣāṃ kṣetrāṇyathādatte % sūryo nakṣatratārakāḥ // LiP_1,61.1 //",
    "GP12lip_1_au:5823": " cīrṇena sukṛteneha $ sukṛtānte grahāśrayāḥ &",
    "GP12lip_1_au:5824": " tāraṇāttārakā hyetāḥ % śuklatvāccaiva tārakāḥ // LiP_1,61.2 //",
    "GP12lip_1_au:5825": " divyānāṃ pārthivānāṃ ca $ naiśānāṃ caiva sarvaśaḥ &",
    "GP12lip_1_au:5826": " ādānānnityamādityas % tejasāṃ tamasāmapi // LiP_1,61.3 //",
    "GP12lip_1_au:5827": " savane syandane 'rthe ca $ dhātur eṣa vibhāṣyate &",
    "GP12lip_1_au:5828": " savanāttejaso 'pāṃ ca % tenāsau savitā mataḥ // LiP_1,61.4 //",
    "GP12lip_1_au:5829": " bahulaścandra ityeṣa $ hlādane dhāturucyate &",
    "GP12lip_1_au:5830": " śuklatve cāmṛtatve ca % śītatve ca vibhāvyate // LiP_1,61.5 //",
    "GP12lip_1_au:5831": " sūryācandramasordivye $ maṇḍale bhāsvare khage &",
    "GP12lip_1_au:5832": " jalatejomaye śukle % vṛttakuṃbhanibhe śubhe // LiP_1,61.6 //",
    "GP12lip_1_au:5833": " ghanatoyātmakaṃ tatra $ maṇḍalaṃ śaśinaḥ smṛtam &",
    "GP12lip_1_au:5834": " ghanatejomayaṃ śuklaṃ % maṇḍalaṃ bhāskarasya tu // LiP_1,61.7 //",
    "GP12lip_1_au:5835": " vasanti sarvadevāś ca $ sthānānyetāni sarvaśaḥ &",
    "GP12lip_1_au:5836": " manvantareṣu sarveṣu % ṛkṣasūryagrahāśrayāḥ // LiP_1,61.8 //",
    "GP12lip_1_au:5837": " tena grahā gṛhāṇyeva $ tadākhyāste bhavanti ca &",
    "GP12lip_1_au:5838": " sauraṃ sūryo 'viśatsthānaṃ % saumyaṃ somastathaiva ca // LiP_1,61.9 //",
    "GP12lip_1_au:5839": " śaukraṃ śukro 'viśatsthānaṃ $ ṣoḍaśārciḥ pratāpavān &",
    "GP12lip_1_au:5840": " bṛhad bṛhaspatiścaiva % lohitaścaiva lohitam // LiP_1,61.10 //",
    "GP12lip_1_au:5841": " śanaiścaraṃ tathā sthānaṃ $ devaścāpi śanaiścaraḥ &",
    "GP12lip_1_au:5842": " baudhaṃ budhastu svarbhānuḥ % svarbhānusthānamāśritaḥ // LiP_1,61.11 //",
    "GP12lip_1_au:5843": " nakṣatrāṇi ca sarvāṇi $ nakṣatrāṇi viśanti ca &",
    "GP12lip_1_au:5844": " gṛhāṇyetāni sarvāṇi % jyotīṃṣi sukṛtātmanām // LiP_1,61.12 //",
    "GP12lip_1_au:5845": " kalpādau sampravṛttāni $ nirmitāni svayaṃbhuvā &",
    "GP12lip_1_au:5846": " sthānānyetāni tiṣṭhanti % yāvad ābhūtasaṃplavam // LiP_1,61.13 //",
    "GP12lip_1_au:5847": " manvantareṣu sarveṣu $ devasthānāni tāni vai &",
    "GP12lip_1_au:5848": " abhimānino 'vatiṣṭhante % devāḥ sthānaṃ punaḥ punaḥ // LiP_1,61.14 //",
    "GP12lip_1_au:5849": " atītaistu sahaitāni $ bhāvyābhāvyaiḥ suraiḥ saha &",
    "GP12lip_1_au:5850": " vartante vartamānaiś ca % sthānibhistaiḥ suraiḥ saha // LiP_1,61.15 //",
    "GP12lip_1_au:5851": " asminmanvantare caiva $ grahā vaimānikāḥ smṛtāḥ &",
    "GP12lip_1_au:5852": " vivasvānaditeḥ putraḥ % sūryo vaivasvate 'ntare // LiP_1,61.16 //",
    "GP12lip_1_au:5853": " dyutimānṛṣiputrastu $ somo devo vasuḥ smṛtaḥ &",
    "GP12lip_1_au:5854": " śukro devastu vijñeyo % bhārgavo 'surayājakaḥ // LiP_1,61.17 //",
    "GP12lip_1_au:5855": " bṛhattejāḥ smṛto devo $ devācāryo 'ṅgiraḥsutaḥ &",
    "GP12lip_1_au:5856": " budho manoharaścaiva % ṛṣiputrastu sa smṛtaḥ // LiP_1,61.18 //",
    "GP12lip_1_au:5857": " śanaiścaro virūpastu $ saṃjñāputro vivasvataḥ &",
    "GP12lip_1_au:5858": " agnirvikeśyāṃ jajñe tu % yuvāsau lohitārciṣaḥ // LiP_1,61.19 //",
    "GP12lip_1_au:5859": " nakṣatraṛkṣanāminyo $ dākṣāyaṇyastu tāḥ smṛtāḥ &",
    "GP12lip_1_au:5860": " svarbhānuḥ siṃhikāputro % bhūtasaṃtāpano 'suraḥ // LiP_1,61.20 //",
    "GP12lip_1_au:5861": " somarkṣagrahasūryeṣu $ kīrtitāstvabhimāninaḥ &",
    "GP12lip_1_au:5862": " sthānānyetānyathoktāni % sthāninyaścaiva devatāḥ // LiP_1,61.21 //",
    "GP12lip_1_au:5863": " sauram agnimayaṃ sthānaṃ $ sahasrāṃśorvivasvataḥ &",
    "GP12lip_1_au:5864": " himāṃśostu smṛtaṃ sthānam % ammayaṃ śuklameva ca // LiP_1,61.22 //",
    "GP12lip_1_au:5865": " āpyaṃ śyāmaṃ manojñaṃ ca $ budharaśmigṛhaṃ smṛtam &",
    "GP12lip_1_au:5866": " śuklasyāpyammayaṃ śuklaṃ % padaṃ ṣoḍaśaraśmivat // LiP_1,61.23 //",
    "GP12lip_1_au:5867": " navaraśmi tu bhaumasya $ lohitaṃ sthānam uttamam &",
    "GP12lip_1_au:5868": " haridrābhaṃ bṛhaccāpi % ṣoḍaśārcirbṛhaspateḥ // LiP_1,61.24 //",
    "GP12lip_1_au:5869": " aṣṭaraśmigṛhaṃ cāpi $ proktaṃ kṛṣṇaṃ śanaiścare &",
    "GP12lip_1_au:5870": " svarbhānostāmasaṃ sthānaṃ % bhūtasaṃtāpanālayam // LiP_1,61.25 //",
    "GP12lip_1_au:5871": " vijñeyāstārakāḥ sarvās tv $ ṛṣayastvekaraśmayaḥ &",
    "GP12lip_1_au:5872": " āśrayāḥ puṇyakīrtīnāṃ % śuklāścāpi svavarṇataḥ // LiP_1,61.26 //",
    "GP12lip_1_au:5873": " ghanatoyātmikā jñeyāḥ $ kalpādāveva nirmitāḥ &",
    "GP12lip_1_au:5874": " ādityaraśmisaṃyogāt % saṃprakāśātmikāḥ smṛtāḥ // LiP_1,61.27 //",
    "GP12lip_1_au:5875": " navayojanasāhasro $ viṣkaṃbhaḥ savituḥ smṛtaḥ &",
    "GP12lip_1_au:5876": " triguṇastasya vistāro % maṇḍalasya pramāṇataḥ // LiP_1,61.28 //",
    "GP12lip_1_au:5877": " dviguṇaḥ sūryavistārād $ vistāraḥ śaśinaḥ smṛtaḥ &",
    "GP12lip_1_au:5878": " tulyastayostu svarbhānur % bhūtvādhastātprasarpati // LiP_1,61.29 //",
    "GP12lip_1_au:5879": " uddhṛtya pṛthivīchāyāṃ $ nirmitāṃ maṇḍalākṛtim &",
    "GP12lip_1_au:5880": " svarbhānostu bṛhatsthānaṃ % tṛtīyaṃ yattamomayam // LiP_1,61.30 //",
    "GP12lip_1_au:5881": " ādityāttacca niṣkramya $ samaṃ gacchati parvasu &",
    "GP12lip_1_au:5882": " ādityameti somācca % punaḥ saureṣu parvasu // LiP_1,61.31 //",
    "GP12lip_1_au:5883": " svarbhānuṃ nudate yasmāt $ tasmātsvarbhānurucyate &",
    "GP12lip_1_au:5884": " candrasya ṣoḍaśo bhāgo % bhārgavasya vidhīyate // LiP_1,61.32 //",
    "GP12lip_1_au:5885": " viṣkaṃbhānmaṇḍalāccaiva $ yojanāgrātpramāṇataḥ &",
    "GP12lip_1_au:5886": " bhārgavātpādahīnastu % vijñeyo vai bṛhaspatiḥ // LiP_1,61.33 //",
    "GP12lip_1_au:5887": " bṛhaspateḥ pādahīnau $ vakrasaurī ubhau smṛtau &",
    "GP12lip_1_au:5888": " vistārānmaṇḍalāccaiva % pādahīnastayorbudhaḥ // LiP_1,61.34 //",
    "GP12lip_1_au:5889": " tārānakṣatrarūpāṇi $ vapuṣmantīha yāni vai &",
    "GP12lip_1_au:5890": " budhena tāni tulyāni % vistārānmaṇḍalācca vai // LiP_1,61.35 //",
    "GP12lip_1_au:5891": " prāyaśaścandrayogīni $ vidyādṛkṣāṇi tattvavit &",
    "GP12lip_1_au:5892": " tārānakṣatrarūpāṇi % hīnāni tu parasparam // LiP_1,61.36 //",
    "GP12lip_1_au:5893": " śatāni pañca catvāri $ trīṇi dve caiva yojane &",
    "GP12lip_1_au:5894": " sarvopari nikṛṣṭāni % tārakāmaṇḍalāni tu // LiP_1,61.37 //",
    "GP12lip_1_au:5895": " yojanānyardhamātrāṇi $ tebhyo hrasvaṃ na vidyate &",
    "GP12lip_1_au:5896": " upariṣṭāttrayasteṣāṃ % grahāste dūrasarpiṇaḥ // LiP_1,61.38 //",
    "GP12lip_1_au:5897": " sauro 'ṅgirāś ca vakraś ca $ jñeyā mandavicāriṇaḥ &",
    "GP12lip_1_au:5898": " pūrvameva samākhyātā % gatisteṣāṃ yathākramam // LiP_1,61.39 //",
    "GP12lip_1_au:5899": " eteṣveva grahāḥ sarve $ nakṣatreṣu samutthitāḥ &",
    "GP12lip_1_au:5900": " vivasvānaditeḥ putraḥ % sūryo vai munisattamāḥ // LiP_1,61.40 //",
    "GP12lip_1_au:5901": " viśākhāsu samutpanno $ grahāṇāṃ prathamo grahaḥ &",
    "GP12lip_1_au:5902": " tviṣimān dharmaputrastu % somo devo vasustu saḥ // LiP_1,61.41 //",
    "GP12lip_1_au:5903": " śītaraśmiḥ samutpannaḥ $ kṛttikāsu niśākaraḥ &",
    "GP12lip_1_au:5904": " ṣoḍaśārcirbhṛgoḥ putraḥ % śukraḥ sūryādanantaram // LiP_1,61.42 //",
    "GP12lip_1_au:5905": " tārāgrahāṇāṃ pravaras $ tiṣye kṣetre samutthitaḥ &",
    "GP12lip_1_au:5906": " grahaścāṅgirasaḥ putro % dvādaśārcirbṛhaspatiḥ // LiP_1,61.43 //",
    "GP12lip_1_au:5907": " phālgunīṣu samutpannaḥ $ pūrvākhyāsu jagadguruḥ &",
    "GP12lip_1_au:5908": " navārcirlohitāṅgaś ca % prajāpatisuto grahaḥ // LiP_1,61.44 //",
    "GP12lip_1_au:5909": " āṣāḍhāsviha pūrvāsu $ samutpanna iti smṛtaḥ &",
    "GP12lip_1_au:5910": " revatīṣveva saptārciḥ- % sthāne sauriḥ śanaiścaraḥ // LiP_1,61.45 //",
    "GP12lip_1_au:5911": " saumyo budho dhaniṣṭhāsu $ pañcārcir udito grahaḥ &",
    "GP12lip_1_au:5912": " tamomayo mṛtyusutaḥ % prajākṣayakaraḥ śikhī // LiP_1,61.46 //",
    "GP12lip_1_au:5913": " āśleṣāsu samutpannaḥ $ sarvahārī mahāgrahaḥ &",
    "GP12lip_1_au:5914": " tathā svanāmadheyeṣu % dākṣāyaṇyaḥ samutthitāḥ // LiP_1,61.47 //",
    "GP12lip_1_au:5915": " tamovīryamayo rāhuḥ $ prakṛtyā kṛṣṇamaṇḍalaḥ &",
    "GP12lip_1_au:5916": " bharaṇīṣu samutpanno % grahaścandrārkamardanaḥ // LiP_1,61.48 //",
    "GP12lip_1_au:5917": " ete tārā grahāścāpi $ boddhavyā bhārgavādayaḥ &",
    "GP12lip_1_au:5918": " janmanakṣatrapīḍāsu % yānti vaiguṇyatāṃ yataḥ // LiP_1,61.49 //",
    "GP12lip_1_au:5919": " mucyate tena doṣeṇa $ tatastadgrahabhaktitaḥ &",
    "GP12lip_1_au:5920": " sarvagrahāṇāmeteṣām % ādirāditya ucyate // LiP_1,61.50 //",
    "GP12lip_1_au:5921": " tārāgrahāṇāṃ śukrastu $ ketūnāṃ cāpi dhūmavān &",
    "GP12lip_1_au:5922": " dhruvaḥ kila grahāṇāṃ tu % vibhaktānāṃ caturdiśam // LiP_1,61.51 //",
    "GP12lip_1_au:5923": " nakṣatrāṇāṃ śraviṣṭhā syād $ ayanānāṃ tathottaram &",
    "GP12lip_1_au:5924": " varṣāṇāṃ caiva pañcānām % ādyaḥ saṃvatsaraḥ smṛtaḥ // LiP_1,61.52 //",
    "GP12lip_1_au:5925": " ṛtūnāṃ śiśiraścāpi $ māsānāṃ māgha ucyate &",
    "GP12lip_1_au:5926": " pakṣāṇāṃ śuklapakṣastu % tithīnāṃ pratipattathā // LiP_1,61.53 //",
    "GP12lip_1_au:5927": " ahorātravibhāgānām $ ahaścādiḥ prakīrtitaḥ &",
    "GP12lip_1_au:5928": " muhūrtānāṃ tathaivādir % muhūrto rudradaivataḥ // LiP_1,61.54 //",
    "GP12lip_1_au:5929": " kṣaṇaścāpi nimeṣādiḥ $ kālaḥ kālavidāṃ varāḥ &",
    "GP12lip_1_au:5930": " śravaṇāntaṃ dhaniṣṭhādi % yugaṃ syātpañcavārṣikam // LiP_1,61.55 //",
    "GP12lip_1_au:5931": " bhānorgativiśeṣeṇa $ cakravatparivartate &",
    "GP12lip_1_au:5932": " divākaraḥ smṛtastasmāt % kālakṛdvibhurīśvaraḥ // LiP_1,61.56 //",
    "GP12lip_1_au:5933": " caturvidhānāṃ bhūtānāṃ $ pravartakanivartakaḥ &",
    "GP12lip_1_au:5934": " tasyāpi bhagavān rudraḥ % sākṣāddevaḥ pravartakaḥ // LiP_1,61.57 //",
    "GP12lip_1_au:5935": " ityeṣa jyotiṣāmevaṃ $ saṃniveśo 'rthaniścayaḥ &",
    "GP12lip_1_au:5936": " lokasaṃvyavahārārthaṃ % mahādevena nirmitaḥ // LiP_1,61.58 //",
    "GP12lip_1_au:5937": " buddhipūrvaṃ bhagavatā $ kalpādau sampravartitaḥ &",
    "GP12lip_1_au:5938": " sa āśrayo 'bhimānī ca % sarvasya jyotirātmakaḥ // LiP_1,61.59 //",
    "GP12lip_1_au:5939": " ekarūpapradhānasya $ pariṇāmo 'yamadbhutaḥ &",
    "GP12lip_1_au:5940": " naiṣa śakyaḥ prasaṃkhyātuṃ % yāthātathyena kenacit // LiP_1,61.60 //",
    "GP12lip_1_au:5941": " gatāgataṃ manuṣyeṇa $ jyotiṣāṃ māṃsacakṣuṣā &",
    "GP12lip_1_au:5942": " āgamādanumānācca % pratyakṣādupapattitaḥ // LiP_1,61.61 //",
    "GP12lip_1_au:5943": " parīkṣya nipuṇaṃ buddhyā $ śraddhātavyaṃ vipaścitā &",
    "GP12lip_1_au:5944": " cakṣuḥ śāstraṃ jalaṃ lekhyaṃ % gaṇitaṃ munisattamāḥ // LiP_1,61.62 //",
    "GP12lip_1_au:5945": " pañcaite hetavo jñeyā $ jyotirmānavinirṇaye // LiP_1,61.63 //",
    "GP12lip_1_au:5946": " iti śrīliṅgamahāpurāṇe pūrvabhāge grahasaṃkhyāvarṇanaṃ nāmaikaṣaṣṭitamo 'dhyāyaḥ",
    "GP12lip_1_au:5947": " LiP, 1, 62",
    "GP12lip_1_au:5948": " ṛṣaya ūcuḥ kathaṃ viṣṇoḥ prasādādvai $ dhruvo buddhimatāṃ varaḥ &",
    "GP12lip_1_au:5949": " meḍhībhūto grāhāṇāṃ vai % vaktumarhasi sāṃpratam // LiP_1,62.1 //",
    "GP12lip_1_au:5950": " sūta uvāca etamarthaṃ mayā pṛṣṭo $ nānāśāstraviśāradaḥ &",
    "GP12lip_1_au:5951": " mārkaṇḍeyaḥ purā prāha % mahyaṃ śuśrūṣave dvijāḥ // LiP_1,62.2 //",
    "GP12lip_1_au:5952": " mārkaṇḍeya uvāca sārvabhaumo mahātejāḥ $ sarvaśastrabhṛtāṃ varaḥ &",
    "GP12lip_1_au:5953": " uttānapādo rājā vai % pālayāmāsa medinīm // LiP_1,62.3 //",
    "GP12lip_1_au:5954": " tasya bhāryādvayam abhūt $ sunītiḥ surucis tathā &",
    "GP12lip_1_au:5955": " agrajāyāmabhūtputraḥ % sunītyāṃ tu mahāyaśāḥ // LiP_1,62.4 //",
    "GP12lip_1_au:5956": " dhruvo nāma mahāprājñaḥ $ kuladīpo mahāmatiḥ &",
    "GP12lip_1_au:5957": " kadācit saptavarṣe 'pi % pituraṅkam upāviśat // LiP_1,62.5 //",
    "GP12lip_1_au:5958": " surucistaṃ vinirdhūya $ svaputraṃ prītimānasā &",
    "GP12lip_1_au:5959": " nyaveśayattaṃ viprendrā hy % aṅkaṃ rūpeṇa mānitā // LiP_1,62.6 //",
    "GP12lip_1_au:5960": " alabdhvā sa piturdhīmān $ aṅkaṃ duḥkhitamānasaḥ &",
    "GP12lip_1_au:5961": " mātuḥ samīpamāgamya % ruroda sa punaḥ punaḥ // LiP_1,62.7 //",
    "GP12lip_1_au:5962": " rudantaṃ putramāhedaṃ $ mātā śokapariplutā &",
    "GP12lip_1_au:5963": " surucirdayitā bhartus % tasyāḥ putro 'pi tādṛśaḥ // LiP_1,62.8 //",
    "GP12lip_1_au:5964": " mama tvaṃ mandabhāgyāyā $ jātaḥ putro 'pyabhāgyavān &",
    "GP12lip_1_au:5965": " kiṃ śocasi kimarthaṃ tvaṃ % rodamānaḥ punaḥ punaḥ // LiP_1,62.9 //",
    "GP12lip_1_au:5966": " saṃtaptahṛdayo bhūtvā $ mama śokaṃ kariṣyasi &",
    "GP12lip_1_au:5967": " svasthasthānaṃ dhruvaṃ putra % svaśaktyā tvaṃ samāpnuyāḥ // LiP_1,62.10 //",
    "GP12lip_1_au:5968": " ityuktaḥ sa tu mātrā vai $ nirjagāma tadā vanam &",
    "GP12lip_1_au:5969": " viśvāmitraṃ tato dṛṣṭvā % praṇipatya yathāvidhi // LiP_1,62.11 //",
    "GP12lip_1_au:5970": " uvāca prāñjalirbhūtvā $ bhagavan vaktumarhasi &",
    "GP12lip_1_au:5971": " sarveṣāmuparisthānaṃ % kena prāpsyāmi sattama // LiP_1,62.12 //",
    "GP12lip_1_au:5972": " pituraṅke samāsīnaṃ $ mātā māṃ surucirmune &",
    "GP12lip_1_au:5973": " vyadhūnayatsa taṃ rājā % pitā novāca kiṃcana // LiP_1,62.13 //",
    "GP12lip_1_au:5974": " etasmāt kāraṇād brahmaṃs $ trasto 'haṃ mātaraṃ gataḥ &",
    "GP12lip_1_au:5975": " sunītirāha me mātā % mā kṛthāḥ śokamuttamam // LiP_1,62.14 //",
    "GP12lip_1_au:5976": " svakarmaṇā paraṃ sthānaṃ $ prāptumarhasi putraka &",
    "GP12lip_1_au:5977": " tasyā hi vacanaṃ śrutvā % sthānaṃ tava mahāmune // LiP_1,62.15 //",
    "GP12lip_1_au:5978": " prāpto vanamidaṃ brahmann $ adya tvāṃ dṛṣṭavānprabho &",
    "GP12lip_1_au:5979": " tava prasādāt prāpsye 'haṃ % sthānamadbhutamuttamam // LiP_1,62.16 //",
    "GP12lip_1_au:5980": " ityuktaḥ sa muniḥ śrīmān $ prahasann idam abravīt &",
    "GP12lip_1_au:5981": " rājaputra śṛṇuṣvedaṃ % sthānamuttamamāpsyasi // LiP_1,62.17 //",
    "GP12lip_1_au:5982": " ārādhya jagatāmīśaṃ $ keśavaṃ kleśanāśanam &",
    "GP12lip_1_au:5983": " dakṣiṇāṅgabhavaṃ śaṃbhor % mahādevasya dhīmataḥ // LiP_1,62.18 //",
    "GP12lip_1_au:5984": " japa nityaṃ mahāprājña $ sarvapāpavināśanam &",
    "GP12lip_1_au:5985": " iṣṭadaṃ paramaṃ śuddhaṃ % pavitramamalaṃ param // LiP_1,62.19 //",
    "GP12lip_1_au:5986": " brūhi mantramimaṃ divyaṃ $ praṇavena samanvitam &",
    "GP12lip_1_au:5987": " namo 'stu vāsudevāya % ityevaṃ niyatendriyaḥ // LiP_1,62.20 //",
    "GP12lip_1_au:5988": " dhyāyansanātanaṃ viṣṇuṃ $ japahomaparāyaṇaḥ &",
    "GP12lip_1_au:5989": " ityuktaḥ praṇipatyainaṃ % viśvāmitraṃ mahāyaśāḥ // LiP_1,62.21 //",
    "GP12lip_1_au:5990": " prāṅmukho niyato bhūtvā $ jajāpa prītamānasaḥ &",
    "GP12lip_1_au:5991": " śākamūlaphalāhāraḥ % saṃvatsaramatandritaḥ // LiP_1,62.22 //",
    "GP12lip_1_au:5992": " jajāpa mantramaniśam $ ajasraṃ sa punaḥ punaḥ &",
    "GP12lip_1_au:5993": " vetālā rākṣasā ghorāḥ % siṃhādyāś ca mahāmṛgāḥ // LiP_1,62.23 //",
    "GP12lip_1_au:5994": " tamabhyayurmahātmānaṃ $ buddhimohāya bhīṣaṇāḥ &",
    "GP12lip_1_au:5995": " japan sa vāsudeveti % na kiṃcit pratyapadyata // LiP_1,62.24 //",
    "GP12lip_1_au:5996": " sunītir asya yā mātā $ tasyā rūpeṇa saṃvṛtā &",
    "GP12lip_1_au:5997": " piśāci samanuprāptā % ruroda bhṛśaduḥkhitā // LiP_1,62.25 //",
    "GP12lip_1_au:5998": " mama tvamekaḥ putro 'si $ kimarthaṃ kliśyate bhavān &",
    "GP12lip_1_au:5999": " māmanāthāmapahāya % tapa āsthitavānasi // LiP_1,62.26 //",
    "GP12lip_1_au:6000": " evamādīni vākyāni $ bhāṣamāṇāṃ mahātapāḥ &",
    "GP12lip_1_au:6001": " anirīkṣyaiva hṛṣṭātmā % harernāma jajāpa saḥ // LiP_1,62.27 //",
    "GP12lip_1_au:6002": " tataḥ praśemuḥ sarvatra $ vighnarūpāṇi tatra vai &",
    "GP12lip_1_au:6003": " tato garuḍamāruhya % kālameghasamadyutiḥ // LiP_1,62.28 //",
    "GP12lip_1_au:6004": " sarvadevaiḥ parivṛtaḥ $ stūyamāno maharṣibhiḥ &",
    "GP12lip_1_au:6005": " āyayau bhagavānviṣṇuḥ % dhruvāntikam arātihā // LiP_1,62.29 //",
    "GP12lip_1_au:6006": " samāgataṃ vilokyātha $ ko 'sāvityeva cintayan &",
    "GP12lip_1_au:6007": " pibanniva hṛṣīkeśaṃ % nayanābhyāṃ jagatpatim // LiP_1,62.30 //",
    "GP12lip_1_au:6008": " japan sa vāsudeveti $ dhruvastasthau mahādyutiḥ &",
    "GP12lip_1_au:6009": " śaṅkhaprāntena govindaḥ % pasparśāsyaṃ hi tasya vai // LiP_1,62.31 //",
    "GP12lip_1_au:6010": " tataḥ sa paramaṃ jñānam $ avāpya puruṣottamam &",
    "GP12lip_1_au:6011": " tuṣṭāva prāñjalirbhūtvā % sarvalokeśvaraṃ harim // LiP_1,62.32 //",
    "GP12lip_1_au:6012": " prasīda devadeveśa $ śaṅkhacakragadādhara &",
    "GP12lip_1_au:6013": " lokātman vedaguhyātman % tvāṃ prapanno 'smi keśava // LiP_1,62.33 //",
    "GP12lip_1_au:6014": " na vidustvāṃ mahātmānaṃ $ sanakādyā maharṣayaḥ &",
    "GP12lip_1_au:6015": " tatkathaṃ tvāmahaṃ vidyāṃ % namaste bhuvaneśvara // LiP_1,62.34 //",
    "GP12lip_1_au:6016": " tamāha prahasanviṣṇur $ ehi vatsa dhruvo bhavān &",
    "GP12lip_1_au:6017": " sthānaṃ dhruvaṃ samāsādya % jyotiṣām agrabhug bhava // LiP_1,62.35 //",
    "GP12lip_1_au:6018": " mātrā tvaṃ sahitastatra $ jyotiṣāṃ sthānamāpnuhi &",
    "GP12lip_1_au:6019": " matsthānametatparamaṃ % dhruvaṃ nityaṃ suśobhanam // LiP_1,62.36 //",
    "GP12lip_1_au:6020": " tapasārādhya deveśaṃ $ purā labdhaṃ hi śaṅkarāt &",
    "GP12lip_1_au:6021": " vāsudeveti yo nityaṃ % praṇavena samanvitam // LiP_1,62.37 //",
    "GP12lip_1_au:6022": " namaskārasamāyuktaṃ $ bhagavacchabdasaṃyutam &",
    "GP12lip_1_au:6023": " japedevaṃ hi yo vidvān % dhruvaṃ sthānaṃ prapadyate // LiP_1,62.38 //",
    "GP12lip_1_au:6024": " tato devāḥ sagandharvāḥ $ siddhāś ca paramarṣayaḥ &",
    "GP12lip_1_au:6025": " mātrā saha dhruvaṃ sarve % tasmin sthāne nyaveśayan // LiP_1,62.39 //",
    "GP12lip_1_au:6026": " viṣṇorājñāṃ puraskṛtya $ jyotiṣāṃ sthānamāptavān &",
    "GP12lip_1_au:6027": " evaṃ dhruvo mahātejā % dvādaśākṣaravidyayā // LiP_1,62.40 //",
    "GP12lip_1_au:6028": " avāpa mahatīṃ siddhim $ etatte kathitaṃ mayā // LiP_1,62.41 //",
    "GP12lip_1_au:6029": " sūta uvāca tasmādyo vāsudevāya $ praṇāmaṃ kurute naraḥ &",
    "GP12lip_1_au:6030": " sa yāti dhruvasālokyaṃ % dhruvatvaṃ tasya tattathā // LiP_1,62.42 //",
    "GP12lip_1_au:6031": " iti śrīliṅgamahāpurāṇe pūrvabhāge bhuvanakośe dhruvasaṃsthānavarṇanaṃ nāma dviṣaṣṭitamo 'dhyāyaḥ",
    "GP12lip_1_au:6032": " LiP, 1, 63",
    "GP12lip_1_au:6033": " ṛṣaya ūcuḥ devānāṃ dānavānāṃ ca $ gandharvoragarakṣasām &",
    "GP12lip_1_au:6034": " utpattiṃ brūhi sūtādya % yathākramamanuttamam // LiP_1,63.1 //",
    "GP12lip_1_au:6035": " sūta uvāca saṃkalpāddarśanātsparśāt $ pūrveṣāṃ sṛṣṭirucyate &",
    "GP12lip_1_au:6036": " dakṣātprācetasādūrdhvaṃ % sṛṣṭirmaithunasaṃbhavā // LiP_1,63.2 //",
    "GP12lip_1_au:6037": " yadā tu sṛjatastasya $ devarṣigaṇapannagān &",
    "GP12lip_1_au:6038": " na vṛddhimagamallokas % tadā maithunayogataḥ // LiP_1,63.3 //",
    "GP12lip_1_au:6039": " dakṣaḥ putrasahasrāṇi $ pañca sūtyāmajījanat &",
    "GP12lip_1_au:6040": " tāṃstu dṛṣṭvā mahābhāgān % sisṛkṣurvividhāḥ prajāḥ // LiP_1,63.4 //",
    "GP12lip_1_au:6041": " nāradaḥ prāha haryaśvān $ dakṣaputrān samāgatān &",
    "GP12lip_1_au:6042": " bhuvaḥ pramāṇaṃ sarvaṃ tu % jñātvordhvamadha eva ca // LiP_1,63.5 //",
    "GP12lip_1_au:6043": " tataḥ sṛṣṭiṃ viśeṣeṇa $ kurudhvaṃ munisattamāḥ &",
    "GP12lip_1_au:6044": " te tu tadvacanaṃ śrutvā % prayātāḥ sarvatodiśam // LiP_1,63.6 //",
    "GP12lip_1_au:6045": " adyāpi na nivartante $ samudrādiva sindhavaḥ &",
    "GP12lip_1_au:6046": " haryaśveṣu ca naṣṭeṣu % punardakṣaḥ prajāpatiḥ // LiP_1,63.7 //",
    "GP12lip_1_au:6047": " sūtyāmeva ca putrāṇāṃ $ sahasramasṛjatprabhuḥ &",
    "GP12lip_1_au:6048": " śabalā nāma te viprāḥ % sametāḥ sṛṣṭihetavaḥ // LiP_1,63.8 //",
    "GP12lip_1_au:6049": " nārado 'nugatānprāha $ punastānsūryavarcasaḥ &",
    "GP12lip_1_au:6050": " bhuvaḥ pramāṇaṃ sarvaṃ tu % jñātvā bhrātṝn punaḥ punaḥ // LiP_1,63.9 //",
    "GP12lip_1_au:6051": " āgatya vātha sṛṣṭiṃ vai $ kariṣyatha viśeṣataḥ &",
    "GP12lip_1_au:6052": " te 'pi tenaiva mārgeṇa % jagmurbhrātṛgatiṃ tathā // LiP_1,63.10 //",
    "GP12lip_1_au:6053": " tatasteṣvapi naṣṭeṣu $ ṣaṣṭikanyāḥ prajāpatiḥ &",
    "GP12lip_1_au:6054": " vairiṇyāṃ janayāmāsa % dakṣaḥ prācetasastadā // LiP_1,63.11 //",
    "GP12lip_1_au:6055": " prādātsa daśakaṃ dharme $ kaśyapāya trayodaśa &",
    "GP12lip_1_au:6056": " viṃśatsapta ca somāya % catasro 'riṣṭanemaye // LiP_1,63.12 //",
    "GP12lip_1_au:6057": " dve caiva bhṛguputrāya $ dve kṛśāśvāya dhīmate &",
    "GP12lip_1_au:6058": " dve caivāṅgirase tadvat % tāsāṃ nāmāni vistarāt // LiP_1,63.13 //",
    "GP12lip_1_au:6059": " śṛṇudhvaṃ devamātṝṇāṃ $ prajāvistāramāditaḥ &",
    "GP12lip_1_au:6060": " marutvatī vasūr yāmir % lambā bhānurarundhatī // LiP_1,63.14 //",
    "GP12lip_1_au:6061": " saṃkalpā ca muhūrtā ca $ sādhyā viśvā ca bhāminī &",
    "GP12lip_1_au:6062": " dharmapatnyaḥ samākhyātās % tāsāṃ putrānvadāmi vaḥ // LiP_1,63.15 //",
    "GP12lip_1_au:6063": " viśvedevāstu viśvāyāḥ $ sādhyā sādhyānajījanat &",
    "GP12lip_1_au:6064": " marutvatyāṃ marutvanto % vasostu vasavas tathā // LiP_1,63.16 //",
    "GP12lip_1_au:6065": " bhānostu bhānavaḥ proktā $ muhūrtāyā muhūrtakāḥ &",
    "GP12lip_1_au:6066": " lambāyā ghoṣanāmāno % nāgavīthistu yāmijaḥ // LiP_1,63.17 //",
    "GP12lip_1_au:6067": " saṃkalpāyāstu saṃkalpo $ vasusargaṃ vadāmi vaḥ &",
    "GP12lip_1_au:6068": " jyotiṣmantastu ye devā % vyāpakāḥ sarvatodiśam // LiP_1,63.18 //",
    "GP12lip_1_au:6069": " vasavaste samākhyātāḥ $ sarvabhūtahitaiṣiṇaḥ &",
    "GP12lip_1_au:6070": " āpo dhruvaś ca somaś ca % dharaścaivānilo 'nalaḥ // LiP_1,63.19 //",
    "GP12lip_1_au:6071": " pratyūṣaś ca prabhāsaś ca $ vasavo 'ṣṭau prakīrtitāḥ &",
    "GP12lip_1_au:6072": " ajaikapād ahirbudhnyo % virūpākṣaḥ sabhairavaḥ // LiP_1,63.20 //",
    "GP12lip_1_au:6073": " haraś ca bahurūpaś ca $ tryaṃbakaś ca sureśvaraḥ &",
    "GP12lip_1_au:6074": " sāvitraś ca jayantaś ca % pinākī cāparājitaḥ // LiP_1,63.21 //",
    "GP12lip_1_au:6075": " ete rudrāḥ samākhyātā $ ekādaśa gaṇeśvarāḥ &",
    "GP12lip_1_au:6076": " kaśyapasya pravakṣyāmi % patnībhyaḥ putrapautrakam // LiP_1,63.22 //",
    "GP12lip_1_au:6077": " aditiś ca ditiścaiva $ ariṣṭā surasā muniḥ &",
    "GP12lip_1_au:6078": " surabhir vinatā tāmrā % tadvat krodhavaśā ilā // LiP_1,63.23 //",
    "GP12lip_1_au:6079": " kadrūstviṣā danustadvat $ tāsāṃ putrānvadāmi vaḥ &",
    "GP12lip_1_au:6080": " tuṣitā nāma ye devāś % cākṣuṣasyāntare manoḥ // LiP_1,63.24 //",
    "GP12lip_1_au:6081": " vaivasvatāntare te vai $ ādityā dvādaśa smṛtāḥ &",
    "GP12lip_1_au:6082": " indro dhātā bhagastvaṣṭa % mitro 'tha varuṇo 'ryamā // LiP_1,63.25 //",
    "GP12lip_1_au:6083": " vivasvānsavitā pūṣā $ aṃśumān viṣṇureva ca &",
    "GP12lip_1_au:6084": " ete sahasrakiraṇā % ādityā dvādaśa smṛtāḥ // LiP_1,63.26 //",
    "GP12lip_1_au:6085": " ditiḥ putradvayaṃ lebhe $ kaśyapāditi naḥ śrutam &",
    "GP12lip_1_au:6086": " hiraṇyakaśipuṃ caiva % hiraṇyākṣaṃ tathaiva ca // LiP_1,63.27 //",
    "GP12lip_1_au:6087": " danuḥ putraśataṃ lebhe $ kaśyapād baladarpitam &",
    "GP12lip_1_au:6088": " vipracittiḥ pradhāno 'bhūt % teṣāṃ madhye dvijottamāḥ // LiP_1,63.28 //",
    "GP12lip_1_au:6089": " tāmrā ca janayāmāsa $ ṣaṭ kanyā dvijapuṅgavāḥ &",
    "GP12lip_1_au:6090": " śukīṃ śyenīṃ ca bhāsīṃ ca % sugrīvīṃ gṛdhrikāṃ śucim // LiP_1,63.29 //",
    "GP12lip_1_au:6091": " śukī śukānulūkāṃś ca $ janayāmāsa dharmataḥ &",
    "GP12lip_1_au:6092": " śyenī śyenāṃs tathā bhāsī % kuraṅgāṃś ca vyajījanat // LiP_1,63.30 //",
    "GP12lip_1_au:6093": " gṛdhrī gṛdhrān kapotāṃś ca $ pārāvatī vihaṃgamān &",
    "GP12lip_1_au:6094": " haṃsasārasakāraṇḍa- % plavāñchucirajījanat // LiP_1,63.31 //",
    "GP12lip_1_au:6095": " ajāśvameṣoṣṭrakharān $ sugrīvī cāpyajījanat &",
    "GP12lip_1_au:6096": " vinatā janayāmāsa % garuḍaṃ cāruṇaṃ śubhā // LiP_1,63.32 //",
    "GP12lip_1_au:6097": " saudāminīṃ tathā kanyāṃ $ sarvalokabhayaṅkarīm &",
    "GP12lip_1_au:6098": " surasāyāḥ sahasraṃ tu % sarpāṇāmabhavatpurā // LiP_1,63.33 //",
    "GP12lip_1_au:6099": " kadrūḥ sahasraśirasāṃ $ sahasraṃ prāpa suvratā &",
    "GP12lip_1_au:6100": " pradhānāsteṣu vikhyātāḥ % ṣaḍviṃśatiranuttamāḥ // LiP_1,63.34 //",
    "GP12lip_1_au:6101": " śeṣavāsukikarkoṭa- $ śaṅkhairāvatakambalāḥ &",
    "GP12lip_1_au:6102": " dhanañjayamahānīla- % padmāśvataratakṣakāḥ // LiP_1,63.35 //",
    "GP12lip_1_au:6103": " elāpatramahāpadma- $ dhṛtarāṣṭrabalāhakāḥ &",
    "GP12lip_1_au:6104": " śaṅkhapālamahāśaṅkha- % puṣpadaṃṣṭraśubhānanāḥ // LiP_1,63.36 //",
    "GP12lip_1_au:6105": " śaṅkhalomā ca nahuṣo $ vāmanaḥ phaṇitas tathā &",
    "GP12lip_1_au:6106": " kapilo durmukhaścāpi % patañjaliriti smṛtaḥ // LiP_1,63.37 //",
    "GP12lip_1_au:6107": " rakṣogaṇaṃ krodhavaśā $ mahāmāyaṃ vyajījanat &",
    "GP12lip_1_au:6108": " rudrāṇāṃ ca gaṇaṃ tadvad % gomahiṣyau varāṅganā // LiP_1,63.38 //",
    "GP12lip_1_au:6109": " surabhir janayāmāsa $ kaśyapāditi naḥ śrutam &",
    "GP12lip_1_au:6110": " munirmunīnāṃ ca gaṇaṃ % gaṇamapsarasāṃ tathā // LiP_1,63.39 //",
    "GP12lip_1_au:6111": " tathā kiṃnaragandharvān $ ariṣṭājanayadbahūn &",
    "GP12lip_1_au:6112": " tṛṇavṛkṣalatāgulmam % ilā sarvamajījanat // LiP_1,63.40 //",
    "GP12lip_1_au:6113": " tviṣā tu yakṣarakṣāṃsi $ janayāmāsa koṭiśaḥ &",
    "GP12lip_1_au:6114": " ete tu kāśyapeyāś ca % saṃkṣepātparikīrtitāḥ // LiP_1,63.41 //",
    "GP12lip_1_au:6115": " eteṣāṃ putrapautrādi- $ vaṃśāś ca bahavaḥ smṛtāḥ &",
    "GP12lip_1_au:6116": " evaṃ prajāsu sṛṣṭāsu % kaśyapena mahātmanā // LiP_1,63.42 //",
    "GP12lip_1_au:6117": " pratiṣṭhitāsu sarvāsu $ carāsu sthāvarāsu ca &",
    "GP12lip_1_au:6118": " abhiṣicyādhipatyeṣu % teṣāṃ mukhyānprajāpatiḥ // LiP_1,63.43 //",
    "GP12lip_1_au:6119": " tato manuṣyādhipatiṃ $ cakre vaivasvataṃ manum &",
    "GP12lip_1_au:6120": " svāyaṃbhuve 'ntare pūrvaṃ % brahmaṇā ye 'bhiṣecitāḥ // LiP_1,63.44 //",
    "GP12lip_1_au:6121": " tairiyaṃ pṛthivī sarvā $ saptadvīpā saparvatā &",
    "GP12lip_1_au:6122": " yathopadeśamadyāpi % dharmeṇa pratipālyate // LiP_1,63.45 //",
    "GP12lip_1_au:6123": " svāyaṃbhuve 'ntare pūrve $ brahmaṇā ye 'bhiṣecitāḥ &",
    "GP12lip_1_au:6124": " te hyete cābhiṣicyante % manavaś ca bhavanti te // LiP_1,63.46 //",
    "GP12lip_1_au:6125": " manvantareṣvatīteṣu $ gatā hyeteṣu pārthivāḥ &",
    "GP12lip_1_au:6126": " evamanye 'bhiṣicyante % prāpte manvantare tataḥ // LiP_1,63.47 //",
    "GP12lip_1_au:6127": " atītānāgatāḥ sarve $ nṛpā manvantare smṛtāḥ &",
    "GP12lip_1_au:6128": " etānutpādya putrāṃstu % prajāsaṃtānakāraṇāt // LiP_1,63.48 //",
    "GP12lip_1_au:6129": " kaśyapo gotrakāmastu $ cacāra sa punastapaḥ &",
    "GP12lip_1_au:6130": " putro gotrakaro mahyaṃ % bhavatād iti cintayan // LiP_1,63.49 //",
    "GP12lip_1_au:6131": " tasyaivaṃ dhyāyamānasya $ kaśyapasya mahātmanaḥ &",
    "GP12lip_1_au:6132": " brahmayogātsutau paścāt % prādurbhūtau mahaujasau // LiP_1,63.50 //",
    "GP12lip_1_au:6133": " vatsaraścāsitaścaiva $ tāvubhau brahmavādinau &",
    "GP12lip_1_au:6134": " vatsarānnaidhruvo jajñe % raibhyaś ca sumahāyaśāḥ // LiP_1,63.51 //",
    "GP12lip_1_au:6135": " raibhyasya raibhyā vijñeyā $ naidhruvasya vadāmi vaḥ &",
    "GP12lip_1_au:6136": " cyavanasya tu kanyāyāṃ % sumedhāḥ samapadyata // LiP_1,63.52 //",
    "GP12lip_1_au:6137": " naidhruvasya tu sā patnī $ mātā vai kuṇḍapāyinām &",
    "GP12lip_1_au:6138": " asitasyaikaparṇāyāṃ % brahmiṣṭhaḥ samapadyata // LiP_1,63.53 //",
    "GP12lip_1_au:6139": " śāṇḍilyānāṃ varaḥ śrīmān $ devalaḥ sumahātapāḥ &",
    "GP12lip_1_au:6140": " śāṇḍilyā naidhruvā raibhyās % trayaḥ pakṣāstu kāśyapāḥ // LiP_1,63.54 //",
    "GP12lip_1_au:6141": " nava prakṛtayo devāḥ $ pulastyasya vadāmi vaḥ &",
    "GP12lip_1_au:6142": " caturyuge hyatikrānte % manorekādaśe prabhoḥ // LiP_1,63.55 //",
    "GP12lip_1_au:6143": " ardhāvaśiṣṭe tasmiṃstu $ dvāpare sampravartite &",
    "GP12lip_1_au:6144": " mānavasya nariṣyantaḥ % putra āsīd damaḥ kila // LiP_1,63.56 //",
    "GP12lip_1_au:6145": " damasya tasya dāyādas $ tṛṇabinduriti smṛtaḥ &",
    "GP12lip_1_au:6146": " tretāyugamukhe rājā % tṛtīye saṃbabhūva ha // LiP_1,63.57 //",
    "GP12lip_1_au:6147": " tasya kanyā tvilavilā $ rūpeṇāpratimābhavat &",
    "GP12lip_1_au:6148": " pulastyāya sa rājarṣis % tāṃ kanyāṃ pratyapādayat // LiP_1,63.58 //",
    "GP12lip_1_au:6149": " ṛṣir airavilo yasyāṃ $ viśravāḥ samapadyata &",
    "GP12lip_1_au:6150": " tasya patnyaścatasrastu % paulastyakulavardhanāḥ // LiP_1,63.59 //",
    "GP12lip_1_au:6151": " bṛhaspateḥ śubhā kanyā $ nāmnā vai devavarṇinī &",
    "GP12lip_1_au:6152": " puṣpotkaṭā balākā ca % sute mālyavataḥ smṛteḥ // LiP_1,63.60 //",
    "GP12lip_1_au:6153": " kaikasī mālinaḥ kanyā $ tāsāṃ vai śṛṇuta prajāḥ &",
    "GP12lip_1_au:6154": " jyeṣṭhaṃ vaiśravaṇaṃ tasmāt % suṣuve devavarṇinī // LiP_1,63.61 //",
    "GP12lip_1_au:6155": " kaikasī cāpyajanayad $ rāvaṇaṃ rākṣasādhipam &",
    "GP12lip_1_au:6156": " kumbhakarṇaṃ śūrpaṇakhāṃ % dhīmantaṃ ca vibhīṣaṇam // LiP_1,63.62 //",
    "GP12lip_1_au:6157": " puṣpotkaṭā hyajanayat $ putrāṃstasmāddvijottamāḥ &",
    "GP12lip_1_au:6158": " mahodaraṃ prahastaṃ ca % mahāpārśvaṃ kharaṃ tathā // LiP_1,63.63 //",
    "GP12lip_1_au:6159": " kumbhīnasīṃ tathā kanyāṃ $ balāyāḥ śṛṇuta prajāḥ &",
    "GP12lip_1_au:6160": " triśirā dūṣaṇaścaiva % vidyujjihvaś ca rākṣasaḥ // LiP_1,63.64 //",
    "GP12lip_1_au:6161": " kanyā vai mālikā cāpi $ balāyāḥ prasavaḥ smṛtaḥ &",
    "GP12lip_1_au:6162": " ityete krūrakarmāṇaḥ % paulastyā rākṣasā nava // LiP_1,63.65 //",
    "GP12lip_1_au:6163": " vibhīṣaṇo 'tiśuddhātmā $ dharmajñaḥ parikīrtitaḥ &",
    "GP12lip_1_au:6164": " pulastyasya mṛgāḥ putrāḥ % sarve vyāghrāś ca daṃṣṭriṇaḥ // LiP_1,63.66 //",
    "GP12lip_1_au:6165": " bhūtāḥ piśācāḥ sarpāś ca $ sūkarā hastinas tathā &",
    "GP12lip_1_au:6166": " vānarāḥ kiṃnarāścaiva % ye ca kiṃpuruṣās tathā // LiP_1,63.67 //",
    "GP12lip_1_au:6167": " anapatyaḥ kratustasmin $ smṛto vaivasvate 'ntare &",
    "GP12lip_1_au:6168": " atreḥ patnyo daśaivāsan % suṃdaryaś ca pativratāḥ // LiP_1,63.68 //",
    "GP12lip_1_au:6169": " bhadrāśvasya ghṛtācyāṃ vai $ daśāpsarasi sūnavaḥ &",
    "GP12lip_1_au:6170": " bhadrābhadrā ca jaladā % mandā nandā tathaiva ca // LiP_1,63.69 //",
    "GP12lip_1_au:6171": " balābalā ca viprendrā $ yā ca gopābalā smṛtā &",
    "GP12lip_1_au:6172": " tathā tāmarasā caiva % varakrīḍā ca vai daśa // LiP_1,63.70 //",
    "GP12lip_1_au:6173": " ātreyavaṃśaprabhavās $ tāsāṃ bhartā prabhākaraḥ &",
    "GP12lip_1_au:6174": " svarbhānupihite sūrye % patite 'smindivo mahīm // LiP_1,63.71 //",
    "GP12lip_1_au:6175": " tamo 'bhibhūte loke 'smin $ prabhā yena pravartitā &",
    "GP12lip_1_au:6176": " svastyastu hi tavetyukte % patanniha divākaraḥ // LiP_1,63.72 //",
    "GP12lip_1_au:6177": " brahmarṣervacanāttasya $ papāta na vibhurdivaḥ &",
    "GP12lip_1_au:6178": " tataḥ prabhākaretyuktaḥ % prabhuratrirmaharṣibhiḥ // LiP_1,63.73 //",
    "GP12lip_1_au:6179": " bhadrāyāṃ janayāmāsa $ somaṃ putraṃ yaśasvinam &",
    "GP12lip_1_au:6180": " sa tāsu janayāmāsa % punaḥ putrāṃstapodhanaḥ // LiP_1,63.74 //",
    "GP12lip_1_au:6181": " svastyātreyā iti khyātā $ ṛṣayo vedapāragāḥ &",
    "GP12lip_1_au:6182": " teṣāṃ dvau khyātayaśasau % brahmiṣṭhau ca mahaujasau // LiP_1,63.75 //",
    "GP12lip_1_au:6183": " datto hyatrivaro jyeṣṭho $ durvāsāstasya cānujaḥ &",
    "GP12lip_1_au:6184": " yavīyasī svasā teṣām % amalā brahmavādinī // LiP_1,63.76 //",
    "GP12lip_1_au:6185": " tasya gotradvaye jātāś $ catvāraḥ prathitā bhuvi &",
    "GP12lip_1_au:6186": " śyāvaś ca pratvasaścaiva % vavalguścātha gahvaraḥ // LiP_1,63.77 //",
    "GP12lip_1_au:6187": " ātreyāṇāṃ ca catvāraḥ $ smṛtāḥ pakṣā mahātmanām &",
    "GP12lip_1_au:6188": " kāśyapo nāradaścaiva % parvatānuddhatas tathā // LiP_1,63.78 //",
    "GP12lip_1_au:6189": " jajñire mānasā hyete $ arundhatyā nibodhata &",
    "GP12lip_1_au:6190": " nāradastu vasiṣṭhāyā- % -rundhatīṃ pratyapādayat // LiP_1,63.79 //",
    "GP12lip_1_au:6191": " ūrdhvaretā mahātejā $ dakṣaśāpāttu nāradaḥ &",
    "GP12lip_1_au:6192": " purā devāsure yuddhe % ghore vai tārakāmaye // LiP_1,63.80 //",
    "GP12lip_1_au:6193": " anāvṛṣṭyā hate loke hy $ ugre lokeśvaraiḥ saha &",
    "GP12lip_1_au:6194": " vasiṣṭhastapasā dhīmān % dhārayāmāsa vai prajāḥ // LiP_1,63.81 //",
    "GP12lip_1_au:6195": " annodakaṃ mūlaphalam $ oṣadhīś ca pravartayan &",
    "GP12lip_1_au:6196": " tānetāñjīvayāmāsa % kāruṇyādauṣadhena ca // LiP_1,63.82 //",
    "GP12lip_1_au:6197": " arundhatyāṃ vasiṣṭhastu $ sutān utpādayacchatam &",
    "GP12lip_1_au:6198": " jyāyaso 'janayacchakter % adṛśyantī parāśaram // LiP_1,63.83 //",
    "GP12lip_1_au:6199": " rakṣasā bhakṣite śaktau $ rudhireṇa tu vai tadā &",
    "GP12lip_1_au:6200": " kālī parāśarājjajñe % kṛṣṇadvaipāyanaṃ prabhum // LiP_1,63.84 //",
    "GP12lip_1_au:6201": " dvaipāyano hyaraṇyāṃ vai $ śukam utpādayatsutam &",
    "GP12lip_1_au:6202": " upamanyuṃ ca pīvaryāṃ % viddhīme śukasūnavaḥ // LiP_1,63.85 //",
    "GP12lip_1_au:6203": " bhūriśravāḥ prabhuḥ śaṃbhuḥ $ kṛṣṇo gaurastu pañcamaḥ &",
    "GP12lip_1_au:6204": " kanyā kīrtimatī caiva % yogamātā dhṛtavratā // LiP_1,63.86 //",
    "GP12lip_1_au:6205": " jananī brahmadattasya $ patnī sā tvanuhasya ca &",
    "GP12lip_1_au:6206": " śvetaḥ kṛṣṇaś ca gauraś ca % śyāmo dhūmrastathāruṇaḥ // LiP_1,63.87 //",
    "GP12lip_1_au:6207": " nīlo bādarikaścaiva $ sarve caite parāśarāḥ &",
    "GP12lip_1_au:6208": " parāśarāṇāmaṣṭau te % pakṣāḥ proktā mahātmanām // LiP_1,63.88 //",
    "GP12lip_1_au:6209": " ata ūrdhvaṃ nibodhadhvam $ indrapramitisaṃbhavam &",
    "GP12lip_1_au:6210": " vasiṣṭhasya kapiñjalyo % ghṛtācyāmudapadyata // LiP_1,63.89 //",
    "GP12lip_1_au:6211": " trimūrtiryaḥ samākhyāta $ indrapramitirucyate &",
    "GP12lip_1_au:6212": " pṛthoḥ sutāyāṃ sambhūto % bhadrastasyā bhavadvasuḥ // LiP_1,63.90 //",
    "GP12lip_1_au:6213": " upamanyuḥ sutastasya $ bahavo hyaupamanyavaḥ &",
    "GP12lip_1_au:6214": " mitrāvaruṇayoścaiva % kauṇḍinyā ye pariśrutāḥ // LiP_1,63.91 //",
    "GP12lip_1_au:6215": " ekārṣeyās tathā cānye $ vāsiṣṭhā nāma viśrutāḥ &",
    "GP12lip_1_au:6216": " ete pakṣā vasiṣṭhānāṃ % smṛtā daśa mahātmanām // LiP_1,63.92 //",
    "GP12lip_1_au:6217": " ityete brahmaṇaḥ putrā $ mānasā viśrutā bhuvi &",
    "GP12lip_1_au:6218": " bhartāraś ca mahābhāgā % eṣāṃ vaṃśāḥ prakīrtitāḥ // LiP_1,63.93 //",
    "GP12lip_1_au:6219": " trilokadhāraṇe śaktā $ devarṣikulasaṃbhavāḥ &",
    "GP12lip_1_au:6220": " teṣāṃ putrāś ca pautrāś ca % śataśo 'tha sahasraśaḥ // LiP_1,63.94 //",
    "GP12lip_1_au:6221": " yaistu vyāptāstrayo lokāḥ $ sūryasyeva gabhastibhiḥ // LiP_1,63.95 //",
    "GP12lip_1_au:6222": " iti śrīliṅgamahāpurāṇe pūrvabhāge devādisṛṣṭikathanaṃ nāma triṣaṣṭitamo",
    "GP12lip_1_au:6223": " 'dhyāyaḥ",
    "GP12lip_1_au:6224": " LiP, 1, 64",
    "GP12lip_1_au:6225": " ṛṣaya ūcuḥ kathaṃ hi rakṣasā śaktir $ bhakṣitaḥ so 'nujaiḥ saha &",
    "GP12lip_1_au:6226": " vāsiṣṭho vadatāṃ śreṣṭha % sūta vaktumihārhasi // LiP_1,64.1 //",
    "GP12lip_1_au:6227": " sūta uvāca <Śakti killed by Rudhira>",
    "GP12lip_1_au:6228": " rākṣaso rudhiro nāma $ vasiṣṭhasya sutaṃ purā &",
    "GP12lip_1_au:6229": " śaktiṃ sa bhakṣayāmāsa % śakteḥ śāpātsahānujaiḥ // LiP_1,64.2 //",
    "GP12lip_1_au:6230": " vasiṣṭhayājyaṃ viprendrās $ tadādiśyaiva bhūpatim &",
    "GP12lip_1_au:6231": " kalmāṣapādaṃ rudhiro % viśvāmitreṇa coditaḥ // LiP_1,64.3 //",
    "GP12lip_1_au:6232": " bhakṣitaḥ sa iti śrutvā $ vasiṣṭhastena rakṣasā &",
    "GP12lip_1_au:6233": " śaktiḥ śaktimatāṃ śreṣṭho % bhrātṛbhiḥ saha dharmavit // LiP_1,64.4 //",
    "GP12lip_1_au:6234": " hā putra putra putreti $ krandamāno muhurmuhuḥ &",
    "GP12lip_1_au:6235": " arundhatyā saha muniḥ % papāta bhuvi duḥkhitaḥ // LiP_1,64.5 //",
    "GP12lip_1_au:6236": " <Vasiṣṭha wants to commit suicide>",
    "GP12lip_1_au:6237": " naṣṭaṃ kulamiti śrutvā $ martuṃ cakre matiṃ tadā &",
    "GP12lip_1_au:6238": " smaranputraśataṃ caiva % śaktijyeṣṭhaṃ ca śaktimān // LiP_1,64.6 //",
    "GP12lip_1_au:6239": " na taṃ vināhaṃ jīviṣye $ iti niścitya duḥkhitaḥ // LiP_1,64.7 //",
    "GP12lip_1_au:6240": " āruhya mūrdhānam ajātmajo 'sau $ tayātmavān sarvavid ātmavicca &",
    "GP12lip_1_au:6241": " dharādharasyaiva tadā dharāyāṃ % papāta patnyā saha sāśrudṛṣṭiḥ //",
    "GP12lip_1_au:6242": " dharādharāttaṃ patitaṃ dharā tadā $ dadhāra tatrāpi vicitrakaṇṭhī &",
    "GP12lip_1_au:6243": " karāṃbujābhyāṃ karikhelagāminī % rudantamādāya ruroda sā ca // LiP_1,64.9",
    "GP12lip_1_au:6244": " tadā tasya snuṣā prāha $ patnī śaktermahāmunim &",
    "GP12lip_1_au:6245": " vasiṣṭhaṃ vadatāṃ śreṣṭhaṃ % rudantī bhayavihvalā // LiP_1,64.10 //",
    "GP12lip_1_au:6246": " bhagavanbrāhmaṇaśreṣṭha $ tava deham idaṃ śubham &",
    "GP12lip_1_au:6247": " pālayasva vibho draṣṭuṃ % tava pautraṃ mamātmajam // LiP_1,64.11 //",
    "GP12lip_1_au:6248": " na tyājyaṃ tava viprendra $ dehametatsuśobhanam &",
    "GP12lip_1_au:6249": " garbhastho mama sarvārtha- % sādhakaḥ śaktijo yataḥ // LiP_1,64.12 //",
    "GP12lip_1_au:6250": " evamuktvātha dharmajñā $ karābhyāṃ kamalekṣaṇā &",
    "GP12lip_1_au:6251": " utthāpya śvaśuraṃ natvā % netre saṃmṛjya vāriṇā // LiP_1,64.13 //",
    "GP12lip_1_au:6252": " duḥkhitāpi paritrātuṃ $ śvaśuraṃ duḥkhitaṃ tadā &",
    "GP12lip_1_au:6253": " arundhatīṃ ca kalyāṇīṃ % prārthayāmāsa duḥkhitām // LiP_1,64.14 //",
    "GP12lip_1_au:6254": " snuṣāvākyaṃ tataḥ śrutvā $ vasiṣṭha utthāya bhūtalāt &",
    "GP12lip_1_au:6255": " saṃjñāmavāpya cāliṅgya % sā papāta suduḥkhitā // LiP_1,64.15 //",
    "GP12lip_1_au:6256": " arundhatī karābhyāṃ tāṃ $ saṃspṛśyāsrākulekṣaṇām &",
    "GP12lip_1_au:6257": " ruroda muniśārdūlo % bhāryayā sutavatsalaḥ // LiP_1,64.16 //",
    "GP12lip_1_au:6258": " <Parāśara recites Vedic hymns as an embryo>",
    "GP12lip_1_au:6259": " atha nābhyaṃbuje viṣṇor $ yathā tasyāścaturmukhaḥ &",
    "GP12lip_1_au:6260": " āsīno garbhaśayyāyāṃ % kumāra ṛcamāha saḥ // LiP_1,64.17 //",
    "GP12lip_1_au:6261": " tato niśamya bhagavān $ vasiṣṭha ṛcamādarāt &",
    "GP12lip_1_au:6262": " kenoktamiti saṃcintya % tadātiṣṭhatsamāhitaḥ // LiP_1,64.18 //",
    "GP12lip_1_au:6263": " vyomāṅgaṇastho 'tha hariḥ $ puṇḍarīkanibhekṣaṇaḥ &",
    "GP12lip_1_au:6264": " vasiṣṭhamāha viśvātmā % ghṛṇayā sa ghṛṇānidhiḥ // LiP_1,64.19 //",
    "GP12lip_1_au:6265": " bho vatsa vatsa viprendra $ vasiṣṭha sutavatsala &",
    "GP12lip_1_au:6266": " tava pautramukhāmbhojād % ṛg eṣādya viniḥsṛtā // LiP_1,64.20 //",
    "GP12lip_1_au:6267": " matsamastava pautro 'sau $ śaktijaḥ śaktimānmune &",
    "GP12lip_1_au:6268": " tasmāduttiṣṭha saṃtyajya % śokaṃ brahmasutottama // LiP_1,64.21 //",
    "GP12lip_1_au:6269": " rudrabhaktaś ca garbhastho $ rudrapūjāparāyaṇaḥ &",
    "GP12lip_1_au:6270": " rudradevaprabhāveṇa % kulaṃ te saṃtariṣyati // LiP_1,64.22 //",
    "GP12lip_1_au:6271": " evamuktvā ghṛṇī vipraṃ $ bhagavān puruṣottamaḥ &",
    "GP12lip_1_au:6272": " vasiṣṭhaṃ muniśārdūlaṃ % tatraivāntaradhīyata // LiP_1,64.23 //",
    "GP12lip_1_au:6273": " tataḥ praṇamya śirasā $ vasiṣṭho vārijekṣaṇam &",
    "GP12lip_1_au:6274": " adṛśyantyā mahātejāḥ % pasparśodaramādarāt // LiP_1,64.24 //",
    "GP12lip_1_au:6275": " hā putra putra putreti $ papāta ca suduḥkhitaḥ &",
    "GP12lip_1_au:6276": " lalāpārundhatī prekṣya % tadāsau rudatīṃ dvijāḥ // LiP_1,64.25 //",
    "GP12lip_1_au:6277": " svaputraṃ ca smaran duḥkhāt $ punarehyehi putraka &",
    "GP12lip_1_au:6278": " tava putramimaṃ dṛṣṭvā % bho śakte kuladhāraṇam // LiP_1,64.26 //",
    "GP12lip_1_au:6279": " tavāntikaṃ gamiṣyāmi $ tava mātrā na saṃśayaḥ &",
    "GP12lip_1_au:6280": " sūta uvāca evamuktvā rudanvipra % āliṅgyārundhatīṃ tadā // LiP_1,64.27 //",
    "GP12lip_1_au:6281": " papāta tāḍayantīva $ svasya kukṣī kareṇa vai &",
    "GP12lip_1_au:6282": " adṛśyantī jaghānātha % śaktijasyālayaṃ śubhā // LiP_1,64.28 //",
    "GP12lip_1_au:6283": " svodaraṃ duḥkhitā bhūmau $ lalāpa ca papāta ca &",
    "GP12lip_1_au:6284": " arundhati tadā bhītā % vasiṣṭhaś ca mahāmatiḥ // LiP_1,64.29 //",
    "GP12lip_1_au:6285": " samutthāpya snuṣāṃ bālām $ ūcaturbhayavihvalau // LiP_1,64.30 //",
    "GP12lip_1_au:6286": " vicāramugdhe tava garbhamaṇḍalaṃ $ karāṃbujābhyāṃ vinihatya durlabham &",
    "GP12lip_1_au:6287": " kulaṃ vasiṣṭhasya samastamapyaho % nihantumārye kathamudyatā vada //",
    "GP12lip_1_au:6288": " tavātmajaṃ śaktisutaṃ ca dṛṣṭvā $ cāsvādya vaktrāmṛtam āryasūnoḥ &",
    "GP12lip_1_au:6289": " trātuṃ yato dehamimaṃ munīndraḥ % suniścitaḥ pāhi tataḥ śarīram //",
    "GP12lip_1_au:6290": " sūta uvāca evaṃ snuṣāmupālabhya $ muniṃ cārundhatī sthitā &",
    "GP12lip_1_au:6291": " arundhatī vasiṣṭhasya % prāha cārteti vihvalā // LiP_1,64.33 //",
    "GP12lip_1_au:6292": " tvayyeva jīvitaṃ cāsya $ muner yat suvrate mama &",
    "GP12lip_1_au:6293": " jīvitaṃ rakṣa dehasya % dhātrī ca kuru yaddhitam // LiP_1,64.34 //",
    "GP12lip_1_au:6294": " adṛśyantyuvāca mayā yadi muniśreṣṭhas $ trātuṃ vai niścitaṃ svakam &",
    "GP12lip_1_au:6295": " mamāśubhaṃ śubhaṃ dehaṃ % kathaṃcit pālayāmyaham // LiP_1,64.35 //",
    "GP12lip_1_au:6296": " priyaduḥkhamahaṃ prāptā hy $ asatī nātra saṃśayaḥ &",
    "GP12lip_1_au:6297": " mune duḥkhādahaṃ dagdhā % yataḥ putrī mune tava // LiP_1,64.36 //",
    "GP12lip_1_au:6298": " aho 'dbhutaṃ mayā dṛṣṭaṃ $ duḥkhapātrī hyahaṃ vibho &",
    "GP12lip_1_au:6299": " duḥkhatrātā bhava brahman % brahmasūno jagadguro // LiP_1,64.37 //",
    "GP12lip_1_au:6300": " tathāpi bhartṛrahitā $ dīnā nārī bhavediha &",
    "GP12lip_1_au:6301": " pāhi māṃ tata āryendra % paribhūtā bhaviṣyati // LiP_1,64.38 //",
    "GP12lip_1_au:6302": " pitā mātā ca putrāśca $ pautrāḥ śvaśura eva ca &",
    "GP12lip_1_au:6303": " ete na bāndhavāḥ strīṇāṃ % bhartā bandhuḥ parā gatiḥ // LiP_1,64.39 //",
    "GP12lip_1_au:6304": " ātmano yaddhi kathitam $ apyardhamiti paṇḍitaiḥ &",
    "GP12lip_1_au:6305": " tadapyatra mṛṣā hyāsīd % gataḥ śaktirahaṃ sthitā // LiP_1,64.40 //",
    "GP12lip_1_au:6306": " aho mamātra kāṭhinyaṃ $ manaso munipuṅgava &",
    "GP12lip_1_au:6307": " patiṃ prāṇasamaṃ tyaktvā % sthitā yatra kṣaṇaṃ yataḥ // LiP_1,64.41 //",
    "GP12lip_1_au:6308": " vasiṣṭhāśvatthamāśritya hy $ amṛtā tu yathā latā &",
    "GP12lip_1_au:6309": " nirmūlāpyamṛtā bhartrā % tyaktā dīnā sthitāpyaham // LiP_1,64.42 //",
    "GP12lip_1_au:6310": " snuṣāvākyaṃ niśamyaiva $ vasiṣṭho bhāryayā saha &",
    "GP12lip_1_au:6311": " tadā cakre matiṃ dhīmān % yātuṃ svāśramamāśramī // LiP_1,64.43 //",
    "GP12lip_1_au:6312": " kṛcchrātsabhāryo bhagavān $ vasiṣṭhaḥ svāśramaṃ kṣaṇāt &",
    "GP12lip_1_au:6313": " adṛśyantyā ca puṇyātmā % saṃviveśa sa cintayan // LiP_1,64.44 //",
    "GP12lip_1_au:6314": " sā garbhaṃ pālayāmāsa $ kathaṃcinmunipuṅgavāḥ &",
    "GP12lip_1_au:6315": " kulasaṃdhāraṇārthāya % śaktipatnī pativratā // LiP_1,64.45 //",
    "GP12lip_1_au:6316": " tataḥ sāsūta tanayaṃ $ daśame māsi suprabham &",
    "GP12lip_1_au:6317": " śaktipatnī yathā śaktiṃ % śaktimantamarundhatī // LiP_1,64.46 //",
    "GP12lip_1_au:6318": " asūta sā ditirviṣṇuṃ $ yathā svāhā guhaṃ sutam &",
    "GP12lip_1_au:6319": " agniṃ yathāraṇiḥ patnī % śakteḥ sākṣātparāśaram // LiP_1,64.47 //",
    "GP12lip_1_au:6320": " yadā tadā śaktisūnur $ avatīrṇo mahītale &",
    "GP12lip_1_au:6321": " śaktistyaktvā tadā duḥkhaṃ % pitṝṇāṃ samatāṃ yayau // LiP_1,64.48 //",
    "GP12lip_1_au:6322": " bhrātṛbhiḥ saha puṇyātmā $ ādityair iva bhāskaraḥ &",
    "GP12lip_1_au:6323": " rarāja pitṛlokastho % vāsiṣṭho munipuṅgavāḥ // LiP_1,64.49 //",
    "GP12lip_1_au:6324": " jagustadā ca pitaro $ nanṛtuś ca pitāmahāḥ &",
    "GP12lip_1_au:6325": " prapitāmahāś ca viprendrā hy % avatīrṇe parāśare // LiP_1,64.50 //",
    "GP12lip_1_au:6326": " ye brahmavādino bhūmau $ nanṛtur divi devatāḥ &",
    "GP12lip_1_au:6327": " puṣkarādyāś ca sasṛjuḥ % puṣpavarṣaṃ ca khecarāḥ // LiP_1,64.51 //",
    "GP12lip_1_au:6328": " pureṣu rākṣasānāṃ ca $ praṇādaṃ viṣamaṃ dvijāḥ &",
    "GP12lip_1_au:6329": " āśramasthāś ca munayaḥ % samūhurharṣasaṃtatim // LiP_1,64.52 //",
    "GP12lip_1_au:6330": " avatīrṇo yathā hyaṇḍād $ bhānuḥ so 'pi parāśaraḥ &",
    "GP12lip_1_au:6331": " adṛśyantyāścaturvaktro % meghajālāddivākaraḥ // LiP_1,64.53 //",
    "GP12lip_1_au:6332": " sukhaṃ ca duḥkhamabhavad $ adṛśyantyāstathā dvijāḥ &",
    "GP12lip_1_au:6333": " dṛṣṭvā putraṃ patiṃ smṛtvā % arundhatyā munestathā // LiP_1,64.54 //",
    "GP12lip_1_au:6334": " dṛṣṭvā ca tanayaṃ bālā $ parāśaramatidyutim &",
    "GP12lip_1_au:6335": " lalāpa vihvalā bālā % sannakaṇṭhī papāta ca // LiP_1,64.55 //",
    "GP12lip_1_au:6336": " sā parāśaramaho mahāmatiṃ $ devadānavagaṇaiś ca pūjitam &",
    "GP12lip_1_au:6337": " jātamātram anaghaṃ śucismitā % budhya sāśrunayanā lalāpa ca // LiP_1,64.56",
    "GP12lip_1_au:6338": " hā vasiṣṭhasuta kutracidgataḥ $ paśya putramanaghaṃ tavātmajam &",
    "GP12lip_1_au:6339": " tyajya dīnavadanāṃ vanāntare % putradarśanaparāmimāṃ prabho // LiP_1,64.57",
    "GP12lip_1_au:6340": " śakte svaṃ ca sutaṃ paśya $ bhrātṛbhiḥ saha ṣaṇmukham &",
    "GP12lip_1_au:6341": " yathā maheśvaro 'paśyat % sagaṇo hṛṣitānanaḥ // LiP_1,64.58 //",
    "GP12lip_1_au:6342": " atha tasyāstadālāpaṃ $ vasiṣṭho munisattamaḥ &",
    "GP12lip_1_au:6343": " śrutvā snuṣāmuvācedaṃ % mā rodīr iti duḥkhitaḥ // LiP_1,64.59 //",
    "GP12lip_1_au:6344": " <Parāśara: childhood and youth>",
    "GP12lip_1_au:6345": " ājñayā tasya sā śokaṃ $ vasiṣṭhasya kulāṅganā &",
    "GP12lip_1_au:6346": " tyaktvā hyapālayadbālaṃ % bālā bālamṛgekṣaṇā // LiP_1,64.60 //",
    "GP12lip_1_au:6347": " dṛṣṭvā tāmabalāṃ prāha $ maṅgalābharaṇair vinā &",
    "GP12lip_1_au:6348": " āsīnāmākulāṃ sādhvīṃ % bāṣpaparyākulekṣaṇām // LiP_1,64.61 //",
    "GP12lip_1_au:6349": " śākteya uvāca amba maṅgalavibhūṣaṇair vinā $ dehayaṣṭiranaghe na śobhate &",
    "GP12lip_1_au:6350": " vaktumarhasi tavādya kāraṇaṃ % candrabiṃbarahiteva śarvarī // LiP_1,64.62",
    "GP12lip_1_au:6351": " mātarmātaḥ kathaṃ tyaktvā $ maṅgalābharaṇāni vai &",
    "GP12lip_1_au:6352": " āsīnā bhartṛhīneva % vaktumarhasi śobhane // LiP_1,64.63 //",
    "GP12lip_1_au:6353": " adṛśyantī tadā vākyaṃ $ śrutvā tasya sutasya sā &",
    "GP12lip_1_au:6354": " na kiṃcid abravīt putraṃ % śubhaṃ vā yadi vetarat // LiP_1,64.64 //",
    "GP12lip_1_au:6355": " adṛśyantīṃ punaḥ prāha $ śākteyo bhagavānmama &",
    "GP12lip_1_au:6356": " mātaḥ kutra mahātejāḥ % pitā vada vadeti tām // LiP_1,64.65 //",
    "GP12lip_1_au:6357": " śrutvā ruroda sā vākyaṃ $ putrasyātīva vihvalā &",
    "GP12lip_1_au:6358": " bhakṣito rakṣasā tātas % taveti nipapāta ca // LiP_1,64.66 //",
    "GP12lip_1_au:6359": " śrutvā vasiṣṭho 'pi papāta bhūmau $ pautrasya vākyaṃ sa rudandayāluḥ &",
    "GP12lip_1_au:6360": " arundhatī cāśramavāsinastadā % munervasiṣṭhasya munīśvarāś ca //",
    "GP12lip_1_au:6361": " bhakṣito rakṣasā mātuḥ $ pitā tava mukhāditi &",
    "GP12lip_1_au:6362": " śrutvā parāśaro dhīmān % prāha cāsrāvilekṣaṇaḥ // LiP_1,64.68 //",
    "GP12lip_1_au:6363": " <Parāśara will seinen Vater rächen>",
    "GP12lip_1_au:6364": " parāśara uvāca abhyarcya devadeveśaṃ $ trailokyaṃ sacarācaram &",
    "GP12lip_1_au:6365": " kṣaṇena mātaḥ pitaraṃ % darśayāmīti me matiḥ // LiP_1,64.69 //",
    "GP12lip_1_au:6366": " sā niśamya vacanaṃ tadā śubhaṃ $ sasmitā tanayamāha vismitā &",
    "GP12lip_1_au:6367": " tathyam etaditi taṃ nirīkṣya sā % putra putra bhavamarcayeti ca //",
    "GP12lip_1_au:6368": " jñātvā śaktisutasyāsya $ saṃkalpaṃ munipuṅgavaḥ &",
    "GP12lip_1_au:6369": " vasiṣṭho bhagavānprāha % pautraṃ dhīmān ghṛṇānidhiḥ // LiP_1,64.71 //",
    "GP12lip_1_au:6370": " sthāne pautra muniśreṣṭha $ saṃkalpastava suvrata &",
    "GP12lip_1_au:6371": " tathāpi śṛṇu lokasya % kṣayaṃ kartuṃ na cārhasi // LiP_1,64.72 //",
    "GP12lip_1_au:6372": " rākṣasānāmabhāvāya $ kuru sarveśvarārcanam &",
    "GP12lip_1_au:6373": " trailokyaṃ śṛṇu śākteya % aparādhyati kiṃ tava // LiP_1,64.73 //",
    "GP12lip_1_au:6374": " tatastasya vasiṣṭhasya $ niyogācchaktinandanaḥ &",
    "GP12lip_1_au:6375": " rākṣasānāmabhāvāya % matiṃ cakre mahāmatiḥ // LiP_1,64.74 //",
    "GP12lip_1_au:6376": " adṛśyantīṃ vasiṣṭhaṃ ca $ praṇamyārundhatīṃ tataḥ &",
    "GP12lip_1_au:6377": " kṛtvaikaliṅgaṃ kṣaṇikaṃ % pāṃsunā munisannidhau // LiP_1,64.75 //",
    "GP12lip_1_au:6378": " sampūjya śivasūktena $ tryaṃbakena śubhena ca &",
    "GP12lip_1_au:6379": " japtvā tvaritarudraṃ ca % śivasaṃkalpameva ca // LiP_1,64.76 //",
    "GP12lip_1_au:6380": " nīlarudraṃ ca śākteyas $ tathā rudraṃ ca śobhanam &",
    "GP12lip_1_au:6381": " vāmīyaṃ pavamānaṃ ca % pañcabrahma tathaiva ca // LiP_1,64.77 //",
    "GP12lip_1_au:6382": " hotāraṃ liṅgasūktaṃ ca $ atharvaśira eva ca &",
    "GP12lip_1_au:6383": " aṣṭāṅgamarghyaṃ rudrāya % dattvābhyarcya yathāvidhi // LiP_1,64.78 //",
    "GP12lip_1_au:6384": " parāśara uvāca bhagavanrakṣasā rudra $ bhakṣito rudhireṇa vai &",
    "GP12lip_1_au:6385": " pitā mama mahātejā % bhrātṛbhiḥ saha śaṅkara // LiP_1,64.79 //",
    "GP12lip_1_au:6386": " draṣṭumicchāmi bhagavan $ pitaraṃ bhrātṛbhiḥ saha &",
    "GP12lip_1_au:6387": " evaṃ vijñāpayāṃlliṅgaṃ % praṇipatya muhurmuhuḥ // LiP_1,64.80 //",
    "GP12lip_1_au:6388": " hā rudra rudra rudreti $ ruroda nipapāta ca &",
    "GP12lip_1_au:6389": " taṃ dṛṣṭvā bhagavānrudro % devīmāha ca śaṅkaraḥ // LiP_1,64.81 //",
    "GP12lip_1_au:6390": " paśya bālaṃ mahābhāge $ bāṣpaparyākulekṣaṇam &",
    "GP12lip_1_au:6391": " mamānusmaraṇe yuktaṃ % madārādhanatatparam // LiP_1,64.82 //",
    "GP12lip_1_au:6392": " sā ca dṛṣṭvā mahādevī $ parāśaramaninditā &",
    "GP12lip_1_au:6393": " duḥkhāt saṃklinnasarvāṅgam % asrākulavilocanam // LiP_1,64.83 //",
    "GP12lip_1_au:6394": " liṅgārcanavidhau saktaṃ $ hara rudreti vādinam &",
    "GP12lip_1_au:6395": " prāha bhartāramīśānaṃ % śaṅkaraṃ jagatāmumā // LiP_1,64.84 //",
    "GP12lip_1_au:6396": " īpsitaṃ yaccha sakalaṃ $ prasīda parameśvara &",
    "GP12lip_1_au:6397": " niśamya vacanaṃ tasyāḥ % śaṅkaraḥ parameśvaraḥ // LiP_1,64.85 //",
    "GP12lip_1_au:6398": " bhāryāmāryāmumāṃ prāha $ tato hālāhalāśanaḥ &",
    "GP12lip_1_au:6399": " rakṣāmyenaṃ dvijaṃ bālaṃ % phullendīvaralocanam // LiP_1,64.86 //",
    "GP12lip_1_au:6400": " dadāmi dṛṣṭiṃ madrūpa- $ darśanakṣama eṣa vai &",
    "GP12lip_1_au:6401": " evamuktvā gaṇair divyair % bhagavānnīlalohitaḥ // LiP_1,64.87 //",
    "GP12lip_1_au:6402": " brahmendraviṣṇurudrādyaiḥ $ saṃvṛtaḥ parameśvaraḥ &",
    "GP12lip_1_au:6403": " dadau ca darśanaṃ tasmai % muniputrāya dhīmate // LiP_1,64.88 //",
    "GP12lip_1_au:6404": " so 'pi dṛṣṭvā mahādevam $ ānandāsrāvilekṣaṇaḥ &",
    "GP12lip_1_au:6405": " nipapāta ca hṛṣṭātmā % pādayostasya sādaram // LiP_1,64.89 //",
    "GP12lip_1_au:6406": " punarbhavānyāḥ pādau ca $ nandinaś ca mahātmanaḥ &",
    "GP12lip_1_au:6407": " saphalaṃ jīvitaṃ me 'dya % brahmādyāṃstāṃstadāha saḥ // LiP_1,64.90 //",
    "GP12lip_1_au:6408": " rakṣārthamāgatastvadya $ mama bālendubhūṣaṇaḥ &",
    "GP12lip_1_au:6409": " ko 'nyaḥ samo mayā loke % devo vā dānavo 'pi vā // LiP_1,64.91 //",
    "GP12lip_1_au:6410": " atha tasminkṣaṇādeva $ dadarśa divi saṃsthitam &",
    "GP12lip_1_au:6411": " pitaraṃ bhrātṛbhiḥ sārdhaṃ % śākteyastu parāśaraḥ // LiP_1,64.92 //",
    "GP12lip_1_au:6412": " sūryamaṇḍalasaṃkāśe $ vimāne viśvatomukhe &",
    "GP12lip_1_au:6413": " bhrātṛbhiḥ sahitaṃ dṛṣṭvā % nanāma ca jaharṣa ca // LiP_1,64.93 //",
    "GP12lip_1_au:6414": " tadā vṛṣadhvajo devaḥ $ sabhāryaḥ sagaṇeśvaraḥ &",
    "GP12lip_1_au:6415": " vasiṣṭhaputraṃ prāhedaṃ % putradarśanatatparam // LiP_1,64.94 //",
    "GP12lip_1_au:6416": " śrīdeva uvāca śakte paśya sutaṃ bālam $ ānandāsrāvilekṣaṇam &",
    "GP12lip_1_au:6417": " adṛśyantīṃ ca viprendra % vasiṣṭhaṃ pitaraṃ tava // LiP_1,64.95 //",
    "GP12lip_1_au:6418": " arundhatīṃ mahābhāgāṃ $ kalyāṇīṃ devatopamām &",
    "GP12lip_1_au:6419": " mātaraṃ pitaraṃ cobhau % namaskuru mahāmate // LiP_1,64.96 //",
    "GP12lip_1_au:6420": " tadā haraṃ praṇamyāśu $ devadevamumāṃ tathā &",
    "GP12lip_1_au:6421": " vasiṣṭhaṃ ca tadā śreṣṭhaṃ % śaktir vai śaṅkarājñayā // LiP_1,64.97 //",
    "GP12lip_1_au:6422": " mātaraṃ ca mahābhāgāṃ $ kalyāṇīṃ patidevatām &",
    "GP12lip_1_au:6423": " arundhatīṃ jagannātha- % niyogātprāha śaktimān // LiP_1,64.98 //",
    "GP12lip_1_au:6424": " vāsiṣṭha uvāca bho vatsa vatsa viprendra $ parāśara mahādyute &",
    "GP12lip_1_au:6425": " rakṣito 'haṃ tvayā tāta % garbhasthena mahātmanā // LiP_1,64.99 //",
    "GP12lip_1_au:6426": " aṇimādiguṇaiśvaryaṃ $ mayā vatsa parāśara &",
    "GP12lip_1_au:6427": " labdhamadyānanaṃ dṛṣṭaṃ % tava bāla mamājñayā // LiP_1,64.100 //",
    "GP12lip_1_au:6428": " adṛśyantīṃ mahābhāgāṃ $ rakṣa vatsa mahāmate &",
    "GP12lip_1_au:6429": " arundhatīṃ ca pitaraṃ % vasiṣṭhaṃ mama sarvadā // LiP_1,64.101 //",
    "GP12lip_1_au:6430": " anvayaḥ sakalo vatsa $ mama saṃtāritastvayā &",
    "GP12lip_1_au:6431": " putreṇa lokāñjayatīty % uktaṃ sadbhiḥ sadaiva hi // LiP_1,64.102 //",
    "GP12lip_1_au:6432": " īpsitaṃ varayeśānaṃ $ jagatāṃ prabhavaṃ prabhum &",
    "GP12lip_1_au:6433": " gamiṣyāmyabhivandyeśaṃ % bhrātṛbhiḥ saha śaṅkaram // LiP_1,64.103 //",
    "GP12lip_1_au:6434": " evaṃ putramupāmantrya $ praṇamya ca maheśvaram &",
    "GP12lip_1_au:6435": " nirīkṣya bhāryāṃ sadasi % jagāma pitaraṃ vaśī // LiP_1,64.104 //",
    "GP12lip_1_au:6436": " gataṃ dṛṣṭvātha pitaraṃ $ tadābhyarcyaiva śaṅkaram &",
    "GP12lip_1_au:6437": " tuṣṭāva vāgbhir iṣṭābhiḥ % śākteyaḥ śaśibhūṣaṇam // LiP_1,64.105 //",
    "GP12lip_1_au:6438": " tatastuṣṭo mahādevo $ manmathāndhakamardanaḥ &",
    "GP12lip_1_au:6439": " anugṛhyātha śākteyaṃ % tatraivāntaradhīyata // LiP_1,64.106 //",
    "GP12lip_1_au:6440": " gate maheśvare sāṃbe $ praṇamya ca maheśvaram &",
    "GP12lip_1_au:6441": " dadāha rākṣasānāṃ tu % kulaṃ mantreṇa mantravit // LiP_1,64.107 //",
    "GP12lip_1_au:6442": " tadāha pautraṃ dharmajño $ vasiṣṭho munibhir vṛtaḥ &",
    "GP12lip_1_au:6443": " alam atyantakopena % tāta manyumimaṃ jahi // LiP_1,64.108 //",
    "GP12lip_1_au:6444": " rākṣasā nāparādhyanti $ pitus te vihitaṃ tathā &",
    "GP12lip_1_au:6445": " mūḍhānāmeva bhavati % krodho buddhimatāṃ na hi // LiP_1,64.109 //",
    "GP12lip_1_au:6446": " hanyate tāta kaḥ kena $ yataḥ svakṛtabhukpumān &",
    "GP12lip_1_au:6447": " saṃcitasyātimahatā % vatsa kleśena mānavaiḥ // LiP_1,64.110 //",
    "GP12lip_1_au:6448": " yaśasastapasaścaiva $ krodho nāśakaraḥ smṛtaḥ &",
    "GP12lip_1_au:6449": " alaṃ hi rākṣasair dagdhair % dīnair anaparādhibhiḥ // LiP_1,64.111 //",
    "GP12lip_1_au:6450": " satraṃ te viramatvetat $ kṣamāsārā hi sādhavaḥ &",
    "GP12lip_1_au:6451": " evaṃ vasiṣṭhavākyena % śākteyo munipuṅgavaḥ // LiP_1,64.112 //",
    "GP12lip_1_au:6452": " upasaṃhṛtavān satraṃ $ sadyastadvākyagauravāt &",
    "GP12lip_1_au:6453": " tataḥ prītaś ca bhagavān % vasiṣṭho munisattamaḥ // LiP_1,64.113 //",
    "GP12lip_1_au:6454": " samprāptaś ca tadā satraṃ $ pulastyo brahmaṇaḥ sutaḥ &",
    "GP12lip_1_au:6455": " vasiṣṭhena tu dattārghyaḥ % kṛtāsanaparigrahaḥ // LiP_1,64.114 //",
    "GP12lip_1_au:6456": " parāśaramuvācedaṃ $ praṇipatya sthitaṃ muniḥ &",
    "GP12lip_1_au:6457": " vaire mahati yadvākyād % guror adyāśritā kṣamā // LiP_1,64.115 //",
    "GP12lip_1_au:6458": " tvayā tasmātsamastāni $ bhavāñchāstrāṇi vetsyati &",
    "GP12lip_1_au:6459": " saṃtatermama na chedaḥ % kruddhenāpi yataḥ kṛtaḥ // LiP_1,64.116 //",
    "GP12lip_1_au:6460": " tvayā tasmānmahābhāga $ dadāmyanyaṃ mahāvaram &",
    "GP12lip_1_au:6461": " purāṇasaṃhitākartā % bhavānvatsa bhaviṣyati // LiP_1,64.117 //",
    "GP12lip_1_au:6462": " devatāparamārthaṃ ca $ yathāvadvetsyate bhavān &",
    "GP12lip_1_au:6463": " pravṛttau vā nivṛttau vā % karmaṇas te 'malā matiḥ // LiP_1,64.118 //",
    "GP12lip_1_au:6464": " matprasādādasaṃdigdhā $ tava vatsa bhaviṣyati &",
    "GP12lip_1_au:6465": " tataś ca prāha bhagavān % vasiṣṭho vadatāṃ varaḥ // LiP_1,64.119 //",
    "GP12lip_1_au:6466": " <Parāśara becomes author of Viṣṇupurāṇa>",
    "GP12lip_1_au:6467": " pulastyena yaduktaṃ te $ sarvametadbhaviṣyati &",
    "GP12lip_1_au:6468": " atha tasya pulastyasya % vasiṣṭhasya ca dhīmataḥ // LiP_1,64.120 //",
    "GP12lip_1_au:6469": " prasādādvaiṣṇavaṃ cakre $ purāṇaṃ vai parāśaraḥ &",
    "GP12lip_1_au:6470": " ṣaṭprakāraṃ samastārtha- % sādhakaṃ jñānasaṃcayam // LiP_1,64.121 //",
    "GP12lip_1_au:6471": " ṣaṭsāhasramitaṃ sarvaṃ $ vedārthena ca saṃyutam &",
    "GP12lip_1_au:6472": " caturthaṃ hi purāṇānāṃ % saṃhitāsu suśobhanam // LiP_1,64.122 //",
    "GP12lip_1_au:6473": " eṣa vaḥ kathitaḥ sarvo $ vāsiṣṭhānāṃ samāsataḥ &",
    "GP12lip_1_au:6474": " prabhavaḥ śaktisūnoś ca % prabhāvo munipuṅgavāḥ // LiP_1,64.123 //",
    "GP12lip_1_au:6475": " iti śrīliṅgamahāpurāṇe pūrvabhāge vāsiṣṭhakathanaṃ nāma catuḥṣaṣṭitamo",
    "GP12lip_1_au:6476": " 'dhyāyaḥ",
    "GP12lip_1_au:6477": " LiP, 1, 65",
    "GP12lip_1_au:6478": " ṛṣaya ūcuḥ ādityavaṃśaṃ somasya $ vaṃśaṃ vaṃśavidāṃ vara &",
    "GP12lip_1_au:6479": " vaktumarhasi cāsmākaṃ % saṃkṣepād romaharṣaṇa // LiP_1,65.1 //",
    "GP12lip_1_au:6480": " sūta uvāca aditiḥ suṣuve putram $ ādityaṃ kaśyapāddvijāḥ &",
    "GP12lip_1_au:6481": " tasyādityasya caivāsīd % bhāryā trayam athāparam // LiP_1,65.2 //",
    "GP12lip_1_au:6482": " saṃjñā rājñī prabhā chāyā $ putrāṃstāsāṃ vadāmi vaḥ &",
    "GP12lip_1_au:6483": " saṃjñā tvāṣṭrī ca suṣuve % sūryānmanumanuttamam // LiP_1,65.3 //",
    "GP12lip_1_au:6484": " yamaṃ ca yamunāṃ caiva $ rājñī revatameva ca &",
    "GP12lip_1_au:6485": " prabhā prabhātam ādityāc % chāyāṃ saṃjñāpyakalpayat // LiP_1,65.4 //",
    "GP12lip_1_au:6486": " chāyā ca tasmātsuṣuve $ sāvarṇiṃ bhāskarāddvijāḥ &",
    "GP12lip_1_au:6487": " tataḥ śaniṃ ca tapatīṃ % viṣṭiṃ caiva yathākramam // LiP_1,65.5 //",
    "GP12lip_1_au:6488": " chāyā svaputrābhyadhikaṃ $ snehaṃ cakre manau tadā &",
    "GP12lip_1_au:6489": " pūrvo manurna cakṣāma % yamastu krodhamūrchitaḥ // LiP_1,65.6 //",
    "GP12lip_1_au:6490": " saṃtāḍayāmāsa ruṣā $ pādamudyamya dakṣiṇam &",
    "GP12lip_1_au:6491": " yamena tāḍitā sā tu % chāyā vai duḥkhitābhavat // LiP_1,65.7 //",
    "GP12lip_1_au:6492": " chāyāśāpāt padaṃ caikaṃ $ yamasya klinnamuttamam &",
    "GP12lip_1_au:6493": " pūyaśoṇitasampūrṇaṃ % kṛmīṇāṃ nicayānvitam // LiP_1,65.8 //",
    "GP12lip_1_au:6494": " so 'pi gokarṇamāśritya $ phalakenānilāśanaḥ &",
    "GP12lip_1_au:6495": " ārādhayanmahādevaṃ % yāvadvarṣāyutāyutam // LiP_1,65.9 //",
    "GP12lip_1_au:6496": " bhavaprasādād āgatya $ lokapālatvamuttamam &",
    "GP12lip_1_au:6497": " pitṝṇāmādhipatyaṃ tu % śāpamokṣaṃ tathaiva ca // LiP_1,65.10 //",
    "GP12lip_1_au:6498": " labdhavāndevadevasya $ prabhāvācchūlapāṇinaḥ &",
    "GP12lip_1_au:6499": " asahantī purā bhānos % tejomayam aninditā // LiP_1,65.11 //",
    "GP12lip_1_au:6500": " rūpaṃ tvāṣṭrī svadehāttu $ chāyākhyāṃ sā tvakalpayat &",
    "GP12lip_1_au:6501": " vaḍavārūpamāsthāya % tapastepe tu suvratā // LiP_1,65.12 //",
    "GP12lip_1_au:6502": " kālātprayatnato jñātvā $ chāyāṃ chāyāpatiḥ prabhuḥ &",
    "GP12lip_1_au:6503": " vaḍavāmagamatsaṃjñām % aśvarūpeṇa bhāskaraḥ // LiP_1,65.13 //",
    "GP12lip_1_au:6504": " vaḍavā ca tadā tvāṣṭrī $ saṃjñā tasmāddivākarāt &",
    "GP12lip_1_au:6505": " suṣuve cāśvinau devau % devānāṃ tu bhiṣagvarau // LiP_1,65.14 //",
    "GP12lip_1_au:6506": " likhito bhāskaraḥ paścāt $ saṃjñāpitrā mahātmanā &",
    "GP12lip_1_au:6507": " viṣṇoścakraṃ tu yadghoraṃ % maṇḍalādbhāskarasya tu // LiP_1,65.15 //",
    "GP12lip_1_au:6508": " nirmame bhagavāṃstvaṣṭā $ pradhānaṃ divyamāyudham &",
    "GP12lip_1_au:6509": " rudraprasādācca śubhaṃ % sudarśanamiti smṛtam // LiP_1,65.16 //",
    "GP12lip_1_au:6510": " labdhavān bhagavāṃścakraṃ $ kṛṣṇaḥ kālāgnisannibham &",
    "GP12lip_1_au:6511": " manostu prathamasyāsan % nava putrāstu tatsamāḥ // LiP_1,65.17 //",
    "GP12lip_1_au:6512": " ikṣvākur nabhagaś caiva $ dhṛṣṇuḥ śaryātireva ca &",
    "GP12lip_1_au:6513": " nariṣyantaś ca vai dhīmān % nābhāgo 'riṣṭa eva ca // LiP_1,65.18 //",
    "GP12lip_1_au:6514": " karūṣaś ca pṛṣadhraś ca $ navaite mānavāḥ smṛtāḥ &",
    "GP12lip_1_au:6515": " ilā jyeṣṭhā variṣṭhā ca % puṃstvaṃ prāpa ca yā purā // LiP_1,65.19 //",
    "GP12lip_1_au:6516": " sudyumna iti vikhyātā $ puṃstvaṃ prāptā tvilā purā &",
    "GP12lip_1_au:6517": " mitrāvaruṇayostvatra % prasādānmunipuṅgavāḥ // LiP_1,65.20 //",
    "GP12lip_1_au:6518": " punaḥ śaravaṇaṃ prāpya $ strītvaṃ prāpto bhavājñayā &",
    "GP12lip_1_au:6519": " sudyumno mānavaḥ śrīmān % somavaṃśapravṛddhaye // LiP_1,65.21 //",
    "GP12lip_1_au:6520": " ikṣvākoraśvamedhena $ ilā kiṃpuruṣo 'bhavat &",
    "GP12lip_1_au:6521": " ilā kiṃpuruṣatve ca % sudyumna iti cocyate // LiP_1,65.22 //",
    "GP12lip_1_au:6522": " māsamekaṃ pumānvīraḥ $ strītvaṃ māsamabhūtpunaḥ &",
    "GP12lip_1_au:6523": " ilā budhasya bhavanaṃ % somaputrasya cāśritā // LiP_1,65.23 //",
    "GP12lip_1_au:6524": " budhenāntaramāsādya $ maithunāya pravartitā &",
    "GP12lip_1_au:6525": " somaputrādbudhāccāpi % ailo jajñe purūravāḥ // LiP_1,65.24 //",
    "GP12lip_1_au:6526": " somavaṃśāgrajo dhīmān $ bhavabhaktaḥ pratāpavān &",
    "GP12lip_1_au:6527": " ikṣvākorvaṃśavistāraṃ % paścādvakṣye tapodhanāḥ // LiP_1,65.25 //",
    "GP12lip_1_au:6528": " putratrayamabhūttasya $ sudyumnasya dvijottamāḥ &",
    "GP12lip_1_au:6529": " utkalaś ca gayaścaiva % vinatāśvastathaiva ca // LiP_1,65.26 //",
    "GP12lip_1_au:6530": " utkalasyotkalaṃ rāṣṭraṃ $ vinatāśvasya paścimam &",
    "GP12lip_1_au:6531": " gayā gayasya cākhyātā % purī paramaśobhanā // LiP_1,65.27 //",
    "GP12lip_1_au:6532": " surāṇāṃ saṃsthitiryasyāṃ $ pitṝṇāṃ ca sadā sthitiḥ &",
    "GP12lip_1_au:6533": " ikṣvākujyeṣṭhadāyādo % madhyadeśam avāptavān // LiP_1,65.28 //",
    "GP12lip_1_au:6534": " kanyābhāvācca sudyumno $ naiva bhāgamavāptavān &",
    "GP12lip_1_au:6535": " vasiṣṭhavacanāt tvāsīt % pratiṣṭhāne mahādyutiḥ // LiP_1,65.29 //",
    "GP12lip_1_au:6536": " pratiṣṭhā dharmarājasya $ sudyumnasya mahātmanaḥ &",
    "GP12lip_1_au:6537": " tatpurūravase prādād % rājyaṃ prāpya mahāyaśāḥ // LiP_1,65.30 //",
    "GP12lip_1_au:6538": " mānaveyo mahābhāgaḥ $ strīpuṃsorlakṣaṇānvitaḥ &",
    "GP12lip_1_au:6539": " ikṣvākorabhavadvīro % vikukṣirdharmavittamaḥ // LiP_1,65.31 //",
    "GP12lip_1_au:6540": " jyeṣṭhaḥ putraśatasyāsīd $ daśa pañca ca tatsutāḥ &",
    "GP12lip_1_au:6541": " abhūjjyeṣṭhaḥ kakutsthaś ca % kakutsthāttu suyodhanaḥ // LiP_1,65.32 //",
    "GP12lip_1_au:6542": " tataḥ pṛthurmuniśreṣṭhā $ viśvakaḥ pārthivas tathā &",
    "GP12lip_1_au:6543": " viśvakasyārdrako dhīmān % yuvanāśvastu tatsutaḥ // LiP_1,65.33 //",
    "GP12lip_1_au:6544": " śābastiś ca mahātejā $ vaṃśakastu tato 'bhavat &",
    "GP12lip_1_au:6545": " nirmitā yena śābastī % gauḍadeśe dvijottamāḥ // LiP_1,65.34 //",
    "GP12lip_1_au:6546": " vaṃśācca bṛhadaśvo 'bhūt $ kuvalāśvastu tatsutaḥ &",
    "GP12lip_1_au:6547": " dhundhumāratvamāpanno % dhundhuṃ hatvā mahābalam // LiP_1,65.35 //",
    "GP12lip_1_au:6548": " dhundhumārasya tanayās $ trayastrailokyaviśrutāḥ &",
    "GP12lip_1_au:6549": " dṛḍhāśvaścaiva caṇḍāśvaḥ % kapilāśvaś ca te smṛtāḥ // LiP_1,65.36 //",
    "GP12lip_1_au:6550": " dṛḍhāśvasya pramodastu $ haryaśvastasya vai sutaḥ &",
    "GP12lip_1_au:6551": " haryaśvasya nikumbhastu % saṃhatāśvastu tatsutaḥ // LiP_1,65.37 //",
    "GP12lip_1_au:6552": " kṛśāśvo 'tha raṇāśvaś ca $ saṃhatāśvātmajāvubhau &",
    "GP12lip_1_au:6553": " yuvanāśvo raṇāśvasya % māndhātā tasya vai sutaḥ // LiP_1,65.38 //",
    "GP12lip_1_au:6554": " māndhātuḥ purukutso 'bhūd $ ambarīṣaś ca vīryavān &",
    "GP12lip_1_au:6555": " mucukundaś ca puṇyātmā % trayastrailokyaviśrutāḥ // LiP_1,65.39 //",
    "GP12lip_1_au:6556": " aṃbarīṣasya dāyādo $ yuvanāśvo 'paraḥ smṛtaḥ &",
    "GP12lip_1_au:6557": " harito yuvanāśvasya % haritāstu yataḥ smṛtāḥ // LiP_1,65.40 //",
    "GP12lip_1_au:6558": " ete hyaṅgirasaḥ pakṣe $ kṣatropetā dvijātayaḥ &",
    "GP12lip_1_au:6559": " purukutsasya dāyādas % trasaddasyur mahāyaśāḥ // LiP_1,65.41 //",
    "GP12lip_1_au:6560": " narmadāyāṃ samutpannaḥ $ sambhūtistasya cātmajaḥ &",
    "GP12lip_1_au:6561": " viṣṇuvṛddhaḥ sutastasya % viṣṇuvṛddhā yataḥ smṛtāḥ // LiP_1,65.42 //",
    "GP12lip_1_au:6562": " ete hyaṅgirasaḥ pakṣe $ kṣatropetāḥ samāśritāḥ &",
    "GP12lip_1_au:6563": " sambhūtiraparaṃ putram % anaraṇyamajījanat // LiP_1,65.43 //",
    "GP12lip_1_au:6564": " rāvaṇena hato yo 'sau $ trailokyavijaye dvijāḥ &",
    "GP12lip_1_au:6565": " bṛhadaśvo 'naraṇyasya % haryaśvastasya cātmajaḥ // LiP_1,65.44 //",
    "GP12lip_1_au:6566": " haryaśvāttu dṛṣadvatyāṃ $ jajñe vasumanā nṛpaḥ &",
    "GP12lip_1_au:6567": " tasya putro 'bhavadrājā % tridhanvā bhavabhāvitaḥ // LiP_1,65.45 //",
    "GP12lip_1_au:6568": " prasādād brahmasūnor vai $ taṇḍinaḥ prāpya śiṣyatām &",
    "GP12lip_1_au:6569": " aśvamedhasahasrasya % phalaṃ prāpya tadājñayā // LiP_1,65.46 //",
    "GP12lip_1_au:6570": " gaṇaiśvaryamanuprāpto $ bhavabhaktaḥ pratāpavān &",
    "GP12lip_1_au:6571": " kathaṃ caivāśvamedhaṃ vai % karomīti vicintayan // LiP_1,65.47 //",
    "GP12lip_1_au:6572": " dhanahīnaś ca dharmātmā $ dṛṣṭavān brahmaṇaḥ sutam &",
    "GP12lip_1_au:6573": " taṇḍisaṃjñaṃ dvijaṃ tasmāl % labdhavāndvijasattamāḥ // LiP_1,65.48 //",
    "GP12lip_1_au:6574": " nāmnāṃ sahasraṃ rudrasya $ brahmaṇā kathitaṃ purā &",
    "GP12lip_1_au:6575": " tena nāmnāṃ sahasreṇa % stutvā taṇḍirmaheśvaram // LiP_1,65.49 //",
    "GP12lip_1_au:6576": " labdhavāngāṇapatyaṃ ca $ brahmayonirdvijottamaḥ &",
    "GP12lip_1_au:6577": " tatastasmānnṛpo labdhvā % taṇḍinā kathitaṃ purā // LiP_1,65.50 //",
    "GP12lip_1_au:6578": " nāmnāṃ sahasraṃ japtvā vai $ gāṇapatyamavāptavān &",
    "GP12lip_1_au:6579": " ṛṣaya ūcuḥ nāmnāṃ sahasraṃ rudrasya % tāṇḍinā brahmayoninā // LiP_1,65.51 //",
    "GP12lip_1_au:6580": " kathitaṃ sarvavedārtha- $ saṃcayaṃ sūta suvrata &",
    "GP12lip_1_au:6581": " nāmnāṃ sahasraṃ viprāṇāṃ % vaktum arhasi śobhanam // LiP_1,65.52 //",
    "GP12lip_1_au:6582": " <sahasranāman of Śiva>",
    "GP12lip_1_au:6583": " sūta uvāca sarvabhūtātmabhūtasya $ harasyāmitatejasaḥ &",
    "GP12lip_1_au:6584": " aṣṭottarasahasraṃ tu % nāmnāṃ śṛṇuta suvratāḥ // LiP_1,65.53 //",
    "GP12lip_1_au:6585": " yajjaptvā tu muniśreṣṭhā $ gāṇapatyamavāptavān &",
    "GP12lip_1_au:6586": " oṃ sthiraḥ sthāṇuḥ prabhurbhānuḥ % pravaro varado varaḥ // LiP_1,65.54 //",
    "GP12lip_1_au:6587": " sarvātmā sarvavikhyātaḥ $ sarvaḥ sarvakaro bhavaḥ &",
    "GP12lip_1_au:6588": " jaṭī daṇḍī śikhaṇḍī ca % sarvagaḥ sarvabhāvanaḥ // LiP_1,65.55 //",
    "GP12lip_1_au:6589": " hariś ca hariṇākṣaś ca $ sarvabhūtaharaḥ smṛtaḥ &",
    "GP12lip_1_au:6590": " pravṛttiś ca nivṛttiś ca % śāntātmā śāśvato dhruvaḥ // LiP_1,65.56 //",
    "GP12lip_1_au:6591": " śmaśānavāsī bhagavān $ khacaro gocaro 'rdanaḥ &",
    "GP12lip_1_au:6592": " abhivādyo mahākarmā % tapasvī bhūtadhāraṇaḥ // LiP_1,65.57 //",
    "GP12lip_1_au:6593": " unmattaveṣaḥ pracchannaḥ $ sarvalokaḥ prajāpatiḥ &",
    "GP12lip_1_au:6594": " mahārūpo mahākāyaḥ % sarvarūpo mahāyaśāḥ // LiP_1,65.58 //",
    "GP12lip_1_au:6595": " mahātmā sarvabhūtaś ca $ virūpo vāmano naraḥ &",
    "GP12lip_1_au:6596": " lokapālo 'ntarhitātmā % prasādo 'bhayado vibhuḥ // LiP_1,65.59 //",
    "GP12lip_1_au:6597": " pavitraś ca mahāṃścaiva $ niyato niyatāśrayaḥ &",
    "GP12lip_1_au:6598": " svayaṃbhūḥ sarvakarmā ca % ādirādikaro nidhiḥ // LiP_1,65.60 //",
    "GP12lip_1_au:6599": " sahasrākṣo viśālākṣaḥ $ somo nakṣatrasādhakaḥ &",
    "GP12lip_1_au:6600": " candraḥ sūryaḥ śaniḥ ketur % graho grahapatirmataḥ // LiP_1,65.61 //",
    "GP12lip_1_au:6601": " rājā rājyodayaḥ kartā $ mṛgabāṇārpaṇo ghanaḥ &",
    "GP12lip_1_au:6602": " mahātapā dīrghatapā % adṛśyo dhanasādhakaḥ // LiP_1,65.62 //",
    "GP12lip_1_au:6603": " saṃvatsaraḥ kṛtīmantraḥ $ prāṇāyāmaḥ paraṃtapaḥ &",
    "GP12lip_1_au:6604": " yogī yogo mahābījo % mahārato mahābalaḥ // LiP_1,65.63 //",
    "GP12lip_1_au:6605": " suvarṇaretāḥ sarvajñaḥ $ subījo vṛṣavāhanaḥ &",
    "GP12lip_1_au:6606": " daśabāhustvanimiṣo % nīlakaṇṭha umāpatiḥ // LiP_1,65.64 //",
    "GP12lip_1_au:6607": " viśvarūpaḥ svayaṃśreṣṭho $ balavīro balāgraṇīḥ &",
    "GP12lip_1_au:6608": " gaṇakartā gaṇapatir % digvāsāḥ kāmya eva ca // LiP_1,65.65 //",
    "GP12lip_1_au:6609": " mantravitparamo mantraḥ $ sarvabhāvakaro haraḥ &",
    "GP12lip_1_au:6610": " kamaṇḍaludharo dhanvī % bāṇahastaḥ kapālavān // LiP_1,65.66 //",
    "GP12lip_1_au:6611": " śarī śataghnī khaḍgī ca $ paṭṭiśī cāyudhī mahān &",
    "GP12lip_1_au:6612": " ajaś ca mṛgarūpaś ca % tejastejaskaro vidhiḥ // LiP_1,65.67 //",
    "GP12lip_1_au:6613": " uṣṇīṣī ca suvaktraś ca $ udagro vinatas tathā &",
    "GP12lip_1_au:6614": " dīrghaś ca harikeśaś ca % sutīrthaḥ kṛṣṇa eva ca // LiP_1,65.68 //",
    "GP12lip_1_au:6615": " śṛgālarūpaḥ sarvārtho $ muṇḍaḥ sarvaśubhaṅkaraḥ &",
    "GP12lip_1_au:6616": " siṃhaśārdūlarūpaś ca % gandhakārī kapardyapi // LiP_1,65.69 //",
    "GP12lip_1_au:6617": " ūrdhvaretordhvaliṅgī ca $ ūrdhvaśāyī nabhastalaḥ &",
    "GP12lip_1_au:6618": " trijaṭī cīravāsāś ca % rudraḥ senāpatir vibhuḥ // LiP_1,65.70 //",
    "GP12lip_1_au:6619": " ahorātraṃ ca naktaṃ ca $ tigmamanyuḥ suvarcasaḥ &",
    "GP12lip_1_au:6620": " gajahā daityahā kālo % lokadhātā guṇākaraḥ // LiP_1,65.71 //",
    "GP12lip_1_au:6621": " siṃhaśārdūlarūpāṇām $ ārdracarmāṃbaraṃdharaḥ &",
    "GP12lip_1_au:6622": " kālayogī mahānādaḥ % sarvāvāsaścatuṣpathaḥ // LiP_1,65.72 //",
    "GP12lip_1_au:6623": " niśācaraḥ pretacārī $ sarvadarśī maheśvaraḥ &",
    "GP12lip_1_au:6624": " bahubhūto bahudhanaḥ % sarvasāro 'mṛteśvaraḥ // LiP_1,65.73 //",
    "GP12lip_1_au:6625": " nṛtyapriyo nityanṛtyo $ nartanaḥ sarvasādhakaḥ &",
    "GP12lip_1_au:6626": " sakārmuko mahābāhur % mahāghoro mahātapāḥ // LiP_1,65.74 //",
    "GP12lip_1_au:6627": " mahāśaro mahāpāśo $ nityo giricaro mataḥ &",
    "GP12lip_1_au:6628": " sahasrahasto vijayo % vyavasāyo hyaninditaḥ // LiP_1,65.75 //",
    "GP12lip_1_au:6629": " amarṣaṇo marṣaṇātmā $ yajñahā kāmanāśanaḥ &",
    "GP12lip_1_au:6630": " dakṣahā paricārī ca % prahaso madhyamas tathā // LiP_1,65.76 //",
    "GP12lip_1_au:6631": " tejo 'pahārī balavān $ vidito 'bhyudito bahuḥ &",
    "GP12lip_1_au:6632": " gaṃbhīraghoṣo yogātmā % yajñahā kāmanāśanaḥ // LiP_1,65.77 //",
    "GP12lip_1_au:6633": " gaṃbhīraroṣo gaṃbhīro $ gaṃbhīrabalavāhanaḥ &",
    "GP12lip_1_au:6634": " nyagrodharūpo nyagrodho % viśvakarmā ca viśvabhuk // LiP_1,65.78 //",
    "GP12lip_1_au:6635": " tīkṣṇopāyaś ca haryaśvaḥ $ sahāyaḥ karmakālavit &",
    "GP12lip_1_au:6636": " viṣṇuḥ prasādito yajñaḥ % samudro vaḍavāmukhaḥ // LiP_1,65.79 //",
    "GP12lip_1_au:6637": " hutāśanasahāyaś ca $ praśāntātmā hutāśanaḥ &",
    "GP12lip_1_au:6638": " ugratejā mahātejā % jayo vijayakālavit // LiP_1,65.80 //",
    "GP12lip_1_au:6639": " jyotiṣāmayanaṃ siddhiḥ $ saṃdhirvigraha eva ca &",
    "GP12lip_1_au:6640": " khaḍgī śaṅkhī jaṭī jvālī % khacaro dyucaro balī // LiP_1,65.81 //",
    "GP12lip_1_au:6641": " vaiṇavī paṇavī kālaḥ $ kālakaṇṭhaḥ kaṭaṃkaṭaḥ &",
    "GP12lip_1_au:6642": " nakṣatravigraho bhāvo % nibhāvaḥ sarvatomukhaḥ // LiP_1,65.82 //",
    "GP12lip_1_au:6643": " vimocanastu śaraṇo $ hiraṇyakavacodbhavaḥ &",
    "GP12lip_1_au:6644": " mekhalākṛtirūpaś ca % jalācāraḥ stutas tathā // LiP_1,65.83 //",
    "GP12lip_1_au:6645": " vīṇī ca paṇavī tālī $ nālī kalikaṭus tathā &",
    "GP12lip_1_au:6646": " sarvatūryaninādī ca % sarvavyāpyaparigrahaḥ // LiP_1,65.84 //",
    "GP12lip_1_au:6647": " vyālarūpī bilāvāsī $ guhāvāsī taraṃgavit &",
    "GP12lip_1_au:6648": " vṛkṣaḥ śrīmālakarmā ca % sarvabandhavimocanaḥ // LiP_1,65.85 //",
    "GP12lip_1_au:6649": " bandhanastu surendrāṇāṃ $ yudhi śatruvināśanaḥ &",
    "GP12lip_1_au:6650": " sakhā pravāso durvāpaḥ % sarvasādhuniṣevitaḥ // LiP_1,65.86 //",
    "GP12lip_1_au:6651": " praskando 'pyavibhāvaś ca $ tulyo yajñavibhāgavit &",
    "GP12lip_1_au:6652": " sarvavāsaḥ sarvacārī % durvāsā vāsavo mataḥ // LiP_1,65.87 //",
    "GP12lip_1_au:6653": " haimo hemakaro yajñaḥ $ sarvadhārī dharottamaḥ &",
    "GP12lip_1_au:6654": " ākāśo nirvirūpaś ca % vivāsā uragaḥ khagaḥ // LiP_1,65.88 //",
    "GP12lip_1_au:6655": " bhikṣuś ca bhikṣurūpī ca $ raudrarūpaḥ surūpavān &",
    "GP12lip_1_au:6656": " vasuretāḥ suvacasvī % vasuvego mahābalaḥ // LiP_1,65.89 //",
    "GP12lip_1_au:6657": " manovego niśācāraḥ $ sarvalokaśubhapradaḥ &",
    "GP12lip_1_au:6658": " sarvāvāsī trayīvāsī % upadeśakaro dharaḥ // LiP_1,65.90 //",
    "GP12lip_1_au:6659": " munirātmā munir lokaḥ $ sabhāgyaś ca sahasrabhuk &",
    "GP12lip_1_au:6660": " pakṣī ca pakṣarūpaś ca % atidīpto niśākaraḥ // LiP_1,65.91 //",
    "GP12lip_1_au:6661": " samīro damanākāro hy $ artho hyarthakaro vaśaḥ &",
    "GP12lip_1_au:6662": " vāsudevaś ca devaś ca % vāmadevaś ca vāmanaḥ // LiP_1,65.92 //",
    "GP12lip_1_au:6663": " siddhiyogāpahārī ca $ siddhaḥ sarvārthasādhakaḥ &",
    "GP12lip_1_au:6664": " akṣuṇṇaḥ kṣuṇṇarūpaś ca % vṛṣaṇo mṛdur avyayaḥ // LiP_1,65.93 //",
    "GP12lip_1_au:6665": " mahāseno viśākhaś ca $ ṣaṣṭibhāgo gavāṃ patiḥ &",
    "GP12lip_1_au:6666": " cakrahastastu viṣṭambhī % mūlastambhana eva ca // LiP_1,65.94 //",
    "GP12lip_1_au:6667": " ṛturṛtukarastālo $ madhurmadhukaro varaḥ &",
    "GP12lip_1_au:6668": " vānaspatyo vājasano % nityamāśramapūjitaḥ // LiP_1,65.95 //",
    "GP12lip_1_au:6669": " brahmacārī lokacārī $ sarvacārī sucāravit &",
    "GP12lip_1_au:6670": " īśāna īśvaraḥ kālo % niśācārī hyanekadṛk // LiP_1,65.96 //",
    "GP12lip_1_au:6671": " nimittastho nimittaṃ ca $ nandir nandikaro haraḥ &",
    "GP12lip_1_au:6672": " nandīśvaraḥ sunandī ca % nandano viṣamardanaḥ // LiP_1,65.97 //",
    "GP12lip_1_au:6673": " bhagahārī niyantā ca $ kālo lokapitāmahaḥ &",
    "GP12lip_1_au:6674": " caturmukho mahāliṅgaś % cāruliṅgastathaiva ca // LiP_1,65.98 //",
    "GP12lip_1_au:6675": " liṅgādhyakṣaḥ surādhyakṣaḥ $ kālādhyakṣo yugāvahaḥ &",
    "GP12lip_1_au:6676": " bījādhyakṣo bījakartā % adhyātmānugato balaḥ // LiP_1,65.99 //",
    "GP12lip_1_au:6677": " itihāsaś ca kalpaś ca $ damano jagadīśvaraḥ &",
    "GP12lip_1_au:6678": " dambho dambhakaro dātā % vaṃśo vaṃśakaraḥ kaliḥ // LiP_1,65.100 //",
    "GP12lip_1_au:6679": " lokakartā paśupatir $ mahākartā hyadhokṣajaḥ &",
    "GP12lip_1_au:6680": " akṣaraṃ paramaṃ brahma % balavāñchukta eva ca // LiP_1,65.101 //",
    "GP12lip_1_au:6681": " nityo hyanīśaḥ śuddhātmā $ śuddho māno gatirhaviḥ &",
    "GP12lip_1_au:6682": " prāsādastu balo darpo % darpaṇo havya indrajit // LiP_1,65.102 //",
    "GP12lip_1_au:6683": " vedakāraḥ sūtrakāro $ vidvāṃś ca paramardanaḥ &",
    "GP12lip_1_au:6684": " mahāmeghanivāsī ca % mahāghoro vaśīkaraḥ // LiP_1,65.103 //",
    "GP12lip_1_au:6685": " agnijvālo mahājvālaḥ $ paridhūmrāvṛto raviḥ &",
    "GP12lip_1_au:6686": " dhiṣaṇaḥ śaṅkaro nityo % varcasvī dhūmralocanaḥ // LiP_1,65.104 //",
    "GP12lip_1_au:6687": " nīlas tathāṅgaluptaś ca $ śobhano naravigrahaḥ &",
    "GP12lip_1_au:6688": " svasti svastisvabhāvaś ca % bhogī bhogakaro laghuḥ // LiP_1,65.105 //",
    "GP12lip_1_au:6689": " utsaṅgaś ca mahāṅgaś ca $ mahāgarbhaḥ pratāpavān &",
    "GP12lip_1_au:6690": " kṛṣṇavarṇaḥ suvarṇaś ca % indriyaḥ sarvavarṇikaḥ // LiP_1,65.106 //",
    "GP12lip_1_au:6691": " mahāpādo mahāhasto $ mahākāyo mahāyaśāḥ &",
    "GP12lip_1_au:6692": " mahāmūrdhā mahāmātro % mahāmitro nagālayaḥ // LiP_1,65.107 //",
    "GP12lip_1_au:6693": " mahāskandho mahākarṇo $ mahoṣṭhaś ca mahāhanuḥ &",
    "GP12lip_1_au:6694": " mahānāso mahākaṇṭho % mahāgrīvaḥ śmaśānavān // LiP_1,65.108 //",
    "GP12lip_1_au:6695": " mahābalo mahātejā hy $ antarātmā mṛgālayaḥ &",
    "GP12lip_1_au:6696": " lambitoṣṭhaś ca niṣṭhaś ca % mahāmāyaḥ payonidhiḥ // LiP_1,65.109 //",
    "GP12lip_1_au:6697": " mahādanto mahādaṃṣṭro $ mahājihvo mahāmukhaḥ &",
    "GP12lip_1_au:6698": " mahānakho mahāromā % mahākeśo mahājaṭaḥ // LiP_1,65.110 //",
    "GP12lip_1_au:6699": " asapatnaḥ prasādaś ca $ pratyayo gītasādhakaḥ &",
    "GP12lip_1_au:6700": " prasvedano 'svedanaś ca % ādikaś ca mahāmuniḥ // LiP_1,65.111 //",
    "GP12lip_1_au:6701": " vṛṣako vṛṣaketuś ca $ analo vāyuvāhanaḥ &",
    "GP12lip_1_au:6702": " maṇḍalī meruvāsaś ca % devavāhana eva ca // LiP_1,65.112 //",
    "GP12lip_1_au:6703": " atharvaśīrṣaḥ sāmāsya $ ṛksahasrorjitekṣaṇaḥ &",
    "GP12lip_1_au:6704": " yajuḥ pādabhujo guhyaḥ % prakāśaujāstathaiva ca // LiP_1,65.113 //",
    "GP12lip_1_au:6705": " amoghārthaprasādaś ca $ antarbhāvyaḥ sudarśanaḥ &",
    "GP12lip_1_au:6706": " upahāraḥ priyaḥ sarvaḥ % kanakaḥ kāñcanasthitaḥ // LiP_1,65.114 //",
    "GP12lip_1_au:6707": " nābhir nandikaro harmyaḥ $ puṣkaraḥ sthapatiḥ sthitaḥ &",
    "GP12lip_1_au:6708": " sarvaśāstro dhanaścādyo % yajño yajvā samāhitaḥ // LiP_1,65.115 //",
    "GP12lip_1_au:6709": " nago nīlaḥ kaviḥ kālo $ makaraḥ kālapūjitaḥ &",
    "GP12lip_1_au:6710": " sagaṇo gaṇakāraś ca % bhūtabhāvanasārathiḥ // LiP_1,65.116 //",
    "GP12lip_1_au:6711": " bhasmaśāyī bhasmagoptā $ bhasmabhūtatanurgaṇaḥ &",
    "GP12lip_1_au:6712": " āgamaś ca vilopaś ca % mahātmā sarvapūjitaḥ // LiP_1,65.117 //",
    "GP12lip_1_au:6713": " śuklaḥ strīrūpasampannaḥ $ śucirbhūtaniṣevitaḥ &",
    "GP12lip_1_au:6714": " āśramasthaḥ kapotastho % viśvakarmā patirvirāṭ // LiP_1,65.118 //",
    "GP12lip_1_au:6715": " viśālaśākhas tāmroṣṭho hy $ ambujālaḥ suniścitaḥ &",
    "GP12lip_1_au:6716": " kapilaḥ kalaśaḥ sthūla % āyudhaścaiva romaśaḥ // LiP_1,65.119 //",
    "GP12lip_1_au:6717": " gandharvo hyaditistārkṣyo hy $ avijñeyaḥ suśāradaḥ &",
    "GP12lip_1_au:6718": " paraśvadhāyudho devo hy % arthakārī subāndhavaḥ // LiP_1,65.120 //",
    "GP12lip_1_au:6719": " tumbavīṇo mahākopa $ ūrdhvaretā jaleśayaḥ &",
    "GP12lip_1_au:6720": " ugro vaṃśakaro vaṃśo % vaṃśavādī hyaninditaḥ // LiP_1,65.121 //",
    "GP12lip_1_au:6721": " sarvāṅgarūpī māyāvī $ suhṛdo hyanilo balaḥ &",
    "GP12lip_1_au:6722": " bandhano bandhakartā ca % subandhanavimocanaḥ // LiP_1,65.122 //",
    "GP12lip_1_au:6723": " rākṣasaghno 'tha kāmārir $ mahādaṃṣṭro mahāyudhaḥ &",
    "GP12lip_1_au:6724": " lambito lambitoṣṭhaś ca % lambahasto varapradaḥ // LiP_1,65.123 //",
    "GP12lip_1_au:6725": " bāhustvaninditaḥ sarvaḥ $ śaṅkaro 'thāpyakopanaḥ &",
    "GP12lip_1_au:6726": " amareśo mahāghoro % viśvadevaḥ surārihā // LiP_1,65.124 //",
    "GP12lip_1_au:6727": " ahirbudhnyo nirṛtiś ca $ cekitāno halī tathā &",
    "GP12lip_1_au:6728": " ajaikapācca kāpālī % śaṃ kumāro mahāgiriḥ // LiP_1,65.125 //",
    "GP12lip_1_au:6729": " dhanvantarirdhūmaketuḥ $ sūryo vaiśravaṇas tathā &",
    "GP12lip_1_au:6730": " dhātā viṣṇuś ca śakraś ca % mitrastvaṣṭā dharo dhruvaḥ // LiP_1,65.126 //",
    "GP12lip_1_au:6731": " prabhāsaḥ parvato vāyur $ aryamā savitā raviḥ &",
    "GP12lip_1_au:6732": " dhṛtiścaiva vidhātā ca % māndhātā bhūtabhāvanaḥ // LiP_1,65.127 //",
    "GP12lip_1_au:6733": " nīrastīrthaś ca bhīmaś ca $ sarvakarmā guṇodvahaḥ &",
    "GP12lip_1_au:6734": " padmagarbho mahāgarbhaś % candravaktro nabho 'naghaḥ // LiP_1,65.128 //",
    "GP12lip_1_au:6735": " balavāṃścopaśāntaś ca $ purāṇaḥ puṇyakṛttamaḥ &",
    "GP12lip_1_au:6736": " krūrakartā krūravāsī % tanurātmā mahauṣadhaḥ // LiP_1,65.129 //",
    "GP12lip_1_au:6737": " sarvāśayaḥ sarvacārī $ prāṇeśaḥ prāṇināṃ patiḥ &",
    "GP12lip_1_au:6738": " devadevaḥ sukhotsiktaḥ % sadasatsarvaratnavit // LiP_1,65.130 //",
    "GP12lip_1_au:6739": " kailāsastho guhāvāsī $ himavadgirisaṃśrayaḥ &",
    "GP12lip_1_au:6740": " kulahārī kulākartā % bahuvitto bahuprajaḥ // LiP_1,65.131 //",
    "GP12lip_1_au:6741": " prāṇeśo bandhakī vṛkṣo $ nakulaś cādrikas tathā &",
    "GP12lip_1_au:6742": " hrasvagrīvo mahājānur % alolaś ca mahauṣadhiḥ // LiP_1,65.132 //",
    "GP12lip_1_au:6743": " siddhāntakārī siddhārthaś $ chando vyākaraṇodbhavaḥ &",
    "GP12lip_1_au:6744": " siṃhanādaḥ siṃhadaṃṣṭraḥ % siṃhāsyaḥ siṃhavāhanaḥ // LiP_1,65.133 //",
    "GP12lip_1_au:6745": " prabhāvātmā jagatkālaḥ $ kālaḥ kampī tarustanuḥ &",
    "GP12lip_1_au:6746": " sāraṅgo bhūtacakrāṅkaḥ % ketumālī suvedhakaḥ // LiP_1,65.134 //",
    "GP12lip_1_au:6747": " bhūtālayo bhūtapatir $ ahorātro malo 'malaḥ &",
    "GP12lip_1_au:6748": " vasubhṛt sarvabhūtātmā % niścalaḥ suvidur budhaḥ // LiP_1,65.135 //",
    "GP12lip_1_au:6749": " asuhṛtsarvabhūtānāṃ $ niścalaścalavidbudhaḥ &",
    "GP12lip_1_au:6750": " amoghaḥ saṃyamo hṛṣṭo % bhojanaḥ prāṇadhāraṇaḥ // LiP_1,65.136 //",
    "GP12lip_1_au:6751": " dhṛtimānmatimāṃstryakṣaḥ $ sukṛtastu yudhāṃpatiḥ &",
    "GP12lip_1_au:6752": " gopālo gopatirgrāmo % gocarmavasano haraḥ // LiP_1,65.137 //",
    "GP12lip_1_au:6753": " hiraṇyabāhuś ca tathā $ guhāvāsaḥ praveśanaḥ &",
    "GP12lip_1_au:6754": " mahāmanā mahākāmaś % cittakāmo jitendriyaḥ // LiP_1,65.138 //",
    "GP12lip_1_au:6755": " gāndhāraś ca surāpaś ca $ tāpakarmarato hitaḥ &",
    "GP12lip_1_au:6756": " mahābhūto bhūtavṛto hy % apsarogaṇasevitaḥ // LiP_1,65.139 //",
    "GP12lip_1_au:6757": " mahāketur dharādhātā $ naikatānarataḥ svaraḥ &",
    "GP12lip_1_au:6758": " avedanīya āvedyaḥ % sarvagaś ca sukhāvahaḥ // LiP_1,65.140 //",
    "GP12lip_1_au:6759": " tāraṇaścaraṇo dhātā $ paridhā paripūjitaḥ &",
    "GP12lip_1_au:6760": " saṃyogī vardhano vṛddho % gaṇiko 'tha gaṇādhipaḥ // LiP_1,65.141 //",
    "GP12lip_1_au:6761": " nityo dhātā sahāyaś ca $ devāsurapatiḥ patiḥ &",
    "GP12lip_1_au:6762": " yuktaś ca yuktabāhuś ca % sudevo 'pi suparvaṇaḥ // LiP_1,65.142 //",
    "GP12lip_1_au:6763": " āṣāḍhaś ca suṣāḍhaś ca $ skandhado harito haraḥ &",
    "GP12lip_1_au:6764": " vapurāvartamāno 'nyo % vapuḥśreṣṭho mahāvapuḥ // LiP_1,65.143 //",
    "GP12lip_1_au:6765": " śirovimarśanaḥ sarva- $ lakṣyalakṣaṇabhūṣitaḥ &",
    "GP12lip_1_au:6766": " akṣayo rathagītaś ca % sarvabhogī mahābalaḥ // LiP_1,65.144 //",
    "GP12lip_1_au:6767": " sāmnāyo 'tha mahāmnāyas $ tīrthadevo mahāyaśāḥ &",
    "GP12lip_1_au:6768": " nirjīvo jīvano mantraḥ % subhago bahukarkaśaḥ // LiP_1,65.145 //",
    "GP12lip_1_au:6769": " ratnabhūto 'tha ratnāṅgo $ mahārṇavanipātavit &",
    "GP12lip_1_au:6770": " mūlaṃ viśālo hyamṛtaṃ % vyaktāvyaktastaponidhiḥ // LiP_1,65.146 //",
    "GP12lip_1_au:6771": " ārohaṇo 'dhirohaś ca $ śīladhārī mahātapāḥ &",
    "GP12lip_1_au:6772": " mahākaṇṭho mahāyogī % yugo yugakaro hariḥ // LiP_1,65.147 //",
    "GP12lip_1_au:6773": " yugarūpo mahārūpo $ vahano gahano nagaḥ &",
    "GP12lip_1_au:6774": " nyāyo nirvāpaṇo 'pādaḥ % paṇḍito hyacalopamaḥ // LiP_1,65.148 //",
    "GP12lip_1_au:6775": " bahumālo mahāmālaḥ $ śipiviṣṭaḥ sulocanaḥ &",
    "GP12lip_1_au:6776": " vistāro lavaṇaḥ kūpaḥ % kusumāṅgaḥ phalodayaḥ // LiP_1,65.149 //",
    "GP12lip_1_au:6777": " ṛṣabho vṛṣabho bhaṅgo $ maṇibimbajaṭādharaḥ &",
    "GP12lip_1_au:6778": " indurvisargaḥ sumukhaḥ % śūraḥ sarvāyudhaḥ sahaḥ // LiP_1,65.150 //",
    "GP12lip_1_au:6779": " nivedanaḥ sudhājātaḥ $ svargadvāro mahādhanuḥ &",
    "GP12lip_1_au:6780": " girāvāso visargaś ca % sarvalakṣaṇalakṣavit // LiP_1,65.151 //",
    "GP12lip_1_au:6781": " gandhamālī ca bhagavān $ anantaḥ sarvalakṣaṇaḥ &",
    "GP12lip_1_au:6782": " saṃtāno bahulo bāhuḥ % sakalaḥ sarvapāvanaḥ // LiP_1,65.152 //",
    "GP12lip_1_au:6783": " karasthālī kapālī ca $ ūrdhvasaṃhanano yuvā &",
    "GP12lip_1_au:6784": " yantratantrasuvikhyāto % lokaḥ sarvāśrayo mṛduḥ // LiP_1,65.153 //",
    "GP12lip_1_au:6785": " muṇḍo virūpo vikṛto $ daṇḍī kuṇḍī vikurvaṇaḥ &",
    "GP12lip_1_au:6786": " vāryakṣaḥ kakubho vajrī % dīptatejāḥ sahasrapāt // LiP_1,65.154 //",
    "GP12lip_1_au:6787": " sahasramūrdhā devendraḥ $ sarvadevamayo guruḥ &",
    "GP12lip_1_au:6788": " sahasrabāhuḥ sarvāṅgaḥ % śaraṇyaḥ sarvalokakṛt // LiP_1,65.155 //",
    "GP12lip_1_au:6789": " pavitraṃ trimadhurmantraḥ $ kaniṣṭhaḥ kṛṣṇapiṅgalaḥ &",
    "GP12lip_1_au:6790": " brahmadaṇḍavinirmātā % śataghnaḥ śatapāśadhṛk // LiP_1,65.156 //",
    "GP12lip_1_au:6791": " kalā kāṣṭhā lavo mātrā $ muhūrto 'haḥ kṣapā kṣaṇaḥ &",
    "GP12lip_1_au:6792": " viśvakṣetraprado bījaṃ % liṅgamādyastu nirmukhaḥ // LiP_1,65.157 //",
    "GP12lip_1_au:6793": " sadasadvyaktamavyaktaṃ $ pitā mātā pitāmahaḥ &",
    "GP12lip_1_au:6794": " svargadvāraṃ mokṣadvāraṃ % prajādvāraṃ triviṣṭapaḥ // LiP_1,65.158 //",
    "GP12lip_1_au:6795": " nirvāṇaṃ hṛdayaścaiva $ brahmalokaḥ parā gatiḥ &",
    "GP12lip_1_au:6796": " devāsuravinirmātā % devāsuraparāyaṇaḥ // LiP_1,65.159 //",
    "GP12lip_1_au:6797": " devāsuragurur devo $ devāsuranamaskṛtaḥ &",
    "GP12lip_1_au:6798": " devāsuramahāmātro % devāsuragaṇāśrayaḥ // LiP_1,65.160 //",
    "GP12lip_1_au:6799": " devāsuragaṇādhyakṣo $ devāsuragaṇāgraṇīḥ &",
    "GP12lip_1_au:6800": " devādhidevo devarṣir % devāsuravarapradaḥ // LiP_1,65.161 //",
    "GP12lip_1_au:6801": " devāsureśvaro viṣṇur $ devāsuramaheśvaraḥ &",
    "GP12lip_1_au:6802": " sarvadevamayo 'cintyo % devatātmā svayambhavaḥ // LiP_1,65.162 //",
    "GP12lip_1_au:6803": " udgatastrikramo vaidyo $ varado 'varajo 'mbaraḥ &",
    "GP12lip_1_au:6804": " ijyo hastī tathā vyāghro % devasiṃho maharṣabhaḥ // LiP_1,65.163 //",
    "GP12lip_1_au:6805": " vibudhāgryaḥ suraḥ śreṣṭhaḥ $ svargadevastathottamaḥ &",
    "GP12lip_1_au:6806": " saṃyuktaḥ śobhano vaktā % āśānāṃ prabhavo 'vyayaḥ // LiP_1,65.164 //",
    "GP12lip_1_au:6807": " guruḥ kānto nijaḥ sargaḥ $ pavitraḥ sarvavāhanaḥ &",
    "GP12lip_1_au:6808": " śṛṅgī śṛṅgapriyo babhrū % rājarājo nirāmayaḥ // LiP_1,65.165 //",
    "GP12lip_1_au:6809": " abhirāmaḥ suśaraṇo $ nirāmaḥ sarvasādhanaḥ &",
    "GP12lip_1_au:6810": " lalāṭākṣo viśvadeho % hariṇo brahmavarcasaḥ // LiP_1,65.166 //",
    "GP12lip_1_au:6811": " sthāvarāṇāṃ patiścaiva $ niyatendriyavartanaḥ &",
    "GP12lip_1_au:6812": " siddhārthaḥ sarvabhūtārtho % 'cintyaḥ satyaḥ śucivrataḥ // LiP_1,65.167 //",
    "GP12lip_1_au:6813": " vratādhipaḥ paraṃ brahma $ muktānāṃ paramā gatiḥ &",
    "GP12lip_1_au:6814": " vimukto muktakeśaś ca % śrīmāñchrīvardhano jagat // LiP_1,65.168 //",
    "GP12lip_1_au:6815": " yathāpradhānaṃ bhagavān $ iti bhaktyā stuto mayā &",
    "GP12lip_1_au:6816": " bhaktimevaṃ puraskṛtya % mayā yajñapatirvibhuḥ // LiP_1,65.169 //",
    "GP12lip_1_au:6817": " tato hyanujñāṃ prāpyaivaṃ $ stuto bhaktimatāṃ gatiḥ &",
    "GP12lip_1_au:6818": " tasmāllabdhvā stavaṃ śaṃbhor % nṛpastrailokyaviśrutaḥ // LiP_1,65.170 //",
    "GP12lip_1_au:6819": " aśvamedhasahasrasya $ phalaṃ prāpya mahāyaśāḥ &",
    "GP12lip_1_au:6820": " gaṇādhipatyaṃ samprāptas % taṇḍinastejasā prabhoḥ // LiP_1,65.171 //",
    "GP12lip_1_au:6821": " yaḥ paṭhecchṛṇuyād vāpi $ śrāvayedbrāhmaṇānapi &",
    "GP12lip_1_au:6822": " aśvamedhasahasrasya % phalaṃ prāpnoti vai dvijāḥ // LiP_1,65.172 //",
    "GP12lip_1_au:6823": " brahmaghnaś ca surāpaś ca $ steyī ca gurutalpagaḥ &",
    "GP12lip_1_au:6824": " śaraṇāgataghātī ca % mitraviśvāsaghātakaḥ // LiP_1,65.173 //",
    "GP12lip_1_au:6825": " mātṛhā pitṛhā caiva $ vīrahā bhrūṇahā tathā &",
    "GP12lip_1_au:6826": " saṃvatsaraṃ kramājjaptvā % trisaṃdhyaṃ śaṅkarāśrame // LiP_1,65.174 //",
    "GP12lip_1_au:6827": " devam iṣṭvā trisaṃdhyaṃ ca $ sarvapāpaiḥ pramucyate // LiP_1,65.175 //",
    "GP12lip_1_au:6828": " iti śrīliṅgamahāpurāṇe pūrvabhāge rudrasahasranāmakathanaṃ nāma pañcaṣaṣṭitamo 'dhyāyaḥ",
    "GP12lip_1_au:6829": " LiP, 1, 66",
    "GP12lip_1_au:6830": " sūta uvāca tridhanvā devadevasya $ prasādāttaṇḍinas tathā &",
    "GP12lip_1_au:6831": " aśvamedhasahasrasya % phalaṃ prāpya prayatnataḥ // LiP_1,66.1 //",
    "GP12lip_1_au:6832": " gāṇapatyaṃ dṛḍhaṃ prāptaḥ $ sarvadevanamaskṛtaḥ &",
    "GP12lip_1_au:6833": " āsīttridhanvanaścāpi % vidvāṃstrayyāruṇo nṛpaḥ // LiP_1,66.2 //",
    "GP12lip_1_au:6834": " tasya satyavrato nāma $ kumāro 'bhūnmahābalaḥ &",
    "GP12lip_1_au:6835": " tena bhāryā vidarbhasya % hṛtā hatvāmitaujasam // LiP_1,66.3 //",
    "GP12lip_1_au:6836": " pāṇigrahaṇamantreṣu $ niṣṭhām aprāpiteṣviha &",
    "GP12lip_1_au:6837": " tenādharmeṇa saṃyuktaṃ % rājā trayyāruṇo 'tyajat // LiP_1,66.4 //",
    "GP12lip_1_au:6838": " pitaraṃ so 'bravīt tyaktaḥ $ kva gacchāmīti vai dvijāḥ &",
    "GP12lip_1_au:6839": " pitā tvenamathovāca % śvapākaiḥ saha vartaya // LiP_1,66.5 //",
    "GP12lip_1_au:6840": " ityuktaḥ sa vicakrāma $ nagarādvacanāt pituḥ &",
    "GP12lip_1_au:6841": " sa tu satyavrato dhīmāñ % chvapākāvasathāntike // LiP_1,66.6 //",
    "GP12lip_1_au:6842": " pitrā tyakto 'vasadvīraḥ $ pitā cāsya vanaṃ yayau &",
    "GP12lip_1_au:6843": " sarvalokeṣu vikhyātas % triśaṅkuriti vīryavān // LiP_1,66.7 //",
    "GP12lip_1_au:6844": " vasiṣṭhakopātpuṇyātmā $ rājā satyavrataḥ purā &",
    "GP12lip_1_au:6845": " viśvāmitro mahātejā % varaṃ dattvā triśaṅkave // LiP_1,66.8 //",
    "GP12lip_1_au:6846": " rājye 'bhiṣicya taṃ pitrye $ yājayāmāsa taṃ muniḥ &",
    "GP12lip_1_au:6847": " miṣatāṃ devatānāṃ ca % vasiṣṭhasya ca kauśikaḥ // LiP_1,66.9 //",
    "GP12lip_1_au:6848": " saśarīraṃ tadā taṃ vai $ divamāropayadvibhuḥ &",
    "GP12lip_1_au:6849": " tasya satyavratā nāma % bhāryā kaikayavaṃśajā // LiP_1,66.10 //",
    "GP12lip_1_au:6850": " kumāraṃ janayāmāsa $ hariścandramakalmaṣam &",
    "GP12lip_1_au:6851": " hariścandrasya ca suto % rohito nāma vīryavān // LiP_1,66.11 //",
    "GP12lip_1_au:6852": " harito rohitasyātha $ dhundhurhārita ucyate &",
    "GP12lip_1_au:6853": " vijayaś ca sutejāś ca % dhundhuputrau babhūvatuḥ // LiP_1,66.12 //",
    "GP12lip_1_au:6854": " jetā kṣatrasya sarvatra $ vijayastena sa smṛtaḥ &",
    "GP12lip_1_au:6855": " rucakastasya tanayo % rājā paramadhārmikaḥ // LiP_1,66.13 //",
    "GP12lip_1_au:6856": " rucakasya vṛkaḥ putras $ tasmādbāhuś ca jajñivān &",
    "GP12lip_1_au:6857": " sagarastasya putro 'bhūd % rājā paramadhārmikaḥ // LiP_1,66.14 //",
    "GP12lip_1_au:6858": " dve bhārye sagarasyāpi $ prabhā bhānumatī tathā &",
    "GP12lip_1_au:6859": " tābhyāmārādhitaḥ pūrvam % aurvo 'gniḥ putrakāmyayā // LiP_1,66.15 //",
    "GP12lip_1_au:6860": " aurvastuṣṭastayoḥ prādād $ yatheṣṭaṃ varamuttamam &",
    "GP12lip_1_au:6861": " ekā ṣaṣṭisahasrāṇi % sutamekaṃ parā tathā // LiP_1,66.16 //",
    "GP12lip_1_au:6862": " agṛhṇād vaṃśakartāraṃ $ prabhāgṛhṇātsutānbahūn &",
    "GP12lip_1_au:6863": " ekaṃ bhānumatiḥ putram % agṛhṇād asamañjasam // LiP_1,66.17 //",
    "GP12lip_1_au:6864": " tataḥ ṣaṣṭisahasrāṇi $ suṣuve sā tu vai prabhā &",
    "GP12lip_1_au:6865": " khanantaḥ pṛthivīṃ dagdhā % viṣṇuhuṅkāramārgaṇaiḥ // LiP_1,66.18 //",
    "GP12lip_1_au:6866": " asamañjasya tanayaḥ $ so 'ṃśumānnāma viśrutaḥ &",
    "GP12lip_1_au:6867": " tasya putro dilīpastu % dilīpāttu bhagīrathaḥ // LiP_1,66.19 //",
    "GP12lip_1_au:6868": " yena bhāgīrathī gaṅgā $ tapaḥ kṛtvāvatāritā &",
    "GP12lip_1_au:6869": " bhagīrathasutaścāpi % śruto nāma babhūva ha // LiP_1,66.20 //",
    "GP12lip_1_au:6870": " nābhāgastasya dāyādo $ bhavabhaktaḥ pratāpavān &",
    "GP12lip_1_au:6871": " aṃbarīṣaḥ sutastasya % sindhudvīpas tato 'bhavat // LiP_1,66.21 //",
    "GP12lip_1_au:6872": " nābhāgenāṃbarīṣeṇa $ bhujābhyāṃ paripālitā &",
    "GP12lip_1_au:6873": " babhūva vasudhātyarthaṃ % tāpatrayavivarjitā // LiP_1,66.22 //",
    "GP12lip_1_au:6874": " ayutāyuḥ sutastasya $ sindhudvīpasya vīryavān &",
    "GP12lip_1_au:6875": " putro 'yutāyuṣo dhīmān % ṛtuparṇo mahāyaśāḥ // LiP_1,66.23 //",
    "GP12lip_1_au:6876": " divyākṣahṛdayajño vai $ rājā nalasakho balī &",
    "GP12lip_1_au:6877": " nalau dvāveva vikhyātau % purāṇeṣu dṛḍhavratau // LiP_1,66.24 //",
    "GP12lip_1_au:6878": " vīrasenasutaścānyo $ yaścekṣvākukulodbhavaḥ &",
    "GP12lip_1_au:6879": " ṛtuparṇasya putro 'bhūt % sārvabhaumaḥ prajeśvaraḥ // LiP_1,66.25 //",
    "GP12lip_1_au:6880": " sudāsastasya tanayo $ rājā tvindrasamo 'bhavat &",
    "GP12lip_1_au:6881": " sudāsasya sutaḥ proktaḥ % saudāso nāma pārthivaḥ // LiP_1,66.26 //",
    "GP12lip_1_au:6882": " khyātaḥ kalmāṣapādo vai $ nāmnā mitrasahaś ca saḥ &",
    "GP12lip_1_au:6883": " vasiṣṭhastu mahātejāḥ % kṣetre kalmāṣapādake // LiP_1,66.27 //",
    "GP12lip_1_au:6884": " aśmakaṃ janayāmāsa $ ikṣvākukulavardhanam &",
    "GP12lip_1_au:6885": " aśmakasyottarāyāṃ tu % mūlakastu suto 'bhavat // LiP_1,66.28 //",
    "GP12lip_1_au:6886": " sa hi rāmabhayādrājā $ strībhiḥ parivṛto vane &",
    "GP12lip_1_au:6887": " bibharti trāṇamicchanvai % nārīkavacamuttamam // LiP_1,66.29 //",
    "GP12lip_1_au:6888": " mūlakasyāpi dharmātmā $ rājā śatarathaḥ sutaḥ &",
    "GP12lip_1_au:6889": " tasmācchatarathājjajñe % rājā tvilavilo balī // LiP_1,66.30 //",
    "GP12lip_1_au:6890": " āsīt tvailaviliḥ śrīmān $ vṛddhaśarmā pratāpavān &",
    "GP12lip_1_au:6891": " putro viśvasahastasya % pitṛkanyā vyajījanat // LiP_1,66.31 //",
    "GP12lip_1_au:6892": " dilīpastasya putro 'bhūt $ khaṭvāṅga iti viśrutaḥ &",
    "GP12lip_1_au:6893": " yena svargād ihāgatya % muhūrtaṃ prāpya jīvitam // LiP_1,66.32 //",
    "GP12lip_1_au:6894": " trayo 'gnayastrayo lokā $ buddhyā satyena vai jitāḥ &",
    "GP12lip_1_au:6895": " dīrghabāhuḥ sutastasya % raghustasmādajāyata // LiP_1,66.33 //",
    "GP12lip_1_au:6896": " ajaḥ putro raghoścāpi $ tasmājjajñe ca vīryavān &",
    "GP12lip_1_au:6897": " rājā daśarathastasmāc % chrīmānikṣvākuvaṃśakṛt // LiP_1,66.34 //",
    "GP12lip_1_au:6898": " rāmo daśarathādvīro $ dharmajño lokaviśrutaḥ &",
    "GP12lip_1_au:6899": " bharato lakṣmaṇaścaiva % śatrughnaś ca mahābalaḥ // LiP_1,66.35 //",
    "GP12lip_1_au:6900": " teṣāṃ śreṣṭho mahātejā $ rāmaḥ paramavīryavān &",
    "GP12lip_1_au:6901": " rāvaṇaṃ samare hatvā % yajñairiṣṭvā ca dharmavit // LiP_1,66.36 //",
    "GP12lip_1_au:6902": " daśavarṣasahasrāṇi $ rāmo rājyaṃ cakāra saḥ &",
    "GP12lip_1_au:6903": " rāmasya tanayo jajñe % kuśa ityabhiviśrutaḥ // LiP_1,66.37 //",
    "GP12lip_1_au:6904": " lavaś ca sumahābhāgaḥ $ satyavān abhavat sudhīḥ &",
    "GP12lip_1_au:6905": " atithistu kuśājjajñe % niṣadhastasya cātmajaḥ // LiP_1,66.38 //",
    "GP12lip_1_au:6906": " nalastu niṣadhājjāto $ nabhastasmādajāyata &",
    "GP12lip_1_au:6907": " nabhasaḥ puṇḍarīkākhyaḥ % kṣemadhanvā tataḥ smṛtaḥ // LiP_1,66.39 //",
    "GP12lip_1_au:6908": " tasya putro 'bhavad vīro $ devānīkaḥ pratāpavān &",
    "GP12lip_1_au:6909": " ahīnaraḥ sutas tasya % sahasrāśvastataḥ paraḥ // LiP_1,66.40 //",
    "GP12lip_1_au:6910": " śubhaścandrāvalokaś ca $ tārāpīḍastato 'bhavat &",
    "GP12lip_1_au:6911": " tasyātmajaścandragirir % bhānucandras tato 'bhavat // LiP_1,66.41 //",
    "GP12lip_1_au:6912": " śrutāyurabhavattasmād $ bṛhadbala iti smṛtaḥ &",
    "GP12lip_1_au:6913": " bhārate yo mahātejāḥ % saubhadreṇa nipātitaḥ // LiP_1,66.42 //",
    "GP12lip_1_au:6914": " ete ikṣvākudāyādā $ rājānaḥ prāyaśaḥ smṛtāḥ &",
    "GP12lip_1_au:6915": " vaṃśe pradhānā etasmin % prādhānyena prakīrtitāḥ // LiP_1,66.43 //",
    "GP12lip_1_au:6916": " sarve pāśupate jñānam $ adhītya parameśvaram &",
    "GP12lip_1_au:6917": " samabhyarcya yathājñānam % iṣṭvā yajñairyathāvidhi // LiP_1,66.44 //",
    "GP12lip_1_au:6918": " divaṃ gatā mahātmānaḥ $ kecinmuktātmayoginaḥ &",
    "GP12lip_1_au:6919": " nṛgo brāhmaṇaśāpena % kṛkalāsatvam āgataḥ // LiP_1,66.45 //",
    "GP12lip_1_au:6920": " dhṛṣṭaś ca dhṛṣṭaketuś ca $ yamabālaś ca vīryavān &",
    "GP12lip_1_au:6921": " raṇadhṛṣṭaś ca te putrās % trayaḥ paramadhārmikāḥ // LiP_1,66.46 //",
    "GP12lip_1_au:6922": " ānarto nāma śaryāteḥ $ sukanyā nāma dārikā &",
    "GP12lip_1_au:6923": " ānartasyābhavat putro % rocamānaḥ pratāpavān // LiP_1,66.47 //",
    "GP12lip_1_au:6924": " rocamānasya revo 'bhūd $ revād raivata eva ca &",
    "GP12lip_1_au:6925": " kakudmī cāparo jyeṣṭha- % putraḥ putraśatasya tu // LiP_1,66.48 //",
    "GP12lip_1_au:6926": " revatī yasya sā kanyā $ patnī rāmasya viśrutā &",
    "GP12lip_1_au:6927": " nariṣyantasya putro 'bhūj % jitātmā tu mahābalī // LiP_1,66.49 //",
    "GP12lip_1_au:6928": " nābhāgādaṃbarīṣastu $ viṣṇubhaktaḥ pratāpavān &",
    "GP12lip_1_au:6929": " ṛtastasya sutaḥ śrīmān % sarvadharmavidāṃvaraḥ // LiP_1,66.50 //",
    "GP12lip_1_au:6930": " kṛtastasya sudharmābhūt $ pṛṣito nāma viśrutaḥ &",
    "GP12lip_1_au:6931": " karūṣasya tu kārūṣāḥ % sarve prakhyātakīrtayaḥ // LiP_1,66.51 //",
    "GP12lip_1_au:6932": " pṛṣito hiṃsayitvā gāṃ $ guroḥ prāpa sukalmaṣam &",
    "GP12lip_1_au:6933": " śāpācchūdratvam āpannaś % cyavanasyeti viśrutaḥ // LiP_1,66.52 //",
    "GP12lip_1_au:6934": " diṣṭaputrastu nābhāgas $ tasmādapi bhalandanaḥ &",
    "GP12lip_1_au:6935": " bhalandanasya vikrānto % rājāsīd ajavāhanaḥ // LiP_1,66.53 //",
    "GP12lip_1_au:6936": " ete samāsataḥ proktā $ manuputrā mahābhujāḥ &",
    "GP12lip_1_au:6937": " ikṣvākoḥ putrapautrādyā % elasyātha vadāmi vaḥ // LiP_1,66.54 //",
    "GP12lip_1_au:6938": " sūta uvāca ailaḥ purūravā nāma $ rudrabhaktaḥ pratāpavān &",
    "GP12lip_1_au:6939": " cakre tvakaṇṭakaṃ rājyaṃ % deśe puṇyatame dvijāḥ // LiP_1,66.55 //",
    "GP12lip_1_au:6940": " uttare yamunātīre $ prayāge munisevite &",
    "GP12lip_1_au:6941": " pratiṣṭhānādhipaḥ śrīmān % pratiṣṭhāne pratiṣṭhitaḥ // LiP_1,66.56 //",
    "GP12lip_1_au:6942": " tasya putrāḥ sapta bhavan $ sarve vitatatejasaḥ &",
    "GP12lip_1_au:6943": " gandharvalokaviditā % bhavabhaktā mahābalāḥ // LiP_1,66.57 //",
    "GP12lip_1_au:6944": " āyur māyur amāyuś ca $ viśvāyuścaiva vīryavān &",
    "GP12lip_1_au:6945": " śrutāyuś ca śatāyuś ca % divyāścaivorvaśīsutāḥ // LiP_1,66.58 //",
    "GP12lip_1_au:6946": " āyuṣastanayā vīrāḥ $ pañcaivāsanmahaujasaḥ &",
    "GP12lip_1_au:6947": " svarbhānutanayāyāṃ te % prabhāyāṃ jajñire nṛpāḥ // LiP_1,66.59 //",
    "GP12lip_1_au:6948": " nahuṣaḥ prathamasteṣāṃ $ dharmajño lokaviśrutaḥ &",
    "GP12lip_1_au:6949": " nahuṣasya tu dāyādāḥ % ṣaḍindropamatejasaḥ // LiP_1,66.60 //",
    "GP12lip_1_au:6950": " utpannāḥ pitṛkanyāyāṃ $ virajāyāṃ mahaujasaḥ &",
    "GP12lip_1_au:6951": " yatiryayātiḥ saṃyātir % āyātiḥ pañcamo 'ndhakaḥ // LiP_1,66.61 //",
    "GP12lip_1_au:6952": " vijātiśceti ṣaḍime $ sarve prakhyātakīrtayaḥ &",
    "GP12lip_1_au:6953": " yatirjyeṣṭhaś ca teṣāṃ vai % yayātistu tato 'varaḥ // LiP_1,66.62 //",
    "GP12lip_1_au:6954": " jyeṣṭhastu yatirmokṣārtho $ brahmabhūto 'bhavatprabhuḥ &",
    "GP12lip_1_au:6955": " teṣāṃ yayātiḥ pañcānāṃ % mahābalaparākramaḥ // LiP_1,66.63 //",
    "GP12lip_1_au:6956": " <Yayāti>",
    "GP12lip_1_au:6957": " devayānīmuśanasaḥ $ sutāṃ bhāryāmavāpa saḥ &",
    "GP12lip_1_au:6958": " śarmiṣṭhāmāsurīṃ caiva % tanayāṃ vṛṣaparvaṇaḥ // LiP_1,66.64 //",
    "GP12lip_1_au:6959": " yaduṃ ca turvasuṃ caiva $ devayānī vyajāyata &",
    "GP12lip_1_au:6960": " tāvubhau śubhakarmāṇau % stutau vidyāviśāradau // LiP_1,66.65 //",
    "GP12lip_1_au:6961": " druhyaṃ cānuṃ ca pūruṃ ca $ śarmiṣṭhā vārṣaparvaṇī &",
    "GP12lip_1_au:6962": " yayātaye rathaṃ tasmai % dadau śukraḥ pratāpavān // LiP_1,66.66 //",
    "GP12lip_1_au:6963": " toṣitastena viprendraḥ $ prītaḥ paramabhāsvaram &",
    "GP12lip_1_au:6964": " susaṃgaṃ kāñcanaṃ divyam % akṣaye ca maheṣudhī // LiP_1,66.67 //",
    "GP12lip_1_au:6965": " yuktaṃ manojavair aśvair $ yena kanyāṃ samudvahan &",
    "GP12lip_1_au:6966": " sa tena rathamukhyena % ṣaṇmāsenājayanmahīm // LiP_1,66.68 //",
    "GP12lip_1_au:6967": " yayātiryudhi durdharṣo $ devadānavamānuṣaiḥ &",
    "GP12lip_1_au:6968": " bhavabhaktastu puṇyātmā % dharmaniṣṭhaḥ samañjasaḥ // LiP_1,66.69 //",
    "GP12lip_1_au:6969": " yajñayājī jitakrodhaḥ $ sarvabhūtānukampanaḥ &",
    "GP12lip_1_au:6970": " kauravāṇāṃ ca sarveṣāṃ % sa bhavadratha uttamaḥ // LiP_1,66.70 //",
    "GP12lip_1_au:6971": " yāvannarendrapravaraḥ $ kauravo janamejayaḥ &",
    "GP12lip_1_au:6972": " pūrorvaṃśasya rājñastu % rājñaḥ pārikṣitasya tu // LiP_1,66.71 //",
    "GP12lip_1_au:6973": " jagāma sa ratho nāśaṃ $ śāpādgargasya dhīmataḥ &",
    "GP12lip_1_au:6974": " gargasya hi sutaṃ bālaṃ % sa rājā janamejayaḥ // LiP_1,66.72 //",
    "GP12lip_1_au:6975": " akrūraṃ hiṃsayāmāsa $ brahmahatyāmavāpa saḥ &",
    "GP12lip_1_au:6976": " sa lohagandhī rājarṣiḥ % paridhāvannitastataḥ // LiP_1,66.73 //",
    "GP12lip_1_au:6977": " paurajānapadaistyakto $ na lebhe śarma karhicit &",
    "GP12lip_1_au:6978": " tataḥ sa duḥkhasaṃtapto % na lebhe saṃvidaṃ kvacit // LiP_1,66.74 //",
    "GP12lip_1_au:6979": " jagāma śaunakamṛṣiṃ $ śaraṇyaṃ vyathitastadā &",
    "GP12lip_1_au:6980": " indretir nāma vikhyāto % yo 'sau munirudāradhīḥ // LiP_1,66.75 //",
    "GP12lip_1_au:6981": " yājayāmāsa cendretis $ taṃ nṛpaṃ janamejayam &",
    "GP12lip_1_au:6982": " aśvamedhena rājānaṃ % pāvanārthaṃ dvijottamāḥ // LiP_1,66.76 //",
    "GP12lip_1_au:6983": " sa lohagandhānnirmukta $ enasā ca mahāyaśāḥ &",
    "GP12lip_1_au:6984": " yajñasyāvabhṛthe madhye % yāto divyo rathaḥ śubhaḥ // LiP_1,66.77 //",
    "GP12lip_1_au:6985": " tasmādvaṃśātparibhraṣṭo $ vasoścedipateḥ punaḥ &",
    "GP12lip_1_au:6986": " dattaḥ śakreṇa tuṣṭena % lebhe tasmād bṛhadrathaḥ // LiP_1,66.78 //",
    "GP12lip_1_au:6987": " tato hatvā jarāsaṃdhaṃ $ bhīmastaṃ rathamuttamam &",
    "GP12lip_1_au:6988": " pradadau vāsudevāya % prītyā kauravanandanaḥ // LiP_1,66.79 //",
    "GP12lip_1_au:6989": " sūta uvāca abhyaṣiñcatpuruṃ putraṃ $ yayātirnāhuṣaḥ prabhuḥ &",
    "GP12lip_1_au:6990": " kṛtopakārastenaiva % puruṇā dvijasattamāḥ // LiP_1,66.80 //",
    "GP12lip_1_au:6991": " abhiṣektukāmaṃ ca nṛpaṃ $ puruṃ putraṃ kanīyasam &",
    "GP12lip_1_au:6992": " brāhmaṇapramukhā varṇā % idaṃ vacanamabruvan // LiP_1,66.81 //",
    "GP12lip_1_au:6993": " kathaṃ śukrasya naptāraṃ $ devayānyāḥ sutaṃ prabho &",
    "GP12lip_1_au:6994": " jyeṣṭhaṃ yadumatikramya % kanīyānrājyamarhati // LiP_1,66.82 //",
    "GP12lip_1_au:6995": " ete saṃbodhayāmastvāṃ $ dharmaṃ ca anupālaya // LiP_1,66.83 //",
    "GP12lip_1_au:6996": " iti śrīliṅgamahāpurāṇe pūrvabhāge ṣaṭṣaṣṭitamo 'dhyāyaḥ",
    "GP12lip_1_au:6997": " LiP, 1, 67",
    "GP12lip_1_au:6998": " <Yayāti reloaded>",
    "GP12lip_1_au:6999": " yayātiruvāca brāhmaṇapramukhā varṇāḥ $ sarve śṛṇvantu me vacaḥ &",
    "GP12lip_1_au:7000": " jyeṣṭhaṃ prati yathā rājyaṃ % na deyaṃ me kathañcana // LiP_1,67.1 //",
    "GP12lip_1_au:7001": " mama jyeṣṭhena yadunā $ niyogo nānupālitaḥ &",
    "GP12lip_1_au:7002": " pratikūlamatiścaiva % na sa putraḥ satāṃ mataḥ // LiP_1,67.2 //",
    "GP12lip_1_au:7003": " mātāpitrorvacanakṛt $ sadbhiḥ putraḥ praśasyate &",
    "GP12lip_1_au:7004": " sa putraḥ putravad yas tu % vartate mātṛpitṛṣu // LiP_1,67.3 //",
    "GP12lip_1_au:7005": " yadunāhamavajñātas $ tathā turvasunāpi ca &",
    "GP12lip_1_au:7006": " druhyena cānunā caiva % mayyavajñā kṛtā bhṛśam // LiP_1,67.4 //",
    "GP12lip_1_au:7007": " puruṇā ca kṛtaṃ vākyaṃ $ mānitaś ca viśeṣataḥ &",
    "GP12lip_1_au:7008": " kanīyānmama dāyādo % jarā yena dhṛtā mama // LiP_1,67.5 //",
    "GP12lip_1_au:7009": " śukreṇa me samādiṣṭā $ devayānyāḥ kṛte jarā &",
    "GP12lip_1_au:7010": " prārthitena punastena % jarā saṃcāriṇī kṛtā // LiP_1,67.6 //",
    "GP12lip_1_au:7011": " śukreṇa ca varo dattaḥ $ kāvyenośanasā svayam &",
    "GP12lip_1_au:7012": " putro yastvanuvarteta % sa te rājyadharastviti // LiP_1,67.7 //",
    "GP12lip_1_au:7013": " bhavanto 'pyanujānantu $ pūrū rājye 'bhiṣicyate &",
    "GP12lip_1_au:7014": " prakṛtaya ūcuḥ yaḥ putro guṇasampanno % mātāpitrorhitaḥ sadā // LiP_1,67.8 //",
    "GP12lip_1_au:7015": " sarvamarhati kalyāṇaṃ $ kanīyān api sa prabhuḥ &",
    "GP12lip_1_au:7016": " arhaḥ pūruridaṃ rājyaṃ % yaḥ suto vākyakṛttava // LiP_1,67.9 //",
    "GP12lip_1_au:7017": " varadānena śukrasya $ na śakyaṃ kartumanyathā &",
    "GP12lip_1_au:7018": " <Yayāti distributes the kingdom>",
    "GP12lip_1_au:7019": " sūta uvāca evaṃ jānapadaistuṣṭair % ityukto nāhuṣastadā // LiP_1,67.10 //",
    "GP12lip_1_au:7020": " abhiṣicya tato rājyaṃ $ pūruṃ sa sutam ātmanaḥ &",
    "GP12lip_1_au:7021": " diśi dakṣiṇapūrvasyāṃ % turvasuṃ putramādiśat // LiP_1,67.11 //",
    "GP12lip_1_au:7022": " dakṣiṇāyāmatho rājā $ yaduṃ jyeṣṭhaṃ nyayojayat &",
    "GP12lip_1_au:7023": " pratīcyāmuttarasyāṃ tu % druhyuṃ cānuṃ ca tāvubhau // LiP_1,67.12 //",
    "GP12lip_1_au:7024": " saptadvīpāṃ yayātistu $ jitvā pṛthvīṃ sasāgarām &",
    "GP12lip_1_au:7025": " vyabhajacca tridhā rājyaṃ % putrebhyo nāhuṣastadā // LiP_1,67.13 //",
    "GP12lip_1_au:7026": " putrasaṃkrāmitaśrīstu $ harṣanirbharamānasaḥ &",
    "GP12lip_1_au:7027": " prītimānabhavadrājā % bhāram āveśya bandhuṣu // LiP_1,67.14 //",
    "GP12lip_1_au:7028": " atra gāthā mahārājñā $ purā gītā yayātinā &",
    "GP12lip_1_au:7029": " yābhiḥ pratyāharet kāmān % sarvato 'ṅgāni kūrmavat // LiP_1,67.15 //",
    "GP12lip_1_au:7030": " tābhir eva naraḥ śrīmān $ nānyathā karmakoṭikṛt &",
    "GP12lip_1_au:7031": " na jātu kāmaḥ kāmānām % upabhogena śāmyati // LiP_1,67.16 //",
    "GP12lip_1_au:7032": " haviṣā kṛṣṇavartmeva $ bhūya evābhivardhate &",
    "GP12lip_1_au:7033": " yatpṛthivyāṃ vrīhiyavaṃ % hiraṇyaṃ paśavaḥ striyaḥ // LiP_1,67.17 //",
    "GP12lip_1_au:7034": " nālamekasya tatsarvam $ iti matvā śamaṃ vrajet &",
    "GP12lip_1_au:7035": " yadā na kurute bhāvaṃ % sarvabhūteṣu pāpakam // LiP_1,67.18 //",
    "GP12lip_1_au:7036": " karmaṇā manasā vācā $ brahma sampadyate tadā &",
    "GP12lip_1_au:7037": " yadā parānna bibheti % pare cāsmānna bibhyati // LiP_1,67.19 //",
    "GP12lip_1_au:7038": " yadā na nindenna dveṣṭi $ brahma sampadyate tadā &",
    "GP12lip_1_au:7039": " yā dustyajā durmatibhir % yānajīryati jīryataḥ // LiP_1,67.20 //",
    "GP12lip_1_au:7040": " yo 'sau prāṇāntiko rogas $ tāṃ tṛṣṇāṃ tyajataḥ sukham &",
    "GP12lip_1_au:7041": " jīryanti jīryataḥ keśā % dantā jīryanti jīryataḥ // LiP_1,67.21 //",
    "GP12lip_1_au:7042": " cakṣuḥśrotre ca jīryete $ tṛṣṇaikā nirupadravā &",
    "GP12lip_1_au:7043": " jīryanti dehinaḥ sarve % svabhāvādeva nānyathā // LiP_1,67.22 //",
    "GP12lip_1_au:7044": " jīvitāśā dhanāśā ca $ jīryato 'pi na jīryate &",
    "GP12lip_1_au:7045": " yacca kāmasukhaṃ loke % yacca divyaṃ mahatsukham // LiP_1,67.23 //",
    "GP12lip_1_au:7046": " tṛṣṇākṣayasukhasyaitat $ kalāṃ nārhati ṣoḍaśīm &",
    "GP12lip_1_au:7047": " evamuktvā sa rājarṣiḥ % sadāraḥ prāviśadvanam // LiP_1,67.24 //",
    "GP12lip_1_au:7048": " bhṛgutuṅge tapastaptvā $ tatraiva ca mahāyaśāḥ &",
    "GP12lip_1_au:7049": " sādhayitvā tvanaśanaṃ % sadāraḥ svargamāptavān // LiP_1,67.25 //",
    "GP12lip_1_au:7050": " tasya vaṃśāstu pañcaite $ puṇyā devarṣisatkṛtāḥ &",
    "GP12lip_1_au:7051": " yairvyāptā pṛthivī kṛtsnā % sūryasyeva marīcibhiḥ // LiP_1,67.26 //",
    "GP12lip_1_au:7052": " dhanī prajāvān āyuṣmān $ kīrtimāṃś ca bhavennaraḥ &",
    "GP12lip_1_au:7053": " yayāticaritaṃ puṇyaṃ % paṭhañchṛṇvaṃś ca buddhimān // LiP_1,67.27 //",
    "GP12lip_1_au:7054": " sarvapāpavinirmuktaḥ $ śivaloke mahīyate // LiP_1,67.28 //",
    "GP12lip_1_au:7055": " iti śrīliṅgamahāpurāṇe pūrvabhāge somavaṃśe yayāticaritaṃ nāma saptaṣaṣṭitamo 'dhyāyaḥ",
    "GP12lip_1_au:7056": " LiP, 1, 68",
    "GP12lip_1_au:7057": " sūta uvāca yadorvaṃśaṃ pravakṣyāmi $ jyeṣṭhasyottamatejasaḥ &",
    "GP12lip_1_au:7058": " saṃkṣepeṇānupūrvyācca % gadato me nibodhata // LiP_1,68.1 //",
    "GP12lip_1_au:7059": " yadoḥ putrā babhūvur hi $ pañca devasutopamāḥ &",
    "GP12lip_1_au:7060": " sahasrajitsuto jyeṣṭhaḥ % kroṣṭur nīlo 'jako laghuḥ // LiP_1,68.2 //",
    "GP12lip_1_au:7061": " sahasrajitsutastadvac $ chatajinnāma pārthivaḥ &",
    "GP12lip_1_au:7062": " sutāḥ śatajitaḥ khyātās % trayaḥ paramakīrtayaḥ // LiP_1,68.3 //",
    "GP12lip_1_au:7063": " haihayaś ca hayaścaiva $ rājā veṇuhayaś ca yaḥ &",
    "GP12lip_1_au:7064": " haihayasya tu dāyādo % dharma ityabhiviśrutaḥ // LiP_1,68.4 //",
    "GP12lip_1_au:7065": " tasya putro 'bhavadviprā $ dharmanetra iti śrutaḥ &",
    "GP12lip_1_au:7066": " dharmanetrasya kīrtis tu % saṃjayas tasya cātmajaḥ // LiP_1,68.5 //",
    "GP12lip_1_au:7067": " saṃjayasya tu dāyādo $ mahiṣmānnāma dhārmikaḥ &",
    "GP12lip_1_au:7068": " āsīn mahiṣmataḥ putro % bhadraśreṇyaḥ pratāpavān // LiP_1,68.6 //",
    "GP12lip_1_au:7069": " bhadraśreṇyasya dāyādo $ durdamo nāma pārthivaḥ &",
    "GP12lip_1_au:7070": " durdamasya suto dhīmān % dhanako nāma viśrutaḥ // LiP_1,68.7 //",
    "GP12lip_1_au:7071": " dhanakasya tu dāyādāś $ catvāro lokasaṃmatāḥ &",
    "GP12lip_1_au:7072": " kṛtavīryaḥ kṛtāgniś ca % kṛtavarmā tathaiva ca // LiP_1,68.8 //",
    "GP12lip_1_au:7073": " kṛtaujāś ca caturtho 'bhūt $ kārtavīryastato 'rjunaḥ &",
    "GP12lip_1_au:7074": " jajñe bāhusahasreṇa % saptadvīpeśvarottamaḥ // LiP_1,68.9 //",
    "GP12lip_1_au:7075": " tasya rāmas tadā tvāsīn $ mṛtyurnārāyaṇātmakaḥ &",
    "GP12lip_1_au:7076": " tasya putraśatānyāsan % pañca tatra mahārathāḥ // LiP_1,68.10 //",
    "GP12lip_1_au:7077": " kṛtāstrā balinaḥ śūrā $ dharmātmāno manasvinaḥ &",
    "GP12lip_1_au:7078": " śūraś ca śūrasenaś ca % dhṛṣṭaḥ kṛṣṇastathaiva ca // LiP_1,68.11 //",
    "GP12lip_1_au:7079": " jayadhvajaś ca rājāsīd $ āvantīnāṃ viśāṃ patiḥ &",
    "GP12lip_1_au:7080": " jayadhvajasya putro 'bhūt % tālajaṅgho mahābalaḥ // LiP_1,68.12 //",
    "GP12lip_1_au:7081": " śataṃ putrāstu tasyeha $ tālajaṅghāḥ prakīrtitāḥ &",
    "GP12lip_1_au:7082": " teṣāṃ jyeṣṭho mahāvīryo % vītihotro 'bhavannṛpaḥ // LiP_1,68.13 //",
    "GP12lip_1_au:7083": " vṛṣaprabhṛtayaścānye $ tatsutāḥ puṇyakarmaṇaḥ &",
    "GP12lip_1_au:7084": " vṛṣo vaṃśakarasteṣāṃ % tasya putro 'bhavanmadhuḥ // LiP_1,68.14 //",
    "GP12lip_1_au:7085": " madhoḥ putraśataṃ cāsīd $ vṛṣṇistasya tu vaṃśabhāk &",
    "GP12lip_1_au:7086": " vṛṣṇestu vṛṣṇayaḥ sarve % madhorvai mādhavāḥ smṛtāḥ \\",
    "GP12lip_1_au:7087": " yādavā yaduvaṃśena nirucyante tu haihayāḥ // LiP_1,68.15 //",
    "GP12lip_1_au:7088": " teṣāṃ pañca gaṇā hyete $ haihayānāṃ mahātmanām // LiP_1,68.16 //",
    "GP12lip_1_au:7089": " vītihotrāś ca haryātā $ bhojāścāvantayas tathā &",
    "GP12lip_1_au:7090": " śūrasenāstu vikhyātās % tālajaṅghāstathaiva ca // LiP_1,68.17 //",
    "GP12lip_1_au:7091": " śūraś ca śūrasenaś ca $ vṛṣaḥ kṛṣṇastathaiva ca &",
    "GP12lip_1_au:7092": " jayadhvajaḥ pañcamastu % vikhyātā haihayottamāḥ // LiP_1,68.18 //",
    "GP12lip_1_au:7093": " śūraś ca śūravīraś ca $ śūrasenasya cānaghāḥ &",
    "GP12lip_1_au:7094": " śūrasenā iti khyātā % deśāsteṣāṃ mahātmanām // LiP_1,68.19 //",
    "GP12lip_1_au:7095": " vītihotrasutaścāpi $ viśruto narta ityuta &",
    "GP12lip_1_au:7096": " durjayaḥ kṛṣṇaputrastu % babhūvāmitrakarśanaḥ // LiP_1,68.20 //",
    "GP12lip_1_au:7097": " kroṣṭuś ca śṛṇu rājarṣer $ vaṃśamuttamapauruṣam &",
    "GP12lip_1_au:7098": " yasyānvaye tu sambhūto % viṣṇur vṛṣṇikulodvahaḥ // LiP_1,68.21 //",
    "GP12lip_1_au:7099": " kroṣṭoreko 'bhavatputro $ vṛjinīvānmahāyaśāḥ &",
    "GP12lip_1_au:7100": " tasya putro 'bhavat svātī % kuśaṅkus tatsuto 'bhavat // LiP_1,68.22 //",
    "GP12lip_1_au:7101": " atha prasūtimicchanvai $ kuśaṅkuḥ sumahābalaḥ &",
    "GP12lip_1_au:7102": " mahākratubhir īje 'sau % vividhairāptadakṣiṇaiḥ // LiP_1,68.23 //",
    "GP12lip_1_au:7103": " jajñe citrarathastasya $ putraḥ karmabhir anvitaḥ &",
    "GP12lip_1_au:7104": " atha caitraratho vīro % yajvā vipuladakṣiṇaḥ // LiP_1,68.24 //",
    "GP12lip_1_au:7105": " śaśabindus tu vai rājā $ anvayād vratam uttamam &",
    "GP12lip_1_au:7106": " cakravartī mahāsattvo % mahāvīryo bahuprajāḥ // LiP_1,68.25 //",
    "GP12lip_1_au:7107": " śaśabindostu putrāṇāṃ $ sahasrāṇāmabhūcchatam &",
    "GP12lip_1_au:7108": " śaṃsanti tasya putrāṇām % anantakam anuttamam // LiP_1,68.26 //",
    "GP12lip_1_au:7109": " anantakāt suto yajño $ yajñasya tanayo dhṛtiḥ &",
    "GP12lip_1_au:7110": " uśanāstasya tanayaḥ % samprāpya tu mahīmimām // LiP_1,68.27 //",
    "GP12lip_1_au:7111": " ājahārāśvamedhānāṃ $ śatamuttamadhārmikaḥ &",
    "GP12lip_1_au:7112": " smṛtaścośanasaḥ putraḥ % siteṣur nāma pārthivaḥ // LiP_1,68.28 //",
    "GP12lip_1_au:7113": " marutastasya tanayo $ rājarṣirvaṃśavardhanaḥ &",
    "GP12lip_1_au:7114": " vīraḥ kambalabarhistu % marustasyātmajaḥ smṛtaḥ // LiP_1,68.29 //",
    "GP12lip_1_au:7115": " putrastu rukmakavaco $ vidvān kambalabarhiṣaḥ &",
    "GP12lip_1_au:7116": " nihatya rukmakavaco % vīrān kavacino raṇe // LiP_1,68.30 //",
    "GP12lip_1_au:7117": " dhanvino niśitair bāṇair $ avāpa śriyamuttamām &",
    "GP12lip_1_au:7118": " aśvamedhe tu dharmātmā % ṛtvigbhyaḥ pṛthivīṃ dadau // LiP_1,68.31 //",
    "GP12lip_1_au:7119": " jajñe tu rukmakavacāt $ parāvṛtparavīrahā &",
    "GP12lip_1_au:7120": " jajñire pañca putrāstu % mahāsattvāḥ parāvṛtaḥ // LiP_1,68.32 //",
    "GP12lip_1_au:7121": " rukmeṣuḥ pṛthurukmaś ca $ jyāmaghaḥ parigho hariḥ &",
    "GP12lip_1_au:7122": " parighaṃ ca hariṃ caiva % videheṣu pitā nyasat // LiP_1,68.33 //",
    "GP12lip_1_au:7123": " rukmeṣurabhavadrājā $ pṛthurukmastadāśrayāt &",
    "GP12lip_1_au:7124": " taistu pravrājito rājā % jyāmagho 'vasadāśrame // LiP_1,68.34 //",
    "GP12lip_1_au:7125": " praśāntaḥ sa vanastho 'pi $ brāhmaṇaireva bodhitaḥ &",
    "GP12lip_1_au:7126": " jagāma dhanurādāya % deśamanyaṃ dhvajī rathī // LiP_1,68.35 //",
    "GP12lip_1_au:7127": " narmadātīramekākī $ kevalaṃ bhāryayā yutaḥ &",
    "GP12lip_1_au:7128": " ṛkṣavantaṃ giriṃ gatvā % tyaktamanyairuvāsa saḥ // LiP_1,68.36 //",
    "GP12lip_1_au:7129": " jyāmaghasyābhavadbhāryā $ śaibyā śīlavatī satī &",
    "GP12lip_1_au:7130": " sā caiva tapasogreṇa % śaibyā vai samprasūyata // LiP_1,68.37 //",
    "GP12lip_1_au:7131": " sutaṃ vidarbhaṃ subhagā $ vayaḥpariṇatā satī &",
    "GP12lip_1_au:7132": " rājā putrasutāyāṃ tu % vidvāṃsau krathakaiśikau // LiP_1,68.38 //",
    "GP12lip_1_au:7133": " putrau vidarbharājasya $ śūrau raṇaviśāradau &",
    "GP12lip_1_au:7134": " romapādastṛtīyaś ca % babhrustasyātmajaḥ smṛtaḥ // LiP_1,68.39 //",
    "GP12lip_1_au:7135": " sudhṛtistanayastasya $ vidvānparamadhārmikaḥ &",
    "GP12lip_1_au:7136": " kauśikastanayastasmāt % tasmāccaidyānvayaḥ smṛtaḥ // LiP_1,68.40 //",
    "GP12lip_1_au:7137": " kratho vidarbhasya sutaḥ $ kuntistasyātmajo 'bhavat &",
    "GP12lip_1_au:7138": " kunter vṛtastato jajñe % raṇadhṛṣṭaḥ pratāpavān // LiP_1,68.41 //",
    "GP12lip_1_au:7139": " raṇadhṛṣṭasya ca suto $ nidhṛtiḥ paravīrahā &",
    "GP12lip_1_au:7140": " daśārho naidhṛto nāmnā % mahārigaṇasūdanaḥ // LiP_1,68.42 //",
    "GP12lip_1_au:7141": " daśārhasya suto vyāpto $ jīmūta iti tatsutaḥ &",
    "GP12lip_1_au:7142": " jīmūtaputro vikṛtis % tasya bhīmarathaḥ sutaḥ // LiP_1,68.43 //",
    "GP12lip_1_au:7143": " atha bhīmarathasyāsīt $ putro navarathaḥ kila &",
    "GP12lip_1_au:7144": " dānadharmarato nityaṃ % satyaśīlaparāyaṇaḥ // LiP_1,68.44 //",
    "GP12lip_1_au:7145": " tasya cāsīddṛḍharathaḥ $ śakunistasya cātmajaḥ &",
    "GP12lip_1_au:7146": " tasmāt karambhaḥ sambhūto % devarāto 'bhavattataḥ // LiP_1,68.45 //",
    "GP12lip_1_au:7147": " devarātādabhūdrājā $ devarātir mahāyaśāḥ &",
    "GP12lip_1_au:7148": " devagarbhopamo jajñe % yo devakṣatranāmakaḥ // LiP_1,68.46 //",
    "GP12lip_1_au:7149": " devakṣatrasutaḥ śrīmān $ madhurnāma mahāyaśāḥ &",
    "GP12lip_1_au:7150": " madhūnāṃ vaṃśakṛdrājā % madhostu kuruvaṃśakaḥ // LiP_1,68.47 //",
    "GP12lip_1_au:7151": " kuruvaṃśād anus tasmāt $ purutvān puruṣottamaḥ &",
    "GP12lip_1_au:7152": " aṃśurjajñe ca vaidarbhyāṃ % bhadravatyāṃ purutvataḥ // LiP_1,68.48 //",
    "GP12lip_1_au:7153": " aikṣvākīm avahaccāṃśuḥ $ sattvastasmādajāyata &",
    "GP12lip_1_au:7154": " sattvāt sarvaguṇopetaḥ % sātvataḥ kulavardhanaḥ // LiP_1,68.49 //",
    "GP12lip_1_au:7155": " jyāmaghasya mayā proktā $ sṛṣṭirvai vistareṇa vaḥ &",
    "GP12lip_1_au:7156": " yaḥ paṭhecchṛṇuyādvāpi % nisṛṣṭiṃ jyāmaghasya tu // LiP_1,68.50 //",
    "GP12lip_1_au:7157": " prajīvatyeti vai svargaṃ $ rājyaṃ saukhyaṃ ca vindati // LiP_1,68.51 //",
    "GP12lip_1_au:7158": " iti śrīliṅgamahāpurāṇe pūrvabhāge vaṃśānuvarṇanaṃ nāmāṣṭaṣaṣṭitamo 'dhyāyaḥ",
    "GP12lip_1_au:7159": " LiP, 1, 69",
    "GP12lip_1_au:7160": " sūta uvāca sātvataḥ satyasampannaḥ $ prajajñe caturaḥ sutān &",
    "GP12lip_1_au:7161": " bhajanaṃ bhrājamānaṃ ca % divyaṃ devāvṛdhaṃ nṛpam // LiP_1,69.1 //",
    "GP12lip_1_au:7162": " andhakaṃ ca mahābhāgaṃ $ vṛṣṇiṃ ca yadunandanam &",
    "GP12lip_1_au:7163": " teṣāṃ nisargāṃścaturaḥ % śṛṇudhvaṃ vistareṇa vai // LiP_1,69.2 //",
    "GP12lip_1_au:7164": " sṛñjayyāṃ bhajanāccaiva $ bhrājamānādvijajñire &",
    "GP12lip_1_au:7165": " ayutāyuḥ śatāyuś ca % balavān harṣakṛtsmṛtaḥ // LiP_1,69.3 //",
    "GP12lip_1_au:7166": " teṣāṃ devāvṛdho rājā $ cacāra paramaṃ tapaḥ &",
    "GP12lip_1_au:7167": " putraḥ sarvaguṇopeto % mama bhūyāditi smaran // LiP_1,69.4 //",
    "GP12lip_1_au:7168": " tasya babhruriti khyātaḥ $ puṇyaśloko nṛpottamaḥ &",
    "GP12lip_1_au:7169": " anuvaṃśapurāṇajñā % gāyantīti pariśrutam // LiP_1,69.5 //",
    "GP12lip_1_au:7170": " guṇāndevāvṛdhasyātha $ kīrtayanto mahātmanaḥ &",
    "GP12lip_1_au:7171": " yathaiva śṛṇumo dūrāt % saṃpaśyāmastathāntikāt // LiP_1,69.6 //",
    "GP12lip_1_au:7172": " babhruḥ śreṣṭho manuṣyāṇāṃ $ devairdevāvṛdhaḥ samaḥ &",
    "GP12lip_1_au:7173": " puruṣāḥ pañca ṣaṣṭistu % ṣaṭ sahasrāṇi cāṣṭa ca // LiP_1,69.7 //",
    "GP12lip_1_au:7174": " ye 'mṛtatvamanuprāptā $ babhrordevāvṛdhādapi &",
    "GP12lip_1_au:7175": " yajvā dānamatirvīro % brahmaṇyastu dṛḍhavrataḥ // LiP_1,69.8 //",
    "GP12lip_1_au:7176": " kīrtimāṃś ca mahātejāḥ $ sātvatānāṃ mahārathaḥ &",
    "GP12lip_1_au:7177": " tasyānvavāye sambhūtā % bhojā vai daivatopamāḥ // LiP_1,69.9 //",
    "GP12lip_1_au:7178": " gāndhārī caiva mādrī ca $ vṛṣṇibhārye babhūvatuḥ &",
    "GP12lip_1_au:7179": " gāndhārī janayāmāsa % sumitraṃ mitranandanam // LiP_1,69.10 //",
    "GP12lip_1_au:7180": " mādrī lebhe ca taṃ putraṃ $ tataḥ sā devamīḍhuṣam &",
    "GP12lip_1_au:7181": " anamitraṃ śiniṃ caiva % tāvubhau puruṣottamau // LiP_1,69.11 //",
    "GP12lip_1_au:7182": " anamitrasuto nighno $ nighnasya dvau babhūvatuḥ &",
    "GP12lip_1_au:7183": " prasenaś ca mahābhāgaḥ % satrājicca sutāvubhau // LiP_1,69.12 //",
    "GP12lip_1_au:7184": " tasya satrājitaḥ sūryaḥ $ sakhā prāṇasamo 'bhavat &",
    "GP12lip_1_au:7185": " syamantako nāma maṇir % dattastasmai vivasvatā // LiP_1,69.13 //",
    "GP12lip_1_au:7186": " pṛthivyāṃ sarvaratnānām $ asau rājābhavanmaṇiḥ &",
    "GP12lip_1_au:7187": " kadācinmṛgayāṃ yātaḥ % prasenena sahaiva saḥ // LiP_1,69.14 //",
    "GP12lip_1_au:7188": " vadhaṃ prāpto 'sahāyaś ca $ siṃhādeva sudāruṇāt &",
    "GP12lip_1_au:7189": " atha putraḥ śinerjajñe % kaniṣṭhād vṛṣṇinandanāt // LiP_1,69.15 //",
    "GP12lip_1_au:7190": " satyavāk satyasampannaḥ $ satyakastasya cātmajaḥ &",
    "GP12lip_1_au:7191": " sātyakiryuyudhānastu % śinernaptā pratāpavān // LiP_1,69.16 //",
    "GP12lip_1_au:7192": " asaṃgo yuyudhānasya $ kuṇistasya suto 'bhavat &",
    "GP12lip_1_au:7193": " kuṇer yugaṃdharaḥ putraḥ % śaineyā iti kīrtitāḥ // LiP_1,69.17 //",
    "GP12lip_1_au:7194": " mādryāḥ sutasya saṃjajñe $ suto vārṣṇiryudhājitaḥ &",
    "GP12lip_1_au:7195": " śvaphalka iti vikhyātas % trailokyahitakārakaḥ // LiP_1,69.18 //",
    "GP12lip_1_au:7196": " śvaphalkaś ca mahārājo $ dharmātmā yatra vartate &",
    "GP12lip_1_au:7197": " nāsti vyādhibhayaṃ tatra % nāvṛṣṭibhayamapyuta // LiP_1,69.19 //",
    "GP12lip_1_au:7198": " śvaphalkaḥ kāśirājasya $ sutāṃ bhāryāmavāpa saḥ &",
    "GP12lip_1_au:7199": " gāndinīṃ nāma kāśyo hi % dadau tasmai svakanyakām // LiP_1,69.20 //",
    "GP12lip_1_au:7200": " sā māturudarasthā vai $ bahūnvarṣagaṇānkila &",
    "GP12lip_1_au:7201": " vasantī na ca saṃjajñe % garbhasthā tāṃ pitābravīt // LiP_1,69.21 //",
    "GP12lip_1_au:7202": " jāyasva śīghraṃ bhadraṃ te $ kimarthaṃ cābhitiṣṭhasi &",
    "GP12lip_1_au:7203": " provāca cainaṃ garbhasthā % sā kanyā gāndinī tadā // LiP_1,69.22 //",
    "GP12lip_1_au:7204": " varṣatrayaṃ pratidinaṃ $ gāmekāṃ brāhmaṇāya tu &",
    "GP12lip_1_au:7205": " yadi dadyāstataḥ kukṣer % nirgamiṣyāmyahaṃ pitaḥ // LiP_1,69.23 //",
    "GP12lip_1_au:7206": " tathetyuvāca tasyā vai $ pitā kāmamapūrayat &",
    "GP12lip_1_au:7207": " dātā śūraś ca yajvā ca % śrutavānatithipriyaḥ // LiP_1,69.24 //",
    "GP12lip_1_au:7208": " tasyāḥ putraḥ smṛto 'krūraḥ $ śvaphalkādbhūridakṣiṇaḥ &",
    "GP12lip_1_au:7209": " ratnā kanyā ca śaivasya hy % akrūrastāmavāptavān // LiP_1,69.25 //",
    "GP12lip_1_au:7210": " asyāmutpādayāmāsa $ tanayāṃstānnibodhata &",
    "GP12lip_1_au:7211": " upamanyus tathā māṅgur % vṛtastu janamejayaḥ // LiP_1,69.26 //",
    "GP12lip_1_au:7212": " girirakṣastathopekṣaḥ $ śatrughno yo 'rimardanaḥ &",
    "GP12lip_1_au:7213": " dharmabhṛd vṛṣṭadharmā ca % godhano 'tha varas tathā // LiP_1,69.27 //",
    "GP12lip_1_au:7214": " āvāhaprativāhau ca $ sudhārā ca varāṅganā &",
    "GP12lip_1_au:7215": " akrūrasyograsenyāṃ tu % putrau dvau kulanandanau // LiP_1,69.28 //",
    "GP12lip_1_au:7216": " devavānupadevaś ca $ jajñāte devasaṃmatau &",
    "GP12lip_1_au:7217": " sumitrasya suto jajñe % citrakaś ca mahāyaśāḥ // LiP_1,69.29 //",
    "GP12lip_1_au:7218": " citrakasyābhavanputrā $ vipṛthuḥ pṛthureva ca &",
    "GP12lip_1_au:7219": " aśvagrīvaḥ subāhuś ca % sudhāsūkagavekṣaṇau // LiP_1,69.30 //",
    "GP12lip_1_au:7220": " ariṣṭanemiraśvaś ca $ dharmo dharmabhṛdeva ca &",
    "GP12lip_1_au:7221": " subhūmirbahubhūmiś ca % śraviṣṭhāśravaṇe striyau // LiP_1,69.31 //",
    "GP12lip_1_au:7222": " andhakātkāśyaduhitā $ lebhe ca caturaḥ sutān &",
    "GP12lip_1_au:7223": " kukuraṃ bhajamānaṃ ca % śuciṃ kambalabarhiṣam // LiP_1,69.32 //",
    "GP12lip_1_au:7224": " kukurasya suto vṛṣṇir $ vṛṣṇeḥ śūrastato 'bhavat &",
    "GP12lip_1_au:7225": " kapotaromātibalas % tasya putro vilomakaḥ // LiP_1,69.33 //",
    "GP12lip_1_au:7226": " tasyāsīt tumburusakho $ vidvānputro nalaḥ kila &",
    "GP12lip_1_au:7227": " khyāyate sa sunāmnā tu % candanānakadundubhiḥ // LiP_1,69.34 //",
    "GP12lip_1_au:7228": " tasmādapyabhijitputra $ utpanno 'sya punarvasuḥ &",
    "GP12lip_1_au:7229": " aśvamedhaṃ sa putrārtham % ājahāra narottamaḥ // LiP_1,69.35 //",
    "GP12lip_1_au:7230": " tasya madhye 'tirātrasya $ sadomadhyātsamutthitaḥ &",
    "GP12lip_1_au:7231": " tatastu vidvān sarvajño % dātā yajvā punarvasuḥ // LiP_1,69.36 //",
    "GP12lip_1_au:7232": " tasyāpi putramithunaṃ $ babhūvābhijitaḥ kila &",
    "GP12lip_1_au:7233": " āhukaścāhukī caiva % khyātau kīrtimatāṃ varau // LiP_1,69.37 //",
    "GP12lip_1_au:7234": " āhukāt kāśyaduhitur $ dvau putrau saṃbabhūvatuḥ &",
    "GP12lip_1_au:7235": " devakaścograsenaś ca % devagarbhasamāvubhau // LiP_1,69.38 //",
    "GP12lip_1_au:7236": " devakasya sutā rājño $ jajñire tridaśopamāḥ &",
    "GP12lip_1_au:7237": " devavān upadevaś ca % sudevo devarakṣitaḥ // LiP_1,69.39 //",
    "GP12lip_1_au:7238": " teṣāṃ svasāraḥ saptāsan $ vasudevāya tā dadau &",
    "GP12lip_1_au:7239": " vṛṣadevopadevā ca % tathānyā devarakṣitā // LiP_1,69.40 //",
    "GP12lip_1_au:7240": " śrīdevā śāntidevā ca $ sahadevā tathāparā &",
    "GP12lip_1_au:7241": " devakī cāpi tāsāṃ ca % variṣṭhābhūtsumadhyamā // LiP_1,69.41 //",
    "GP12lip_1_au:7242": " navograsenasya sutās $ teṣāṃ kaṃsastu pūrvajaḥ &",
    "GP12lip_1_au:7243": " teṣāṃ putrāśca pautrāś ca % śataśo 'tha sahasraśaḥ // LiP_1,69.42 //",
    "GP12lip_1_au:7244": " devakasya sutā patnī $ vasudevasya dhīmataḥ &",
    "GP12lip_1_au:7245": " babhūva vandyā pūjyā ca % devairapi pativratā // LiP_1,69.43 //",
    "GP12lip_1_au:7246": " rohiṇī ca mahābhāgā $ patnī cānakadundubheḥ &",
    "GP12lip_1_au:7247": " pauravī bāhlikasutā % saṃpūjyāsītsurairapi // LiP_1,69.44 //",
    "GP12lip_1_au:7248": " asūta rohiṇī rāmaṃ $ balaśreṣṭhaṃ halāyudham &",
    "GP12lip_1_au:7249": " āśritaṃ kaṃsabhītyā ca % svātmānaṃ śāntatejasam // LiP_1,69.45 //",
    "GP12lip_1_au:7250": " jāte rāme 'tha nihate $ ṣaḍgarbhe cātidakṣiṇe &",
    "GP12lip_1_au:7251": " vasudevo hariṃ dhīmān % devakyāmudapādayat // LiP_1,69.46 //",
    "GP12lip_1_au:7252": " sa eva paramātmāsau $ devadevo janārdanaḥ &",
    "GP12lip_1_au:7253": " halāyudhaś ca bhagavān % ananto rajataprabhaḥ // LiP_1,69.47 //",
    "GP12lip_1_au:7254": " <life of Kṛṣṇa>",
    "GP12lip_1_au:7255": " bhṛguśāpachalenaiva $ mānayanmānuṣīṃ tanum &",
    "GP12lip_1_au:7256": " babhūva tasyāṃ devakyāṃ % vāsudevo janārdana // LiP_1,69.48 //",
    "GP12lip_1_au:7257": " umādehasamudbhūtā $ yoganidrā ca kauśikī &",
    "GP12lip_1_au:7258": " niyogāddevadevasya % yaśodātanayā hyabhūt // LiP_1,69.49 //",
    "GP12lip_1_au:7259": " sā caiva prakṛtiḥ sākṣāt $ sarvadevanamaskṛtā &",
    "GP12lip_1_au:7260": " puruṣo bhagavānkṛṣṇo % dharmamokṣaphalapradaḥ // LiP_1,69.50 //",
    "GP12lip_1_au:7261": " tāṃ kanyāṃ jagṛhe rakṣan $ kaṃsātsvasyātmajaṃ tadā &",
    "GP12lip_1_au:7262": " caturbhujaṃ viśālākṣaṃ % śrīvatsakṛtalāñchanam // LiP_1,69.51 //",
    "GP12lip_1_au:7263": " śaṅkhacakragadāpadmaṃ $ dhārayantaṃ janārdanam &",
    "GP12lip_1_au:7264": " yaśodāyai pradattvā tu % vasudevaś ca buddhimān // LiP_1,69.52 //",
    "GP12lip_1_au:7265": " dattvainaṃ nandagopasya $ rakṣatāmiti cābravīt &",
    "GP12lip_1_au:7266": " rakṣakaṃ jagatāṃ viṣṇuṃ % svecchayā dhṛtavigraham // LiP_1,69.53 //",
    "GP12lip_1_au:7267": " prasādāccaiva devasya $ śivasyāmitatejasaḥ &",
    "GP12lip_1_au:7268": " rāmeṇa sārdhaṃ taṃ dattvā % varadaṃ parameśvaram // LiP_1,69.54 //",
    "GP12lip_1_au:7269": " bhūbhāranigrahārthaṃ ca hy $ avatīrṇaṃ jagadgurum &",
    "GP12lip_1_au:7270": " ato vai sarvakalyāṇaṃ % yādavānāṃ bhaviṣyati // LiP_1,69.55 //",
    "GP12lip_1_au:7271": " ayaṃ sa garbho devakyā $ yo naḥ kleśyānhariṣyati &",
    "GP12lip_1_au:7272": " ugrasenātmajāyātha % kaṃsāyānakadundubhiḥ // LiP_1,69.56 //",
    "GP12lip_1_au:7273": " nivedayāmāsa tadā $ jātāṃ kanyāṃ sulakṣaṇām &",
    "GP12lip_1_au:7274": " asyāstavāṣṭamo garbho % devakyāḥ kaṃsa suvrata // LiP_1,69.57 //",
    "GP12lip_1_au:7275": " mṛtyur eva na saṃdeha $ iti vāṇī purātanī &",
    "GP12lip_1_au:7276": " tatastāṃ hantumārebhe % kaṃsaḥ sollaṅghya cāṃbaram // LiP_1,69.58 //",
    "GP12lip_1_au:7277": " uvācāṣṭabhujā devī $ meghagaṃbhīrayā girā &",
    "GP12lip_1_au:7278": " rakṣasva tatsvakaṃ deham % āyāto mṛtyureva te // LiP_1,69.59 //",
    "GP12lip_1_au:7279": " rakṣamāṇasya dehasya $ māyāvī kaṃsarūpiṇaḥ &",
    "GP12lip_1_au:7280": " kiṃ kṛtaṃ duṣkṛtaṃ mūrkha % jātaḥ khalu tavāntakṛt // LiP_1,69.60 //",
    "GP12lip_1_au:7281": " devakyāḥ sa bhayātkaṃso $ jaghānaivāṣṭamaṃ tviti &",
    "GP12lip_1_au:7282": " smaranti vihito mṛtyur % devakyās tanayo 'ṣṭamaḥ // LiP_1,69.61 //",
    "GP12lip_1_au:7283": " yastatpratikṛtau yatno $ bhojasyāsīdvṛthā hareḥ &",
    "GP12lip_1_au:7284": " prabhāvānmuniśārdūlās % tayā caiva jaḍīkṛtaḥ // LiP_1,69.62 //",
    "GP12lip_1_au:7285": " kaṃso 'pi nihatastena $ kṛṣṇenākliṣṭakarmaṇā &",
    "GP12lip_1_au:7286": " nihatā bahavaścānye % devabrāhmaṇaghātinaḥ // LiP_1,69.63 //",
    "GP12lip_1_au:7287": " tasya kṛṣṇasya tanayāḥ $ pradyumnapramukhās tathā &",
    "GP12lip_1_au:7288": " bahavaḥ parisaṃkhyātāḥ % sarve yuddhaviśāradāḥ // LiP_1,69.64 //",
    "GP12lip_1_au:7289": " kṛṣṇaputrāḥ samākhyātāḥ $ kṛṣṇena sadṛśāḥ sutāḥ &",
    "GP12lip_1_au:7290": " putreṣveteṣu sarveṣu % cārudeṣṇādayo hareḥ // LiP_1,69.65 //",
    "GP12lip_1_au:7291": " viśiṣṭā balavantaś ca $ raukmiṇeyārisūdanāḥ &",
    "GP12lip_1_au:7292": " ṣoḍaśastrīsahasrāṇi % śatamekaṃ tathādhikam // LiP_1,69.66 //",
    "GP12lip_1_au:7293": " kṛṣṇasya tāsu sarvāsu $ priyā jyeṣṭhā ca rukmiṇī &",
    "GP12lip_1_au:7294": " tayā dvādaśavarṣāṇi % kṛṣṇenākliṣṭakarmaṇā // LiP_1,69.67 //",
    "GP12lip_1_au:7295": " uṣyatā vāyubhakṣeṇa $ putrārthaṃ pūjito haraḥ &",
    "GP12lip_1_au:7296": " cārudeṣṇaḥ sucāruś ca % cāruveṣo yaśodharaḥ // LiP_1,69.68 //",
    "GP12lip_1_au:7297": " cāruśravāścāruyaśāḥ $ pradyumnaḥ sāmba eva ca &",
    "GP12lip_1_au:7298": " ete labdhāstu kṛṣṇena % śūlapāṇiprasādataḥ // LiP_1,69.69 //",
    "GP12lip_1_au:7299": " tān dṛṣṭvā tanayānvīrān $ raukmiṇeyāṃś ca rukmiṇīm &",
    "GP12lip_1_au:7300": " jāmbavatyabravītkṛṣṇaṃ % bhāryā kṛṣṇasya dhīmataḥ // LiP_1,69.70 //",
    "GP12lip_1_au:7301": " mama tvaṃ puṇḍarīkākṣa $ viśiṣṭaṃ guṇavattaram &",
    "GP12lip_1_au:7302": " sureśasaṃmitaṃ putraṃ % prasanno dātumarhasi // LiP_1,69.71 //",
    "GP12lip_1_au:7303": " jāmbavatyā vacaḥ śrutvā $ jagannāthastato hariḥ &",
    "GP12lip_1_au:7304": " tapastaptuṃ samārebhe % taponidhiraninditaḥ // LiP_1,69.72 //",
    "GP12lip_1_au:7305": " so 'tha nārāyaṇaḥ kṛṣṇaḥ $ śaṅkhacakragadādharaḥ &",
    "GP12lip_1_au:7306": " vyāghrapādasya ca muner % gatvā caivāśramottamam // LiP_1,69.73 //",
    "GP12lip_1_au:7307": " ṛṣiṃ dṛṣṭvā tvaṅgirasaṃ $ praṇipatya janārdanaḥ &",
    "GP12lip_1_au:7308": " divyaṃ pāśupataṃ yogaṃ % labdhavāṃstasya cājñayā // LiP_1,69.74 //",
    "GP12lip_1_au:7309": " praluptaśmaśrukeśaś ca $ ghṛtākto muñjamekhalī &",
    "GP12lip_1_au:7310": " dīkṣito bhagavānkṛṣṇas % tatāpa ca paraṃtapaḥ // LiP_1,69.75 //",
    "GP12lip_1_au:7311": " ūrdhvabāhur nirālaṃbaḥ $ pādāṅguṣṭhāgradhiṣṭhitaḥ &",
    "GP12lip_1_au:7312": " phalāmbanilabhojī ca % ṛtutrayam adhokṣajaḥ // LiP_1,69.76 //",
    "GP12lip_1_au:7313": " tapasā tasya saṃtuṣṭo $ dadau rudro bahūn varān &",
    "GP12lip_1_au:7314": " sāmbaṃ jāṃbavatīputraṃ % kṛṣṇāya ca mahātmane // LiP_1,69.77 //",
    "GP12lip_1_au:7315": " tathā jāṃbavatī caiva $ sāṃbaṃ bhāryā hareḥ sutam &",
    "GP12lip_1_au:7316": " praharṣamatulaṃ lebhe % labdhvādityaṃ yathāditiḥ // LiP_1,69.78 //",
    "GP12lip_1_au:7317": " bāṇasya ca tadā tena $ cheditaṃ munipuṅgavāḥ &",
    "GP12lip_1_au:7318": " bhujānāṃ caiva sāhasraṃ % śāpādrudrasya dhīmataḥ // LiP_1,69.79 //",
    "GP12lip_1_au:7319": " atha daityavadhaṃ cakre $ halāyudhasahāyavān &",
    "GP12lip_1_au:7320": " tathā duṣṭakṣitīśānāṃ % līlayaiva raṇājire // LiP_1,69.80 //",
    "GP12lip_1_au:7321": " sa hatvā devasambhūtaṃ $ narakaṃ daityapuṅgavam &",
    "GP12lip_1_au:7322": " brāhmaṇasyordhvacakrasya % varadānānmahātmanaḥ // LiP_1,69.81 //",
    "GP12lip_1_au:7323": " svopabhogyāni kanyānāṃ $ ṣoḍaśātulavikramaḥ &",
    "GP12lip_1_au:7324": " śatādhikāni jagrāha % sahasrāṇi mahābalaḥ // LiP_1,69.82 //",
    "GP12lip_1_au:7325": " śāpavyājena viprāṇām $ upasaṃhṛtavān kulam &",
    "GP12lip_1_au:7326": " saṃhṛtya tatkulaṃ caiva % prabhāse 'tiṣṭhadacyutaḥ // LiP_1,69.83 //",
    "GP12lip_1_au:7327": " tadā tasyaiva tu gataṃ $ varṣāṇāmadhikaṃ śatam &",
    "GP12lip_1_au:7328": " kṛṣṇasya dvārakāyāṃ vai % jarākleśāpahāriṇaḥ // LiP_1,69.84 //",
    "GP12lip_1_au:7329": " viśvāmitrasya kaṇvasya $ nāradasya ca dhīmataḥ &",
    "GP12lip_1_au:7330": " śāpaṃ piṇḍārake 'rakṣad % vaco durvāsasastadā // LiP_1,69.85 //",
    "GP12lip_1_au:7331": " tyaktvā ca mānuṣaṃ rūpaṃ $ jarakāstracchalena tu &",
    "GP12lip_1_au:7332": " anugṛhya ca kṛṣṇo 'pi % lubdhakaṃ prayayau divam // LiP_1,69.86 //",
    "GP12lip_1_au:7333": " aṣṭāvakrasya śāpena $ bhāryāḥ kṛṣṇasya dhīmataḥ &",
    "GP12lip_1_au:7334": " cauraiścāpahṛtāḥ sarvās % tasya māyābalena ca // LiP_1,69.87 //",
    "GP12lip_1_au:7335": " balabhadro 'pi saṃtyajya $ nāgo bhūtvā jagāma ca &",
    "GP12lip_1_au:7336": " mahiṣyastasya kṛṣṇasya % rukmiṇīpramukhāḥ śubhāḥ // LiP_1,69.88 //",
    "GP12lip_1_au:7337": " sahāgniṃ viviśuḥ sarvāḥ $ kṛṣṇenākliṣṭakarmaṇā &",
    "GP12lip_1_au:7338": " revatī ca tathā devī % balabhadreṇa dhīmatā // LiP_1,69.89 //",
    "GP12lip_1_au:7339": " praviṣṭā pāvakaṃ viprāḥ $ sā ca bhartṛpathaṃ gatā &",
    "GP12lip_1_au:7340": " pretakāryaṃ hareḥ kṛtvā % pārthaḥ paramavīryavān // LiP_1,69.90 //",
    "GP12lip_1_au:7341": " rāmasya ca tathānyeṣāṃ $ vṛṣṇīnāmapi suvrataḥ &",
    "GP12lip_1_au:7342": " kandamūlaphalaistasya % balikāryaṃ cakāra saḥ // LiP_1,69.91 //",
    "GP12lip_1_au:7343": " dravyābhāvāt svayaṃ pārtho $ bhrātṛbhiś ca divaṃ gataḥ &",
    "GP12lip_1_au:7344": " evaṃ saṃkṣepataḥ proktaḥ % kṛṣṇasyākliṣṭakarmaṇaḥ // LiP_1,69.92 //",
    "GP12lip_1_au:7345": " prabhāvo vilayaścaiva $ svecchayaiva mahātmanaḥ &",
    "GP12lip_1_au:7346": " ityetatsomavaṃśānāṃ % nṛpāṇāṃ caritaṃ dvijāḥ // LiP_1,69.93 //",
    "GP12lip_1_au:7347": " yaḥ paṭhecchṛṇuyādvāpi $ brāhmaṇān śrāvayedapi &",
    "GP12lip_1_au:7348": " sa yāti vaiṣṇavaṃ lokaṃ % nātra kāryā vicāraṇā // LiP_1,69.94 //",
    "GP12lip_1_au:7349": " iti śrīliṅgamahāpurāṇe pūrvabhāge somavaṃśānukīrtanaṃ nāmaikonasaptatitamo 'dhyāyaḥ",
    "GP12lip_1_au:7350": " LiP, 1, 70",
    "GP12lip_1_au:7351": " ṛṣaya ūcuḥ ādisargastvayā sūta $ sūcito na prakāśitaḥ &",
    "GP12lip_1_au:7352": " sāṃprataṃ vistareṇaiva % vaktumarhasi suvrata // LiP_1,70.1 //",
    "GP12lip_1_au:7353": " sūta uvāca maheśvaro mahādevaḥ $ prakṛteḥ puruṣasya ca &",
    "GP12lip_1_au:7354": " paratve saṃsthito devaḥ % paramātmā munīśvarāḥ // LiP_1,70.2 //",
    "GP12lip_1_au:7355": " <creation from avyakta>",
    "GP12lip_1_au:7356": " avyaktaṃ ceśvarāttasmād $ abhavatkāraṇaṃ param &",
    "GP12lip_1_au:7357": " pradhānaṃ prakṛtiśceti % yadāhustattvacintakāḥ // LiP_1,70.3 //",
    "GP12lip_1_au:7358": " gandhavarṇarasair hīnaṃ $ śabdasparśavivarjitam &",
    "GP12lip_1_au:7359": " ajaraṃ dhruvamakṣayyaṃ % nityaṃ svātmanyavasthitam // LiP_1,70.4 //",
    "GP12lip_1_au:7360": " jagadyoniṃ mahābhūtaṃ $ paraṃ brahma sanātanam &",
    "GP12lip_1_au:7361": " vigrahaḥ sarvabhūtānām % īśvarājñāpracoditam // LiP_1,70.5 //",
    "GP12lip_1_au:7362": " anādyantamajaṃ sūkṣmaṃ $ triguṇaṃ prabhavāvyayam &",
    "GP12lip_1_au:7363": " aprakāśamavijñeyaṃ % brahmāgre samavartata // LiP_1,70.6 //",
    "GP12lip_1_au:7364": " asyātmanā sarvamidaṃ $ vyāptaṃ tvāsīcchivecchayā &",
    "GP12lip_1_au:7365": " guṇasāmye tadā tasminn % avibhāge tamomaye // LiP_1,70.7 //",
    "GP12lip_1_au:7366": " <mahant>",
    "GP12lip_1_au:7367": " sargakāle pradhānasya $ kṣetrajñādhiṣṭhitasya vai &",
    "GP12lip_1_au:7368": " guṇabhāvādvyajyamāno % mahān prādurbabhūva ha // LiP_1,70.8 //",
    "GP12lip_1_au:7369": " sūkṣmeṇa mahatā cātha $ avyaktena samāvṛtam &",
    "GP12lip_1_au:7370": " sattvodrikto mahānagre % sattāmātraprakāśakaḥ // LiP_1,70.9 //",
    "GP12lip_1_au:7371": " mano mahāṃstu vijñeyam $ ekaṃ tatkāraṇaṃ smṛtam &",
    "GP12lip_1_au:7372": " samutpannaṃ liṅgamātraṃ % kṣetrajñādhiṣṭhitaṃ hi tat // LiP_1,70.10 //",
    "GP12lip_1_au:7373": " dharmādīni ca rūpāṇi $ lokatattvārthahetavaḥ &",
    "GP12lip_1_au:7374": " mahān sṛṣṭiṃ vikurute % codyamānaḥ sisṛkṣayā // LiP_1,70.11 //",
    "GP12lip_1_au:7375": " mano mahānmatirbrahma $ pūrbuddhiḥ khyātirīśvaraḥ &",
    "GP12lip_1_au:7376": " prajñā citiḥ smṛtiḥ saṃvid % viśveśaśceti sa smṛtaḥ // LiP_1,70.12 //",
    "GP12lip_1_au:7377": " manute sarvabhūtānāṃ $ yasmācceṣṭā phalaṃ tataḥ &",
    "GP12lip_1_au:7378": " saukṣmyāttena vibhaktaṃ tu % yena tanmana ucyate // LiP_1,70.13 //",
    "GP12lip_1_au:7379": " tattvānām agrajo yasmān $ mahāṃś ca parimāṇataḥ &",
    "GP12lip_1_au:7380": " viśeṣebhyo guṇebhyo 'pi % mahāniti tataḥ smṛtaḥ // LiP_1,70.14 //",
    "GP12lip_1_au:7381": " bibharti mānaṃ manute $ vibhāgaṃ manyate 'pi ca &",
    "GP12lip_1_au:7382": " puruṣo bhogasaṃbandhāt % tena cāsau matiḥ smṛtaḥ // LiP_1,70.15 //",
    "GP12lip_1_au:7383": " bṛhattvād bṛṃhaṇatvācca $ bhāvānāṃ sakalāśrayāt &",
    "GP12lip_1_au:7384": " yasmāddhārayate bhāvān % brahma tena nirucyate // LiP_1,70.16 //",
    "GP12lip_1_au:7385": " yaḥ pūrayati yasmācca $ kṛtsnāndevānanugrahaiḥ &",
    "GP12lip_1_au:7386": " nayate tattvabhāvaṃ ca % tena pūriti cocyate // LiP_1,70.17 //",
    "GP12lip_1_au:7387": " budhyate puruṣaścātra $ sarvān bhāvān hitaṃ tathā &",
    "GP12lip_1_au:7388": " yasmādbodhayate caiva % buddhistena nirucyate // LiP_1,70.18 //",
    "GP12lip_1_au:7389": " khyātiḥ pratyupabhogaś ca $ yasmātsaṃvartate tataḥ &",
    "GP12lip_1_au:7390": " bhogasya jñānaniṣṭhatvāt % tena khyātiriti smṛtaḥ // LiP_1,70.19 //",
    "GP12lip_1_au:7391": " khyāyate tadguṇair vāpi $ jñānādibhir anekaśaḥ &",
    "GP12lip_1_au:7392": " tasmācca mahataḥ saṃjñā % khyātirityabhidhīyate // LiP_1,70.20 //",
    "GP12lip_1_au:7393": " sākṣātsarvaṃ vijānāti $ mahātmā tena ceśvaraḥ &",
    "GP12lip_1_au:7394": " yasmājjñānānugaścaiva % prajñā tena sa ucyate // LiP_1,70.21 //",
    "GP12lip_1_au:7395": " jñānādīni ca rūpāṇi $ bahukarmaphalāni ca &",
    "GP12lip_1_au:7396": " cinoti yasmādbhogārthaṃ % tenāsau citirucyate // LiP_1,70.22 //",
    "GP12lip_1_au:7397": " vartamānavyatītāni $ tathaivānāgatānyapi &",
    "GP12lip_1_au:7398": " smarate sarvakāryāṇi % tenāsau smṛtirucyate // LiP_1,70.23 //",
    "GP12lip_1_au:7399": " kṛtsnaṃ ca vindate jñānaṃ $ yasmānmāhātmyamuttamam &",
    "GP12lip_1_au:7400": " tasmād vinder videścaiva % saṃvidityabhidhīyate // LiP_1,70.24 //",
    "GP12lip_1_au:7401": " vidyate 'pi ca sarvatra $ tasminsarvaṃ ca vindati &",
    "GP12lip_1_au:7402": " tasmātsaṃviditi prokto % mahadbhir munisattamāḥ // LiP_1,70.25 //",
    "GP12lip_1_au:7403": " jānāter jñānam ityāhur $ bhagavān jñānasaṃnidhiḥ &",
    "GP12lip_1_au:7404": " bandhanādiparībhāvād % īśvaraḥ procyate budhaiḥ // LiP_1,70.26 //",
    "GP12lip_1_au:7405": " paryāyavācakaiḥ śabdais $ tattvam ādyam anuttamam &",
    "GP12lip_1_au:7406": " vyākhyātaṃ tattvabhāvajñair % devasadbhāvacetakaiḥ // LiP_1,70.27 //",
    "GP12lip_1_au:7407": " mahānsṛṣṭiṃ vikurute $ codyamānaḥ sisṛkṣayā &",
    "GP12lip_1_au:7408": " saṃkalpo 'dhyavasāyaś ca % tasya vṛttidvayaṃ smṛtam // LiP_1,70.28 //",
    "GP12lip_1_au:7409": " triguṇād rajasodriktād $ ahaṅkārastato 'bhavat &",
    "GP12lip_1_au:7410": " mahatā ca vṛtaḥ sargo % bhūtādir bāhyatastu saḥ // LiP_1,70.29 //",
    "GP12lip_1_au:7411": " tasmādeva tamodriktād $ ahaṅkārādajāyata &",
    "GP12lip_1_au:7412": " bhūtatanmātrasargastu % bhūtādistāmasastu saḥ // LiP_1,70.30 //",
    "GP12lip_1_au:7413": " <creation of mahābhūtas>",
    "GP12lip_1_au:7414": " bhūtādistu vikurvāṇaḥ $ śabdamātraṃ sasarja ha &",
    "GP12lip_1_au:7415": " ākāśaṃ suṣiraṃ tasmād % utpannaṃ śabdalakṣaṇam // LiP_1,70.31 //",
    "GP12lip_1_au:7416": " ākāśaṃ śabdamātraṃ tu $ sparśamātraṃ samāvṛṇot &",
    "GP12lip_1_au:7417": " vāyuścāpi vikurvāṇo % rūpamātraṃ sasarja ha // LiP_1,70.32 //",
    "GP12lip_1_au:7418": " jyotirutpadyate vāyos $ tadrūpaguṇam ucyate &",
    "GP12lip_1_au:7419": " sparśamātrastu vai vāyū % rūpamātraṃ samāvṛṇot // LiP_1,70.33 //",
    "GP12lip_1_au:7420": " jyotiścāpi vikurvāṇaṃ $ rasamātraṃ sasarja ha &",
    "GP12lip_1_au:7421": " sambhavanti tato hyāpas % tā vai sarvarasātmikāḥ // LiP_1,70.34 //",
    "GP12lip_1_au:7422": " rasamātrāstu tā hyāpo $ rūpamātro 'gnir āvṛṇot &",
    "GP12lip_1_au:7423": " āpaścāpi vikurvatyo % gandhamātraṃ sasarjire // LiP_1,70.35 //",
    "GP12lip_1_au:7424": " saṃghāto jāyate tasmāt $ tasya gandho guṇo mataḥ &",
    "GP12lip_1_au:7425": " tasmiṃstasmiṃś ca tanmātraṃ % tena tanmātratā smṛtā // LiP_1,70.36 //",
    "GP12lip_1_au:7426": " aviśeṣavācakatvād $ aviśeṣās tatas tu te &",
    "GP12lip_1_au:7427": " praśāntaghoramūḍhatvād % aviśeṣāstataḥ punaḥ // LiP_1,70.37 //",
    "GP12lip_1_au:7428": " bhūtatanmātrasargo 'yaṃ $ vijñeyastu parasparam &",
    "GP12lip_1_au:7429": " vaikārikādahaṅkārāt % sattvodriktāttu sāttvikāt // LiP_1,70.38 //",
    "GP12lip_1_au:7430": " vaikārikaḥ sa sargastu $ yugapat sampravartate &",
    "GP12lip_1_au:7431": " <indriyas>",
    "GP12lip_1_au:7432": " buddhīndriyāṇi pañcaiva % pañca karmendriyāṇi ca // LiP_1,70.39 //",
    "GP12lip_1_au:7433": " sādhakānīndriyāṇi syur $ devā vaikārikā daśa &",
    "GP12lip_1_au:7434": " ekādaśaṃ manastatra % svaguṇenobhayātmakam // LiP_1,70.40 //",
    "GP12lip_1_au:7435": " śrotraṃ tvak cakṣuṣī jihvā $ nāsikā caiva pañcamī &",
    "GP12lip_1_au:7436": " śabdādīnāmavāptyarthaṃ % buddhiyuktāni tāni vai // LiP_1,70.41 //",
    "GP12lip_1_au:7437": " pādau pāyurupasthaś ca $ hastau vāgdaśamī bhavet &",
    "GP12lip_1_au:7438": " gatirvisargo hyānandaḥ % śilpaṃ vākyaṃ ca karma tat // LiP_1,70.42 //",
    "GP12lip_1_au:7439": " ākāśaṃ śabdamātraṃ ca $ sparśamātraṃ samāviśat &",
    "GP12lip_1_au:7440": " dviguṇastu tato vāyuḥ % śabdasparśātmako 'bhavat // LiP_1,70.43 //",
    "GP12lip_1_au:7441": " rūpaṃ tathaiva viśataḥ $ śabdasparśaguṇāvubhau &",
    "GP12lip_1_au:7442": " triguṇastu tatastvagniḥ % saśabdasparśarūpavān // LiP_1,70.44 //",
    "GP12lip_1_au:7443": " saśabdasparśarūpaṃ ca $ rasamātraṃ samāviśat &",
    "GP12lip_1_au:7444": " tasmāccaturguṇā āpo % vijñeyāstu rasātmikāḥ // LiP_1,70.45 //",
    "GP12lip_1_au:7445": " śabdasparśaṃ ca rūpaṃ ca $ raso vai gandhamāviśat &",
    "GP12lip_1_au:7446": " saṃgatā gandhamātreṇa % āviśanto mahīmimām // LiP_1,70.46 //",
    "GP12lip_1_au:7447": " tasmātpañcaguṇā bhūmiḥ $ sthūlā bhūteṣu śasyate &",
    "GP12lip_1_au:7448": " śāntā ghorāś ca mūḍhāś ca % viśeṣāstena te smṛtāḥ // LiP_1,70.47 //",
    "GP12lip_1_au:7449": " parasparānupraveśād $ dhārayanti parasparam &",
    "GP12lip_1_au:7450": " bhūmerantastvidaṃ sarvaṃ % lokālokācalāvṛtam // LiP_1,70.48 //",
    "GP12lip_1_au:7451": " viśeṣāścendriyagrāhyā $ niyatatvācca te smṛtāḥ &",
    "GP12lip_1_au:7452": " guṇaṃ pūrvasya sargasya % prāpnuvantyuttarottarāḥ // LiP_1,70.49 //",
    "GP12lip_1_au:7453": " teṣāṃ yāvacca tad yacca $ yacca tāvadguṇaṃ smṛtam &",
    "GP12lip_1_au:7454": " upalabhyāpsu vai gandhaṃ % kecid brūyur apāṃ guṇam // LiP_1,70.50 //",
    "GP12lip_1_au:7455": " pṛthivyāmeva taṃ vidyād $ apāṃ vāyoś ca saṃśrayāt &",
    "GP12lip_1_au:7456": " ete sapta mahātmāno hy % anyonyasya samāśrayāt // LiP_1,70.51 //",
    "GP12lip_1_au:7457": " puruṣādhiṣṭhitatvācca $ avyaktānugraheṇa ca &",
    "GP12lip_1_au:7458": " <aṇḍa>",
    "GP12lip_1_au:7459": " mahādayo viśeṣāntā hy % aṇḍamutpādayanti te // LiP_1,70.52 //",
    "GP12lip_1_au:7460": " ekakālasamutpannaṃ $ jalabudbudavacca tat &",
    "GP12lip_1_au:7461": " viśeṣebhyo 'ṇḍam abhavan % mahat tad udakeśayam // LiP_1,70.53 //",
    "GP12lip_1_au:7462": " adbhir daśaguṇābhistu $ bāhyato 'ṇḍaṃ samāvṛtam &",
    "GP12lip_1_au:7463": " āpo daśaguṇenaitās % tejasā bāhyato vṛtāḥ // LiP_1,70.54 //",
    "GP12lip_1_au:7464": " tejo daśaguṇenaiva $ vāyunā bāhyato vṛtam &",
    "GP12lip_1_au:7465": " vāyurdaśaguṇenaiva % bāhyato nabhasā vṛtaḥ // LiP_1,70.55 //",
    "GP12lip_1_au:7466": " ākāśenāvṛto vāyuḥ $ khaṃ tu bhūtādināvṛtam &",
    "GP12lip_1_au:7467": " bhūtādirmahatā cāpi % avyaktenāvṛto mahān // LiP_1,70.56 //",
    "GP12lip_1_au:7468": " śarvaścāṇḍakapālastho $ bhavaścāṃbhasi suvratāḥ &",
    "GP12lip_1_au:7469": " rudro 'gnimadhye bhagavān % ugro vāyau punaḥ smṛtaḥ // LiP_1,70.57 //",
    "GP12lip_1_au:7470": " bhīmaścāvanimadhyastho hy $ ahaṅkāre maheśvaraḥ &",
    "GP12lip_1_au:7471": " buddhau ca bhagavānīśaḥ % sarvataḥ parameśvaraḥ // LiP_1,70.58 //",
    "GP12lip_1_au:7472": " etairāvaraṇairaṇḍaṃ $ saptabhiḥ prākṛtair vṛtam &",
    "GP12lip_1_au:7473": " etā āvṛtya cānyonyam % aṣṭau prakṛtayaḥ sthitāḥ // LiP_1,70.59 //",
    "GP12lip_1_au:7474": " prasargakāle sthitvā tu $ grasantyetāḥ parasparam &",
    "GP12lip_1_au:7475": " evaṃ parasparotpannā % dhārayanti parasparam // LiP_1,70.60 //",
    "GP12lip_1_au:7476": " <first puruṣa>",
    "GP12lip_1_au:7477": " ādhārādheyabhāvena $ vikārāste vikāriṣu &",
    "GP12lip_1_au:7478": " maheśvaraḥ paro 'vyaktād % aṇḍam avyaktasaṃbhavam // LiP_1,70.61 //",
    "GP12lip_1_au:7479": " aṇḍājjajñe sa eveśaḥ $ puruṣo 'rkasamaprabhaḥ &",
    "GP12lip_1_au:7480": " tasminkāryasya karaṇaṃ % saṃsiddhaṃ svecchayaiva tu // LiP_1,70.62 //",
    "GP12lip_1_au:7481": " sa vai śarīrī prathamaḥ $ sa vai puruṣa ucyate &",
    "GP12lip_1_au:7482": " tasya vāmāṅgajo viṣṇuḥ % sarvadevanamaskṛtaḥ // LiP_1,70.63 //",
    "GP12lip_1_au:7483": " lakṣmyā devyā hyabhūddeva $ icchayā parameṣṭhinaḥ &",
    "GP12lip_1_au:7484": " dakṣiṇāṅgabhavo brahmā % sarasvatyā jagadguruḥ // LiP_1,70.64 //",
    "GP12lip_1_au:7485": " tasminnaṇḍe ime lokā $ antarviśvamidaṃ jagat &",
    "GP12lip_1_au:7486": " candrādityau sanakṣatrau % sagrahau saha vāyunā // LiP_1,70.65 //",
    "GP12lip_1_au:7487": " lokālokadvayaṃ kiṃcid $ aṇḍe hyasminsamarpitam &",
    "GP12lip_1_au:7488": " <human <-> divine time>",
    "GP12lip_1_au:7489": " yattu sṛṣṭau prasaṃkhyātaṃ % mayā kālāntaraṃ dvijāḥ // LiP_1,70.66 //",
    "GP12lip_1_au:7490": " etatkālāntaraṃ jñeyam $ aharvai pārameśvaram &",
    "GP12lip_1_au:7491": " rātriścaitāvatī jñeyā % parameśasya kṛtsnaśaḥ // LiP_1,70.67 //",
    "GP12lip_1_au:7492": " ahastasya tu yā sṛṣṭiḥ $ rātriś ca pralayaḥ smṛtaḥ &",
    "GP12lip_1_au:7493": " nāhastu vidyate tasya % na rātririti dhārayet // LiP_1,70.68 //",
    "GP12lip_1_au:7494": " upacārastu kriyate $ lokānāṃ hitakāmyayā &",
    "GP12lip_1_au:7495": " indriyāṇīndriyārthāś ca % mahābhūtāni pañca ca // LiP_1,70.69 //",
    "GP12lip_1_au:7496": " tasmāt sarvāṇi bhūtāni $ buddhiś ca saha daivataiḥ &",
    "GP12lip_1_au:7497": " ahastiṣṭhanti sarvāṇi % parameśasya dhīmataḥ // LiP_1,70.70 //",
    "GP12lip_1_au:7498": " aharante pralīyante $ rātryante viśvasaṃbhavaḥ &",
    "GP12lip_1_au:7499": " svātmanyavasthite vyakte % vikāre pratisaṃhṛte // LiP_1,70.71 //",
    "GP12lip_1_au:7500": " <prakṛti and puruṣa>",
    "GP12lip_1_au:7501": " sādharmyeṇāvatiṣṭhete $ pradhānapuruṣāvubhau &",
    "GP12lip_1_au:7502": " tamaḥsattvarajopetau % samatvena vyavasthitau // LiP_1,70.72 //",
    "GP12lip_1_au:7503": " anupṛktāvabhūtāṃ tāv $ otaprotau parasparam &",
    "GP12lip_1_au:7504": " guṇasāmye layo jñeyo % vaiṣamye sṛṣṭirucyate // LiP_1,70.73 //",
    "GP12lip_1_au:7505": " tile yathā bhavettailaṃ $ ghṛtaṃ payasi vā sthitam &",
    "GP12lip_1_au:7506": " tathā tamasi sattve ca % rajasyanusṛtaṃ jagat // LiP_1,70.74 //",
    "GP12lip_1_au:7507": " upāsya rajanīṃ kṛtsnāṃ $ parāṃ māheśvarīṃ tathā &",
    "GP12lip_1_au:7508": " arhamukhe pravṛttaś ca % paraḥ prakṛtisaṃbhavaḥ // LiP_1,70.75 //",
    "GP12lip_1_au:7509": " kṣobhayāmāsa yogena $ pareṇa parameśvaraḥ &",
    "GP12lip_1_au:7510": " pradhānaṃ puruṣaṃ caiva % praviśya sa maheśvaraḥ // LiP_1,70.76 //",
    "GP12lip_1_au:7511": " <trimūrti>",
    "GP12lip_1_au:7512": " maheśvarāttrayo devā $ jajñire jagadīśvarāt &",
    "GP12lip_1_au:7513": " śāśvatāḥ paramā guhyaḥ % sarvātmānaḥ śarīriṇaḥ // LiP_1,70.77 //",
    "GP12lip_1_au:7514": " eta eva trayo devā $ eta eva trayo guṇāḥ &",
    "GP12lip_1_au:7515": " eta eva trayo lokā % eta eva trayo 'gnayaḥ // LiP_1,70.78 //",
    "GP12lip_1_au:7516": " parasparāśritā hyete $ parasparamanuvratāḥ &",
    "GP12lip_1_au:7517": " paraspareṇa vartante % dhārayanti parasparam // LiP_1,70.79 //",
    "GP12lip_1_au:7518": " anyonyamithunā hyete $ anyonyamupajīvinaḥ &",
    "GP12lip_1_au:7519": " kṣaṇaṃ viyogo na hyeṣāṃ % na tyajanti parasparam // LiP_1,70.80 //",
    "GP12lip_1_au:7520": " īśvarastu paro devo $ viṣṇuś ca mahataḥ paraḥ &",
    "GP12lip_1_au:7521": " brahmā ca rajasā yuktaḥ % sargādau hi pravartate // LiP_1,70.81 //",
    "GP12lip_1_au:7522": " paraḥ sa puruṣo jñeyaḥ $ prakṛtiḥ sā parā smṛtā // LiP_1,70.82 //",
    "GP12lip_1_au:7523": " adhiṣṭhitā sā hi maheśvareṇa $ pravartate codyamane samantāt &",
    "GP12lip_1_au:7524": " anupravṛttastu mahāṃstadenāṃ % cirasthiratvād viṣayaṃ śriyaḥ svayam //",
    "GP12lip_1_au:7525": " pradhānaguṇavaiṣamyāt $ sargakālaḥ pravartate &",
    "GP12lip_1_au:7526": " īśvarādhiṣṭhitātpūrvaṃ % tasmātsadasadātmakāt // LiP_1,70.84 //",
    "GP12lip_1_au:7527": " saṃsiddhaḥ kāryakaraṇe $ rudraścāgre hyavartata &",
    "GP12lip_1_au:7528": " tejasāpratimo dhīmān % avyaktaḥ samprakāśakaḥ // LiP_1,70.85 //",
    "GP12lip_1_au:7529": " sa vai śarīrī prathamaḥ $ sa vai puruṣa ucyate &",
    "GP12lip_1_au:7530": " brahmā ca bhagavāṃstasmāc % caturvaktraḥ prajāpatiḥ // LiP_1,70.86 //",
    "GP12lip_1_au:7531": " saṃsiddhaḥ kāryakāraṇe $ tathā vai samavartata &",
    "GP12lip_1_au:7532": " eka eva mahādevas % tridhaivaṃ sa vyavasthitaḥ // LiP_1,70.87 //",
    "GP12lip_1_au:7533": " apratīpena jñānena $ aiśvaryeṇa samanvitaḥ &",
    "GP12lip_1_au:7534": " dharmeṇa cāpratīpena % vairāgyeṇa ca te 'nvitāḥ // LiP_1,70.88 //",
    "GP12lip_1_au:7535": " avyaktājjāyate teṣāṃ $ manasā yadyadīhitam &",
    "GP12lip_1_au:7536": " vaśīkṛtatvāttraiguṇyaṃ % sāpekṣatvātsvabhāvataḥ // LiP_1,70.89 //",
    "GP12lip_1_au:7537": " caturmukhastu brahmatve $ kālatve cāntakaḥ smṛtaḥ &",
    "GP12lip_1_au:7538": " sahasramūrdhā puruṣas % tisro 'vasthāḥ svayaṃbhuvaḥ // LiP_1,70.90 //",
    "GP12lip_1_au:7539": " brahmatve sṛjate lokān $ kālatve saṃkṣipatyapi &",
    "GP12lip_1_au:7540": " puruṣatve hyudāsīnas % tisro 'vasthāḥ prajāpateḥ // LiP_1,70.91 //",
    "GP12lip_1_au:7541": " brahmā kamalagarbhābho $ rudraḥ kālāgnisannibhaḥ &",
    "GP12lip_1_au:7542": " puruṣaḥ puṇḍarīkākṣo % rūpaṃ tatparamātmanaḥ // LiP_1,70.92 //",
    "GP12lip_1_au:7543": " ekadhā sa dvidhā caiva $ tridhā ca bahudhā punaḥ &",
    "GP12lip_1_au:7544": " maheśvaraḥ śarīrāṇi % karoti vikaroti ca // LiP_1,70.93 //",
    "GP12lip_1_au:7545": " nānākṛtikriyārūpa- $ nāmavanti svalīlayā &",
    "GP12lip_1_au:7546": " maheśvaraḥ śarīrāṇi % karoti vikaroti ca // LiP_1,70.94 //",
    "GP12lip_1_au:7547": " tridhā yadvartate loke $ tasmāttriguṇa ucyate &",
    "GP12lip_1_au:7548": " caturdhā pravibhaktatvāc % caturvyūhaḥ prakīrtitaḥ // LiP_1,70.95 //",
    "GP12lip_1_au:7549": " yadāpnoti yadādatte $ yaccātti viṣayānayam &",
    "GP12lip_1_au:7550": " yaccāsya satataṃ bhāvas % tasmādātmā nirucyate // LiP_1,70.96 //",
    "GP12lip_1_au:7551": " ṛṣiḥ sarvagatatvācca $ śarīrī so 'sya yatprabhuḥ &",
    "GP12lip_1_au:7552": " svāmitvamasya yatsarvaṃ % viṣṇuḥ sarvapraveśanāt // LiP_1,70.97 //",
    "GP12lip_1_au:7553": " bhagavān bhagavadbhāvān $ nirmalatvācchivaḥ smṛtaḥ &",
    "GP12lip_1_au:7554": " paramaḥ samprakṛṣṭatvād % avanād omiti smṛtaḥ // LiP_1,70.98 //",
    "GP12lip_1_au:7555": " sarvajñaḥ sarvavijñānāt $ sarvaḥ sarvamayo yataḥ &",
    "GP12lip_1_au:7556": " tridhā vibhajya cātmānaṃ % trailokyaṃ sampravartate // LiP_1,70.99 //",
    "GP12lip_1_au:7557": " sṛjate grasate caiva $ rakṣate ca tribhiḥ svayam &",
    "GP12lip_1_au:7558": " āditvād ādidevo 'sāv % ajātatvād ajaḥ smṛtaḥ // LiP_1,70.100 //",
    "GP12lip_1_au:7559": " pāti yasmātprajāḥ sarvāḥ $ prajāpatir iti smṛtaḥ &",
    "GP12lip_1_au:7560": " deveṣu ca mahāndevo % mahādevastataḥ smṛtaḥ // LiP_1,70.101 //",
    "GP12lip_1_au:7561": " sarvagatvācca devānām $ avaśyatvācca īśvaraḥ &",
    "GP12lip_1_au:7562": " bṛhattvācca smṛto brahmā % bhūtatvādbhūta ucyate // LiP_1,70.102 //",
    "GP12lip_1_au:7563": " kṣetrajñaḥ kṣetravijñānād $ ekatvātkevalaḥ smṛtaḥ &",
    "GP12lip_1_au:7564": " yasmātpuryāṃ sa śete ca % tasmātpūruṣa ucyate // LiP_1,70.103 //",
    "GP12lip_1_au:7565": " anāditvācca pūrvatvāt $ svayaṃbhūriti saṃsmṛtaḥ &",
    "GP12lip_1_au:7566": " yājyatvāducyate yajñaḥ % kavir vikrāntadarśanāt // LiP_1,70.104 //",
    "GP12lip_1_au:7567": " kramaṇaḥ kramaṇīyatvāt $ pālakaścāpi pālanāt &",
    "GP12lip_1_au:7568": " ādityasaṃjñaḥ kapilo hy % agrajo 'gniriti smṛtaḥ // LiP_1,70.105 //",
    "GP12lip_1_au:7569": " hiraṇyamasya garbho 'bhūd $ dhiraṇyasyāpi garbhajaḥ &",
    "GP12lip_1_au:7570": " tasmāddhiraṇyagarbhatvaṃ % purāṇe 'sminnirucyate // LiP_1,70.106 //",
    "GP12lip_1_au:7571": " svayaṃbhuvo 'pi vṛttasya $ kālo viśvātmanastu yaḥ &",
    "GP12lip_1_au:7572": " na śakyaḥ parisaṃkhyātum % api varṣaśatairapi // LiP_1,70.107 //",
    "GP12lip_1_au:7573": " kālasaṃkhyāvivṛttasya $ parārdho brahmaṇaḥ smṛtaḥ &",
    "GP12lip_1_au:7574": " tāvaccheṣo 'sya kālo 'nyas % tasyānte pratisṛjyate // LiP_1,70.108 //",
    "GP12lip_1_au:7575": " koṭikoṭisahasrāṇi $ aharbhūtāni yāni vai &",
    "GP12lip_1_au:7576": " <vārāhakalpa>",
    "GP12lip_1_au:7577": " samatītāni kalpānāṃ % tāvaccheṣāḥ pare tu ye \\",
    "GP12lip_1_au:7578": " yastvayaṃ vartate kalpo vārāhastaṃ nibodhata // LiP_1,70.109 //",
    "GP12lip_1_au:7579": " prathamaḥ sāṃpratasteṣāṃ $ kalpo 'yaṃ vartate dvijāḥ &",
    "GP12lip_1_au:7580": " yasminsvāyaṃbhuvādyāstu % manavaste caturdaśa // LiP_1,70.110 //",
    "GP12lip_1_au:7581": " atītā vartamānāś ca $ bhaviṣyā ye ca vai punaḥ &",
    "GP12lip_1_au:7582": " tairiyaṃ pṛthivī sarvā % saptadvīpā saparvatā // LiP_1,70.111 //",
    "GP12lip_1_au:7583": " pūrṇaṃ yugasahasraṃ vai $ paripālyā maheśvaraiḥ &",
    "GP12lip_1_au:7584": " prajābhistapasā caiva % teṣāṃ śṛṇuta vistaram // LiP_1,70.112 //",
    "GP12lip_1_au:7585": " manvantareṇa caikena $ sarvāṇyevāntarāṇi ca &",
    "GP12lip_1_au:7586": " kathitāni bhaviṣyanti % kalpaḥ kalpena caiva hi // LiP_1,70.113 //",
    "GP12lip_1_au:7587": " atītāni ca kalpāni $ sodarkāṇi sahānvayaiḥ &",
    "GP12lip_1_au:7588": " anāgateṣu tadvacca % tarkaḥ kāryo vijānatā // LiP_1,70.114 //",
    "GP12lip_1_au:7589": " <Sṃndflut>",
    "GP12lip_1_au:7590": " āpo hyagre samabhavan $ naṣṭe ca pṛthivītale &",
    "GP12lip_1_au:7591": " śāntatāraikanīre 'smin % na prājñāyata kiṃcana // LiP_1,70.115 //",
    "GP12lip_1_au:7592": " ekārṇave tadā tasmin $ naṣṭe sthāvarajaṅgame &",
    "GP12lip_1_au:7593": " tadā bhavati vai brahmā % sahasrākṣaḥ sahasrapāt // LiP_1,70.116 //",
    "GP12lip_1_au:7594": " sahasraśīrṣā puruṣo $ rukmavarṇas tvatīndriyaḥ &",
    "GP12lip_1_au:7595": " brahmā nārāyaṇākhyastu % suṣvāpa salile tadā // LiP_1,70.117 //",
    "GP12lip_1_au:7596": " sattvodrekātprabuddhastu $ śūnyaṃ lokamudaikṣata &",
    "GP12lip_1_au:7597": " imaṃ codāharantyatra % ślokaṃ nārāyaṇaṃ prati // LiP_1,70.118 //",
    "GP12lip_1_au:7598": " āpo nārāś ca sūnava $ ityapāṃ nāma śuśrumaḥ &",
    "GP12lip_1_au:7599": " āpūrya tābhir ayanaṃ % kṛtavānātmano yataḥ // LiP_1,70.119 //",
    "GP12lip_1_au:7600": " apsu śete yatastasmāt $ tato nārāyaṇaḥ smṛtaḥ &",
    "GP12lip_1_au:7601": " caturyugasahasrasya % naiśaṃ kālam upāsyataḥ // LiP_1,70.120 //",
    "GP12lip_1_au:7602": " śarvaryante prakurute $ brahmatvaṃ sargakāraṇāt &",
    "GP12lip_1_au:7603": " brahmā tu salile tasmin % vāyurbhūtvā samācarat // LiP_1,70.121 //",
    "GP12lip_1_au:7604": " niśāyāmiva khadyotaḥ $ prāvṛṭkāle tatastu saḥ &",
    "GP12lip_1_au:7605": " <Earth rised from the water>",
    "GP12lip_1_au:7606": " tatas tu salile tasmin % vijñāyāntargatāṃ mahīm // LiP_1,70.122 //",
    "GP12lip_1_au:7607": " anumānād asaṃmūḍho $ bhūmeruddharaṇaṃ punaḥ &",
    "GP12lip_1_au:7608": " akarotsa tanūmanyāṃ % kalpādiṣu yathāpurā // LiP_1,70.123 //",
    "GP12lip_1_au:7609": " tato mahātmā bhagavān $ divyarūpam acintayat &",
    "GP12lip_1_au:7610": " salilenāplutāṃ bhūmiṃ % dṛṣṭvā sa tu samantataḥ // LiP_1,70.124 //",
    "GP12lip_1_au:7611": " kiṃnu rūpamahaṃ kṛtvā $ uddhareyaṃ mahīmimām &",
    "GP12lip_1_au:7612": " jalakrīḍānusadṛśaṃ % vārāhaṃ rūpamāviśat // LiP_1,70.125 //",
    "GP12lip_1_au:7613": " adhṛṣyaṃ sarvabhūtānāṃ $ vāṅmayaṃ brahmasaṃjñitam &",
    "GP12lip_1_au:7614": " pṛthivyuddharaṇārthāya % praviveśa rasātalam // LiP_1,70.126 //",
    "GP12lip_1_au:7615": " adbhiḥ saṃchāditāṃ bhūmiṃ $ sa tāmāśu prajāpatiḥ &",
    "GP12lip_1_au:7616": " upagamyojjahārainām % āpaścāpi samāviśat // LiP_1,70.127 //",
    "GP12lip_1_au:7617": " sāmudrā vai samudreṣu $ nādeyāś ca nadīṣu ca &",
    "GP12lip_1_au:7618": " rasātalatale magnāṃ % rasātalapuṭe gatām // LiP_1,70.128 //",
    "GP12lip_1_au:7619": " prabhurlokahitārthāya $ daṃṣṭrayābhyujjahāra gām &",
    "GP12lip_1_au:7620": " tataḥ svasthānamānīya % pṛthivīṃ pṛthivīdharaḥ // LiP_1,70.129 //",
    "GP12lip_1_au:7621": " mumoca pūrvavad asau $ dhārayitvā dharādharaḥ &",
    "GP12lip_1_au:7622": " tasyopari jalaughasya % mahatī nauriva sthitā // LiP_1,70.130 //",
    "GP12lip_1_au:7623": " tatsamā hyurudehatvān $ na mahī yāti saṃplavam &",
    "GP12lip_1_au:7624": " tata utkṣipya tāṃ devo % jagataḥ sthāpanecchayā // LiP_1,70.131 //",
    "GP12lip_1_au:7625": " pṛthivyāḥ pravibhāgāya $ manaścakre 'mbujekṣaṇaḥ &",
    "GP12lip_1_au:7626": " pṛthivīṃ ca samāṃ kṛtvā % pṛthivyāṃ so 'cinod girīn // LiP_1,70.132 //",
    "GP12lip_1_au:7627": " prāksarge dahyamāne tu $ tadā saṃvartakāgninā &",
    "GP12lip_1_au:7628": " tenāgninā viśīrṇāste % parvatā bhūrivistarāḥ // LiP_1,70.133 //",
    "GP12lip_1_au:7629": " śaityādekārṇave tasmin $ vāyunā tena saṃhatāḥ &",
    "GP12lip_1_au:7630": " niṣiktā yatra yatrāsaṃs % tatra tatrācalābhavan // LiP_1,70.134 //",
    "GP12lip_1_au:7631": " tadācalatvād acalāḥ $ parvabhiḥ parvatāḥ smṛtāḥ &",
    "GP12lip_1_au:7632": " girayo hi nigīrṇatvāc % chayānatvācchiloccayāḥ // LiP_1,70.135 //",
    "GP12lip_1_au:7633": " tatasteṣu vikīrṇeṣu $ koṭiśo hi giriṣvatha &",
    "GP12lip_1_au:7634": " viśvakarmā vibhajate % kalpādiṣu punaḥ punaḥ // LiP_1,70.136 //",
    "GP12lip_1_au:7635": " sasamudrāmimāṃ pṛthvīṃ $ saptadvīpāṃ saparvatām &",
    "GP12lip_1_au:7636": " bhūrādyāṃś caturo lokān % punaḥ so 'tha vyakalpayat // LiP_1,70.137 //",
    "GP12lip_1_au:7637": " <Brahmā creates animals etc.>",
    "GP12lip_1_au:7638": " lokān prakalpayitvātha $ prajāsargaṃ sasarja ha &",
    "GP12lip_1_au:7639": " brahmā svayaṃbhūrbhagavān % sisṛkṣurvividhāḥ prajāḥ // LiP_1,70.138 //",
    "GP12lip_1_au:7640": " sasarja sṛṣṭiṃ tadrūpāṃ $ kalpādiṣu yathāpurā &",
    "GP12lip_1_au:7641": " tasyābhidhyāyataḥ sargaṃ % tathā vai buddhipūrvakam // LiP_1,70.139 //",
    "GP12lip_1_au:7642": " buddhyāś ca samakāle vai $ prādurbhūtas tamomayaḥ &",
    "GP12lip_1_au:7643": " tamomoho mahāmohas % tāmisraścāndhasaṃjñitaḥ // LiP_1,70.140 //",
    "GP12lip_1_au:7644": " avidyā pañcaparvaiṣā $ prādurbhūtā mahātmanaḥ &",
    "GP12lip_1_au:7645": " pañcadhāvasthitaḥ sargo % dhyāyataḥ so 'bhimāninaḥ // LiP_1,70.141 //",
    "GP12lip_1_au:7646": " saṃvṛtastamasā caiva $ bījāṅkuravadāvṛtaḥ &",
    "GP12lip_1_au:7647": " bahirantaścāprakāśas % tabdho niḥsaṃjña eva ca // LiP_1,70.142 //",
    "GP12lip_1_au:7648": " yasmātteṣāṃ vṛtā buddhir $ duḥkhāni karaṇāni ca &",
    "GP12lip_1_au:7649": " tasmātte saṃvṛtātmāno % nagā mukhyāḥ prakīrtitāḥ // LiP_1,70.143 //",
    "GP12lip_1_au:7650": " mukhyasargaṃ tathābhūtaṃ $ dṛṣṭvā brahmā hyasādhakam &",
    "GP12lip_1_au:7651": " aprasannamanāḥ so 'tha % tato 'nyaṃ so hyamanyata // LiP_1,70.144 //",
    "GP12lip_1_au:7652": " tasyābhidhyāyataścaiva $ tiryaksrotā hyavartata &",
    "GP12lip_1_au:7653": " tasmāt tiryakpravṛttaḥ sa % tiryaksrotās tataḥ smṛtaḥ // LiP_1,70.145 //",
    "GP12lip_1_au:7654": " paśvādayaste vikhyātā $ utpathagrāhiṇo dvijāḥ &",
    "GP12lip_1_au:7655": " tasyābhidhyāyato 'nyaṃ vai % sāttvikaḥ samavartata // LiP_1,70.146 //",
    "GP12lip_1_au:7656": " ūrdhvasrotāstṛtīyastu $ sa vai cordhvaṃ vyavasthitaḥ &",
    "GP12lip_1_au:7657": " yasmātpravartate cordhvam % ūrdhvasrotāstataḥ smṛtaḥ // LiP_1,70.147 //",
    "GP12lip_1_au:7658": " te sukhaprītibahulā $ bahirantaś ca saṃvṛtāḥ &",
    "GP12lip_1_au:7659": " prakāśā bahirantaś ca % ūrdhvasrotobhavāḥ smṛtāḥ // LiP_1,70.148 //",
    "GP12lip_1_au:7660": " te sattvasya ca yogena $ sṛṣṭāḥ sattvodbhavāḥ smṛtāḥ &",
    "GP12lip_1_au:7661": " ūrdhvasrotāstṛtīyo vai % devasargastu sa smṛtaḥ // LiP_1,70.149 //",
    "GP12lip_1_au:7662": " prakāśād bahirantaś ca $ ūrdhvasrotodbhavāḥ smṛtāḥ &",
    "GP12lip_1_au:7663": " te ūrdhvasrotaso jñeyās % tuṣṭātmāno budhaiḥ smṛtāḥ // LiP_1,70.150 //",
    "GP12lip_1_au:7664": " ūrdhvasrotaḥsu sṛṣṭeṣu $ deveṣu varadaḥ prabhuḥ &",
    "GP12lip_1_au:7665": " prītimānabhavadbrahmā % tato 'nyaṃ so 'bhyamanyata // LiP_1,70.151 //",
    "GP12lip_1_au:7666": " sasarja sargamanyaṃ hi $ sādhakaṃ prabhurīśvaraḥ &",
    "GP12lip_1_au:7667": " tato 'bhidhyāyatastasya % satyābhidhyāyinastadā // LiP_1,70.152 //",
    "GP12lip_1_au:7668": " prādurāsīttadā vyaktād $ arvāksrotāstu sādhakaḥ &",
    "GP12lip_1_au:7669": " yasmād arvāṅnyavartanta % tato 'rvāksrotasas tu te // LiP_1,70.153 //",
    "GP12lip_1_au:7670": " te ca prakāśabahulās $ tamaḥpṛktā rajo 'dhikāḥ &",
    "GP12lip_1_au:7671": " tasmātte duḥkhabahulā % bhūyobhūyaś ca kāriṇaḥ // LiP_1,70.154 //",
    "GP12lip_1_au:7672": " saṃvṛtā bahirantaś ca $ manuṣyāḥ sādhakāś ca te // LiP_1,70.155 //",
    "GP12lip_1_au:7673": " lakṣaṇaistārakādyaiste hy $ aṣṭadhā tu vyavasthitāḥ // LiP_1,70.156 //",
    "GP12lip_1_au:7674": " siddhātmāno manuṣyāste $ gandharvasahadharmiṇaḥ &",
    "GP12lip_1_au:7675": " ityeṣa taijasaḥ sargo hy % arvāksrotaḥprakīrtitaḥ // LiP_1,70.157 //",
    "GP12lip_1_au:7676": " pañcamo 'nugrahaḥ sargaś $ caturdhā tu vyavasthitaḥ &",
    "GP12lip_1_au:7677": " viparyayeṇa śaktyā ca % siddhyā tuṣṭyā tathaiva ca // LiP_1,70.158 //",
    "GP12lip_1_au:7678": " sthāvareṣu viparyāsas $ tiryagyoniṣu śaktitaḥ &",
    "GP12lip_1_au:7679": " siddhātmāno manuṣyāstu % ṛṣideveṣu kṛtsnaśaḥ // LiP_1,70.159 //",
    "GP12lip_1_au:7680": " ityeṣa prākṛtaḥ sargo $ vaikṛto navamaḥ smṛtaḥ &",
    "GP12lip_1_au:7681": " bhūtādikānāṃ bhūtānāṃ % ṣaṣṭhaḥ sargaḥ sa ucyate // LiP_1,70.160 //",
    "GP12lip_1_au:7682": " nivṛttaṃ vartamānaṃ ca $ teṣāṃ jānanti vai punaḥ &",
    "GP12lip_1_au:7683": " bhūtādikānāṃ bhūtānāṃ % saptamaḥ sarga eva ca // LiP_1,70.161 //",
    "GP12lip_1_au:7684": " te parigrāhiṇaḥ sarve $ saṃvibhāgaratāḥ punaḥ &",
    "GP12lip_1_au:7685": " svādanāś cāpyaśīlāś ca % jñeyā bhūtādikāś ca te // LiP_1,70.162 //",
    "GP12lip_1_au:7686": " viparyayeṇa bhūtādir $ aśaktyā ca vyavasthitaḥ &",
    "GP12lip_1_au:7687": " prathamo mahataḥ sargo % vijñeyo brahmaṇaḥ smṛtaḥ // LiP_1,70.163 //",
    "GP12lip_1_au:7688": " tanmātrāṇāṃ dvitīyastu $ bhūtasargaḥ sa ucyate &",
    "GP12lip_1_au:7689": " vaikārikastṛtīyastu % sarga aindriyakaḥ smṛtaḥ // LiP_1,70.164 //",
    "GP12lip_1_au:7690": " ityeṣa prākṛtaḥ sargaḥ $ sambhūto buddhipūrvakaḥ &",
    "GP12lip_1_au:7691": " mukhyasargaścaturthaś ca % mukhyā vai sthāvarāḥ smṛtāḥ // LiP_1,70.165 //",
    "GP12lip_1_au:7692": " tato 'rvāksrotasāṃ sargaḥ $ saptamaḥ sa tu mānuṣaḥ &",
    "GP12lip_1_au:7693": " aṣṭamo 'nugrahaḥ sargaḥ % sāttvikastāmasaś ca saḥ // LiP_1,70.166 //",
    "GP12lip_1_au:7694": " pañcaite vaikṛtāḥ sargāḥ $ prākṛtāstu trayaḥ smṛtāḥ &",
    "GP12lip_1_au:7695": " prākṛto vaikṛtaścaiva % kaumāro navamaḥ smṛtaḥ // LiP_1,70.167 //",
    "GP12lip_1_au:7696": " abuddhipūrvakāḥ sargāḥ $ prākṛtāstu trayaḥ smṛtāḥ &",
    "GP12lip_1_au:7697": " buddhipūrvaṃ pravartante % ṣaṭ punarbrahmaṇastu te // LiP_1,70.168 //",
    "GP12lip_1_au:7698": " vistarānugrahaḥ sargaḥ $ kīrtyamāno nibodhata &",
    "GP12lip_1_au:7699": " caturdhāvasthitaḥ so 'tha % sarvabhūteṣu kṛtsnaśaḥ // LiP_1,70.169 //",
    "GP12lip_1_au:7700": " ityete prākṛtāścaiva $ vaikṛtāś ca nava smṛtāḥ &",
    "GP12lip_1_au:7701": " parasparānuraktāś ca % kāraṇaiś ca budhaiḥ smṛtāḥ // LiP_1,70.170 //",
    "GP12lip_1_au:7702": " <Brahmā's sons>",
    "GP12lip_1_au:7703": " agre sasarja vai brahmā $ mānasānātmanaḥ samān &",
    "GP12lip_1_au:7704": " ṛbhuḥ sanatkumāraś ca % dvāvetāvūrdhvaretasau // LiP_1,70.171 //",
    "GP12lip_1_au:7705": " pūrvotpannau purā tebhyaḥ $ sarveṣāmapi pūrvajau &",
    "GP12lip_1_au:7706": " vyatīte tvaṣṭame kalpe % purāṇau lokasākṣiṇau // LiP_1,70.172 //",
    "GP12lip_1_au:7707": " tau vārāhe tu bhūrloke $ tejaḥ saṃkṣipya dhiṣṭhitau &",
    "GP12lip_1_au:7708": " tāvubhau mokṣakarmāṇāv % āropyātmānamātmani // LiP_1,70.173 //",
    "GP12lip_1_au:7709": " prajāṃ dharmaṃ ca kāmaṃ ca $ tyaktvā vairāgyamāsthitau &",
    "GP12lip_1_au:7710": " yathotpannastathaiveha % kumāraḥ sa ihocyate // LiP_1,70.174 //",
    "GP12lip_1_au:7711": " tasmāt sanatkumāreti $ nāmāsyeha prakīrtitam &",
    "GP12lip_1_au:7712": " sanandaṃ sanakaṃ caiva % vidvāṃsaṃ ca sanātanam // LiP_1,70.175 //",
    "GP12lip_1_au:7713": " vijñānena nivṛttāste $ vyavartanta mahaujasaḥ &",
    "GP12lip_1_au:7714": " saṃbuddhāścaiva nānātve % apravṛttāś ca yoginaḥ // LiP_1,70.176 //",
    "GP12lip_1_au:7715": " asṛṣṭvaiva prajāsargaṃ $ pratisargaṃ gatāḥ punaḥ &",
    "GP12lip_1_au:7716": " tatasteṣu vyatīteṣu % tato 'nyān sādhakān sutān // LiP_1,70.177 //",
    "GP12lip_1_au:7717": " mānasānasṛjadbrahmā $ punaḥ sthānābhimāninaḥ &",
    "GP12lip_1_au:7718": " ā bhūtasamplavāvasthā % yairiyaṃ vidhṛtā mahī // LiP_1,70.178 //",
    "GP12lip_1_au:7719": " āpo 'gniṃ pṛthivīṃ vāyum $ antarikṣaṃ divaṃ tathā &",
    "GP12lip_1_au:7720": " samudrāṃś ca nadīścaiva % tathā śailavanaspatīn // LiP_1,70.179 //",
    "GP12lip_1_au:7721": " oṣadhīnāṃ tathātmāno $ vallīnāṃ vṛkṣavīrudhām &",
    "GP12lip_1_au:7722": " latāḥ kāṣṭhāḥ kalāścaiva % muhūrtāḥ saṃdhirātryahān // LiP_1,70.180 //",
    "GP12lip_1_au:7723": " ardhamāsāṃś ca māsāṃś ca $ ayanābdayugāni ca &",
    "GP12lip_1_au:7724": " sthānābhimāninaḥ sarve % sthānākhyāścaiva te smṛtāḥ // LiP_1,70.181 //",
    "GP12lip_1_au:7725": " <Brahma's eleven sons>",
    "GP12lip_1_au:7726": " devānṛṣīṃś ca mahato $ gadatastān nibodhata &",
    "GP12lip_1_au:7727": " marīcibhṛgvaṅgirasaṃ % pulastyaṃ pulahaṃ kratum // LiP_1,70.182 //",
    "GP12lip_1_au:7728": " dakṣamatriṃ vasiṣṭhaṃ ca $ so 'sṛjanmānasān nava &",
    "GP12lip_1_au:7729": " nava brahmāṇa ityete % purāṇe niścayaṃ gatāḥ // LiP_1,70.183 //",
    "GP12lip_1_au:7730": " teṣāṃ brahmātmakānāṃ vai $ sarveṣāṃ brahmavādinām &",
    "GP12lip_1_au:7731": " sthānāni kalpayāmāsa % pūrvavatpadmasaṃbhavaḥ // LiP_1,70.184 //",
    "GP12lip_1_au:7732": " tato 'sṛjacca saṃkalpaṃ $ dharmaṃ caiva sukhāvaham &",
    "GP12lip_1_au:7733": " so 'sṛjad vyavasāyāttu % dharmaṃ devo maheśvaraḥ // LiP_1,70.185 //",
    "GP12lip_1_au:7734": " saṃkalpaṃ caiva saṃkalpāt $ sarvalokapitāmahaḥ &",
    "GP12lip_1_au:7735": " mānasaś ca rucirnāma % vijajñe brahmaṇaḥ prabhoḥ // LiP_1,70.186 //",
    "GP12lip_1_au:7736": " prāṇādbrahmāsṛjaddakṣaṃ $ cakṣurbhyāṃ ca marīcinam &",
    "GP12lip_1_au:7737": " bhṛgustu hṛdayājjajñe % ṛṣiḥ salilajanmanaḥ // LiP_1,70.187 //",
    "GP12lip_1_au:7738": " śiraso 'ṅgirasaścaiva $ śrotrādatriṃ tathāsṛjat &",
    "GP12lip_1_au:7739": " pulastyaṃ ca tathodānād % vyānācca pulahaṃ punaḥ // LiP_1,70.188 //",
    "GP12lip_1_au:7740": " samānajo vasiṣṭhaś ca $ apānānnirmame kratum &",
    "GP12lip_1_au:7741": " ityete brahmaṇaḥ putrā % divyā ekādaśā smṛtāḥ // LiP_1,70.189 //",
    "GP12lip_1_au:7742": " dharmādayaḥ prathamajāḥ $ sarve te brahmaṇaḥ sutāḥ &",
    "GP12lip_1_au:7743": " bhṛgvādayastu te sṛṣṭā % navaite brahmavādinaḥ // LiP_1,70.190 //",
    "GP12lip_1_au:7744": " gṛhamedhinaḥ purāṇās te $ dharmas taiḥ sampravartitaḥ &",
    "GP12lip_1_au:7745": " teṣāṃ dvādaśa te vaṃśā % divyā devaguṇānvitāḥ // LiP_1,70.191 //",
    "GP12lip_1_au:7746": " kriyāvantaḥ prajāvanto $ maharṣibhir alaṃkṛtāḥ &",
    "GP12lip_1_au:7747": " <Ṛbhu, Sanatkumāra>",
    "GP12lip_1_au:7748": " ṛbhuḥ sanatkumāraś ca % dvāvetāvūrdhvaretasau // LiP_1,70.192 //",
    "GP12lip_1_au:7749": " pūrvotpannau paraṃ tebhyaḥ $ sarveṣāmapi pūrvajau &",
    "GP12lip_1_au:7750": " vyatīte tvaṣṭame kalpe % purāṇau lokasākṣiṇau // LiP_1,70.193 //",
    "GP12lip_1_au:7751": " virājetāmubhau loke $ tejaḥ saṃkṣipya dhiṣṭhitau &",
    "GP12lip_1_au:7752": " tāvubhau yogakarmāṇāv % āropyātmānam ātmani // LiP_1,70.194 //",
    "GP12lip_1_au:7753": " prajāṃ dharmaṃ ca kāmaṃ ca $ tyaktvā vairāgyamāsthitau &",
    "GP12lip_1_au:7754": " yathotpannaḥ sa eveha % kumāraḥ sa ihocyate // LiP_1,70.195 //",
    "GP12lip_1_au:7755": " tasmātsanatkumāreti $ nāmāsyeha pratiṣṭhitam &",
    "GP12lip_1_au:7756": " tato 'bhidhyāyatastasya % jajñire mānasāḥ prajāḥ // LiP_1,70.196 //",
    "GP12lip_1_au:7757": " taccharīrasamutpannaiḥ $ kāryaistaiḥ kāraṇaiḥ saha &",
    "GP12lip_1_au:7758": " kṣetrajñāḥ samavartanta % gātrebhyastasya dhīmataḥ // LiP_1,70.197 //",
    "GP12lip_1_au:7759": " tato devāsurapitṝn $ mānuṣāṃś ca catuṣṭayam &",
    "GP12lip_1_au:7760": " sisṛkṣur ambhāṃsyetāni % svam ātmānam ayūyujat // LiP_1,70.198 //",
    "GP12lip_1_au:7761": " tatastu yuñjatastasya $ tamomātrasamudbhavam &",
    "GP12lip_1_au:7762": " samabhidhyāyataḥ sargaṃ % prayatnena prajāpateḥ // LiP_1,70.199 //",
    "GP12lip_1_au:7763": " tato 'sya jaghanātpūrvam $ asurā jajñire sutāḥ &",
    "GP12lip_1_au:7764": " <asura:: nirukti>",
    "GP12lip_1_au:7765": " asuḥ prāṇaḥ smṛto viprās % tajjanmānas tato 'surāḥ // LiP_1,70.200 //",
    "GP12lip_1_au:7766": " yayā sṛṣṭāsurāḥ sarve $ tāṃ tanuṃ sa vyapohata &",
    "GP12lip_1_au:7767": " <origin of time units (night etc.; => 218)>",
    "GP12lip_1_au:7768": " sāpaviddhā tanus tena % sadyo rātrir ajāyata // LiP_1,70.201 //",
    "GP12lip_1_au:7769": " sā tamobahulā yasmāt $ tato rātrirniyāmikā &",
    "GP12lip_1_au:7770": " āvṛtāstamasā rātrau % prajāstasmātsvapantyuta // LiP_1,70.202 //",
    "GP12lip_1_au:7771": " sṛṣṭvāsurāṃstataḥ so vai $ tanumanyāmagṛhṇata &",
    "GP12lip_1_au:7772": " avyaktāṃ sattvabahulāṃ % tatastāṃ so 'bhyapūjayat // LiP_1,70.203 //",
    "GP12lip_1_au:7773": " tatastāṃ yuñjatas tasya $ priyam āsīt prajāpateḥ &",
    "GP12lip_1_au:7774": " <deva:: nirukti>",
    "GP12lip_1_au:7775": " tato mukhātsamutpannā % dīvyatastasya devatāḥ // LiP_1,70.204 //",
    "GP12lip_1_au:7776": " yato 'sya dīvyato jātās $ tena devāḥ prakīrtitāḥ &",
    "GP12lip_1_au:7777": " dhāturdiviti yaḥ proktaḥ % krīḍāyāṃ sa vibhāvyate // LiP_1,70.205 //",
    "GP12lip_1_au:7778": " yasmāttasya tu dīvyanto $ jajñire tena devatāḥ &",
    "GP12lip_1_au:7779": " devānsṛṣṭvātha deveśas % tanumanyāmapadyata // LiP_1,70.206 //",
    "GP12lip_1_au:7780": " utsṛṣṭā sā tanustena $ sadyo 'haḥ samajāyata &",
    "GP12lip_1_au:7781": " tasmādaho dharmayuktaṃ % devatāḥ samupāsate // LiP_1,70.207 //",
    "GP12lip_1_au:7782": " sattvamātrātmikāmeva $ tato 'nyāṃ so 'bhyamanyata &",
    "GP12lip_1_au:7783": " pitṛvanmanyamānasya % putrāṃstāndhyāyataḥ prabhoḥ // LiP_1,70.208 //",
    "GP12lip_1_au:7784": " pitaro hyupapakṣābhyāṃ $ rātryahṇor antare 'bhavan &",
    "GP12lip_1_au:7785": " tasmātte pitaro devāḥ % pitṛtvaṃ tena teṣu tat // LiP_1,70.209 //",
    "GP12lip_1_au:7786": " yayā sṛṣṭāstu pitaras $ tanuṃ tāṃ sa vyapohata &",
    "GP12lip_1_au:7787": " sāpaviddhā tanustena % sadyaḥ saṃdhyā vyajāyata // LiP_1,70.210 //",
    "GP12lip_1_au:7788": " yasmādahardevatānāṃ $ rātriryā sāsurī smṛtā &",
    "GP12lip_1_au:7789": " tayormadhye tu paitrī yā % tanuḥ sā tu garīyasī // LiP_1,70.211 //",
    "GP12lip_1_au:7790": " tasmāddevā surāḥ sarve $ ṛṣayo mānavās tathā &",
    "GP12lip_1_au:7791": " upāsante mudāyuktā % rātryahṇor madhyamāṃ tanum // LiP_1,70.212 //",
    "GP12lip_1_au:7792": " tato hyanyāṃ punarbrahmā $ tanuṃ vai samagṛhṇata &",
    "GP12lip_1_au:7793": " rajomātrātmikāyāṃ tu % manasā so 'sṛjatprabhuḥ // LiP_1,70.213 //",
    "GP12lip_1_au:7794": " rajaḥpriyāṃstataḥ so 'tha $ mānasānasṛjatsutān &",
    "GP12lip_1_au:7795": " manasvinastatastasya % mānavā jajñire sutāḥ // LiP_1,70.214 //",
    "GP12lip_1_au:7796": " sṛṣṭvā punaḥ prajāścāpi $ svāṃ tanuṃ tām apohata &",
    "GP12lip_1_au:7797": " sāpaviddhā tanustena % jyotsnā sadyastvajāyata // LiP_1,70.215 //",
    "GP12lip_1_au:7798": " yasmādbhavanti saṃhṛṣṭā $ jyotsnāyā udbhave prajāḥ &",
    "GP12lip_1_au:7799": " ityetāstanavastena hy % apaviddhā mahātmanā // LiP_1,70.216 //",
    "GP12lip_1_au:7800": " sadyo rātryahanī caiva $ saṃdhyā jyotsnā ca jajñire &",
    "GP12lip_1_au:7801": " jyotsnā saṃdhyā ahaścaiva % sattvamātrātmakaṃ trayam // LiP_1,70.217 //",
    "GP12lip_1_au:7802": " tamomātrātmikā rātriḥ $ sā vai tasmānniśātmikā &",
    "GP12lip_1_au:7803": " tasmāddevā divātanvā % tuṣṭyā sṛṣṭā mukhāttu vai // LiP_1,70.218 //",
    "GP12lip_1_au:7804": " yasmātteṣāṃ divā janma $ balinastena vai divā &",
    "GP12lip_1_au:7805": " tanvā yayāsurān rātrau % jaghanādasṛjatprabhuḥ // LiP_1,70.219 //",
    "GP12lip_1_au:7806": " prāṇebhyo niśijanmāno $ balino niśi tena te &",
    "GP12lip_1_au:7807": " etānyeva bhaviṣyāṇāṃ % devānāmasuraiḥ saha // LiP_1,70.220 //",
    "GP12lip_1_au:7808": " pitṝṇāṃ mānavānāṃ ca $ atītānāgateṣu vai &",
    "GP12lip_1_au:7809": " manvantareṣu sarveṣu % nimittāni bhavanti hi // LiP_1,70.221 //",
    "GP12lip_1_au:7810": " jyotsnā rātryahanī saṃdhyā $ catvāryaṃbhāṃsi tāni vai &",
    "GP12lip_1_au:7811": " bhānti yasmāt tato 'ṃbhāṃsi % śabdo 'yaṃ sumanīṣibhiḥ // LiP_1,70.222 //",
    "GP12lip_1_au:7812": " bhātirdīptau nigaditaḥ $ punaścātha prajāpatiḥ &",
    "GP12lip_1_au:7813": " so 'mbhāṃsyetāni sṛṣṭvā tu % devamānuṣadānavān // LiP_1,70.223 //",
    "GP12lip_1_au:7814": " pitṝṃścaiva sṛjattanvā $ ātmanā vividhānpunaḥ &",
    "GP12lip_1_au:7815": " <origin of Rākṣasas>",
    "GP12lip_1_au:7816": " tāmutsṛjya tanuṃ jyotsnāṃ % tato 'nyāṃ prāpya sa prabhuḥ // LiP_1,70.224",
    "GP12lip_1_au:7817": " mūrtiṃ tamorajaḥprāyāṃ $ punarevābhyapūjayat &",
    "GP12lip_1_au:7818": " andhakāre kṣudhāviṣṭāṃs % tato 'nyān so 'sṛjat prabhuḥ // LiP_1,70.225 //",
    "GP12lip_1_au:7819": " tena sṛṣṭāḥ kṣudhātmāno $ aṃbhāṃsyādātum udyatāḥ &",
    "GP12lip_1_au:7820": " ambhāṃsyetāni rakṣāma % uktavantastu teṣu ye // LiP_1,70.226 //",
    "GP12lip_1_au:7821": " rākṣasā nāma te yasmāt $ kṣudhāviṣṭā niśācarāḥ &",
    "GP12lip_1_au:7822": " ye 'bruvan yakṣamo 'mbhāṃsi % teṣāṃ hṛṣṭāḥ parasparam // LiP_1,70.227 //",
    "GP12lip_1_au:7823": " tena te karmaṇā yakṣā $ guhyakā gūḍhakarmaṇā &",
    "GP12lip_1_au:7824": " rakṣeti pālane cāpi % dhātureṣa vibhāṣyate // LiP_1,70.228 //",
    "GP12lip_1_au:7825": " evaṃ ca yakṣatir dhātur $ bhakṣaṇe sa nirucyate &",
    "GP12lip_1_au:7826": " <origin/nirukti of snakes>",
    "GP12lip_1_au:7827": " taṃ dṛṣṭvā hyapriyeṇāsya % keśāḥ śīrṇāstu dhīmataḥ // LiP_1,70.229 //",
    "GP12lip_1_au:7828": " te śīrṇāścotthitā hyūrdhvaṃ $ te caivārurudhuḥ prabhum &",
    "GP12lip_1_au:7829": " hīnāstacchiraso vālā % yasmāccaivāvasarpiṇaḥ // LiP_1,70.230 //",
    "GP12lip_1_au:7830": " vyālātmānaḥ smṛtā vālā $ hīnatvādahayaḥ smṛtāḥ &",
    "GP12lip_1_au:7831": " patatvātpannagāścaiva % sarpāścaivāvasarpaṇāt // LiP_1,70.231 //",
    "GP12lip_1_au:7832": " tasya krodhodbhavo yo 'sau $ agnigarbhaḥ sudāruṇaḥ &",
    "GP12lip_1_au:7833": " sa tu sarpān sahotpannān % āviveśa viṣātmakaḥ // LiP_1,70.232 //",
    "GP12lip_1_au:7834": " sarpānsṛṣṭvā tataḥ kruddhaḥ $ krodhātmāno vinirmame &",
    "GP12lip_1_au:7835": " varṇena kapiśenogrās % te bhūtāḥ piśitāśanāḥ // LiP_1,70.233 //",
    "GP12lip_1_au:7836": " bhūtatvātte smṛtā bhūtāḥ $ piśācāḥ piśitāśanāt &",
    "GP12lip_1_au:7837": " <origin/nirukti of Gandharvas>",
    "GP12lip_1_au:7838": " prasannaṃ gāyatastasya % gandharvā jajñire yadā // LiP_1,70.234 //",
    "GP12lip_1_au:7839": " dhayatītyeṣa vai dhātuḥ $ pānatve paripaṭhyate &",
    "GP12lip_1_au:7840": " dhayanto jajñire vācaṃ % gandharvāstena te smṛtāḥ // LiP_1,70.235 //",
    "GP12lip_1_au:7841": " aṣṭasvetāsu sṛṣṭāsu $ devayoniṣu sa prabhuḥ &",
    "GP12lip_1_au:7842": " <creation of animals>",
    "GP12lip_1_au:7843": " tataḥ svacchandato 'nyāni % vayāṃsi vayasāsṛjat // LiP_1,70.236 //",
    "GP12lip_1_au:7844": " svacchandataḥ svacchandāṃsi $ vayasā ca vayāṃsi ca &",
    "GP12lip_1_au:7845": " paśūnsṛṣṭvā sa deveśo % 'sṛjatpakṣigaṇānapi // LiP_1,70.237 //",
    "GP12lip_1_au:7846": " mukhato 'jāḥ sasarjātha $ vakṣasaś cāvayo 'sṛjat &",
    "GP12lip_1_au:7847": " gāścaivāthodarādbrahmā % pārśvābhyāṃ ca vinirmame // LiP_1,70.238 //",
    "GP12lip_1_au:7848": " padbhyāṃ cāśvān samātaṅgān $ rāsabhān āvayān mṛgān &",
    "GP12lip_1_au:7849": " uṣṭrānaśvatarāṃścaiva % tathānyāścaiva jātayaḥ // LiP_1,70.239 //",
    "GP12lip_1_au:7850": " oṣadhyaḥ phalamūlinyo $ romabhyastasya jajñire &",
    "GP12lip_1_au:7851": " evaṃ paśvoṣadhīḥ sṛṣṭvā % yūyujat so 'dhvare prabhuḥ // LiP_1,70.240 //",
    "GP12lip_1_au:7852": " gaurajaḥ pūruṣo meṣo hy $ aśvo 'śvataragardabhau &",
    "GP12lip_1_au:7853": " etāngrāmyānpaśūnāhur % āraṇyānvai nibodhata // LiP_1,70.241 //",
    "GP12lip_1_au:7854": " śvāpado dvikhuro hastī $ vānarāḥ pakṣipañcamāḥ &",
    "GP12lip_1_au:7855": " audakāḥ paśavaḥ ṣaṣṭhāḥ % saptamāstu sarīsṛpāḥ // LiP_1,70.242 //",
    "GP12lip_1_au:7856": " mahiṣā gavayākṣāś ca $ plavaṃgāḥ śarabhā vṛkāḥ &",
    "GP12lip_1_au:7857": " siṃhastu saptamasteṣām % āraṇyāḥ paśavaḥ smṛtāḥ // LiP_1,70.243 //",
    "GP12lip_1_au:7858": " <creation of sacrifice>",
    "GP12lip_1_au:7859": " gāyatraṃ ca ṛcaṃ caiva $ trivṛtsāmarathaṃtaram &",
    "GP12lip_1_au:7860": " agniṣṭomaṃ ca yajñānāṃ % nirmame prathamān mukhāt // LiP_1,70.244 //",
    "GP12lip_1_au:7861": " yajūṃṣi traiṣṭubhaṃ chanda- $ stomaṃ pañcadaśaṃ tathā &",
    "GP12lip_1_au:7862": " bṛhatsāma tathokthyaṃ ca % dakṣiṇādasṛjanmukhāt // LiP_1,70.245 //",
    "GP12lip_1_au:7863": " sāmāni jagatīchanda- $ stomaṃ saptadaśaṃ tathā &",
    "GP12lip_1_au:7864": " vairūpamatirātraṃ ca % paścimādasṛjanmukhāt // LiP_1,70.246 //",
    "GP12lip_1_au:7865": " ekaviṃśamatharvāṇam $ āptoryāmāṇam eva ca &",
    "GP12lip_1_au:7866": " anuṣṭubhaṃ savairājam % uttarādasṛjanmukhāt // LiP_1,70.247 //",
    "GP12lip_1_au:7867": " vidyuto 'śanimeghāṃś ca $ rohitendradhanūṃṣi ca &",
    "GP12lip_1_au:7868": " tejāṃsi ca sasarjādau % kalpasya bhagavānprabhuḥ // LiP_1,70.248 //",
    "GP12lip_1_au:7869": " uccāvacāni bhūtāni $ gātrebhyastasya jajñire &",
    "GP12lip_1_au:7870": " brahmaṇastu prajāsargaṃ % sṛjato hi prajāpateḥ // LiP_1,70.249 //",
    "GP12lip_1_au:7871": " sṛṣṭvā catuṣṭayaṃ pūrvaṃ $ devāsuranarānpitṝn &",
    "GP12lip_1_au:7872": " tato 'sṛjat sa bhūtāni % sthāvarāṇi carāṇi ca // LiP_1,70.250 //",
    "GP12lip_1_au:7873": " yakṣānpiśācān gandharvāṃs tv $ athaivāpsarasāṃ gaṇān &",
    "GP12lip_1_au:7874": " narakinnararakṣāṃsi % vayaḥpaśumṛgoragān // LiP_1,70.251 //",
    "GP12lip_1_au:7875": " avyayaṃ ca vyayaṃ cāpi $ yadidaṃ sthāṇujaṅgamam &",
    "GP12lip_1_au:7876": " teṣāṃ vai yāni karmāṇi % prāksṛṣṭyāṃ pratipedire // LiP_1,70.252 //",
    "GP12lip_1_au:7877": " tānyeva pratipadyante $ sṛjyamānāḥ punaḥ punaḥ &",
    "GP12lip_1_au:7878": " hiṃsrāhiṃsre mṛdukrūre % dharmādharme nṛtānṛte // LiP_1,70.253 //",
    "GP12lip_1_au:7879": " tadbhāvitāḥ prapadyante $ tasmāttattasya rocate &",
    "GP12lip_1_au:7880": " mahābhūteṣu sṛṣṭeṣu % indriyārtheṣu mūrtiṣu // LiP_1,70.254 //",
    "GP12lip_1_au:7881": " viniyogaṃ ca bhūtānāṃ $ dhātaiva vyadadhāt svayam &",
    "GP12lip_1_au:7882": " kecitpuruṣakāraṃ tu % prāhuḥ karma sumānavāḥ // LiP_1,70.255 //",
    "GP12lip_1_au:7883": " daivamityapare viprāḥ $ svabhāvaṃ bhūtacintakāḥ &",
    "GP12lip_1_au:7884": " pauruṣaṃ karma daivaṃ ca % phalavṛttisvabhāvataḥ // LiP_1,70.256 //",
    "GP12lip_1_au:7885": " na caikaṃ na pṛthagbhāvam $ adhikaṃ na tato viduḥ &",
    "GP12lip_1_au:7886": " etadevaṃ ca naikaṃ ca % nāmabhedena nāpyubhe // LiP_1,70.257 //",
    "GP12lip_1_au:7887": " karmasthā viṣamaṃ brūyuḥ $ sattvasthāḥ samadarśanāḥ &",
    "GP12lip_1_au:7888": " nāma rūpaṃ ca bhūtānāṃ % kṛtānāṃ ca prapañcanam // LiP_1,70.258 //",
    "GP12lip_1_au:7889": " vedaśabdebhya evādau $ nirmame sa maheśvaraḥ &",
    "GP12lip_1_au:7890": " ṛṣīṇāṃ nāmadheyāni % yāś ca vedeṣu vṛttayaḥ // LiP_1,70.259 //",
    "GP12lip_1_au:7891": " śarvaryante prasūtānāṃ $ tānyevaibhyo dadātyajaḥ &",
    "GP12lip_1_au:7892": " evaṃvidhāḥ sṛṣṭayastu % brahmaṇo 'vyaktajanmanaḥ // LiP_1,70.260 //",
    "GP12lip_1_au:7893": " śarvaryante pradṛśyante $ siddhimāśritya mānasīm &",
    "GP12lip_1_au:7894": " evaṃbhūtāni sṛṣṭāni % sthāvarāṇi carāṇi ca // LiP_1,70.261 //",
    "GP12lip_1_au:7895": " yadāsya tāḥ prajāḥ sṛṣṭā $ na vyavardhanta sattamāḥ &",
    "GP12lip_1_au:7896": " tamomātrāvṛto brahmā % tadā śokena duḥkhitaḥ // LiP_1,70.262 //",
    "GP12lip_1_au:7897": " tataḥ sa vidadhe buddhim $ arthaniścayagāminīm &",
    "GP12lip_1_au:7898": " athātmani samadrākṣīt % tamomātrāṃ niyāmikām // LiP_1,70.263 //",
    "GP12lip_1_au:7899": " rajaḥsattvaṃ parityajya $ vartamānāṃ svadharmataḥ &",
    "GP12lip_1_au:7900": " tataḥ sa tena duḥkhena % duḥkhaṃ cakre jagatpatiḥ // LiP_1,70.264 //",
    "GP12lip_1_au:7901": " tamaś ca vyanudatpaścād $ rajaḥ sattvaṃ tamāvṛṇot &",
    "GP12lip_1_au:7902": " <origin of adharma and hiṃsā>",
    "GP12lip_1_au:7903": " tattamaḥ pratinunnaṃ vai % mithunaṃ samajāyata // LiP_1,70.265 //",
    "GP12lip_1_au:7904": " adharmastamaso jajñe $ hiṃsā śokādajāyata &",
    "GP12lip_1_au:7905": " tatastasminsamudbhūte % mithune dāruṇātmike // LiP_1,70.266 //",
    "GP12lip_1_au:7906": " <Śatarūpā>",
    "GP12lip_1_au:7907": " gatāsur bhagavān āsīt $ prītiś cainam aśiśriyat &",
    "GP12lip_1_au:7908": " svāṃ tanuṃ sa tato brahmā % tāmapohata bhāsvarām // LiP_1,70.267 //",
    "GP12lip_1_au:7909": " dvidhā kṛtvā svakaṃ deham $ ardhena puruṣo 'bhavat &",
    "GP12lip_1_au:7910": " ardhena nārī sā tasya % śatarūpā vyajāyata // LiP_1,70.268 //",
    "GP12lip_1_au:7911": " prakṛtiṃ bhūtadhātrīṃ tāṃ $ kāmādvai sṛṣṭavānprabhuḥ &",
    "GP12lip_1_au:7912": " sā divaṃ pṛthivīṃ caiva % mahimnā vyāpyadhiṣṭhitā // LiP_1,70.269 //",
    "GP12lip_1_au:7913": " brahmaṇaḥ sā tanuḥ pūrvā $ divamāvṛtya tiṣṭhati &",
    "GP12lip_1_au:7914": " yā tvardhātsṛjato nārī % śatarūpā vyajāyata // LiP_1,70.270 //",
    "GP12lip_1_au:7915": " sā devī niyutaṃ taptvā $ tapaḥ paramaduścaram &",
    "GP12lip_1_au:7916": " bhartāraṃ dīptayaśasaṃ % puruṣaṃ pratyapadyata // LiP_1,70.271 //",
    "GP12lip_1_au:7917": " sa vai svāyaṃbhuvaḥ pūrvaṃ $ puruṣo manurucyate &",
    "GP12lip_1_au:7918": " tasyaiva saptatiyugaṃ % manvantaramihocyate // LiP_1,70.272 //",
    "GP12lip_1_au:7919": " lebhe sa puruṣaḥ patnīṃ $ śatarūpām ayonijām &",
    "GP12lip_1_au:7920": " tayā sārdhaṃ sa ramate % tasmātsā ratirucyate // LiP_1,70.273 //",
    "GP12lip_1_au:7921": " prathamaḥ saṃprayogātmā $ kalpādau samapadyata &",
    "GP12lip_1_au:7922": " <Manu creates the creatures>",
    "GP12lip_1_au:7923": " virājam asṛjad brahmā % so 'bhavat puruṣo virāṭ // LiP_1,70.274 //",
    "GP12lip_1_au:7924": " samrāṭ ca śatarūpā vai $ vairājaḥ sa manuḥ smṛtaḥ &",
    "GP12lip_1_au:7925": " sa vairājaḥ prajāsargaṃ % sasarja puruṣo manuḥ // LiP_1,70.275 //",
    "GP12lip_1_au:7926": " vairājātpuruṣād vīrāc $ chatarūpā vyajāyata &",
    "GP12lip_1_au:7927": " priyavratottānapādau % putrau dvau lokasaṃmatau // LiP_1,70.276 //",
    "GP12lip_1_au:7928": " kanye dve ca mahābhāge $ yābhyāṃ jātā imāḥ prajāḥ &",
    "GP12lip_1_au:7929": " devī nāma tathākūtiḥ % prasūtiścaiva te ubhe // LiP_1,70.277 //",
    "GP12lip_1_au:7930": " svāyaṃbhuvaḥ prasūtiṃ tu $ dakṣāya pradadau prabhuḥ &",
    "GP12lip_1_au:7931": " prāṇo dakṣa iti jñeyaḥ % saṃkalpo manurucyate // LiP_1,70.278 //",
    "GP12lip_1_au:7932": " ruceḥ prajāpateḥ so 'tha $ ākūtiṃ pratyapādayat &",
    "GP12lip_1_au:7933": " ākūtyāṃ mithunaṃ jajñe % mānasasya ruceḥ śubham // LiP_1,70.279 //",
    "GP12lip_1_au:7934": " yajñaś ca dakṣiṇā caiva $ yamalau saṃbabhūvatuḥ &",
    "GP12lip_1_au:7935": " yajñasya dakṣiṇāyāṃ tu % putrā dvādaśa jajñire // LiP_1,70.280 //",
    "GP12lip_1_au:7936": " yāmā iti samākhyātā $ devāḥ svāyaṃbhuve 'ntare &",
    "GP12lip_1_au:7937": " etasya putrā yajñasya % tasmādyāmāś ca te smṛtāḥ // LiP_1,70.281 //",
    "GP12lip_1_au:7938": " ajitaścaiva śukraś ca $ gaṇau dvau brahmaṇā kṛtau &",
    "GP12lip_1_au:7939": " yāmāḥ pūrvaṃ prajātā ye % te 'bhavaṃstu divaukasaḥ // LiP_1,70.282 //",
    "GP12lip_1_au:7940": " svāyaṃbhuvasutāyāṃ tu $ prasūtyāṃ lokamātaraḥ &",
    "GP12lip_1_au:7941": " tasyāṃ kanyāścaturviṃśad % dakṣas tvajanayat prabhuḥ // LiP_1,70.283 //",
    "GP12lip_1_au:7942": " sarvāstāś ca mahābhāgāḥ $ sarvāḥ kamalalocanāḥ &",
    "GP12lip_1_au:7943": " bhogavatyaś ca tāḥ sarvāḥ % sarvāstā yogamātaraḥ // LiP_1,70.284 //",
    "GP12lip_1_au:7944": " sarvāś ca brahmavādinyaḥ $ sarvā viśvasya mātaraḥ &",
    "GP12lip_1_au:7945": " śraddhā lakṣmīrdhṛtistuṣṭiḥ % puṣṭirmedhā kriyā tathā // LiP_1,70.285 //",
    "GP12lip_1_au:7946": " buddhirlajjā vapuḥ śāntiḥ $ siddhiḥ kīrtistrayodaśa &",
    "GP12lip_1_au:7947": " patnyarthaṃ pratijagrāha % dharmo dākṣāyaṇīḥ prabhuḥ // LiP_1,70.286 //",
    "GP12lip_1_au:7948": " dārāṇyetāni vai tasya $ vihitāni svayaṃbhuvā &",
    "GP12lip_1_au:7949": " tābhyaḥ śiṣṭāyavīyasya % ekādaśa sulocanāḥ // LiP_1,70.287 //",
    "GP12lip_1_au:7950": " <daughters and grandchildren of Dakṣa>",
    "GP12lip_1_au:7951": " satī khyātyatha saṃbhūtiḥ $ smṛtiḥ prītiḥ kṣamā tathā &",
    "GP12lip_1_au:7952": " saṃnatiścānasūyā ca % ūrjā svāhā svadhā tathā // LiP_1,70.288 //",
    "GP12lip_1_au:7953": " tās tathā pratyapadyanta $ punaranye maharṣayaḥ &",
    "GP12lip_1_au:7954": " rudro bhṛgur marīciś ca % aṅgirāḥ pulahaḥ kratuḥ // LiP_1,70.289 //",
    "GP12lip_1_au:7955": " pulastyo 'trir vasiṣṭhaś ca $ pitaro 'gnistathaiva ca &",
    "GP12lip_1_au:7956": " satīṃ bhavāya prāyacchat % khyātiṃ ca bhṛgave tataḥ // LiP_1,70.290 //",
    "GP12lip_1_au:7957": " marīcaye ca saṃbhūtiṃ $ smṛtimaṅgirase dadau &",
    "GP12lip_1_au:7958": " prītiṃ caiva pulastyāya % kṣamāṃ vai pulahāya ca // LiP_1,70.291 //",
    "GP12lip_1_au:7959": " kratave saṃnatiṃ nāma $ anasūyāṃ tathātraye &",
    "GP12lip_1_au:7960": " ūrjāṃ dadau vasiṣṭhāya % svāhāmapyagnaye dadau // LiP_1,70.292 //",
    "GP12lip_1_au:7961": " svadhāṃ caiva pitṛbhyastu $ tāsvapatyā nibodhata &",
    "GP12lip_1_au:7962": " etāḥ sarvā mahābhāgāḥ % prajāsvanusṛtāḥ sthitāḥ // LiP_1,70.293 //",
    "GP12lip_1_au:7963": " manvantareṣu sarveṣu $ yāvadābhūtasaṃplavam &",
    "GP12lip_1_au:7964": " śraddhā kāmaṃ vijajñe vai % darpo lakṣmīsutaḥ smṛtaḥ // LiP_1,70.294 //",
    "GP12lip_1_au:7965": " dhṛtyāstu niyamaḥ putras $ tuṣṭyāḥ saṃtoṣa eva ca &",
    "GP12lip_1_au:7966": " puṣṭyā lobhaḥ sutaścāpi % medhāputraḥ śrutas tathā // LiP_1,70.295 //",
    "GP12lip_1_au:7967": " kriyāyāmabhavatputro $ daṇḍaḥ samaya eva ca &",
    "GP12lip_1_au:7968": " buddhyāṃ bodhaḥ sutas tadvat % pramādo 'pyupajāyata // LiP_1,70.296 //",
    "GP12lip_1_au:7969": " lajjāyāṃ vinayaḥ putro $ vyavasāyo vasoḥ sutaḥ &",
    "GP12lip_1_au:7970": " kṣemaḥ śāntisutaścāpi % sukhaṃ siddhervyajāyata // LiP_1,70.297 //",
    "GP12lip_1_au:7971": " yaśaḥ kīrtisutaścāpi $ ityete dharmasūnavaḥ &",
    "GP12lip_1_au:7972": " kāmasya harṣaḥ putro vai % devyāṃ prītyāṃ vyajāyata // LiP_1,70.298 //",
    "GP12lip_1_au:7973": " ityeṣa vai sutodarkaḥ $ sargo dharmasya kīrtitaḥ &",
    "GP12lip_1_au:7974": " jajñe hiṃsā tvadharmādvai % nikṛtiṃ cānṛtaṃ sutam // LiP_1,70.299 //",
    "GP12lip_1_au:7975": " nikṛtyāṃ tu dvayaṃ jajñe $ bhayaṃ naraka eva ca &",
    "GP12lip_1_au:7976": " māyā ca vedanā cāpi % mithunadvayametayoḥ // LiP_1,70.300 //",
    "GP12lip_1_au:7977": " bhūyo jajñe 'tha vai māyā $ mṛtyuṃ bhūtāpahāriṇam &",
    "GP12lip_1_au:7978": " vedanāyāḥ sutaścāpi % duḥkhaṃ jajñe ca rauravaḥ // LiP_1,70.301 //",
    "GP12lip_1_au:7979": " mṛtyor vyādhijarāśoka- $ krodhāsūyāś ca jajñire &",
    "GP12lip_1_au:7980": " duḥkhottarāḥ sutā hyete % sarve cādharmalakṣaṇāḥ // LiP_1,70.302 //",
    "GP12lip_1_au:7981": " naiṣāṃ bhāryāstu putrāś ca $ sarve hyete parigrahāḥ &",
    "GP12lip_1_au:7982": " ityeṣa tāmasaḥ sargo % jajñe dharmaniyāmakaḥ // LiP_1,70.303 //",
    "GP12lip_1_au:7983": " <Śiva creates mental + immortal sons = Rudras>",
    "GP12lip_1_au:7984": " prajāḥ sṛjeti vyādiṣṭo $ brahmaṇā nīlalohitaḥ &",
    "GP12lip_1_au:7985": " so 'bhidhyāya satīṃ bhāryāṃ % nirmame hyātmasaṃbhavān // LiP_1,70.304 //",
    "GP12lip_1_au:7986": " nādhikānna ca hīnāṃstān $ mānasānātmanaḥ samān &",
    "GP12lip_1_au:7987": " sahasraṃ hi sahasrāṇāṃ % so 'sṛjat kṛttivāsasaḥ // LiP_1,70.305 //",
    "GP12lip_1_au:7988": " tulyānevātmanaḥ sarvān $ rūpatejobalaśrutaiḥ &",
    "GP12lip_1_au:7989": " piṅgalānsaniṣaṅgāṃś ca % sakapardānsalohitān // LiP_1,70.306 //",
    "GP12lip_1_au:7990": " viśiṣṭān harikeśāṃś ca $ dṛṣṭighnāṃś ca kapālinaḥ &",
    "GP12lip_1_au:7991": " mahārūpānvirūpāṃś ca % viśvarūpān svarūpiṇaḥ // LiP_1,70.307 //",
    "GP12lip_1_au:7992": " rathinaścarmiṇaścaiva $ varmiṇaś ca varūthinaḥ &",
    "GP12lip_1_au:7993": " sahasraśatabāhūṃś ca % divyān bhaumāntarikṣagān // LiP_1,70.308 //",
    "GP12lip_1_au:7994": " sthūlaśīrṣān aṣṭadaṃṣṭrān $ dvijihvāṃs tāṃs trilocanān &",
    "GP12lip_1_au:7995": " annādān piśitāśāṃś ca % ājyapānsomapānapi // LiP_1,70.309 //",
    "GP12lip_1_au:7996": " mīḍhuṣo 'tikapālāṃś ca $ śitikaṇṭhordhvaretasaḥ &",
    "GP12lip_1_au:7997": " havyādāñchrutadharmāṃś ca % dharmiṇo hyatha barhiṇaḥ // LiP_1,70.310 //",
    "GP12lip_1_au:7998": " āsīnāndhāvataścaiva $ pañcabhūtānsahasraśaḥ &",
    "GP12lip_1_au:7999": " adhyāpino 'dhyāyinaś ca % japato yuñjatas tathā // LiP_1,70.311 //",
    "GP12lip_1_au:8000": " dhūmavanto jvalantaś ca $ nadīmanto 'tidīptinaḥ &",
    "GP12lip_1_au:8001": " vṛddhānbuddhimataścaiva % brahmiṣṭhāñśubhadarśanān // LiP_1,70.312 //",
    "GP12lip_1_au:8002": " nīlagrīvān sahasrākṣān $ sarvāṃścātha kṣamākarān &",
    "GP12lip_1_au:8003": " adṛśyānsarvabhūtānāṃ % mahāyogānmahaujasaḥ // LiP_1,70.313 //",
    "GP12lip_1_au:8004": " bhramanto 'bhidravantaś ca $ plavantaś ca sahasraśaḥ &",
    "GP12lip_1_au:8005": " ayātayāmān asṛjad % rudrānetān surottamān // LiP_1,70.314 //",
    "GP12lip_1_au:8006": " brahmā dṛṣṭvābravīdenaṃ $ māsrākṣīrīdṛśīḥ prajāḥ &",
    "GP12lip_1_au:8007": " sraṣṭavyā nātmanastulyāḥ % prajā deva namo 'stu te // LiP_1,70.315 //",
    "GP12lip_1_au:8008": " anyāḥ sṛja tvaṃ bhadraṃ te $ prajā vai mṛtyusaṃyutāḥ &",
    "GP12lip_1_au:8009": " nārapsyante hi karmāṇi % prajāvagatamṛtyavaḥ // LiP_1,70.316 //",
    "GP12lip_1_au:8010": " evamukto 'bravīdenaṃ $ nāhaṃ mṛtyujarānvitāḥ &",
    "GP12lip_1_au:8011": " prajāḥ srakṣyāmi bhadraṃ te % sthito 'haṃ tvaṃ sṛja prajāḥ // LiP_1,70.317",
    "GP12lip_1_au:8012": " ete ye vai mayā sṛṣṭā $ virūpā nīlalohitāḥ &",
    "GP12lip_1_au:8013": " sahasrāṇāṃ sahasraṃ tu % ātmano niḥsṛtāḥ prajāḥ // LiP_1,70.318 //",
    "GP12lip_1_au:8014": " ete devā bhaviṣyanti $ rudrā nāma mahābalāḥ &",
    "GP12lip_1_au:8015": " pṛthivyāmantarikṣe ca % dikṣu caiva pariśritāḥ // LiP_1,70.319 //",
    "GP12lip_1_au:8016": " śatarudrāḥ samātmāno $ bhaviṣyantīti yājñikāḥ &",
    "GP12lip_1_au:8017": " yajñabhājo bhaviṣyanti % sarvadevagaṇaiḥ saha // LiP_1,70.320 //",
    "GP12lip_1_au:8018": " manvantareṣu ye devā $ bhaviṣyantīha bhedataḥ &",
    "GP12lip_1_au:8019": " sārdhaṃ tair ījyamānās te % sthāsyantīha ā yugakṣayāt // LiP_1,70.321 //",
    "GP12lip_1_au:8020": " evamuktastadā brahmā $ mahādevena dhīmatā &",
    "GP12lip_1_au:8021": " pratyuvāca namaskṛtya % hṛṣyamāṇaḥ prajāpatiḥ // LiP_1,70.322 //",
    "GP12lip_1_au:8022": " evaṃ bhavatu bhadraṃ te $ yathā te vyāhṛtaṃ vibho &",
    "GP12lip_1_au:8023": " brahmaṇā samanujñāte % tathā sarvamabhūtkila // LiP_1,70.323 //",
    "GP12lip_1_au:8024": " tataḥ prabhṛti deveśo $ na cāsūyata vai prajāḥ &",
    "GP12lip_1_au:8025": " ūrdhvaretāḥ sthitaḥ sthāṇur % yāvadābhūtasaṃplavam // LiP_1,70.324 //",
    "GP12lip_1_au:8026": " yasmāduktaḥ sthito 'smīti $ tasmātsthāṇuriti smṛtaḥ &",
    "GP12lip_1_au:8027": " <Śiva transforms into Ardhanārīśvara>",
    "GP12lip_1_au:8028": " eṣa devo mahādevaḥ % puruṣo 'rkasamadyutiḥ // LiP_1,70.325 //",
    "GP12lip_1_au:8029": " ardhanārīnaravapus $ tejasā jvalanopamaḥ &",
    "GP12lip_1_au:8030": " svecchayāsau dvidhābhūtaḥ % pṛthak strī puruṣaḥ pṛthak // LiP_1,70.326 //",
    "GP12lip_1_au:8031": " sa evaikādaśārdhena $ sthito 'sau parameśvaraḥ &",
    "GP12lip_1_au:8032": " tatra yā sā mahābhāgā % śaṅkarasyārdhakāyinī // LiP_1,70.327 //",
    "GP12lip_1_au:8033": " prāguktā tu mahādevī $ strī saiveha satī hyabhūt &",
    "GP12lip_1_au:8034": " hitāya jagatāṃ devī % dakṣeṇārādhitā purā // LiP_1,70.328 //",
    "GP12lip_1_au:8035": " <forms of Devī/Durgā>",
    "GP12lip_1_au:8036": " kāryārthaṃ dakṣiṇaṃ tasyāḥ $ śuklaṃ vāmaṃ tathāsitam &",
    "GP12lip_1_au:8037": " ātmānaṃ vibhajasveti % proktā devena śaṃbhunā // LiP_1,70.329 //",
    "GP12lip_1_au:8038": " sā tathoktā dvidhābhūtā $ śuklā kṛṣṇā ca vai dvijāḥ &",
    "GP12lip_1_au:8039": " tasyā nāmāni vakṣyāmi % śṛṇvantu ca samāhitāḥ // LiP_1,70.330 //",
    "GP12lip_1_au:8040": " svāhā svadhā mahāvidyā $ medhā lakṣmīḥ sarasvatī &",
    "GP12lip_1_au:8041": " satī dākṣāyaṇī vidyā % icchāśaktiḥ kriyātmikā // LiP_1,70.331 //",
    "GP12lip_1_au:8042": " aparṇā caikaparṇā ca $ tathā caivaikapāṭalā &",
    "GP12lip_1_au:8043": " umā haimavatī caiva % kalyāṇī caikamātṛkā // LiP_1,70.332 //",
    "GP12lip_1_au:8044": " khyātiḥ prajñā mahābhāgā $ loke gaurīti viśrutā &",
    "GP12lip_1_au:8045": " gaṇāṃbikā mahādevī % nandinī jātavedasī // LiP_1,70.333 //",
    "GP12lip_1_au:8046": " ekarūpamathaitasyāḥ $ pṛthagdehavibhāvanāt &",
    "GP12lip_1_au:8047": " sāvitrī varadā puṇyā % pāvanī lokaviśrutā // LiP_1,70.334 //",
    "GP12lip_1_au:8048": " ājñā āveśanī kṛṣṇā $ tāmasī sāttvikī śivā &",
    "GP12lip_1_au:8049": " prakṛtirvikṛtā raudrī % durgā bhadrā pramāthinī // LiP_1,70.335 //",
    "GP12lip_1_au:8050": " kālarātrirmahāmāyā $ revatī bhūtanāyikā &",
    "GP12lip_1_au:8051": " dvāparāntavibhāge ca % nāmānīmāni suvratāḥ // LiP_1,70.336 //",
    "GP12lip_1_au:8052": " gautamī kauśikī cāryā $ caṇḍī kātyāyanī satī &",
    "GP12lip_1_au:8053": " kumārī yādavī devī % varadā kṛṣṇapiṅgalā // LiP_1,70.337 //",
    "GP12lip_1_au:8054": " barhidhvajā śūladharā $ paramā brahmacāriṇī &",
    "GP12lip_1_au:8055": " mahendropendrabhaginī % dṛṣadvaty ekaśūladhṛk // LiP_1,70.338 //",
    "GP12lip_1_au:8056": " aparājitā bahubhujā $ pragalbhā siṃhavāhinī &",
    "GP12lip_1_au:8057": " śumbhādidaityahantrī ca % mahāmahiṣamardinī // LiP_1,70.339 //",
    "GP12lip_1_au:8058": " amoghā vindhyanilayā $ vikrāntā gaṇanāyikā &",
    "GP12lip_1_au:8059": " devyā nāmavikārāṇi % ityetāni yathākramam // LiP_1,70.340 //",
    "GP12lip_1_au:8060": " bhadrakālyā mayoktāni $ samyakphalapradāni ca &",
    "GP12lip_1_au:8061": " ye paṭhanti narāsteṣāṃ % vidyate na ca pātakam // LiP_1,70.341 //",
    "GP12lip_1_au:8062": " araṇye parvate vāpi $ pure vāpyathavā gṛhe &",
    "GP12lip_1_au:8063": " rakṣāmetāṃ prayuñjīta % jale vātha sthale 'pi vā // LiP_1,70.342 //",
    "GP12lip_1_au:8064": " vyāghrakumbhīnacorebhyo $ bhayasthāne viśeṣataḥ &",
    "GP12lip_1_au:8065": " āpatsvapi ca sarvāsu % devyā nāmāni kīrtayet // LiP_1,70.343 //",
    "GP12lip_1_au:8066": " āryakagrahabhūtaiś ca $ pūtanāmātṛbhis tathā &",
    "GP12lip_1_au:8067": " abhyarditānāṃ bālānāṃ % rakṣāmetāṃ prayojayet // LiP_1,70.344 //",
    "GP12lip_1_au:8068": " mahādevīkale dve tu $ prajñā śrīś ca prakīrtite &",
    "GP12lip_1_au:8069": " ābhyāṃ devīsahasrāṇi % yairvyāptamakhilaṃ jagat // LiP_1,70.345 //",
    "GP12lip_1_au:8070": " anayā devadevo 'sau $ satyā rudro maheśvaraḥ &",
    "GP12lip_1_au:8071": " ātiṣṭhatsarvalokānāṃ % hitāya parameśvaraḥ // LiP_1,70.346 //",
    "GP12lip_1_au:8072": " rudraḥ paśupatiścāsīt $ purā dagdhaṃ puratrayam &",
    "GP12lip_1_au:8073": " devāś ca paśavaḥ sarve % babhūvustasya tejasā // LiP_1,70.347 //",
    "GP12lip_1_au:8074": " yaḥ paṭhecchṛṇuyādvāpi $ ādisargakramaṃ śubham &",
    "GP12lip_1_au:8075": " sa yāti brahmaṇo lokaṃ % śrāvayedvā dvijottamān // LiP_1,70.348 //",
    "GP12lip_1_au:8076": " iti śrīliṅgamahāpurāṇe pūrvabhāge sṛṣṭivistāro nāma saptatitamo 'dhyāyaḥ",
    "GP12lip_1_au:8077": " LiP, 1, 71",
    "GP12lip_1_au:8078": " ṛṣaya ūcuḥ samāsād vistarāccaiva $ sargaḥ proktastvayā śubhaḥ &",
    "GP12lip_1_au:8079": " kathaṃ paśupatiścāsīt % puraṃ dagdhuṃ maheśvaraḥ // LiP_1,71.1 //",
    "GP12lip_1_au:8080": " kathaṃ ca paśavaścāsan $ devāḥ sabrahmakāḥ prabhoḥ &",
    "GP12lip_1_au:8081": " mayasya tapasā pūrvaṃ % sudurgaṃ nirmitaṃ puram // LiP_1,71.2 //",
    "GP12lip_1_au:8082": " haimaṃ ca rājataṃ divyam $ ayasmayam anuttamam &",
    "GP12lip_1_au:8083": " sudurgaṃ devadevena % dagdhamityeva naḥ śrutam // LiP_1,71.3 //",
    "GP12lip_1_au:8084": " kathaṃ dadāha bhagavān $ bhaganetranipātanaḥ &",
    "GP12lip_1_au:8085": " ekeneṣunipātena % divyenāpi tadā katham // LiP_1,71.4 //",
    "GP12lip_1_au:8086": " viṣṇunotpāditairbhūtair $ na dagdhaṃ tatpuratrayam &",
    "GP12lip_1_au:8087": " purasya saṃbhavaḥ sarvo % varalābhaḥ purā śrutaḥ // LiP_1,71.5 //",
    "GP12lip_1_au:8088": " idānīṃ dahanaṃ sarvaṃ $ vaktumarhasi suvrata &",
    "GP12lip_1_au:8089": " teṣāṃ tadvacanaṃ śrutvā % sūtaḥ paurāṇikottamaḥ // LiP_1,71.6 //",
    "GP12lip_1_au:8090": " yathā śrutaṃ tathā prāha $ vyāsād viśvārthasūcakāt &",
    "GP12lip_1_au:8091": " sūta uvāca trailokyasyāsya śāpāddhi % manovākkāyasaṃbhavāt // LiP_1,71.7 //",
    "GP12lip_1_au:8092": " nihate tārake daitye $ tāraputre sabāndhave &",
    "GP12lip_1_au:8093": " skandena vā prayatnena % tasya putrā mahābalāḥ // LiP_1,71.8 //",
    "GP12lip_1_au:8094": " vidyunmālī tārakākṣaḥ $ kamalākṣaś ca vīryavān &",
    "GP12lip_1_au:8095": " tapastepurmahātmāno % mahābalaparākramāḥ // LiP_1,71.9 //",
    "GP12lip_1_au:8096": " tapa ugraṃ samāsthāya $ niyame parame sthitāḥ &",
    "GP12lip_1_au:8097": " tapasā karśayāmāsur % dehān svāndānavottamāḥ // LiP_1,71.10 //",
    "GP12lip_1_au:8098": " teṣāṃ pitāmahaḥ prīto $ varadaḥ pradadau varam &",
    "GP12lip_1_au:8099": " daityā ūcuḥ avadhyatvaṃ ca sarveṣāṃ % sarvabhūteṣu sarvadā // LiP_1,71.11 //",
    "GP12lip_1_au:8100": " sahitā varayāmāsuḥ $ sarvalokapitāmaham &",
    "GP12lip_1_au:8101": " tān abravīt tadā devo % lokānāṃ prabhur avyayaḥ // LiP_1,71.12 //",
    "GP12lip_1_au:8102": " nāsti sarvāmaratvaṃ vai $ nivartadhvam ato 'surāḥ &",
    "GP12lip_1_au:8103": " anyaṃ varaṃ vṛṇīdhvaṃ vai % yādṛśaṃ samprarocate // LiP_1,71.13 //",
    "GP12lip_1_au:8104": " tataste sahitā daityāḥ $ sampradhārya parasparam &",
    "GP12lip_1_au:8105": " brahmāṇamabruvandaityāḥ % praṇipatya jagadgurum // LiP_1,71.14 //",
    "GP12lip_1_au:8106": " vayaṃ purāṇi trīṇyeva $ samāsthāya mahīmimām &",
    "GP12lip_1_au:8107": " vicariṣyāma lokeśa % tvatprasādājjagadguro // LiP_1,71.15 //",
    "GP12lip_1_au:8108": " tathā varṣasahasreṣu $ sameṣyāmaḥ parasparam &",
    "GP12lip_1_au:8109": " ekībhāvaṃ gamiṣyanti % purāṇyetāni cānagha // LiP_1,71.16 //",
    "GP12lip_1_au:8110": " samāgatāni caitāni $ yo hanyādbhagavaṃstadā &",
    "GP12lip_1_au:8111": " ekenaiveṣuṇā devaḥ % sa no mṛtyurbhaviṣyati // LiP_1,71.17 //",
    "GP12lip_1_au:8112": " evamastviti tāndevaḥ $ pratyuktvā prāviśaddivam &",
    "GP12lip_1_au:8113": " tato mayaḥ svatapasā % cakre vīraḥ purāṇyatha // LiP_1,71.18 //",
    "GP12lip_1_au:8114": " kāñcanaṃ divi tatrāsīd $ antarikṣe ca rājatam &",
    "GP12lip_1_au:8115": " āyasaṃ cābhavad bhūmau % puraṃ teṣāṃ mahātmanām // LiP_1,71.19 //",
    "GP12lip_1_au:8116": " ekaikaṃ yojanaśataṃ $ vistārāyāmataḥ samam &",
    "GP12lip_1_au:8117": " kāñcanaṃ tārakākṣasya % kamalākṣasya rājatam // LiP_1,71.20 //",
    "GP12lip_1_au:8118": " vidyunmāleścāyasaṃ vai $ trividhaṃ durgamuttamam &",
    "GP12lip_1_au:8119": " mayaś ca balavāṃstatra % daityadānavapūjitaḥ // LiP_1,71.21 //",
    "GP12lip_1_au:8120": " hairaṇye rājate caiva $ kṛṣṇāyasamaye tathā &",
    "GP12lip_1_au:8121": " ālayaṃ cātmanaḥ kṛtvā % tatrāste balavāṃstadā // LiP_1,71.22 //",
    "GP12lip_1_au:8122": " evaṃ babhūvurdaityānām $ atidurgāṇi suvratāḥ &",
    "GP12lip_1_au:8123": " purāṇi trīṇi viprendrās % trailokyamiva cāparam // LiP_1,71.23 //",
    "GP12lip_1_au:8124": " puratraye tadā jāte $ sarve daityā jagattraye &",
    "GP12lip_1_au:8125": " puratrayaṃ praviśyaiva % babhūvuste balādhikāḥ // LiP_1,71.24 //",
    "GP12lip_1_au:8126": " kalpadrumasamākīrṇaṃ $ gajavājisamākulam &",
    "GP12lip_1_au:8127": " nānāprasādasaṃkīrṇaṃ % maṇijālaiḥ samāvṛtam // LiP_1,71.25 //",
    "GP12lip_1_au:8128": " sūryamaṇḍalasaṃkāśair $ vimānairviśvatomukhaiḥ &",
    "GP12lip_1_au:8129": " padmarāgamayaiḥ śubhraiḥ % śobhitaṃ candrasaṃnibhaiḥ // LiP_1,71.26 //",
    "GP12lip_1_au:8130": " prāsādairgopurairdivyaiḥ $ kailāsaśikharopamaiḥ &",
    "GP12lip_1_au:8131": " śobhitaṃ tripuraṃ teṣāṃ % pṛthakpṛthaganuttamaiḥ // LiP_1,71.27 //",
    "GP12lip_1_au:8132": " divyastrībhiḥ susampūrṇaṃ $ gandharvaiḥ siddhacāraṇaiḥ &",
    "GP12lip_1_au:8133": " rudrālayaiḥ pratigṛhaṃ % sāgnihotrair dvijottamāḥ // LiP_1,71.28 //",
    "GP12lip_1_au:8134": " vāpīkūpataḍāgaiś ca $ dīrghikābhistu sarvataḥ &",
    "GP12lip_1_au:8135": " mattamātaṅgayūthaiś ca % turaṅgaiś ca suśobhanaiḥ // LiP_1,71.29 //",
    "GP12lip_1_au:8136": " rathaiś ca vividhākārair $ vicitrairviśvatomukhaiḥ &",
    "GP12lip_1_au:8137": " sabhāprapādibhiś caiva % krīḍāsthānaiḥ pṛthak pṛthak // LiP_1,71.30 //",
    "GP12lip_1_au:8138": " vedādhyayanaśālābhir $ vividhābhiḥ samantataḥ &",
    "GP12lip_1_au:8139": " adhṛṣyaṃ manasāpyanyair % mayasyaiva ca māyayā // LiP_1,71.31 //",
    "GP12lip_1_au:8140": " <piety of Tripura's inhabitants>",
    "GP12lip_1_au:8141": " pativratābhiḥ sarvatra $ sevitaṃ munipuṅgavāḥ &",
    "GP12lip_1_au:8142": " kṛtvāpi sumahat pāpam % apāpaiḥ śaṅkarārcanāt // LiP_1,71.32 //",
    "GP12lip_1_au:8143": " daityeśvarairmahābhāgaiḥ $ sadāraiḥ sasutairdvijāḥ &",
    "GP12lip_1_au:8144": " śrautasmārtārthadharmajñais % taddharmanirataiḥ sadā // LiP_1,71.33 //",
    "GP12lip_1_au:8145": " mahādevetaraṃ tyaktvā $ devaṃ tasyārcane sthitaiḥ &",
    "GP12lip_1_au:8146": " vyūḍhoraskair vṛṣaskandhaiḥ % sarvāyudhadharaiḥ sadā // LiP_1,71.34 //",
    "GP12lip_1_au:8147": " sarvadā kṣudhitaiścaiva $ dāvāgnisadṛśekṣaṇaiḥ &",
    "GP12lip_1_au:8148": " praśāntaiḥ kupitaiścaiva % kubjair vāmanakais tathā // LiP_1,71.35 //",
    "GP12lip_1_au:8149": " nīlotpaladalaprakhyair $ nīlakuñcitamūrdhajaiḥ &",
    "GP12lip_1_au:8150": " nīlādrimerusaṃkāśair % nīradopamaniḥsvanaiḥ \\",
    "GP12lip_1_au:8151": " mayena rakṣitaiḥ sarvaiḥ śikṣitairyuddhalālasaiḥ // LiP_1,71.36 //",
    "GP12lip_1_au:8152": " atha samararataiḥ sadā samantāc $ chivapadapūjanayā sulabdhavīryaiḥ &",
    "GP12lip_1_au:8153": " ravimarudamarendrasaṃnikāśaiḥ % suramathanaiḥ sudṛḍhaiḥ susevitaṃ tat //",
    "GP12lip_1_au:8154": " sendrā devā dvijaśreṣṭhā $ drumā dāvāgninā yathā &",
    "GP12lip_1_au:8155": " puratrayāgninā dagdhā hy % abhavan daityavaibhavāt // LiP_1,71.38 //",
    "GP12lip_1_au:8156": " athaivaṃ te tadā dagdhā $ devā deveśvaraṃ harim &",
    "GP12lip_1_au:8157": " abhivandya tadā prāhus % tamapratimavarcasam // LiP_1,71.39 //",
    "GP12lip_1_au:8158": " so 'pi nārāyaṇaḥ śrīmān $ cintayāmāsa cetasā &",
    "GP12lip_1_au:8159": " kiṃ kāryaṃ devakāryeṣu % bhagavāniti sa prabhuḥ // LiP_1,71.40 //",
    "GP12lip_1_au:8160": " tadā sasmāra vai yajñaṃ $ yajñamūrtirjanārdanaḥ &",
    "GP12lip_1_au:8161": " yajvā yajñabhugīśāno % yajvanāṃ phaladaḥ prabhuḥ // LiP_1,71.41 //",
    "GP12lip_1_au:8162": " tato yajñaḥ smṛtastena $ devakāryārthasiddhaye &",
    "GP12lip_1_au:8163": " devaṃ te puruṣaṃ caiva % praṇemustuṣṭuvustadā // LiP_1,71.42 //",
    "GP12lip_1_au:8164": " bhagavānapi taṃ dṛṣṭvā $ yajñaṃ prāha sanātanam &",
    "GP12lip_1_au:8165": " sanātanastadā sendrān % devān ālokya cācyutaḥ // LiP_1,71.43 //",
    "GP12lip_1_au:8166": " śrīviṣṇuruvāca anenopasadā devā $ yajadhvaṃ parameśvaram &",
    "GP12lip_1_au:8167": " puratrayavināśāya % jagattrayavibhūtaye // LiP_1,71.44 //",
    "GP12lip_1_au:8168": " sūta uvāca atha tasya vacaḥ śrutvā $ devadevasya dhīmataḥ &",
    "GP12lip_1_au:8169": " siṃhanādaṃ mahatkṛtvā % yajñeśaṃ tuṣṭuvuḥ surāḥ // LiP_1,71.45 //",
    "GP12lip_1_au:8170": " tataḥ saṃcintya bhagavān $ svayameva janārdanaḥ &",
    "GP12lip_1_au:8171": " punaḥ prāha sa sarvāṃstāṃs % tridaśāṃstridaśeśvaraḥ // LiP_1,71.46 //",
    "GP12lip_1_au:8172": " hatvā dagdhvā ca bhūtāni $ bhuktvā cānyāyato 'pi vā &",
    "GP12lip_1_au:8173": " yajedyadi mahādevam % apāpo nātra saṃśayaḥ // LiP_1,71.47 //",
    "GP12lip_1_au:8174": " apāpā naiva hantavyāḥ $ pāpā eva na saṃśayaḥ &",
    "GP12lip_1_au:8175": " hantavyāḥ sarvayatnena % kathaṃ vadhyāḥ surottamāḥ // LiP_1,71.48 //",
    "GP12lip_1_au:8176": " asurā durmadāḥ pāpā $ api devairmahābalaiḥ &",
    "GP12lip_1_au:8177": " tasmānna vadhyā rudrasya % prabhāvāt parameṣṭhinaḥ // LiP_1,71.49 //",
    "GP12lip_1_au:8178": " ko 'haṃ brahmāthavā devā $ daityā devārisūdanāḥ &",
    "GP12lip_1_au:8179": " munayaś ca mahātmānaḥ % prasādena vinā prabhoḥ // LiP_1,71.50 //",
    "GP12lip_1_au:8180": " yaḥ saptaviṃśako nityaḥ $ parātparataraḥ prabhuḥ &",
    "GP12lip_1_au:8181": " viśvāmareśvaro vandyo % viśvādhāro maheśvaraḥ // LiP_1,71.51 //",
    "GP12lip_1_au:8182": " sa eva sarvadeveśaḥ $ sarveṣāmapi śaṅkaraḥ &",
    "GP12lip_1_au:8183": " līlayā devadaityendra- % vibhāgamakaroddharaḥ // LiP_1,71.52 //",
    "GP12lip_1_au:8184": " tasyāṃśam ekaṃ sampūjya $ devā devatvam āgatāḥ &",
    "GP12lip_1_au:8185": " brahmā brahmatvam āpanno hy % ahaṃ viṣṇutvameva ca // LiP_1,71.53 //",
    "GP12lip_1_au:8186": " tam apūjya jagatyasmin $ kaḥ pumān siddhimicchati &",
    "GP12lip_1_au:8187": " tasmāttenaiva hantavyā % liṅgārcanavidher balāt // LiP_1,71.54 //",
    "GP12lip_1_au:8188": " dharmaniṣṭhāś ca te sarve $ śrautasmārtavidhau sthitāḥ &",
    "GP12lip_1_au:8189": " tathāpi yajamānena % raudreṇopasadā prabhum \\",
    "GP12lip_1_au:8190": " rudramiṣṭvā yathānyāyaṃ jeṣyāmo daityasattamān // LiP_1,71.55 //",
    "GP12lip_1_au:8191": " satārakākṣeṇa mayena guptaṃ $ svasthaṃ ca guptaṃ sphaṭikābhamekam &",
    "GP12lip_1_au:8192": " ko nāma hantuṃ tripuraṃ samartho % muktvā trinetraṃ bhagavantamekam //",
    "GP12lip_1_au:8193": " sūta uvāca evamuktvā hariśceṣṭvā $ yajñenopasadā prabhum &",
    "GP12lip_1_au:8194": " upaviṣṭo dadarśātha % bhūtasaṃghānsahasraśaḥ // LiP_1,71.57 //",
    "GP12lip_1_au:8195": " śūlaśaktigadāhastān $ ṭaṅkopalaśilāyudhān &",
    "GP12lip_1_au:8196": " nānāpraharaṇopetān % nānāveṣadharāṃstadā // LiP_1,71.58 //",
    "GP12lip_1_au:8197": " kālāgnirudrasaṃkāśān $ kālarudropamāṃstadā &",
    "GP12lip_1_au:8198": " prāha devo hariḥ sākṣāt % praṇipatya sthitān prabhuḥ // LiP_1,71.59 //",
    "GP12lip_1_au:8199": " viṣṇuruvāca dagdhvā bhittvā ca bhuktvā ca $ gatvā daityapuratrayam &",
    "GP12lip_1_au:8200": " punaryathāgataṃ vīrā % gantumarhatha bhūtaye // LiP_1,71.60 //",
    "GP12lip_1_au:8201": " tataḥ praṇamya deveśaṃ $ bhūtasaṃghāḥ puratrayam &",
    "GP12lip_1_au:8202": " praviśya naṣṭāste sarve % śalabhā iva pāvakam // LiP_1,71.61 //",
    "GP12lip_1_au:8203": " tatastu naṣṭāste sarve $ bhūtā deveśvarājñayā &",
    "GP12lip_1_au:8204": " nanṛtur mumuduś caiva % jagur daityāḥ sahasraśaḥ // LiP_1,71.62 //",
    "GP12lip_1_au:8205": " tuṣṭuvurdevadeveśaṃ $ paramātmānamīśvaram &",
    "GP12lip_1_au:8206": " tataḥ parājitā devā % dhvastavīryāḥ kṣaṇena tu // LiP_1,71.63 //",
    "GP12lip_1_au:8207": " sendrāḥ saṃgamya deveśam $ upendraṃ dhiṣṭhitā bhayāt &",
    "GP12lip_1_au:8208": " tāndṛṣṭvā cintayāmāsa % bhagavānpuruṣottamaḥ // LiP_1,71.64 //",
    "GP12lip_1_au:8209": " kiṃ kṛtyamiti saṃtaptaḥ $ saṃtaptānsendrakānkṣaṇam &",
    "GP12lip_1_au:8210": " kathaṃ tu teṣāṃ daityānāṃ % balaṃ hatvā prayatnataḥ // LiP_1,71.65 //",
    "GP12lip_1_au:8211": " devakāryaṃ kariṣyāmi $ prasādātparameṣṭhinaḥ &",
    "GP12lip_1_au:8212": " pāpaṃ vicārato nāsti % dharmiṣṭhānāṃ na saṃśayaḥ // LiP_1,71.66 //",
    "GP12lip_1_au:8213": " tasmāddaityā na vadhyāste $ bhūtaiścopasadodbhavaiḥ &",
    "GP12lip_1_au:8214": " pāpaṃ nudati dharmeṇa % dharme sarvaṃ pratiṣṭhitam // LiP_1,71.67 //",
    "GP12lip_1_au:8215": " dharmādaiśvaryamityeṣā $ śrutireṣā sanātanī &",
    "GP12lip_1_au:8216": " daityāścaite hi dharmiṣṭhāḥ % sarve tripuravāsinaḥ // LiP_1,71.68 //",
    "GP12lip_1_au:8217": " tasmādavadhyatāṃ prāptā $ nānyathā dvijapuṅgavāḥ &",
    "GP12lip_1_au:8218": " kṛtvāpi sumahatpāpaṃ % rudramabhyarcayanti ye // LiP_1,71.69 //",
    "GP12lip_1_au:8219": " mucyante pātakaiḥ sarvaiḥ $ padmapatramivāṃbhasā &",
    "GP12lip_1_au:8220": " pūjayā bhogasaṃpattir % avaśyaṃ jāyate dvijāḥ // LiP_1,71.70 //",
    "GP12lip_1_au:8221": " tasmātte bhogino daityā $ liṅgārcanaparāyaṇāḥ &",
    "GP12lip_1_au:8222": " tasmātkṛtvā dharmavighnam % ahaṃ devāḥ svamāyayā // LiP_1,71.71 //",
    "GP12lip_1_au:8223": " daityānāṃ devakāryārthaṃ $ jeṣye 'haṃ tripuraṃ kṣaṇāt &",
    "GP12lip_1_au:8224": " sūta uvāca vicāryaivaṃ tatasteṣāṃ % bhagavānpuruṣottamaḥ \\",
    "GP12lip_1_au:8225": " kartuṃ vyavasitaścābhūd dharmavighnaṃ surāriṇām // LiP_1,71.72 //",
    "GP12lip_1_au:8226": " asṛjacca mahātejāḥ $ puruṣaṃ cātmasaṃbhavam &",
    "GP12lip_1_au:8227": " māyī māyāmayaṃ teṣāṃ % dharmavighnārthamacyutaḥ // LiP_1,71.73 //",
    "GP12lip_1_au:8228": " śāstraṃ ca śāstā sarveṣām $ akarotkāmarūpadhṛk &",
    "GP12lip_1_au:8229": " sarvasaṃmohanaṃ māyī % dṛṣṭapratyayasaṃyutam // LiP_1,71.74 //",
    "GP12lip_1_au:8230": " etatsvāṅgabhavāyaiva $ puruṣāyopadiśya tu &",
    "GP12lip_1_au:8231": " māyī māyāmayaṃ śāstraṃ % granthaṣoḍaśalakṣakam // LiP_1,71.75 //",
    "GP12lip_1_au:8232": " śrautasmārtaviruddhaṃ ca $ varṇāśramavivarjitam &",
    "GP12lip_1_au:8233": " ihaiva svarganarakaṃ % pratyayaṃ nānyathā punaḥ // LiP_1,71.76 //",
    "GP12lip_1_au:8234": " tacchāstramupadiśyaiva $ puruṣāyācyutaḥ svayam &",
    "GP12lip_1_au:8235": " puratrayavināśāya % prāhainaṃ puruṣaṃ hariḥ // LiP_1,71.77 //",
    "GP12lip_1_au:8236": " gantumarhasi nāśāya $ bho tūrṇaṃ puravāsinām &",
    "GP12lip_1_au:8237": " dharmās tathā praṇaśyantu % śrautasmārtā na saṃśayaḥ // LiP_1,71.78 //",
    "GP12lip_1_au:8238": " tataḥ praṇamya taṃ māyī $ māyāśāstraviśāradaḥ &",
    "GP12lip_1_au:8239": " praviśya tatpuraṃ tūrṇaṃ % munirmāyāṃ tadākarot // LiP_1,71.79 //",
    "GP12lip_1_au:8240": " māyayā tasya te daityāḥ $ puratrayanivāsinaḥ &",
    "GP12lip_1_au:8241": " śrautaṃ smārtaṃ ca saṃtyajya % tasya śiṣyāstadābhavan // LiP_1,71.80 //",
    "GP12lip_1_au:8242": " tatyajuś ca mahādevaṃ $ śaṅkaraṃ parameśvaram &",
    "GP12lip_1_au:8243": " nārado 'pi tadā māyī % niyogānmāyinaḥ prabhoḥ // LiP_1,71.81 //",
    "GP12lip_1_au:8244": " praviśya tatpuraṃ tena $ māyinā saha dīkṣitaḥ &",
    "GP12lip_1_au:8245": " muniḥ śiṣyaiḥ praśiṣyaiś ca % saṃvṛtaḥ sarvataḥ svayam // LiP_1,71.82 //",
    "GP12lip_1_au:8246": " strīdharmaṃ cākarotstrīṇāṃ $ duścāraphalasiddhidam &",
    "GP12lip_1_au:8247": " cakrustāḥ sarvadā labdhvā % sadya eva phalaṃ striyaḥ // LiP_1,71.83 //",
    "GP12lip_1_au:8248": " janāsaktā babhūvustā $ vinindya patidevatāḥ &",
    "GP12lip_1_au:8249": " adyāpi gauravāttasya % nāradasya kalau muneḥ // LiP_1,71.84 //",
    "GP12lip_1_au:8250": " nāryaścaranti saṃtyajya $ bhartṝn svairaṃ vṛthādhamāḥ &",
    "GP12lip_1_au:8251": " strīṇāṃ mātā pitā bandhuḥ % sakhā mitraṃ ca bāndhavaḥ // LiP_1,71.85 //",
    "GP12lip_1_au:8252": " bhartā eva na saṃdehas $ tathāpy āsahamāyayā &",
    "GP12lip_1_au:8253": " kṛtvāpi sumahatpāpaṃ % yā bhartuḥ premasaṃyutā // LiP_1,71.86 //",
    "GP12lip_1_au:8254": " prāpnuyāt paramaṃ svargaṃ $ narakaṃ ca viparyayāt &",
    "GP12lip_1_au:8255": " puraikā muniśārdūlāḥ % sarvadharmān sadā patim // LiP_1,71.87 //",
    "GP12lip_1_au:8256": " saṃtyajyāpūjayansādhvyo $ devānanyāñjagadgurūn &",
    "GP12lip_1_au:8257": " tāḥ svargalokamāsādya % modante vigatajvarāḥ // LiP_1,71.88 //",
    "GP12lip_1_au:8258": " narakaṃ ca jagāmānyā $ tasmādbhartā parā gatiḥ &",
    "GP12lip_1_au:8259": " tathāpi bhartṝn svāṃs tyaktvā % babhūvuḥ svairavṛttayaḥ // LiP_1,71.89 //",
    "GP12lip_1_au:8260": " māyayā devadevasya $ viṣṇostasyājñayā prabhoḥ &",
    "GP12lip_1_au:8261": " alakṣmīś ca svayaṃ tasya % niyogāttripuraṃ gatā // LiP_1,71.90 //",
    "GP12lip_1_au:8262": " yā lakṣmīstapasā teṣāṃ $ labdhā deveśvarādajāt &",
    "GP12lip_1_au:8263": " bahirgatā parityajya % niyogādbrahmaṇaḥ prabhoḥ // LiP_1,71.91 //",
    "GP12lip_1_au:8264": " buddhimohaṃ tathābhūtaṃ $ viṣṇumāyāvinirmitam &",
    "GP12lip_1_au:8265": " teṣāṃ dattvā kṣaṇaṃ devas % tāsāṃ māyī ca nāradaḥ // LiP_1,71.92 //",
    "GP12lip_1_au:8266": " sukhāsīnau hyasaṃbhrāntau $ dharmavighnārthamavyayau &",
    "GP12lip_1_au:8267": " evaṃ naṣṭe tadā dharme % śrautasmārte suśobhane // LiP_1,71.93 //",
    "GP12lip_1_au:8268": " pāṣaṇḍe khyāpite tena $ viṣṇunā viśvayoninā &",
    "GP12lip_1_au:8269": " tyakte maheśvare daityais % tyakte liṅgārcane tathā // LiP_1,71.94 //",
    "GP12lip_1_au:8270": " strīdharme nikhile naṣṭe $ durācāre vyavasthite &",
    "GP12lip_1_au:8271": " kṛtārtha iva deveśo % devaiḥ sārdhamumāpatim // LiP_1,71.95 //",
    "GP12lip_1_au:8272": " tapasā prāpya sarvajñaṃ $ tuṣṭāva puruṣottamaḥ &",
    "GP12lip_1_au:8273": " śrībhagavānuvāca maheśvarāya devāya % namaste paramātmane // LiP_1,71.96 //",
    "GP12lip_1_au:8274": " nārāyaṇāya śarvāya $ brahmaṇe brahmarūpiṇe &",
    "GP12lip_1_au:8275": " śāśvatāya hyanantāya % avyaktāya ca te namaḥ // LiP_1,71.97 //",
    "GP12lip_1_au:8276": " sūta uvāca evaṃ stutvā mahādevaṃ $ daṇḍavatpraṇipatya ca &",
    "GP12lip_1_au:8277": " jajāpa rudraṃ bhagavān % koṭivāraṃ jale sthitaḥ // LiP_1,71.98 //",
    "GP12lip_1_au:8278": " devāś ca sarve te devaṃ $ tuṣṭuvuḥ parameśvaram &",
    "GP12lip_1_au:8279": " sendrāḥ sasādhyāḥ sayamāḥ % sarudrāḥ samarudgaṇāḥ // LiP_1,71.99 //",
    "GP12lip_1_au:8280": " devā ūcuḥ namaḥ sarvātmane tubhyaṃ $ śaṅkarāyārtihāriṇe &",
    "GP12lip_1_au:8281": " rudrāya nīlarudrāya % kadrudrāya pracetase // LiP_1,71.100 //",
    "GP12lip_1_au:8282": " gatirnaḥ sarvadāsmābhir $ vandyo devārimardanaḥ &",
    "GP12lip_1_au:8283": " tvamādistvamanantaś ca % anantaścākṣayaḥ prabhuḥ // LiP_1,71.101 //",
    "GP12lip_1_au:8284": " prakṛtiḥ puruṣaḥ sākṣāt $ sraṣṭā hartā jagadguro &",
    "GP12lip_1_au:8285": " trātā netā jagatyasmin % dvijānāṃ dvijavatsala // LiP_1,71.102 //",
    "GP12lip_1_au:8286": " varado vāṅmayo vācyo $ vācyavācakavarjitaḥ &",
    "GP12lip_1_au:8287": " yājyo muktyarthamīśāno % yogibhir yogavibhramaiḥ // LiP_1,71.103 //",
    "GP12lip_1_au:8288": " hṛtpuṇḍarīkasuṣire $ yogināṃ saṃsthitaḥ sadā &",
    "GP12lip_1_au:8289": " vadanti sūrayaḥ santaṃ % paraṃ brahmasvarūpiṇam // LiP_1,71.104 //",
    "GP12lip_1_au:8290": " bhavantaṃ tattvam ityāryās $ tejorāśiṃ parātparam &",
    "GP12lip_1_au:8291": " paramātmānamityāhur % asmiñjagati tadvibho // LiP_1,71.105 //",
    "GP12lip_1_au:8292": " dṛṣṭaṃ śrutaṃ sthitaṃ sarvaṃ $ jāyamānaṃ jagadguro &",
    "GP12lip_1_au:8293": " aṇoralpataraṃ prāhur % mahato 'pi mahattaram // LiP_1,71.106 //",
    "GP12lip_1_au:8294": " sarvataḥ pāṇipādaṃ tvāṃ $ sarvato 'kṣiśiromukham &",
    "GP12lip_1_au:8295": " sarvataḥ śrutimalloke % sarvamāvṛtya tiṣṭhasi // LiP_1,71.107 //",
    "GP12lip_1_au:8296": " mahādevamanirdeśyaṃ $ sarvajñaṃ tvāmanāmayam &",
    "GP12lip_1_au:8297": " viśvarūpaṃ virūpākṣaṃ % sadāśivam anāmayam // LiP_1,71.108 //",
    "GP12lip_1_au:8298": " koṭibhāskarasaṃkāśaṃ $ koṭiśītāṃśusannibham &",
    "GP12lip_1_au:8299": " koṭikālāgnisaṃkāśaṃ % ṣaḍviṃśakamanīśvaram // LiP_1,71.109 //",
    "GP12lip_1_au:8300": " pravartakaṃ jagatyasmin $ prakṛteḥ prapitāmaham &",
    "GP12lip_1_au:8301": " vadanti varadaṃ devaṃ % sarvāvāsaṃ svayaṃbhuvam // LiP_1,71.110 //",
    "GP12lip_1_au:8302": " śrutayaḥ śrutisāraṃ tvāṃ $ śrutisāravido janāḥ // LiP_1,71.111 //",
    "GP12lip_1_au:8303": " adṛṣṭamasmābhir anekamūrte $ vinā kṛtaṃ yadbhavatātha loke &",
    "GP12lip_1_au:8304": " tvameva daityāsurabhūtasaṃghān % devān narān sthāvarajaṅgamāṃś ca //",
    "GP12lip_1_au:8305": " pāhi nānyā gatiḥ śaṃbho $ vinihatyāsurottamān &",
    "GP12lip_1_au:8306": " māyayā mohitāḥ sarve % bhavataḥ parameśvara // LiP_1,71.113 //",
    "GP12lip_1_au:8307": " yathā taraṅgā laharīsamūhā $ yudhyanti cānyonyamapāṃnidhau ca &",
    "GP12lip_1_au:8308": " jalāśrayādeva jaḍīkṛtāś ca % surāsurāstadvadajasya sarvam // LiP_1,71.114",
    "GP12lip_1_au:8309": " sūta uvāca ya idaṃ prātarutthāya $ śucirbhūtvā japennaraḥ &",
    "GP12lip_1_au:8310": " śṛṇuyādvā stavaṃ puṇyaṃ % sarvakāmam avāpnuyāt // LiP_1,71.115 //",
    "GP12lip_1_au:8311": " stutastvevaṃ surairviṣṇor $ japena ca maheśvaraḥ &",
    "GP12lip_1_au:8312": " somaḥ somām athāliṅgya % nandidattakaraḥ smayan // LiP_1,71.116 //",
    "GP12lip_1_au:8313": " prāha gaṃbhīrayā vācā $ devānālokya śaṅkaraḥ &",
    "GP12lip_1_au:8314": " jñātaṃ mayedamadhunā % devakāryaṃ sureśvarāḥ // LiP_1,71.117 //",
    "GP12lip_1_au:8315": " viṣṇor māyābalaṃ caiva $ nāradasya ca dhīmataḥ &",
    "GP12lip_1_au:8316": " teṣāmadharmaniṣṭhānāṃ % daityānāṃ devasattamāḥ // LiP_1,71.118 //",
    "GP12lip_1_au:8317": " puratrayavināśaṃ ca $ kariṣye 'haṃ surottamāḥ &",
    "GP12lip_1_au:8318": " sūta uvāca atha sabrahmakā devāḥ % sendropendrāḥ samāgatāḥ // LiP_1,71.119 //",
    "GP12lip_1_au:8319": " śrutvā prabhostadā vākyaṃ $ praṇemustuṣṭuvuś ca te &",
    "GP12lip_1_au:8320": " apyetadantare devī % devamālokya vismitā // LiP_1,71.120 //",
    "GP12lip_1_au:8321": " līlāṃbujena cāhatya $ kalamāha vṛṣadhvajam &",
    "GP12lip_1_au:8322": " devyuvāca krīḍamānaṃ vibho paśya % ṣaṇmukhaṃ ravisannibham // LiP_1,71.121 //",
    "GP12lip_1_au:8323": " putraṃ putravatāṃ śreṣṭhaṃ $ bhūṣitaṃ bhūṣaṇaiḥ śubhaiḥ &",
    "GP12lip_1_au:8324": " mukuṭaiḥ kaṭakaiścaiva % kuṇḍalairvalayaiḥ śubhaiḥ // LiP_1,71.122 //",
    "GP12lip_1_au:8325": " nūpuraiśchannavāraiś ca $ tathā hy udarabandhanaiḥ &",
    "GP12lip_1_au:8326": " kiṅkiṇībhir anekābhir % haimairaśvatthapatrakaiḥ // LiP_1,71.123 //",
    "GP12lip_1_au:8327": " kalpakadrumajaiḥ puṣpaiḥ $ śobhitairalakaiḥ śubhaiḥ &",
    "GP12lip_1_au:8328": " hārair vārijarāgādi- % maṇicitrais tathāṅgadaiḥ // LiP_1,71.124 //",
    "GP12lip_1_au:8329": " muktāphalamayairhāraiḥ $ pūrṇacandrasamaprabhaiḥ &",
    "GP12lip_1_au:8330": " tilakaiś ca mahādeva % paśya putraṃ suśobhanam // LiP_1,71.125 //",
    "GP12lip_1_au:8331": " aṅkitaṃ kuṅkumādyaiś ca $ vṛttaṃ bhasitanirmitam &",
    "GP12lip_1_au:8332": " vaktravṛndaṃ ca paśyeśa % vṛndaṃ kāmalakaṃ yathā // LiP_1,71.126 //",
    "GP12lip_1_au:8333": " netrāṇi ca vibho paśya $ śubhāni tvaṃ śubhāni ca &",
    "GP12lip_1_au:8334": " añjanāni vicitrāṇi % maṅgalārthaṃ ca mātṛbhiḥ // LiP_1,71.127 //",
    "GP12lip_1_au:8335": " gaṅgādibhiḥ kṛttikādyaiḥ $ svāhayā ca viśeṣataḥ &",
    "GP12lip_1_au:8336": " ityevaṃ lokamātuś ca % vāgbhiḥ saṃbodhitaḥ śivaḥ // LiP_1,71.128 //",
    "GP12lip_1_au:8337": " na yayau tṛptimīśānaḥ $ pibanskandānanāmṛtam &",
    "GP12lip_1_au:8338": " na sasmāra ca tāndevān % daityaśastranipīḍitān // LiP_1,71.129 //",
    "GP12lip_1_au:8339": " skandamāliṅgya cāghrāya $ nṛtya putretyuvāca ha &",
    "GP12lip_1_au:8340": " so 'pi līlālaso bālo % nanartārtiharaḥ prabhuḥ // LiP_1,71.130 //",
    "GP12lip_1_au:8341": " sahaiva nanṛtuścānye $ saha tena gaṇeśvarāḥ &",
    "GP12lip_1_au:8342": " trailokyamakhilaṃ tatra % nanarteśājñayā kṣaṇam // LiP_1,71.131 //",
    "GP12lip_1_au:8343": " nāgāś ca nanṛtuḥ sarve $ devāḥ sendrapurogamāḥ &",
    "GP12lip_1_au:8344": " tuṣṭuvurgaṇapāḥ skandaṃ % mumodāṃbā ca mātaraḥ // LiP_1,71.132 //",
    "GP12lip_1_au:8345": " sasṛjuḥ puṣpavarṣāṇi $ jagurgandharvakinnarāḥ &",
    "GP12lip_1_au:8346": " nṛtyāmṛtaṃ tadā pītvā % pārvatīparameśvarau \\",
    "GP12lip_1_au:8347": " avāpatus tadā tṛptiṃ nandinā ca gaṇeśvarāḥ // LiP_1,71.133 //",
    "GP12lip_1_au:8348": " tataḥ sa nandī saha ṣaṇmukhena $ tathā ca sārdhaṃ girirājaputryā &",
    "GP12lip_1_au:8349": " viveśa divyaṃ bhavanaṃ bhavo 'pi % yathāmbudo 'nyāmbudam ambudābhaḥ //",
    "GP12lip_1_au:8350": " dvārasya pārśve te tasthur $ devā devasya dhīmataḥ &",
    "GP12lip_1_au:8351": " tuṣṭuvuś ca mahādevaṃ % kiṃcid udvignacetasaḥ // LiP_1,71.135 //",
    "GP12lip_1_au:8352": " kiṃtu kiṃtviti cānyonyaṃ $ prekṣya caitatsamākulāḥ &",
    "GP12lip_1_au:8353": " pāpā vayam iti hyanye % abhāgyāśceti cāpare // LiP_1,71.136 //",
    "GP12lip_1_au:8354": " bhāgyavantaś ca daityendrā $ iti cānye sureśvarāḥ &",
    "GP12lip_1_au:8355": " pūjāphalamimaṃ teṣām % ityanye neti cāpare // LiP_1,71.137 //",
    "GP12lip_1_au:8356": " etasminnantare teṣāṃ $ śrutvā śabdānanekaśaḥ &",
    "GP12lip_1_au:8357": " kumbhodaro mahātejā % daṇḍenātāḍayatsurān // LiP_1,71.138 //",
    "GP12lip_1_au:8358": " dudruvuste bhayāviṣṭā $ devā hāhetivādinaḥ &",
    "GP12lip_1_au:8359": " apatanmunayaścānye % devāś ca dharaṇītale // LiP_1,71.139 //",
    "GP12lip_1_au:8360": " aho vidherbalaṃ ceti $ munayaḥ kaśyapādayaḥ &",
    "GP12lip_1_au:8361": " dṛṣṭvāpi devadeveśaṃ % devānāṃ cāsuradviṣām // LiP_1,71.140 //",
    "GP12lip_1_au:8362": " abhāgyānna samāptaṃ tu $ kāryamityapare dvijāḥ &",
    "GP12lip_1_au:8363": " procurnamaḥ śivāyeti % pūjya cālpataraṃ hṛdi // LiP_1,71.141 //",
    "GP12lip_1_au:8364": " tataḥ kapardī nandīśo $ mahādevapriyo muniḥ &",
    "GP12lip_1_au:8365": " śūlī mālī tathā hālī % kuṇḍalī valayī gadī // LiP_1,71.142 //",
    "GP12lip_1_au:8366": " vṛṣamāruhya suśvetaṃ $ yayau tasyājñayā tadā &",
    "GP12lip_1_au:8367": " tato vai nandinaṃ dṛṣṭvā % gaṇaḥ kumbhodaro 'pi saḥ // LiP_1,71.143 //",
    "GP12lip_1_au:8368": " praṇamya nandinaṃ mūrdhnā $ saha tena tvaran yayau &",
    "GP12lip_1_au:8369": " nandī bhāti mahātejā % vṛṣapṛṣṭhe vṛṣadhvajaḥ // LiP_1,71.144 //",
    "GP12lip_1_au:8370": " sagaṇo gaṇasenānīr $ meghapṛṣṭhe yathā bhavaḥ &",
    "GP12lip_1_au:8371": " daśayojanavistīrṇaṃ % muktājālair alaṃkṛtam // LiP_1,71.145 //",
    "GP12lip_1_au:8372": " sitātapatraṃ śailāder $ ākāśamiva bhāti tat &",
    "GP12lip_1_au:8373": " tatrāntarbaddhamālā sā % muktāphalamayī śubhā // LiP_1,71.146 //",
    "GP12lip_1_au:8374": " gaṅgākāśānnipatitā $ bhāti mūrdhni vibhoryathā &",
    "GP12lip_1_au:8375": " atha dṛṣṭvā gaṇādhyakṣaṃ % devadundubhayaḥ śubhāḥ // LiP_1,71.147 //",
    "GP12lip_1_au:8376": " niyogādvajriṇaḥ sarve $ vinedurmunipuṅgavāḥ &",
    "GP12lip_1_au:8377": " tuṣṭuvuś ca gaṇeśānaṃ % vāgbhir iṣṭapradaṃ śubham // LiP_1,71.148 //",
    "GP12lip_1_au:8378": " yathā devā bhavaṃ dṛṣṭvā $ prītikaṇṭakitatvacaḥ &",
    "GP12lip_1_au:8379": " niyogādvajriṇo mūrdhni % puṣpavarṣaṃ ca khecarāḥ // LiP_1,71.149 //",
    "GP12lip_1_au:8380": " vavṛṣuś ca sugandhāḍhyaṃ $ nandino gaganoditam &",
    "GP12lip_1_au:8381": " vṛṣṭyā tuṣṭastadā reje % tuṣṭyā puṣṭyā yathārthayā // LiP_1,71.150 //",
    "GP12lip_1_au:8382": " nandī bhavaś cāndrayātu $ snātayā gandhavāriṇā &",
    "GP12lip_1_au:8383": " puṣpairnānāvidhaistatra % bhāti pṛṣṭhaṃ vṛṣasya tat // LiP_1,71.151 //",
    "GP12lip_1_au:8384": " saṃkīrṇaṃ tu divaḥ pṛṣṭhaṃ $ nakṣatrairiva suvratāḥ &",
    "GP12lip_1_au:8385": " kusumaiḥ saṃvṛto nandī % vṛṣapṛṣṭhe rarāja saḥ // LiP_1,71.152 //",
    "GP12lip_1_au:8386": " divaḥ pṛṣṭhe yathā candro $ nakṣatrairiva suvratāḥ &",
    "GP12lip_1_au:8387": " taṃ dṛṣṭvā nandinaṃ devāḥ % sendropendrās tathāvidham // LiP_1,71.153 //",
    "GP12lip_1_au:8388": " tuṣṭuvur gaṇapeśānaṃ $ devadevamivāparam &",
    "GP12lip_1_au:8389": " devā ūcuḥ namaste rudrabhaktāya % rudrajāpyaratāya ca // LiP_1,71.154 //",
    "GP12lip_1_au:8390": " rudrabhaktārtināśāya $ raudrakarmaratāya te &",
    "GP12lip_1_au:8391": " kūṣmāṇḍagaṇanāthāya % yogināṃ pataye namaḥ // LiP_1,71.155 //",
    "GP12lip_1_au:8392": " sarvadāya śaraṇyāya $ sarvajñāyārtihāriṇe &",
    "GP12lip_1_au:8393": " vedānāṃ pataye caiva % vedavedyāya te namaḥ // LiP_1,71.156 //",
    "GP12lip_1_au:8394": " vajriṇe vajradaṃṣṭrāya $ vajrivajranivāriṇe &",
    "GP12lip_1_au:8395": " vajrālaṃkṛtadehāya % vajriṇārādhitāya te // LiP_1,71.157 //",
    "GP12lip_1_au:8396": " raktāya raktanetrāya $ raktāṃbaradharāya te &",
    "GP12lip_1_au:8397": " raktānāṃ bhavapādābje % rudralokapradāyine // LiP_1,71.158 //",
    "GP12lip_1_au:8398": " namaḥ senādhipataye $ rudrāṇāṃ pataye namaḥ &",
    "GP12lip_1_au:8399": " bhūtānāṃ bhuvaneśānāṃ % pataye pāpahāriṇe // LiP_1,71.159 //",
    "GP12lip_1_au:8400": " rudrāya rudrapataye $ raudrapāpaharāya te &",
    "GP12lip_1_au:8401": " namaḥ śivāya saumyāya % rudrabhaktāya te namaḥ // LiP_1,71.160 //",
    "GP12lip_1_au:8402": " sūta uvāca tataḥ prīto gaṇādhyakṣaḥ $ prāha devāṃśchivātmajaḥ &",
    "GP12lip_1_au:8403": " rathaṃ ca sārathiṃ śaṃbhoḥ % kārmukaṃ śaramuttamam // LiP_1,71.161 //",
    "GP12lip_1_au:8404": " kartumarhatha yatnena $ naṣṭaṃ matvā puratrayam &",
    "GP12lip_1_au:8405": " atha te brahmaṇā sārdhaṃ % tathā vai viśvakarmaṇā // LiP_1,71.162 //",
    "GP12lip_1_au:8406": " rathaṃ cakruḥ susaṃrabdhā $ devadevasya dhīmataḥ // LiP_1,71.163 //",
    "GP12lip_1_au:8407": " iti śrīliṅgamahāpurāṇe pūrvabhāge puradāhe nandikeśvaravākyaṃ nāma ekasaptatitamo 'dhyāyaḥ",
    "GP12lip_1_au:8408": " LiP, 1, 72",
    "GP12lip_1_au:8409": " sūta uvāca <Śivas chariot for destruction of Tripura>",
    "GP12lip_1_au:8410": " atha rudrasya devasya $ nirmito viśvakarmaṇā &",
    "GP12lip_1_au:8411": " sarvalokamayo divyo % ratho yatnena sādaram // LiP_1,72.1 //",
    "GP12lip_1_au:8412": " sarvabhūtamayaścaiva $ sarvadevanamaskṛtaḥ &",
    "GP12lip_1_au:8413": " sarvadevamayaścaiva % sauvarṇaḥ sarvasaṃmataḥ // LiP_1,72.2 //",
    "GP12lip_1_au:8414": " rathāṅgaṃ dakṣiṇaṃ sūryo $ vāmāṅgaṃ soma eva ca &",
    "GP12lip_1_au:8415": " dakṣiṇaṃ dvādaśāraṃ hi % ṣoḍaśāraṃ tathottaram // LiP_1,72.3 //",
    "GP12lip_1_au:8416": " areṣu teṣu viprendrāś $ cādityā dvādaśaiva tu &",
    "GP12lip_1_au:8417": " śaśinaḥ ṣoḍaśāreṣu % kalā vāmasya suvratāḥ // LiP_1,72.4 //",
    "GP12lip_1_au:8418": " ṛkṣāṇi ca tadā tasya $ vāmasyaiva tu bhūṣaṇam &",
    "GP12lip_1_au:8419": " nemyaḥ ṣaḍṛtavaścaiva % tayorvai viprapuṅgavāḥ // LiP_1,72.5 //",
    "GP12lip_1_au:8420": " puṣkaraṃ cāntarikṣaṃ vai $ rathanīḍaś ca mandaraḥ &",
    "GP12lip_1_au:8421": " astādrirudayādriś ca % ubhau tau kūbarau smṛtau // LiP_1,72.6 //",
    "GP12lip_1_au:8422": " adhiṣṭhānaṃ mahāmerur $ āśrayāḥ kesarācalāḥ &",
    "GP12lip_1_au:8423": " vegaḥ saṃvatsarastasya % ayane cakrasaṃgamau // LiP_1,72.7 //",
    "GP12lip_1_au:8424": " muhūrtā bandhurāstasya $ śamyāścaiva kalāḥ smṛtāḥ &",
    "GP12lip_1_au:8425": " tasya kāṣṭhāḥ smṛtā ghoṇā % cākṣadaṇḍāḥ kṣaṇāś ca vai // LiP_1,72.8 //",
    "GP12lip_1_au:8426": " nimeṣāścānukarṣāś ca $ īṣā cāsya lavāḥ smṛtāḥ &",
    "GP12lip_1_au:8427": " dyaurvarūthaṃ rathasyāsya % svargamokṣāvubhau dhvajau // LiP_1,72.9 //",
    "GP12lip_1_au:8428": " dharmo virāgo daṇḍo 'sya $ yajñā daṇḍāśrayāḥ smṛtāḥ &",
    "GP12lip_1_au:8429": " dakṣiṇāḥ saṃdhayastasya % lohāḥ pañcāśadagnayaḥ // LiP_1,72.10 //",
    "GP12lip_1_au:8430": " yugāntakoṭī tau tasya $ dharmakāmāvubhau smṛtau &",
    "GP12lip_1_au:8431": " īṣādaṇḍastathāvyaktaṃ % buddhistasyaiva naḍvalaḥ // LiP_1,72.11 //",
    "GP12lip_1_au:8432": " koṇas tathā hyahaṅkāro $ bhūtāni ca balaṃ smṛtam &",
    "GP12lip_1_au:8433": " indriyāṇi ca tasyaiva % bhūṣaṇāni samantataḥ // LiP_1,72.12 //",
    "GP12lip_1_au:8434": " śraddhā ca gatirasyaiva $ vedāstasya hayāḥ smṛtāḥ &",
    "GP12lip_1_au:8435": " padāni bhūṣaṇānyeva % ṣaḍaṅgānyupabhūṣaṇam // LiP_1,72.13 //",
    "GP12lip_1_au:8436": " purāṇanyāyamīmāṃsā- $ dharmaśāstrāṇi suvratāḥ &",
    "GP12lip_1_au:8437": " vālāśrayāḥ paṭāścaiva % sarvalakṣaṇasaṃyutāḥ // LiP_1,72.14 //",
    "GP12lip_1_au:8438": " mantrā ghaṇṭāḥ smṛtāsteṣāṃ $ varṇāḥ pādāstathāśramāḥ &",
    "GP12lip_1_au:8439": " avacchedo hyanantastu % sahasraphaṇabhūṣitaḥ // LiP_1,72.15 //",
    "GP12lip_1_au:8440": " diśaḥ pādā rathasyāsya $ tathā copadiśaś ca ha &",
    "GP12lip_1_au:8441": " puṣkarādyāḥ patākāś ca % sauvarṇā ratnabhūṣitāḥ // LiP_1,72.16 //",
    "GP12lip_1_au:8442": " samudrāstasya catvāro $ rathakambalikāḥ smṛtāḥ &",
    "GP12lip_1_au:8443": " gaṅgādyāḥ saritaḥ śreṣṭhāḥ % sarvābharaṇabhūṣitāḥ // LiP_1,72.17 //",
    "GP12lip_1_au:8444": " cāmarāsaktahastāgrāḥ $ sarvāḥ strīrūpaśobhitāḥ &",
    "GP12lip_1_au:8445": " tatratatra kṛtasthānāḥ % śobhayāṃcakrire ratham // LiP_1,72.18 //",
    "GP12lip_1_au:8446": " āvahādyās tathā sapta $ sopānaṃ haimamuttamam &",
    "GP12lip_1_au:8447": " sārathirbhagavānbrahmā % devābhīṣudharāḥ smṛtāḥ // LiP_1,72.19 //",
    "GP12lip_1_au:8448": " pratodo brahmaṇastasya $ praṇavo brahmadaivatam &",
    "GP12lip_1_au:8449": " lokālokācalastasya % sasopānaḥ samantataḥ // LiP_1,72.20 //",
    "GP12lip_1_au:8450": " viṣamaś ca tadā bāhyo $ mānasādriḥ suśobhanaḥ &",
    "GP12lip_1_au:8451": " nāsāḥ samantatastasya % sarva evācalāḥ smṛtāḥ // LiP_1,72.21 //",
    "GP12lip_1_au:8452": " talāḥ kapotāḥ kāpotāḥ $ sarve talanivāsinaḥ &",
    "GP12lip_1_au:8453": " merureva mahāchatraṃ % mandaraḥ pārśvaḍiṇḍimaḥ // LiP_1,72.22 //",
    "GP12lip_1_au:8454": " śailendraḥ kārmukaṃ caiva $ jyā bhujaṅgādhipaḥ svayam &",
    "GP12lip_1_au:8455": " kālarātryā tathaiveha % tathendradhanuṣā punaḥ // LiP_1,72.23 //",
    "GP12lip_1_au:8456": " ghaṇṭā sarasvatī devī $ dhanuṣaḥ śrutirūpiṇī &",
    "GP12lip_1_au:8457": " iṣurviṣṇurmahātejāḥ % śalyaṃ somaḥ śarasya ca // LiP_1,72.24 //",
    "GP12lip_1_au:8458": " kālāgnistaccharasyaiva $ sākṣāttīkṣṇaḥ sudāruṇaḥ &",
    "GP12lip_1_au:8459": " anīkaṃ viṣasambhūtaṃ % vāyavo vājakāḥ smṛtāḥ // LiP_1,72.25 //",
    "GP12lip_1_au:8460": " evaṃ kṛtvā rathaṃ divyaṃ $ kārmukaṃ ca śaraṃ tathā &",
    "GP12lip_1_au:8461": " sārathiṃ jagatāṃ caiva % brahmāṇaṃ prabhumīśvaram // LiP_1,72.26 //",
    "GP12lip_1_au:8462": " āruroha rathaṃ divyaṃ $ raṇamaṇḍanadhṛg bhavaḥ &",
    "GP12lip_1_au:8463": " sarvadevagaṇairyuktaṃ % kampayanniva rodasī // LiP_1,72.27 //",
    "GP12lip_1_au:8464": " <Śiva mounts the chariot>",
    "GP12lip_1_au:8465": " ṛṣibhiḥ stūyamānaś ca $ vandyamānaś ca bandibhiḥ &",
    "GP12lip_1_au:8466": " upanṛttaścāpsarasāṃ % gaṇairnṛtyaviśāradaiḥ // LiP_1,72.28 //",
    "GP12lip_1_au:8467": " suśobhamāno varadaḥ $ samprekṣyaiva ca sārathim &",
    "GP12lip_1_au:8468": " tasminnārohati rathaṃ % kalpitaṃ lokasaṃbhṛtam // LiP_1,72.29 //",
    "GP12lip_1_au:8469": " śirobhiḥ patitā bhūmīṃ $ turagā vedasaṃbhavāḥ &",
    "GP12lip_1_au:8470": " athādhastādrathasyāsya % bhagavān dharaṇīdharaḥ // LiP_1,72.30 //",
    "GP12lip_1_au:8471": " vṛṣendrarūpī cotthāpya $ sthāpayāmāsa vai kṣaṇam &",
    "GP12lip_1_au:8472": " kṣaṇāntare vṛṣendro 'pi % jānubhyāmagamaddharām // LiP_1,72.31 //",
    "GP12lip_1_au:8473": " abhīṣuhasto bhagavān $ udyamya ca hayān vibhuḥ &",
    "GP12lip_1_au:8474": " sthāpayāmāsa devasya % vacanādvai rathaṃ śubham // LiP_1,72.32 //",
    "GP12lip_1_au:8475": " tato 'śvāṃścodayāmāsa $ manomārutaraṃhasaḥ &",
    "GP12lip_1_au:8476": " purāṇyuddiśya khasthāni % dānavānāṃ tarasvinām // LiP_1,72.33 //",
    "GP12lip_1_au:8477": " athāha bhagavān rudro $ devānālokya śaṅkaraḥ &",
    "GP12lip_1_au:8478": " paśūnāmādhipatyaṃ me % dattaṃ hanmi tato 'surān // LiP_1,72.34 //",
    "GP12lip_1_au:8479": " pṛthakpaśutvaṃ devānāṃ $ tathānyeṣāṃ surottamāḥ &",
    "GP12lip_1_au:8480": " kalpayitvaiva vadhyāste % nānyathā naiva sattamāḥ // LiP_1,72.35 //",
    "GP12lip_1_au:8481": " iti śrutvā vacaḥ sarvaṃ $ devadevasya dhīmataḥ &",
    "GP12lip_1_au:8482": " viṣādamagaman sarve % paśutvaṃ prati śaṅkitāḥ // LiP_1,72.36 //",
    "GP12lip_1_au:8483": " teṣāṃ bhāvaṃ tato jñātvā $ devastānidamabravīt &",
    "GP12lip_1_au:8484": " mā vo 'stu paśubhāve 'smin % bhayaṃ vibudhasattamāḥ // LiP_1,72.37 //",
    "GP12lip_1_au:8485": " śrūyatāṃ paśubhāvasya $ vimokṣaḥ kriyatāṃ ca saḥ &",
    "GP12lip_1_au:8486": " yo vai pāśupataṃ divyaṃ % cariṣyati sa mokṣyati // LiP_1,72.38 //",
    "GP12lip_1_au:8487": " paśutvāditi satyaṃ ca $ pratijñātaṃ samāhitāḥ &",
    "GP12lip_1_au:8488": " ye cāpyanye cariṣyanti % vrataṃ pāśupataṃ mama // LiP_1,72.39 //",
    "GP12lip_1_au:8489": " mokṣyanti te na saṃdehaḥ $ paśutvāt surasattamāḥ &",
    "GP12lip_1_au:8490": " naiṣṭhikaṃ dvādaśābdaṃ vā % tadardhaṃ varṣakatrayam // LiP_1,72.40 //",
    "GP12lip_1_au:8491": " śuśrūṣāṃ kārayedyastu $ sa paśutvādvimucyate &",
    "GP12lip_1_au:8492": " tasmātparamidaṃ divyaṃ % cariṣyatha surottamāḥ // LiP_1,72.41 //",
    "GP12lip_1_au:8493": " tatheti cābruvandevāḥ $ śive lokanamaskṛte &",
    "GP12lip_1_au:8494": " tasmādvai paśavaḥ sarve % devāsuranarāḥ prabhoḥ // LiP_1,72.42 //",
    "GP12lip_1_au:8495": " rudraḥ paśupatiścaiva $ paśupāśavimocakaḥ &",
    "GP12lip_1_au:8496": " yaḥ paśustatpaśutvaṃ ca % vratenānena saṃtyajet // LiP_1,72.43 //",
    "GP12lip_1_au:8497": " tatkṛtvā na ca pāpīyān $ iti śāstrasya niścayaḥ &",
    "GP12lip_1_au:8498": " <Gaṇeśa pacified>",
    "GP12lip_1_au:8499": " tato vināyakaḥ sākṣād % bālo 'bālaparākramaḥ // LiP_1,72.44 //",
    "GP12lip_1_au:8500": " apūjitastadā devaiḥ $ prāha devānnivārayan &",
    "GP12lip_1_au:8501": " śrīvināyaka uvāca māmapūjya jagatyasmin % bhakṣyabhojyādibhiḥ śubhaiḥ // LiP_1,72.45 //",
    "GP12lip_1_au:8502": " kaḥ pumānsiddhimāpnoti $ devo vā dānavo 'pi vā &",
    "GP12lip_1_au:8503": " tatastasmin kṣaṇādeva % devakārye sureśvarāḥ // LiP_1,72.46 //",
    "GP12lip_1_au:8504": " vighnaṃ kariṣye deveśa $ kathaṃ kartuṃ samudyatāḥ &",
    "GP12lip_1_au:8505": " tataḥ sendrāḥ surāḥ sarve % bhītāḥ sampūjya taṃ prabhum // LiP_1,72.47 //",
    "GP12lip_1_au:8506": " bhakṣyabhojyādibhiścaiva $ uṇḍaraiścaiva modakaiḥ &",
    "GP12lip_1_au:8507": " abruvaṃste gaṇeśānaṃ % nirvighnaṃ cāstu naḥ sadā // LiP_1,72.48 //",
    "GP12lip_1_au:8508": " bhavo 'pyanekaiḥ kusumair gaṇeśaṃ bhakṣyaiś ca bhojyaiḥ surasaiḥ",
    "GP12lip_1_au:8509": " sugandhaiḥ /*",
    "GP12lip_1_au:8510": " āliṅgya cāghrāya sutaṃ tadānīmapūjayatsarvasurendramukhyaḥ // LiP_1,72.49",
    "GP12lip_1_au:8511": " sampūjya pūjyaṃ saha devasaṃghair $ vināyakaṃ nāyakamīśvarāṇām &",
    "GP12lip_1_au:8512": " gaṇeśvaraireva nagendradhanvā % puratrayaṃ dagdhumasau jagāma //",
    "GP12lip_1_au:8513": " <army of the gods>",
    "GP12lip_1_au:8514": " taṃ devadevaṃ surasiddhasaṃghā $ maheśvaraṃ bhūtagaṇāś ca sarve &",
    "GP12lip_1_au:8515": " gaṇeśvarā nandimukhāstadānīṃ % svavāhanairanvayurīśamīśāḥ // LiP_1,72.51",
    "GP12lip_1_au:8516": " agre surāṇāṃ ca gaṇeśvarāṇāṃ $ tadātha nandī girirājakalpam &",
    "GP12lip_1_au:8517": " vimānamāruhya puraṃ prahartuṃ % jagāma mṛtyuṃ bhagavāniveśaḥ //",
    "GP12lip_1_au:8518": " yāntaṃ tadānīṃ tu śilādaputram $ āruhya nāgendravṛṣāśvavaryān &",
    "GP12lip_1_au:8519": " devāstadānīṃ gaṇapāś ca sarve % gaṇā yayuḥ svāyudhacihnahastāḥ //",
    "GP12lip_1_au:8520": " khagendramāruhya nagendrakalpaṃ khagadhvajo vāmata eva śaṃbhoḥ /*",
    "GP12lip_1_au:8521": " jagāma jagatāṃ hitāya puratrayaṃ dagdhumaluptaśaktiḥ // LiP_1,72.54 //*",
    "GP12lip_1_au:8522": " taṃ sarvadevāḥ suralokanāthaṃ samantataścānvayuraprameyam /*",
    "GP12lip_1_au:8523": " surāsureśaṃ sahasraraśmir bhagavān sutīkṣṇaḥ // LiP_1,72.55 //*",
    "GP12lip_1_au:8524": " rarāja madhye bhagavānsurāṇāṃ $ vivāhano vārijapatravarṇaḥ &",
    "GP12lip_1_au:8525": " yathā sumeroḥ śikharādhirūḍhaḥ % sahasraraśmir bhagavān sutīkṣṇaḥ //",
    "GP12lip_1_au:8526": " sahasranetraḥ prathamaḥ surāṇāṃ $ gajendramāruhya ca dakṣiṇe 'sya &",
    "GP12lip_1_au:8527": " jagāma rudrasya puraṃ nihantuṃ % yathoragāṃstatra tu vainateyaḥ //",
    "GP12lip_1_au:8528": " taṃ siddhagandharvasurendravīrāḥ $ surendravṛndādhipam indram īśam &",
    "GP12lip_1_au:8529": " samantatastuṣṭuvuriṣṭadaṃ te % jayeti śakraṃ varapuṣpavṛṣṭyā //",
    "GP12lip_1_au:8530": " tadā hyahalyopapatiṃ sureśaṃ jagatpatiṃ diviṣṭhāḥ /*",
    "GP12lip_1_au:8531": " praṇemurālokya sahasranetraṃ salīlamaṃbā tanayaṃ yathendram // LiP_1,72.59",
    "GP12lip_1_au:8532": " yamapāvakavitteśā $ vāyurnirṛtireva ca &",
    "GP12lip_1_au:8533": " apāmpatis tatheśāno % bhavaṃ cānu samāgatāḥ // LiP_1,72.60 //",
    "GP12lip_1_au:8534": " vīrabhadro raṇe bhadro $ nairṛtyāṃ vai rathasya tu &",
    "GP12lip_1_au:8535": " vṛṣabhendraṃ samāruhya % romajaiś ca samāvṛtaḥ // LiP_1,72.61 //",
    "GP12lip_1_au:8536": " sevāṃ cakre puraṃ hantuṃ $ devadevaṃ triyaṃbakam &",
    "GP12lip_1_au:8537": " mahākālo mahātejā % mahādeva ivāparaḥ // LiP_1,72.62 //",
    "GP12lip_1_au:8538": " vāyavyāṃ sagaṇaiḥ sārdhaṃ $ sevāṃ cakre rathasya tu // LiP_1,72.63 //",
    "GP12lip_1_au:8539": " ṣaṇmukho 'pi saha siddhacāraṇaiḥ $ senayā ca girirājasaṃnibhaḥ &",
    "GP12lip_1_au:8540": " devanāthagaṇavṛndasaṃvṛto % vāraṇena ca tathāgnisaṃbhavaḥ // LiP_1,72.64",
    "GP12lip_1_au:8541": " vighnaṃ gaṇeśo 'pyasureśvarāṇāṃ $ kṛtvā surāṇāṃ bhagavānavighnam &",
    "GP12lip_1_au:8542": " vighneśvaro vighnagaṇaiś ca sārdhaṃ % taṃ deśamīśānapadaṃ jagāma //",
    "GP12lip_1_au:8543": " kālī tadā kālaniśāprakāśaṃ $ śūlaṃ kapālābharaṇā kareṇa &",
    "GP12lip_1_au:8544": " prakampayantī ca tadā surendrān % mahāsurāsṛṅmadhupānamattā // LiP_1,72.66",
    "GP12lip_1_au:8545": " mattebhagāmī madalolanetrā $ mattaiḥ piśācaiś ca gaṇaiś ca mattaiḥ &",
    "GP12lip_1_au:8546": " mattebhacarmāṃbaraveṣṭitāṅgī % yayau purastācca gaṇeśvarasya //",
    "GP12lip_1_au:8547": " tāṃ siddhagandharvapiśācayakṣa- $ vidyādharāhīndrasurendramukhyāḥ &",
    "GP12lip_1_au:8548": " praṇemuruccairabhituṣṭuvuś ca % jayeti devīṃ himaśailaputrīm //",
    "GP12lip_1_au:8549": " mātaraḥ suravarārisūdanāḥ $ sādaraṃ suragaṇaiḥ supūjitāḥ &",
    "GP12lip_1_au:8550": " mātaraṃ yayuratha svavāhanaiḥ % svairgaṇairdhvajadharaiḥ samantataḥ //",
    "GP12lip_1_au:8551": " durgārūḍhamṛgādhipā duratigā dordaṇḍavṛndaiḥ śivā $",
    "GP12lip_1_au:8552": " bibhrāṇāṅkuśaśūlapāśaparaśuṃ cakrāsiśaṅkhāyudham &",
    "GP12lip_1_au:8553": " prauḍhādityasahasrasadṛśairnetrairdahantī pathaṃ bālā- % bālaparākramā bhagavatī daityānprahartuṃ yayau // LiP_1,72.70 //",
    "GP12lip_1_au:8554": " taṃ devamīśaṃ tripuraṃ nihantuṃ $ tadā tu devendraraviprakāśāḥ &",
    "GP12lip_1_au:8555": " gajairhayaiḥ siṃhavarai rathaiś ca % vṛṣairyayuste gaṇarājamukhyāḥ //",
    "GP12lip_1_au:8556": " halaiś ca phālair musalair bhuśuṇḍair $ girīndrakūṭair girisannibhāste &",
    "GP12lip_1_au:8557": " yayuḥ purastāddhi maheśvarasya % sureśvarā bhūtagaṇeśvarāś ca //",
    "GP12lip_1_au:8558": " tathendrapadmodbhavaviṣṇumukhyāḥ $ surā gaṇeśāś ca gaṇeśamīśam &",
    "GP12lip_1_au:8559": " jayeti vāgbhir bhagavantamūcuḥ % kirīṭadattāñjalayaḥ samantāt //",
    "GP12lip_1_au:8560": " nanṛturmunayaḥ sarve $ daṇḍahastā jaṭādharāḥ &",
    "GP12lip_1_au:8561": " vavṛṣuḥ puṣpavarṣāṇi % khecarāḥ siddhacāraṇāḥ \\",
    "GP12lip_1_au:8562": " puratrayaṃ ca viprendrāḥ prāṇadatsarvatas tathā // LiP_1,72.74 //",
    "GP12lip_1_au:8563": " gaṇeśvarair devagaṇaiś ca bhṛṅgī $ sahāvṛtaḥ sarvagaṇendravaryaḥ &",
    "GP12lip_1_au:8564": " jagāma yogī tripuraṃ nihantuṃ % vimānamāruhya yathā mahendraḥ //",
    "GP12lip_1_au:8565": " keśo vigatavāsāś ca $ mahākeśo mahājvaraḥ &",
    "GP12lip_1_au:8566": " somavallī savarṇaś ca % somapaḥ senakas tathā // LiP_1,72.76 //",
    "GP12lip_1_au:8567": " somadhṛk sūryavācaś ca $ sūryapeṣaṇakas tathā &",
    "GP12lip_1_au:8568": " sūryākṣaḥ sūrināmā ca % suraḥ sundara eva ca // LiP_1,72.77 //",
    "GP12lip_1_au:8569": " prakudaḥ kakudantaś ca $ kampanaś ca prakampanaḥ &",
    "GP12lip_1_au:8570": " indraś cendrajayaścaiva % mahābhīr bhīmakas tathā // LiP_1,72.78 //",
    "GP12lip_1_au:8571": " śatākṣaścaiva pañcākṣaḥ $ sahasrākṣo mahodaraḥ &",
    "GP12lip_1_au:8572": " yamajihvaḥ śatāśvaś ca % kaṇṭhanaḥ kaṇṭhapūjanaḥ // LiP_1,72.79 //",
    "GP12lip_1_au:8573": " dviśikhas triśikhaścaiva $ tathā pañcaśikho dvijāḥ &",
    "GP12lip_1_au:8574": " muṇḍo 'rdhamuṇḍo dīrghaś ca % piśācāsyaḥ pinākadhṛk // LiP_1,72.80 //",
    "GP12lip_1_au:8575": " pippalāyatanaścaiva $ tathā hyaṅgārakāśanaḥ &",
    "GP12lip_1_au:8576": " śithilaḥ śithilāsyaś ca % akṣapādo hyajaḥ kujaḥ // LiP_1,72.81 //",
    "GP12lip_1_au:8577": " ajavaktro hayavaktro $ gajavaktro 'rdhvavaktrakaḥ &",
    "GP12lip_1_au:8578": " ityādyāḥ parivāryeśaṃ % lakṣyalakṣaṇavarjitāḥ // LiP_1,72.82 //",
    "GP12lip_1_au:8579": " vṛndaśastaṃ samāvṛtya $ jagmuḥ somaṃ gaṇairvṛtāḥ &",
    "GP12lip_1_au:8580": " sahasrāṇāṃ sahasrāṇi % rudrāṇāmūrdhvaretasām // LiP_1,72.83 //",
    "GP12lip_1_au:8581": " samāvṛtya mahādevaṃ $ devadevaṃ maheśvaram &",
    "GP12lip_1_au:8582": " dagdhuṃ puratrayaṃ jagmuḥ % koṭikoṭigaṇairvṛtāḥ // LiP_1,72.84 //",
    "GP12lip_1_au:8583": " trayastriṃśatsurāścaiva $ trayaś ca triśatās tathā &",
    "GP12lip_1_au:8584": " trayaś ca trisahasrāṇi % jagmurdevāḥ samantataḥ // LiP_1,72.85 //",
    "GP12lip_1_au:8585": " mātaraḥ sarvalokānāṃ $ gaṇānāṃ caiva mātaraḥ &",
    "GP12lip_1_au:8586": " bhūtānāṃ mātaraścaiva % jagmurdevasya pṛṣṭhataḥ // LiP_1,72.86 //",
    "GP12lip_1_au:8587": " bhāti madhye gaṇānāṃ ca $ rathamadhye gaṇeśvaraḥ &",
    "GP12lip_1_au:8588": " nabhasyamalanakṣatre % tārāmadhya ivoḍurāṭ // LiP_1,72.87 //",
    "GP12lip_1_au:8589": " rarāja devī devasya $ girijā pārśvasaṃsthitā &",
    "GP12lip_1_au:8590": " tadā prabhāvato gaurī % bhavasyeva jaganmayī // LiP_1,72.88 //",
    "GP12lip_1_au:8591": " śubhāvatī tadā devī $ pārśvasaṃsthā vibhāti sā &",
    "GP12lip_1_au:8592": " cāmarāsaktahastāgrā % sā hemāṃbujavarṇikā // LiP_1,72.89 //",
    "GP12lip_1_au:8593": " atha vibhāti vibhorviśadaṃ vapur $ bhasitabhāsitamaṃbikayā tayā &",
    "GP12lip_1_au:8594": " sitamivābhramaho saha vidyutā % nabhasi devapateḥ parameṣṭhinaḥ //",
    "GP12lip_1_au:8595": " bhātīndradhanuṣākāśaṃ $ meruṇā ca yathā jagat &",
    "GP12lip_1_au:8596": " hiraṇyadhanuṣā saumyaṃ % vapuḥ śaṃbhoḥ śaśidyuti // LiP_1,72.91 //",
    "GP12lip_1_au:8597": " sitātapatraṃ ratnāṃśu- $ miśritaṃ parameṣṭhinaḥ &",
    "GP12lip_1_au:8598": " yathodaye śaśāṅkasya % bhātyakhaṇḍaṃ hi maṇḍalam // LiP_1,72.92 //",
    "GP12lip_1_au:8599": " sadukūlā śive raktā $ lambitā bhāti mālikā &",
    "GP12lip_1_au:8600": " chatrāntā ratnajākāśāt % patantīva saridvarā // LiP_1,72.93 //",
    "GP12lip_1_au:8601": " atha mahendraviriñcivibhāvasu- $ prabhṛtibhir natapādasaroruhaḥ &",
    "GP12lip_1_au:8602": " saha tadā ca jagāma tayāṃbayā % sakalalokahitāya puratrayam // LiP_1,72.94",
    "GP12lip_1_au:8603": " dagdhuṃ samartho manasā kṣaṇena $ carācaraṃ sarvamidaṃ triśūlī &",
    "GP12lip_1_au:8604": " kimatra dagdhuṃ tripuraṃ pinākī % svayaṃ gataścātra gaṇaiś ca sārdham //",
    "GP12lip_1_au:8605": " rathena kiṃ ceṣuvareṇa tasya $ gaṇaiś ca kiṃ devagaṇaiś ca śaṃbhoḥ &",
    "GP12lip_1_au:8606": " puratrayaṃ dagdhumaluptaśakteḥ % kimetad ityāhur ajendramukhyāḥ //",
    "GP12lip_1_au:8607": " manvāma nūnaṃ bhagavānpinākī $ līlārthametatsakalaṃ pravarttum &",
    "GP12lip_1_au:8608": " vyavasthitaśceti tathānyathā ced % āḍambareṇāsya phalaṃ kimanyat //",
    "GP12lip_1_au:8609": " puratrayasyāsya samīpavartī $ sureśvarair nandimukhaiś ca nandī &",
    "GP12lip_1_au:8610": " gaṇairgaṇeśastu rarāja devyā % jagadratho merurivāṣṭaśṛṅgaiḥ //",
    "GP12lip_1_au:8611": " atha nirīkṣya sureśvaramīśvaraṃ $ sagaṇamadrisutāsahitaṃ tadā &",
    "GP12lip_1_au:8612": " tripuraraṅgatalopari saṃsthitaḥ % suragaṇo 'nujagāma svayaṃ tathā //",
    "GP12lip_1_au:8613": " jagattrayaṃ sarvamivāparaṃ tat $ puratrayaṃ tatra vibhāti samyak &",
    "GP12lip_1_au:8614": " nareśvaraiścaiva gaṇaiś ca devaiḥ % suretaraiś ca trividhairmunīndrāḥ //",
    "GP12lip_1_au:8615": " <Śiva burns Tripura>",
    "GP12lip_1_au:8616": " atha sajyaṃ dhanuḥ kṛtvā $ śarvaḥ saṃdhāya taṃ śaram &",
    "GP12lip_1_au:8617": " yuktvā pāśupatāstreṇa % tripuraṃ samacintayat // LiP_1,72.101 //",
    "GP12lip_1_au:8618": " tasmin sthite mahādeve $ rudre vitatakārmuke &",
    "GP12lip_1_au:8619": " purāṇi tena kālena % jagmurekatvamāśu vai // LiP_1,72.102 //",
    "GP12lip_1_au:8620": " ekībhāvaṃ gate caiva $ tripure samupāgate &",
    "GP12lip_1_au:8621": " babhūva tumulo harṣo % devatānāṃ mahātmanām // LiP_1,72.103 //",
    "GP12lip_1_au:8622": " tato devagaṇāḥ sarve $ siddhāś ca paramarṣayaḥ &",
    "GP12lip_1_au:8623": " jayeti vāco mumucuḥ % saṃstuvanto 'ṣṭamūrtikam // LiP_1,72.104 //",
    "GP12lip_1_au:8624": " athāha bhagavānbrahmā $ bhaganetranipātanam &",
    "GP12lip_1_au:8625": " puṣyayoge 'pi samprāpte % līlāvaśamumāpatim // LiP_1,72.105 //",
    "GP12lip_1_au:8626": " sthāne tava mahādeva $ ceṣṭeyaṃ parameśvara &",
    "GP12lip_1_au:8627": " pūrvadevāś ca devāś ca % samāstava yataḥ prabho // LiP_1,72.106 //",
    "GP12lip_1_au:8628": " tathāpi devā dharmiṣṭhāḥ $ pūrvadevāś ca pāpinaḥ &",
    "GP12lip_1_au:8629": " yatastasmājjagannātha % līlāṃ tyaktumihārhasi // LiP_1,72.107 //",
    "GP12lip_1_au:8630": " kiṃ rathena dhvajeneśa $ tava dagdhuṃ puratrayam &",
    "GP12lip_1_au:8631": " iṣuṇā bhūtasaṃghaiś ca % viṣṇunā ca mayā prabho // LiP_1,72.108 //",
    "GP12lip_1_au:8632": " puṣyayoge tvanuprāpte $ puraṃ dagdhumihārhasi &",
    "GP12lip_1_au:8633": " yāvanna yānti deveśa % viyogaṃ tāvadeva tu // LiP_1,72.109 //",
    "GP12lip_1_au:8634": " dagdhumarhasi śīghraṃ tvaṃ $ trīṇyetāni purāṇi vai &",
    "GP12lip_1_au:8635": " atha devo mahādevaḥ % sarvajñastadavaikṣata // LiP_1,72.110 //",
    "GP12lip_1_au:8636": " puratrayaṃ virūpākṣas $ tatkṣaṇādbhasma vai kṛtam &",
    "GP12lip_1_au:8637": " somaś ca bhagavānviṣṇuḥ % kālāgnirvāyureva ca // LiP_1,72.111 //",
    "GP12lip_1_au:8638": " śare vyavasthitāḥ sarve $ devamūcuḥ praṇamya tam &",
    "GP12lip_1_au:8639": " dagdhamapyatha deveśa % vīkṣaṇena puratrayam // LiP_1,72.112 //",
    "GP12lip_1_au:8640": " asmaddhitārthaṃ deveśa $ śaraṃ moktumihārhasi &",
    "GP12lip_1_au:8641": " atha saṃmṛjya dhanuṣo % jyāṃ hasan tripurārdanaḥ // LiP_1,72.113 //",
    "GP12lip_1_au:8642": " mumoca bāṇaṃ viprendrā $ vyākṛṣyākarṇam īśvaraḥ &",
    "GP12lip_1_au:8643": " tatkṣaṇāttripuraṃ dagdhvā % tripurāntakaraḥ śaraḥ // LiP_1,72.114 //",
    "GP12lip_1_au:8644": " devadevaṃ samāsādya $ namaskṛtvā vyavasthitaḥ &",
    "GP12lip_1_au:8645": " reje puratrayaṃ dagdhaṃ % daityakoṭiśatairvṛtam // LiP_1,72.115 //",
    "GP12lip_1_au:8646": " iṣuṇā tena kalpānte $ rudreṇeva jagattrayam &",
    "GP12lip_1_au:8647": " ye pūjayanti tatrāpi % daityā rudraṃ sabāndhavāḥ // LiP_1,72.116 //",
    "GP12lip_1_au:8648": " gāṇapatyaṃ tadā śaṃbhor $ yayuḥ pūjāvidherbalāt &",
    "GP12lip_1_au:8649": " na kiṃcid abruvan devāḥ % sendropendrā gaṇeśvarāḥ // LiP_1,72.117 //",
    "GP12lip_1_au:8650": " bhayāddevaṃ nirīkṣyaiva $ devīṃ himavataḥ sutām &",
    "GP12lip_1_au:8651": " dṛṣṭvā bhītaṃ tadānīkaṃ % devānāṃ devapuṅgavaḥ // LiP_1,72.118 //",
    "GP12lip_1_au:8652": " kiṃ cetyāha tadā devān $ praṇemustaṃ samantataḥ // LiP_1,72.119 //",
    "GP12lip_1_au:8653": " vavandire nandinamindubhūṣaṇaṃ $ vavandire parvatarājasaṃbhavām &",
    "GP12lip_1_au:8654": " vavandire cādrisutāsutaṃ prabhuṃ % vavandire devagaṇā maheśvaram //",
    "GP12lip_1_au:8655": " tuṣṭāva hṛdaye brahmā $ devaiḥ saha samāhitaḥ &",
    "GP12lip_1_au:8656": " viṣṇunā ca bhavaṃ devaṃ % tripurārātimīśvaram // LiP_1,72.121 //",
    "GP12lip_1_au:8657": " śrīpitāmaha uvāca prasīda devadeveśa $ prasīda parameśvara &",
    "GP12lip_1_au:8658": " prasīda jagatāṃ nātha % prasīdānandadāvyaya // LiP_1,72.122 //",
    "GP12lip_1_au:8659": " pañcāsyarudrarudrāya $ pañcāśatkoṭimūrtaye &",
    "GP12lip_1_au:8660": " ātmatrayopaviṣṭāya % vidyātattvāya te namaḥ // LiP_1,72.123 //",
    "GP12lip_1_au:8661": " śivāya śivatattvāya $ aghorāya namonamaḥ &",
    "GP12lip_1_au:8662": " aghorāṣṭakatattvāya % dvādaśātmasvarūpiṇe // LiP_1,72.124 //",
    "GP12lip_1_au:8663": " vidyutkoṭipratīkāśam $ aṣṭakāśaṃ suśobhanam &",
    "GP12lip_1_au:8664": " rūpamāsthāya loke 'smin % saṃsthitāya śivātmane // LiP_1,72.125 //",
    "GP12lip_1_au:8665": " agnivarṇāya raudrāya $ aṃbikārdhaśarīriṇe &",
    "GP12lip_1_au:8666": " dhavalaśyāmaraktānāṃ % muktidāyāmarāya ca // LiP_1,72.126 //",
    "GP12lip_1_au:8667": " jyeṣṭhāya rudrarūpāya $ somāya varadāya ca &",
    "GP12lip_1_au:8668": " trilokāya tridevāya % vaṣaṭkārāya vai namaḥ // LiP_1,72.127 //",
    "GP12lip_1_au:8669": " madhye gaganarūpāya $ gaganasthāya te namaḥ &",
    "GP12lip_1_au:8670": " aṣṭakṣetrāṣṭarūpāya % aṣṭatattvāya te namaḥ // LiP_1,72.128 //",
    "GP12lip_1_au:8671": " caturdhā ca caturdhā ca $ caturdhā saṃsthitāya ca &",
    "GP12lip_1_au:8672": " pañcadhā pañcadhā caiva % pañcamantraśarīriṇe // LiP_1,72.129 //",
    "GP12lip_1_au:8673": " catuḥṣaṣṭiprakārāya $ akārāya namonamaḥ &",
    "GP12lip_1_au:8674": " dvātriṃśattattvarūpāya % ukārāya namonamaḥ // LiP_1,72.130 //",
    "GP12lip_1_au:8675": " ṣoḍaśātmasvarūpāya $ makārāya namonamaḥ &",
    "GP12lip_1_au:8676": " aṣṭadhātmasvarūpāya % ardhamātrātmane namaḥ // LiP_1,72.131 //",
    "GP12lip_1_au:8677": " oṅkārāya namastubhyaṃ $ caturdhā saṃsthitāya ca &",
    "GP12lip_1_au:8678": " gaganeśāya devāya % svargeśāya namo namaḥ // LiP_1,72.132 //",
    "GP12lip_1_au:8679": " saptalokāya pātāla- $ narakeśāya vai namaḥ &",
    "GP12lip_1_au:8680": " aṣṭakṣetrāṣṭarūpāya % parātparatarāya ca // LiP_1,72.133 //",
    "GP12lip_1_au:8681": " sahasraśirase tubhyaṃ $ sahasrāya ca te namaḥ &",
    "GP12lip_1_au:8682": " sahasrapādayuktāya % śarvāya parameṣṭhine // LiP_1,72.134 //",
    "GP12lip_1_au:8683": " navātmatattvarūpāya $ navāṣṭātmātmaśaktaye &",
    "GP12lip_1_au:8684": " punaraṣṭaprakāśāya % tathāṣṭāṣṭakamūrtaye // LiP_1,72.135 //",
    "GP12lip_1_au:8685": " catuḥṣaṣṭyātmatattvāya $ punaraṣṭavidhāya te &",
    "GP12lip_1_au:8686": " guṇāṣṭakavṛtāyaiva % guṇine nirguṇāya te // LiP_1,72.136 //",
    "GP12lip_1_au:8687": " mūlasthāya namastubhyaṃ $ śāśvatasthānavāsine &",
    "GP12lip_1_au:8688": " nābhimaṇḍalasaṃsthāya % hṛdi niḥsvanakāriṇe // LiP_1,72.137 //",
    "GP12lip_1_au:8689": " kandhare ca sthitāyaiva $ tālurandhrasthitāya ca &",
    "GP12lip_1_au:8690": " bhrūmadhye saṃsthitāyaiva % nādamadhye sthitāya ca // LiP_1,72.138 //",
    "GP12lip_1_au:8691": " candrabimbasthitāyaiva $ śivāya śivarūpiṇe &",
    "GP12lip_1_au:8692": " vahnisomārkarūpāya % ṣaṭtriṃśacchaktirūpiṇe // LiP_1,72.139 //",
    "GP12lip_1_au:8693": " tridhā saṃvṛtya lokānvai $ prasuptabhujagātmane &",
    "GP12lip_1_au:8694": " triprakāraṃ sthitāyaiva % tretāgnimayarūpiṇe // LiP_1,72.140 //",
    "GP12lip_1_au:8695": " sadāśivāya śāntāya $ maheśāya pinākine &",
    "GP12lip_1_au:8696": " sarvajñāya śaraṇyāya % sadyojātāya vai namaḥ // LiP_1,72.141 //",
    "GP12lip_1_au:8697": " aghorāya namastubhyaṃ $ vāmadevāya te namaḥ &",
    "GP12lip_1_au:8698": " tatpuruṣāya namo 'stu % īśānāya namonamaḥ // LiP_1,72.142 //",
    "GP12lip_1_au:8699": " namastriṃśatprakāśāya $ śāntātītāya vai namaḥ &",
    "GP12lip_1_au:8700": " ananteśāya sūkṣmāya % uttamāya namo 'stu te // LiP_1,72.143 //",
    "GP12lip_1_au:8701": " ekākṣāya namastubhyam $ ekarudrāya te namaḥ &",
    "GP12lip_1_au:8702": " namastrimūrtaye tubhyaṃ % śrīkaṇṭhāya śikhaṇḍine // LiP_1,72.144 //",
    "GP12lip_1_au:8703": " anantāsanasaṃsthāya $ anantāyāntakāriṇe &",
    "GP12lip_1_au:8704": " vimalāya viśālāya % vimalāṅgāya te namaḥ // LiP_1,72.145 //",
    "GP12lip_1_au:8705": " vimalāsanasaṃsthāya $ vimalārthārtharūpiṇe &",
    "GP12lip_1_au:8706": " yogapīṭhāntarasthāya % yogine yogadāyine // LiP_1,72.146 //",
    "GP12lip_1_au:8707": " yogināṃ hṛdi saṃsthāya $ sadā nīvāraśūkavat &",
    "GP12lip_1_au:8708": " pratyāhārāya te nityaṃ % pratyāhāraratāya te // LiP_1,72.147 //",
    "GP12lip_1_au:8709": " pratyāhāraratānāṃ ca $ pratisthānasthitāya ca &",
    "GP12lip_1_au:8710": " dhāraṇāyai namastubhyaṃ % dhāraṇābhiratāya te // LiP_1,72.148 //",
    "GP12lip_1_au:8711": " dhāraṇābhyāsayuktānāṃ $ purastātsaṃsthitāya ca &",
    "GP12lip_1_au:8712": " dhyānāya dhyānarūpāya % dhyānagamyāya te namaḥ // LiP_1,72.149 //",
    "GP12lip_1_au:8713": " dhyeyāya dhyeyagamyāya $ dhyeyadhyānāya te namaḥ &",
    "GP12lip_1_au:8714": " dhyeyānāmapi dhyeyāya % namo dhyeyatamāya te // LiP_1,72.150 //",
    "GP12lip_1_au:8715": " samādhānābhigamyāya $ samādhānāya te namaḥ &",
    "GP12lip_1_au:8716": " samādhānaratānāṃ tu % nirvikalpārtharūpiṇe // LiP_1,72.151 //",
    "GP12lip_1_au:8717": " dagdhvoddhṛtaṃ sarvamidaṃ tvayādya $ jagattrayaṃ rudra puratrayaṃ hi &",
    "GP12lip_1_au:8718": " kaḥ stotumicchet kathamīdṛśaṃ tvāṃ % stoṣye hi tuṣṭāya śivāya tubhyam //",
    "GP12lip_1_au:8719": " bhaktyā ca tuṣṭyādbhutadarśanācca $ martyā amartyā api devadeva &",
    "GP12lip_1_au:8720": " ete gaṇāḥ siddhagaṇaiḥ praṇāmaṃ % kurvanti deveśa gaṇeśa tubhyam //",
    "GP12lip_1_au:8721": " nirīkṣaṇādeva vibho 'si dagdhuṃ $ puratrayaṃ caiva jagattrayaṃ ca &",
    "GP12lip_1_au:8722": " līlālasenāṃbikayā kṣaṇena % dagdhaṃ kileṣuś ca tadātha muktaḥ //",
    "GP12lip_1_au:8723": " kṛto rathaśceṣuvaraś ca śubhraṃ $ śarasanaṃ te tripurakṣayāya &",
    "GP12lip_1_au:8724": " anekayatnaiś ca mayātha tubhyaṃ % phalaṃ na dṛṣṭaṃ surasiddhasaṃghaiḥ //",
    "GP12lip_1_au:8725": " ratho rathī devavaro hariś ca $ rudraḥ svayaṃ śakrapitāmahau ca &",
    "GP12lip_1_au:8726": " tvameva sarve bhagavan kathaṃ tu % stoṣye hy atoṣyaṃ praṇipatya mūrdhnā //",
    "GP12lip_1_au:8727": " anantapādas tvam anantabāhur $ anantamūrdhāntakaraḥ śivaś ca &",
    "GP12lip_1_au:8728": " anantamūrtiḥ katham īdṛśaṃ tvāṃ % toṣye hy atoṣyaṃ kathamīdṛśaṃ tvām //",
    "GP12lip_1_au:8729": " namonamaḥ sarvavide śivāya $ rudrāya śarvāya bhavāya tubhyam &",
    "GP12lip_1_au:8730": " sthūlāya sūkṣmāya susūkṣmasūkṣma- % sūkṣmāya sūkṣmārthavide vidhātre //",
    "GP12lip_1_au:8731": " sraṣṭre namaḥ sarvasurāsurāṇāṃ $ bhartre ca hartre jagatāṃ vidhātre &",
    "GP12lip_1_au:8732": " netre surāṇāmasureśvarāṇāṃ % dātre praśāstre mama sarvaśāstre //",
    "GP12lip_1_au:8733": " vedāntavedyāya sunirmalāya $ vedārthavidbhiḥ satataṃ stutāya &",
    "GP12lip_1_au:8734": " vedātmarūpāya bhavāya tubhyam % antāya madhyāya sumadhyamāya //",
    "GP12lip_1_au:8735": " ādyantaśūnyāya ca saṃsthitāya $ tathā tvaśūnyāya ca liṅgine ca &",
    "GP12lip_1_au:8736": " aliṅgine liṅgamayāya tubhyaṃ % liṅgāya vedādimayāya sākṣāt // LiP_1,72.161",
    "GP12lip_1_au:8737": " rudrāya mūrdhānanikṛntanāya $ mamādidevasya ca yajñamūrteḥ &",
    "GP12lip_1_au:8738": " vidhvāntabhaṅgaṃ mama kartumīśa % dṛṣṭvaiva bhūmau karajāgrakoṭyā //",
    "GP12lip_1_au:8739": " aho vicitraṃ tava devadeva $ viceṣṭitaṃ sarvasurāsureśa &",
    "GP12lip_1_au:8740": " dehīva devaiḥ saha devakāryaṃ % kariṣyase nirguṇarūpatattva //",
    "GP12lip_1_au:8741": " ekaṃ sthūlaṃ sūkṣmamekaṃ susūkṣmaṃ $ mūrtāmūrtaṃ mūrtamekaṃ hyamūrtam &",
    "GP12lip_1_au:8742": " ekaṃ dṛṣṭaṃ vāṅmayaṃ caikamīśaṃ % dhyeyaṃ caikaṃ tattvamatrādbhutaṃ te //",
    "GP12lip_1_au:8743": " svapne dṛṣṭaṃ yatpadārthaṃ hyalakṣyaṃ $ dṛṣṭaṃ nūnaṃ bhāti manye na cāpi &",
    "GP12lip_1_au:8744": " mūrtirno vai daivakīśāna devair % lakṣyā yatnairapyalakṣyaṃ kathaṃ tu //",
    "GP12lip_1_au:8745": " divyaḥ kva deveśa bhavatprabhāvo $ vayaṃ kva bhaktiḥ kva ca te stutiś ca &",
    "GP12lip_1_au:8746": " tathāpi bhaktyā vilapantamīśa % pitāmahaṃ māṃ bhagavankṣamasva //",
    "GP12lip_1_au:8747": " sūta uvāca ya imaṃ śṛṇuyāddvijottamā $ bhuvi devaṃ praṇipatya paṭhet &",
    "GP12lip_1_au:8748": " sa ca muñcati pāpabandhanaṃ % bhavabhaktyā puraśāsituḥ stavam //",
    "GP12lip_1_au:8749": " śrutvā ca bhaktyā caturānanena $ stuto hasañśailasutāṃ nirīkṣya &",
    "GP12lip_1_au:8750": " stavaṃ tadā prāha mahānubhāvaṃ % mahābhujo mandaraśṛṅgavāsī //",
    "GP12lip_1_au:8751": " śiva uvāca stavenānena tuṣṭo 'smi $ tava bhaktyā ca padmaja &",
    "GP12lip_1_au:8752": " varān varaya bhadraṃ te % devānāṃ ca yathepsitān // LiP_1,72.169 //",
    "GP12lip_1_au:8753": " sūta uvāca tataḥ praṇamya deveśaṃ $ bhagavānpadmasaṃbhavaḥ &",
    "GP12lip_1_au:8754": " kṛtāñjalipuṭo bhūtvā % prāhedaṃ prītamānasaḥ // LiP_1,72.170 //",
    "GP12lip_1_au:8755": " śrīpitāmaha uvāca bhagavandevadeveśa $ tripurāntaka śaṅkara &",
    "GP12lip_1_au:8756": " tvayi bhaktiṃ parāṃ me 'dya % prasīda parameśvaram // LiP_1,72.171 //",
    "GP12lip_1_au:8757": " devānāṃ caiva sarveṣāṃ $ tvayi sarvārthadeśvara &",
    "GP12lip_1_au:8758": " prasīda bhaktiyogena % sārathyena ca sarvadā // LiP_1,72.172 //",
    "GP12lip_1_au:8759": " janārdano 'pi bhagavān $ namaskṛtya maheśvaram &",
    "GP12lip_1_au:8760": " kṛtāñjalipuṭo bhūtvā % prāha sāṃbaṃ triyaṃbakam // LiP_1,72.173 //",
    "GP12lip_1_au:8761": " vāhanatvaṃ taveśāna $ nityamīhe prasīda me &",
    "GP12lip_1_au:8762": " tvayi bhaktiṃ ca deveśa % devadeva namo 'stu te // LiP_1,72.174 //",
    "GP12lip_1_au:8763": " sāmarthyaṃ ca sadā mahyaṃ $ bhavantaṃ voḍhumīśvaram &",
    "GP12lip_1_au:8764": " sarvajñatvaṃ ca varada % sarvagatvaṃ ca śaṅkara // LiP_1,72.175 //",
    "GP12lip_1_au:8765": " sūta uvāca tayoḥ śrutvā mahādevo $ vijñaptiṃ parameśvaraḥ &",
    "GP12lip_1_au:8766": " sārathye vāhanatve ca % kalpayāmāsa vai bhavaḥ // LiP_1,72.176 //",
    "GP12lip_1_au:8767": " dattvā tasmai brahmaṇe viṣṇave ca $ dagdhvā daityāndevadevo mahātmā &",
    "GP12lip_1_au:8768": " sārdhaṃ devyā nandinā bhūtasaṃghair % antardhānaṃ kārayāmāsa śarvaḥ //",
    "GP12lip_1_au:8769": " tatastadā maheśvare $ gate raṇādgaṇaiḥ saha &",
    "GP12lip_1_au:8770": " sureśvarāḥ suvismitā % bhavaṃ praṇamya pārvatīm // LiP_1,72.178 //",
    "GP12lip_1_au:8771": " yayuś ca duḥkhavarjitāḥ $ svavāhanairdivaṃ tataḥ &",
    "GP12lip_1_au:8772": " sureśvarā munīśvarā % gaṇeśvarāś ca bhāskarāḥ // LiP_1,72.179 //",
    "GP12lip_1_au:8773": " tripurārerimaṃ puṇyaṃ $ nirmitaṃ brahmaṇā purā &",
    "GP12lip_1_au:8774": " yaḥ paṭhecchrāddhakāle vā % daive karmaṇi ca dvijāḥ // LiP_1,72.180 //",
    "GP12lip_1_au:8775": " śrāvayedvā dvijān bhaktyā $ brahmalokaṃ sa gacchati &",
    "GP12lip_1_au:8776": " mānasairvācikaiḥ pāpais % tathā vai kāyikaiḥ punaḥ // LiP_1,72.181 //",
    "GP12lip_1_au:8777": " sthūlaiḥ sūkṣmaiḥ susūkṣmaiś ca $ mahāpātakasaṃbhavaiḥ &",
    "GP12lip_1_au:8778": " pātakaiś ca dvijaśreṣṭhā % upapātakasaṃbhavaiḥ // LiP_1,72.182 //",
    "GP12lip_1_au:8779": " pāpaiś ca mucyate jantuḥ $ śrutvādhyāyamimaṃ śubham &",
    "GP12lip_1_au:8780": " śatravo nāśamāyānti % saṃgrāme vijayībhavet // LiP_1,72.183 //",
    "GP12lip_1_au:8781": " sarvarogairna bādhyeta $ āpado na spṛśanti tam &",
    "GP12lip_1_au:8782": " dhanamāyuryaśo vidyāṃ % prabhāvamatulaṃ labhet // LiP_1,72.184 //",
    "GP12lip_1_au:8783": " iti śrīliṅgamahāpurāṇe pūrvabhāge tripuradāhe brahmastavo nāma dvisaptitamo 'dhyāyaḥ",
    "GP12lip_1_au:8784": " LiP, 1, 73",
    "GP12lip_1_au:8785": " sūta uvāca gate maheśvare deve $ dagdhvā ca tripuraṃ kṣaṇāt &",
    "GP12lip_1_au:8786": " sadasyāha surendrāṇāṃ % bhagavānpadmasaṃbhavaḥ // LiP_1,73.1 //",
    "GP12lip_1_au:8787": " pitāmaha uvāca saṃtyajya devadeveśaṃ $ liṅgamūrtimaheśvaram &",
    "GP12lip_1_au:8788": " tārapautro mahātejās % tārakasya suto balī // LiP_1,73.2 //",
    "GP12lip_1_au:8789": " tārakākṣo 'pi ditijaḥ $ kamalākṣaś ca vīryavān &",
    "GP12lip_1_au:8790": " vidyunmālī ca daityeśaḥ % anye cāpi sabāndhavāḥ // LiP_1,73.3 //",
    "GP12lip_1_au:8791": " tyaktvā devaṃ mahādevaṃ $ māyayā ca hareḥ prabhoḥ &",
    "GP12lip_1_au:8792": " sarve vinaṣṭāḥ pradhvastāḥ % svapuraiḥ purasaṃbhavaiḥ // LiP_1,73.4 //",
    "GP12lip_1_au:8793": " tasmātsadā pūjanīyo $ liṅgamūrtiḥ sadāśivaḥ &",
    "GP12lip_1_au:8794": " yāvatpūjā sureśānāṃ % tāvadeva sthitiryataḥ // LiP_1,73.5 //",
    "GP12lip_1_au:8795": " pūjanīyaḥ śivo nityaṃ $ śraddhayā devapuṅgavaiḥ &",
    "GP12lip_1_au:8796": " sarvaliṅgamayo lokaḥ % sarvaṃ liṅge pratiṣṭhitam // LiP_1,73.6 //",
    "GP12lip_1_au:8797": " tasmāt sampūjayelliṅgaṃ $ ya icchetsiddhimātmanaḥ &",
    "GP12lip_1_au:8798": " sarve liṅgārcanādeva % devā daityāś ca dānavāḥ // LiP_1,73.7 //",
    "GP12lip_1_au:8799": " yakṣā vidyādharāḥ siddhā $ rākṣasāḥ piśitāśanāḥ &",
    "GP12lip_1_au:8800": " pitaro munayaścāpi % piśācāḥ kinnarādayaḥ // LiP_1,73.8 //",
    "GP12lip_1_au:8801": " arcayitvā liṅgamūrti $ saṃsiddhā nātra saṃśayaḥ &",
    "GP12lip_1_au:8802": " tasmālliṅgaṃ yajennityaṃ % yena kenāpi vā surāḥ // LiP_1,73.9 //",
    "GP12lip_1_au:8803": " paśavaś ca vayaṃ tasya $ devadevasya dhīmataḥ &",
    "GP12lip_1_au:8804": " paśutvaṃ ca parityajya % kṛtvā pāśupataṃ tataḥ // LiP_1,73.10 //",
    "GP12lip_1_au:8805": " pūjanīyo mahādevo $ liṅgamūrtiḥ sanātanaḥ &",
    "GP12lip_1_au:8806": " viśodhya caiva bhūtāni % pañcabhiḥ praṇavaiḥ samam // LiP_1,73.11 //",
    "GP12lip_1_au:8807": " prāṇāyāmaiḥ samāyuktaiḥ $ pañcabhiḥ surapuṅgavāḥ &",
    "GP12lip_1_au:8808": " caturbhiḥ praṇavaiścaiva % prāṇāyāmaparāyaṇaiḥ // LiP_1,73.12 //",
    "GP12lip_1_au:8809": " tribhiś ca praṇavairdevāḥ $ prāṇāyāmaistathāvidhaiḥ &",
    "GP12lip_1_au:8810": " dvidhā nyasya tathauṃkāraṃ % prāṇāyāmaparāyaṇaḥ // LiP_1,73.13 //",
    "GP12lip_1_au:8811": " tataścauṃkāram uccārya $ prāṇāpānau niyamya ca &",
    "GP12lip_1_au:8812": " jñānāmṛtena sarvāṅgāny % āpūrya praṇavena ca // LiP_1,73.14 //",
    "GP12lip_1_au:8813": " guṇatrayaṃ caturdhākhyam $ ahaṅkāraṃ ca suvratāḥ &",
    "GP12lip_1_au:8814": " tanmātrāṇi ca bhūtāni % tathā buddhīndriyāṇi ca // LiP_1,73.15 //",
    "GP12lip_1_au:8815": " karmendriyāṇi saṃśodhya $ puruṣaṃ yugalaṃ tathā &",
    "GP12lip_1_au:8816": " cidātmānaṃ tanuṃ kṛtvā % cāgnirbhasmeti saṃspṛśet // LiP_1,73.16 //",
    "GP12lip_1_au:8817": " vāyurbhasmeti ca vyoma $ tathāmbhaḥ pṛthivī tathā &",
    "GP12lip_1_au:8818": " triyāyuṣaṃ trisaṃdhyaṃ ca % dhūlayed bhasitena yaḥ // LiP_1,73.17 //",
    "GP12lip_1_au:8819": " sa yogī sarvatattvajño $ vrataṃ pāśupataṃ tvidam &",
    "GP12lip_1_au:8820": " bhavena pāśamokṣārthaṃ % kathitaṃ devasattamāḥ // LiP_1,73.18 //",
    "GP12lip_1_au:8821": " evaṃ pāśupataṃ kṛtvā $ sampūjya parameśvaram &",
    "GP12lip_1_au:8822": " liṅge purā mayā dṛṣṭe % viṣṇunā ca mahātmanā // LiP_1,73.19 //",
    "GP12lip_1_au:8823": " paśavo naiva jāyante $ varṣamātreṇa devatāḥ &",
    "GP12lip_1_au:8824": " asmābhiḥ sarvakāryāṇāṃ % devamabhyarcya yatnataḥ // LiP_1,73.20 //",
    "GP12lip_1_au:8825": " bāhye cābhyantare caiva $ manye kartavyamīśvaram &",
    "GP12lip_1_au:8826": " pratijñā mama viṣṇoś ca % divyaiṣā surasattamāḥ // LiP_1,73.21 //",
    "GP12lip_1_au:8827": " munīnāṃ ca na saṃdehas $ tasmāt sampūjayecchivam &",
    "GP12lip_1_au:8828": " sā hānistanmahacchidraṃ % sa mohaḥ sā ca mūkatā // LiP_1,73.22 //",
    "GP12lip_1_au:8829": " yatkṣaṇaṃ vā muhūrtaṃ vā $ śivamekaṃ na cintayet &",
    "GP12lip_1_au:8830": " bhavabhaktiparā ye ca % bhavapraṇatacetasaḥ // LiP_1,73.23 //",
    "GP12lip_1_au:8831": " bhavasaṃsmaraṇodyuktā $ na te duḥkhasya bhājanam &",
    "GP12lip_1_au:8832": " bhavanāni manojñāni % divyamābharaṇaṃ striyaḥ // LiP_1,73.24 //",
    "GP12lip_1_au:8833": " dhanaṃ vā tuṣṭiparyantaṃ $ śivapūjāvidheḥ phalam &",
    "GP12lip_1_au:8834": " ye vāñchanti mahābhogān % rājyaṃ ca tridaśālaye \\",
    "GP12lip_1_au:8835": " te 'rcayantu sadā kālaṃ liṅgamūrtiṃ maheśvaram // LiP_1,73.25 //",
    "GP12lip_1_au:8836": " hatvā bhittvā ca bhūtāni $ dagdhvā sarvamidaṃ jagat // LiP_1,73.26 //",
    "GP12lip_1_au:8837": " yajedekaṃ virūpākṣaṃ $ na pāpaiḥ sa pralipyate &",
    "GP12lip_1_au:8838": " śailaṃ liṅgaṃ madīyaṃ hi % sarvadevanamaskṛtam // LiP_1,73.27 //",
    "GP12lip_1_au:8839": " ityuktvā pūrvamabhyarcya $ rudraṃ tribhuvaneśvaram &",
    "GP12lip_1_au:8840": " tuṣṭāva vāgbhir iṣṭābhir % devadevaṃ triyaṃbakam // LiP_1,73.28 //",
    "GP12lip_1_au:8841": " tadāprabhṛti śakrādyāḥ $ pūjayāmāsurīśvaram &",
    "GP12lip_1_au:8842": " sākṣātpāśupataṃ kṛtvā % bhasmoddhūlitavigrahāḥ // LiP_1,73.29 //",
    "GP12lip_1_au:8843": " iti śrīliṅgamahāpurāṇe pūrvabhāge brahmaproktaliṅgārcanavidhir nāma trisaptatitamo 'dhyāyaḥ",
    "GP12lip_1_au:8844": " LiP, 1, 74",
    "GP12lip_1_au:8845": " sūta uvāca <deity => liṅga>",
    "GP12lip_1_au:8846": " liṅgāni kalpayitvaivaṃ $ svādhikārānurūpataḥ &",
    "GP12lip_1_au:8847": " viśvakarmā dadau teṣāṃ % niyogādbrahmaṇaḥ prabhoḥ // LiP_1,74.1 //",
    "GP12lip_1_au:8848": " indranīlamayaṃ liṅgaṃ $ viṣṇunā pūjitaṃ sadā &",
    "GP12lip_1_au:8849": " padmarāgamayaṃ śakro % haimaṃ viśravasaḥ sutaḥ // LiP_1,74.2 //",
    "GP12lip_1_au:8850": " viśvedevās tathā raupyaṃ $ vasavaḥ kāntikaṃ śubham &",
    "GP12lip_1_au:8851": " ārakūṭamayaṃ vāyur % aśvinau pārthivaṃ sadā // LiP_1,74.3 //",
    "GP12lip_1_au:8852": " sphāṭikaṃ varuṇo rājā $ ādityāstāmranirmitam &",
    "GP12lip_1_au:8853": " mauktikaṃ somarāḍ dhīmāṃs % tathā liṅgamanuttamam // LiP_1,74.4 //",
    "GP12lip_1_au:8854": " anantādyā mahānāgāḥ $ pravālakamayaṃ śubham &",
    "GP12lip_1_au:8855": " daityā hyayomayaṃ liṅgaṃ % rākṣasāś ca mahātmanaḥ // LiP_1,74.5 //",
    "GP12lip_1_au:8856": " trailohikaṃ guhyakāś ca $ sarvalohamayaṃ gaṇāḥ &",
    "GP12lip_1_au:8857": " cāmuṇḍā saikataṃ sākṣān % mātaraś ca dvijottamāḥ // LiP_1,74.6 //",
    "GP12lip_1_au:8858": " dārujaṃ nairṛtir bhaktyā $ yamo mārakataṃ śubham &",
    "GP12lip_1_au:8859": " nīlādyāś ca tathā rudrāḥ % śuddhaṃ bhasmamayaṃ śubham // LiP_1,74.7 //",
    "GP12lip_1_au:8860": " lakṣmīvṛkṣamayaṃ lakṣmīr $ guho vai gomayātmakam &",
    "GP12lip_1_au:8861": " munayo muniśārdūlāḥ % kuśāgramayam uttamam // LiP_1,74.8 //",
    "GP12lip_1_au:8862": " vāmādyāḥ puṣpaliṅgaṃ tu $ gandhaliṅgaṃ manonmanī &",
    "GP12lip_1_au:8863": " sarasvatī ca ratnena % kṛtaṃ rudrasya vāgbhavā // LiP_1,74.9 //",
    "GP12lip_1_au:8864": " durgā haimaṃ mahādevaṃ $ savedikamanuttamam &",
    "GP12lip_1_au:8865": " ugrā piṣṭamayaṃ sarve % mantrā hyājyamayaṃ śubham // LiP_1,74.10 //",
    "GP12lip_1_au:8866": " vedāḥ sarve dadhimayaṃ $ piśācāḥ sīsanirmitam &",
    "GP12lip_1_au:8867": " lebhire ca yathāyogyaṃ % prasādādbrahmaṇaḥ padam // LiP_1,74.11 //",
    "GP12lip_1_au:8868": " bahunātra kimuktena $ carācaramidaṃ jagat &",
    "GP12lip_1_au:8869": " śivaliṅgaṃ samabhyarcya % sthitamatra na saṃśayaḥ // LiP_1,74.12 //",
    "GP12lip_1_au:8870": " <types of liṅgas acc. to material>",
    "GP12lip_1_au:8871": " ṣaḍvidhaṃ liṅgamityāhur $ dravyāṇāṃ ca prabhedataḥ &",
    "GP12lip_1_au:8872": " teṣāṃ bhedāścaturyukta- % catvāriṃśaditi smṛtāḥ // LiP_1,74.13 //",
    "GP12lip_1_au:8873": " śailajaṃ prathamaṃ proktaṃ $ taddhi sākṣāccaturvidham &",
    "GP12lip_1_au:8874": " dvitīyaṃ ratnajaṃ tacca % saptadhā munisattamāḥ // LiP_1,74.14 //",
    "GP12lip_1_au:8875": " tṛtīyaṃ dhātujaṃ liṅgam $ aṣṭadhā parameṣṭhinaḥ &",
    "GP12lip_1_au:8876": " turīyaṃ dārujaṃ liṅgaṃ % tattu ṣoḍaśadhocyate // LiP_1,74.15 //",
    "GP12lip_1_au:8877": " mṛnmayaṃ pañcamaṃ liṅgaṃ $ dvidhā bhinnaṃ dvijottamāḥ &",
    "GP12lip_1_au:8878": " ṣaṣṭhaṃ tu kṣaṇikaṃ liṅgaṃ % saptadhā parikīrtitam // LiP_1,74.16 //",
    "GP12lip_1_au:8879": " śrīpradaṃ ratnajaṃ liṅgaṃ $ śailajaṃ sarvasiddhidam &",
    "GP12lip_1_au:8880": " dhātujaṃ dhanadaṃ sākṣād % dārujaṃ bhogasiddhidam // LiP_1,74.17 //",
    "GP12lip_1_au:8881": " mṛnmayaṃ caiva viprendrāḥ $ sarvasiddhikaraṃ śubham &",
    "GP12lip_1_au:8882": " śailajaṃ cottamaṃ proktaṃ % madhyamaṃ caiva dhātujam // LiP_1,74.18 //",
    "GP12lip_1_au:8883": " bahudhā liṅgabhedāś ca $ nava caiva samāsataḥ &",
    "GP12lip_1_au:8884": " mūle brahmā tathā madhye % viṣṇustribhuvaneśvaraḥ // LiP_1,74.19 //",
    "GP12lip_1_au:8885": " rudropari mahādevaḥ $ praṇavākhyaḥ sadāśivaḥ &",
    "GP12lip_1_au:8886": " liṅgavedī mahādevī % triguṇā trimayāṃbikā // LiP_1,74.20 //",
    "GP12lip_1_au:8887": " tayā ca pūjayedyastu $ devī devaś ca pūjitau &",
    "GP12lip_1_au:8888": " śailajaṃ ratnajaṃ vāpi % dhātujaṃ vāpi dārujam // LiP_1,74.21 //",
    "GP12lip_1_au:8889": " mṛnmayaṃ kṣaṇikaṃ vāpi $ bhaktyā sthāpya phalaṃ śubham &",
    "GP12lip_1_au:8890": " surendrāmbhojagarbhāgni- % yamāmbupadhaneśvaraiḥ // LiP_1,74.22 //",
    "GP12lip_1_au:8891": " siddhavidyādharāhīndrair $ yakṣadānavakinnaraiḥ &",
    "GP12lip_1_au:8892": " stūyamānaḥ supuṇyātmā % devadundubhiniḥsvanaiḥ // LiP_1,74.23 //",
    "GP12lip_1_au:8893": " bhūrbhūvaḥsvarmaharlokān $ kramād vai janataḥ param &",
    "GP12lip_1_au:8894": " tapaḥ satyaṃ parākramya % bhāsayan svena tejasā // LiP_1,74.24 //",
    "GP12lip_1_au:8895": " liṅgasthāpanasanmārga- $ nihitasvāyatāsinā &",
    "GP12lip_1_au:8896": " āśu brahmāṇḍamudbhidya % nirgacchannirviśaṅkayā // LiP_1,74.25 //",
    "GP12lip_1_au:8897": " śailajaṃ ratnajaṃ vāpi $ dhātujaṃ vāpi dārujam &",
    "GP12lip_1_au:8898": " mṛnmayaṃ kṣaṇikaṃ tyaktvā % sthāpayetsakalaṃ vapuḥ // LiP_1,74.26 //",
    "GP12lip_1_au:8899": " vidhinā caiva kṛtvā tu $ skandomāsahitaṃ śubham &",
    "GP12lip_1_au:8900": " kundagokṣīrasaṃkāśaṃ % liṅgaṃ yaḥ sthāpayennaraḥ // LiP_1,74.27 //",
    "GP12lip_1_au:8901": " nṛṇāṃ tanuṃ samāsthāya $ sthito rudro na saṃśayaḥ &",
    "GP12lip_1_au:8902": " darśanātsparśanāttasya % labhante nirvṛtiṃ narāḥ // LiP_1,74.28 //",
    "GP12lip_1_au:8903": " tasya puṇyaṃ mayā vaktuṃ $ samyagyugaśatairapi &",
    "GP12lip_1_au:8904": " śakyate naiva viprendrās % tasmād vai sthāpayet tathā // LiP_1,74.29 //",
    "GP12lip_1_au:8905": " sarveṣāmeva martyānāṃ $ vibhordivyaṃ vapuḥ śubham &",
    "GP12lip_1_au:8906": " sakalaṃ bhāvanāyogyaṃ % yogināmeva niṣkalam // LiP_1,74.30 //",
    "GP12lip_1_au:8907": " iti śrīliṅgamahāpurāṇe pūrvabhāge śivaliṅgabhedasaṃsthāpanādivarṇanaṃ nāma catuḥsaptatitamo",
    "GP12lip_1_au:8908": " LiP, 1, 75",
    "GP12lip_1_au:8909": " ṛṣaya ūcuḥ niṣkalo nirmalo nityaḥ $ sakalatvaṃ kathaṃ gataḥ &",
    "GP12lip_1_au:8910": " vaktumarhasi cāsmākaṃ % yathā pūrvaṃ yathā śrutam // LiP_1,75.1 //",
    "GP12lip_1_au:8911": " sūta uvāca paramārthavidaḥ kecid $ ūcuḥ praṇavarūpiṇam &",
    "GP12lip_1_au:8912": " vijñānamiti viprendrāḥ % śrutvā śrutiśirasyajam // LiP_1,75.2 //",
    "GP12lip_1_au:8913": " śabdādiviṣayaṃ jñānaṃ $ jñānamityabhidhīyate &",
    "GP12lip_1_au:8914": " tajjñānaṃ bhrāntirahitam % ityanye neti cāpare // LiP_1,75.3 //",
    "GP12lip_1_au:8915": " yajjñānaṃ nirmalaṃ śuddhaṃ $ nirvikalpaṃ nirāśrayam &",
    "GP12lip_1_au:8916": " guruprakāśakaṃ jñānam % ityanye munayo dvijāḥ // LiP_1,75.4 //",
    "GP12lip_1_au:8917": " jñānenaiva bhavenmuktiḥ $ prasādo jñānasiddhaye &",
    "GP12lip_1_au:8918": " ubhābhyāṃ mucyate yogī % tatrānandamayo bhavet // LiP_1,75.5 //",
    "GP12lip_1_au:8919": " vadanti munayaḥ kecit $ karmaṇā tasya saṃgatim &",
    "GP12lip_1_au:8920": " kalpanākalpitaṃ rūpaṃ % saṃhṛtya svecchayaiva hi // LiP_1,75.6 //",
    "GP12lip_1_au:8921": " dyaurmūrdhā tu vibhostasya $ khaṃ nābhiḥ parameṣṭhinaḥ &",
    "GP12lip_1_au:8922": " somasūryāgnayo netre % diśaḥ śrotraṃ mahātmanaḥ // LiP_1,75.7 //",
    "GP12lip_1_au:8923": " caraṇau caiva pātālaṃ $ samudrastasya cāṃbaram &",
    "GP12lip_1_au:8924": " devāstasya bhujāḥ sarve % nakṣatrāṇi ca bhūṣaṇam // LiP_1,75.8 //",
    "GP12lip_1_au:8925": " prakṛtistasya patnī ca $ puruṣo liṅgamucyate &",
    "GP12lip_1_au:8926": " vaktrādvai brāhmaṇāḥ sarve % brahmā ca bhagavānprabhuḥ // LiP_1,75.9 //",
    "GP12lip_1_au:8927": " indropendrau bhujābhyāṃ tu $ kṣatriyāś ca mahātmanaḥ &",
    "GP12lip_1_au:8928": " vaiśyāścorupradeśāttu % śūdrāḥ pādātpinākinaḥ // LiP_1,75.10 //",
    "GP12lip_1_au:8929": " puṣkarāvartakādyāstu $ keśāstasya prakīrtitāḥ &",
    "GP12lip_1_au:8930": " vāyavo ghrāṇajāstasya % gatiḥ śrautaṃ smṛtis tathā // LiP_1,75.11 //",
    "GP12lip_1_au:8931": " athānenaiva karmātmā $ prakṛtestu pravartakaḥ &",
    "GP12lip_1_au:8932": " puṃsāṃ tu puruṣaḥ śrīmān % jñānagamyo na cānyathā // LiP_1,75.12 //",
    "GP12lip_1_au:8933": " karmayajñasahasrebhyas $ tapoyajño viśiṣyate &",
    "GP12lip_1_au:8934": " tapoyajñasahasrebhyo % japayajño viśiṣyate // LiP_1,75.13 //",
    "GP12lip_1_au:8935": " japayajñasahasrebhyo $ dhyānayajño viśiṣyate &",
    "GP12lip_1_au:8936": " dhyānayajñātparo nāsti % dhyānaṃ jñānasya sādhanam // LiP_1,75.14 //",
    "GP12lip_1_au:8937": " yadā samarase niṣṭho $ yogī dhyānena paśyati &",
    "GP12lip_1_au:8938": " dhyānayajñaratasyāsya % tadā saṃnihitaḥ śivaḥ // LiP_1,75.15 //",
    "GP12lip_1_au:8939": " nāsti vijñānināṃ śaucaṃ $ prāyaścittādi codanā &",
    "GP12lip_1_au:8940": " viśuddhā vidyayā sarve % brahmavidyāvido janāḥ // LiP_1,75.16 //",
    "GP12lip_1_au:8941": " nāsti kriyā ca lokeṣu $ sukhaṃ duḥkhaṃ vicārataḥ &",
    "GP12lip_1_au:8942": " dharmādharmau japo homo % dhyānināṃ saṃnidhiḥ sadā // LiP_1,75.17 //",
    "GP12lip_1_au:8943": " parānandātmakaṃ liṅgaṃ $ viśuddhaṃ śivamakṣaram &",
    "GP12lip_1_au:8944": " niṣkalaṃ sarvagaṃ jñeyaṃ % yogināṃ hṛdi saṃsthitam // LiP_1,75.18 //",
    "GP12lip_1_au:8945": " liṅgaṃ tu dvividhaṃ prāhur $ bāhyamābhyantaraṃ dvijāḥ &",
    "GP12lip_1_au:8946": " bāhyaṃ sthūlaṃ muniśreṣṭhāḥ % sūkṣmamābhyantaraṃ dvijāḥ // LiP_1,75.19 //",
    "GP12lip_1_au:8947": " karmayajñaratāḥ sthūlāḥ $ sthūlaliṅgārcane ratāḥ &",
    "GP12lip_1_au:8948": " asatāṃ bhāvanārthāya % nānyathā sthūlavigrahaḥ // LiP_1,75.20 //",
    "GP12lip_1_au:8949": " ādhyātmikaṃ ca yalliṅgaṃ $ pratyakṣaṃ yasya no bhavet &",
    "GP12lip_1_au:8950": " asau mūḍho bahiḥ sarvaṃ % kalpayitvaiva nānyathā // LiP_1,75.21 //",
    "GP12lip_1_au:8951": " jñānināṃ sūkṣmamamalaṃ $ bhavetpratyakṣamavyayam &",
    "GP12lip_1_au:8952": " yathā sthūlamayuktānāṃ % mṛtkāṣṭhādyaiḥ prakalpitam // LiP_1,75.22 //",
    "GP12lip_1_au:8953": " artho vicārato nāstīty $ anye tattvārthavedinaḥ &",
    "GP12lip_1_au:8954": " niṣkalaḥ sakalaśceti % sarvaṃ śivamayaṃ tataḥ // LiP_1,75.23 //",
    "GP12lip_1_au:8955": " vyomaikamapi dṛṣṭaṃ hi $ śarāvaṃ prati suvratāḥ &",
    "GP12lip_1_au:8956": " pṛthaktvaṃ cāpṛthaktvaṃ ca % śaṅkarasyeti cāpare // LiP_1,75.24 //",
    "GP12lip_1_au:8957": " pratyayārthaṃ hi jagatām $ ekastho 'pi divākaraḥ &",
    "GP12lip_1_au:8958": " eko 'pi bahudhā dṛṣṭo % jalādhāreṣu suvratāḥ // LiP_1,75.25 //",
    "GP12lip_1_au:8959": " jantavo divi bhūmau ca $ sarve vai pāñcabhautikāḥ &",
    "GP12lip_1_au:8960": " tathāpi bahulā dṛṣṭā % jātivyaktivibhedataḥ // LiP_1,75.26 //",
    "GP12lip_1_au:8961": " dṛśyate śrūyate yadyat $ tattadviddhi śivātmakam &",
    "GP12lip_1_au:8962": " bhedo janānāṃ loke 'smin % pratibhāso vicārataḥ // LiP_1,75.27 //",
    "GP12lip_1_au:8963": " svapne ca vipulān bhogān $ bhuktvā martyaḥ sukhī bhavet &",
    "GP12lip_1_au:8964": " duḥkhī ca bhogaṃ duḥkhaṃ ca % nānubhūtaṃ vicārataḥ // LiP_1,75.28 //",
    "GP12lip_1_au:8965": " evamāhustathānye ca $ sarve vedārthatattvagāḥ &",
    "GP12lip_1_au:8966": " hṛdi saṃsāriṇāṃ sākṣāt % sakalaḥ parameśvaraḥ // LiP_1,75.29 //",
    "GP12lip_1_au:8967": " yogināṃ niṣkalo devo $ jñānināṃ ca jaganmayaḥ &",
    "GP12lip_1_au:8968": " trividhaṃ parameśasya % vapurloke praśasyate // LiP_1,75.30 //",
    "GP12lip_1_au:8969": " niṣkalaṃ prathamaṃ caikaṃ $ tataḥ sakalaniṣkalam &",
    "GP12lip_1_au:8970": " tṛtīyaṃ sakalaṃ caiva % nānyatheti dvijottamāḥ // LiP_1,75.31 //",
    "GP12lip_1_au:8971": " arcayanti muhuḥ kecit $ sadā sakalaniṣkalam &",
    "GP12lip_1_au:8972": " sarvajñaṃ hṛdaye kecic % chivaliṅge vibhāvasau // LiP_1,75.32 //",
    "GP12lip_1_au:8973": " sakalaṃ munayaḥ kecit $ sadā saṃsāravartinaḥ &",
    "GP12lip_1_au:8974": " evamabhyarcayantyeva % sadārāḥ sasutā narāḥ // LiP_1,75.33 //",
    "GP12lip_1_au:8975": " yathā śivas tathā devī $ yathā devī tathā śivaḥ &",
    "GP12lip_1_au:8976": " tasmādabhedabuddhyaiva % saptaviṃśatprabhedataḥ // LiP_1,75.34 //",
    "GP12lip_1_au:8977": " yajanti dehe bāhye ca $ catuṣkoṇe ṣaḍasrake &",
    "GP12lip_1_au:8978": " daśāre dvādaśāre ca % ṣoḍaśāre trirasrake // LiP_1,75.35 //",
    "GP12lip_1_au:8979": " sa svecchayā śivaḥ sākṣād $ devyā sārdhaṃ sthitaḥ prabhuḥ &",
    "GP12lip_1_au:8980": " saṃtāraṇārthaṃ ca śivaḥ % sadasadvyaktivarjitaḥ // LiP_1,75.36 //",
    "GP12lip_1_au:8981": " tamekamāhurdviguṇaṃ ca kecit $ kecittamāhustriguṇātmakaṃ ca &",
    "GP12lip_1_au:8982": " ūcus tathā taṃ ca śivaṃ tathānye % saṃsāriṇaṃ vedavido vadanti //",
    "GP12lip_1_au:8983": " bhaktyā ca yogena śubhena yuktā $ viprāḥ sadā dharmaratā viśiṣṭāḥ &",
    "GP12lip_1_au:8984": " yajanti yogeśam aśeṣamūrtiṃ % ṣaḍasramadhye bhagavantameva // LiP_1,75.38",
    "GP12lip_1_au:8985": " ye tatra paśyanti śivaṃ trirasre $ tritattvamadhye triguṇaṃ triyakṣam &",
    "GP12lip_1_au:8986": " te yānti cainaṃ na ca yogino 'nye % tayā ca devyā puruṣaṃ purāṇam //",
    "GP12lip_1_au:8987": " iti śrīliṅgamahāpurāṇe pūrvabhāge śivādvaitakathanaṃ nāma pañcasaptatitamo",
    "GP12lip_1_au:8988": " 'dhyāyaḥ",
    "GP12lip_1_au:8989": " LiP, 1, 76",
    "GP12lip_1_au:8990": " sūta uvāca ataḥ paraṃ pravakṣyāmi $ svecchāvigrahasaṃbhavam &",
    "GP12lip_1_au:8991": " pratiṣṭhāyāḥ phalaṃ sarvaṃ % sarvalokahitāya vai // LiP_1,76.1 //",
    "GP12lip_1_au:8992": " skandomāsahitaṃ devam $ āsīnaṃ paramāsane &",
    "GP12lip_1_au:8993": " kṛtvā bhaktyā pratiṣṭhāpya % sarvānkāmānavāpnuyāt // LiP_1,76.2 //",
    "GP12lip_1_au:8994": " skandomāsahitaṃ devaṃ $ sampūjya vidhinā sakṛt &",
    "GP12lip_1_au:8995": " yatphalaṃ labhate martyas % tadvadāmi yathāśrutam // LiP_1,76.3 //",
    "GP12lip_1_au:8996": " sūryakoṭipratikāśair $ vimānaiḥ sārvakāmikaiḥ &",
    "GP12lip_1_au:8997": " rudrakanyāsamākīrṇair % geyanāṭyasamanvitaiḥ // LiP_1,76.4 //",
    "GP12lip_1_au:8998": " śivavatkrīḍate yogī $ yāvadābhūtasaṃplavam &",
    "GP12lip_1_au:8999": " tatra bhuktvā mahābhogān % vimānaiḥ sārvakāmikaiḥ // LiP_1,76.5 //",
    "GP12lip_1_au:9000": " aumaṃ kaumāramaiśānaṃ $ vaiṣṇavaṃ brāhmameva ca &",
    "GP12lip_1_au:9001": " prājāpatyaṃ mahātejā % janalokaṃ mahas tathā // LiP_1,76.6 //",
    "GP12lip_1_au:9002": " aindram āsādya caindratvaṃ $ kṛtvā varṣāyutaṃ punaḥ &",
    "GP12lip_1_au:9003": " bhuktvā caiva bhuvarloke % bhogān divyān suśobhanān // LiP_1,76.7 //",
    "GP12lip_1_au:9004": " merumāsādya devānāṃ $ bhavaneṣu pramodate &",
    "GP12lip_1_au:9005": " ekapādaṃ caturbāhuṃ % trinetraṃ śūlasaṃyutam // LiP_1,76.8 //",
    "GP12lip_1_au:9006": " sṛṣṭvā sthitaṃ hariṃ vāme $ dakṣiṇe caturānanam &",
    "GP12lip_1_au:9007": " aṣṭāviṃśatirudrāṇāṃ % koṭiḥ sarvāṅgasuprabham // LiP_1,76.9 //",
    "GP12lip_1_au:9008": " pañcaviṃśatikaṃ sākṣāt $ puruṣaṃ hṛdayāttathā &",
    "GP12lip_1_au:9009": " prakṛtiṃ vāmataścaiva % buddhiṃ vai buddhideśataḥ // LiP_1,76.10 //",
    "GP12lip_1_au:9010": " ahaṅkāramahaṅkārāt $ tanmātrāṇi tu tatra vai &",
    "GP12lip_1_au:9011": " indriyāṇīndriyādeva % līlayā parameśvaram // LiP_1,76.11 //",
    "GP12lip_1_au:9012": " pṛthivīṃ pādamūlāttu $ guhyadeśājjalaṃ tathā &",
    "GP12lip_1_au:9013": " nābhideśāt tathā vahniṃ % hṛdayādbhāskaraṃ tathā // LiP_1,76.12 //",
    "GP12lip_1_au:9014": " kaṇṭhātsomaṃ tathātmānaṃ $ bhrūmadhyānmastakāddivam &",
    "GP12lip_1_au:9015": " sṛṣṭaivaṃ saṃsthitaṃ sākṣāj % jagatsarvaṃ carācaram // LiP_1,76.13 //",
    "GP12lip_1_au:9016": " sarvajñaṃ sarvagaṃ devaṃ $ kṛtvā vidyāvidhānataḥ &",
    "GP12lip_1_au:9017": " pratiṣṭhāpya yathānyāyaṃ % śivasāyujyamāpnuyāt // LiP_1,76.14 //",
    "GP12lip_1_au:9018": " tripādaṃ saptahastaṃ ca $ catuḥśṛṅgaṃ dviśīrṣakam &",
    "GP12lip_1_au:9019": " kṛtvā yajñeśamīśānaṃ % viṣṇuloke mahīyate // LiP_1,76.15 //",
    "GP12lip_1_au:9020": " tatra bhuktvā mahābhogān $ kalpalakṣaṃ sukhī naraḥ &",
    "GP12lip_1_au:9021": " kramādāgatya loke 'smin % sarvayajñāntago bhavet // LiP_1,76.16 //",
    "GP12lip_1_au:9022": " vṛṣārūḍhaṃ tu yaḥ kuryāt $ somaṃ somārdhabhūṣaṇam &",
    "GP12lip_1_au:9023": " hayamedhāyutaṃ kṛtvā % yatpuṇyaṃ tad avāpya saḥ // LiP_1,76.17 //",
    "GP12lip_1_au:9024": " kāñcanena vimānena $ kiṅkiṇījālamālinā &",
    "GP12lip_1_au:9025": " gatvā śivapuraṃ divyaṃ % tatraiva sa vimucyate // LiP_1,76.18 //",
    "GP12lip_1_au:9026": " nandinā sahitaṃ devaṃ $ sāmbaṃ sarvagaṇairvṛtam &",
    "GP12lip_1_au:9027": " kṛtvā yatphalamāpnoti % vakṣye tadvai yathāśrutam // LiP_1,76.19 //",
    "GP12lip_1_au:9028": " sūryamaṇḍalasaṃkāśair $ vimānair vṛṣasaṃyutaiḥ &",
    "GP12lip_1_au:9029": " apsarogaṇasaṃkīrṇair % devadānavadurlabhaiḥ // LiP_1,76.20 //",
    "GP12lip_1_au:9030": " nṛtyadbhir apsaraḥsaṃghaiḥ $ sarvataḥ sarvaśobhitaiḥ &",
    "GP12lip_1_au:9031": " gatvā śivapuraṃ divyaṃ % gāṇapatyamavāpnuyāt // LiP_1,76.21 //",
    "GP12lip_1_au:9032": " nṛtyantaṃ devadeveśaṃ $ śailajāsahitaṃ prabhum &",
    "GP12lip_1_au:9033": " sahasrabāhuṃ sarvajñaṃ % caturbāhum athāpi vā // LiP_1,76.22 //",
    "GP12lip_1_au:9034": " bhṛgvādyairbhūtasaṃghaiś ca $ saṃvṛtaṃ parameśvaram &",
    "GP12lip_1_au:9035": " śailajāsahitaṃ sākṣād % vṛṣabhadhvajamīśvaram // LiP_1,76.23 //",
    "GP12lip_1_au:9036": " brahmendraviṣṇusomādyaiḥ $ sadā sarvairnamaskṛtam &",
    "GP12lip_1_au:9037": " mātṛbhir munibhiścaiva % saṃvṛtaṃ parameśvaram // LiP_1,76.24 //",
    "GP12lip_1_au:9038": " kṛtvā bhaktyā pratiṣṭhāpya $ yatphalaṃ tadvadāmyaham &",
    "GP12lip_1_au:9039": " sarvayajñatapodāna- % tīrthadeveṣu yat phalam // LiP_1,76.25 //",
    "GP12lip_1_au:9040": " tatphalaṃ koṭiguṇitaṃ $ labdhvā yāti śivaṃ padam &",
    "GP12lip_1_au:9041": " tatra bhuktvā mahābhogān % yāvad ābhūtasaṃplavam // LiP_1,76.26 //",
    "GP12lip_1_au:9042": " sṛṣṭyantare punaḥ prāpte $ mānavaṃ padamāpnuyāt &",
    "GP12lip_1_au:9043": " nagnaṃ caturbhujaṃ śvetaṃ % trinetraṃ sarpamekhalam // LiP_1,76.27 //",
    "GP12lip_1_au:9044": " kapālahastaṃ deveśaṃ $ kṛṣṇakuñcitamūrdhajam &",
    "GP12lip_1_au:9045": " kṛtvā bhaktyā pratiṣṭhāpya % śivasāyujyamāpnuyāt // LiP_1,76.28 //",
    "GP12lip_1_au:9046": " ibhendradārakaṃ devaṃ $ sāṃbaṃ siddhārthadaṃ prabhum &",
    "GP12lip_1_au:9047": " sudhūmravarṇaṃ raktākṣaṃ % trinetraṃ candrabhūṣaṇam // LiP_1,76.29 //",
    "GP12lip_1_au:9048": " kākapakṣadharaṃ mūrdhnā $ nāgaṭaṅkadharaṃ haram &",
    "GP12lip_1_au:9049": " siṃhājinottarīyaṃ ca % mṛgacarmāṃbaraṃ prabhum // LiP_1,76.30 //",
    "GP12lip_1_au:9050": " tīkṣṇadaṃṣṭraṃ gadāhastaṃ $ kapālodyatapāṇinam &",
    "GP12lip_1_au:9051": " huṃphaṭkāre mahāśabda- % śabditākhiladiṅmukham // LiP_1,76.31 //",
    "GP12lip_1_au:9052": " puṇḍarīkājinaṃ dorbhyāṃ $ bibhrantaṃ kambukaṃ tathā &",
    "GP12lip_1_au:9053": " hasantaṃ ca nadantaṃ ca % pibantaṃ kṛṣṇasāgaram // LiP_1,76.32 //",
    "GP12lip_1_au:9054": " nṛtyantaṃ bhūtasaṃghaiś ca $ gaṇasaṃghais tvalaṃkṛtam &",
    "GP12lip_1_au:9055": " kṛtvā bhaktyā pratiṣṭhāpya % yathāvibhavavistaram // LiP_1,76.33 //",
    "GP12lip_1_au:9056": " sarvavighnān atikramya $ śivaloke mahīyate &",
    "GP12lip_1_au:9057": " tatra bhuktvā mahābhogān % yāvadābhūtasaṃplavam // LiP_1,76.34 //",
    "GP12lip_1_au:9058": " jñānaṃ vicārato labdhvā $ rudrebhyastatra mucyate &",
    "GP12lip_1_au:9059": " ardhanārīśvaraṃ devaṃ % caturbhujamanuttamam // LiP_1,76.35 //",
    "GP12lip_1_au:9060": " varadābhayahastaṃ ca $ śūlapadmadharaṃ prabhum &",
    "GP12lip_1_au:9061": " strīpuṃbhāvena saṃsthānaṃ % sarvābharaṇabhūṣitam // LiP_1,76.36 //",
    "GP12lip_1_au:9062": " kṛtvā bhaktyā pratiṣṭhāpya $ śivaloke mahīyate &",
    "GP12lip_1_au:9063": " tatra bhuktvā mahābhogān % aṇimādiguṇairyutaḥ // LiP_1,76.37 //",
    "GP12lip_1_au:9064": " ācandratārakaṃ jñānaṃ $ tato labdhvā vimucyate &",
    "GP12lip_1_au:9065": " yaḥ kuryāddevadeveśaṃ % sarvajñaṃ lakulīśvaram // LiP_1,76.38 //",
    "GP12lip_1_au:9066": " vṛtaṃ śiṣyapraśiṣyaiś ca $ vyākhyānodyatapāṇinam &",
    "GP12lip_1_au:9067": " kṛtvā bhaktyā pratiṣṭhāpya % śivalokaṃ sa gacchati // LiP_1,76.39 //",
    "GP12lip_1_au:9068": " bhuktvā tu vipulāṃstatra $ bhogān yugaśataṃ naraḥ &",
    "GP12lip_1_au:9069": " jñānayogaṃ samāsādya % tatraiva ca vimucyate // LiP_1,76.40 //",
    "GP12lip_1_au:9070": " pūrvadevāmarāṇāṃ ca $ yatsthānaṃ sakalepsitam &",
    "GP12lip_1_au:9071": " kṛtamudrasya devasya % citābhasmānulepinaḥ // LiP_1,76.41 //",
    "GP12lip_1_au:9072": " tripuṇḍradhāriṇasteṣāṃ $ śiromālādharasya ca &",
    "GP12lip_1_au:9073": " brahmaṇaḥ keśakenaikam % upavītaṃ ca bibhrataḥ // LiP_1,76.42 //",
    "GP12lip_1_au:9074": " bibhrato vāmahastena $ kapālaṃ brahmaṇo varam &",
    "GP12lip_1_au:9075": " viṣṇoḥ kalevaraṃ caiva % bibhrataḥ parameṣṭhinaḥ // LiP_1,76.43 //",
    "GP12lip_1_au:9076": " kṛtvā bhaktyā pratiṣṭhāpya $ mucyate bhavasāgarāt &",
    "GP12lip_1_au:9077": " oṃnamo nīlakaṇṭhāya % iti puṇyākṣarāṣṭakam // LiP_1,76.44 //",
    "GP12lip_1_au:9078": " mantramāha sakṛdvā yaḥ $ pātakaiḥ sa vimucyate &",
    "GP12lip_1_au:9079": " mantreṇānena gandhādyair % bhaktyā vittānusārataḥ // LiP_1,76.45 //",
    "GP12lip_1_au:9080": " sampūjya devadeveśaṃ $ śivaloke mahīyate &",
    "GP12lip_1_au:9081": " jālandharāntakaṃ devaṃ % sudarśanadharaṃ prabhum // LiP_1,76.46 //",
    "GP12lip_1_au:9082": " kṛtvā bhaktyā pratiṣṭhāpya $ dvidhābhūtaṃ jalaṃdharam &",
    "GP12lip_1_au:9083": " prayāti śivasāyujyaṃ % nātra kāryā vicāraṇā // LiP_1,76.47 //",
    "GP12lip_1_au:9084": " sudarśanapradaṃ devaṃ $ sākṣātpūrvoktalakṣaṇam &",
    "GP12lip_1_au:9085": " arcamānena devena % cārcitaṃ netrapūjayā // LiP_1,76.48 //",
    "GP12lip_1_au:9086": " kṛtvā bhaktyā pratiṣṭhāpya $ śivaloke mahīyate &",
    "GP12lip_1_au:9087": " tiṣṭhato 'tha nikumbhasya % pṛṣṭhataścaraṇāṃbujam // LiP_1,76.49 //",
    "GP12lip_1_au:9088": " vāmetaraṃ suvinyasya $ vāme cāliṅgya cādrijām &",
    "GP12lip_1_au:9089": " śūlāgre kūrparaṃ sthāpya % kiṅkiṇīkṛtapannagam // LiP_1,76.50 //",
    "GP12lip_1_au:9090": " samprekṣya cāndhakaṃ pārśve $ kṛtāñjalipuṭaṃ sthitam &",
    "GP12lip_1_au:9091": " rūpaṃ kṛtvā yathānyāyaṃ % śivasāyujyamāpnuyāt // LiP_1,76.51 //",
    "GP12lip_1_au:9092": " yaḥ kuryāddevadeveśaṃ $ tripurāntakamīśvaram &",
    "GP12lip_1_au:9093": " dhanurbāṇasamāyuktaṃ % somaṃ somārdhabhūṣaṇam // LiP_1,76.52 //",
    "GP12lip_1_au:9094": " rathe susaṃsthitaṃ devaṃ $ caturānanasārathim &",
    "GP12lip_1_au:9095": " tadākāratayā so 'pi % gatvā śivapuraṃ sukhī // LiP_1,76.53 //",
    "GP12lip_1_au:9096": " krīḍate nātra saṃdeho $ dvitīya iva śaṅkaraḥ &",
    "GP12lip_1_au:9097": " tatra bhuktvā mahābhogān % yāvad icchā dvijottamāḥ // LiP_1,76.54 //",
    "GP12lip_1_au:9098": " jñānaṃ vicāritaṃ labdhvā $ tatraiva sa vimucyate // LiP_1,76.55 //",
    "GP12lip_1_au:9099": " gaṅgādharaṃ sukhāsīnaṃ $ candraśekharameva ca // LiP_1,76.56 //",
    "GP12lip_1_au:9100": " gaṅgayā sahitaṃ caiva $ vāmotsaṅge 'ṃbikānvitam &",
    "GP12lip_1_au:9101": " vināyakaṃ tathā skandaṃ % jyeṣṭhaṃ durgāṃ suśobhanām // LiP_1,76.57 //",
    "GP12lip_1_au:9102": " bhāskaraṃ ca tathā somaṃ $ brahmāṇīṃ ca maheśvarīm &",
    "GP12lip_1_au:9103": " kaumārīṃ vaiṣṇavīṃ devīṃ % vārāhīṃ varadāṃ tathā // LiP_1,76.58 //",
    "GP12lip_1_au:9104": " indrāṇīṃ caiva cāmuṇḍāṃ $ vīrabhadrasamanvitām &",
    "GP12lip_1_au:9105": " vighneśena ca yo dhīmān % śivasāyujyamāpnuyāt // LiP_1,76.59 //",
    "GP12lip_1_au:9106": " liṅgamūrtiṃ mahājvālām- $ ālāsaṃvṛtam avyayam &",
    "GP12lip_1_au:9107": " liṅgasya madhye vai kṛtvā % candraśekharamīśvaram // LiP_1,76.60 //",
    "GP12lip_1_au:9108": " vyomni kuryāt tathā liṅgaṃ $ brahmāṇaṃ haṃsarūpiṇam &",
    "GP12lip_1_au:9109": " viṣṇuṃ varāharūpeṇa % liṅgasyādhastvadhomukham // LiP_1,76.61 //",
    "GP12lip_1_au:9110": " brahmāṇaṃ dakṣiṇe tasya $ kṛtāñjalipuṭaṃ sthitam &",
    "GP12lip_1_au:9111": " madhye liṅgaṃ mahāghoraṃ % mahāmbhasi ca saṃsthitam // LiP_1,76.62 //",
    "GP12lip_1_au:9112": " kṛtvā bhaktyā pratiṣṭhāpya $ śivasāyujyamāpnuyāt &",
    "GP12lip_1_au:9113": " kṣetrasaṃrakṣakaṃ devaṃ % tathā pāśupataṃ prabhum // LiP_1,76.63 //",
    "GP12lip_1_au:9114": " kṛtvā bhaktyā yathānyāyaṃ $ śivaloke mahīyate // LiP_1,76.64 //",
    "GP12lip_1_au:9115": " iti śrīliṅgamahāpurāṇe pūrvabhāge śivamūrtipratiṣṭhāphalakathanaṃ nāma ṣaṭsaptatitamo 'dhyāyaḥ",
    "GP12lip_1_au:9116": " LiP, 1, 77",
    "GP12lip_1_au:9117": " ṛṣaya ūcuḥ liṅgapratiṣṭhāpuṇyaṃ ca $ liṅgasthāpanameva ca &",
    "GP12lip_1_au:9118": " liṅgānāṃ caiva bhedāś ca % śrutaṃ tava mukhādiha // LiP_1,77.1 //",
    "GP12lip_1_au:9119": " mṛdādiratnaparyantair $ dravyaiḥ kṛtvā śivālayam &",
    "GP12lip_1_au:9120": " yatphalaṃ labhate martyas % tatphalaṃ vaktumarhasi // LiP_1,77.2 //",
    "GP12lip_1_au:9121": " sūta uvāca yasya bhakto 'pi loke 'smin $ putradāragṛhādibhiḥ &",
    "GP12lip_1_au:9122": " bādhyate jñānayuktaścen % na ca tasya gṛhaistu kim // LiP_1,77.3 //",
    "GP12lip_1_au:9123": " tathāpi bhaktāḥ parameśvarasya $ kṛtveṣṭaloṣṭairapi rudralokam &",
    "GP12lip_1_au:9124": " prayānti divyaṃ hi vimānavaryaṃ % surendrapadmodbhavavanditasya //",
    "GP12lip_1_au:9125": " bālyāttu loṣṭena ca kṛtvā mṛdāpi vā pāṃsubhir ādidevam /*",
    "GP12lip_1_au:9126": " gṛhaṃ ca tādṛgvidhamasya śaṃbhoḥ sampūjya rudratvamavāpnuvanti //",
    "GP12lip_1_au:9127": " tasmātsarvaprayatnena $ bhaktyā bhaktaiḥ śivālayam &",
    "GP12lip_1_au:9128": " kartavyaṃ sarvayatnena % dharmakāmārthasiddhaye // LiP_1,77.6 //",
    "GP12lip_1_au:9129": " kesaraṃ nāgaraṃ vāpi $ drāviḍaṃ vā tathāparam &",
    "GP12lip_1_au:9130": " kṛtvā rudrālayaṃ bhaktyā % śivaloke mahīyate // LiP_1,77.7 //",
    "GP12lip_1_au:9131": " kailāsākhyaṃ ca yaḥ kuryāt $ prāsādaṃ parameṣṭhinaḥ &",
    "GP12lip_1_au:9132": " kailāsaśikharākārair % vimānair modate sukhī // LiP_1,77.8 //",
    "GP12lip_1_au:9133": " mandaraṃ vā prakurvīta $ śivāya vidhipūrvakam &",
    "GP12lip_1_au:9134": " bhaktyā vittānusāreṇa % uttamādhamamadhyamam // LiP_1,77.9 //",
    "GP12lip_1_au:9135": " mandarādripratīkāśair $ vimānairviśvatomukhaiḥ &",
    "GP12lip_1_au:9136": " apsarogaṇasaṃkīrṇair % devadānavadurlabhaiḥ // LiP_1,77.10 //",
    "GP12lip_1_au:9137": " gatvā śivapuraṃ ramyaṃ $ bhuktvā bhogān yathepsitān &",
    "GP12lip_1_au:9138": " jñānayogaṃ samāsādya % gāṇapatyaṃ labhennaraḥ // LiP_1,77.11 //",
    "GP12lip_1_au:9139": " yaḥ kuryānmerunāmānaṃ $ prāsādaṃ parameṣṭhinaḥ &",
    "GP12lip_1_au:9140": " sa yatphalamavāpnoti % na tat sarvair mahāmakhaiḥ // LiP_1,77.12 //",
    "GP12lip_1_au:9141": " sarvayajñatapodāna- $ tīrthavedeṣu yatphalam &",
    "GP12lip_1_au:9142": " tatphalaṃ sakalaṃ labdhvā % śivavanmodate ciram // LiP_1,77.13 //",
    "GP12lip_1_au:9143": " niṣadhaṃ nāma yaḥ kuryāt $ prāsādaṃ bhaktitaḥ sudhīḥ &",
    "GP12lip_1_au:9144": " śivalokamanuprāpya % śivavanmodate ciram // LiP_1,77.14 //",
    "GP12lip_1_au:9145": " kuryādvā yaḥ śubhaṃ viprā $ himaśailamanuttamam &",
    "GP12lip_1_au:9146": " himaśailopamair yānair % gatvā śivapuraṃ śubham // LiP_1,77.15 //",
    "GP12lip_1_au:9147": " jñānayogaṃ samāsādya $ gāṇapatyamavāpnuyāt &",
    "GP12lip_1_au:9148": " nīlādriśikharākhyaṃ vā % prāsādaṃ yaḥ suśobhanam // LiP_1,77.16 //",
    "GP12lip_1_au:9149": " kṛtvā vittānusāreṇa $ bhaktyā rudrāya śaṃbhave &",
    "GP12lip_1_au:9150": " yatphalaṃ labhate martyas % tatphalaṃ pravadāmyaham // LiP_1,77.17 //",
    "GP12lip_1_au:9151": " himaśaile kṛte bhaktyā $ yatphalaṃ prāk tavoditam &",
    "GP12lip_1_au:9152": " tatphalaṃ sakalaṃ labdhvā % sarvadevanamaskṛtaḥ // LiP_1,77.18 //",
    "GP12lip_1_au:9153": " rudralokamanuprāpya $ rudraiḥ sārdhaṃ pramodate &",
    "GP12lip_1_au:9154": " mahendraśailanāmānaṃ % prāsādaṃ rudrasaṃmatam // LiP_1,77.19 //",
    "GP12lip_1_au:9155": " kṛtvā yatphalamāpnoti $ tatphalaṃ pravadāmyaham &",
    "GP12lip_1_au:9156": " mahendraparvatākārair % vimānairvṛṣasaṃyutaiḥ // LiP_1,77.20 //",
    "GP12lip_1_au:9157": " gatvā śivapuraṃ divyaṃ $ bhuktvā bhogānyathepsitān &",
    "GP12lip_1_au:9158": " jñānaṃ vicāritaṃ rudraiḥ % samprāpya munipuṅgavāḥ // LiP_1,77.21 //",
    "GP12lip_1_au:9159": " viṣayān viṣavat tyaktvā $ śivasāyujyamāpnuyāt &",
    "GP12lip_1_au:9160": " hemnā yastu prakurvīta % prāsādaṃ ratnaśobhitam // LiP_1,77.22 //",
    "GP12lip_1_au:9161": " drāviḍaṃ nāgaraṃ vāpi $ kesaraṃ vā vidhānataḥ &",
    "GP12lip_1_au:9162": " kūṭaṃ vā maṇḍapaṃ vāpi % samaṃ vā dīrgham eva ca // LiP_1,77.23 //",
    "GP12lip_1_au:9163": " na tasya śakyate vaktuṃ $ puṇyaṃ śatayugairapi &",
    "GP12lip_1_au:9164": " jīrṇaṃ vā patitaṃ vāpi % khaṇḍitaṃ sphuṭitaṃ tathā // LiP_1,77.24 //",
    "GP12lip_1_au:9165": " pūrvavatkārayedyastu $ dvārādyaiḥ suśubhaṃ dvijāḥ &",
    "GP12lip_1_au:9166": " prāsādaṃ maṇḍapaṃ vāpi % prākāraṃ gopuraṃ tu vā // LiP_1,77.25 //",
    "GP12lip_1_au:9167": " karturapyadhikaṃ puṇyaṃ $ labhate nātra saṃśayaḥ &",
    "GP12lip_1_au:9168": " vṛttyarthaṃ vā prakurvīta % naraḥ karma śivālaye // LiP_1,77.26 //",
    "GP12lip_1_au:9169": " yaḥ sa yāti na saṃdehaḥ $ svargalokaṃ sabāndhavaḥ &",
    "GP12lip_1_au:9170": " yaścātmabhogasiddhyartham % api rudrālaye sakṛt // LiP_1,77.27 //",
    "GP12lip_1_au:9171": " karma kuryādyadi sukhaṃ $ labdhvā cāpi pramodate &",
    "GP12lip_1_au:9172": " tasmād āyatanaṃ bhaktyā % yaḥ kuryān munisattamāḥ // LiP_1,77.28 //",
    "GP12lip_1_au:9173": " kāṣṭheṣṭakādibhir martyaḥ $ śivaloke mahīyate &",
    "GP12lip_1_au:9174": " prasādārthaṃ maheśasya % prāsāde munipuṅgavāḥ // LiP_1,77.29 //",
    "GP12lip_1_au:9175": " kartavyaḥ sarvayatnena $ dharmakāmārthamuktaye &",
    "GP12lip_1_au:9176": " aśaktaścenmuniśreṣṭhāḥ % prāsādaṃ kartumuttamam // LiP_1,77.30 //",
    "GP12lip_1_au:9177": " saṃmārjanādibhir vāpi $ sarvānkāmānavāpnuyāt &",
    "GP12lip_1_au:9178": " saṃmārjanaṃ tu yaḥ kuryān % mārjanyā mṛdusūkṣmayā // LiP_1,77.31 //",
    "GP12lip_1_au:9179": " cāndrāyaṇasahasrasya $ phalaṃ māsena labhyate &",
    "GP12lip_1_au:9180": " yaḥ kuryādvastrapūtena % gandhagomayavāriṇā // LiP_1,77.32 //",
    "GP12lip_1_au:9181": " ālepanaṃ yathānyāyaṃ $ varṣacāndrāyaṇaṃ labhet &",
    "GP12lip_1_au:9182": " ardhakrośaṃ śivakṣetraṃ % śivaliṅgātsamantataḥ // LiP_1,77.33 //",
    "GP12lip_1_au:9183": " yas tyajed dustyajān prāṇāñ $ śivasāyujyam āpnuyāt &",
    "GP12lip_1_au:9184": " svāyaṃbhuvasya mānaṃ hi % tathā bāṇasya suvratāḥ // LiP_1,77.34 //",
    "GP12lip_1_au:9185": " svāyaṃbhuve tadardhaṃ syāt $ syād ārṣe ca tadardhakam &",
    "GP12lip_1_au:9186": " mānuṣe ca tadardhaṃ syāt % kṣetramānaṃ dvijottamāḥ // LiP_1,77.35 //",
    "GP12lip_1_au:9187": " evaṃ yatīnāmāvāse $ kṣetramānaṃ dvijottamāḥ &",
    "GP12lip_1_au:9188": " rudrāvatāre cādyaṃ yac % chiṣye caiva praśiṣyake // LiP_1,77.36 //",
    "GP12lip_1_au:9189": " narāvatāre tacchiṣye $ tacchiṣye ca praśiṣyake &",
    "GP12lip_1_au:9190": " śrīparvate mahāpuṇye % tasya prānte ca vā dvijāḥ // LiP_1,77.37 //",
    "GP12lip_1_au:9191": " tasminvā yastyajetprāṇāñ $ chivasāyujyamāpnuyāt &",
    "GP12lip_1_au:9192": " vārāṇasyāṃ tathāpyevam % avimukte viśeṣataḥ // LiP_1,77.38 //",
    "GP12lip_1_au:9193": " kedāre ca mahākṣetre $ prayāge ca viśeṣataḥ &",
    "GP12lip_1_au:9194": " kurukṣetre ca yaḥ prāṇān % saṃtyajedyāti nirvṛtim // LiP_1,77.39 //",
    "GP12lip_1_au:9195": " prabhāse puṣkare 'vantyāṃ $ tathā caivāmareśvare &",
    "GP12lip_1_au:9196": " vaṇīśailākule caiva % mṛto yāti śivātmatām // LiP_1,77.40 //",
    "GP12lip_1_au:9197": " vārāṇasyāṃ mṛto jantur $ na jātu jantutāṃ vrajet &",
    "GP12lip_1_au:9198": " triviṣṭape vimukte ca % kedāre saṃgameśvare // LiP_1,77.41 //",
    "GP12lip_1_au:9199": " śālaṅke vā tyajetprāṇāṃs $ tathā vai jambukeśvare &",
    "GP12lip_1_au:9200": " śukreśvare vā gokarṇe % bhāskareśe guheśvare // LiP_1,77.42 //",
    "GP12lip_1_au:9201": " hiraṇyagarbhe nandīśe $ sa yāti paramāṃ gatim &",
    "GP12lip_1_au:9202": " niyamaiḥ śoṣya yo dehaṃ % tyajetkṣetre śivasya tu // LiP_1,77.43 //",
    "GP12lip_1_au:9203": " sa yāti śivatāṃ yogī $ mānuṣe daivike 'pi vā &",
    "GP12lip_1_au:9204": " ārṣe vāpi muniśreṣṭhās % tathā svāyaṃbhuve 'pi vā // LiP_1,77.44 //",
    "GP12lip_1_au:9205": " svayaṃbhūte tathā deve $ nātra kāryā vicāraṇā &",
    "GP12lip_1_au:9206": " ādhāyāgniṃ śivakṣetre % sampūjya parameśvaram // LiP_1,77.45 //",
    "GP12lip_1_au:9207": " svadehapiṇḍaṃ juhuyād $ yaḥ sa yāti parāṃ gatim &",
    "GP12lip_1_au:9208": " yāvattāvannirāhāro % bhūtvā prāṇān parityajet // LiP_1,77.46 //",
    "GP12lip_1_au:9209": " śivakṣetre muniśreṣṭhāḥ $ śivasāyujyamāpnuyāt &",
    "GP12lip_1_au:9210": " chittvā pādadvayaṃ cāpi % śivakṣetre vasettu yaḥ // LiP_1,77.47 //",
    "GP12lip_1_au:9211": " sa yāti śivatāṃ caiva $ nātra kāryā vicāraṇā &",
    "GP12lip_1_au:9212": " kṣetrasya darśanaṃ puṇyaṃ % praveśastacchatādhikaḥ // LiP_1,77.48 //",
    "GP12lip_1_au:9213": " tasmācchataguṇaṃ puṇyaṃ $ sparśanaṃ ca pradakṣiṇam &",
    "GP12lip_1_au:9214": " tasmācchataguṇaṃ puṇyaṃ % jalasnānamataḥ param // LiP_1,77.49 //",
    "GP12lip_1_au:9215": " kṣīrasnānaṃ tato viprāḥ $ śatādhikamanuttamam &",
    "GP12lip_1_au:9216": " dadhnā sahasramākhyātaṃ % madhunā tacchatādhikam // LiP_1,77.50 //",
    "GP12lip_1_au:9217": " ghṛtasnānena cānantaṃ $ śārkare tacchatādhikam &",
    "GP12lip_1_au:9218": " śivakṣetrasamīpasthāṃ % nadīṃ prāpyāvagāhya ca // LiP_1,77.51 //",
    "GP12lip_1_au:9219": " tyajeddehaṃ vihāyānnaṃ $ śivaloke mahīyate &",
    "GP12lip_1_au:9220": " śivakṣetrasamīpasthā % nadyaḥ sarvāḥ suśobhanāḥ // LiP_1,77.52 //",
    "GP12lip_1_au:9221": " vāpīkūpataḍāgāś ca $ śivatīrthā iti smṛtāḥ &",
    "GP12lip_1_au:9222": " snātvā teṣu naro bhaktyā % tīrtheṣu dvijasattamāḥ // LiP_1,77.53 //",
    "GP12lip_1_au:9223": " brahmahatyādibhiḥ pāpair $ mucyate nātra saṃśayaḥ &",
    "GP12lip_1_au:9224": " prātaḥ snātvā muniśreṣṭhāḥ % śivatīrtheṣu mānavaḥ // LiP_1,77.54 //",
    "GP12lip_1_au:9225": " aśvamedhaphalaṃ prāpya $ rudralokaṃ sa gacchati &",
    "GP12lip_1_au:9226": " madhyāhne śivatīrtheṣu % snātvā bhaktyā sakṛnnaraḥ // LiP_1,77.55 //",
    "GP12lip_1_au:9227": " gaṅgāsnānasamaṃ puṇyaṃ $ labhate nātra saṃśayaḥ &",
    "GP12lip_1_au:9228": " astaṃ gate tathā cārke % snātvā gacchecchivaṃ padam // LiP_1,77.56 //",
    "GP12lip_1_au:9229": " pāpakañcukamutsṛjya $ śivatīrtheṣu mānavaḥ &",
    "GP12lip_1_au:9230": " dvijās triṣavaṇaṃ snātvā % śivatīrthe sakṛnnaraḥ // LiP_1,77.57 //",
    "GP12lip_1_au:9231": " śivasāyujyamāpnoti $ nātra kāryā vicāraṇā &",
    "GP12lip_1_au:9232": " purātha sūkaraḥ kaścit % śvānaṃ dṛṣṭvā bhayātpathi // LiP_1,77.58 //",
    "GP12lip_1_au:9233": " prasaṃgādvāramekaṃ tu $ śivatīrthe 'vagāhya ca &",
    "GP12lip_1_au:9234": " mṛtaḥ svayaṃ dvijaśreṣṭhā % gāṇapatyamavāptavān // LiP_1,77.59 //",
    "GP12lip_1_au:9235": " yaḥ prātardevadeveśaṃ $ śivaṃ liṅgasvarūpiṇam &",
    "GP12lip_1_au:9236": " paśyetsa yāti sarvasmād % adhikāṃ gatimeva ca // LiP_1,77.60 //",
    "GP12lip_1_au:9237": " madhyāhne ca mahādevaṃ $ dṛṣṭvā yajñaphalaṃ labhet &",
    "GP12lip_1_au:9238": " sāyāhne sarvayajñānāṃ % phalaṃ prāpya vimucyate // LiP_1,77.61 //",
    "GP12lip_1_au:9239": " mānasairvācikaiḥ pāpaiḥ $ kāyikaiś ca mahattaraiḥ &",
    "GP12lip_1_au:9240": " tathopapātakaiścaiva % pāpaiścaivānupātakaiḥ // LiP_1,77.62 //",
    "GP12lip_1_au:9241": " saṃkrame devamīśānaṃ $ dṛṣṭvā liṅgākṛtiṃ prabhum &",
    "GP12lip_1_au:9242": " māsena yatkṛtaṃ pāpaṃ % tyaktvā yāti śivaṃ padam // LiP_1,77.63 //",
    "GP12lip_1_au:9243": " ayane cārdhamāsena $ dakṣiṇe cottarāyaṇe &",
    "GP12lip_1_au:9244": " viṣuve caiva sampūjya % prayāti paramāṃ gatim // LiP_1,77.64 //",
    "GP12lip_1_au:9245": " pradakṣiṇatrayaṃ kuryād $ yaḥ prāsādaṃ samantataḥ &",
    "GP12lip_1_au:9246": " savyāpasavyanyāyena % mṛdugatyā śucirnaraḥ // LiP_1,77.65 //",
    "GP12lip_1_au:9247": " pade pade 'śvamedhasya $ yajñasya phalamāpnuyāt &",
    "GP12lip_1_au:9248": " vācā yastu śivaṃ nityaṃ % saṃrauti parameśvaram // LiP_1,77.66 //",
    "GP12lip_1_au:9249": " so 'pi yāti śivaṃ sthānaṃ $ prāpya kiṃ punareva ca &",
    "GP12lip_1_au:9250": " kṛtvā maṇḍalakaṃ kṣetraṃ % gandhagomayavāriṇā // LiP_1,77.67 //",
    "GP12lip_1_au:9251": " muktāphalamayaiścūrṇair $ indranīlamayais tathā &",
    "GP12lip_1_au:9252": " padmarāgamayaiścaiva % sphāṭikaiś ca suśobhanaiḥ // LiP_1,77.68 //",
    "GP12lip_1_au:9253": " tathā mārakataiścaiva $ sauvarṇai rājatais tathā &",
    "GP12lip_1_au:9254": " tadvarṇair laukikaiścaiva % cūrṇairvittavivarjitaiḥ // LiP_1,77.69 //",
    "GP12lip_1_au:9255": " ālikhya kamalaṃ bhadraṃ $ daśahastapramāṇataḥ &",
    "GP12lip_1_au:9256": " sakarṇikaṃ mahābhāgā % mahādevasamīpataḥ // LiP_1,77.70 //",
    "GP12lip_1_au:9257": " tatrāvāhya mahādevaṃ $ navaśaktisamanvitam &",
    "GP12lip_1_au:9258": " pañcabhiśca tathā ṣaḍbhir % aṣṭābhiśceṣṭadaṃ param // LiP_1,77.71 //",
    "GP12lip_1_au:9259": " punaraṣṭābhir īśānaṃ $ daśāre daśabhis tathā &",
    "GP12lip_1_au:9260": " punarbāhye ca daśabhiḥ % sampūjya praṇipatya ca // LiP_1,77.72 //",
    "GP12lip_1_au:9261": " nivedya devadevāya $ kṣitidānaphalaṃ labhet &",
    "GP12lip_1_au:9262": " śālipiṣṭādibhir vāpi % padmamālikhya nirdhanaḥ // LiP_1,77.73 //",
    "GP12lip_1_au:9263": " pūrvoktamakhilaṃ puṇyaṃ $ labhate nātra saṃśayaḥ &",
    "GP12lip_1_au:9264": " dvādaśāraṃ tathālikhya % maṇḍalaṃ padam uttamam // LiP_1,77.74 //",
    "GP12lip_1_au:9265": " ratnacūrṇādibhiścūrṇais $ tathā dvādaśamūrtibhiḥ &",
    "GP12lip_1_au:9266": " maṇḍalasya ca madhye tu % bhāskaraṃ sthāpya pūjayet // LiP_1,77.75 //",
    "GP12lip_1_au:9267": " grahaiś ca saṃvṛtaṃ vāpi $ sūryasāyujyamuttamam &",
    "GP12lip_1_au:9268": " evaṃ prākṛtam apyārthyāṃ % ṣaḍasraṃ parikalpya ca // LiP_1,77.76 //",
    "GP12lip_1_au:9269": " madhyadeśe ca deveśīṃ $ prakṛtiṃ brahmarūpiṇīm &",
    "GP12lip_1_au:9270": " dakṣiṇe sattvamūrtiṃ ca % vāmataś ca rajoguṇam // LiP_1,77.77 //",
    "GP12lip_1_au:9271": " agratastu tamomūrtiṃ $ madhye devīṃ tathāṃbikām &",
    "GP12lip_1_au:9272": " pañcabhūtāni tanmātrā- % pañcakaṃ caiva dakṣiṇe // LiP_1,77.78 //",
    "GP12lip_1_au:9273": " karmendriyāṇi pañcaiva $ tathā buddhīndriyāṇi ca &",
    "GP12lip_1_au:9274": " uttare vidhivatpūjya % ṣaḍasre caiva pūjayet // LiP_1,77.79 //",
    "GP12lip_1_au:9275": " ātmānaṃ cāntarātmānaṃ $ yugalaṃ buddhimeva ca &",
    "GP12lip_1_au:9276": " ahaṅkāraṃ ca mahatā % sarvayajñaphalaṃ labhet // LiP_1,77.80 //",
    "GP12lip_1_au:9277": " evaṃ vaḥ kathitaṃ sarvaṃ $ prākṛtaṃ maṇḍalaṃ param &",
    "GP12lip_1_au:9278": " ato vakṣyāmi viprendrāḥ % sarvakāmārthasādhanam // LiP_1,77.81 //",
    "GP12lip_1_au:9279": " gocarmamātramālikhya $ maṇḍalaṃ gomayena tu &",
    "GP12lip_1_au:9280": " caturaśraṃ vidhānena % cādbhir abhyukṣya mantravit // LiP_1,77.82 //",
    "GP12lip_1_au:9281": " alaṃkṛtya vitānādyaiś $ chatrair vāpi manoramaiḥ &",
    "GP12lip_1_au:9282": " budbudairardhacandraiś ca % haimairaśvatthapatrakaiḥ // LiP_1,77.83 //",
    "GP12lip_1_au:9283": " sitairvikasitaiḥ padmai $ raktair nīlotpalais tathā &",
    "GP12lip_1_au:9284": " muktādāmair vitānānte % lambitastu sitairdhvajaiḥ // LiP_1,77.84 //",
    "GP12lip_1_au:9285": " sitamṛtpātrakaiścaiva $ suślakṣṇaiḥ pūrṇakumbhakaiḥ &",
    "GP12lip_1_au:9286": " phalapallavamālābhir % vaijayantībhir aṃśukaiḥ // LiP_1,77.85 //",
    "GP12lip_1_au:9287": " pañcāśaddīpamālābhir $ dhūpaiḥ pañcavidhais tathā &",
    "GP12lip_1_au:9288": " pañcāśaddalasaṃyuktam % ālikhetpadmamuttamam // LiP_1,77.86 //",
    "GP12lip_1_au:9289": " tattadvarṇais tathā cūrṇaiḥ $ śvetacūrṇairathāpi vā &",
    "GP12lip_1_au:9290": " ekahastapramāṇena % kṛtvā padmaṃ vidhānataḥ // LiP_1,77.87 //",
    "GP12lip_1_au:9291": " karṇikāyāṃ nyased devaṃ $ devyā deveśvaraṃ bhavam &",
    "GP12lip_1_au:9292": " varṇāni ca nyasetpatre % rudraiḥ prāgādyanukramāt // LiP_1,77.88 //",
    "GP12lip_1_au:9293": " praṇavādinamo 'ntāni $ sarvavarṇāni suvratāḥ &",
    "GP12lip_1_au:9294": " sampūjyaivaṃ muniśreṣṭhā % gandhapuṣpādibhiḥ kramāt // LiP_1,77.89 //",
    "GP12lip_1_au:9295": " brāhmaṇān bhojayettatra $ pañcāśadvidhipūrvakam &",
    "GP12lip_1_au:9296": " akṣamālopavītaṃ ca % kuṇḍalaṃ ca kamaṇḍalum // LiP_1,77.90 //",
    "GP12lip_1_au:9297": " āsanaṃ ca tathā daṇḍam $ uṣṇīṣaṃ vastrameva ca &",
    "GP12lip_1_au:9298": " dattvā teṣāṃ munīndrāṇāṃ % devadevāya śaṃbhave // LiP_1,77.91 //",
    "GP12lip_1_au:9299": " mahācaruṃ nivedyaivaṃ $ kṛṣṇaṃ gomithunaṃ tathā &",
    "GP12lip_1_au:9300": " ante ca devadevāya % dāpayeccūrṇamaṇḍalam // LiP_1,77.92 //",
    "GP12lip_1_au:9301": " yāgopayogadravyāṇi $ śivāya vinivedayet &",
    "GP12lip_1_au:9302": " oṅkārādyaṃ japeddhīmān % prativarṇam anukramāt // LiP_1,77.93 //",
    "GP12lip_1_au:9303": " evamālikhya yo bhaktyā $ sarvamaṇḍalamuttamam &",
    "GP12lip_1_au:9304": " yatphalaṃ labhate martyas % tadvadāmi samāsataḥ // LiP_1,77.94 //",
    "GP12lip_1_au:9305": " sāṅgān vedān yathānyāyam $ adhītya vidhipūrvakam &",
    "GP12lip_1_au:9306": " iṣṭvā yajñairyathānyāyaṃ % jyotiṣṭomādibhiḥ kramāt // LiP_1,77.95 //",
    "GP12lip_1_au:9307": " tato viśvajidantaiś ca $ putrānutpādya tādṛśān &",
    "GP12lip_1_au:9308": " vānaprasthāśramaṃ gatvā % sadāraḥ sāgnireva ca // LiP_1,77.96 //",
    "GP12lip_1_au:9309": " cāndrāyaṇādikāḥ sarvāḥ $ kṛtvā nyasya kriyā dvijāḥ &",
    "GP12lip_1_au:9310": " brahmavidyāmadhītyaiva % jñānamāsādya yatnataḥ // LiP_1,77.97 //",
    "GP12lip_1_au:9311": " jñānena jñeyam ālokya $ yogī yatkāmamāpnuyāt &",
    "GP12lip_1_au:9312": " tatphalaṃ labhate sarvaṃ % varṇamaṇḍaladarśanāt // LiP_1,77.98 //",
    "GP12lip_1_au:9313": " yena kenāpi vā martyaḥ $ pralipyāyatanāgrataḥ &",
    "GP12lip_1_au:9314": " uttare dakṣiṇe vāpi % pṛṣṭhato vā dvijottamāḥ // LiP_1,77.99 //",
    "GP12lip_1_au:9315": " catuṣkoṇaṃ tu vā cūrṇair $ alaṃkṛtya samantataḥ &",
    "GP12lip_1_au:9316": " puṣpākṣatādibhiḥ pūjya % sarvapāpaiḥ pramucyate // LiP_1,77.100 //",
    "GP12lip_1_au:9317": " yastu garbhagṛhaṃ bhaktyā $ sakṛdālipya sarvataḥ &",
    "GP12lip_1_au:9318": " candanādyaiḥ sakarpūrair % gandhadravyaiḥ samantataḥ // LiP_1,77.101 //",
    "GP12lip_1_au:9319": " vikīrya gandhakusumair $ dhūpairdhūpya caturvidhaiḥ &",
    "GP12lip_1_au:9320": " prārthayeddevamīśānaṃ % śivalokaṃ sa gacchati // LiP_1,77.102 //",
    "GP12lip_1_au:9321": " tatra bhuktvā mahābhogān $ kalpakoṭiśataṃ naraḥ &",
    "GP12lip_1_au:9322": " svadehagandhakusumaiḥ % pūrayañchivamandiram // LiP_1,77.103 //",
    "GP12lip_1_au:9323": " kramādgāndharvamāsādya $ gandharvaiś ca supūjitaḥ &",
    "GP12lip_1_au:9324": " kramādāgatya loke 'smin % rājā bhavati vīryavān // LiP_1,77.104 //",
    "GP12lip_1_au:9325": " ādidevo mahādevaḥ $ pralayasthitikārakaḥ &",
    "GP12lip_1_au:9326": " sargaś ca bhuvanādhīśaḥ % śarvavyāpī sadāśivaḥ \\",
    "GP12lip_1_au:9327": " śivabrahmāmṛtaṃ grāhyaṃ mokṣasādhanam uttamam // LiP_1,77.105 //",
    "GP12lip_1_au:9328": " vyaktāvyaktaṃ sadā nityam $ acintyam arcayet prabhum // LiP_1,77.106 //",
    "GP12lip_1_au:9329": " iti śrīliṅgamahāpurāṇe pūrvabhāge upalepanādikathanaṃ nāma saptasaptatitamo 'dhyāyaḥ",
    "GP12lip_1_au:9330": " LiP, 1, 78",
    "GP12lip_1_au:9331": " sūta uvāca vastrapūtena toyena $ kāryaṃ caivopalepanam &",
    "GP12lip_1_au:9332": " śivakṣetre muniśreṣṭhā % nānyathā siddhiriṣyate // LiP_1,78.1 //",
    "GP12lip_1_au:9333": " āpaḥ pūtā bhavantyetā $ vastrapūtāḥ samuddhṛtāḥ &",
    "GP12lip_1_au:9334": " aphenā muniśārdūlā % nādeyāś ca viśeṣataḥ // LiP_1,78.2 //",
    "GP12lip_1_au:9335": " tasmādvai sarvakāryāṇi $ daivikāni dvijottamāḥ &",
    "GP12lip_1_au:9336": " adbhiḥ kāryāṇi pūtābhiḥ % sarvakāryaprasiddhaye // LiP_1,78.3 //",
    "GP12lip_1_au:9337": " jantubhir miśritā hyāpaḥ $ sūkṣmābhistānnihatya tu &",
    "GP12lip_1_au:9338": " yatpāpaṃ sakalaṃ cādbhir % apūtābhiściraṃ labhet // LiP_1,78.4 //",
    "GP12lip_1_au:9339": " saṃmārjane tathā nṝṇāṃ $ mārjane ca viśeṣataḥ &",
    "GP12lip_1_au:9340": " agnau kaṇḍanake caiva % peṣaṇe toyasaṃgrahe // LiP_1,78.5 //",
    "GP12lip_1_au:9341": " hiṃsā sadā gṛhasthānāṃ $ tasmāddhiṃsāṃ vivarjayet &",
    "GP12lip_1_au:9342": " ahiṃseyaṃ paro dharmaḥ % sarveṣāṃ prāṇināṃ dvijāḥ // LiP_1,78.6 //",
    "GP12lip_1_au:9343": " tasmātsarvaprayatnena $ vastrapūtaṃ samācaret &",
    "GP12lip_1_au:9344": " taddānamabhayaṃ puṇyaṃ % sarvadānottamottamam // LiP_1,78.7 //",
    "GP12lip_1_au:9345": " tasmāttu parihartavyā $ hiṃsā sarvatra sarvadā &",
    "GP12lip_1_au:9346": " manasā karmaṇā vācā % sarvadāhiṃsakaṃ naram // LiP_1,78.8 //",
    "GP12lip_1_au:9347": " rakṣanti jantavaḥ sarve $ hiṃsakaṃ bādhayanti ca &",
    "GP12lip_1_au:9348": " trailokyamakhilaṃ dattvā % yatphalaṃ vedapārage // LiP_1,78.9 //",
    "GP12lip_1_au:9349": " tatphalaṃ koṭiguṇitaṃ $ labhate 'hiṃsako naraḥ &",
    "GP12lip_1_au:9350": " manasā karmaṇā vācā % sarvabhūtahite ratāḥ // LiP_1,78.10 //",
    "GP12lip_1_au:9351": " dayādarśitapanthāno $ rudralokaṃ vrajanti ca &",
    "GP12lip_1_au:9352": " svāmivatparirakṣanti % bahūni vividhāni ca // LiP_1,78.11 //",
    "GP12lip_1_au:9353": " ye putrapautravatsnehād $ rudralokaṃ vrajanti te &",
    "GP12lip_1_au:9354": " tasmātsarvaprayatnena % vastrapūtena vāriṇā // LiP_1,78.12 //",
    "GP12lip_1_au:9355": " kāryamabhyukṣaṇaṃ nityaṃ $ snapanaṃ ca viśeṣataḥ &",
    "GP12lip_1_au:9356": " trailokyamakhilaṃ hatvā % yatphalaṃ parikīrtyate // LiP_1,78.13 //",
    "GP12lip_1_au:9357": " śivālaye nihatyaikam $ api tatsakalaṃ labhet &",
    "GP12lip_1_au:9358": " śivārthaṃ sarvadā kāryā % puṣpahiṃsā dvijottamāḥ // LiP_1,78.14 //",
    "GP12lip_1_au:9359": " yajñārthaṃ paśuhiṃsā ca $ kṣatriyairduṣṭaśāsanam &",
    "GP12lip_1_au:9360": " vihitāvihitaṃ nāsti % yogināṃ brahmavādinām // LiP_1,78.15 //",
    "GP12lip_1_au:9361": " yatastasmānna hantavyā $ niṣiddhānāṃ niṣevaṇāt &",
    "GP12lip_1_au:9362": " sarvakarmāṇi vinyasya % saṃnyastā brahmavādinaḥ // LiP_1,78.16 //",
    "GP12lip_1_au:9363": " na hantavyāḥ sadā pūjyāḥ $ pāpakarmaratā api &",
    "GP12lip_1_au:9364": " pavitrāstu striyaḥ sarvā % atreś ca kulasaṃbhavāḥ // LiP_1,78.17 //",
    "GP12lip_1_au:9365": " brahmahatyāsamaṃ pāpam $ ātreyīṃ vinihatya ca &",
    "GP12lip_1_au:9366": " striyaḥ sarvā na hantavyāḥ % pāpakarmaratā api // LiP_1,78.18 //",
    "GP12lip_1_au:9367": " na yajñārthaṃ striyo grāhyāḥ $ sarvaiḥ sarvatra sarvadā &",
    "GP12lip_1_au:9368": " sarvavarṇeṣu viprendrāḥ % pāpakarmaratā api // LiP_1,78.19 //",
    "GP12lip_1_au:9369": " malinā rūpavatyaś ca $ virūpā malināṃbarāḥ &",
    "GP12lip_1_au:9370": " na hantavyāḥ sadā martyaiḥ % śivavacchaṅkayā tathā // LiP_1,78.20 //",
    "GP12lip_1_au:9371": " vedabāhyavratācārāḥ $ śrautasmārtabahiṣkṛtāḥ &",
    "GP12lip_1_au:9372": " pāṣaṇḍina iti khyātā % na saṃbhāṣyā dvijātibhiḥ // LiP_1,78.21 //",
    "GP12lip_1_au:9373": " na spṛṣṭavyā na draṣṭavyā $ dṛṣṭvā bhānuṃ samīkṣate &",
    "GP12lip_1_au:9374": " tathāpi tena vadhyāś ca % nṛpairanyaiś ca jantubhiḥ // LiP_1,78.22 //",
    "GP12lip_1_au:9375": " prasaṃgādvāpi yo martyaḥ $ satāṃ sakṛdaho dvijāḥ &",
    "GP12lip_1_au:9376": " rudralokamavāpnoti % samabhyarcya maheśvaram // LiP_1,78.23 //",
    "GP12lip_1_au:9377": " bhavanti duḥkhitāḥ sarve $ nirdayā munisattamāḥ &",
    "GP12lip_1_au:9378": " bhaktihīnā narāḥ sarve % bhave paramakāraṇe // LiP_1,78.24 //",
    "GP12lip_1_au:9379": " ye bhaktā devadevasya $ śivasya parameṣṭhinaḥ &",
    "GP12lip_1_au:9380": " bhāgyavanto vimucyante % bhuktvā bhogānihaiva te // LiP_1,78.25 //",
    "GP12lip_1_au:9381": " putreṣu dāreṣu gṛheṣu nṝṇāṃ $ bhaktaṃ yathā cittamathādideve &",
    "GP12lip_1_au:9382": " sakṛtprasaṃgādyatitāpasānāṃ % teṣāṃ na dūraḥ parameśalokaḥ // LiP_1,78.26",
    "GP12lip_1_au:9383": " iti śrīliṅgamahāpurāṇe pūrvabhāge bhaktimahimavarṇanaṃ nāmāṣṭasaptatitamo 'dhyāyaḥ",
    "GP12lip_1_au:9384": " LiP, 1, 79",
    "GP12lip_1_au:9385": " ṛṣaya ūcuḥ kathaṃ pūjyo mahādevo $ martyairmandairmahāmate &",
    "GP12lip_1_au:9386": " kalpāyuṣair alpavīryair % alpasattvaiḥ prajāpatiḥ // LiP_1,79.1 //",
    "GP12lip_1_au:9387": " saṃvatsarasahasraiś ca $ tapasā pūjya śaṅkaram &",
    "GP12lip_1_au:9388": " na paśyanti surāścāpi % kathaṃ devaṃ yajanti te // LiP_1,79.2 //",
    "GP12lip_1_au:9389": " sūta uvāca kathitaṃ tathyam evātra $ yuṣmābhir munipuṅgavāḥ &",
    "GP12lip_1_au:9390": " tathāpi śraddhayā dṛśyaḥ % pūjyaḥ saṃbhāṣya eva ca // LiP_1,79.3 //",
    "GP12lip_1_au:9391": " prasaṃgāccaiva sampūjya $ bhaktihīnairapi dvijāḥ &",
    "GP12lip_1_au:9392": " bhāvānurūpaphalado % bhagavāniti kīrtitaḥ // LiP_1,79.4 //",
    "GP12lip_1_au:9393": " ucchiṣṭaḥ pūjayanyāti $ paiśācaṃ tu dvijādhamaḥ &",
    "GP12lip_1_au:9394": " saṃkruddho rākṣasaṃ sthānaṃ % prāpnuyān mūḍhadhīr dvijāḥ // LiP_1,79.5 //",
    "GP12lip_1_au:9395": " abhakṣyabhakṣī sampūjya $ yākṣaṃ prāpnoti durjanaḥ &",
    "GP12lip_1_au:9396": " gānaśīlaś ca gāndharvaṃ % nṛtyaśīlastathaiva ca // LiP_1,79.6 //",
    "GP12lip_1_au:9397": " khyātiśīlas tathā cāndraṃ $ strīṣu sakto narādhamaḥ &",
    "GP12lip_1_au:9398": " madārtaḥ pūjayan rudraṃ % somasthānamavāpnuyāt // LiP_1,79.7 //",
    "GP12lip_1_au:9399": " gāyatryā devamabhyarcya $ prājāpatyamavāpnuyāt &",
    "GP12lip_1_au:9400": " brāhmaṃ hi praṇavenaiva % vaiṣṇavaṃ cābhinandya ca // LiP_1,79.8 //",
    "GP12lip_1_au:9401": " śraddhayā sakṛdevāpi $ samabhyarcya maheśvaram &",
    "GP12lip_1_au:9402": " rudralokamanuprāpya % rudraiḥ sārdhaṃ pramodate // LiP_1,79.9 //",
    "GP12lip_1_au:9403": " saṃśodhya ca śubhaṃ liṅgam $ amarāsurapūjitam &",
    "GP12lip_1_au:9404": " jalaiḥ pūtaistathā pīṭhe % devamāvāhya bhaktitaḥ // LiP_1,79.10 //",
    "GP12lip_1_au:9405": " dṛṣṭvā devaṃ yathānyāyaṃ $ praṇipatya ca śaṅkaram &",
    "GP12lip_1_au:9406": " kalpite cāsane sthāpya % dharmajñānamaye śubhe // LiP_1,79.11 //",
    "GP12lip_1_au:9407": " vairāgyaiśvaryasampanne $ sarvalokanamaskṛte &",
    "GP12lip_1_au:9408": " oṅkārapadmamadhye tu % somasūryāgnisaṃbhave // LiP_1,79.12 //",
    "GP12lip_1_au:9409": " pādyamācamanaṃ cārghyaṃ $ dattvā rudrāya śaṃbhave &",
    "GP12lip_1_au:9410": " snāpayeddivyatoyaiś ca % ghṛtena payasā tathā // LiP_1,79.13 //",
    "GP12lip_1_au:9411": " dadhnā ca snāpayedrudraṃ $ śodhayecca yathāvidhi &",
    "GP12lip_1_au:9412": " tataḥ śuddhāṃbunā snāpya % candanādyaiś ca pūjayet // LiP_1,79.14 //",
    "GP12lip_1_au:9413": " rocanādyaiś ca sampūjya $ divyapuṣpaiś ca pūjayet &",
    "GP12lip_1_au:9414": " bilvapatrairakhaṇḍaiś ca % padmairnānāvidhais tathā // LiP_1,79.15 //",
    "GP12lip_1_au:9415": " nīlotpalaiś ca rājīvair $ nadyāvartaiś ca mallikaiḥ &",
    "GP12lip_1_au:9416": " campakair jātipuṣpaiśca % bakulaiḥ karavīrakaiḥ // LiP_1,79.16 //",
    "GP12lip_1_au:9417": " śamīpuṣpair bṛhatpuṣpair $ unmattāgastyajairapi &",
    "GP12lip_1_au:9418": " apāmārgakadambaiś ca % bhūṣaṇairapi śobhanaiḥ // LiP_1,79.17 //",
    "GP12lip_1_au:9419": " dattvā pañcavidhaṃ dhūpaṃ $ pāyasaṃ ca nivedayet &",
    "GP12lip_1_au:9420": " dadhibhaktaṃ ca madhvājya- % pariplutamataḥ param // LiP_1,79.18 //",
    "GP12lip_1_au:9421": " śuddhānnaṃ caiva mudgānnaṃ $ ṣaḍvidhaṃ ca nivedayet &",
    "GP12lip_1_au:9422": " atha pañcavidhaṃ vāpi % saghṛtaṃ vinivedayet // LiP_1,79.19 //",
    "GP12lip_1_au:9423": " kevalaṃ cāpi śuddhānnam $ āḍhakaṃ taṇḍulaṃ pacet &",
    "GP12lip_1_au:9424": " kṛtvā pradakṣiṇaṃ cānte % namaskṛtya muhurmuhuḥ // LiP_1,79.20 //",
    "GP12lip_1_au:9425": " stutvā ca devamīśānaṃ $ punaḥ sampūjya śaṅkaram &",
    "GP12lip_1_au:9426": " īśānaṃ puruṣaṃ caiva % aghoraṃ vāmameva ca // LiP_1,79.21 //",
    "GP12lip_1_au:9427": " sadyojātaṃ japaṃścāpi $ pañcabhiḥ pūjayecchivam &",
    "GP12lip_1_au:9428": " anena vidhinā devaḥ % prasīdati maheśvaraḥ // LiP_1,79.22 //",
    "GP12lip_1_au:9429": " vṛkṣāḥ puṣpādipatrādyair $ upayuktāḥ śivārcane &",
    "GP12lip_1_au:9430": " gāvaścaiva dvijaśreṣṭhāḥ % prayānti paramāṃ gatim // LiP_1,79.23 //",
    "GP12lip_1_au:9431": " pūjayedyaḥ śivaṃ rudraṃ $ śarvaṃ bhavamajaṃ sakṛt &",
    "GP12lip_1_au:9432": " sa yāti śivasāyujyaṃ % punarāvṛttivarjitam // LiP_1,79.24 //",
    "GP12lip_1_au:9433": " arcitaṃ parameśānaṃ $ bhavaṃ śarvamumāpatim &",
    "GP12lip_1_au:9434": " sakṛtprasaṃgādvā dṛṣṭvā % sarvapāpaiḥ pramucyate // LiP_1,79.25 //",
    "GP12lip_1_au:9435": " pūjitaṃ vā mahādevaṃ $ pūjyamānamathāpi vā &",
    "GP12lip_1_au:9436": " dṛṣṭvā prayāti vai martyo % brahmalokaṃ na saṃśayaḥ // LiP_1,79.26 //",
    "GP12lip_1_au:9437": " śrutvānumodayeccāpi $ sa yāti paramāṃ gatim &",
    "GP12lip_1_au:9438": " yo dadyād ghṛtadīpaṃ ca % sakṛlliṅgasya cāgrataḥ // LiP_1,79.27 //",
    "GP12lip_1_au:9439": " sa tāṃ gatim avāpnoti $ svāśramair durlabhāṃ sthirām &",
    "GP12lip_1_au:9440": " dīpavṛkṣaṃ pārthivaṃ vā % dāravaṃ vā śivālaye // LiP_1,79.28 //",
    "GP12lip_1_au:9441": " dattvā kulaśataṃ sāgraṃ $ śivaloke mahīyate &",
    "GP12lip_1_au:9442": " āyasaṃ tāmrajaṃ vāpi % raupyaṃ sauvarṇikaṃ tathā // LiP_1,79.29 //",
    "GP12lip_1_au:9443": " śivāya dīpaṃ yo dadyād $ vidhinā vāpi bhaktitaḥ &",
    "GP12lip_1_au:9444": " sūryāyutasamaiḥ ślakṣṇair % yānaiḥ śivapuraṃ vrajet // LiP_1,79.30 //",
    "GP12lip_1_au:9445": " kārtike māsi yo dadyād $ ghṛtadīpaṃ śivāgrataḥ &",
    "GP12lip_1_au:9446": " sampūjyamānaṃ vā paśyed % vidhinā parameśvaram // LiP_1,79.31 //",
    "GP12lip_1_au:9447": " sa yāti brahmaṇo lokaṃ $ śraddhayā munisattamāḥ &",
    "GP12lip_1_au:9448": " āvāhanaṃ susānnidhyaṃ % sthāpanaṃ pūjanaṃ tathā // LiP_1,79.32 //",
    "GP12lip_1_au:9449": " samproktaṃ rudragāyatryā $ āsanaṃ praṇavena vai &",
    "GP12lip_1_au:9450": " pañcabhiḥ snapanaṃ proktaṃ % rudrādyaiś ca viśeṣataḥ // LiP_1,79.33 //",
    "GP12lip_1_au:9451": " evaṃ sampūjayennityaṃ $ devadevamumāpatim &",
    "GP12lip_1_au:9452": " brahmāṇaṃ dakṣiṇe tasya % praṇavena samarcayet // LiP_1,79.34 //",
    "GP12lip_1_au:9453": " uttare devadeveśaṃ $ viṣṇuṃ gāyatriyā yajet &",
    "GP12lip_1_au:9454": " vahnau hutvā yathānyāyaṃ % pañcabhiḥ praṇavena ca // LiP_1,79.35 //",
    "GP12lip_1_au:9455": " sa yāti śivasāyujyam $ evaṃ sampūjya śaṅkaram &",
    "GP12lip_1_au:9456": " iti saṃkṣepataḥ prokto % liṅgārcanavidhikramaḥ // LiP_1,79.36 //",
    "GP12lip_1_au:9457": " vyāsena kathitaḥ pūrvaṃ $ śrutvā rudramukhātsvayam // LiP_1,79.37 //",
    "GP12lip_1_au:9458": " iti śrīliṅgamahāpurāṇe pūrvabhāge śivārcanavidhir nāmaikonāśītitamo 'dhyāyaḥ",
    "GP12lip_1_au:9459": " LiP, 1, 80",
    "GP12lip_1_au:9460": " ṛṣaya ūcuḥ kathaṃ paśupatiṃ dṛṣṭvā $ paśupāśavimokṣaṇam &",
    "GP12lip_1_au:9461": " paśutvaṃ tatyajurdevās % tanno vaktumihārhasi // LiP_1,80.1 //",
    "GP12lip_1_au:9462": " sūta uvāca purā kailāsaśikhare $ bhogyākhye svapure sthitam &",
    "GP12lip_1_au:9463": " sametya devāḥ sarvajñam % ājagmustatprasādataḥ // LiP_1,80.2 //",
    "GP12lip_1_au:9464": " hitāya sarvadevānāṃ $ brahmaṇā ca janārdanaḥ &",
    "GP12lip_1_au:9465": " garuḍasya tathā skandham % āruhya puruṣottamaḥ // LiP_1,80.3 //",
    "GP12lip_1_au:9466": " jagāma devatābhir vai $ devadevāntikaṃ hariḥ &",
    "GP12lip_1_au:9467": " sarve samprāpya devasya % sārdhaṃ girivaraṃ śubham // LiP_1,80.4 //",
    "GP12lip_1_au:9468": " sendrāḥ sasādhyāḥ sayamāḥ $ praṇemur girimuttamam &",
    "GP12lip_1_au:9469": " bhagavān vāsudevo 'sau % garuḍād garuḍadhvajaḥ \\",
    "GP12lip_1_au:9470": " avatīrya giriṃ merum āruroha surottamaiḥ // LiP_1,80.5 //",
    "GP12lip_1_au:9471": " <description of Mt. Meru>",
    "GP12lip_1_au:9472": " sakaladuritahīnaṃ sarvadaṃ bhogamukhyaṃ $ muditakuraravṛndaṃ nāditaṃ nāgavṛndaiḥ &",
    "GP12lip_1_au:9473": " madhuraraṇitagītaṃ sānukūlāndhakāraṃ % padaracitavanāntaṃ kāntavātāntatoyam // LiP_1,80.6",
    "GP12lip_1_au:9474": " bhavanaśatasahasrair juṣṭam ādityakalpair $ lalitagatividagdhair haṃsavṛndaiś ca bhinnam &",
    "GP12lip_1_au:9475": " dhavakhadirapalāśaiś candanādyaiś ca vṛkṣair % dvijavaragaṇavṛndaiḥ kokilādyairdvirephaiḥ kvacidaśeṣasuradrumasaṃkulaṃ $ kurabakaiḥ priyakaistilakais tathā &",
    "GP12lip_1_au:9476": " bahukadambatamālalatāvṛtaṃ % girivaraṃ śikharairvividhais tathā //",
    "GP12lip_1_au:9477": " <description of Śivas city on Mt. Meru>",
    "GP12lip_1_au:9478": " gireḥ pṛṣṭhe paraṃ śārvaṃ $ kalpitaṃ viśvakarmaṇā &",
    "GP12lip_1_au:9479": " krīḍārthaṃ devadevasya % bhavasya parameṣṭhinaḥ // LiP_1,80.9 //",
    "GP12lip_1_au:9480": " apaśyaṃstatpuraṃ devāḥ $ sendropendrāḥ samāhitāḥ &",
    "GP12lip_1_au:9481": " praṇemurdūrataścaiva % prabhāvādeva śūlinaḥ // LiP_1,80.10 //",
    "GP12lip_1_au:9482": " sahasrasūryapratimaṃ mahāntaṃ $ sahasraśaḥ sarvaguṇaiś ca bhinnam &",
    "GP12lip_1_au:9483": " jagāma kailāsagiriṃ mahātmā % meruprabhāge puramādidevaḥ // LiP_1,80.11 //",
    "GP12lip_1_au:9484": " tato 'tha nārigajavājisaṃkulaṃ $ rathair anekair amarārisūdanaḥ &",
    "GP12lip_1_au:9485": " gaṇairgaṇeśaiś ca girīndrasaṃnibhaṃ % mahāpuradvāramajo hariś ca //",
    "GP12lip_1_au:9486": " atha jāṃbūnadamayair $ bhavanairmaṇibhūṣitaiḥ &",
    "GP12lip_1_au:9487": " vimānairvividhākāraiḥ % prākāraiś ca samāvṛtam // LiP_1,80.13 //",
    "GP12lip_1_au:9488": " dṛṣṭvā śaṃbhoḥ puraṃ bāhyaṃ $ devaiḥ sabrahmakairhariḥ &",
    "GP12lip_1_au:9489": " prahṛṣṭavadano bhūtvā % praviveśa tataḥ puram // LiP_1,80.14 //",
    "GP12lip_1_au:9490": " harmyaprāsādasambādhaṃ $ mahāṭṭālasamanvitam &",
    "GP12lip_1_au:9491": " dvitīyaṃ devadevasya % caturdvāraṃ suśobhanam // LiP_1,80.15 //",
    "GP12lip_1_au:9492": " vajravaiḍūryamāṇikya- $ maṇijālaiḥ samāvṛtam &",
    "GP12lip_1_au:9493": " dolāvikṣepasaṃyuktaṃ % ghaṇṭācāmarabhūṣitam // LiP_1,80.16 //",
    "GP12lip_1_au:9494": " mṛdaṅgamurajairjuṣṭaṃ $ vīṇāveṇunināditam &",
    "GP12lip_1_au:9495": " nṛtyadbhir apsaraḥsaṃghair % bhūtasaṃghaiś ca saṃvṛtam \\",
    "GP12lip_1_au:9496": " devendrabhavanākārair bhavanair dṛṣṭimohanaiḥ // LiP_1,80.17 //",
    "GP12lip_1_au:9497": " prāsādaśṛṅgeṣvatha pauranāryaḥ $ sahasraśaḥ puṣpaphalākṣatādyaiḥ &",
    "GP12lip_1_au:9498": " sthitāḥ karaistasya hareḥ samantāt % pracikṣipurmūrdhni yathā bhavasya //",
    "GP12lip_1_au:9499": " dṛṣṭvā nāryastadā viṣṇuṃ $ madāghūrṇitalocanāḥ // LiP_1,80.19 //",
    "GP12lip_1_au:9500": " viśālajaghanāḥ sadyo $ nanṛturmumudurjaguḥ &",
    "GP12lip_1_au:9501": " kāściddṛṣṭvā hariṃ nāryaḥ % kiṃcit prahasitānanāḥ // LiP_1,80.20 //",
    "GP12lip_1_au:9502": " kiṃcid visrastavastrāś ca $ srastakāñcīguṇā jaguḥ &",
    "GP12lip_1_au:9503": " caturthaṃ pañcamaṃ caiva % ṣaṣṭhaṃ ca saptamaṃ tathā // LiP_1,80.21 //",
    "GP12lip_1_au:9504": " aṣṭamaṃ navamaṃ caiva $ daśamaṃ ca purottamam &",
    "GP12lip_1_au:9505": " atītyāsādya devasya % puraṃ śaṃbhoḥ suśobhanam // LiP_1,80.22 //",
    "GP12lip_1_au:9506": " suvṛttaṃ sutarāṃ śubhraṃ $ kailāsaśikhare śubhe &",
    "GP12lip_1_au:9507": " sūryamaṇḍalasaṃkāśair % vimānaiś ca vibhūṣitam // LiP_1,80.23 //",
    "GP12lip_1_au:9508": " sphāṭikair maṇḍapaiḥ śubhrair $ jāṃbūnadamayais tathā &",
    "GP12lip_1_au:9509": " nānāratnamayaiścaiva % digvidikṣu vibhūṣitam // LiP_1,80.24 //",
    "GP12lip_1_au:9510": " gopurairgopateḥ śaṃbhor $ nānābhūṣaṇabhūṣitaiḥ &",
    "GP12lip_1_au:9511": " anekaiḥ sarvatobhadraiḥ % sarvaratnamayais tathā // LiP_1,80.25 //",
    "GP12lip_1_au:9512": " prākārairvividhākārair $ aṣṭāviṃśatibhir vṛtam &",
    "GP12lip_1_au:9513": " upadvārairmahādvārair % vidikṣu vividhairdṛḍhaiḥ // LiP_1,80.26 //",
    "GP12lip_1_au:9514": " guhyālayairguhyagṛhair $ guhasya bhavanaiḥ śubhaiḥ &",
    "GP12lip_1_au:9515": " grāmyair anyair mahābhāgā % mauktikair dṛṣṭimohanaiḥ // LiP_1,80.27 //",
    "GP12lip_1_au:9516": " gaṇeśāyatanair divyaiḥ $ padmarāgamayais tathā &",
    "GP12lip_1_au:9517": " candanairvividhākāraiḥ % puṣpodyānaiś ca śobhanaiḥ // LiP_1,80.28 //",
    "GP12lip_1_au:9518": " taḍāgair dirghikābhiś ca $ hemasopānapaṅktibhiḥ &",
    "GP12lip_1_au:9519": " strīṇāṃ gatijitair haṃsaiḥ % sevitābhiḥ samantataḥ // LiP_1,80.29 //",
    "GP12lip_1_au:9520": " mayūraiścaiva kāraṇḍaiḥ $ kokilaiścakravākakaiḥ &",
    "GP12lip_1_au:9521": " śobhitābhiś ca vāpībhir % divyāmṛtajalais tathā // LiP_1,80.30 //",
    "GP12lip_1_au:9522": " saṃlāpālāpakuśalaiḥ $ sarvābharaṇabhūṣitaiḥ &",
    "GP12lip_1_au:9523": " stanabhārāvanamraiś ca % madāghūrṇitalocanaiḥ // LiP_1,80.31 //",
    "GP12lip_1_au:9524": " geyanādaratairdivyai $ rudrakanyāsahasrakaiḥ &",
    "GP12lip_1_au:9525": " nṛtyadbhir apsaraḥsaṃghair % amarairapi durlabhaiḥ // LiP_1,80.32 //",
    "GP12lip_1_au:9526": " praphullāṃbujavṛndādyais $ tathā dvijavarairapi &",
    "GP12lip_1_au:9527": " rudrastrīgaṇasaṃkīrṇair % jalakrīḍāratais tathā // LiP_1,80.33 //",
    "GP12lip_1_au:9528": " ratotsavarataiścaiva $ lalitaiś ca pade pade &",
    "GP12lip_1_au:9529": " grāmarāgānuraktaiś ca % padmarāgasamaprabhaiḥ // LiP_1,80.34 //",
    "GP12lip_1_au:9530": " strīsaṃghair devadevasya $ bhavasya paramātmanaḥ &",
    "GP12lip_1_au:9531": " dṛṣṭvā vismayamāpannās % tasthurdevāḥ samantataḥ // LiP_1,80.35 //",
    "GP12lip_1_au:9532": " tatraiva dadṛśurdevā $ vṛndaṃ rudragaṇasya ca &",
    "GP12lip_1_au:9533": " gaṇeśvarāṇāṃ vīrāṇām % api vṛndaṃ sahasraśaḥ // LiP_1,80.36 //",
    "GP12lip_1_au:9534": " suvarṇakṛtasopānān $ vajravaiḍūryabhūṣitān &",
    "GP12lip_1_au:9535": " sphāṭikān devadevasya % dadṛśuste vimānakān // LiP_1,80.37 //",
    "GP12lip_1_au:9536": " teṣāṃ śṛṅgeṣu hṛṣṭāś ca $ nāryaḥ kamalalocanāḥ &",
    "GP12lip_1_au:9537": " viśālajaghanā yakṣā % gandharvāpsarasas tathā // LiP_1,80.38 //",
    "GP12lip_1_au:9538": " kinnaryaḥ kiṃnarāścaiva $ bhujaṅgāḥ siddhakanyakāḥ &",
    "GP12lip_1_au:9539": " nānāveṣadharāścānyā % nānābhūṣaṇabhūṣitāḥ // LiP_1,80.39 //",
    "GP12lip_1_au:9540": " nānāprabhāvasaṃyuktā $ nānābhogaratipriyāḥ &",
    "GP12lip_1_au:9541": " nīlotpaladalaprakhyāḥ % padmapatrāyatekṣaṇāḥ // LiP_1,80.40 //",
    "GP12lip_1_au:9542": " padmakiñjalkasaṃkāśair $ aṃśukairatiśobhanāḥ &",
    "GP12lip_1_au:9543": " valayairnūpurairhāraiś % chatraiścitraistathāṃśukaiḥ // LiP_1,80.41 //",
    "GP12lip_1_au:9544": " bhūṣitā bhūṣitaiś cānyair $ maṇḍitā maṇḍanapriyāḥ &",
    "GP12lip_1_au:9545": " dṛṣṭvātha vṛndaṃ surasundarīṇāṃ % gaṇeśvarāṇāṃ surasundarīṇām \\",
    "GP12lip_1_au:9546": " jagmurgaṇeśasya puraṃ sureśāḥ puradviṣaḥ śakrapurogamāś ca //",
    "GP12lip_1_au:9547": " dṛṣṭvā ca tasthuḥ surasiddhasaṃghāḥ $ purasya madhye puruhūtapūrvāḥ &",
    "GP12lip_1_au:9548": " bhavasya bālārkasahasravarṇaṃ % vimānamādyaṃ parameśvarasya // LiP_1,80.43",
    "GP12lip_1_au:9549": " atha tasya vimānasya $ dvāri saṃsthaṃ gaṇeśvaram &",
    "GP12lip_1_au:9550": " nandinaṃ dadṛśuḥ sarve % devāḥ śakrapurogamāḥ // LiP_1,80.44 //",
    "GP12lip_1_au:9551": " taṃ dṛṣṭvā nandinaṃ sarve $ praṇamyāhur gaṇeśvaram &",
    "GP12lip_1_au:9552": " jayeti devāstaṃ dṛṣṭvā % so 'pyāha ca gaṇeśvaraḥ // LiP_1,80.45 //",
    "GP12lip_1_au:9553": " bho bho devā mahābhāgāḥ $ sarve nirdhūtakalmaṣāḥ &",
    "GP12lip_1_au:9554": " samprāptāḥ sarvalokeśā % vaktumarhatha suvratāḥ // LiP_1,80.46 //",
    "GP12lip_1_au:9555": " tamāhurvaradaṃ devaṃ $ vāraṇendrasamaprabham &",
    "GP12lip_1_au:9556": " paśupāśavimokṣārthaṃ % darśayāsmān maheśvaram // LiP_1,80.47 //",
    "GP12lip_1_au:9557": " purā puratrayaṃ dagdhuṃ $ paśutvaṃ paribhāṣitam &",
    "GP12lip_1_au:9558": " śaṅkitāś ca vayaṃ tatra % paśutvaṃ prati suvrata // LiP_1,80.48 //",
    "GP12lip_1_au:9559": " vrataṃ pāśupataṃ proktaṃ $ bhavena parameṣṭhinā &",
    "GP12lip_1_au:9560": " vratenānena bhūteśa % paśutvaṃ naiva vidyate // LiP_1,80.49 //",
    "GP12lip_1_au:9561": " atha dvādaśavarṣaṃ vā $ māsadvādaśakaṃ tu vā &",
    "GP12lip_1_au:9562": " dinadvādaśakaṃ vāpi % kṛtvā tad vratam uttamam // LiP_1,80.50 //",
    "GP12lip_1_au:9563": " mucyante paśavaḥ sarve $ paśupāśairbhavasya tu &",
    "GP12lip_1_au:9564": " darśayāmāsa tāndevān % nārāyaṇapurogamān // LiP_1,80.51 //",
    "GP12lip_1_au:9565": " nandī śilādatanayaḥ $ sarvabhūtagaṇāgraṇīḥ &",
    "GP12lip_1_au:9566": " taṃ dṛṣṭvā devamīśānaṃ % sāṃbaṃ sagaṇam avyayam // LiP_1,80.52 //",
    "GP12lip_1_au:9567": " praṇemus tuṣṭuvuś caiva $ prītikaṇṭakitatvacaḥ &",
    "GP12lip_1_au:9568": " vijñāpya śitikaṇṭhāya % paśupāśavimokṣaṇam // LiP_1,80.53 //",
    "GP12lip_1_au:9569": " tasthustadāgrataḥ śaṃbhoḥ $ praṇipatya punaḥ punaḥ &",
    "GP12lip_1_au:9570": " tataḥ samprekṣya tān sarvān % devadevo vṛṣadhvajaḥ // LiP_1,80.54 //",
    "GP12lip_1_au:9571": " viśodhya teṣāṃ devānāṃ $ paśutvaṃ parameśvaraḥ &",
    "GP12lip_1_au:9572": " vrataṃ pāśupataṃ caiva % svayaṃ devo maheśvaraḥ // LiP_1,80.55 //",
    "GP12lip_1_au:9573": " upadiśya munīnāṃ ca $ sahāste cāṃbayā bhavaḥ &",
    "GP12lip_1_au:9574": " tadāprabhṛti te devāḥ % sarve pāśupatāḥ smṛtāḥ // LiP_1,80.56 //",
    "GP12lip_1_au:9575": " paśūnāṃ ca patiryasmāt $ teṣāṃ sākṣāddhi devatāḥ &",
    "GP12lip_1_au:9576": " tasmātpāśupatāḥ proktās % tapastepuś ca te punaḥ // LiP_1,80.57 //",
    "GP12lip_1_au:9577": " tato dvādaśavarṣānte $ muktapāśāḥ surottamāḥ &",
    "GP12lip_1_au:9578": " yayuryathāgataṃ sarve % brahmaṇā saha viṣṇunā // LiP_1,80.58 //",
    "GP12lip_1_au:9579": " etadvaḥ kathitaṃ sarvaṃ $ pitāmahamukhācchrutam &",
    "GP12lip_1_au:9580": " purā sanatkumāreṇa % tasmādvyāsena dhīmatā // LiP_1,80.59 //",
    "GP12lip_1_au:9581": " yaḥ śrāvayecchucir viprāñ $ chṛṇuyādvā śucirnaraḥ &",
    "GP12lip_1_au:9582": " sa dehabhedamāsādya % paśupāśaiḥ pramucyate // LiP_1,80.60 //",
    "GP12lip_1_au:9583": " iti śrīliṅgamahāpurāṇe pūrvabhāge pāśupatavratamāhātmyaṃ nāmāśītitamo 'dhyāyaḥ",
    "GP12lip_1_au:9584": " LiP, 1, 81",
    "GP12lip_1_au:9585": " ṛṣaya ūcuḥ vratametattvayā proktaṃ $ paśupāśavimokṣaṇam &",
    "GP12lip_1_au:9586": " vrataṃ pāśupataṃ laiṅgaṃ % purā devair anuṣṭhitam // LiP_1,81.1 //",
    "GP12lip_1_au:9587": " vaktumarhasi cāsmākaṃ $ yathāpūrvaṃ tvayā śrutam &",
    "GP12lip_1_au:9588": " sūta uvāca purā sanatkumāreṇa % pṛṣṭaḥ śailādirādarāt // LiP_1,81.2 //",
    "GP12lip_1_au:9589": " nandī prāha vacastasmai $ pravadāmi samāsataḥ &",
    "GP12lip_1_au:9590": " <result of liṅga worship>",
    "GP12lip_1_au:9591": " devairdaityais tathā siddhair % gandharvaiḥ siddhacāraṇaiḥ // LiP_1,81.3",
    "GP12lip_1_au:9592": " munibhiś ca mahābhāgair $ anuṣṭhitamanuttamam &",
    "GP12lip_1_au:9593": " vrataṃ dvādaśaliṅgākhyaṃ % paśupāśavimokṣaṇam // LiP_1,81.4 //",
    "GP12lip_1_au:9594": " bhogadaṃ yogadaṃ caiva $ kāmadaṃ muktidaṃ śubham &",
    "GP12lip_1_au:9595": " aviyogakaraṃ puṇyaṃ % bhaktānāṃ bhayanāśanam // LiP_1,81.5 //",
    "GP12lip_1_au:9596": " ṣaḍaṅgasahitān vedān $ mathitvā tena nirmitam &",
    "GP12lip_1_au:9597": " sarvadānottamaṃ puṇyam % aśvamedhāyutādhikam // LiP_1,81.6 //",
    "GP12lip_1_au:9598": " sarvamaṅgaladaṃ puṇyaṃ $ sarvaśatruvināśanam &",
    "GP12lip_1_au:9599": " saṃsārārṇavamagnānāṃ % jantūnāmapi mokṣadam // LiP_1,81.7 //",
    "GP12lip_1_au:9600": " sarvavyādhiharaṃ caiva $ sarvajvaravināśanam &",
    "GP12lip_1_au:9601": " devairanuṣṭhitaṃ pūrvaṃ % brahmaṇā viṣṇunā tathā // LiP_1,81.8 //",
    "GP12lip_1_au:9602": " <creation of a liṅga>",
    "GP12lip_1_au:9603": " kṛtvā kanīyasaṃ liṅgaṃ $ snāpya candanavāriṇā &",
    "GP12lip_1_au:9604": " caitramāsādi viprendrāḥ % śivaliṅgavrataṃ caret // LiP_1,81.9 //",
    "GP12lip_1_au:9605": " kṛtvā haimaṃ śubhaṃ padmaṃ $ karṇikākesarānvitam &",
    "GP12lip_1_au:9606": " navaratnaiś ca khacitam % aṣṭapatraṃ yathāvidhi // LiP_1,81.10 //",
    "GP12lip_1_au:9607": " karṇikāyāṃ nyaselliṅgaṃ $ sphāṭikaṃ pīṭhasaṃyutam &",
    "GP12lip_1_au:9608": " tatra bhaktyā yathānyāyam % arcayed bilvapatrakaiḥ // LiP_1,81.11 //",
    "GP12lip_1_au:9609": " sitaiḥ sahasrakamalai $ raktairnīlotpalairapi &",
    "GP12lip_1_au:9610": " śvetārkakarṇikāraiś ca % karavīrairbakairapi // LiP_1,81.12 //",
    "GP12lip_1_au:9611": " etairanyair yathālābhaṃ $ gāyatryā tasya suvratāḥ &",
    "GP12lip_1_au:9612": " sampūjya caiva gandhādyair % dhūpairdīpaiś ca maṅgalaiḥ // LiP_1,81.13 //",
    "GP12lip_1_au:9613": " nīrājanādyaiścānyaiś ca $ liṅgamūrtimaheśvaram &",
    "GP12lip_1_au:9614": " agaruṃ dakṣiṇe dadyād % aghoreṇa dvijottamāḥ // LiP_1,81.14 //",
    "GP12lip_1_au:9615": " paścime sadyamantreṇa $ divyāṃ caiva manaḥśilām &",
    "GP12lip_1_au:9616": " uttare vāmadevena % candanaṃ vāpi dāpayet // LiP_1,81.15 //",
    "GP12lip_1_au:9617": " puruṣeṇa muniśreṣṭhā $ haritālaṃ ca pūrvataḥ &",
    "GP12lip_1_au:9618": " sitāgarūdbhavaṃ viprās % tathā kṛṣṇāgarūdbhavam // LiP_1,81.16 //",
    "GP12lip_1_au:9619": " tathā gugguludhūpaṃ ca $ saugandhikamanuttamam &",
    "GP12lip_1_au:9620": " sitāraṃ nāma dhūpaṃ ca % dadyād īśāya bhaktitaḥ // LiP_1,81.17 //",
    "GP12lip_1_au:9621": " mahācarurnivedyaḥ syād $ āḍhakānnamathāpi vā &",
    "GP12lip_1_au:9622": " etad vaḥ kathitaṃ puṇyaṃ % śivaliṅgamahāvratam // LiP_1,81.18 //",
    "GP12lip_1_au:9623": " <time for this vrata>",
    "GP12lip_1_au:9624": " sarvamāseṣu sāmānyaṃ $ viśeṣo 'pi ca kīrtyate &",
    "GP12lip_1_au:9625": " vaiśākhe vajraliṅgaṃ ca % jyeṣṭhe mārakataṃ tathā // LiP_1,81.19 //",
    "GP12lip_1_au:9626": " āṣāḍhe mauktikaṃ liṅgaṃ $ śrāvaṇe nīlanirmitam &",
    "GP12lip_1_au:9627": " māsi bhādrapade liṅgaṃ % padmarāgamayaṃ śubham // LiP_1,81.20 //",
    "GP12lip_1_au:9628": " āśvine caiva viprendrāḥ $ gomedakamayaṃ śubham &",
    "GP12lip_1_au:9629": " pravālenaiva kārtikyāṃ % tathā vai mārgaśīrṣake // LiP_1,81.21 //",
    "GP12lip_1_au:9630": " <material for a liṅga>",
    "GP12lip_1_au:9631": " vaiḍūryanirmitaṃ liṅgaṃ $ puṣparāgeṇa puṣyake &",
    "GP12lip_1_au:9632": " māghe ca sūryakāntena % phālgune sphāṭikena ca // LiP_1,81.22 //",
    "GP12lip_1_au:9633": " sarvamāseṣu kamalaṃ $ haimamekaṃ vidhīyate &",
    "GP12lip_1_au:9634": " alābhe rājataṃ vāpi % kevalaṃ kamalaṃ tu vā // LiP_1,81.23 //",
    "GP12lip_1_au:9635": " ratnānām apyalābhe tu $ hemnā vā rājatena vā &",
    "GP12lip_1_au:9636": " rajatasyāpyalābhe tu % tāmralohena kārayet // LiP_1,81.24 //",
    "GP12lip_1_au:9637": " śailaṃ vā dārujaṃ vāpi $ mṛnmayaṃ vā savedikam &",
    "GP12lip_1_au:9638": " sarvagandhamayaṃ vāpi % kṣaṇikaṃ parikalpayet // LiP_1,81.25 //",
    "GP12lip_1_au:9639": " haimantike mahādevaṃ $ śrīpattreṇaiva pūjayet &",
    "GP12lip_1_au:9640": " sarvamāseṣu kamalaṃ % haimamekamathāpi vā // LiP_1,81.26 //",
    "GP12lip_1_au:9641": " rājataṃ vāpi kamalaṃ $ haimakarṇikamuttamam &",
    "GP12lip_1_au:9642": " rājatasyāpyabhāve tu % bilvapatraiḥ samarcayet // LiP_1,81.27 //",
    "GP12lip_1_au:9643": " sahasrakamalālābhe $ tadardhenāpi pūjayet &",
    "GP12lip_1_au:9644": " tadardhārdhena vā rudram % aṣṭottaraśatena vā // LiP_1,81.28 //",
    "GP12lip_1_au:9645": " <flower => deity>",
    "GP12lip_1_au:9646": " bilvapatre sthitā lakṣmīr $ devī lakṣaṇasaṃyutā &",
    "GP12lip_1_au:9647": " nīlotpale 'ṃbikā sākṣād % utpale ṣaṇmukhaḥ svayam // LiP_1,81.29 //",
    "GP12lip_1_au:9648": " padmāśrito mahādevaḥ $ sarvadevapatiḥ śivaḥ &",
    "GP12lip_1_au:9649": " tasmātsarvaprayatnena % śrīpattraṃ na tyajedbudhaḥ // LiP_1,81.30 //",
    "GP12lip_1_au:9650": " nīlotpalaṃ cotpalaṃ ca $ kamalaṃ ca viśeṣataḥ &",
    "GP12lip_1_au:9651": " sarvavaśyakaraṃ padmaṃ % śilā sarvārthasiddhidā // LiP_1,81.31 //",
    "GP12lip_1_au:9652": " kṛṣṇāgarusamudbhūtaṃ $ sarvapāpanikṛntanam &",
    "GP12lip_1_au:9653": " gugguluprabhṛtīnāṃ caiva % dīpānāṃ ca nivedanam // LiP_1,81.32 //",
    "GP12lip_1_au:9654": " sarvarogakṣayaṃ caiva $ candanaṃ sarvasiddhidam &",
    "GP12lip_1_au:9655": " saugandhikaṃ tathā dhūpaṃ % sarvakāmārthasādhakam // LiP_1,81.33 //",
    "GP12lip_1_au:9656": " śvetāgarūdbhavaṃ caiva $ tathā kṛṣṇāgarūdbhavam &",
    "GP12lip_1_au:9657": " saumyaṃ sītāridhūpaṃ ca % sākṣānnirvāṇasiddhidam // LiP_1,81.34 //",
    "GP12lip_1_au:9658": " śvetārkakusume sākṣāc $ caturvaktraḥ prajāpatiḥ &",
    "GP12lip_1_au:9659": " karṇikārasya kusume % medhā sākṣādvyavasthitā // LiP_1,81.35 //",
    "GP12lip_1_au:9660": " karavīre gaṇādhyakṣo $ bake nārāyaṇaḥ svayam &",
    "GP12lip_1_au:9661": " sugandhiṣu ca sarveṣu % kusumeṣu nagātmajā // LiP_1,81.36 //",
    "GP12lip_1_au:9662": " tasmādetairyathālābhaṃ $ puṣpadhūpādibhiḥ śubhaiḥ &",
    "GP12lip_1_au:9663": " pūjayeddevadeveśaṃ % bhaktyā vittānusārataḥ // LiP_1,81.37 //",
    "GP12lip_1_au:9664": " nivedayettato bhaktyā $ pāyasaṃ ca mahācarum &",
    "GP12lip_1_au:9665": " saghṛtaṃ sopadaṃśaṃ ca % sarvadravyasamanvitam // LiP_1,81.38 //",
    "GP12lip_1_au:9666": " śuddhānnaṃ vāpi mudgānnam $ āḍhakaṃ cārdhakaṃ tu vā &",
    "GP12lip_1_au:9667": " cāmaraṃ tālavṛntaṃ ca % tasmai bhaktyā nivedayet // LiP_1,81.39 //",
    "GP12lip_1_au:9668": " upahārāṇi puṇyāni $ nyāyenaivārjitānyapi &",
    "GP12lip_1_au:9669": " nānāvidhāni cārhāṇi % prokṣitānyaṃbhasā punaḥ // LiP_1,81.40 //",
    "GP12lip_1_au:9670": " nivedayecca rudrāya $ bhaktiyuktena cetasā &",
    "GP12lip_1_au:9671": " kṣīrādvai sarvadevānāṃ % sthityarthamamṛtaṃ dhruvam // LiP_1,81.41 //",
    "GP12lip_1_au:9672": " viṣṇunā jiṣṇunā sākṣād $ anne sarvaṃ pratiṣṭhitam &",
    "GP12lip_1_au:9673": " bhūtānām annadānena % prītir bhavati śaṅkare // LiP_1,81.42 //",
    "GP12lip_1_au:9674": " tasmāt sampūjayed devam $ anne prāṇāḥ pratiṣṭhitāḥ &",
    "GP12lip_1_au:9675": " upahāre tathā tuṣṭir % vyañjane pavanaḥ svayam // LiP_1,81.43 //",
    "GP12lip_1_au:9676": " sarvātmako mahādevo $ gandhatoye hyapāmpatiḥ &",
    "GP12lip_1_au:9677": " pīṭhe vai prakṛtiḥ sākṣān % mahadādyairvyavasthitā // LiP_1,81.44 //",
    "GP12lip_1_au:9678": " tasmāddevaṃ yajedbhaktyā $ pratimāsaṃ yathāvidhi &",
    "GP12lip_1_au:9679": " paurṇamāsyāṃ vrataṃ kāryaṃ % sarvakāmārthasiddhaye // LiP_1,81.45 //",
    "GP12lip_1_au:9680": " satyaṃ śaucaṃ dayā śāntiḥ $ saṃtoṣo dānameva ca &",
    "GP12lip_1_au:9681": " paurṇamāsyāmamāvāsyām % upavāsaṃ ca kārayet // LiP_1,81.46 //",
    "GP12lip_1_au:9682": " saṃvatsarānte godānaṃ $ vṛṣotsargaṃ viśeṣataḥ &",
    "GP12lip_1_au:9683": " bhojayedbrāhmaṇānbhaktyā % śrotriyān vedapāragān // LiP_1,81.47 //",
    "GP12lip_1_au:9684": " tal liṅgaṃ pūjitaṃ tena $ sarvadravyasamanvitam &",
    "GP12lip_1_au:9685": " sthāpayed vā śivakṣetre % dāpayed brāhmaṇāya vā // LiP_1,81.48 //",
    "GP12lip_1_au:9686": " ya evaṃ sarvamāseṣu $ śivaliṅgamahāvratam &",
    "GP12lip_1_au:9687": " kuryādbhaktyā muniśreṣṭhāḥ % sa eva tapatāṃ varaḥ // LiP_1,81.49 //",
    "GP12lip_1_au:9688": " sūryakoṭipratīkāśair $ vimānai ratnabhūṣitaiḥ &",
    "GP12lip_1_au:9689": " gatvā śivapuraṃ divyaṃ % nehāyāti kadācana // LiP_1,81.50 //",
    "GP12lip_1_au:9690": " athavā hyekamāsaṃ vā $ caredevaṃ vratottamam &",
    "GP12lip_1_au:9691": " śivalokamavāpnoti % nātra kāryā vicāraṇā // LiP_1,81.51 //",
    "GP12lip_1_au:9692": " athavā saktacittaśced $ yānyān saṃcintayedvarān &",
    "GP12lip_1_au:9693": " varṣamekaṃ caredevaṃ % tāṃstānprāpya śivaṃ vrajet // LiP_1,81.52 //",
    "GP12lip_1_au:9694": " devatvaṃ vā pitṛtvaṃ vā $ devarājatvameva ca &",
    "GP12lip_1_au:9695": " gāṇapatyapadaṃ vāpi % sakto 'pi labhate naraḥ // LiP_1,81.53 //",
    "GP12lip_1_au:9696": " vidyārthī labhate vidyāṃ $ bhogārthī bhogamāpnuyāt &",
    "GP12lip_1_au:9697": " dravyārthī ca nidhiṃ paśyed % āyuḥkāmaś cirāyuṣam // LiP_1,81.54 //",
    "GP12lip_1_au:9698": " yānyāṃścintayate kāmāṃs $ tāṃstānprāpyeha modate &",
    "GP12lip_1_au:9699": " ekamāsavratādeva % so 'nte rudratvamāpnuyāt // LiP_1,81.55 //",
    "GP12lip_1_au:9700": " idaṃ pavitraṃ paramaṃ rahasyaṃ $ vratottamaṃ viśvasṛjāpi sṛṣṭam &",
    "GP12lip_1_au:9701": " hitāya devāsurasiddhamartya- % vidyādharāṇāṃ paramaṃ śivena // LiP_1,81.56",
    "GP12lip_1_au:9702": " sampūjya pūjyaṃ vidhinaivamīśaṃ $ praṇamya mūrdhnā saha bhṛtyaputraiḥ &",
    "GP12lip_1_au:9703": " vyapohanaṃ nāma japetstavaṃ ca % pradakṣiṇaṃ kṛtya śivaṃ prayatnāt //",
    "GP12lip_1_au:9704": " purākṛtaṃ viśvasṛjā stavaṃ ca $ hitāya devena jagattrayasya &",
    "GP12lip_1_au:9705": " pitāmahenaiva suraiśca sārdhaṃ % mahānubhāvena mahārghyam etat //",
    "GP12lip_1_au:9706": " iti śrīliṅgamahāpurāṇe pūrvabhāge paśupāśavimocanaliṅgapūjādikathanaṃ nāmaikāśītitamo 'dhyāyaḥ",
    "GP12lip_1_au:9707": " LiP, 1, 82",
    "GP12lip_1_au:9708": " sūta uvāca vyapohanastavaṃ vakṣye $ sarvasiddhipradaṃ śubham &",
    "GP12lip_1_au:9709": " nandinaś ca mukhācchrutvā % kumāreṇa mahātmanā // LiP_1,82.1 //",
    "GP12lip_1_au:9710": " vyāsāya kathitaṃ tasmād $ bahumānena vai mayā &",
    "GP12lip_1_au:9711": " namaḥ śivāya śuddhāya % nirmalāya yaśasvine // LiP_1,82.2 //",
    "GP12lip_1_au:9712": " duṣṭāntakāya sarvāya $ bhavāya paramātmane &",
    "GP12lip_1_au:9713": " pañcavaktro daśabhujo hy % akṣapañcadaśairyutaḥ // LiP_1,82.3 //",
    "GP12lip_1_au:9714": " śuddhasphaṭikasaṃkāśaḥ $ sarvābharaṇabhūṣitaḥ &",
    "GP12lip_1_au:9715": " sarvajñaḥ sarvagaḥ śāntaḥ % sarvopari susaṃsthitaḥ // LiP_1,82.4 //",
    "GP12lip_1_au:9716": " padmāsanasthaḥ someśaḥ $ pāpamāśu vyapohatu &",
    "GP12lip_1_au:9717": " īśānaḥ puruṣaścaiva % aghoraḥ sadya eva ca // LiP_1,82.5 //",
    "GP12lip_1_au:9718": " vāmadevaś ca bhagavān $ pāpamāśu vyapohatu &",
    "GP12lip_1_au:9719": " anantaḥ sarvavidyeśaḥ % sarvajñaḥ sarvadaḥ prabhuḥ // LiP_1,82.6 //",
    "GP12lip_1_au:9720": " śivadhyānaikasampannaḥ $ sa me pāpaṃ vyapohatu &",
    "GP12lip_1_au:9721": " sūkṣmaḥ surāsureśāno % viśveśo gaṇapūjitaḥ // LiP_1,82.7 //",
    "GP12lip_1_au:9722": " śivadhyānaikasampannaḥ $ sa me pāpaṃ vyapohatu &",
    "GP12lip_1_au:9723": " śivottamo mahāpūjyaḥ % śivadhyānaparāyaṇaḥ // LiP_1,82.8 //",
    "GP12lip_1_au:9724": " sarvagaḥ sarvadaḥ śāntaḥ $ sa me pāpaṃ vyapohatu &",
    "GP12lip_1_au:9725": " ekākṣo bhagavānīśaḥ % śivārcanaparāyaṇaḥ // LiP_1,82.9 //",
    "GP12lip_1_au:9726": " śivadhyānaikasampannaḥ $ sa me pāpaṃ vyapohatu &",
    "GP12lip_1_au:9727": " trimūrtir bhagavān īśaḥ % śivabhaktiprabodhakaḥ // LiP_1,82.10 //",
    "GP12lip_1_au:9728": " śivadhyānaikasampannaḥ $ sa me pāpaṃ vyapohatu &",
    "GP12lip_1_au:9729": " śrīkaṇṭhaḥ śrīpatiḥ śrīmāñ % śivadhyānarataḥ sadā // LiP_1,82.11 //",
    "GP12lip_1_au:9730": " śivārcanarataḥ śrīmān $ sa me pāpaṃ vyapohatu &",
    "GP12lip_1_au:9731": " trailokyanamitā devī % solkākārā purātanī // LiP_1,82.12 //",
    "GP12lip_1_au:9732": " śivārcanarataḥ śrīmān $ sa me pāpaṃ vyapohatu &",
    "GP12lip_1_au:9733": " trailokyanamitā devī % solkākārā purātanī // LiP_1,82.13 //",
    "GP12lip_1_au:9734": " dākṣāyaṇī mahādevī $ gaurī haimavatī śubhā &",
    "GP12lip_1_au:9735": " ekaparṇāgrajā saumyā % tathā vai caikapāṭalā // LiP_1,82.14 //",
    "GP12lip_1_au:9736": " aparṇā varadā devī $ varadānaikatatparā &",
    "GP12lip_1_au:9737": " umā suraharā sākṣāt % kauśikī vā kapardinī // LiP_1,82.15 //",
    "GP12lip_1_au:9738": " khaṭvāṅgadhāriṇī divyā $ karāgratarupallavā &",
    "GP12lip_1_au:9739": " naigameyādibhir divyaiś % caturbhiḥ putrakairvṛtā // LiP_1,82.16 //",
    "GP12lip_1_au:9740": " menāyā nandinī devī $ vārijā vārijekṣaṇā &",
    "GP12lip_1_au:9741": " aṃbāyā vītaśokasya % nandinaś ca mahātmanaḥ // LiP_1,82.17 //",
    "GP12lip_1_au:9742": " śubhāvatyāḥ sakhī śāntā $ pañcacūḍā varapradā &",
    "GP12lip_1_au:9743": " sṛṣṭyarthaṃ sarvabhūtānāṃ % prakṛtitvaṃ gatāvyayā // LiP_1,82.18 //",
    "GP12lip_1_au:9744": " trayoviṃśatibhis tattvair $ mahadādyair vijṛmbhitā &",
    "GP12lip_1_au:9745": " lakṣmyādiśaktibhir nityaṃ % namitā nandanandinī // LiP_1,82.19 //",
    "GP12lip_1_au:9746": " manonmanī mahādevī $ māyāvī maṇḍanapriyā &",
    "GP12lip_1_au:9747": " māyayā yā jagatsarvaṃ % brahmādyaṃ sacarācaram // LiP_1,82.20 //",
    "GP12lip_1_au:9748": " kṣobhiṇī mohinī nityaṃ $ yogināṃ hṛdi saṃsthitā &",
    "GP12lip_1_au:9749": " ekānekasthitā loke % indīvaranibhekṣaṇā // LiP_1,82.21 //",
    "GP12lip_1_au:9750": " bhaktyā paramayā nityaṃ $ sarvadevairabhiṣṭutā &",
    "GP12lip_1_au:9751": " gaṇendrāmbhojagarbhendra- % yamavitteśapūrvakaiḥ // LiP_1,82.22 //",
    "GP12lip_1_au:9752": " saṃstutā jananī teṣāṃ $ sarvopadravanāśinī &",
    "GP12lip_1_au:9753": " bhaktānāmārtihā bhavyā % bhavabhāvavināśanī // LiP_1,82.23 //",
    "GP12lip_1_au:9754": " bhuktimuktipradā divyā $ bhaktānāmaprayatnataḥ &",
    "GP12lip_1_au:9755": " sā me sākṣānmahādevī % pāpam āśu vyapohatu // LiP_1,82.24 //",
    "GP12lip_1_au:9756": " caṇḍaḥ sarvagaṇeśāno $ mukhācchaṃbhorvinirgataḥ &",
    "GP12lip_1_au:9757": " śivārcanarataḥ śrīmān % sa me pāpaṃ vyapohatu // LiP_1,82.25 //",
    "GP12lip_1_au:9758": " śālaṅkāyanaputrastu $ halamārgotthitaḥ prabhuḥ &",
    "GP12lip_1_au:9759": " jāmātā marutāṃ devaḥ % sarvabhūtamaheśvaraḥ // LiP_1,82.26 //",
    "GP12lip_1_au:9760": " sarvagaḥ sarvadṛk śarvaḥ $ sarveśasadṛśaḥ prabhuḥ &",
    "GP12lip_1_au:9761": " sanārāyaṇakair devaiḥ % sendracandradivākaraiḥ // LiP_1,82.27 //",
    "GP12lip_1_au:9762": " siddhaiś ca yakṣagandharvair $ bhūtairbhūtavidhāyakaiḥ &",
    "GP12lip_1_au:9763": " uragairṛṣibhiścaiva % brahmaṇā ca mahātmanā // LiP_1,82.28 //",
    "GP12lip_1_au:9764": " stutastrailokyanāthastu $ munirantaḥ puraṃ sthitaḥ &",
    "GP12lip_1_au:9765": " sarvadā pūjitaḥ sarvair % nandī pāpaṃ vyapohatu // LiP_1,82.29 //",
    "GP12lip_1_au:9766": " mahākāyo mahātejā $ mahādeva ivāparaḥ &",
    "GP12lip_1_au:9767": " śivārcanarataḥ śrīmān % sa me pāpaṃ vyapohatu // LiP_1,82.30 //",
    "GP12lip_1_au:9768": " merumandārakailāsa- $ taṭakūṭaprabhedanaḥ &",
    "GP12lip_1_au:9769": " airāvatādibhir divyair % diggajaiś ca supūjitaḥ // LiP_1,82.31 //",
    "GP12lip_1_au:9770": " saptapātālapādaś ca $ saptadvīporujaṅghakaḥ &",
    "GP12lip_1_au:9771": " saptārṇavāṅkuśaścaiva % sarvatīrthodaraḥ śivaḥ // LiP_1,82.32 //",
    "GP12lip_1_au:9772": " ākāśadeho digbāhuḥ $ somasūryāgnilocanaḥ &",
    "GP12lip_1_au:9773": " hatāsuramahāvṛkṣo % brahmavidyāmahotkaṭaḥ // LiP_1,82.33 //",
    "GP12lip_1_au:9774": " brahmādyādhoraṇair divyair $ yogapāśasamanvitaiḥ &",
    "GP12lip_1_au:9775": " baddho hṛtpuṇḍarīkākhye % staṃbhe vṛttiṃ nirudhya ca // LiP_1,82.34 //",
    "GP12lip_1_au:9776": " nāgendravaktro yaḥ sākṣād $ gaṇakoṭiśatairvṛtaḥ &",
    "GP12lip_1_au:9777": " śivadhyānaikasampannaḥ % sa me pāpaṃ vyapohatu // LiP_1,82.35 //",
    "GP12lip_1_au:9778": " bhṛṅgīśaḥ piṅgalākṣo 'sau $ bhasitāśastu dehayuk &",
    "GP12lip_1_au:9779": " śivārcanarataḥ śrīmān % sa me pāpaṃ vyapohatu // LiP_1,82.36 //",
    "GP12lip_1_au:9780": " caturbhistanubhir nityaṃ $ sarvāsuranibarhaṇaḥ &",
    "GP12lip_1_au:9781": " skandaḥ śaktidharaḥ śāntaḥ % senānīḥ śikhivāhanaḥ // LiP_1,82.37 //",
    "GP12lip_1_au:9782": " devasenāpatiḥ śrīmān $ sa me pāpaṃ vyapohatu &",
    "GP12lip_1_au:9783": " bhavaḥ śarvastatheśāno % rudraḥ paśupatis tathā // LiP_1,82.38 //",
    "GP12lip_1_au:9784": " ugro bhīmo mahādevaḥ $ śivārcanarataḥ sadā &",
    "GP12lip_1_au:9785": " etāḥ pāpaṃ vyapohantu % mūrtayaḥ parameṣṭhinaḥ // LiP_1,82.39 //",
    "GP12lip_1_au:9786": " mahādevaḥ śivo rudraḥ $ śaṅkaro nīlalohitaḥ &",
    "GP12lip_1_au:9787": " īśāno vijayo bhīmo % devadevo bhavodbhavaḥ // LiP_1,82.40 //",
    "GP12lip_1_au:9788": " kapālīśaś ca vijñeyo $ rudrā rudrāṃśasaṃbhavāḥ &",
    "GP12lip_1_au:9789": " śivapraṇāmasampannā % vyapohantu malaṃ mama // LiP_1,82.41 //",
    "GP12lip_1_au:9790": " vikartano vivasvāṃś ca $ mārtaṇḍo bhāskaro raviḥ &",
    "GP12lip_1_au:9791": " lokaprakāśakaścaiva % lokasākṣītrivikramaḥ // LiP_1,82.42 //",
    "GP12lip_1_au:9792": " ādityaś ca tathā sūryaś $ cāṃśumāṃś ca divākaraḥ &",
    "GP12lip_1_au:9793": " ete vai dvādaśādityā % vyapohantu malaṃ mama // LiP_1,82.43 //",
    "GP12lip_1_au:9794": " gaganaṃ sparśanaṃ tejo $ rasaś ca pṛthivī tathā &",
    "GP12lip_1_au:9795": " candraḥ sūryastathātmā ca % tanavaḥ śivabhāṣitāḥ // LiP_1,82.44 //",
    "GP12lip_1_au:9796": " pāpaṃ vyapohantu mama $ bhayaṃ nirṇāśayantu me &",
    "GP12lip_1_au:9797": " vāsavaḥ pāvakaścaiva % yamo nirṛtireva ca // LiP_1,82.45 //",
    "GP12lip_1_au:9798": " varuṇo vāyusomau ca $ īśāno bhagavān hariḥ &",
    "GP12lip_1_au:9799": " pitāmahaś ca bhagavān % śivadhyānaparāyaṇaḥ // LiP_1,82.46 //",
    "GP12lip_1_au:9800": " ete pāpaṃ vyapohantu $ manasā karmaṇā kṛtam &",
    "GP12lip_1_au:9801": " nabhasvānsparśano vāyur % anilo mārutas tathā // LiP_1,82.47 //",
    "GP12lip_1_au:9802": " prāṇaḥ prāṇeśajīveśau $ mārutaḥ śivabhāṣitāḥ &",
    "GP12lip_1_au:9803": " śivārcanaratāḥ sarve % vyapohantu malaṃ mama // LiP_1,82.48 //",
    "GP12lip_1_au:9804": " khecarī vasucārī ca $ brahmeśo brahmabrahmadhīḥ &",
    "GP12lip_1_au:9805": " suṣeṇaḥ śāśvataḥ pṛṣṭaḥ % supuṣṭaś ca mahābalaḥ // LiP_1,82.49 //",
    "GP12lip_1_au:9806": " ete vai cāraṇāḥ śaṃbhoḥ $ pūjayātīva bhāvitāḥ &",
    "GP12lip_1_au:9807": " vyapohantu malaṃ sarvaṃ % pāpaṃ caiva mayā kṛtam // LiP_1,82.50 //",
    "GP12lip_1_au:9808": " mantrajño mantravit prājño $ mantrarāṭ siddhapūjitaḥ &",
    "GP12lip_1_au:9809": " siddhavatparamaḥ siddhaḥ % sarvasiddhipradāyinaḥ // LiP_1,82.51 //",
    "GP12lip_1_au:9810": " vyapohantu malaṃ sarve $ siddhāḥ śivapadārcakāḥ &",
    "GP12lip_1_au:9811": " yakṣo yakṣeśadhanado % jṛmbhako maṇibhadrakaḥ // LiP_1,82.52 //",
    "GP12lip_1_au:9812": " pūrṇabhadreśvaro mālī $ śitikuṇḍalireva ca &",
    "GP12lip_1_au:9813": " narendraścaiva yakṣeśā % vyapohantu malaṃ mama // LiP_1,82.53 //",
    "GP12lip_1_au:9814": " anantaḥ kulikaścaiva $ vāsukistakṣakastathā &",
    "GP12lip_1_au:9815": " karkoṭako mahāpadmaḥ % śaṅkhapālo mahābalaḥ // LiP_1,82.54 //",
    "GP12lip_1_au:9816": " śivapraṇāmasampannāḥ $ śivadehaprabhūṣaṇāḥ &",
    "GP12lip_1_au:9817": " mama pāpaṃ vyapohantu % viṣaṃ sthāvarajaṅgamam // LiP_1,82.55 //",
    "GP12lip_1_au:9818": " vīṇājñaḥ kinnaraścaiva $ surasenaḥ pramardanaḥ &",
    "GP12lip_1_au:9819": " atīśayaḥ sa prayogī % gītajñaścaiva kinnarāḥ // LiP_1,82.56 //",
    "GP12lip_1_au:9820": " śivapraṇāmasampannā $ vyapohantu malaṃ mama &",
    "GP12lip_1_au:9821": " vidyādharaś ca vibudho % vidyārāśirvidāṃ varaḥ // LiP_1,82.57 //",
    "GP12lip_1_au:9822": " vibuddho vibudhaḥ śrīmān $ kṛtajñaś ca mahāyaśāḥ &",
    "GP12lip_1_au:9823": " ete vidyādharāḥ sarve % śivadhyānaparāyaṇāḥ // LiP_1,82.58 //",
    "GP12lip_1_au:9824": " vyapohantu malaṃ ghoraṃ $ mahādevaprasādataḥ &",
    "GP12lip_1_au:9825": " vāmadevī mahājambhaḥ % kālanemirmahābalaḥ // LiP_1,82.59 //",
    "GP12lip_1_au:9826": " sugrīvo mardakaścaiva $ piṅgalo devamardanaḥ &",
    "GP12lip_1_au:9827": " prahrādaścāpyanuhrādaḥ % saṃhrādaḥ kila bāṣkalau // LiP_1,82.60 //",
    "GP12lip_1_au:9828": " jambhaḥ kuṃbhaś ca māyāvī $ kārtavīryaḥ kṛtaṃjayaḥ &",
    "GP12lip_1_au:9829": " ete 'surā mahātmāno % mahādevaparāyaṇāḥ // LiP_1,82.61 //",
    "GP12lip_1_au:9830": " vyapohantu bhayaṃ ghoram $ āsuraṃ bhāvameva ca &",
    "GP12lip_1_au:9831": " garutmān khagatiścaiva % pakṣirāṭ nāgamardanaḥ // LiP_1,82.62 //",
    "GP12lip_1_au:9832": " nāgaśatrur hiraṇyāṅgo $ vainateyaḥ prabhañjanaḥ &",
    "GP12lip_1_au:9833": " nāgāśīrviṣanāśaś ca % viṣṇuvāhana eva ca // LiP_1,82.63 //",
    "GP12lip_1_au:9834": " ete hiraṇyavarṇābhā $ garuḍā viṣṇuvāhanāḥ &",
    "GP12lip_1_au:9835": " nānābharaṇasampannā % vyapohantu malaṃ mama // LiP_1,82.64 //",
    "GP12lip_1_au:9836": " agastyaś ca vasiṣṭhaś ca $ aṅgirā bhṛgureva ca &",
    "GP12lip_1_au:9837": " kāśyapo nāradaścaiva % dadhīcaścyavanas tathā // LiP_1,82.65 //",
    "GP12lip_1_au:9838": " upamanyustathānye ca $ ṛṣayaḥ śivabhāvitāḥ &",
    "GP12lip_1_au:9839": " śivārcanaratāḥ sarve % vyapohantu malaṃ mama // LiP_1,82.66 //",
    "GP12lip_1_au:9840": " pitaraḥ pitāmahāś ca $ tathaiva prapitāmahāḥ &",
    "GP12lip_1_au:9841": " agniṣvāttā barhiṣadas % tathā mātāmahādayaḥ // LiP_1,82.67 //",
    "GP12lip_1_au:9842": " vyapohantu bhayaṃ pāpaṃ $ śivadhyānaparāyaṇāḥ &",
    "GP12lip_1_au:9843": " lakṣmīś ca dharaṇī caiva % gāyatrī ca sarasvatī // LiP_1,82.68 //",
    "GP12lip_1_au:9844": " durgā uṣā śacī jyeṣṭhā $ mātaraḥ surapūjitāḥ &",
    "GP12lip_1_au:9845": " devānāṃ mātaraś caiva % gaṇānāṃ mātaras tathā // LiP_1,82.69 //",
    "GP12lip_1_au:9846": " bhūtānāṃ mātaraḥ sarvā $ yatra yā gaṇamātaraḥ &",
    "GP12lip_1_au:9847": " prasādāddevadevasya % vyapohantu malaṃ mama // LiP_1,82.70 //",
    "GP12lip_1_au:9848": " urvaśī menakā caiva $ raṃbhā ratitilottamāḥ &",
    "GP12lip_1_au:9849": " sumukhī durmukhī caiva % kāmukī kāmavardhanī // LiP_1,82.71 //",
    "GP12lip_1_au:9850": " tathānyāḥ sarvalokeṣu $ divyāścāpsarasas tathā &",
    "GP12lip_1_au:9851": " śivāya tāṇḍavaṃ nityaṃ % kurvantyo 'tīva bhāvitāḥ // LiP_1,82.72 //",
    "GP12lip_1_au:9852": " devyaḥ śivārcanaratā $ vyapohantu malaṃ mama &",
    "GP12lip_1_au:9853": " arkaḥ somo 'ṅgārakaś ca % budhaścaiva bṛhaspatiḥ // LiP_1,82.73 //",
    "GP12lip_1_au:9854": " śukraḥ śanaiścaraścaiva $ rāhuḥ ketustathaiva ca &",
    "GP12lip_1_au:9855": " vyapohantu bhayaṃ ghoraṃ % grahapīḍāṃ śivārcakāḥ // LiP_1,82.74 //",
    "GP12lip_1_au:9856": " meṣo vṛṣo 'tha mithunas $ tathā karkaṭakaḥ śubhaḥ &",
    "GP12lip_1_au:9857": " siṃhaś ca kanyā vipulā % tulā vai vṛścikas tathā // LiP_1,82.75 //",
    "GP12lip_1_au:9858": " dhanuś ca makaraścaiva $ kuṃbho mīnastathaiva ca &",
    "GP12lip_1_au:9859": " rāśayo dvādaśa hyete % śivapūjāparāyaṇāḥ // LiP_1,82.76 //",
    "GP12lip_1_au:9860": " vyapohantu bhayaṃ pāpaṃ $ prasādātparameṣṭhinaḥ &",
    "GP12lip_1_au:9861": " aśvinī bharaṇī caiva % kṛttikā rohiṇī tathā // LiP_1,82.77 //",
    "GP12lip_1_au:9862": " śrīmanmṛgaśiraścārdrā $ punarvasupuṣyasārpakāḥ &",
    "GP12lip_1_au:9863": " maghā vai pūrvaphālgunya % uttarāphālgunī tathā // LiP_1,82.78 //",
    "GP12lip_1_au:9864": " hastacitrā tathā svātī $ viśākhā cānurādhikā &",
    "GP12lip_1_au:9865": " jyeṣṭhā mūlaṃ mahābhāgā % pūrvāṣāḍhā tathaiva ca // LiP_1,82.79 //",
    "GP12lip_1_au:9866": " uttarāṣāḍhikā caiva $ śravaṇaṃ ca śraviṣṭhikā &",
    "GP12lip_1_au:9867": " śatabhiṣak pūrvabhadrā % tathā proṣṭhapadā tathā // LiP_1,82.80 //",
    "GP12lip_1_au:9868": " pauṣṇaṃ ca devyaḥ satataṃ $ vyapohantu malaṃ mama &",
    "GP12lip_1_au:9869": " jvaraḥ kumbhodaraścaiva % śaṅkukarṇo mahābalaḥ // LiP_1,82.81 //",
    "GP12lip_1_au:9870": " mahākarṇaḥ prabhātaś ca $ mahābhūtapramardanaḥ &",
    "GP12lip_1_au:9871": " śyenajicchivadūtaś ca % pramathāḥ prītivardhanāḥ // LiP_1,82.82 //",
    "GP12lip_1_au:9872": " koṭikoṭiśataiścaiva $ bhūtānāṃ mātaraḥ sadā &",
    "GP12lip_1_au:9873": " vyapohantu bhayaṃ pāpaṃ % mahādevaprasādataḥ // LiP_1,82.83 //",
    "GP12lip_1_au:9874": " śivadhyānaikasampanno $ himarāḍ aṃbusannibhaḥ &",
    "GP12lip_1_au:9875": " kundendusadṛśākāraḥ % kuṃbhakundendubhūṣaṇaḥ // LiP_1,82.84 //",
    "GP12lip_1_au:9876": " vaḍavānalaśatruryo $ vaḍavāmukhabhedanaḥ &",
    "GP12lip_1_au:9877": " catuṣpādasamāyuktaḥ % kṣīroda iva pāṇḍuraḥ // LiP_1,82.85 //",
    "GP12lip_1_au:9878": " rudraloke sthito nityaṃ $ rudraiḥ sārdhaṃ gaṇeśvaraiḥ &",
    "GP12lip_1_au:9879": " vṛṣendro viśvadhṛg devo % viśvasya jagataḥ pitā // LiP_1,82.86 //",
    "GP12lip_1_au:9880": " vṛto nandādibhir nityaṃ $ mātṛbhir makhamardanaḥ &",
    "GP12lip_1_au:9881": " śivārcanarato nityaṃ % sa me pāpaṃ vyapohatu // LiP_1,82.87 //",
    "GP12lip_1_au:9882": " gaṅgā mātā jaganmātā $ rudraloke vyavasthitā &",
    "GP12lip_1_au:9883": " śivabhaktā tu yā nandā % sā me pāpaṃ vyapohatu // LiP_1,82.88 //",
    "GP12lip_1_au:9884": " bhadrā bhadrapadā devī $ śivaloke vyavasthitā &",
    "GP12lip_1_au:9885": " mātā gavāṃ mahābhāgā % sā me pāpaṃ vyapohatu // LiP_1,82.89 //",
    "GP12lip_1_au:9886": " surabhiḥ sarvatobhadrā $ sarvapāpapraṇāśanī &",
    "GP12lip_1_au:9887": " rudrapūjāratā nityaṃ % sā me pāpaṃ vyapohatu // LiP_1,82.90 //",
    "GP12lip_1_au:9888": " suśīlā śīlasampannā $ śrīpradā śivabhāvitā &",
    "GP12lip_1_au:9889": " śivaloke sthitā nityaṃ % sā me pāpaṃ vyapohatu // LiP_1,82.91 //",
    "GP12lip_1_au:9890": " vedaśāstrārthatattvajñaḥ $ sarvakāryābhicintakaḥ &",
    "GP12lip_1_au:9891": " samastaguṇasampannaḥ % sarvadeveśvarātmajaḥ // LiP_1,82.92 //",
    "GP12lip_1_au:9892": " jyeṣṭhaḥ sarveśvaraḥ saumyo $ mahāviṣṇutanuḥ svayam &",
    "GP12lip_1_au:9893": " āryaḥ senāpatiḥ sākṣād % gahano makhamardanaḥ // LiP_1,82.93 //",
    "GP12lip_1_au:9894": " airāvatagajārūḍhaḥ $ kṛṣṇakuñcitamūrdhajaḥ &",
    "GP12lip_1_au:9895": " kṛṣṇāṅgo raktanayanaḥ % śaśipannagabhūṣaṇaḥ // LiP_1,82.94 //",
    "GP12lip_1_au:9896": " bhūtaiḥ pretaiḥ piśācaiś ca $ kūṣmāṇḍaiś ca samāvṛtaḥ &",
    "GP12lip_1_au:9897": " śivārcanarataḥ sākṣāt % sa me pāpaṃ vyapohatu // LiP_1,82.95 //",
    "GP12lip_1_au:9898": " brahmāṇī caiva māheśī $ kaumārī vaiṣṇavī tathā &",
    "GP12lip_1_au:9899": " vārāhī caiva māhendrī % cāmuṇḍāgneyikā tathā // LiP_1,82.96 //",
    "GP12lip_1_au:9900": " etā vai mātaraḥ sarvāḥ $ sarvalokaprapūjitāḥ &",
    "GP12lip_1_au:9901": " yoginībhir mahāpāpaṃ % vyapohantu samāhitāḥ // LiP_1,82.97 //",
    "GP12lip_1_au:9902": " vīrabhadro mahātejā $ himakundendusannibhaḥ &",
    "GP12lip_1_au:9903": " rudrasya tanayo raudraḥ % śūlāsaktamahākaraḥ // LiP_1,82.98 //",
    "GP12lip_1_au:9904": " sahasrabāhuḥ sarvajñaḥ $ sarvāyudhadharaḥ svayam &",
    "GP12lip_1_au:9905": " tretāgninayano devas % trailokyābhayadaḥ prabhuḥ // LiP_1,82.99 //",
    "GP12lip_1_au:9906": " mātṝṇāṃ rakṣako nityaṃ $ mahāvṛṣabhavāhanaḥ &",
    "GP12lip_1_au:9907": " trailokyanamitaḥ śrīmān % śivapādārcane rataḥ // LiP_1,82.100 //",
    "GP12lip_1_au:9908": " yajñasya ca śiraśchettā $ pūṣṇo dantavināśanaḥ &",
    "GP12lip_1_au:9909": " vahnerhastaharaḥ sākṣād % bhaganetranipātanaḥ // LiP_1,82.101 //",
    "GP12lip_1_au:9910": " pādāṅguṣṭhena somāṅga- $ peṣakaḥ prabhusaṃjñakaḥ &",
    "GP12lip_1_au:9911": " upendrendrayamādīnāṃ % devānāmaṅgarakṣakaḥ // LiP_1,82.102 //",
    "GP12lip_1_au:9912": " sarasvatyā mahādevyā $ nāsikoṣṭhāvakartanaḥ &",
    "GP12lip_1_au:9913": " gaṇeśvaro yaḥ senānīḥ % sa me pāpaṃ vyapohatu // LiP_1,82.103 //",
    "GP12lip_1_au:9914": " jyeṣṭhā variṣṭhā varadā $ varābharaṇabhūṣitā &",
    "GP12lip_1_au:9915": " mahālakṣmīrjaganmātā % sā me pāpaṃ vyapohatu // LiP_1,82.104 //",
    "GP12lip_1_au:9916": " mahāmohā mahābhāgā $ mahābhūtagaṇairvṛtā &",
    "GP12lip_1_au:9917": " śivārcanaratā nityaṃ % sā me pāpaṃ vyapohatu // LiP_1,82.105 //",
    "GP12lip_1_au:9918": " lakṣmīḥ sarvaguṇopetā $ sarvalakṣaṇasaṃyutā &",
    "GP12lip_1_au:9919": " sarvadā sarvagā devī % sā me pāpaṃ vyapohatu // LiP_1,82.106 //",
    "GP12lip_1_au:9920": " siṃhārūḍhā mahādevī $ pārvatyāstanayāvyayā &",
    "GP12lip_1_au:9921": " viṣṇornidrā mahāmāyā % vaiṣṇavī surapūjitā // LiP_1,82.107 //",
    "GP12lip_1_au:9922": " trinetrā varadā devī $ mahiṣāsuramardinī &",
    "GP12lip_1_au:9923": " śivārcanaratā durgā % sā me pāpaṃ vyapohatu // LiP_1,82.108 //",
    "GP12lip_1_au:9924": " brahmāṇḍadhārakā rudrāḥ $ sarvalokaprapūjitāḥ &",
    "GP12lip_1_au:9925": " satyāś ca mānasāḥ sarve % vyapohantu bhayaṃ mama // LiP_1,82.109 //",
    "GP12lip_1_au:9926": " bhūtāḥ pretāḥ piśācāś ca $ kūṣmāṇḍagaṇanāyakāḥ &",
    "GP12lip_1_au:9927": " kūṣmāṇḍakāś ca te pāpaṃ % vyapohantu samāhitāḥ // LiP_1,82.110 //",
    "GP12lip_1_au:9928": " anena devaṃ stutvā tu $ cānte sarvaṃ samāpayet &",
    "GP12lip_1_au:9929": " praṇamya śirasā bhūmau % pratimāse dvijottamāḥ // LiP_1,82.111 //",
    "GP12lip_1_au:9930": " vyapohanastavaṃ divyaṃ $ yaḥ paṭhecchṛṇuyādapi &",
    "GP12lip_1_au:9931": " vidhūya sarvapāpāni % rudraloke mahīyate // LiP_1,82.112 //",
    "GP12lip_1_au:9932": " kanyārthī labhate kanyāṃ $ jayakāmo jayaṃ labhet &",
    "GP12lip_1_au:9933": " arthakāmo labhedarthaṃ % putrakāmo bahūn sutān // LiP_1,82.113 //",
    "GP12lip_1_au:9934": " vidyārthī labhate vidyāṃ $ bhogārthī bhogamāpnuyāt &",
    "GP12lip_1_au:9935": " yānyānprārthayate kāmān % mānavaḥ śravaṇādiha // LiP_1,82.114 //",
    "GP12lip_1_au:9936": " tānsarvān śīghramāpnoti $ devānāṃ ca priyo bhavet &",
    "GP12lip_1_au:9937": " paṭhyamānamidaṃ puṇyaṃ % yamuddiśya tu paṭhyate // LiP_1,82.115 //",
    "GP12lip_1_au:9938": " tasya rogā na bādhante $ vātapittādisaṃbhavāḥ &",
    "GP12lip_1_au:9939": " nākāle maraṇaṃ tasya % na sarpairapi daśyate // LiP_1,82.116 //",
    "GP12lip_1_au:9940": " yatpuṇyaṃ caiva tīrthānāṃ $ yajñānāṃ caiva yatphalam &",
    "GP12lip_1_au:9941": " dānānāṃ caiva yatpuṇyaṃ % vratānāṃ ca viśeṣataḥ // LiP_1,82.117 //",
    "GP12lip_1_au:9942": " tatpuṇyaṃ koṭiguṇitaṃ $ japtvā cāpnoti mānavaḥ &",
    "GP12lip_1_au:9943": " goghnaścaiva kṛtaghnaś ca % vīrahā brahmahā bhavet // LiP_1,82.118 //",
    "GP12lip_1_au:9944": " śaraṇāgataghātī ca $ mitraviśvāsaghātakaḥ &",
    "GP12lip_1_au:9945": " duṣṭaḥ pāpasamācāro % mātṛhā pitṛhā tathā // LiP_1,82.119 //",
    "GP12lip_1_au:9946": " vyapohya sarvapāpāni $ śivaloke mahīyate // LiP_1,82.120 //",
    "GP12lip_1_au:9947": " iti śrīliṅgamahāpurāṇe pūrvabhāge vyapohanastavanirūpaṇaṃ nāma dvyaśītitamo 'dhyāyaḥ",
    "GP12lip_1_au:9948": " LiP, 1, 83",
    "GP12lip_1_au:9949": " ṛṣaya ūcuḥ vyapohanastavaṃ puṇyaṃ $ śrutamasmābhir ādarāt &",
    "GP12lip_1_au:9950": " prasaṃgālliṅgadānasya % vratānyapi vadasva naḥ // LiP_1,83.1 //",
    "GP12lip_1_au:9951": " sūta uvāca vratāni vaḥ pravakṣyāmi $ śubhāni munisattamāḥ &",
    "GP12lip_1_au:9952": " nandinā kathitānīha % brahmaputrāya dhīmate // LiP_1,83.2 //",
    "GP12lip_1_au:9953": " tāni vyāsādupaśrutya $ yuṣmākaṃ pravadāmyaham &",
    "GP12lip_1_au:9954": " aṣṭamyāṃ ca caturdaśyāṃ % pakṣayorubhayorapi // LiP_1,83.3 //",
    "GP12lip_1_au:9955": " varṣamekaṃ tu bhuñjāno $ naktaṃ yaḥ pūjayecchivam &",
    "GP12lip_1_au:9956": " sarvayajñaphalaṃ prāpya % sa yāti paramāṃ gatim // LiP_1,83.4 //",
    "GP12lip_1_au:9957": " pṛthivīṃ bhājanaṃ kṛtvā $ bhuktvā parvasu mānavaḥ &",
    "GP12lip_1_au:9958": " ahorātreṇa caikena % trirātraphalamaśnute // LiP_1,83.5 //",
    "GP12lip_1_au:9959": " dvayor māsasya pañcamyor $ dvayoḥ pratipadornaraḥ &",
    "GP12lip_1_au:9960": " kṣīradhārāvrataṃ kuryāt % so 'śvamedhaphalaṃ labhet // LiP_1,83.6 //",
    "GP12lip_1_au:9961": " kṛṣṇāṣṭamyāṃ tu naktena $ yāvatkṛṣṇacaturdaśī &",
    "GP12lip_1_au:9962": " bhuñjanbhogānavāpnoti % brahmalokaṃ ca gacchati // LiP_1,83.7 //",
    "GP12lip_1_au:9963": " yo 'bdamekaṃ prakurvīta $ naktaṃ parvasu parvasu &",
    "GP12lip_1_au:9964": " brahmacārī jitakrodhaḥ % śivadhyānaparāyaṇaḥ // LiP_1,83.8 //",
    "GP12lip_1_au:9965": " saṃvatsarānte viprendrān $ bhojayedvidhipūrvakam &",
    "GP12lip_1_au:9966": " sa yāti śāṅkaraṃ lokaṃ % nātra kāryā vicāraṇā // LiP_1,83.9 //",
    "GP12lip_1_au:9967": " upavāsāt paraṃ bhaikṣyaṃ $ bhaikṣyāt param ayācitam &",
    "GP12lip_1_au:9968": " ayācitāt paraṃ naktaṃ % tasmān naktena vartayet // LiP_1,83.10 //",
    "GP12lip_1_au:9969": " devairbhuktaṃ tu pūrvāhṇe $ madhyāhne ṛṣibhis tathā &",
    "GP12lip_1_au:9970": " aparāhṇe ca pitṛbhiḥ % saṃdhyāyāṃ guhyakādibhiḥ // LiP_1,83.11 //",
    "GP12lip_1_au:9971": " sarvavelāmatikramya $ naktabhojanamuttamam &",
    "GP12lip_1_au:9972": " haviṣyabhojanaṃ snānaṃ % satyamāhāralāghavam // LiP_1,83.12 //",
    "GP12lip_1_au:9973": " agnikāryamadhaḥśayyāṃ $ naktabhojī samācaret &",
    "GP12lip_1_au:9974": " pratimāsaṃ pravakṣyāmi % śivavratamanuttamam // LiP_1,83.13 //",
    "GP12lip_1_au:9975": " dharmakāmārthamokṣārthaṃ $ sarvapāpaviśuddhaye &",
    "GP12lip_1_au:9976": " puṣyamāse ca sampūjya % yaḥ kuryānnaktabhojanam // LiP_1,83.14 //",
    "GP12lip_1_au:9977": " satyavādī jitakrodhaḥ $ śāligodhūmagorasaiḥ &",
    "GP12lip_1_au:9978": " pakṣayoraṣṭamīṃ yatnād % upavāsena vartayet // LiP_1,83.15 //",
    "GP12lip_1_au:9979": " bhūmiśayyāṃ ca māsānte $ paurṇamāsyāṃ ghṛtādibhiḥ &",
    "GP12lip_1_au:9980": " snāpya rudraṃ mahādevaṃ % sampūjya vidhipūrvakam // LiP_1,83.16 //",
    "GP12lip_1_au:9981": " yāvakaṃ caudanaṃ dattvā $ sakṣīraṃ saghṛtaṃ dvijāḥ &",
    "GP12lip_1_au:9982": " bhojayed brāhmaṇāñśiṣṭāñ % japecchāntiṃ viśeṣataḥ // LiP_1,83.17 //",
    "GP12lip_1_au:9983": " tathā gomithunaṃ caiva $ kapilaṃ vinivedayet &",
    "GP12lip_1_au:9984": " bhavāya devadevāya % śivāya parameṣṭhine // LiP_1,83.18 //",
    "GP12lip_1_au:9985": " sa yāti muniśārdūla $ vāhneyaṃ lokamuttamam &",
    "GP12lip_1_au:9986": " bhuktvā sa vipulān lokān % tatraiva sa vimucyate // LiP_1,83.19 //",
    "GP12lip_1_au:9987": " māghamāse tu sampūjya $ yaḥ kuryān naktabhojanam &",
    "GP12lip_1_au:9988": " kṛśaraṃ ghṛtasaṃyuktaṃ % bhuñjānaḥ saṃyatendriyaḥ // LiP_1,83.20 //",
    "GP12lip_1_au:9989": " sopavāsaṃ caturdaśyāṃ $ bhavedubhayapakṣayoḥ &",
    "GP12lip_1_au:9990": " rudrāya paurṇamāsyāṃ tu % dadyādvai ghṛtakambalam // LiP_1,83.21 //",
    "GP12lip_1_au:9991": " kṛṣṇaṃ gomithunaṃ dadyāt $ pūjayeccaiva śaṃkaram &",
    "GP12lip_1_au:9992": " bhojayedbrāhmaṇāṃścaiva % yathāvibhavavistaram // LiP_1,83.22 //",
    "GP12lip_1_au:9993": " yāmyamāsādya vai lokaṃ $ yamena saha modate &",
    "GP12lip_1_au:9994": " phālgune caiva samprāpte % kuryādvai naktabhojanam // LiP_1,83.23 //",
    "GP12lip_1_au:9995": " śyāmākānnaghṛtakṣīrair $ jitakrodho jitendriyaḥ &",
    "GP12lip_1_au:9996": " caturdaśyāmathāṣṭamyām % upavāsaṃ ca kārayet // LiP_1,83.24 //",
    "GP12lip_1_au:9997": " paurṇamāsyāṃ mahādevaṃ $ snāpya sampūjya śaṅkaram &",
    "GP12lip_1_au:9998": " dadyādgomithunaṃ vāpi % tāmrābhaṃ śūlapāṇaye // LiP_1,83.25 //",
    "GP12lip_1_au:9999": " brāhmaṇān bhojayitvā tu $ prārthayetparameśvaram &",
    "GP12lip_1_au:10000": " sa yāti candrasāyujyaṃ % nātra kāryā vicāraṇā // LiP_1,83.26 //",
    "GP12lip_1_au:10001": " caitre 'pi rudramabhyarcya $ kuryādvai naktabhojanam &",
    "GP12lip_1_au:10002": " śālyannaṃ payasā yuktaṃ % ghṛtena ca yathāsukham // LiP_1,83.27 //",
    "GP12lip_1_au:10003": " goṣṭhaśāyī muniśreṣṭhāḥ $ kṣitau niśi bhavaṃ smaret &",
    "GP12lip_1_au:10004": " paurṇamāsyāṃ śivaṃ snāpya % dadyādgomithunaṃ sitam // LiP_1,83.28 //",
    "GP12lip_1_au:10005": " brāhmaṇān bhojayeccaiva $ nirṛteḥ sthānamāpnuyāt &",
    "GP12lip_1_au:10006": " vaiśākhe ca tathā māse % kṛtvā vai naktabhojanam // LiP_1,83.29 //",
    "GP12lip_1_au:10007": " paurṇamāsyāṃ bhavaṃ snāpya $ pañcagavyaghṛtādibhiḥ &",
    "GP12lip_1_au:10008": " śvetaṃ gomithunaṃ dattvā % so 'śvamedhaphalaṃ labhet // LiP_1,83.30 //",
    "GP12lip_1_au:10009": " jyeṣṭhe māse ca deveśaṃ $ bhavaṃ śarvamumāpatim &",
    "GP12lip_1_au:10010": " sampūjya śraddhayā bhaktyā % kṛtvā vai naktabhojanam // LiP_1,83.31 //",
    "GP12lip_1_au:10011": " raktaśālyannamadhvā ca $ adbhiḥ pūtaṃ ghṛtādibhiḥ &",
    "GP12lip_1_au:10012": " vīrāsano niśārdhaṃ ca % gavāṃ śuśrūṣaṇe rataḥ // LiP_1,83.32 //",
    "GP12lip_1_au:10013": " paurṇamāsyāṃ tu sampūjya $ devadevamumāpatim &",
    "GP12lip_1_au:10014": " snāpya śaktyā yathānyāyaṃ % caruṃ dadyāc ca śūline // LiP_1,83.33 //",
    "GP12lip_1_au:10015": " brāhmaṇān bhojayitvā ca $ yathāvibhavavistaram &",
    "GP12lip_1_au:10016": " dhūmraṃ gomithunaṃ dattvā % vāyuloke mahīyate // LiP_1,83.34 //",
    "GP12lip_1_au:10017": " āṣāḍhe māsi cāpyevaṃ $ naktabhojanatatparaḥ &",
    "GP12lip_1_au:10018": " bhūrikhaṇḍājyasaṃmiśraṃ % saktubhiścaiva gorasam // LiP_1,83.35 //",
    "GP12lip_1_au:10019": " paurṇamāsyāṃ ghṛtādyaistu $ snāpya pūjya yathāvidhi &",
    "GP12lip_1_au:10020": " brāhmaṇān bhojayitvā ca % śrotriyān vedapāragān // LiP_1,83.36 //",
    "GP12lip_1_au:10021": " dadyādgomithunaṃ gauraṃ $ vāruṇaṃ lokamāpnuyāt &",
    "GP12lip_1_au:10022": " śrāvaṇe ca dvijā māse % kṛtvā vai naktabhojanam // LiP_1,83.37 //",
    "GP12lip_1_au:10023": " kṣīraṣaṣṭikabhaktena $ sampūjya vṛṣabhadhvajam &",
    "GP12lip_1_au:10024": " paurṇamāsyāṃ ghṛtādyaistu % snāpya pūjya yathāvidhi // LiP_1,83.38 //",
    "GP12lip_1_au:10025": " brāhmaṇān bhojayitvā ca $ śrotriyān vedapāragān &",
    "GP12lip_1_au:10026": " śvetāgrapādaṃ pauṇḍraṃ ca % dadyādgomithunaṃ punaḥ // LiP_1,83.39 //",
    "GP12lip_1_au:10027": " sa yāti vāyusāyujyaṃ $ vāyuvatsarvago bhavet &",
    "GP12lip_1_au:10028": " prāpte bhādrapade māse % kṛtvaivaṃ naktabhojanam // LiP_1,83.40 //",
    "GP12lip_1_au:10029": " hutaśeṣaṃ ca viprendrān $ vṛkṣamūlāśrito divā &",
    "GP12lip_1_au:10030": " paurṇamāsyāṃ tu deveśaṃ % snāpya sampūjya śaṅkaram // LiP_1,83.41 //",
    "GP12lip_1_au:10031": " nīlaskandhaṃ vṛṣaṃ gāṃ ca $ dattvā bhaktyā yathāvidhi &",
    "GP12lip_1_au:10032": " brāhmaṇān bhojayitvā ca % vedavedāṅgapāragān // LiP_1,83.42 //",
    "GP12lip_1_au:10033": " yakṣalokamanuprāpya $ yakṣarājo bhavennaraḥ &",
    "GP12lip_1_au:10034": " tataścāśvayuje māsi % kṛtvaivaṃ naktabhojanam // LiP_1,83.43 //",
    "GP12lip_1_au:10035": " saghṛtaṃ śaṅkaraṃ pūjya $ paurṇamāsyāṃ ca pūrvavat &",
    "GP12lip_1_au:10036": " brāhmaṇān bhojayitvā ca % śivabhaktān sadā śucīn // LiP_1,83.44 //",
    "GP12lip_1_au:10037": " vṛṣabhaṃ nīlavarṇābham $ urodeśasamunnatam &",
    "GP12lip_1_au:10038": " gāṃ ca dattvā yathānyāyam % aiśānaṃ lokamāpnuyāt // LiP_1,83.45 //",
    "GP12lip_1_au:10039": " kārtike ca tathā māse $ kṛtvā vai naktabhojanam &",
    "GP12lip_1_au:10040": " kṣīraudanena sājyena % sampūjya ca bhavaṃ prabhum // LiP_1,83.46 //",
    "GP12lip_1_au:10041": " paurṇamāsyāṃ ca vidhivat $ snāpya dattvā caruṃ punaḥ &",
    "GP12lip_1_au:10042": " brāhmaṇān bhojayitvā ca % yathāvibhavavistaram // LiP_1,83.47 //",
    "GP12lip_1_au:10043": " dattvā gomithunaṃ caiva $ kāpilaṃ pūrvavad dvijāḥ &",
    "GP12lip_1_au:10044": " sūryasāyujyamāpnoti % nātra kāryā vicāraṇā // LiP_1,83.48 //",
    "GP12lip_1_au:10045": " mārgaśīrṣe ca māse 'pi $ kṛtvaivaṃ naktabhojanam &",
    "GP12lip_1_au:10046": " yavānnena yathānyāyam % ājyakṣīrādibhiḥ samam // LiP_1,83.49 //",
    "GP12lip_1_au:10047": " paurṇamāsyāṃ ca pūrvoktaṃ $ kṛtvā śarvāya śaṃbhave &",
    "GP12lip_1_au:10048": " brāhmaṇān bhojayitvā ca % daridrānvedapāragān // LiP_1,83.50 //",
    "GP12lip_1_au:10049": " dattvā gomithunaṃ caiva $ pāṇḍuraṃ vidhipūrvakam &",
    "GP12lip_1_au:10050": " somalokamanuprāpya % somena saha modate // LiP_1,83.51 //",
    "GP12lip_1_au:10051": " ahiṃsā satyamasteyaṃ $ brahmacaryaṃ kṣamā dayā &",
    "GP12lip_1_au:10052": " triḥsnānaṃ cāgnihotraṃ ca % bhūśayyā naktabhojanam // LiP_1,83.52 //",
    "GP12lip_1_au:10053": " pakṣayorupavāsaṃ ca $ caturdaśyaṣṭamīṣu ca // LiP_1,83.53 //",
    "GP12lip_1_au:10054": " ityetadakhilaṃ proktaṃ $ pratimāsaṃ śivavratam // LiP_1,83.54 //",
    "GP12lip_1_au:10055": " kuryādvarṣaṃ krameṇaiva $ vyutkrameṇāpi vā dvijāḥ &",
    "GP12lip_1_au:10056": " sa yāti śivasāyujyaṃ % jñānayogamavāpnuyāt // LiP_1,83.55 //",
    "GP12lip_1_au:10057": " iti śrīliṅgamahāpurāṇe pūrvabhāge śivavratakathanaṃ nāma tryaśītitamo",
    "GP12lip_1_au:10058": " 'dhyāyaḥ",
    "GP12lip_1_au:10059": " LiP, 1, 84",
    "GP12lip_1_au:10060": " sūta uvāca umāmaheśvaraṃ vakṣye $ vratamīśvarabhāṣitam &",
    "GP12lip_1_au:10061": " naranāryādijantūnāṃ % hitāya munisattamāḥ // LiP_1,84.1 //",
    "GP12lip_1_au:10062": " paurṇamāsyāmamāvāsyāṃ $ caturdaśyaṣṭamīṣu ca &",
    "GP12lip_1_au:10063": " naktamabdaṃ prakurvīta % haviṣyaṃ pūjayedbhavam // LiP_1,84.2 //",
    "GP12lip_1_au:10064": " umāmaheśapratimāṃ $ hemnā kṛtvā suśobhanām &",
    "GP12lip_1_au:10065": " rājatīṃ vātha varṣānte % pratiṣṭhāpya yathāvidhi // LiP_1,84.3 //",
    "GP12lip_1_au:10066": " brāhmaṇān bhojayitvā ca $ dattvā śaktyā ca dakṣiṇām &",
    "GP12lip_1_au:10067": " rathādyairvāpi deveśaṃ % nītvā rudrālayaṃ prati // LiP_1,84.4 //",
    "GP12lip_1_au:10068": " sarvātiśayasaṃyuktaiś $ chatracāmarabhūṣaṇaiḥ &",
    "GP12lip_1_au:10069": " nivedayedvrataṃ caiva % śivāya parameṣṭhine // LiP_1,84.5 //",
    "GP12lip_1_au:10070": " sa yāti śivasāyujyaṃ $ nārī devyā yadi prabho &",
    "GP12lip_1_au:10071": " aṣṭamyāṃ ca caturdaśyāṃ % niyatā brahmacāriṇī // LiP_1,84.6 //",
    "GP12lip_1_au:10072": " varṣamekaṃ na bhuñjati $ kanyā vā vidhavāpi vā &",
    "GP12lip_1_au:10073": " varṣānte pratimāṃ kṛtvā % pūrvoktavidhinā tataḥ // LiP_1,84.7 //",
    "GP12lip_1_au:10074": " pratiṣṭhāpya yathānyāyaṃ $ dattvā rudrālaye punaḥ &",
    "GP12lip_1_au:10075": " brāhmaṇān bhojayitvā ca % bhavānyā saha modate // LiP_1,84.8 //",
    "GP12lip_1_au:10076": " yā nāryevaṃ caredabdaṃ $ kṛṣṇāmekāṃ caturdaśīm &",
    "GP12lip_1_au:10077": " varṣānte pratimāṃ kṛtvā % yena kenāpi vā dvijāḥ // LiP_1,84.9 //",
    "GP12lip_1_au:10078": " pūrvoktamakhilaṃ kṛtvā $ bhavānyā saha modate &",
    "GP12lip_1_au:10079": " amāvāsyāṃ nirāhārā % bhavedabdaṃ suyantritā // LiP_1,84.10 //",
    "GP12lip_1_au:10080": " śūlaṃ ca vidhinā kṛtvā $ varṣānte vinivedayet &",
    "GP12lip_1_au:10081": " snāpyeśānaṃ yajedbhaktyā % sahasraiḥ kamalaiḥ sitaiḥ // LiP_1,84.11 //",
    "GP12lip_1_au:10082": " rājataṃ kamalaṃ caiva $ jāṃbūnadasukarṇikam &",
    "GP12lip_1_au:10083": " dattvā bhavāya viprebhyaḥ % pradadyād dakṣiṇām api // LiP_1,84.12 //",
    "GP12lip_1_au:10084": " kāmato 'pi kṛtaṃ pāpaṃ $ bhrūṇahatyādikaṃ ca yat &",
    "GP12lip_1_au:10085": " tatsarvaṃ śūladānena % bhindyānnārī na saṃśayaḥ // LiP_1,84.13 //",
    "GP12lip_1_au:10086": " sāyujyaṃ caivamāpnoti $ bhavānyā dvijasattamāḥ &",
    "GP12lip_1_au:10087": " kuryādyadvā naraḥ so 'pi % rudrasāyujyamāpnuyāt // LiP_1,84.14 //",
    "GP12lip_1_au:10088": " paurṇamāsyāmamāvāsyāṃ $ varṣamekamatandritā &",
    "GP12lip_1_au:10089": " upavāsaratā nārī % naro 'pi dvijasattamāḥ // LiP_1,84.15 //",
    "GP12lip_1_au:10090": " niyogādeva tatkāryaṃ $ bhartṝṇāṃ dvijasattamāḥ &",
    "GP12lip_1_au:10091": " japaṃ dānaṃ tapaḥ sarvam % asvatantrā yataḥ striyaḥ // LiP_1,84.16 //",
    "GP12lip_1_au:10092": " varṣānte sarvagandhāḍhyāṃ $ pratimāṃ saṃnivedayet &",
    "GP12lip_1_au:10093": " sā bhavānyāś ca sāyujyaṃ % sārūpyaṃ cāpi suvratā // LiP_1,84.17 //",
    "GP12lip_1_au:10094": " labhate nātra saṃdehaḥ $ satyaṃ satyaṃ vadāmyaham &",
    "GP12lip_1_au:10095": " kārtikyāṃ vā tu yā nārī % ekabhaktena vartate // LiP_1,84.18 //",
    "GP12lip_1_au:10096": " kṣamāhiṃsādiniyamaiḥ $ saṃyuktā brahmacāriṇī &",
    "GP12lip_1_au:10097": " dadyātkṛṣṇatilānāṃ ca % bhāramekam atandritā // LiP_1,84.19 //",
    "GP12lip_1_au:10098": " saghṛtaṃ saguḍaṃ caiva $ odanaṃ parameṣṭhine &",
    "GP12lip_1_au:10099": " dattvā ca brāhmaṇebhyaś ca % yathā vibhavavistaram // LiP_1,84.20 //",
    "GP12lip_1_au:10100": " aṣṭamyāṃ ca caturdaśyām $ upavāsaratā ca sā &",
    "GP12lip_1_au:10101": " bhavānyā modate sārdhaṃ % sārūpyaṃ prāpya suvratā // LiP_1,84.21 //",
    "GP12lip_1_au:10102": " kṣamā satyaṃ dayā dānaṃ $ śaucamindriyanigrahaḥ &",
    "GP12lip_1_au:10103": " sarvavrateṣvayaṃ dharmaḥ % sāmānyo rudrapūjanam // LiP_1,84.22 //",
    "GP12lip_1_au:10104": " samāsādvaḥ pravakṣyāmi $ pratimāsamanukramāt &",
    "GP12lip_1_au:10105": " mārgaśīrṣakamāsādi- % kārttikāntaṃ yathākramam // LiP_1,84.23 //",
    "GP12lip_1_au:10106": " vrataṃ suvipulaṃ puṇyaṃ $ nandinā paribhāṣitam &",
    "GP12lip_1_au:10107": " mārgaśīrṣakamāse 'tha % vṛṣaṃ pūrṇāṅgamuttamam // LiP_1,84.24 //",
    "GP12lip_1_au:10108": " alaṃkṛtya yathānyāyaṃ $ śivāya vinivedayet &",
    "GP12lip_1_au:10109": " sā ca sārdhaṃ bhavānyā vai % modate nātra saṃśayaḥ // LiP_1,84.25 //",
    "GP12lip_1_au:10110": " puṣyamāse tu vai śūlaṃ $ pratiṣṭhāpya nivedayet &",
    "GP12lip_1_au:10111": " pūrvoktamakhilaṃ kṛtvā % bhavānyā saha modate // LiP_1,84.26 //",
    "GP12lip_1_au:10112": " māghamāse rathaṃ kṛtvā $ sarvalakṣaṇalakṣitam &",
    "GP12lip_1_au:10113": " dadyāt sampūjya deveśaṃ % brāhmaṇāṃścaiva bhojayet // LiP_1,84.27 //",
    "GP12lip_1_au:10114": " sā ca devyā mahābhāgā $ modate nātra saṃśayaḥ &",
    "GP12lip_1_au:10115": " phālgune pratimāṃ kṛtvā % hiraṇyena yathāvidhi // LiP_1,84.28 //",
    "GP12lip_1_au:10116": " rājatenāpi tāmreṇa $ yathāvibhavavistaram &",
    "GP12lip_1_au:10117": " pratiṣṭhāpya samabhyarcya % sthāpayecchaṅkarālaye // LiP_1,84.29 //",
    "GP12lip_1_au:10118": " sā ca sārdhaṃ mahādevyā $ modate nātra saṃśayaḥ &",
    "GP12lip_1_au:10119": " caitre bhavaṃ kumāraṃ ca % bhavānīṃ ca yathāvidhi // LiP_1,84.30 //",
    "GP12lip_1_au:10120": " tāmrādyairvidhivatkṛtvā $ pratiṣṭhāpya yathāvidhi &",
    "GP12lip_1_au:10121": " bhavānyā modate sārdhaṃ % dattvā rudrāya śaṃbhave // LiP_1,84.31 //",
    "GP12lip_1_au:10122": " kṛtvālayaṃ hi kauberaṃ $ rājataṃ rajatena vai &",
    "GP12lip_1_au:10123": " īśvaromāsamāyuktaṃ % gaṇeśaiś ca samantataḥ // LiP_1,84.32 //",
    "GP12lip_1_au:10124": " sarvaratnasamāyuktaṃ $ pratiṣṭhāpya yathāvidhi &",
    "GP12lip_1_au:10125": " sthāpayetparameśasya % bhavasyāyatane śubhe // LiP_1,84.33 //",
    "GP12lip_1_au:10126": " vaiśākhe vai cared evaṃ $ kailāsākhyaṃ vratottamam &",
    "GP12lip_1_au:10127": " kailāsaparvataṃ prāpya % bhavānyā saha modate // LiP_1,84.34 //",
    "GP12lip_1_au:10128": " jyeṣṭhe māsi mahādevaṃ $ liṅgamūrtimumāpatim &",
    "GP12lip_1_au:10129": " kṛtāñjalipuṭenaiva % brahmaṇā viṣṇunā tathā // LiP_1,84.35 //",
    "GP12lip_1_au:10130": " madhye bhavena saṃyuktaṃ $ liṅgamūrti dvijottamāḥ &",
    "GP12lip_1_au:10131": " haṃsena ca varāheṇa % kṛtvā tāmrādibhiḥ śubhām // LiP_1,84.36 //",
    "GP12lip_1_au:10132": " pratiṣṭhāpya yathānyāyaṃ $ brāhmaṇān bhojayettataḥ &",
    "GP12lip_1_au:10133": " śivāya śivamāsādya % śivasthāne yathāvidhi // LiP_1,84.37 //",
    "GP12lip_1_au:10134": " brāhmaṇaiḥ sahitāṃ sthāpya $ devyāḥ sāyujyamāpnuyāt &",
    "GP12lip_1_au:10135": " āṣāḍhe ca śubhe māse % gṛhaṃ kṛtvā suśobhanam // LiP_1,84.38 //",
    "GP12lip_1_au:10136": " pakveṣṭakābhir vidhivad $ yathāvibhavavistaram &",
    "GP12lip_1_au:10137": " sarvabījarasaiścāpi % sampūrṇaṃ sarvaśobhanaiḥ // LiP_1,84.39 //",
    "GP12lip_1_au:10138": " gṛhopakaraṇaiścaiva $ musalolūkhalādibhiḥ &",
    "GP12lip_1_au:10139": " dāsīdāsādibhiścaiva % śayanairaśanādibhiḥ // LiP_1,84.40 //",
    "GP12lip_1_au:10140": " sampūrṇaiś ca gṛhaṃ vastrair $ ācchādya ca samantataḥ &",
    "GP12lip_1_au:10141": " devaṃ ghṛtādibhiḥ snāpya % mahādevamumāpatim // LiP_1,84.41 //",
    "GP12lip_1_au:10142": " brāhmaṇānāṃ sahasraṃ ca $ bhojayitvā yathāvidhi &",
    "GP12lip_1_au:10143": " vidyāvinayasampannaṃ % brāhmaṇaṃ vedapāragam // LiP_1,84.42 //",
    "GP12lip_1_au:10144": " prathamāśramiṇaṃ bhaktyā $ sampūjya ca yathāvidhi &",
    "GP12lip_1_au:10145": " kanyāṃ sumadhyamāṃ yāvat % kālajīvanasaṃyutām // LiP_1,84.43 //",
    "GP12lip_1_au:10146": " kṣetraṃ gomithunaṃ caiva $ tadgṛhe ca nivedayet &",
    "GP12lip_1_au:10147": " sāyanair vividhair divyair % meruparvatasannibhaiḥ // LiP_1,84.44 //",
    "GP12lip_1_au:10148": " golokaṃ samanuprāpya $ bhavānyā saha modate &",
    "GP12lip_1_au:10149": " bhavānyā sadṛśībhūtvā % sarvakalpeṣu sāvyayā // LiP_1,84.45 //",
    "GP12lip_1_au:10150": " bhavānyāścaiva sāyujyaṃ $ labhate nātra saṃśayaḥ &",
    "GP12lip_1_au:10151": " sarvadhātusamākīrṇaṃ % vicitradhvajaśobhitam // LiP_1,84.46 //",
    "GP12lip_1_au:10152": " nivedayīta śarvāya $ śrāvaṇe tilaparvatam &",
    "GP12lip_1_au:10153": " vitānadhvajavastrādyair % dhātubhiś ca nivedayet // LiP_1,84.47 //",
    "GP12lip_1_au:10154": " brāhmaṇān bhojayitvā ca $ pūrvoktamakhilaṃ bhavet &",
    "GP12lip_1_au:10155": " kṛtvā bhādrapade māsi % śobhanaṃ śāliparvatam // LiP_1,84.48 //",
    "GP12lip_1_au:10156": " vitānadhvajavastrādyair $ dhātubhiś ca nivedayet &",
    "GP12lip_1_au:10157": " brāhmaṇān bhojayitvā ca % dāpayecca yathāvidhi // LiP_1,84.49 //",
    "GP12lip_1_au:10158": " sā ca sūryāṃśusaṃkāśā $ bhavānyā saha modate &",
    "GP12lip_1_au:10159": " kṛtvā cāśvayuje māsi % vipulaṃ dhānyaparvatam // LiP_1,84.50 //",
    "GP12lip_1_au:10160": " suvarṇavastrasaṃyuktaṃ $ dattvā sampūjya śaṅkaram &",
    "GP12lip_1_au:10161": " brāhmaṇān bhojayitvā ca % pūrvoktamakhilaṃ bhavet // LiP_1,84.51 //",
    "GP12lip_1_au:10162": " sarvadhānyasamāyuktaṃ $ sarvabījarasādibhiḥ &",
    "GP12lip_1_au:10163": " sarvadhātusamāyuktaṃ % sarvaratnopaśobhitam // LiP_1,84.52 //",
    "GP12lip_1_au:10164": " śṛṅgaiścaturbhiḥ saṃyuktaṃ $ vitānacchatraśobhitam &",
    "GP12lip_1_au:10165": " gandhamālyais tathā dhūpaiś % citraiścāpi suśobhitam // LiP_1,84.53 //",
    "GP12lip_1_au:10166": " vicitrairnṛtyageyaiś ca $ śaṅkhavīṇādibhis tathā &",
    "GP12lip_1_au:10167": " brahmaghoṣairmahāpuṇyaṃ % maṅgalaiś ca viśeṣataḥ // LiP_1,84.54 //",
    "GP12lip_1_au:10168": " mahādhvajāṣṭasaṃyuktaṃ $ vicitrakusumojjvalam &",
    "GP12lip_1_au:10169": " nagendraṃ merunāmānaṃ % trailokyādhāramuttamam // LiP_1,84.55 //",
    "GP12lip_1_au:10170": " tasya mūrdhni śivaṃ kuryān $ madhyato dhātunaiva tu &",
    "GP12lip_1_au:10171": " dakṣiṇe ca yathānyāyaṃ % brahmāṇaṃ ca caturmukham // LiP_1,84.56 //",
    "GP12lip_1_au:10172": " uttare devadeveśaṃ $ nārāyaṇamanāmayam &",
    "GP12lip_1_au:10173": " indrādilokapālāṃś ca % kṛtvā bhaktyā yathāvidhi // LiP_1,84.57 //",
    "GP12lip_1_au:10174": " pratiṣṭhāpya tataḥ snāpya $ samabhyarcya maheśvaram &",
    "GP12lip_1_au:10175": " devasya dakṣiṇe haste % śūlaṃ tridaśapūjitam // LiP_1,84.58 //",
    "GP12lip_1_au:10176": " vāme pāśaṃ bhavānyāś ca $ kamalaṃ hemabhūṣitam &",
    "GP12lip_1_au:10177": " viṣṇoś ca śaṅkhaṃ cakraṃ ca % gadāmabjaṃ prayatnataḥ // LiP_1,84.59 //",
    "GP12lip_1_au:10178": " brahmaṇaścākṣasūtraṃ ca $ kamaṇḍalumanuttamam &",
    "GP12lip_1_au:10179": " indrasya vajram agneś ca % śaktyākhyaṃ paramāyudham // LiP_1,84.60 //",
    "GP12lip_1_au:10180": " yamasya daṇḍaṃ nirṛteḥ $ khaḍgaṃ niśicarasya tu &",
    "GP12lip_1_au:10181": " varuṇasya mahāpāśaṃ % nāgākhyaṃ rudramadbhutam // LiP_1,84.61 //",
    "GP12lip_1_au:10182": " vāyor yaṣṭiṃ kuberasya $ gadāṃ lokaprapūjitām &",
    "GP12lip_1_au:10183": " ṭaṅkaṃ ceśānadevasya % nivedyaivaṃ krameṇa ca // LiP_1,84.62 //",
    "GP12lip_1_au:10184": " śivasya mahatīṃ pūjāṃ $ kṛtvā carusamanvitām &",
    "GP12lip_1_au:10185": " pūjayetsarvadevāṃś ca % yathāvibhavavistaram // LiP_1,84.63 //",
    "GP12lip_1_au:10186": " brāhmaṇānbhojayitvā ca $ pūjāṃ kṛtvā prayatnataḥ &",
    "GP12lip_1_au:10187": " mahāmeruvrataṃ kṛtvā % mahādevāya dāpayet // LiP_1,84.64 //",
    "GP12lip_1_au:10188": " mahāmerumanuprāpya $ mahādevyā pramodate &",
    "GP12lip_1_au:10189": " ciraṃ sāyujyam āpnoti % mahādevyā na saṃśayaḥ // LiP_1,84.65 //",
    "GP12lip_1_au:10190": " kārtikyāmapi yā nārī $ kṛtvā devīmumāṃ śubhām &",
    "GP12lip_1_au:10191": " sarvābharaṇasampūrṇāṃ % sarvalakṣaṇalakṣitām // LiP_1,84.66 //",
    "GP12lip_1_au:10192": " hematāmrādibhiścaiva $ pratiṣṭhāpya vidhānataḥ &",
    "GP12lip_1_au:10193": " devaṃ ca kṛtvā deveśaṃ % sarvalakṣaṇasaṃyutam // LiP_1,84.67 //",
    "GP12lip_1_au:10194": " tayoragre hutāśaṃ ca $ sruvahastaṃ pitāmaham &",
    "GP12lip_1_au:10195": " nārāyaṇaṃ ca dātāraṃ % sarvābharaṇabhūṣitam // LiP_1,84.68 //",
    "GP12lip_1_au:10196": " lokapālais tathā siddhaiḥ $ saṃvṛtaṃ sthāpya yatnataḥ &",
    "GP12lip_1_au:10197": " rudrālaye vrataṃ tasmai % dāpayedbhaktipūrvakam // LiP_1,84.69 //",
    "GP12lip_1_au:10198": " sā bhavānyāstanuṃ gatvā $ bhavena saha modate &",
    "GP12lip_1_au:10199": " ekabhaktavrataṃ puṇyaṃ % pratimāsamanukramāt // LiP_1,84.70 //",
    "GP12lip_1_au:10200": " mārgaśīrṣakamāsādi- $ kārtikāntaṃ pravartitam &",
    "GP12lip_1_au:10201": " naranāryādijantūnāṃ % hitāya munisattamāḥ // LiP_1,84.71 //",
    "GP12lip_1_au:10202": " naraḥ kṛtvā vrataṃ caiva $ śivasāyujyamāpnuyāt &",
    "GP12lip_1_au:10203": " nārī devyā na saṃdehaḥ % śivena paribhāṣitam // LiP_1,84.72 //",
    "GP12lip_1_au:10204": " iti śrīliṅgamahāpurāṇe pūrvabhāge umāmaheśvaravrataṃ nāma caturaśītitamo",
    "GP12lip_1_au:10205": " 'dhyāyaḥ",
    "GP12lip_1_au:10206": " LiP, 1, 85",
    "GP12lip_1_au:10207": " sūta uvāca sarvavrateṣu sampūjya $ devadevamumāpatim &",
    "GP12lip_1_au:10208": " japetpañcākṣarīṃ vidyāṃ % vidhinaiva dvijottamāḥ // LiP_1,85.1 //",
    "GP12lip_1_au:10209": " japādeva na saṃdeho $ vratānāṃ vai viśeṣataḥ &",
    "GP12lip_1_au:10210": " samāptirnānyathā tasmāj % japetpañcākṣarīṃ śubhām // LiP_1,85.2 //",
    "GP12lip_1_au:10211": " ṛṣaya ūcuḥ kathaṃ pañcākṣarī vidyā $ prabhāvo vā kathaṃ vada &",
    "GP12lip_1_au:10212": " kramopāyaṃ mahābhāga % śrotuṃ kautūhalaṃ hi naḥ // LiP_1,85.3 //",
    "GP12lip_1_au:10213": " sūta uvāca purā devena rudreṇa $ devadevena śaṃbhunā &",
    "GP12lip_1_au:10214": " pārvatyāḥ kathitaṃ puṇyaṃ % pravadāmi samāsataḥ // LiP_1,85.4 //",
    "GP12lip_1_au:10215": " śrīdevyuvāca bhagavandevadeveśa $ sarvalokamaheśvara &",
    "GP12lip_1_au:10216": " pañcākṣarasya māhātmyaṃ % śrotumicchāmi tattvataḥ // LiP_1,85.5 //",
    "GP12lip_1_au:10217": " śrībhagavānuvāca",
    "GP12lip_1_au:10218": " <pralaya and sṛṣṭi>",
    "GP12lip_1_au:10219": " pañcākṣarasya māhātmyaṃ $ varṣakoṭiśatairapi &",
    "GP12lip_1_au:10220": " na śakyaṃ kathituṃ devi % tasmāt saṃkṣepataḥ śṛṇu // LiP_1,85.6 //",
    "GP12lip_1_au:10221": " pralaye samanuprāpte $ naṣṭe sthāvarajaṅgame &",
    "GP12lip_1_au:10222": " naṣṭe devāsure caiva % naṣṭe coragarākṣase // LiP_1,85.7 //",
    "GP12lip_1_au:10223": " sarvaṃ prakṛtimāpannaṃ $ tvayā pralayameṣyati &",
    "GP12lip_1_au:10224": " eko 'haṃ saṃsthito devi % na dvitīyo 'sti kutracit // LiP_1,85.8 //",
    "GP12lip_1_au:10225": " tasminvedāś ca śāstrāṇi $ mantre pañcākṣare sthitāḥ &",
    "GP12lip_1_au:10226": " te nāśaṃ naiva samprāptā % macchaktyā hyanupālitāḥ // LiP_1,85.9 //",
    "GP12lip_1_au:10227": " ahameko dvidhāpyāsaṃ $ prakṛtyātmaprabhedataḥ &",
    "GP12lip_1_au:10228": " sa tu nārāyaṇaḥ śete % devo māyāmayīṃ tanum // LiP_1,85.10 //",
    "GP12lip_1_au:10229": " āsthāya yogaparyaṅka- $ śayane toyamadhyagaḥ &",
    "GP12lip_1_au:10230": " tannābhipaṅkajājjātaḥ % pañcavaktraḥ pitāmahaḥ // LiP_1,85.11 //",
    "GP12lip_1_au:10231": " <Brahmā creates 10 sons; they get power from Śiva>",
    "GP12lip_1_au:10232": " sisṛkṣamāṇo lokānvai $ trīnaśakto 'sahāyavān &",
    "GP12lip_1_au:10233": " daśa brahmā sasarjādau % mānasānamitaujasaḥ // LiP_1,85.12 //",
    "GP12lip_1_au:10234": " teṣāṃ sṛṣṭiprasiddhyarthaṃ $ māṃ provāca pitāmahaḥ &",
    "GP12lip_1_au:10235": " matputrāṇāṃ mahādeva % śaktiṃ dehi maheśvara // LiP_1,85.13 //",
    "GP12lip_1_au:10236": " iti tena samādiṣṭaḥ $ pañcavaktradharo hyaham &",
    "GP12lip_1_au:10237": " pañcākṣarānpañcamukhaiḥ % proktavān padmayonaye // LiP_1,85.14 //",
    "GP12lip_1_au:10238": " tānpañcavadanairgṛhṇan $ brahmā lokapitāmahaḥ &",
    "GP12lip_1_au:10239": " vācyavācakabhāvena % jñātavānparameśvaram // LiP_1,85.15 //",
    "GP12lip_1_au:10240": " vācyaḥ pañcākṣarairdevi $ śivastrailokyapūjitaḥ &",
    "GP12lip_1_au:10241": " vācakaḥ paramo mantras % tasya pañcākṣaraḥ sthitaḥ // LiP_1,85.16 //",
    "GP12lip_1_au:10242": " jñātvā prayogaṃ vidhinā ca siddhiṃ $ labdhvā tathā pañcamukho mahātmā &",
    "GP12lip_1_au:10243": " provāca putreṣu jagaddhitāya % mantraṃ mahārthaṃ kila pañcavarṇam //",
    "GP12lip_1_au:10244": " te labdhvā mantraratnaṃ tu $ sākṣāllokapitāmahāt &",
    "GP12lip_1_au:10245": " tamārādhayituṃ devaṃ % parātparataraṃ śivam // LiP_1,85.18 //",
    "GP12lip_1_au:10246": " tatastutoṣa bhagavān $ trimūrtīnāṃ paraḥ śivaḥ &",
    "GP12lip_1_au:10247": " dattavānakhilaṃ jñānam % aṇimādiguṇāṣṭakam // LiP_1,85.19 //",
    "GP12lip_1_au:10248": " te 'pi labdhvā varānviprās $ tadārādhanakāṅkṣiṇaḥ &",
    "GP12lip_1_au:10249": " merostu śikhare ramye % muñjavānnāma parvataḥ // LiP_1,85.20 //",
    "GP12lip_1_au:10250": " matpriyaḥ satataṃ śrīmān $ madbhūtaiḥ parirakṣitaḥ &",
    "GP12lip_1_au:10251": " tasyābhyāśe tapastīvraṃ % lokasṛṣṭisamutsukāḥ // LiP_1,85.21 //",
    "GP12lip_1_au:10252": " divyavarṣasahasraṃ tu $ vāyubhakṣāḥ samācaran &",
    "GP12lip_1_au:10253": " tiṣṭhanto 'nugrahārthāya % devi te ṛṣayaḥ purā // LiP_1,85.22 //",
    "GP12lip_1_au:10254": " teṣāṃ bhaktimahaṃ dṛṣṭvā $ sadyaḥ pratyakṣatāmiyām &",
    "GP12lip_1_au:10255": " pañcākṣaram ṛṣicchando % daivataṃ śaktibījavat // LiP_1,85.23 //",
    "GP12lip_1_au:10256": " nyāsaṃ ṣaḍaṅgaṃ digbandhaṃ $ viniyogamaśeṣataḥ &",
    "GP12lip_1_au:10257": " proktavānahamāryāṇāṃ % lokānāṃ hitakāmyayā // LiP_1,85.24 //",
    "GP12lip_1_au:10258": " tacchrutvā mantramāhātmyam $ ṛṣayaste tapodhanāḥ &",
    "GP12lip_1_au:10259": " mantrasya viniyogaṃ ca % kṛtvā sarvamanuṣṭhitāḥ // LiP_1,85.25 //",
    "GP12lip_1_au:10260": " tanmāhātmyāt tadā lokān $ sadevāsuramānuṣān &",
    "GP12lip_1_au:10261": " varṇānvarṇavibhāgāṃś ca % sarvadharmāṃś ca śobhanān // LiP_1,85.26 //",
    "GP12lip_1_au:10262": " pūrvakalpasamudbhūtāñ $ chrutavanto yathā purā &",
    "GP12lip_1_au:10263": " pañcākṣaraprabhāvācca % lokā vedā maharṣayaḥ // LiP_1,85.27 //",
    "GP12lip_1_au:10264": " <description of pañcākṣara mantra>",
    "GP12lip_1_au:10265": " tiṣṭhanti śāśvatā dharmā $ devāḥ sarvamidaṃ jagat &",
    "GP12lip_1_au:10266": " tad idānīṃ pravakṣyāmi % śṛṇu cāvahitākhilam // LiP_1,85.28 //",
    "GP12lip_1_au:10267": " alpākṣaraṃ mahārthaṃ ca $ vedasāraṃ vimuktidam &",
    "GP12lip_1_au:10268": " ājñāsiddhamasaṃdigdhaṃ % vākyametacchivātmakam // LiP_1,85.29 //",
    "GP12lip_1_au:10269": " nānāsiddhiyutaṃ divyaṃ $ lokacittānurañjakam &",
    "GP12lip_1_au:10270": " suniścitārthaṃ gaṃbhīraṃ % vākyaṃ me pārameśvaram // LiP_1,85.30 //",
    "GP12lip_1_au:10271": " mantraṃ mukhasukhoccāryam $ aśeṣārthaprasādhakam &",
    "GP12lip_1_au:10272": " tadbījaṃ sarvavidyānāṃ % mantramādyaṃ suśobhanam // LiP_1,85.31 //",
    "GP12lip_1_au:10273": " atisūkṣmaṃ mahārthaṃ ca $ jñeyaṃ tadvaṭabījavat &",
    "GP12lip_1_au:10274": " vedaḥ sa triguṇātītaḥ % sarvajñaḥ sarvakṛtprabhuḥ // LiP_1,85.32 //",
    "GP12lip_1_au:10275": " omityekākṣaraṃ mantraṃ $ sthitaḥ sarvagataḥ śivaḥ &",
    "GP12lip_1_au:10276": " mantre ṣaḍakṣare sūkṣme % pañcākṣaratanuḥ śivaḥ // LiP_1,85.33 //",
    "GP12lip_1_au:10277": " vācyavācakabhāvena $ sthitaḥ sākṣātsvabhāvataḥ &",
    "GP12lip_1_au:10278": " vācyaḥ śivaḥ prameyatvān % mantrastadvācakaḥ smṛtaḥ // LiP_1,85.34 //",
    "GP12lip_1_au:10279": " vācyavācakabhāvo 'yam $ anādiḥ saṃsthitastayoḥ &",
    "GP12lip_1_au:10280": " vede śivāgame vāpi % yatra yatra ṣaḍakṣaraḥ // LiP_1,85.35 //",
    "GP12lip_1_au:10281": " mantraḥ sthitaḥ sadā mukhyo $ loke pañcākṣaro mataḥ &",
    "GP12lip_1_au:10282": " kiṃ tasya bahubhir mantraiḥ % śāstrairvā bahuvistṛtaiḥ // LiP_1,85.36 //",
    "GP12lip_1_au:10283": " yasyaivaṃ hṛdi saṃstho 'yaṃ $ mantraḥ syātpārameśvaraḥ &",
    "GP12lip_1_au:10284": " tenādhītaṃ śrutaṃ tena % tena sarvamanuṣṭhitam // LiP_1,85.37 //",
    "GP12lip_1_au:10285": " yo vidvānvai japetsamyag $ adhītyaiva vidhānataḥ &",
    "GP12lip_1_au:10286": " etāvaddhi śivajñānam % etāvatparamaṃ padam // LiP_1,85.38 //",
    "GP12lip_1_au:10287": " etāvad brahmavidyā ca $ tasmānnityaṃ japedbudhaḥ &",
    "GP12lip_1_au:10288": " pañcākṣaraiḥ sapraṇavo % mantro 'yaṃ hṛdayaṃ mama // LiP_1,85.39 //",
    "GP12lip_1_au:10289": " guhyādguhyataraṃ sākṣān $ mokṣajñānam anuttamam &",
    "GP12lip_1_au:10290": " asya mantrasya vakṣyāmi % ṛṣicchando 'dhidaivatam // LiP_1,85.40 //",
    "GP12lip_1_au:10291": " bījaṃ śaktiṃ svaraṃ varṇaṃ $ sthānaṃ caivākṣaraṃ prati &",
    "GP12lip_1_au:10292": " vāmadevo nāma ṛṣiḥ % paṅktiśchanda udāhṛtaḥ // LiP_1,85.41 //",
    "GP12lip_1_au:10293": " devatā śiva evāhaṃ $ mantrasyāsya varānane &",
    "GP12lip_1_au:10294": " nakārādīni bījāni % pañcabhūtātmakāni ca // LiP_1,85.42 //",
    "GP12lip_1_au:10295": " ātmānaṃ praṇavaṃ viddhi $ sarvavyāpinamavyayam &",
    "GP12lip_1_au:10296": " śaktistvameva deveśi % sarvadevanamaskṛte // LiP_1,85.43 //",
    "GP12lip_1_au:10297": " tvadīyaṃ praṇavaṃ kiṃcin $ madīyaṃ praṇavaṃ tathā &",
    "GP12lip_1_au:10298": " tvadīyaṃ devi mantrāṇāṃ % śaktibhūtaṃ na saṃśayaḥ // LiP_1,85.44 //",
    "GP12lip_1_au:10299": " akārokāramakārā $ madīye praṇave sthitāḥ &",
    "GP12lip_1_au:10300": " ukāraṃ ca makāraṃ ca % akāraṃ ca krameṇa vai // LiP_1,85.45 //",
    "GP12lip_1_au:10301": " tvadīyaṃ praṇavaṃ viddhi $ trimātraṃ plutamuttamam &",
    "GP12lip_1_au:10302": " oṅkārasya svarodātta % ṛṣirbrahma sitaṃ vapuḥ // LiP_1,85.46 //",
    "GP12lip_1_au:10303": " chando devī ca gāyatrī $ paramātmādhidevatā &",
    "GP12lip_1_au:10304": " udāttaḥ prathamastadvac % caturthaś ca dvitīyakaḥ // LiP_1,85.47 //",
    "GP12lip_1_au:10305": " pañcamaḥ svaritaścaiva $ madhyamo niṣadhaḥ smṛtāḥ &",
    "GP12lip_1_au:10306": " nakāraḥ pītavarṇaś ca % sthānaṃ pūrvamukhaṃ smṛtam // LiP_1,85.48 //",
    "GP12lip_1_au:10307": " indro 'dhidaivataṃ chando $ gāyatrī gautama ṛṣiḥ &",
    "GP12lip_1_au:10308": " makāraḥ kṛṣṇavarṇo 'sya % sthānaṃ vai dakṣiṇāmukham // LiP_1,85.49 //",
    "GP12lip_1_au:10309": " chando 'nuṣṭup ṛṣiścātrī $ rudro daivatamucyate &",
    "GP12lip_1_au:10310": " śikāro dhūmravarṇo 'sya % sthānaṃ vai paścimaṃ mukham // LiP_1,85.50 //",
    "GP12lip_1_au:10311": " viśvāmitra ṛṣistriṣṭup $ chando viṣṇustu daivatam &",
    "GP12lip_1_au:10312": " vākāro hemavarṇo 'sya % sthānaṃ caivottaraṃ mukham // LiP_1,85.51 //",
    "GP12lip_1_au:10313": " brahmādhidaivataṃ chando $ bṛhatī cāṅgirā ṛṣiḥ &",
    "GP12lip_1_au:10314": " yakāro raktavarṇaś ca % sthānam ūrdhvaṃ mukhaṃ virāṭ // LiP_1,85.52 //",
    "GP12lip_1_au:10315": " chanda ṛṣirbharadvājaḥ $ skando daivatamucyate &",
    "GP12lip_1_au:10316": " nyāsamasya pravakṣyāmi % sarvasiddhikaraṃ śubham // LiP_1,85.53 //",
    "GP12lip_1_au:10317": " <nyāsa (def., description)>",
    "GP12lip_1_au:10318": " sarvapāpaharaṃ caiva $ trividho nyāsa ucyate &",
    "GP12lip_1_au:10319": " utpattisthitisaṃhāra- % bhedatastrividhaḥ smṛtaḥ // LiP_1,85.54 //",
    "GP12lip_1_au:10320": " brahmacārigṛhasthānāṃ $ yatīnāṃ kramaśo bhavet &",
    "GP12lip_1_au:10321": " utpattirbrahmacāriṇāṃ % gṛhasthānāṃ sthitiḥ sadā // LiP_1,85.55 //",
    "GP12lip_1_au:10322": " yatīnāṃ saṃhṛtir nyāsaḥ $ siddhir bhavati nānyathā &",
    "GP12lip_1_au:10323": " aṅganyāsaḥ karanyāso % dehanyāsa iti tridhā // LiP_1,85.56 //",
    "GP12lip_1_au:10324": " utpattyāditribhedena $ vakṣyate te varānane &",
    "GP12lip_1_au:10325": " nyasetpūrvaṃ karanyāsaṃ % dehanyāsam anantaram // LiP_1,85.57 //",
    "GP12lip_1_au:10326": " aṅganyāsaṃ tataḥ paścād $ akṣarāṇāṃ vidhikramāt &",
    "GP12lip_1_au:10327": " mūrdhādipādaparyantam % utpattinyāsa ucyate // LiP_1,85.58 //",
    "GP12lip_1_au:10328": " pādādimūrdhaparyantaṃ $ saṃhāro bhavati priye &",
    "GP12lip_1_au:10329": " hṛdayāsyagalanyāsaḥ % sthitinyāsa udāhṛtaḥ // LiP_1,85.59 //",
    "GP12lip_1_au:10330": " brahmacārigṛhasthānāṃ $ yatīnāṃ caiva śobhane &",
    "GP12lip_1_au:10331": " saśiraskaṃ tato dehaṃ % sarvamantreṇa saṃspṛśet // LiP_1,85.60 //",
    "GP12lip_1_au:10332": " sa dehanyāsa ityuktaḥ $ sarveṣāṃ sama eva sa &",
    "GP12lip_1_au:10333": " dakṣiṇāṅguṣṭhamārabhya % vāmāṅguṣṭhānta eva hi // LiP_1,85.61 //",
    "GP12lip_1_au:10334": " nyasyate yattadutpattir $ viparītaṃ tu saṃhṛtiḥ &",
    "GP12lip_1_au:10335": " aṅguṣṭhādikaniṣṭhāntaṃ % nyasyate hastayor dvayoḥ // LiP_1,85.62 //",
    "GP12lip_1_au:10336": " atīva bhogado devi $ sthitinyāsaḥ kuṭuṃbinām &",
    "GP12lip_1_au:10337": " karanyāsaṃ purā kṛtvā % dehanyāsam anantaram // LiP_1,85.63 //",
    "GP12lip_1_au:10338": " aṅganyāsaṃ nyasetpaścād $ eṣa sādhāraṇo vidhiḥ &",
    "GP12lip_1_au:10339": " oṅkāraṃ saṃpuṭīkṛtya % sarvāṅgeṣu ca vinyaset // LiP_1,85.64 //",
    "GP12lip_1_au:10340": " karayorubhayoścaiva $ daśāgrāṃguliṣu kramāt &",
    "GP12lip_1_au:10341": " prakṣālya pādāvācamya % śucirbhūtvā samāhitaḥ // LiP_1,85.65 //",
    "GP12lip_1_au:10342": " prāṅmukhodaṅmukho vāpi $ nyāsakarma samācaret &",
    "GP12lip_1_au:10343": " smaret pūrvam ṛṣiṃ chando % daivataṃ bījameva ca // LiP_1,85.66 //",
    "GP12lip_1_au:10344": " śaktiṃ ca paramātmānaṃ $ guruṃ caiva varānane &",
    "GP12lip_1_au:10345": " mantreṇa pāṇī saṃmṛjya % talayoḥ praṇavaṃ nyaset // LiP_1,85.67 //",
    "GP12lip_1_au:10346": " aṅgulīnāṃ ca sarveṣāṃ $ tathā cādyantaparvasu &",
    "GP12lip_1_au:10347": " sabindukāni bījāni % pañca madhyamaparvasu // LiP_1,85.68 //",
    "GP12lip_1_au:10348": " utpattyāditribhedena $ nyasedāśramataḥ kramāt &",
    "GP12lip_1_au:10349": " ubhābhyāmeva pāṇibhyām % āpādatalamastakam // LiP_1,85.69 //",
    "GP12lip_1_au:10350": " mantreṇa saṃspṛśeddehaṃ $ praṇavenaiva saṃpuṭam &",
    "GP12lip_1_au:10351": " mūrdhni vaktre ca kaṇṭhe ca % hṛdaye guhyake tathā // LiP_1,85.70 //",
    "GP12lip_1_au:10352": " pādayor ubhayoścaiva $ guhye ca hṛdaye tathā &",
    "GP12lip_1_au:10353": " kaṇṭhe ca mukhamadhye ca % mūrdhni ca praṇavādikam // LiP_1,85.71 //",
    "GP12lip_1_au:10354": " hṛdaye guhyake caiva $ pādayormūrdhni vāci vā &",
    "GP12lip_1_au:10355": " kaṇṭhe caiva nyasedeva % praṇavāditribhedataḥ // LiP_1,85.72 //",
    "GP12lip_1_au:10356": " kṛtvāṅganyāsamevaṃ hi $ mukhāni parikalpayet &",
    "GP12lip_1_au:10357": " pūrvādi cordhvaparyantaṃ % nakārādi yathākramam // LiP_1,85.73 //",
    "GP12lip_1_au:10358": " ṣaḍaṅgāni nyasetpaścād $ yathāsthānaṃ ca śobhanam &",
    "GP12lip_1_au:10359": " namaḥ svāhā vaṣaḍḍhuṃ ca % vauṣaṭphaṭkārakaiḥ saha // LiP_1,85.74 //",
    "GP12lip_1_au:10360": " praṇavaṃ hṛdayaṃ vidyān $ nakāraḥ śira ucyate &",
    "GP12lip_1_au:10361": " śikhā makāra ākhyātaḥ % śikāraḥ kavacaṃ tathā // LiP_1,85.75 //",
    "GP12lip_1_au:10362": " ākāro netramastraṃ tu $ yakāraḥ parikīrtitaḥ &",
    "GP12lip_1_au:10363": " itthamaṅgāni vinyasya % tato vai bandhayeddiśaḥ // LiP_1,85.76 //",
    "GP12lip_1_au:10364": " vighneśo mātaro durgā $ kṣetrajño devatā diśaḥ &",
    "GP12lip_1_au:10365": " āgneyādiṣu koṇeṣu % caturṣvapi yathākramam // LiP_1,85.77 //",
    "GP12lip_1_au:10366": " aṅguṣṭhatarjanyagrābhyāṃ $ saṃsthāpya sumukhaṃ śubham &",
    "GP12lip_1_au:10367": " rakṣadhvamiti coktvā tu % namaskuryātpṛthakpṛthak // LiP_1,85.78 //",
    "GP12lip_1_au:10368": " gale madhye tathāṅguṣṭhe $ tarjanyādyāṅgulīṣu ca &",
    "GP12lip_1_au:10369": " aṅguṣṭhena karanyāsaṃ % kuryādeva vicakṣaṇaḥ // LiP_1,85.79 //",
    "GP12lip_1_au:10370": " evaṃ nyāsamimaṃ proktaṃ $ sarvapāpaharaṃ śubham &",
    "GP12lip_1_au:10371": " sarvasiddhikaraṃ puṇyaṃ % sarvarakṣākaraṃ śivam // LiP_1,85.80 //",
    "GP12lip_1_au:10372": " nyaste mantre 'tha subhage $ śaṅkarapratimo bhavet &",
    "GP12lip_1_au:10373": " janmāntarakṛtaṃ pāpam % api naśyati tatkṣaṇāt // LiP_1,85.81 //",
    "GP12lip_1_au:10374": " evaṃ vinyasya medhāvī $ śuddhakāyo dṛḍhavrataḥ &",
    "GP12lip_1_au:10375": " japetpañcākṣaraṃ mantraṃ % labdhvācāryaprasādataḥ // LiP_1,85.82 //",
    "GP12lip_1_au:10376": " ataḥ paraṃ pravakṣyāmi $ mantrasaṃgrahaṇaṃ śubhe &",
    "GP12lip_1_au:10377": " yaṃ vinā niṣphalaṃ nityaṃ % yena vā saphalaṃ bhavet // LiP_1,85.83 //",
    "GP12lip_1_au:10378": " ājñāhīnaṃ kriyāhīnaṃ $ śraddhāhīnam amānasam &",
    "GP12lip_1_au:10379": " ājñaptaṃ dakṣiṇāhīnaṃ % sadā japtaṃ ca niṣphalam // LiP_1,85.84 //",
    "GP12lip_1_au:10380": " ājñāsiddhaṃ kriyāsiddhaṃ $ śraddhāsiddhaṃ sumānasam &",
    "GP12lip_1_au:10381": " evaṃ ca dakṣiṇāsiddhaṃ % mantraṃ siddhaṃ yatastataḥ // LiP_1,85.85 //",
    "GP12lip_1_au:10382": " <guru/śiṣya>",
    "GP12lip_1_au:10383": " upāgamya guruṃ vipraṃ $ mantratattvārthavedinam &",
    "GP12lip_1_au:10384": " jñāninaṃ sadguṇopetaṃ % dhyānayogaparāyaṇam // LiP_1,85.86 //",
    "GP12lip_1_au:10385": " toṣayettaṃ prayatnena $ bhāvaśuddhisamanvitaḥ &",
    "GP12lip_1_au:10386": " vācā ca manasā caiva % kāyena draviṇena ca // LiP_1,85.87 //",
    "GP12lip_1_au:10387": " ācāryaṃ pūjayecchiṣyaḥ $ sarvadātiprayatnataḥ &",
    "GP12lip_1_au:10388": " hastyaśvaratharatnāni % kṣetrāṇi ca gṛhāṇi ca // LiP_1,85.88 //",
    "GP12lip_1_au:10389": " bhūṣaṇāni ca vāsāṃsi $ dhānyāni vividhāni ca &",
    "GP12lip_1_au:10390": " etāni gurave dadyād % bhaktyā ca vibhave sati // LiP_1,85.89 //",
    "GP12lip_1_au:10391": " vittaśāṭhyaṃ na kurvīta $ yadīcchetsiddhimātmanaḥ &",
    "GP12lip_1_au:10392": " paścānnivedayeddevi % ātmānaṃ saparicchadam // LiP_1,85.90 //",
    "GP12lip_1_au:10393": " evaṃ sampūjya vidhivad $ yathāśakti tvavañcayan &",
    "GP12lip_1_au:10394": " ādadīta gurormantraṃ % jñānaṃ caiva krameṇa tu // LiP_1,85.91 //",
    "GP12lip_1_au:10395": " evaṃ tuṣṭo guruḥ śiṣyaṃ $ pūjitaṃ vatsaroṣitam &",
    "GP12lip_1_au:10396": " śuśrūṣum anahaṅkāram % upavāsakṛśaṃ śucim // LiP_1,85.92 //",
    "GP12lip_1_au:10397": " snāpayitvā tu śiṣyāya $ brāhmaṇānapi pūjya ca &",
    "GP12lip_1_au:10398": " samudratīre nadyāṃ ca % goṣṭhe devālaye 'pi vā // LiP_1,85.93 //",
    "GP12lip_1_au:10399": " śucau deśe gṛhe vāpi $ kāle siddhikare tithau &",
    "GP12lip_1_au:10400": " nakṣatre śubhayoge ca % sarvadā doṣavarjite // LiP_1,85.94 //",
    "GP12lip_1_au:10401": " anugṛhya tato dadyāc $ chivajñānam anuttamam &",
    "GP12lip_1_au:10402": " svareṇoccārayet samyag % ekānte 'pi prasannadhīḥ // LiP_1,85.95 //",
    "GP12lip_1_au:10403": " uccāryoccārayitvā tu $ ācāryaḥ siddhidaḥ svayam &",
    "GP12lip_1_au:10404": " śivaṃ cāstu śubhaṃ cāstu % śobhano 'stu priyo 'stviti // LiP_1,85.96 //",
    "GP12lip_1_au:10405": " evaṃ labdhvā paraṃ mantraṃ $ jñānaṃ caiva gurostataḥ &",
    "GP12lip_1_au:10406": " japennityaṃ sasaṃkalpaṃ % puraścaraṇameva ca // LiP_1,85.97 //",
    "GP12lip_1_au:10407": " yāvajjīvaṃ japennityam $ aṣṭottarasahasrakam &",
    "GP12lip_1_au:10408": " anaśnaṃstatparo bhūtvā % sa yāti paramāṃ gatim // LiP_1,85.98 //",
    "GP12lip_1_au:10409": " japedakṣaralakṣaṃ vai $ caturguṇitamādarāt &",
    "GP12lip_1_au:10410": " naktāśī saṃyamī yaś ca % pauraścaraṇikaḥ smṛtaḥ // LiP_1,85.99 //",
    "GP12lip_1_au:10411": " puraścaraṇajāpī vā $ api vā nityajāpakaḥ &",
    "GP12lip_1_au:10412": " acirātsiddhikāṅkṣī tu % tayoranyataro bhavet // LiP_1,85.100 //",
    "GP12lip_1_au:10413": " <japa>",
    "GP12lip_1_au:10414": " yaḥ puraścaraṇaṃ kṛtvā $ nityajāpī bhavennaraḥ &",
    "GP12lip_1_au:10415": " tasya nāsti samo loke % sa siddhaḥ siddhido vaśī // LiP_1,85.101 //",
    "GP12lip_1_au:10416": " āsanaṃ ruciraṃ baddhvā $ maunī caikāgramānasaḥ &",
    "GP12lip_1_au:10417": " prāṅmukhodaṅmukho vāpi % japenmantramanuttamam // LiP_1,85.102 //",
    "GP12lip_1_au:10418": " ādyāntayor japasyāpi $ kuryādvai prāṇasaṃyamān &",
    "GP12lip_1_au:10419": " tathā cānte japedbījaṃ % śatamaṣṭottaraṃ śubham // LiP_1,85.103 //",
    "GP12lip_1_au:10420": " catvāriṃśatsamāvṛtti $ prāṇānāyamya saṃsmaret &",
    "GP12lip_1_au:10421": " pañcākṣarasya mantrasya % prāṇāyāma udāhṛtaḥ // LiP_1,85.104 //",
    "GP12lip_1_au:10422": " prāṇāyāmādbhavetkṣipraṃ $ sarvapāpaparikṣayaḥ &",
    "GP12lip_1_au:10423": " indriyāṇāṃ vaśitvaṃ ca % tasmātprāṇāṃś ca saṃyamet // LiP_1,85.105 //",
    "GP12lip_1_au:10424": " gṛhe japaḥ samaṃ vidyād $ goṣṭhe śataguṇaṃ bhavet &",
    "GP12lip_1_au:10425": " nadyāṃ śatasahasraṃ tu % anantaḥ śivasannidhau // LiP_1,85.106 //",
    "GP12lip_1_au:10426": " samudratīre devahrade $ girau devālayeṣu ca &",
    "GP12lip_1_au:10427": " puṇyāśrameṣu sarveṣu % japaḥ koṭiguṇo bhavet // LiP_1,85.107 //",
    "GP12lip_1_au:10428": " śivasya saṃnidhāne ca $ sūryasyāgre gurorapi &",
    "GP12lip_1_au:10429": " dīpasya gorjalasyāpi % japakarma praśasyate // LiP_1,85.108 //",
    "GP12lip_1_au:10430": " aṅgulījapasaṃkhyānam $ ekamekaṃ śubhānane &",
    "GP12lip_1_au:10431": " rekhairaṣṭaguṇaṃ proktaṃ % putrajīvaphalair daśa // LiP_1,85.109 //",
    "GP12lip_1_au:10432": " śataṃ vai śaṅkhamaṇibhiḥ $ pravālaiś ca sahasrakam &",
    "GP12lip_1_au:10433": " sphāṭikair daśasāhasraṃ % mauktikairlakṣamucyate // LiP_1,85.110 //",
    "GP12lip_1_au:10434": " padmākṣairdaśalakṣaṃ tu $ sauvarṇaiḥ koṭirucyate &",
    "GP12lip_1_au:10435": " kuśagranthyā ca rudrākṣair % anantaguṇamucyate // LiP_1,85.111 //",
    "GP12lip_1_au:10436": " pañcaviṃśati mokṣārthaṃ $ saptaviṃśati pauṣṭikam &",
    "GP12lip_1_au:10437": " triṃśacca dhanasaṃpattyai % pañcāśaccābhicārikam // LiP_1,85.112 //",
    "GP12lip_1_au:10438": " tatpūrvābhimukhaṃ vaśyaṃ $ dakṣiṇaṃ cābhicārikam &",
    "GP12lip_1_au:10439": " paścimaṃ dhanadaṃ vidyād % uttaraṃ śāntikaṃ bhavet // LiP_1,85.113 //",
    "GP12lip_1_au:10440": " aṅguṣṭhaṃ mokṣadaṃ vidyāt $ tarjanī śatrunāśanī &",
    "GP12lip_1_au:10441": " madhyamā dhanadā śāntiṃ % karotyeṣā hy anāmikā // LiP_1,85.114 //",
    "GP12lip_1_au:10442": " kaniṣṭhā rakṣaṇīyā sā $ japakarmaṇi śobhane &",
    "GP12lip_1_au:10443": " aṅguṣṭhena japejjapyam % anyairaṅgulibhiḥ saha // LiP_1,85.115 //",
    "GP12lip_1_au:10444": " aṅguṣṭhena vinā karma $ kṛtaṃ tadaphalaṃ yataḥ &",
    "GP12lip_1_au:10445": " <japayajña>",
    "GP12lip_1_au:10446": " śṛṇuṣva sarvayajñebhyo % japayajño viśiṣyate // LiP_1,85.116 //",
    "GP12lip_1_au:10447": " hiṃsayā te pravartante $ japayajño na hiṃsayā &",
    "GP12lip_1_au:10448": " yāvantaḥ karmayajñāḥ syuḥ % pradānāni tapāṃsi ca // LiP_1,85.117 //",
    "GP12lip_1_au:10449": " sarve te japayajñasya $ kalāṃ nārhanti ṣoḍaśīm &",
    "GP12lip_1_au:10450": " māhātmyaṃ vācikasyaiva % japayajñasya kīrtitam // LiP_1,85.118 //",
    "GP12lip_1_au:10451": " tasmācchataguṇopāṃśuḥ $ sahasro mānasaḥ smṛtaḥ &",
    "GP12lip_1_au:10452": " yad uccanīcasvaritaiḥ % śabdaiḥ spaṣṭapadākṣaraiḥ // LiP_1,85.119 //",
    "GP12lip_1_au:10453": " mantramuccārayedvācā $ japayajñaḥ sa vācikaḥ &",
    "GP12lip_1_au:10454": " śanairuccārayenmantram % īṣad oṣṭhau tu cālayet // LiP_1,85.120 //",
    "GP12lip_1_au:10455": " kiṃcit karṇāntaraṃ vidyād $ upāṃśuḥ sa japaḥ smṛtaḥ &",
    "GP12lip_1_au:10456": " <mānasajapa>",
    "GP12lip_1_au:10457": " dhiyā yadakṣaraśreṇyā % varṇādvarṇaṃ padātpadam // LiP_1,85.121 //",
    "GP12lip_1_au:10458": " śabdārthaṃ cintayedbhūyaḥ $ sa tūkto mānaso japaḥ &",
    "GP12lip_1_au:10459": " trayāṇāṃ japayajñānāṃ % śreyān syāduttarottaraḥ // LiP_1,85.122 //",
    "GP12lip_1_au:10460": " bhavedyajñaviśeṣeṇa $ vaiśiṣṭyaṃ tatphalasya ca &",
    "GP12lip_1_au:10461": " japena devatā nityaṃ % stūyamānā prasīdati // LiP_1,85.123 //",
    "GP12lip_1_au:10462": " prasannā vipulān bhogān $ dadyānmuktiṃ ca śāśvatīm &",
    "GP12lip_1_au:10463": " yakṣarakṣaḥpiśācāś ca % grahāḥ sarve ca bhīṣaṇāḥ \\",
    "GP12lip_1_au:10464": " jāpinaṃ nopasarpanti bhayabhītāḥ samantataḥ // LiP_1,85.124 //",
    "GP12lip_1_au:10465": " japena pāpaṃ śamayedaśeṣaṃ yattatkṛtaṃ janmaparaṃparāsu /*",
    "GP12lip_1_au:10466": " japena bhogān jayate ca mṛtyuṃ japena siddhiṃ labhate ca muktim //",
    "GP12lip_1_au:10467": " evaṃ labdhvā śivaṃ jñānaṃ $ jñātvā japavidhikramam // LiP_1,85.126 //",
    "GP12lip_1_au:10468": " sadācārī japannityaṃ $ dhyāyan bhadraṃ samaśnute &",
    "GP12lip_1_au:10469": " <sadācāra>",
    "GP12lip_1_au:10470": " sadācāraṃ pravakṣyāmi % samyagdharmasya sādhanam // LiP_1,85.127 //",
    "GP12lip_1_au:10471": " yasmādācārahīnasya $ sādhanaṃ niṣphalaṃ bhavet &",
    "GP12lip_1_au:10472": " ācāraḥ paramo dharma % ācāraḥ paramaṃ tapaḥ // LiP_1,85.128 //",
    "GP12lip_1_au:10473": " ācāraḥ paramā vidyā $ ācāraḥ paramā gatiḥ &",
    "GP12lip_1_au:10474": " sadācāravatāṃ puṃsāṃ % sarvatrāpyabhayaṃ bhavet // LiP_1,85.129 //",
    "GP12lip_1_au:10475": " tadvadācārahīnānāṃ $ sarvatraiva bhayaṃ bhavet &",
    "GP12lip_1_au:10476": " sadācāreṇa devatvam % ṛṣitvaṃ ca varānane // LiP_1,85.130 //",
    "GP12lip_1_au:10477": " upayānti kuyonitvaṃ $ tadvad ācāralaṅghanāt &",
    "GP12lip_1_au:10478": " ācārahīnaḥ puruṣo % loke bhavati ninditaḥ // LiP_1,85.131 //",
    "GP12lip_1_au:10479": " tasmātsaṃsiddhimanvicchan $ samyagācāravān bhavet &",
    "GP12lip_1_au:10480": " durvṛttaḥ śuddhibhūyiṣṭhaḥ % pāpīyān jñānadūṣakaḥ // LiP_1,85.132 //",
    "GP12lip_1_au:10481": " varṇāśramavidhānoktaṃ $ dharmaṃ kurvīta yatnataḥ // LiP_1,85.133 //",
    "GP12lip_1_au:10482": " yasya yadvihitaṃ karma $ tatkurvanmatpriyaḥ sadā &",
    "GP12lip_1_au:10483": " <sandhyā>",
    "GP12lip_1_au:10484": " saṃdhyopāsanaśīlaḥ syāt % sāyaṃ prātaḥ prasannadhīḥ // LiP_1,85.134 //",
    "GP12lip_1_au:10485": " udayāstamayātpūrvam $ āramya vidhinā śuciḥ &",
    "GP12lip_1_au:10486": " kāmānmohādbhayāllobhāt % saṃdhyāṃ nātikrameddvijaḥ // LiP_1,85.135 //",
    "GP12lip_1_au:10487": " saṃdhyātikramaṇādvipro $ brāhmaṇyātpatate yataḥ &",
    "GP12lip_1_au:10488": " asatyaṃ na vadet kiṃcin % na satyaṃ ca parityajet // LiP_1,85.136 //",
    "GP12lip_1_au:10489": " yatsatyaṃ brahma ityāhur $ asatyaṃ brahmadūṣaṇam &",
    "GP12lip_1_au:10490": " anṛtaṃ paruṣaṃ śāṭhyaṃ % paiśunyaṃ pāpahetukam // LiP_1,85.137 //",
    "GP12lip_1_au:10491": " paradārānparadravyaṃ $ parahiṃsāṃ ca sarvadā &",
    "GP12lip_1_au:10492": " kvaciccāpi na kurvīta % vācā ca manasā tathā // LiP_1,85.138 //",
    "GP12lip_1_au:10493": " <rules for food and a meal>",
    "GP12lip_1_au:10494": " śūdrānnaṃ yātayāmānnaṃ $ naivedyaṃ śrāddhameva ca &",
    "GP12lip_1_au:10495": " gaṇānnaṃ samudāyānnaṃ % rājānnaṃ ca vivarjayet // LiP_1,85.139 //",
    "GP12lip_1_au:10496": " annaśuddhau sattvaśuddhir $ na mṛdā na jalena vai &",
    "GP12lip_1_au:10497": " sattvaśuddhau bhavetsiddhis % tato 'nnaṃ pariśodhayet // LiP_1,85.140 //",
    "GP12lip_1_au:10498": " rājapratigrahair dagdhān $ brāhmaṇān brahmavādinaḥ &",
    "GP12lip_1_au:10499": " svinnānāmapi bījānāṃ % punarjanma na vidyate // LiP_1,85.141 //",
    "GP12lip_1_au:10500": " rājapratigraho ghoro $ buddhvā cādau viṣopamaḥ &",
    "GP12lip_1_au:10501": " budhena parihartavyaḥ % śvamāṃsaṃ cāpi varjayet // LiP_1,85.142 //",
    "GP12lip_1_au:10502": " asnātvā na ca bhuñjīyād $ ajapo 'gnimapūjya ca &",
    "GP12lip_1_au:10503": " parṇapṛṣṭhe na bhuñjīyād % rātrau dīpaṃ vinā tathā // LiP_1,85.143 //",
    "GP12lip_1_au:10504": " bhinnabhāṇḍe ca rathyāyāṃ $ patitānāṃ ca saṃnidhau &",
    "GP12lip_1_au:10505": " śūdraśeṣaṃ na bhuñjīyāt % sahānnaṃ śiśukairapi // LiP_1,85.144 //",
    "GP12lip_1_au:10506": " śuddhānnaṃ snigdham aśnīyāt $ saṃskṛtaṃ cābhimantritam &",
    "GP12lip_1_au:10507": " bhoktā śiva iti smṛtvā % maunī caikāgramānasaḥ // LiP_1,85.145 //",
    "GP12lip_1_au:10508": " āsyena na pibettoyaṃ $ tiṣṭhannañjalināpi vā &",
    "GP12lip_1_au:10509": " vāmahastena śayyāyāṃ % tathaivānyaṃkareṇa vā // LiP_1,85.146 //",
    "GP12lip_1_au:10510": " vibhītakārkakārañja- $ snuhicchāyāṃ na cāśrayet &",
    "GP12lip_1_au:10511": " staṃbhadīpamanuṣyāṇām % anyeṣāṃ prāṇināṃ tathā // LiP_1,85.147 //",
    "GP12lip_1_au:10512": " eko na gacchedadhvānaṃ $ bāhubhyāṃ nottarennadīm &",
    "GP12lip_1_au:10513": " nāvaroheta kūpādiṃ % nāroheduccapādapān // LiP_1,85.148 //",
    "GP12lip_1_au:10514": " sūryāgnijaladevānāṃ $ gurūṇāṃ vimukhaḥ śubhe &",
    "GP12lip_1_au:10515": " na kuryādiha kāryāṇi % japakarma śubhāni vā // LiP_1,85.149 //",
    "GP12lip_1_au:10516": " agnau na tāpayetpādau $ hastaṃ padbhyāṃ na saṃspṛśet &",
    "GP12lip_1_au:10517": " agnernocchrayam āsīta % nāgnau kiṃcin malaṃ tyajet // LiP_1,85.150 //",
    "GP12lip_1_au:10518": " na jalaṃ tāḍayetpadbhyāṃ $ nāṃbhasyaṅgamalaṃ tyajet &",
    "GP12lip_1_au:10519": " malaṃ prakṣālayet tīre % prakṣālya snānamācaret // LiP_1,85.151 //",
    "GP12lip_1_au:10520": " nakhāgrakeśanirdhūta- $ snānavastraghaṭodakam &",
    "GP12lip_1_au:10521": " aśrīkaraṃ manuṣyāṇām % aśuddhaṃ saṃspṛśedyadi // LiP_1,85.152 //",
    "GP12lip_1_au:10522": " <no pets!>",
    "GP12lip_1_au:10523": " ajāśvānakhuroṣṭrāṇāṃ $ mārjanāt tuṣareṇukān &",
    "GP12lip_1_au:10524": " saṃspṛśed yadi mūḍhātmā % śriyaṃ hanti harerapi // LiP_1,85.153 //",
    "GP12lip_1_au:10525": " mārjāraś ca gṛhe yasya $ so 'pyantyajasamo naraḥ &",
    "GP12lip_1_au:10526": " bhojayedyastu viprendrān % mārjārasaṃnidhau yadi // LiP_1,85.154 //",
    "GP12lip_1_au:10527": " taccāṇḍālasamaṃ jñeyaṃ $ nātra kāryā vicāraṇā &",
    "GP12lip_1_au:10528": " sphigvātaṃ śūrpavātaṃ ca % vātaṃ prāṇamukhānilam // LiP_1,85.155 //",
    "GP12lip_1_au:10529": " sukṛtāni harantyete $ saṃspṛṣṭāḥ puruṣasya tu &",
    "GP12lip_1_au:10530": " uṣṇīṣī kañcukī nagno % muktakeśo malāvṛtaḥ // LiP_1,85.156 //",
    "GP12lip_1_au:10531": " apavitrakaro 'śuddhaḥ $ pralapanna japet kvacit &",
    "GP12lip_1_au:10532": " krodho madaḥ kṣudhā tandrā % niṣṭhīvanavijṛmbhaṇe // LiP_1,85.157 //",
    "GP12lip_1_au:10533": " śvanīcadarśanaṃ nidrā $ pralāpāste japadviṣaḥ &",
    "GP12lip_1_au:10534": " eteṣāṃ saṃbhave vāpi % kuryātsūryādidarśanam // LiP_1,85.158 //",
    "GP12lip_1_au:10535": " ācamya vā japeccheṣaṃ $ kṛtvā vā prāṇasaṃyamam &",
    "GP12lip_1_au:10536": " sūryo 'gniścandramāścaiva % grahanakṣatratārakāḥ // LiP_1,85.159 //",
    "GP12lip_1_au:10537": " ete jyotīṃṣi proktāni $ vidvadbhir brāhmaṇais tathā &",
    "GP12lip_1_au:10538": " prasārya pādau na japet % kukkuṭāsana eva ca // LiP_1,85.160 //",
    "GP12lip_1_au:10539": " <performing āsana>",
    "GP12lip_1_au:10540": " anāsanaḥ śayāno vā $ rathyāyāṃ śūdrasannidhau &",
    "GP12lip_1_au:10541": " raktabhūmyāṃ ca khaṭvāyāṃ % na japejjāpakas tathā // LiP_1,85.161 //",
    "GP12lip_1_au:10542": " āsanastho japetsamyak $ mantrārthagatamānasaḥ &",
    "GP12lip_1_au:10543": " kauśeyaṃ vyāghracarmaṃ vā % cailaṃ taulamathāpi vā // LiP_1,85.162 //",
    "GP12lip_1_au:10544": " dāravaṃ tālaparṇaṃ vā $ āsanaṃ parikalpayet &",
    "GP12lip_1_au:10545": " trisaṃdhyaṃ tu guroḥ pūjā % kartavyā hitamicchatā // LiP_1,85.163 //",
    "GP12lip_1_au:10546": " yo guruḥ sa śivaḥ prokto $ yaḥ śivaḥ sa guruḥ smṛtaḥ &",
    "GP12lip_1_au:10547": " yathā śivas tathā vidyā % yathā vidyā tathā guruḥ // LiP_1,85.164 //",
    "GP12lip_1_au:10548": " śivavidyāgurostasmād $ bhaktyā ca sadṛśaṃ phalam &",
    "GP12lip_1_au:10549": " sarvadevamayo devi % sarvaśaktimayo hi saḥ // LiP_1,85.165 //",
    "GP12lip_1_au:10550": " saguṇo nirguṇo vāpi $ tasyājñāṃ śirasā vahet &",
    "GP12lip_1_au:10551": " śreyo 'rthī yastu gurvājñāṃ % manasāpi na laṅghayet // LiP_1,85.166 //",
    "GP12lip_1_au:10552": " gurvājñāpālakaḥ samyak $ jñānasaṃpattimaśnute &",
    "GP12lip_1_au:10553": " gacchaṃstiṣṭhansvapan bhuñjan % yadyatkarma samācaret // LiP_1,85.167 //",
    "GP12lip_1_au:10554": " samakṣaṃ yadi tatsarvaṃ $ kartavyaṃ gurvanujñayā &",
    "GP12lip_1_au:10555": " gurordevasamakṣaṃ vā % na yatheṣṭāsano bhavet // LiP_1,85.168 //",
    "GP12lip_1_au:10556": " gururdevo yataḥ sākṣāt $ tadgṛhaṃ devamandiram &",
    "GP12lip_1_au:10557": " pāpinā ca yathāsaṃgāt % tatpāpaiḥ patanaṃ bhavet // LiP_1,85.169 //",
    "GP12lip_1_au:10558": " tadvadācāryasaṃgena $ taddharmaphalabhāgbhavet &",
    "GP12lip_1_au:10559": " yathaiva vahnisaṃparkān % malaṃ tyajati kāñcanam // LiP_1,85.170 //",
    "GP12lip_1_au:10560": " tathaiva gurusaṃparkāt $ pāpaṃ tyajati mānavaḥ &",
    "GP12lip_1_au:10561": " yathā vahnisamīpastho % ghṛtakuṃbho vilīyate // LiP_1,85.171 //",
    "GP12lip_1_au:10562": " tathā pāpaṃ vilīyeta $ ācāryasya samīpataḥ &",
    "GP12lip_1_au:10563": " yathā prajvalito vahnir % viṣṭhāṃ kāṣṭhaṃ ca nirdahet // LiP_1,85.172 //",
    "GP12lip_1_au:10564": " gurustuṣṭo dahatyevaṃ $ pāpaṃ tanmantratejasā &",
    "GP12lip_1_au:10565": " brahmā haris tathā rudro % devāś ca munayas tathā // LiP_1,85.173 //",
    "GP12lip_1_au:10566": " kurvantyanugrahaṃ tuṣṭā $ gurau tuṣṭe na saṃśayaḥ &",
    "GP12lip_1_au:10567": " karmaṇā manasā vācā % guroḥ krodhaṃ na kārayet // LiP_1,85.174 //",
    "GP12lip_1_au:10568": " tasya krodhena dahyante $ āyuḥśrījñānasatkriyāḥ &",
    "GP12lip_1_au:10569": " tatkrodhaṃ ye kariṣyanti % teṣāṃ yajñāś ca niṣphalāḥ // LiP_1,85.175 //",
    "GP12lip_1_au:10570": " japānyaniyamāścaiva $ nātra kāryā vicāraṇā &",
    "GP12lip_1_au:10571": " gurorviruddhaṃ yadvākyaṃ % na vadetsarvayatnataḥ // LiP_1,85.176 //",
    "GP12lip_1_au:10572": " vaded yadi mahāmohād $ rauravaṃ narakaṃ vrajet &",
    "GP12lip_1_au:10573": " cittenaiva ca vittena % tathā vācā ca suvratāḥ // LiP_1,85.177 //",
    "GP12lip_1_au:10574": " mithyā na kārayeddevi $ kriyayā ca guroḥ sadā &",
    "GP12lip_1_au:10575": " durguṇe khyāpite tasya % nairguṇyaśatabhāgbhavet // LiP_1,85.178 //",
    "GP12lip_1_au:10576": " guṇe tu khyāpite tasya $ sārvaguṇyaphalaṃ bhavet &",
    "GP12lip_1_au:10577": " gurorhitaṃ priyaṃ kuryād % ādiṣṭo vā na vā sadā // LiP_1,85.179 //",
    "GP12lip_1_au:10578": " asamakṣaṃ samakṣaṃ vā $ guroḥ kāryaṃ samācaret &",
    "GP12lip_1_au:10579": " gurorhitaṃ priyaṃ kuryān % manovākkāyakarmabhiḥ // LiP_1,85.180 //",
    "GP12lip_1_au:10580": " kurvanpatatyadho gatvā $ tatraiva parivartate &",
    "GP12lip_1_au:10581": " tasmātsa sarvadopāsyo % vandanīyaś ca sarvadā // LiP_1,85.181 //",
    "GP12lip_1_au:10582": " samīpastho 'pyanujñāpya $ vadettadvimukho gurum &",
    "GP12lip_1_au:10583": " evamācāravān bhakto % nityaṃ japaparāyaṇaḥ // LiP_1,85.182 //",
    "GP12lip_1_au:10584": " gurupriyakaro mantraṃ $ viniyoktuṃ tato 'rhati &",
    "GP12lip_1_au:10585": " viniyogaṃ pravakṣyāmi % siddhamantraprayojanam // LiP_1,85.183 //",
    "GP12lip_1_au:10586": " daurbalyaṃ yāti tanmantraṃ $ viniyogamajānataḥ &",
    "GP12lip_1_au:10587": " yasya yena viyuñjīta % kāryeṇa tu viśeṣataḥ // LiP_1,85.184 //",
    "GP12lip_1_au:10588": " viniyogaḥ sa vijñeya $ aihikāmuṣmikaṃ phalam &",
    "GP12lip_1_au:10589": " viniyogajamāyuṣyam % ārogyaṃ tanunityatā // LiP_1,85.185 //",
    "GP12lip_1_au:10590": " rājyaiśvaryaṃ ca vijñānaṃ $ svargo nirvāṇa eva ca &",
    "GP12lip_1_au:10591": " prokṣaṇaṃ cābhiṣekaṃ ca % aghamarṣaṇameva ca // LiP_1,85.186 //",
    "GP12lip_1_au:10592": " snāne ca saṃdhyayoścaiva $ kuryādekādaśena vai &",
    "GP12lip_1_au:10593": " śuciḥ parvatamāruhya % japellakṣamatandritaḥ // LiP_1,85.187 //",
    "GP12lip_1_au:10594": " mahānadyāṃ dvilakṣaṃ tu $ dīrghamāyuravāpnuyāt &",
    "GP12lip_1_au:10595": " dūrvāṅkurāstilā vāṇī % guḍūcī ghuṭikā tathā // LiP_1,85.188 //",
    "GP12lip_1_au:10596": " teṣāṃ tu daśasāhasraṃ $ homamāyuṣyavardhanam &",
    "GP12lip_1_au:10597": " aśvatthavṛkṣamāśritya % japellakṣadvayaṃ sudhīḥ // LiP_1,85.189 //",
    "GP12lip_1_au:10598": " śanaiścaradine spṛṣṭvā $ dīrghāyuṣyaṃ labhennaraḥ &",
    "GP12lip_1_au:10599": " śanaiścaradine 'śvatthaṃ % pāṇibhyāṃ saṃspṛśetsudhīḥ // LiP_1,85.190 //",
    "GP12lip_1_au:10600": " japedaṣṭottaraśataṃ $ somamṛtyuharo bhavet &",
    "GP12lip_1_au:10601": " ādityābhimukho bhūtvā % japellakṣamananyadhīḥ // LiP_1,85.191 //",
    "GP12lip_1_au:10602": " arkairaṣṭaśataṃ japtvā $ juhvanvyādhervimucyate &",
    "GP12lip_1_au:10603": " samastavyādhiśāntyarthaṃ % palāśasamidhair naraḥ // LiP_1,85.192 //",
    "GP12lip_1_au:10604": " hutvā daśasahasraṃ tu $ nirogī manujo bhavet &",
    "GP12lip_1_au:10605": " nityamaṣṭaśataṃ japtvā % pibed ambho 'rkasannidhau // LiP_1,85.193 //",
    "GP12lip_1_au:10606": " audaryairvyādhibhiḥ sarvair $ māsenaikena mucyate &",
    "GP12lip_1_au:10607": " ekādaśena bhuñjīyād % annaṃ caivābhimantritam // LiP_1,85.194 //",
    "GP12lip_1_au:10608": " bhakṣyaṃ cānyattathā peyaṃ $ viṣamapyamṛtaṃ bhavet &",
    "GP12lip_1_au:10609": " japel lakṣaṃ tu pūrvāhṇe % hutvā cāṣṭaśatena vai // LiP_1,85.195 //",
    "GP12lip_1_au:10610": " sūryaṃ nityamupasthāya $ samyagārogyamāpnuyāt &",
    "GP12lip_1_au:10611": " nadītoyena sampūrṇaṃ % ghaṭaṃ saṃspṛśya śobhanam // LiP_1,85.196 //",
    "GP12lip_1_au:10612": " japtvāyutaṃ ca tatsnānād $ rogāṇāṃ bheṣajaṃ bhavet &",
    "GP12lip_1_au:10613": " aṣṭāviṃśajjapitvānnam % aśnīyād anvahaṃ śuciḥ // LiP_1,85.197 //",
    "GP12lip_1_au:10614": " hutvā ca tāvatpālāśair $ evaṃ vārogyam aśnute &",
    "GP12lip_1_au:10615": " candrasūryagrahe pūrvam % upoṣya vidhinā śuciḥ // LiP_1,85.198 //",
    "GP12lip_1_au:10616": " yāvadgrahaṇamokṣaṃ tu $ tāvannadyāṃ samāhitaḥ &",
    "GP12lip_1_au:10617": " japetsamudragāminyāṃ % vimokṣe grahaṇasya tu // LiP_1,85.199 //",
    "GP12lip_1_au:10618": " aṣṭottarasahasreṇa $ pibedbrāhmīrasaṃ dvijāḥ &",
    "GP12lip_1_au:10619": " aihikāṃ labhate medhāṃ % sarvaśāstradharāṃ śubhām // LiP_1,85.200 //",
    "GP12lip_1_au:10620": " sārasvatī bhaveddevī $ tasya vāgatimānuṣī &",
    "GP12lip_1_au:10621": " grahanakṣatrapīḍāsu % japedbhaktyāyutaṃ naraḥ // LiP_1,85.201 //",
    "GP12lip_1_au:10622": " hutvā cāṣṭasahasraṃ tu $ grahapīḍāṃ vyapohati &",
    "GP12lip_1_au:10623": " duḥsvapnadarśane snātvā % japedvai cāyutaṃ naraḥ // LiP_1,85.202 //",
    "GP12lip_1_au:10624": " ghṛtenāṣṭaśataṃ hutvā $ sadyaḥ śāntirbhaviṣyati &",
    "GP12lip_1_au:10625": " candrasūryagrahe liṅgaṃ % samabhyarcya yathāvidhi // LiP_1,85.203 //",
    "GP12lip_1_au:10626": " yat kiṃcit prārthayed devi $ japedayutamādarāt &",
    "GP12lip_1_au:10627": " saṃnidhāvasya devasya % śuciḥ saṃyatamānasaḥ // LiP_1,85.204 //",
    "GP12lip_1_au:10628": " sarvānkāmānavāpnoti $ puruṣo nātra saṃśayaḥ &",
    "GP12lip_1_au:10629": " gajānāṃ turagāṇāṃ tu % gojātīnāṃ viśeṣataḥ // LiP_1,85.205 //",
    "GP12lip_1_au:10630": " vyādhyāgame śucirbhūtvā $ juhuyātsamidhāhutim &",
    "GP12lip_1_au:10631": " māsamabhyarcya vidhinā- % -yutaṃ bhaktisamanvitaḥ // LiP_1,85.206 //",
    "GP12lip_1_au:10632": " teṣāmṛddhiś ca śāntiś ca $ bhaviṣyati na saṃśayaḥ &",
    "GP12lip_1_au:10633": " utpāte śatrubādhāyāṃ % juhuyādayutaṃ śuciḥ // LiP_1,85.207 //",
    "GP12lip_1_au:10634": " pālāśasamidhair devi $ tasya śāntirbhaviṣyati &",
    "GP12lip_1_au:10635": " ābhicārikabādhāyām % etaddevi samācaret // LiP_1,85.208 //",
    "GP12lip_1_au:10636": " pratyag bhavati tacchaktiḥ $ śatroḥ pīḍā bhaviṣyati &",
    "GP12lip_1_au:10637": " vidveṣaṇārthaṃ juhuyād % vaibhītasamidhāṣṭakam // LiP_1,85.209 //",
    "GP12lip_1_au:10638": " akṣarapratilomyena $ ārdreṇa rudhireṇa vā &",
    "GP12lip_1_au:10639": " viṣeṇa rudhirābhyakto % vidveṣaṇakaraṃ nṛṇām // LiP_1,85.210 //",
    "GP12lip_1_au:10640": " prāyaścittaṃ pravakṣyāmi $ sarvapāpaviśuddhaye &",
    "GP12lip_1_au:10641": " pāpaśuddhiryathā samyak % kartumabhyudyato naraḥ // LiP_1,85.211 //",
    "GP12lip_1_au:10642": " pāpaśuddhir yataḥ samyag $ jñānasaṃpattihaitukī &",
    "GP12lip_1_au:10643": " pāpaśuddhirna cetpuṃsaḥ % kriyāḥ sarvāścaniṣphalāḥ // LiP_1,85.212 //",
    "GP12lip_1_au:10644": " jñānaṃ ca hīyate tasmāt $ kartavyaṃ pāpaśodhanam &",
    "GP12lip_1_au:10645": " vidyālakṣmīviśuddhyarthaṃ % māṃ dhyātvāñjalinā śubhe // LiP_1,85.213 //",
    "GP12lip_1_au:10646": " śivenaikādaśenādbhir $ abhiṣiñcetsamantataḥ &",
    "GP12lip_1_au:10647": " aṣṭottaraśatenaiva % snāyātpāpaviśuddhaye // LiP_1,85.214 //",
    "GP12lip_1_au:10648": " sarvatīrthaphalaṃ tacca $ sarvapāpaharaṃ śubham &",
    "GP12lip_1_au:10649": " saṃdhyopāsanavicchede % japedaṣṭaśataṃ naraḥ // LiP_1,85.215 //",
    "GP12lip_1_au:10650": " viḍvarāhaiś ca cāṇḍālair $ durjanaiḥ kukkuṭairapi &",
    "GP12lip_1_au:10651": " spṛṣṭamannaṃ na bhuñjīta % bhuktvā cāṣṭaśataṃ japet // LiP_1,85.216 //",
    "GP12lip_1_au:10652": " brahmahatyāviśuddhyarthaṃ $ japellakṣāyutaṃ naraḥ &",
    "GP12lip_1_au:10653": " pātakānāṃ tadardhaṃ syān % nātra kāryā vicāraṇā // LiP_1,85.217 //",
    "GP12lip_1_au:10654": " upapātakaduṣṭānāṃ $ tadardhaṃ parikīrtitam &",
    "GP12lip_1_au:10655": " śeṣāṇāmapi pāpānāṃ % japetpañcasahasrakam // LiP_1,85.218 //",
    "GP12lip_1_au:10656": " ātmabodhaparaṃ guhyaṃ $ śivabodhaprakāśakam &",
    "GP12lip_1_au:10657": " śivaḥ syātsa japenmantraṃ % pañcalakṣam anākulaḥ // LiP_1,85.219 //",
    "GP12lip_1_au:10658": " pañcavāyujayaṃ bhadre $ prāpnoti manujaḥ sukham &",
    "GP12lip_1_au:10659": " japecca pañcalakṣaṃ tu % vigṛhītendriyaḥ śuciḥ // LiP_1,85.220 //",
    "GP12lip_1_au:10660": " pañcendriyāṇāṃ vijayo $ bhaviṣyati varānane &",
    "GP12lip_1_au:10661": " dhyānayukto japedyastu % pañcalakṣamanākulaḥ // LiP_1,85.221 //",
    "GP12lip_1_au:10662": " viṣayāṇāṃ ca pañcānāṃ $ jayaṃ prāpnoti mānavaḥ &",
    "GP12lip_1_au:10663": " caturthaṃ pañcalakṣaṃ tu % yo japedbhaktisaṃyutaḥ // LiP_1,85.222 //",
    "GP12lip_1_au:10664": " bhūtānāmiha pañcānāṃ $ vijayaṃ manujo labhet &",
    "GP12lip_1_au:10665": " caturlakṣaṃ japedyastu % manaḥ saṃyamya yatnataḥ // LiP_1,85.223 //",
    "GP12lip_1_au:10666": " samyagvijayamāpnoti $ karaṇānāṃ varānane &",
    "GP12lip_1_au:10667": " pañcaviṃśatilakṣāṇāṃ % japena kamalānane // LiP_1,85.224 //",
    "GP12lip_1_au:10668": " pañcaviṃśatitattvānāṃ $ vijayaṃ manujo labhet &",
    "GP12lip_1_au:10669": " madhyarātre 'tinirvāte % japedayutamādarāt // LiP_1,85.225 //",
    "GP12lip_1_au:10670": " brahmasiddhimavāpnoti $ vratenānena suṃdari &",
    "GP12lip_1_au:10671": " japellakṣamanālasyo % nirvāte dhvanivarjite // LiP_1,85.226 //",
    "GP12lip_1_au:10672": " madhyarātre ca śivayoḥ $ paśyatyeva na saṃśayaḥ &",
    "GP12lip_1_au:10673": " andhakāravināśaś ca % dīpasyeva prakāśanam // LiP_1,85.227 //",
    "GP12lip_1_au:10674": " hṛdayāntarbahirvāpi $ bhaviṣyati na saṃśayaḥ &",
    "GP12lip_1_au:10675": " sarvasaṃpatsamṛddhyarthaṃ % japedayutamātmavān // LiP_1,85.228 //",
    "GP12lip_1_au:10676": " sabījasaṃpuṭaṃ mantraṃ $ śatalakṣaṃ japecchuciḥ &",
    "GP12lip_1_au:10677": " matsāyujyamavāpnoti % bhaktimān kimataḥ param // LiP_1,85.229 //",
    "GP12lip_1_au:10678": " iti te sarvamākhyātaṃ $ pañcākṣaravidhikramam &",
    "GP12lip_1_au:10679": " yaḥ paṭhecchṛṇuyādvāpi % sa yāti paramāṃ gatim // LiP_1,85.230 //",
    "GP12lip_1_au:10680": " śrāvayecca dvijāñchuddhān $ pañcākṣaravidhikramam &",
    "GP12lip_1_au:10681": " daive karmaṇi pitrye vā % śivaloke mahīyate // LiP_1,85.231 //",
    "GP12lip_1_au:10682": " iti śrīliṅgamahāpurāṇe pūrvabhāge pañcākṣaramāhātmyaṃ nāma pañcāśītitamo",
    "GP12lip_1_au:10683": " 'dhyāyaḥ",
    "GP12lip_1_au:10684": " LiP, 1, 86",
    "GP12lip_1_au:10685": " ṛṣaya ūcuḥ japācchreṣṭhatamaṃ prāhur $ brāhmaṇā dagdhakilbiṣāḥ &",
    "GP12lip_1_au:10686": " viraktānāṃ prabuddhānāṃ % dhyānayajñaṃ suśobhanam // LiP_1,86.1 //",
    "GP12lip_1_au:10687": " tasmādvadasva sūtādya $ dhyānayajñamaśeṣataḥ &",
    "GP12lip_1_au:10688": " vistārātsarvayatnena % viraktānāṃ mahātmanām // LiP_1,86.2 //",
    "GP12lip_1_au:10689": " teṣāṃ tadvacanaṃ śrutvā $ munīnāṃ dīrghasattriṇām &",
    "GP12lip_1_au:10690": " rudreṇa kathitaṃ prāha % guhāṃ prāpya mahātmanām // LiP_1,86.3 //",
    "GP12lip_1_au:10691": " saṃhṛtya kālakūṭākhyaṃ $ viṣaṃ vai viśvakarmaṇā &",
    "GP12lip_1_au:10692": " sūta uvāca guhāṃ prāpya sukhāsīnaṃ % bhavānyā saha śaṅkaram // LiP_1,86.4 //",
    "GP12lip_1_au:10693": " munayaḥ saṃśitātmānaḥ $ praṇemustaṃ guhāśrayam &",
    "GP12lip_1_au:10694": " astuvaṃś ca tataḥ sarve % nīlakaṇṭhamumāpatim // LiP_1,86.5 //",
    "GP12lip_1_au:10695": " atyugraṃ kālakūṭākhyaṃ $ saṃhṛtaṃ bhagavaṃstvayā &",
    "GP12lip_1_au:10696": " ataḥ pratiṣṭhitaṃ sarvaṃ % tvayā deva vṛṣadhvaja // LiP_1,86.6 //",
    "GP12lip_1_au:10697": " teṣāṃ tadvacanaṃ śrutvā $ bhagavānnīlalohitaḥ &",
    "GP12lip_1_au:10698": " prahasanprāha viśvātmā % sanandanapurogamān // LiP_1,86.7 //",
    "GP12lip_1_au:10699": " kimanena dvijaśreṣṭhā $ viṣaṃ vakṣye sudāruṇam &",
    "GP12lip_1_au:10700": " saṃharettadviṣaṃ yastu % sa samartho hyanena kim // LiP_1,86.8 //",
    "GP12lip_1_au:10701": " <curse of saṃsāra>",
    "GP12lip_1_au:10702": " na viṣaṃ kālakūṭākhyaṃ $ saṃsāro viṣamucyate &",
    "GP12lip_1_au:10703": " tasmātsarvaprayatnena % saṃhareta sudāruṇam // LiP_1,86.9 //",
    "GP12lip_1_au:10704": " saṃsāro dvividhaḥ proktaḥ $ svādhikārānurūpataḥ &",
    "GP12lip_1_au:10705": " puṃsāṃ saṃmūḍhacittānām % asaṃkṣīṇaḥ sudāruṇaḥ // LiP_1,86.10 //",
    "GP12lip_1_au:10706": " īṣaṇārāgadoṣeṇa $ sargo jñānena suvratāḥ &",
    "GP12lip_1_au:10707": " tadvaśādeva sarveṣāṃ % dharmādharmau na saṃśayaḥ // LiP_1,86.11 //",
    "GP12lip_1_au:10708": " asannikṛṣṭe tvarthe 'pi $ śāstraṃ tacchravaṇātsatām &",
    "GP12lip_1_au:10709": " buddhimutpādayatyeva % saṃsāre viduṣāṃ dvijāḥ // LiP_1,86.12 //",
    "GP12lip_1_au:10710": " tasmāddṛṣṭānuśravikaṃ $ duṣṭamityubhayātmakam &",
    "GP12lip_1_au:10711": " saṃtyajetsarvayatnena % viraktaḥ so 'bhidhīyate // LiP_1,86.13 //",
    "GP12lip_1_au:10712": " śāstramityucyate bhāgaṃ $ śruteḥ karmasu taddvijāḥ &",
    "GP12lip_1_au:10713": " mūrdhānaṃ brahmaṇaḥ sāram % ṛṣīṇāṃ karmaṇaḥ phalam // LiP_1,86.14 //",
    "GP12lip_1_au:10714": " nanu svabhāvaḥ sarveṣāṃ $ kāmo dṛṣṭo na cānyathā &",
    "GP12lip_1_au:10715": " śrutiḥ pravartikā teṣām % iti karmaṇyatadvidaḥ // LiP_1,86.15 //",
    "GP12lip_1_au:10716": " nivṛttilakṣaṇo dharmaḥ $ samarthānām ihocyate &",
    "GP12lip_1_au:10717": " tasmādajñānamūlo hi % saṃsāraḥ sarvadehinām // LiP_1,86.16 //",
    "GP12lip_1_au:10718": " kalā saṃśoṣamāyāti $ karmaṇānyasvabhāvataḥ &",
    "GP12lip_1_au:10719": " sakalastrividho jīvo % jñānahīnastvavidyayā // LiP_1,86.17 //",
    "GP12lip_1_au:10720": " nārakī pāpakṛtsvargī $ puṇyakṛt puṇyagauravāt &",
    "GP12lip_1_au:10721": " vyatimiśreṇa vai jīvaś % caturdhā saṃvyavasthitaḥ // LiP_1,86.18 //",
    "GP12lip_1_au:10722": " udbhijjaḥ svedajaścaiva $ aṇḍajo vai jarāyujaḥ &",
    "GP12lip_1_au:10723": " evaṃ vyavasthito dehī % karmaṇājño hyanirvṛtaḥ // LiP_1,86.19 //",
    "GP12lip_1_au:10724": " prajayā karmaṇā muktir $ dhanena ca satāṃ na hi &",
    "GP12lip_1_au:10725": " tyāgenaikena muktiḥ syāt % tadabhāvādbhramatyasau // LiP_1,86.20 //",
    "GP12lip_1_au:10726": " <everything is duḥkha>",
    "GP12lip_1_au:10727": " evamajñānadoṣeṇa $ nānākarmavaśena ca &",
    "GP12lip_1_au:10728": " ṣaṭkauśikaṃ samudbhūtaṃ % bhajatyeṣa kalevaram // LiP_1,86.21 //",
    "GP12lip_1_au:10729": " garbhe duḥkhānyanekāni $ yonimārge ca bhūtale &",
    "GP12lip_1_au:10730": " kaumāre yauvane caiva % vārddhake maraṇe 'pi vā // LiP_1,86.22 //",
    "GP12lip_1_au:10731": " vicārataḥ satāṃ duḥkhaṃ $ strīsaṃsargādibhir dvijāḥ &",
    "GP12lip_1_au:10732": " duḥkhenaikena vai duḥkhaṃ % praśāmyatīha duḥkhinaḥ // LiP_1,86.23 //",
    "GP12lip_1_au:10733": " na jātu kāmaḥ kāmānām $ upabhogena śāmyati &",
    "GP12lip_1_au:10734": " haviṣā kṛṣṇavartmeva % bhūya evābhivardhate // LiP_1,86.24 //",
    "GP12lip_1_au:10735": " tasmādvicārato nāsti $ saṃyogādapi vai nṛṇām &",
    "GP12lip_1_au:10736": " arthānām arjane 'pyevaṃ % pālane ca vyaye tathā // LiP_1,86.25 //",
    "GP12lip_1_au:10737": " paiśāce rākṣase duḥkhaṃ $ yākṣe caiva vicārataḥ &",
    "GP12lip_1_au:10738": " gāndharve ca tathā cāndre % saumyaloke dvijottamāḥ // LiP_1,86.26 //",
    "GP12lip_1_au:10739": " prājāpatye tathā brāhme $ prākṛte pauruṣe tathā &",
    "GP12lip_1_au:10740": " kṣayasātiśayādyaistu % duḥkhairduḥkhāni suvratāḥ // LiP_1,86.27 //",
    "GP12lip_1_au:10741": " tāni bhāgyānyaśuddhāni $ saṃtyajecca dhanāni ca &",
    "GP12lip_1_au:10742": " tasmādaṣṭaguṇaṃ bhogaṃ % tathā ṣoḍaśadhā sthitam // LiP_1,86.28 //",
    "GP12lip_1_au:10743": " caturviṃśatprakāreṇa $ saṃsthitaṃ cāpi suvratāḥ &",
    "GP12lip_1_au:10744": " dvātriṃśadbhedamanaghāś % catvāriṃśadguṇaṃ punaḥ // LiP_1,86.29 //",
    "GP12lip_1_au:10745": " tathāṣṭacatvāriṃśacca $ ṣaṭpañcāśatprakārataḥ &",
    "GP12lip_1_au:10746": " catuḥṣaṣṭividhaṃ caiva % duḥkhameva vivekinaḥ // LiP_1,86.30 //",
    "GP12lip_1_au:10747": " pārthivaṃ ca tathāpyaṃ ca $ taijasaṃ ca vicārataḥ &",
    "GP12lip_1_au:10748": " vāyavyaṃ ca tathā vyauma[ṃ] % mānasaṃ ca yathākramam // LiP_1,86.31 //",
    "GP12lip_1_au:10749": " ābhimānikamapyevaṃ $ bauddhaṃ prākṛtameva ca &",
    "GP12lip_1_au:10750": " duḥkhameva na saṃdeho % yogināṃ brahmavādinām // LiP_1,86.32 //",
    "GP12lip_1_au:10751": " gauṇaṃ gaṇeśvarāṇāṃ ca $ duḥkhameva vicārataḥ &",
    "GP12lip_1_au:10752": " ādau madhye tathā cānte % sarvalokeṣu sarvadā // LiP_1,86.33 //",
    "GP12lip_1_au:10753": " vartamānāni duḥkhāni $ bhaviṣyāṇi yathātatham &",
    "GP12lip_1_au:10754": " doṣaduṣṭeṣu deśeṣu % duḥkhāni vividhāni ca // LiP_1,86.34 //",
    "GP12lip_1_au:10755": " na bhāvayantyatītāni hy $ ajñāne jñānamāninaḥ &",
    "GP12lip_1_au:10756": " kṣudvyādheḥ parihārārthaṃ % na sukhāyānnamucyate // LiP_1,86.35 //",
    "GP12lip_1_au:10757": " yathetareṣāṃ rogāṇām $ auṣadhaṃ na sukhāya tat &",
    "GP12lip_1_au:10758": " śītoṣṇavātavarṣādyais % tattatkāleṣu dehinām // LiP_1,86.36 //",
    "GP12lip_1_au:10759": " duḥkhameva na saṃdeho $ na jānanti hyapaṇḍitāḥ &",
    "GP12lip_1_au:10760": " svarge 'pyevaṃ muniśreṣṭhā hy % aviśuddhakṣayādibhiḥ // LiP_1,86.37 //",
    "GP12lip_1_au:10761": " rogair nānāvidhair grastā $ rāgadveṣabhayādibhiḥ &",
    "GP12lip_1_au:10762": " chinnamūlataruryadvad % avaśaḥ patati kṣitau // LiP_1,86.38 //",
    "GP12lip_1_au:10763": " puṇyavṛkṣakṣayāttadvad $ gāṃ patanti divaukasaḥ &",
    "GP12lip_1_au:10764": " duḥkhābhilāṣaniṣṭhānāṃ % duḥkhabhogādisaṃpadām // LiP_1,86.39 //",
    "GP12lip_1_au:10765": " asmāttu patatāṃ duḥkhaṃ $ kaṣṭaṃ svargāddivaukasām &",
    "GP12lip_1_au:10766": " narake duḥkhamevātra % narakāṇāṃ niṣevaṇāt // LiP_1,86.40 //",
    "GP12lip_1_au:10767": " vihitākaraṇāccaiva $ varṇināṃ munipuṅgavāḥ // LiP_1,86.41 //",
    "GP12lip_1_au:10768": " yathā mṛgo mṛtyubhayasya bhīta $ ucchinnavāso na labheta nidrām &",
    "GP12lip_1_au:10769": " evaṃ yatirdhyānaparo mahātmā % saṃsārabhīto na labheta nidrām //",
    "GP12lip_1_au:10770": " kīṭapakṣimṛgāṇāṃ ca $ paśūnāṃ gajavājinām &",
    "GP12lip_1_au:10771": " dṛṣṭam evāsukhaṃ tasmāt % tyajataḥ sukhamuttamam // LiP_1,86.43 //",
    "GP12lip_1_au:10772": " vaimānikānāmapyevaṃ $ duḥkhaṃ kalpādhikāriṇām &",
    "GP12lip_1_au:10773": " sthānābhimānināṃ caiva % manvādīnāṃ ca suvratāḥ // LiP_1,86.44 //",
    "GP12lip_1_au:10774": " devānāṃ caiva daityānām $ anyonyavijigīṣayā &",
    "GP12lip_1_au:10775": " duḥkhameva nṛpāṇāṃ ca % rākṣasānāṃ jagattraye // LiP_1,86.45 //",
    "GP12lip_1_au:10776": " śramārthamāśramaścāpi $ varṇānāṃ paramārthataḥ &",
    "GP12lip_1_au:10777": " āśramairna ca devaiś ca % yajñaiḥ sāṃkhyairvratais tathā // LiP_1,86.46 //",
    "GP12lip_1_au:10778": " ugraistapobhir vividhair $ dānairnānāvidhairapi &",
    "GP12lip_1_au:10779": " na labhante tathātmānaṃ % labhante jñāninaḥ svayam // LiP_1,86.47 //",
    "GP12lip_1_au:10780": " <pāśupatavrata as escape from saṃsāra>",
    "GP12lip_1_au:10781": " tasmātsarvaprayatnena $ caretpāśupatavratam &",
    "GP12lip_1_au:10782": " bhasmaśāyī bhavennityaṃ % vrate pāśupate budhaḥ // LiP_1,86.48 //",
    "GP12lip_1_au:10783": " pañcārthajñānasampannaḥ $ śivatattve samāhitaḥ &",
    "GP12lip_1_au:10784": " kaivalyakaraṇaṃ yoga- % vidhikarmacchidaṃ budhaḥ // LiP_1,86.49 //",
    "GP12lip_1_au:10785": " pañcārthayogasampanno $ duḥkhāntaṃ vrajate sudhīḥ &",
    "GP12lip_1_au:10786": " parayā vidyayā vedyaṃ % vidantyaparayā na hi // LiP_1,86.50 //",
    "GP12lip_1_au:10787": " dve vidye veditavye hi $ parā caivāparā tathā &",
    "GP12lip_1_au:10788": " aparā tatra ṛgvedo % yajurvedo dvijottamāḥ // LiP_1,86.51 //",
    "GP12lip_1_au:10789": " sāmavedastathātharvo $ vedaḥ sarvārthasādhakaḥ &",
    "GP12lip_1_au:10790": " śikṣā kalpo vyākaraṇaṃ % niruktaṃ chanda eva ca // LiP_1,86.52 //",
    "GP12lip_1_au:10791": " jyotiṣaṃ cāparā vidyā $ parākṣaramiti sthitam &",
    "GP12lip_1_au:10792": " tadadṛśyaṃ tadagrāhyam % agotraṃ tadavarṇakam // LiP_1,86.53 //",
    "GP12lip_1_au:10793": " tadacakṣustadaśrotraṃ $ tadapāṇi apādakam &",
    "GP12lip_1_au:10794": " tadajātamabhūtaṃ ca % tadaśabdaṃ dvijottamāḥ // LiP_1,86.54 //",
    "GP12lip_1_au:10795": " asparśaṃ tadarūpaṃ ca $ rasagandhavivarjitam &",
    "GP12lip_1_au:10796": " avyayaṃ cāpratiṣṭhaṃ ca % tannityaṃ sarvagaṃ vibhum // LiP_1,86.55 //",
    "GP12lip_1_au:10797": " mahāntaṃ tad bṛhantaṃ ca $ tadajaṃ cinmayaṃ dvijāḥ &",
    "GP12lip_1_au:10798": " aprāṇamamanaskaṃ ca % tadasnigdhamalohitam // LiP_1,86.56 //",
    "GP12lip_1_au:10799": " aprameyaṃ tadasthūlam $ adīrghaṃ tadanulbaṇam &",
    "GP12lip_1_au:10800": " ahrasvaṃ tadapāraṃ ca % tadānandaṃ tadacyutam // LiP_1,86.57 //",
    "GP12lip_1_au:10801": " anapāvṛtamadvaitaṃ $ tadanantamagocaram &",
    "GP12lip_1_au:10802": " asaṃvṛtaṃ tadātmaikaṃ % parā vidyā na cānyathā // LiP_1,86.58 //",
    "GP12lip_1_au:10803": " parāpareti kathite $ naiveha paramārthataḥ &",
    "GP12lip_1_au:10804": " ahameva jagatsarvaṃ % mayyeva sakalaṃ jagat // LiP_1,86.59 //",
    "GP12lip_1_au:10805": " matta utpadyate tiṣṭhan $ mayi mayyeva līyate &",
    "GP12lip_1_au:10806": " matto nānyaditīkṣeta % manovākpāṇibhis tathā // LiP_1,86.60 //",
    "GP12lip_1_au:10807": " sarvamātmani saṃpaśyet $ saccāsacca samāhitaḥ &",
    "GP12lip_1_au:10808": " sarvaṃ hyātmani saṃpaśyan % na bāhye kurute manaḥ // LiP_1,86.61 //",
    "GP12lip_1_au:10809": " <4 states of mind>",
    "GP12lip_1_au:10810": " adhodṛṣṭyā vitastyāṃ tu $ nābhyāmuparitiṣṭhati &",
    "GP12lip_1_au:10811": " hṛdayaṃ tadvijānīyād % viśvasyāyatanaṃ mahat // LiP_1,86.62 //",
    "GP12lip_1_au:10812": " hṛdayasyāsya madhye tu $ puṇḍarīkamavasthitam &",
    "GP12lip_1_au:10813": " dharmakandasamudbhūtaṃ % jñānanālaṃ suśobhanam // LiP_1,86.63 //",
    "GP12lip_1_au:10814": " aiśvaryāṣṭadalaṃ śvetaṃ $ paraṃ vairāgyakarṇikam &",
    "GP12lip_1_au:10815": " chidrāṇi ca diśo yasya % prāṇādyāś ca pratiṣṭhitāḥ // LiP_1,86.64 //",
    "GP12lip_1_au:10816": " prāṇādyaiścaiva saṃyuktaḥ $ paśyate bahudhā kramāt &",
    "GP12lip_1_au:10817": " daśaprāṇavahā nāḍyaḥ % pratyekaṃ munipuṅgavāḥ // LiP_1,86.65 //",
    "GP12lip_1_au:10818": " dvisaptatisahasrāṇi $ nāḍyaḥ samparikīrtitāḥ &",
    "GP12lip_1_au:10819": " netrasthaṃ jāgrataṃ vidyāt % kaṇṭhe svapnaṃ samādiśet // LiP_1,86.66 //",
    "GP12lip_1_au:10820": " suṣuptaṃ hṛdayasthaṃ tu $ turīyaṃ mūrdhani sthitam &",
    "GP12lip_1_au:10821": " jāgre brahmā ca viṣṇuś ca % svapne caiva yathākramāt // LiP_1,86.67 //",
    "GP12lip_1_au:10822": " īśvarastu suṣupte tu $ turīye ca maheśvaraḥ &",
    "GP12lip_1_au:10823": " vadanty evam athānye 'pi % samastakaraṇaiḥ pumān // LiP_1,86.68 //",
    "GP12lip_1_au:10824": " vartamānastadā tasya $ jāgradityabhidhīyate &",
    "GP12lip_1_au:10825": " manobuddhir ahaṅkāraṃ % cittaṃ ceti catuṣṭayam // LiP_1,86.69 //",
    "GP12lip_1_au:10826": " yadā vyavasthitastvetaiḥ $ svapna ityabhidhīyate &",
    "GP12lip_1_au:10827": " karaṇāni vilīnāni % yadā svātmani suvratāḥ // LiP_1,86.70 //",
    "GP12lip_1_au:10828": " suṣuptaḥ karaṇairbhinnas $ turīyaḥ parikīrtyate &",
    "GP12lip_1_au:10829": " parasturīyātīto 'sau % śivaḥ paramakāraṇam // LiP_1,86.71 //",
    "GP12lip_1_au:10830": " jāgratsvapnasuṣuptiś ca $ turīyaṃ cādhibhautikam &",
    "GP12lip_1_au:10831": " ādhyātmikaṃ ca viprendrāś % cādhidaivikamucyate // LiP_1,86.72 //",
    "GP12lip_1_au:10832": " tatsarvamaham eveti $ veditavyaṃ vijānatā &",
    "GP12lip_1_au:10833": " buddhīndriyāṇi viprendrās % tathā karmendriyāṇi ca // LiP_1,86.73 //",
    "GP12lip_1_au:10834": " manobuddhir ahaṅkāraś $ cittaṃ ceti catuṣṭayam &",
    "GP12lip_1_au:10835": " adhyātmaṃ pṛthagevedaṃ % caturdaśavidhaṃ smṛtam // LiP_1,86.74 //",
    "GP12lip_1_au:10836": " draṣṭavyaṃ caiva śrotavyaṃ $ ghrātavyaṃ ca yathākramam &",
    "GP12lip_1_au:10837": " rasitavyaṃ muniśreṣṭhāḥ % sparśitavyaṃ tathaiva ca // LiP_1,86.75 //",
    "GP12lip_1_au:10838": " mantavyaṃ caiva boddhavyam $ ahaṃkartavyameva ca &",
    "GP12lip_1_au:10839": " tathā cetayitavyaṃ ca % vaktavyaṃ munipuṅgavāḥ // LiP_1,86.76 //",
    "GP12lip_1_au:10840": " ādātavyaṃ ca gantavyaṃ $ visargāyitameva ca &",
    "GP12lip_1_au:10841": " ānanditavyamityete hy % adhibhūtamanukramāt // LiP_1,86.77 //",
    "GP12lip_1_au:10842": " ādityo 'pi diśaścaiva $ pṛthivī varuṇas tathā &",
    "GP12lip_1_au:10843": " vāyuścandras tathā brahmā % rudraḥ kṣetrajña eva ca // LiP_1,86.78 //",
    "GP12lip_1_au:10844": " agnirindras tathā viṣṇur $ mitro devaḥ prajāpatiḥ &",
    "GP12lip_1_au:10845": " ādhidaivikamevaṃ hi % caturdaśavidhaṃ kramāt // LiP_1,86.79 //",
    "GP12lip_1_au:10846": " rājñī sudarśanā caiva $ jitā saumyā yathākramam &",
    "GP12lip_1_au:10847": " moghā rudrāmṛtā satyā % madhyamā ca dvijottamāḥ // LiP_1,86.80 //",
    "GP12lip_1_au:10848": " nāḍī rāśiśukā caiva $ asurā caiva kṛttikā &",
    "GP12lip_1_au:10849": " bhāsvatī nāḍayaścaitāś % caturdaśanibandhanāḥ // LiP_1,86.81 //",
    "GP12lip_1_au:10850": " vāyavo nāḍimadhyasthā $ vāhakāś ca caturdaśa &",
    "GP12lip_1_au:10851": " prāṇo vyānastvapānaś ca % udānaś ca samānakaḥ // LiP_1,86.82 //",
    "GP12lip_1_au:10852": " vairambhaś ca tathā mukhyo hy $ antaryāmaḥ prabhañjanaḥ &",
    "GP12lip_1_au:10853": " kūrmakaś ca tathā śyenaḥ % śvetaḥ kṛṣṇas tathānilaḥ // LiP_1,86.83 //",
    "GP12lip_1_au:10854": " nāga ityeva kathitā $ vāyavaś ca caturdaśa &",
    "GP12lip_1_au:10855": " yaścakṣuḥṣvatha draṣṭavye % tathāditye ca suvratāḥ // LiP_1,86.84 //",
    "GP12lip_1_au:10856": " nāḍyāṃ prāṇe ca vijñāne tv $ ānande ca yathākramam &",
    "GP12lip_1_au:10857": " hṛdyākāśe ya etasmin % sarvasminnantare paraḥ // LiP_1,86.85 //",
    "GP12lip_1_au:10858": " ātmā ekaś ca carati $ tamupāsīta māṃ prabhum &",
    "GP12lip_1_au:10859": " ajaraṃ tamanantaṃ ca % aśokamamṛtaṃ dhruvam // LiP_1,86.86 //",
    "GP12lip_1_au:10860": " caturdaśavidheṣveva $ saṃcaratyeka eva saḥ &",
    "GP12lip_1_au:10861": " līyante tāni tatraiva % yadanyaṃ nāsti vai dvijāḥ // LiP_1,86.87 //",
    "GP12lip_1_au:10862": " eka eva hi sarvajñaḥ $ sarveśastveka eva saḥ &",
    "GP12lip_1_au:10863": " eṣa sarvādhipo devas tv % antaryāmī mahādyutiḥ // LiP_1,86.88 //",
    "GP12lip_1_au:10864": " upāsyamānaḥ sarvasya $ sarvasaukhyaḥ sanātanaḥ &",
    "GP12lip_1_au:10865": " upāsyati na caiveha % sarvasaukhyaṃ dvijottamāḥ // LiP_1,86.89 //",
    "GP12lip_1_au:10866": " upāsyamāno vedaiś ca $ śāstrairnānāvidhairapi &",
    "GP12lip_1_au:10867": " na vaiṣa vedaśāstrāṇi % sarvajño yāsyati prabhuḥ // LiP_1,86.90 //",
    "GP12lip_1_au:10868": " asyaivānnamidaṃ sarvaṃ $ na so 'nnaṃ bhavati svayam &",
    "GP12lip_1_au:10869": " svātmanā rakṣitaṃ cādyād % annabhūtaṃ na kutracit // LiP_1,86.91 //",
    "GP12lip_1_au:10870": " sarvatra prāṇināmannaṃ $ prāṇināṃ granthirasmyaham &",
    "GP12lip_1_au:10871": " praśāstā nayanaścaiva % pañcātmā sa vibhāgaśaḥ // LiP_1,86.92 //",
    "GP12lip_1_au:10872": " annamayo 'sau bhūtātmā $ cādyate hyannamucyate &",
    "GP12lip_1_au:10873": " prāṇamayaścendriyātmā % saṃkalpātmā manomayaḥ // LiP_1,86.93 //",
    "GP12lip_1_au:10874": " kālātmā soma eveha $ vijñānamaya ucyate &",
    "GP12lip_1_au:10875": " sadānandamayo bhūtvā % maheśaḥ parameśvaraḥ // LiP_1,86.94 //",
    "GP12lip_1_au:10876": " so 'ham evaṃ jagatsarvaṃ $ mayyeva sakalaṃ sthitam &",
    "GP12lip_1_au:10877": " paratantraṃ svatantre 'pi % tadabhāvādvicārataḥ // LiP_1,86.95 //",
    "GP12lip_1_au:10878": " ekatvamapi nāstyeva $ dvaitaṃ tatra kutastvaho &",
    "GP12lip_1_au:10879": " evaṃ nāstyatha martyaṃ ca % kuto 'mṛtamajodbhavaḥ // LiP_1,86.96 //",
    "GP12lip_1_au:10880": " <ajñāna = source of saṃsāra>",
    "GP12lip_1_au:10881": " nāntaḥprajño bahiḥprajño $ na cobhayagatas tathā &",
    "GP12lip_1_au:10882": " na prajñānaghanastvevaṃ % na prājño jñānapūrvakaḥ // LiP_1,86.97 //",
    "GP12lip_1_au:10883": " viditaṃ nāsti vedyaṃ ca $ nirvāṇaṃ paramārthataḥ &",
    "GP12lip_1_au:10884": " nirvāṇaṃ caiva kaivalyaṃ % niḥśreyasamanāmayam // LiP_1,86.98 //",
    "GP12lip_1_au:10885": " amṛtaṃ cākṣaraṃ brahma $ paramātmā parāparam &",
    "GP12lip_1_au:10886": " nirvikalpaṃ nirābhāsaṃ % jñānaṃ paryāyavācakam // LiP_1,86.99 //",
    "GP12lip_1_au:10887": " prasannaṃ ca yadekāgraṃ $ tadā jñānamiti smṛtam &",
    "GP12lip_1_au:10888": " ajñānamitaratsarvaṃ % nātra kāryā vicāraṇā // LiP_1,86.100 //",
    "GP12lip_1_au:10889": " itthaṃ prasannaṃ vijñānaṃ $ gurusaṃparkajaṃ dhruvam &",
    "GP12lip_1_au:10890": " rāgadveṣānṛtakrodhaṃ % kāmatṛṣṇādibhiḥ sadā // LiP_1,86.101 //",
    "GP12lip_1_au:10891": " aparāmṛṣṭamadyaiva $ vijñeyaṃ muktidaṃ tvidam &",
    "GP12lip_1_au:10892": " ajñānamalapūrvatvāt % puruṣo malinaḥ smṛtaḥ // LiP_1,86.102 //",
    "GP12lip_1_au:10893": " tatkṣayāddhi bhavenmuktir $ nānyathā janmakoṭibhiḥ &",
    "GP12lip_1_au:10894": " jñānamekaṃ vinā nāsti % puṇyapāpaparikṣayaḥ // LiP_1,86.103 //",
    "GP12lip_1_au:10895": " jñānam evābhyaset tasmān $ muktyarthaṃ brahmavittamāḥ &",
    "GP12lip_1_au:10896": " jñānābhyāsāddhi vai puṃsāṃ % buddhirbhavati nirmalā // LiP_1,86.104 //",
    "GP12lip_1_au:10897": " tasmātsadābhyasejjñānaṃ $ tanniṣṭhastatparāyaṇaḥ &",
    "GP12lip_1_au:10898": " jñānenaikena tṛptasya % tyaktasaṃgasya yoginaḥ // LiP_1,86.105 //",
    "GP12lip_1_au:10899": " kartavyaṃ nāsti viprendrā $ asti cettattvavinna ca &",
    "GP12lip_1_au:10900": " iha loke pare cāpi % kartavyaṃ nāsti tasya vai // LiP_1,86.106 //",
    "GP12lip_1_au:10901": " jīvanmukto yatas tasmād $ brahmavit paramārthataḥ &",
    "GP12lip_1_au:10902": " jñānābhyāsarato nityaṃ % jñānatattvārthavit svayam // LiP_1,86.107 //",
    "GP12lip_1_au:10903": " kartavyābhyāsamutsṛjya $ jñānamevādhigacchati &",
    "GP12lip_1_au:10904": " varṇāśramābhimānī yas % tyaktakrodho dvijottamāḥ // LiP_1,86.108 //",
    "GP12lip_1_au:10905": " anyatra ramate mūḍhaḥ $ so 'jñānī nātra saṃśayaḥ &",
    "GP12lip_1_au:10906": " saṃsāraheturajñānaṃ % saṃsārastanusaṃgrahaḥ // LiP_1,86.109 //",
    "GP12lip_1_au:10907": " mokṣahetus tathā jñānaṃ $ muktaḥ svātmanyavasthitaḥ &",
    "GP12lip_1_au:10908": " ajñāne sati viprendrāḥ % krodhādyā nātra saṃśayaḥ // LiP_1,86.110 //",
    "GP12lip_1_au:10909": " krodho harṣas tathā lobho $ moho dambho dvijottamāḥ &",
    "GP12lip_1_au:10910": " dharmādharmau hi teṣāṃ ca % tadvaśāttanusaṃgrahaḥ // LiP_1,86.111 //",
    "GP12lip_1_au:10911": " śarīre sati vai kleśaḥ $ so 'vidyāṃ saṃtyajedbudhaḥ &",
    "GP12lip_1_au:10912": " avidyāṃ vidyayā hitvā % sthitasyaiva ca yoginaḥ // LiP_1,86.112 //",
    "GP12lip_1_au:10913": " krodhādyā nāśamāyānti $ dharmādharmau ca vai dvijāḥ &",
    "GP12lip_1_au:10914": " tatkṣayācca śarīreṇa % na punaḥ samprayujyate // LiP_1,86.113 //",
    "GP12lip_1_au:10915": " sa eva muktaḥ saṃsārād $ duḥkhatrayavivarjitaḥ &",
    "GP12lip_1_au:10916": " evaṃ jñānaṃ vinā nāsti % dhyānaṃ dhyātur dvijarṣabhāḥ // LiP_1,86.114 //",
    "GP12lip_1_au:10917": " jñānaṃ gurorhi saṃparkān $ na vācā paramārthataḥ &",
    "GP12lip_1_au:10918": " caturvyūhamiti jñātvā % dhyātā dhyānaṃ samabhyaset // LiP_1,86.115 //",
    "GP12lip_1_au:10919": " sahajāgantukaṃ pāpam $ asthivāgudbhavaṃ tathā &",
    "GP12lip_1_au:10920": " jñānāgnirdahate kṣipraṃ % śuṣkendhanam ivānalaḥ // LiP_1,86.116 //",
    "GP12lip_1_au:10921": " jñānātparataraṃ nāsti $ sarvapāpavināśanam &",
    "GP12lip_1_au:10922": " abhyasecca sadā jñānaṃ % sarvasaṃgavivarjitaḥ // LiP_1,86.117 //",
    "GP12lip_1_au:10923": " jñāninaḥ sarvapāpāni $ jīryante nātra saṃśayaḥ &",
    "GP12lip_1_au:10924": " krīḍannapi na lipyeta % pāpairnānāvidhairapi // LiP_1,86.118 //",
    "GP12lip_1_au:10925": " <importance of dhyāna>",
    "GP12lip_1_au:10926": " jñānaṃ yathā tathā dhyānaṃ $ tasmāddhyānaṃ samabhyaset &",
    "GP12lip_1_au:10927": " dhyānaṃ nirviṣayaṃ proktam % ādau saviṣayaṃ tathā // LiP_1,86.119 //",
    "GP12lip_1_au:10928": " ṣaṭprakāraṃ samabhyasya $ catuḥṣaḍdaśabhis tathā &",
    "GP12lip_1_au:10929": " tathā dvādaśadhā caiva % punaḥ ṣoḍaśadhā kramāt // LiP_1,86.120 //",
    "GP12lip_1_au:10930": " dvidhābhyasya ca yogīndro $ mucyate nātra saṃśayaḥ &",
    "GP12lip_1_au:10931": " śuddhajāṃbūnadākāraṃ % vidhūmāṅgārasannibham // LiP_1,86.121 //",
    "GP12lip_1_au:10932": " pītaṃ raktaṃ sitaṃ vidyut $ koṭikoṭisamaprabham &",
    "GP12lip_1_au:10933": " athavā brahmarandhrasthaṃ % cittaṃ kṛtvā prayatnataḥ // LiP_1,86.122 //",
    "GP12lip_1_au:10934": " na sitaṃ vāsitaṃ pītaṃ $ na smared brahmavid bhavet &",
    "GP12lip_1_au:10935": " ahiṃsakaḥ satyavādī % asteyī sarvayatnataḥ // LiP_1,86.123 //",
    "GP12lip_1_au:10936": " parigrahavinirmukto $ brahmacārī dṛḍhavrataḥ &",
    "GP12lip_1_au:10937": " saṃtuṣṭaḥ śaucasampannaḥ % svādhyāyanirataḥ sadā // LiP_1,86.124 //",
    "GP12lip_1_au:10938": " madraktaścābhyaseddhyānaṃ $ gurusaṃparkajaṃ dhruvam &",
    "GP12lip_1_au:10939": " na budhyati tathā dhyātā % sthāpya cittaṃ dvijottamāḥ // LiP_1,86.125 //",
    "GP12lip_1_au:10940": " na cābhimanyate yogī $ na paśyati samantataḥ &",
    "GP12lip_1_au:10941": " na ghrāti na śṛṇotyeva % līnaḥ svātmani yaḥ svayam // LiP_1,86.126 //",
    "GP12lip_1_au:10942": " na ca sparśaṃ vijānāti $ sa vai samarasaḥ smṛtaḥ &",
    "GP12lip_1_au:10943": " pārthive paṭale brahmā % vāritattve hariḥ svayam // LiP_1,86.127 //",
    "GP12lip_1_au:10944": " vāhneye kālarudrākhyo $ vāyutattve maheśvaraḥ &",
    "GP12lip_1_au:10945": " suṣire sa śivaḥ sākṣāt % kramādevaṃ vicintayet // LiP_1,86.128 //",
    "GP12lip_1_au:10946": " kṣitau śarvaḥ smṛto devo hy $ apāṃ bhava iti smṛtaḥ &",
    "GP12lip_1_au:10947": " rudra eva tathā vahnau % ugro vāyau vyavasthitaḥ // LiP_1,86.129 //",
    "GP12lip_1_au:10948": " bhīmaḥ suṣiranāke 'sau $ bhāskare maṇḍale sthitaḥ &",
    "GP12lip_1_au:10949": " īśānaḥ somabimbe ca % mahādeva iti smṛtaḥ // LiP_1,86.130 //",
    "GP12lip_1_au:10950": " puṃsāṃ paśupatirdevaś $ cāṣṭadhāhaṃ vyavasthitaḥ &",
    "GP12lip_1_au:10951": " kāṭhinyaṃ yattanau sarvaṃ % pārthivaṃ parigīyate // LiP_1,86.131 //",
    "GP12lip_1_au:10952": " āpyaṃ dravamiti proktaṃ $ varṇākhyo vahnirucyate &",
    "GP12lip_1_au:10953": " yatsaṃcarati tadvāyuḥ % suṣiraṃ yaddvijottamāḥ // LiP_1,86.132 //",
    "GP12lip_1_au:10954": " tadākāśaṃ ca vijñānaṃ $ śabdajaṃ vyomasaṃbhavam &",
    "GP12lip_1_au:10955": " tathaiva viprā vijñānaṃ % sparśākhyaṃ vāyusaṃbhavam // LiP_1,86.133 //",
    "GP12lip_1_au:10956": " rūpaṃ vāhneyamityuktam $ āpyaṃ rasamayaṃ dvijāḥ &",
    "GP12lip_1_au:10957": " gandhākhyaṃ pārthivaṃ bhūyaś % cintayedbhāskaraṃ kramāt // LiP_1,86.134 //",
    "GP12lip_1_au:10958": " netre ca dakṣiṇe vāme $ somaṃ hṛdi vibhuṃ dvijāḥ &",
    "GP12lip_1_au:10959": " ājānu pṛthivītattvam % ānābher vārimaṇḍalam // LiP_1,86.135 //",
    "GP12lip_1_au:10960": " ākaṇṭhaṃ vahnitattvaṃ syāl $ lalāṭāntaṃ dvijottamāḥ &",
    "GP12lip_1_au:10961": " vāyavyaṃ vai lalāṭādyaṃ % vyomākhyaṃ vā śikhāgrakam // LiP_1,86.136 //",
    "GP12lip_1_au:10962": " haṃsākhyaṃ ca tato brahma $ vyomnaścordhvaṃ tataḥ param &",
    "GP12lip_1_au:10963": " vyomākhyo vyomamadhyastho hy % ayaṃ prāthamikaḥ smaret // LiP_1,86.137 //",
    "GP12lip_1_au:10964": " na jīvaḥ prakṛtiḥ sattvaṃ $ rajaścātha tamaḥ punaḥ &",
    "GP12lip_1_au:10965": " mahāṃstathābhimānaś ca % tanmātrāṇīndriyāṇi ca // LiP_1,86.138 //",
    "GP12lip_1_au:10966": " vyomādīni ca bhūtāni $ naiveha paramārthataḥ &",
    "GP12lip_1_au:10967": " vyāpya tiṣṭhadyato viśvaṃ % sthāṇurityabhidhīyate // LiP_1,86.139 //",
    "GP12lip_1_au:10968": " udeti sūryo bhītaś ca $ pavate vāta eva ca &",
    "GP12lip_1_au:10969": " dyotate candramā vahnir % jvalatyāpo vahanti ca // LiP_1,86.140 //",
    "GP12lip_1_au:10970": " dadhāti bhūmirākāśam $ avakāśaṃ dadāti ca &",
    "GP12lip_1_au:10971": " tadājñayā tataṃ sarvaṃ % tasmādvai cintayeddvijāḥ // LiP_1,86.141 //",
    "GP12lip_1_au:10972": " tenaivādhiṣṭhitaṃ tasmād $ etatsarvaṃ dvijottamāḥ &",
    "GP12lip_1_au:10973": " sarvarūpamayaḥ śarva % iti matvā smaredbhavam // LiP_1,86.142 //",
    "GP12lip_1_au:10974": " saṃsāraviṣataptānāṃ $ jñānadhyānāmṛtena vai &",
    "GP12lip_1_au:10975": " pratīkāraḥ samākhyāto % nānyathā dvijasattamāḥ // LiP_1,86.143 //",
    "GP12lip_1_au:10976": " jñānaṃ dharmodbhavaṃ sākṣāj $ jñānād vairāgyasaṃbhavaḥ &",
    "GP12lip_1_au:10977": " vairāgyātparamaṃ jñānaṃ % paramārthaprakāśakam // LiP_1,86.144 //",
    "GP12lip_1_au:10978": " jñānavairāgyayuktasya $ yogasiddhirdvijottamāḥ &",
    "GP12lip_1_au:10979": " yogasiddhyā vimuktiḥ syāt % sattvaniṣṭhasya nānyathā // LiP_1,86.145 //",
    "GP12lip_1_au:10980": " tamovidyāpadacchannaṃ $ citraṃ yatpadamavyayam &",
    "GP12lip_1_au:10981": " sattvaśaktiṃ samāsthāya % śivamabhyarcayeddvijāḥ // LiP_1,86.146 //",
    "GP12lip_1_au:10982": " yaḥ sattvaniṣṭho madbhakto $ madarcanaparāyaṇaḥ &",
    "GP12lip_1_au:10983": " sarvato dharmaniṣṭhaś ca % sadotsāhī samāhitaḥ // LiP_1,86.147 //",
    "GP12lip_1_au:10984": " sarvadvandvasaho dhīraḥ $ sarvabhūtahite rataḥ &",
    "GP12lip_1_au:10985": " ṛjusvabhāvaḥ satataṃ % svasthacitto mṛduḥ sadā // LiP_1,86.148 //",
    "GP12lip_1_au:10986": " amānī buddhimāñchāntas $ tyaktaspardho dvijottamāḥ &",
    "GP12lip_1_au:10987": " sadā mumukṣurdharmajñaḥ % svātmalakṣaṇalakṣaṇaḥ // LiP_1,86.149 //",
    "GP12lip_1_au:10988": " ṛṇatrayavinirmuktaḥ $ pūrvajanmani puṇyabhāk &",
    "GP12lip_1_au:10989": " jarāyukto dvijo bhūtvā % śraddhayā ca guroḥ kramāt // LiP_1,86.150 //",
    "GP12lip_1_au:10990": " anyathā vāpi śuśrūṣāṃ $ kṛtvā kṛtrimavarjitaḥ &",
    "GP12lip_1_au:10991": " svargalokamanuprāpya % bhuktvā bhogānanukramāt // LiP_1,86.151 //",
    "GP12lip_1_au:10992": " āsādya bhārataṃ varṣaṃ $ brahmavijjāyate dvijāḥ &",
    "GP12lip_1_au:10993": " saṃparkājjñānamāsādya % jñānino yogavidbhavet // LiP_1,86.152 //",
    "GP12lip_1_au:10994": " kramo 'yaṃ malapūrṇasya $ jñānaprāpterdvijottamāḥ &",
    "GP12lip_1_au:10995": " tasmādanena mārgeṇa % tyaktasaṃgo dṛḍhavrataḥ // LiP_1,86.153 //",
    "GP12lip_1_au:10996": " saṃsārakālakūṭākhyān $ mucyate munipuṅgavāḥ &",
    "GP12lip_1_au:10997": " evaṃ saṃkṣepataḥ proktaṃ % mayā yuṣmākamacyutam // LiP_1,86.154 //",
    "GP12lip_1_au:10998": " jñānasyaiveha māhātmyaṃ $ prasaṃgādiha śobhanam &",
    "GP12lip_1_au:10999": " evaṃ pāśupataṃ yogaṃ % kathitaṃ tvīśvareṇa tu // LiP_1,86.155 //",
    "GP12lip_1_au:11000": " na deyaṃ yasya kasyāpi $ śivoktaṃ munipuṅgavāḥ &",
    "GP12lip_1_au:11001": " dātavyaṃ yogine nityaṃ % bhasmaniṣṭhāya supriyam // LiP_1,86.156 //",
    "GP12lip_1_au:11002": " yaḥ paṭhecchṛṇuyādvāpi $ saṃsāraśamanaṃ naraḥ &",
    "GP12lip_1_au:11003": " sa yāti brahmasāyujyaṃ % nātra kāryā vicāraṇā // LiP_1,86.157 //",
    "GP12lip_1_au:11004": " iti śrīliṅgamahāpurāṇe pūrvabhāge saṃsāraviṣakathanaṃ nāma ṣaḍaśītitamo",
    "GP12lip_1_au:11005": " 'dhyāyaḥ",
    "GP12lip_1_au:11006": " LiP, 1, 87",
    "GP12lip_1_au:11007": " sūta uvāca niśamya te mahāprājñāḥ $ kumārādyāḥ pinākinam &",
    "GP12lip_1_au:11008": " procuḥ praṇamya vai bhītāḥ % prasannaṃ parameśvaram // LiP_1,87.1 //",
    "GP12lip_1_au:11009": " evaṃ cedanayā devyā $ haimavatyā maheśvara &",
    "GP12lip_1_au:11010": " krīḍase vividhairbhogaiḥ % kathaṃ vaktumihārhasi // LiP_1,87.2 //",
    "GP12lip_1_au:11011": " sūta uvāca evamuktaḥ prahasyeśaḥ $ pinākī nīlalohitaḥ &",
    "GP12lip_1_au:11012": " prāha tām aṃbikāṃ prekṣya % praṇipatya sthitān dvijān // LiP_1,87.3 //",
    "GP12lip_1_au:11013": " bandhamokṣau na caiveha $ mama svecchā śarīriṇaḥ &",
    "GP12lip_1_au:11014": " akartajñaḥ paśurjīvo % vibhurbhoktā hyaṇuḥ pumān // LiP_1,87.4 //",
    "GP12lip_1_au:11015": " māyī ca māyayā baddhaḥ $ karmabhir yujyate tu saḥ &",
    "GP12lip_1_au:11016": " jñānaṃ dhyānaṃ ca bandhaś ca % mokṣo nāstyātmano dvijāḥ // LiP_1,87.5 //",
    "GP12lip_1_au:11017": " yadaivaṃ mayi vidvān yas $ tasyāpi na ca sarvataḥ &",
    "GP12lip_1_au:11018": " eṣā vidyā hyahaṃ vedyaḥ % prajñaiṣā ca śrutiḥ smṛtiḥ // LiP_1,87.6 //",
    "GP12lip_1_au:11019": " dhṛtireṣā mayā niṣṭhā $ jñānaśaktiḥ kriyā tathā &",
    "GP12lip_1_au:11020": " icchākhyā ca tathā hyājñā % dve vidye na ca saṃśayaḥ // LiP_1,87.7 //",
    "GP12lip_1_au:11021": " na hyeṣā prakṛtirjaivī $ vikṛtiś ca vicārataḥ &",
    "GP12lip_1_au:11022": " vikāro naiva māyaiṣā % sadasadvyaktivarjitā // LiP_1,87.8 //",
    "GP12lip_1_au:11023": " purā mamājñā madvaktrāt $ samutpannā sanātanī &",
    "GP12lip_1_au:11024": " pañcavaktrā mahābhāgā % jagatāmabhayapradā // LiP_1,87.9 //",
    "GP12lip_1_au:11025": " tāmājñāṃ sampraviśyāhaṃ $ cintayan jagatāṃ hitam &",
    "GP12lip_1_au:11026": " saptaviṃśatprakāreṇa % sarvaṃ vyāpyānayā śivaḥ // LiP_1,87.10 //",
    "GP12lip_1_au:11027": " tadāprabhṛti vai mokṣa- $ pravṛttirdvijasattamāḥ &",
    "GP12lip_1_au:11028": " sūta uvāca evamuktvā tadāpaśyad % bhavānīṃ parameśvaraḥ // LiP_1,87.11 //",
    "GP12lip_1_au:11029": " bhavānī ca tamālokya $ māyāmaharadavyayā &",
    "GP12lip_1_au:11030": " te māyāmalanirmuktā % munayaḥ prekṣya pārvatīm // LiP_1,87.12 //",
    "GP12lip_1_au:11031": " prītā babhūvurmuktāś ca $ tasmādeṣā parā gatiḥ &",
    "GP12lip_1_au:11032": " umāśaṅkarayorbhedo % nāstyeva paramārthataḥ // LiP_1,87.13 //",
    "GP12lip_1_au:11033": " dvidhāsau rūpamāsthāya $ sthita eva na saṃśayaḥ &",
    "GP12lip_1_au:11034": " yadā vidvānasaṃgaḥ syād % ājñayā parameṣṭhinaḥ // LiP_1,87.14 //",
    "GP12lip_1_au:11035": " tadā muktiḥ kṣaṇādeva $ nānyathā karmakoṭibhiḥ &",
    "GP12lip_1_au:11036": " kramo 'vivakṣito bhūta- % vivṛddhaḥ parameṣṭhinaḥ // LiP_1,87.15 //",
    "GP12lip_1_au:11037": " prasādena kṣaṇānmuktiḥ $ pratijñaiṣā na saṃśayaḥ &",
    "GP12lip_1_au:11038": " garbhastho jāyamāno vā % bālo vā taruṇo 'pi vā // LiP_1,87.16 //",
    "GP12lip_1_au:11039": " vṛddho vā mucyate jantuḥ $ prasādātparameṣṭhinaḥ &",
    "GP12lip_1_au:11040": " aṇḍajaś codbhijjo vāpi % svedajo vāpi mucyate // LiP_1,87.17 //",
    "GP12lip_1_au:11041": " prasādāddevadevasya $ nātra kāryā vicāraṇā &",
    "GP12lip_1_au:11042": " eṣa eva jagannātho % bandhamokṣakaraḥ śivaḥ // LiP_1,87.18 //",
    "GP12lip_1_au:11043": " bhūrbhūvaḥsvarmahaś caiva $ janaḥ sākṣāttapaḥ svayam &",
    "GP12lip_1_au:11044": " satyalokas tathāṇḍānāṃ % koṭikoṭiśatāni ca // LiP_1,87.19 //",
    "GP12lip_1_au:11045": " vigrahaṃ devadevasya $ tathāṇḍāvaraṇāṣṭakam &",
    "GP12lip_1_au:11046": " saptadvīpeṣu sarveṣu % parvateṣu vaneṣu ca // LiP_1,87.20 //",
    "GP12lip_1_au:11047": " samudreṣu ca sarveṣu $ vāyuskandheṣu sarvataḥ &",
    "GP12lip_1_au:11048": " tathānyeṣu ca lokeṣu % vasanti ca carācarāḥ // LiP_1,87.21 //",
    "GP12lip_1_au:11049": " sarve bhavāṃśajā nūnaṃ $ gatistveṣāṃ sa eva vai &",
    "GP12lip_1_au:11050": " sarvo rudro namastasmai % puruṣāya mahātmane // LiP_1,87.22 //",
    "GP12lip_1_au:11051": " viśvaṃ bhūtaṃ tathā jātaṃ $ bahudhā rudra eva saḥ &",
    "GP12lip_1_au:11052": " rudrājñaiṣā sthitā devī hy % anayā muktiraṃbikā // LiP_1,87.23 //",
    "GP12lip_1_au:11053": " ityevaṃ khecarāḥ siddhā $ jajalpuḥ prītamānasāḥ &",
    "GP12lip_1_au:11054": " yadāvalokya tān sarvān % prasādādanayāṃbikā // LiP_1,87.24 //",
    "GP12lip_1_au:11055": " tadā tiṣṭhanti sāyujyaṃ $ prāptāste khecarāḥ prabhoḥ // LiP_1,87.25 //",
    "GP12lip_1_au:11056": " iti śrīliṅgamahāpurāṇe pūrvabhāge munimohaśamanaṃ nāma saptāśītitamo",
    "GP12lip_1_au:11057": " 'dhyāyaḥ",
    "GP12lip_1_au:11058": " LiP, 1, 88",
    "GP12lip_1_au:11059": " ṛṣaya ūcuḥ kena yogena vai sūta $ guṇaprāptiḥ satāmiha &",
    "GP12lip_1_au:11060": " aṇimādiguṇopetā % bhavantyeveha yoginaḥ \\",
    "GP12lip_1_au:11061": " tatsarvaṃ vistarātsūta vaktumarhasi sāṃpratam // LiP_1,88.1 //",
    "GP12lip_1_au:11062": " sūta uvāca ata ūrdhvaṃ pravakṣyāmi $ yogaṃ paramadurlabham &",
    "GP12lip_1_au:11063": " pañcadhā saṃsmaredādau % sthāpya citte sanātanam // LiP_1,88.2 //",
    "GP12lip_1_au:11064": " kalpayeccāsanaṃ padmaṃ $ somasūryāgnisaṃyutam &",
    "GP12lip_1_au:11065": " ṣaḍviṃśacchaktisaṃyuktam % aṣṭadhā ca dvijottamāḥ // LiP_1,88.3 //",
    "GP12lip_1_au:11066": " tataḥ ṣoḍaśadhā caiva $ punardvādaśadhā dvijāḥ &",
    "GP12lip_1_au:11067": " smarec ca tat tathā madhye % devyā devam umāpatim // LiP_1,88.4 //",
    "GP12lip_1_au:11068": " aṣṭaśaktisamāyuktam $ aṣṭamūrtimajaṃ prabhum &",
    "GP12lip_1_au:11069": " tābhiścāṣṭavidhā rudrāś % catuḥṣaṣṭividhāḥ punaḥ // LiP_1,88.5 //",
    "GP12lip_1_au:11070": " śaktayaś ca tathā sarvā $ guṇāṣṭakasamanvitāḥ &",
    "GP12lip_1_au:11071": " evaṃ smaretkrameṇaiva % labdhvā jñānamanuttamam // LiP_1,88.6 //",
    "GP12lip_1_au:11072": " evaṃ pāśupataṃ yogaṃ $ mokṣasiddhipradāyakam &",
    "GP12lip_1_au:11073": " tasyāṇimādayo viprā % nānyathā karmakoṭibhiḥ // LiP_1,88.7 //",
    "GP12lip_1_au:11074": " <aiśvarya>",
    "GP12lip_1_au:11075": " tatrāṣṭaguṇamaiśvaryaṃ $ yogināṃ samudāhṛtam &",
    "GP12lip_1_au:11076": " tatsarvaṃ kramayogena hy % ucyamānaṃ nibodhata // LiP_1,88.8 //",
    "GP12lip_1_au:11077": " aṇimā laghimā caiva $ mahimā prāptireva ca &",
    "GP12lip_1_au:11078": " prākāmyaṃ caiva sarvatra % īśitvaṃ caiva sarvataḥ // LiP_1,88.9 //",
    "GP12lip_1_au:11079": " vaśitvamatha sarvatra $ yatra kāmāvasāyitā &",
    "GP12lip_1_au:11080": " taccāpi trividhaṃ jñeyam % aiśvaryaṃ sārvakāmikam // LiP_1,88.10 //",
    "GP12lip_1_au:11081": " sāvadyaṃ niravadyaṃ ca $ sūkṣmaṃ caiva pravartate &",
    "GP12lip_1_au:11082": " sāvadyaṃ nāma yattatra % pañcabhūtātmakaṃ smṛtam // LiP_1,88.11 //",
    "GP12lip_1_au:11083": " indriyāṇi manaścaiva $ ahaṅkāraś ca yaḥ smṛtaḥ &",
    "GP12lip_1_au:11084": " tatra sūkṣmapravṛttistu % pañcabhūtātmikā punaḥ // LiP_1,88.12 //",
    "GP12lip_1_au:11085": " indriyāṇi manaścitta- $ buddhyahaṅkārasaṃjñitam &",
    "GP12lip_1_au:11086": " tathā sarvamayaṃ caiva % ātmasthā khyātireva ca // LiP_1,88.13 //",
    "GP12lip_1_au:11087": " saṃyoga eva trividhaḥ $ sūkṣmeṣveva pravartate &",
    "GP12lip_1_au:11088": " punaraṣṭaguṇaścāpi % sūkṣmeṣveva vidhīyate // LiP_1,88.14 //",
    "GP12lip_1_au:11089": " tasya rūpaṃ pravakṣyāmi $ yathāha bhagavānprabhuḥ &",
    "GP12lip_1_au:11090": " trailokye sarvabhūteṣu % yathāsya niyamaḥ smṛtaḥ // LiP_1,88.15 //",
    "GP12lip_1_au:11091": " aṇimādyaṃ tathāvyaktaṃ $ sarvatraiva pratiṣṭhitam &",
    "GP12lip_1_au:11092": " trailokye sarvabhūtānāṃ % duṣprāpyaṃ samudāhṛtam // LiP_1,88.16 //",
    "GP12lip_1_au:11093": " tat tasya bhavati prāpyaṃ $ prathamaṃ yogināṃ balam &",
    "GP12lip_1_au:11094": " laṅghanaṃ plavanaṃ loke % rūpamasya sadā bhavet // LiP_1,88.17 //",
    "GP12lip_1_au:11095": " śīghratvaṃ sarvabhūteṣu $ dvitīyaṃ tu padaṃ smṛtam &",
    "GP12lip_1_au:11096": " trailokye sarvabhūtānāṃ % mahimnā caiva vanditam // LiP_1,88.18 //",
    "GP12lip_1_au:11097": " mahitvaṃ cāpi loke 'smiṃs $ tṛtīyo yoga ucyate &",
    "GP12lip_1_au:11098": " trailokye sarvabhūteṣu % yatheṣṭagamanaṃ smṛtam // LiP_1,88.19 //",
    "GP12lip_1_au:11099": " prākāmān viṣayān bhuṅkte $ tathāpratihataḥ kvacit &",
    "GP12lip_1_au:11100": " trailokye sarvabhūtānāṃ % sukhaduḥkhaṃ pravartate // LiP_1,88.20 //",
    "GP12lip_1_au:11101": " īśo bhavati sarvatra $ pravibhāgena yogavit &",
    "GP12lip_1_au:11102": " vaśyāni cāsya bhūtāni % trailokye sacarācare // LiP_1,88.21 //",
    "GP12lip_1_au:11103": " icchayā tasya rūpāṇi $ bhavanti na bhavanti ca &",
    "GP12lip_1_au:11104": " yatra kāmāvasāyitvaṃ % trailokye sacarācare // LiP_1,88.22 //",
    "GP12lip_1_au:11105": " śabdaḥ sparśo raso gandho $ rūpaṃ caiva manas tathā &",
    "GP12lip_1_au:11106": " pravartante 'sya cecchāto % na bhavanti yathecchayā // LiP_1,88.23 //",
    "GP12lip_1_au:11107": " <yogin is freed from attachment>",
    "GP12lip_1_au:11108": " na jāyate na mriyate $ chidyate na ca bhidyate &",
    "GP12lip_1_au:11109": " na dahyate na muhyeta % līyate na ca lipyate // LiP_1,88.24 //",
    "GP12lip_1_au:11110": " na kṣīyate na kṣarati $ khidyate na kadācana &",
    "GP12lip_1_au:11111": " kriyate vā na sarvatra % tathā vikriyate na ca // LiP_1,88.25 //",
    "GP12lip_1_au:11112": " agandharasarūpastu $ asparśaḥ śabdavarjitaḥ &",
    "GP12lip_1_au:11113": " avarṇo hyasvaraś caiva % asavarṇastu karhicit // LiP_1,88.26 //",
    "GP12lip_1_au:11114": " sa bhuṅkte viṣayāṃścaiva $ viṣayairna ca yujyate &",
    "GP12lip_1_au:11115": " aṇutvāttu paraḥ sūkṣmaḥ % sūkṣmatvād apavargikaḥ // LiP_1,88.27 //",
    "GP12lip_1_au:11116": " vyāpakastvapavargācca $ vyāpakātpuruṣaḥ smṛtaḥ &",
    "GP12lip_1_au:11117": " puruṣaḥ sūkṣmabhāvāttu % aiśvarye parame sthitaḥ // LiP_1,88.28 //",
    "GP12lip_1_au:11118": " guṇottaramathaiśvarye $ sarvataḥ sūkṣmamucyate &",
    "GP12lip_1_au:11119": " aiśvaryaṃ cāpratīghātaṃ % prāpya yogamanuttamam // LiP_1,88.29 //",
    "GP12lip_1_au:11120": " apavargaṃ tato gacchet $ sūkṣmaṃ tatparamaṃ padam &",
    "GP12lip_1_au:11121": " evaṃ pāśupataṃ yogaṃ % jñātavyaṃ munipuṅgavāḥ // LiP_1,88.30 //",
    "GP12lip_1_au:11122": " svargāpavargaphaladaṃ $ śivasāyujyakāraṇam &",
    "GP12lip_1_au:11123": " athavā gatavijñāno % rāgātkarma samācaret // LiP_1,88.31 //",
    "GP12lip_1_au:11124": " rājasaṃ tāmasaṃ vāpi $ bhuktvā tatraiva mucyate &",
    "GP12lip_1_au:11125": " <brahman guarantees liberation>",
    "GP12lip_1_au:11126": " tathā sukṛtakarmā tu % phalaṃ svarge samaśnute // LiP_1,88.32 //",
    "GP12lip_1_au:11127": " tasmātsthānātpunaḥ śreṣṭho $ mānuṣyamupapadyate &",
    "GP12lip_1_au:11128": " tasmādbrahma paraṃ saukhyaṃ % brahma śāśvatam uttamam // LiP_1,88.33 //",
    "GP12lip_1_au:11129": " brahma eva hi seveta $ brahmaiva hi paraṃ sukham &",
    "GP12lip_1_au:11130": " pariśramo hi yajñānāṃ % mahatārthena vartate // LiP_1,88.34 //",
    "GP12lip_1_au:11131": " bhūyo mṛtyuvaśaṃ yāti $ tasmānmokṣaḥ paraṃ sukham &",
    "GP12lip_1_au:11132": " athavā dhyānasaṃyukto % brahmatattvaparāyaṇaḥ // LiP_1,88.35 //",
    "GP12lip_1_au:11133": " na tu cyāvayituṃ śakyo $ manvantaraśatairapi &",
    "GP12lip_1_au:11134": " dṛṣṭvā tu puruṣaṃ divyaṃ % viśvākhyaṃ viśvatomukham // LiP_1,88.36 //",
    "GP12lip_1_au:11135": " viśvapādaśirogrīvaṃ $ viśveśaṃ viśvarūpiṇam &",
    "GP12lip_1_au:11136": " viśvagandhaṃ viśvamālyaṃ % viśvāṃbaradharaṃ prabhum // LiP_1,88.37 //",
    "GP12lip_1_au:11137": " gobhir mahīṃ saṃpatate patatriṇo $ naivaṃ bhūyo janayatyevameva &",
    "GP12lip_1_au:11138": " kaviṃ purāṇam anuśāsitāraṃ % sūkṣmācca sūkṣmaṃ mahato mahāntam //",
    "GP12lip_1_au:11139": " yogena paśyenna ca cakṣuṣā punar $ nirindriyaṃ puruṣaṃ rukmavarṇam &",
    "GP12lip_1_au:11140": " aliṅginaṃ nirguṇaṃ cetanaṃ ca % nityaṃ sadā sarvagaṃ sarvasāram //",
    "GP12lip_1_au:11141": " paśyanti yuktyā hyacalaprakāśaṃ tadbhāvitāstejasā dīpyamānam /*",
    "GP12lip_1_au:11142": " apāṇipādodarapārśvajihvo hyatīndriyo vāpi susūkṣma ekaḥ // LiP_1,88.40 //*",
    "GP12lip_1_au:11143": " paśyatyacakṣuḥ sa śṛṇotyakarṇo na cāstyabuddhaṃ na ca buddhir asti /*",
    "GP12lip_1_au:11144": " sa veda sarvaṃ na ca sarvavedyaṃ tamāhuragryaṃ puruṣaṃ mahāntam //",
    "GP12lip_1_au:11145": " acetanāṃ sarvagatāṃ $ sūkṣmāṃ prasavadharmiṇīm &",
    "GP12lip_1_au:11146": " prakṛtiṃ sarvabhūtānāṃ % yuktāḥ paśyanti yoginaḥ // LiP_1,88.42 //",
    "GP12lip_1_au:11147": " sarvataḥ pāṇipādaṃ tat $ sarvato 'kṣiśiromukham &",
    "GP12lip_1_au:11148": " sarvataḥ śrutimal loke % sarvamāvṛtya tiṣṭhati // LiP_1,88.43 //",
    "GP12lip_1_au:11149": " yukto yogena ceśānaṃ $ sarvataś ca sanātanam &",
    "GP12lip_1_au:11150": " puruṣaṃ sarvabhūtānāṃ % taṃ vidvānna vimuhyati // LiP_1,88.44 //",
    "GP12lip_1_au:11151": " bhūtātmānaṃ mahātmānaṃ $ paramātmānamavyayam &",
    "GP12lip_1_au:11152": " sarvātmānaṃ paraṃ brahma % tadvai dhyātā na muhyati // LiP_1,88.45 //",
    "GP12lip_1_au:11153": " pavano hi yathā grāhyo $ vicaransarvamūrtiṣu &",
    "GP12lip_1_au:11154": " puri śete sudurgrāhyas % tasmātpuruṣa ucyate // LiP_1,88.46 //",
    "GP12lip_1_au:11155": " <development of an embryo>",
    "GP12lip_1_au:11156": " atha celluptadharmā tu $ sāvaśeṣaiḥ svakarmabhiḥ &",
    "GP12lip_1_au:11157": " tatastu brahmagarbhe vai % śukraśoṇitasaṃyute // LiP_1,88.47 //",
    "GP12lip_1_au:11158": " strīpuṃsoḥ saṃprayoge hi $ jāyate hi tataḥ prabhuḥ &",
    "GP12lip_1_au:11159": " tatastu garbhakālena % kalalaṃ nāma jāyate // LiP_1,88.48 //",
    "GP12lip_1_au:11160": " kālena kalalaṃ cāpi $ budbudaṃ samprajāyate &",
    "GP12lip_1_au:11161": " mṛtpiṇḍastu yathā cakre % cakrāvartena pīḍitaḥ // LiP_1,88.49 //",
    "GP12lip_1_au:11162": " hastābhyāṃ kriyamāṇastu $ biṃbatvamanugacchati &",
    "GP12lip_1_au:11163": " evamādhyātmikairyuktā % vāyunā saṃprapūritaḥ // LiP_1,88.50 //",
    "GP12lip_1_au:11164": " yadi yoniṃ vimuñcāmi $ tatprapadye maheśvaram &",
    "GP12lip_1_au:11165": " yāvaddhi vaiṣṇavo vāyur % jātamātraṃ na saṃspṛśet // LiP_1,88.51 //",
    "GP12lip_1_au:11166": " tāvatkālaṃ mahādevam $ arcayāmīti cintayet &",
    "GP12lip_1_au:11167": " jāyate mānuṣastatra % yathārūpaṃ yathāvayaḥ // LiP_1,88.52 //",
    "GP12lip_1_au:11168": " vāyuḥ saṃbhavate khāttu $ vātādbhavati vai jalam &",
    "GP12lip_1_au:11169": " jalāt sambhavati prāṇaḥ % prāṇācchukraṃ vivardhate // LiP_1,88.53 //",
    "GP12lip_1_au:11170": " raktabhāgās trayastriṃśad $ retobhāgāś caturdaśa &",
    "GP12lip_1_au:11171": " bhāgato 'rdhaphalaṃ kṛtvā % tato garbho niṣicyate // LiP_1,88.54 //",
    "GP12lip_1_au:11172": " tatastu garbhasaṃyuktaḥ $ pañcabhir vāyubhir vṛtaḥ &",
    "GP12lip_1_au:11173": " pituḥ śarīrātpratyaṅgaṃ % rūpamasyopajāyate // LiP_1,88.55 //",
    "GP12lip_1_au:11174": " tato 'sya māturāhārāt $ pītalīḍhapraveśanāt &",
    "GP12lip_1_au:11175": " nābhideśena vai prāṇās % te hy ādhārā hi dehinām // LiP_1,88.56 //",
    "GP12lip_1_au:11176": " navamāsāt parikliṣṭaḥ $ saṃveṣṭitaśirodharaḥ &",
    "GP12lip_1_au:11177": " veṣṭitaḥ sarvagātraiś ca % aparyāptapraveśanaḥ // LiP_1,88.57 //",
    "GP12lip_1_au:11178": " navamāsoṣitaścāpi $ yonicchidrādavāṅmukhaḥ &",
    "GP12lip_1_au:11179": " <hell>",
    "GP12lip_1_au:11180": " tataḥ svakarmabhiḥ pāpair % nirayaṃ samprapadyate // LiP_1,88.58 //",
    "GP12lip_1_au:11181": " asipatravanaṃ caiva $ śālmalicchedanaṃ tathā &",
    "GP12lip_1_au:11182": " tāḍanaṃ bhakṣaṇaṃ caiva % pūyaśoṇitabhakṣaṇam // LiP_1,88.59 //",
    "GP12lip_1_au:11183": " yathā hyāpastu saṃchinnāḥ $ saṃśleṣmam upayānti vai &",
    "GP12lip_1_au:11184": " tathā chinnāś ca bhinnāśca % yātanāsthānam āgatāḥ // LiP_1,88.60 //",
    "GP12lip_1_au:11185": " evaṃ jīvāstu taiḥ pāpais $ tapyamānāḥ svayaṃkṛtaiḥ &",
    "GP12lip_1_au:11186": " prāpnuyuḥ karmabhiḥ śeṣair % duḥkhaṃ vā yadi vetarat // LiP_1,88.61 //",
    "GP12lip_1_au:11187": " ekenaiva tu gantavyaṃ $ sarvamutsṛjya vai janam &",
    "GP12lip_1_au:11188": " ekenaiva tu bhoktavyaṃ % tasmātsukṛtamācaret // LiP_1,88.62 //",
    "GP12lip_1_au:11189": " na hyenaṃ prasthitaṃ kaścid $ gacchantam anugacchati &",
    "GP12lip_1_au:11190": " yadanena kṛtaṃ karma % tadenamanugacchati // LiP_1,88.63 //",
    "GP12lip_1_au:11191": " te nityaṃ yamaviṣayeṣu sampravṛttāḥ $ krośantaḥ satatamaniṣṭasaṃprayogaiḥ &",
    "GP12lip_1_au:11192": " śuṣyante parigatavedanāḥ śarīrā % bahvībhiḥ subhṛśamanantayātanābhiḥ //",
    "GP12lip_1_au:11193": " <diff. forms of rebirth>",
    "GP12lip_1_au:11194": " karmaṇā manasā vācā $ yadabhīkṣṇaṃ niṣevate &",
    "GP12lip_1_au:11195": " tadabhyāso haratyenaṃ % tasmātkalyāṇamācaret // LiP_1,88.65 //",
    "GP12lip_1_au:11196": " anādimānprabandhaḥ syāt $ pūrvakarmaṇi dehinaḥ &",
    "GP12lip_1_au:11197": " saṃsāraṃ tāmasaṃ ghoraṃ % ṣaḍvidhaṃ pratipadyate // LiP_1,88.66 //",
    "GP12lip_1_au:11198": " mānuṣyātpaśubhāvaś ca $ paśubhāvān mṛgo bhavet &",
    "GP12lip_1_au:11199": " mṛgatvātpakṣibhāvaś ca % tasmāccaiva sarīsṛpaḥ // LiP_1,88.67 //",
    "GP12lip_1_au:11200": " sarīsṛpatvādgacchedvai $ sthāvaratvaṃ na saṃśayaḥ &",
    "GP12lip_1_au:11201": " sthāvaratve punaḥ prāpte % yāvad unmilate janaḥ // LiP_1,88.68 //",
    "GP12lip_1_au:11202": " kulālacakravadbhrāntas $ tatraiva parivartate &",
    "GP12lip_1_au:11203": " ityevaṃ hi manuṣyādiḥ % saṃsāraḥ sthāvarāntikaḥ // LiP_1,88.69 //",
    "GP12lip_1_au:11204": " vijñeyastāmaso nāma $ tatraiva parivartate &",
    "GP12lip_1_au:11205": " sāttvikaścāpi saṃsāro % brahmādiḥ parikīrtitaḥ // LiP_1,88.70 //",
    "GP12lip_1_au:11206": " piśācāntaḥ sa vijñeyaḥ $ svargasthāneṣu dehinām &",
    "GP12lip_1_au:11207": " brāhme tu kevalaṃ sattvaṃ % sthāvare kevalaṃ tamaḥ // LiP_1,88.71 //",
    "GP12lip_1_au:11208": " caturdaśānāṃ sthānānāṃ $ madhye viṣṭambhakaṃ rajaḥ &",
    "GP12lip_1_au:11209": " marmasu chidyamāneṣu % vedanārtasya dehinaḥ // LiP_1,88.72 //",
    "GP12lip_1_au:11210": " tatastatparamaṃ brahma $ kathaṃ vipraḥ smariṣyati &",
    "GP12lip_1_au:11211": " saṃsāraḥ pūrvadharmasya % bhāvanābhiḥ praṇoditaḥ // LiP_1,88.73 //",
    "GP12lip_1_au:11212": " mānuṣaṃ bhajate nityaṃ $ tasmāddhyānaṃ samācaret &",
    "GP12lip_1_au:11213": " caturdaśavidhaṃ hyetad % buddhvā saṃsāramaṇḍalam // LiP_1,88.74 //",
    "GP12lip_1_au:11214": " nityaṃ samārabheddharmaṃ $ saṃsārabhayapīḍitaḥ &",
    "GP12lip_1_au:11215": " tatastarati saṃsāraṃ % krameṇa parivartitaḥ // LiP_1,88.75 //",
    "GP12lip_1_au:11216": " tasmācca satataṃ yukto $ dhyānatatparayuñjakaḥ &",
    "GP12lip_1_au:11217": " tathā samārabhedyogaṃ % yathātmānaṃ sa paśyati // LiP_1,88.76 //",
    "GP12lip_1_au:11218": " eṣa āpaḥ paraṃ jyotir $ eṣa seturanuttamaḥ &",
    "GP12lip_1_au:11219": " vivṛtyā hyeṣa saṃbhedād % bhūtānāṃ caiva śāśvataḥ // LiP_1,88.77 //",
    "GP12lip_1_au:11220": " tadenaṃ setumātmānam $ agniṃ vai viśvatomukham &",
    "GP12lip_1_au:11221": " hṛdisthaṃ sarvabhūtānām % upāsīta maheśvaram // LiP_1,88.78 //",
    "GP12lip_1_au:11222": " tathāntaḥ saṃsthitaṃ devaṃ $ svaśaktyā parimaṇḍitam &",
    "GP12lip_1_au:11223": " aṣṭadhā cāṣṭadhā caiva % tathā cāṣṭavidhena ca // LiP_1,88.79 //",
    "GP12lip_1_au:11224": " sṛṣṭyarthaṃ saṃsthitaṃ vahniṃ $ saṃkṣipya ca hṛdi sthitam &",
    "GP12lip_1_au:11225": " dhyātvā yathāvaddeveśaṃ % rudraṃ bhuvananāyakam // LiP_1,88.80 //",
    "GP12lip_1_au:11226": " hutvā pañcāhutīḥ samyak $ taccintāgatamānasaḥ &",
    "GP12lip_1_au:11227": " vaiśvānaraṃ hṛdisthaṃ tu % yathāvadanupūrvaśaḥ // LiP_1,88.81 //",
    "GP12lip_1_au:11228": " āpaḥ pūtāḥ sakṛtprāśya $ tūṣṇīṃ hutvā hyupāviśan &",
    "GP12lip_1_au:11229": " prāṇāyeti tatastasya % prathamā hyāhutiḥ smṛtā // LiP_1,88.82 //",
    "GP12lip_1_au:11230": " apānāya dvitīyā ca $ vyānāyeti tathā parā &",
    "GP12lip_1_au:11231": " udānāya caturthī syāt % samānāyeti pañcamī // LiP_1,88.83 //",
    "GP12lip_1_au:11232": " svāhākāraiḥ pṛthagghutvā $ śeṣaṃ bhuñjīta kāmataḥ &",
    "GP12lip_1_au:11233": " apaḥ punaḥ sakṛtprāśya % ācamya hṛdayaṃ spṛśet // LiP_1,88.84 //",
    "GP12lip_1_au:11234": " prāṇānāṃ granthirasyātmā $ rudro hyātmā viśāntakaḥ &",
    "GP12lip_1_au:11235": " rudro vai hyātmanaḥ prāṇa % evamāpyāyayetsvayam // LiP_1,88.85 //",
    "GP12lip_1_au:11236": " prāṇe niviṣṭo vai rudras $ tasmātprāṇamayaḥ svayam &",
    "GP12lip_1_au:11237": " prāṇāya caiva rudrāya % juhotyamṛtamuttamam // LiP_1,88.86 //",
    "GP12lip_1_au:11238": " śivāviśeha māmīśa $ svāhā brahmātmane svayam &",
    "GP12lip_1_au:11239": " evaṃ pañcāhutīścaiva % prabhuḥ prīṇātu śāśvataḥ // LiP_1,88.87 //",
    "GP12lip_1_au:11240": " puruṣo 'si pure śeṣe $ tvaṃ aṅguṣṭhapramāṇataḥ &",
    "GP12lip_1_au:11241": " āśritaścaiva cāṅguṣṭham % īśaḥ paramakāraṇam // LiP_1,88.88 //",
    "GP12lip_1_au:11242": " sarvasya jagataścaiva $ prabhuḥ prīṇātu śāśvataḥ &",
    "GP12lip_1_au:11243": " tvaṃ devānāmasi jyeṣṭho % rudrastvaṃ ca puro vṛṣā // LiP_1,88.89 //",
    "GP12lip_1_au:11244": " mṛdustvamannamasmabhyam $ etadastu hutaṃ tava &",
    "GP12lip_1_au:11245": " ityevaṃ kathitaṃ sarvaṃ % guṇaprāptiviśeṣataḥ // LiP_1,88.90 //",
    "GP12lip_1_au:11246": " yogācāraḥ svayaṃ tena $ brahmaṇā kathitaḥ purā &",
    "GP12lip_1_au:11247": " evaṃ pāśupataṃ jñānaṃ % jñātavyaṃ ca prayatnataḥ // LiP_1,88.91 //",
    "GP12lip_1_au:11248": " bhasmasnāyī bhaven nityaṃ $ bhasmaliptaḥ sadā bhavet &",
    "GP12lip_1_au:11249": " yaḥ paṭhecchṛṇuyādvāpi % śrāvayedvā dvijottamān // LiP_1,88.92 //",
    "GP12lip_1_au:11250": " daive karmaṇi pitrye vā $ sa yāti paramāṃ gatim // LiP_1,88.93 //",
    "GP12lip_1_au:11251": " iti śrīliṅgamahāpurāṇe pūrvabhāge 'ṇimādyaṣṭasiddhitriguṇasaṃsāraprāgnau",
    "GP12lip_1_au:11252": " homādivarṇanaṃ nāmāṣṭāśītitamo 'dhyāyaḥ",
    "GP12lip_1_au:11253": " LiP, 1, 89",
    "GP12lip_1_au:11254": " sūta uvāca ata ūrdhvaṃ pravakṣyāmi $ śaucācārasya lakṣaṇam &",
    "GP12lip_1_au:11255": " yadanuṣṭhāya śuddhātmā % paretya gatimāpnuyāt // LiP_1,89.1 //",
    "GP12lip_1_au:11256": " brahmaṇā kathitaṃ pūrvaṃ $ sarvabhūtahitāya vai &",
    "GP12lip_1_au:11257": " saṃkṣepātsarvavedārthaṃ % saṃcayaṃ brahmavādinām // LiP_1,89.2 //",
    "GP12lip_1_au:11258": " udayārthaṃ tu śaucānāṃ $ munīnāmuttamaṃ padam &",
    "GP12lip_1_au:11259": " yastatrāthāpramattaḥ syāt % sa munirnāvasīdati // LiP_1,89.3 //",
    "GP12lip_1_au:11260": " mānāvamānau dvāvetau $ tāvevāhur viṣāmṛte &",
    "GP12lip_1_au:11261": " avamāno 'mṛtaṃ tatra % sanmāno viṣamucyate // LiP_1,89.4 //",
    "GP12lip_1_au:11262": " gurorapi hite yuktaḥ $ sa tu saṃvatsaraṃ vaset &",
    "GP12lip_1_au:11263": " niyameṣvapramattastu % yameṣu ca sadā bhavet // LiP_1,89.5 //",
    "GP12lip_1_au:11264": " prāpyānujñāṃ tataścaiva $ jñānayogamanuttamam &",
    "GP12lip_1_au:11265": " avirodhena dharmasya % careta pṛthivīmimām // LiP_1,89.6 //",
    "GP12lip_1_au:11266": " cakṣuḥpūtaṃ carenmārgaṃ $ vastrapūtaṃ jalaṃ pibet &",
    "GP12lip_1_au:11267": " satyapūtaṃ vadedvākyaṃ % manaḥpūtaṃ samācaret // LiP_1,89.7 //",
    "GP12lip_1_au:11268": " matsyagṛhyasya yatpāpaṃ $ ṣaṇmāsābhyantare bhavet &",
    "GP12lip_1_au:11269": " ekāhaṃ tatsamaṃ jñeyam % apūtaṃ yajjalaṃ bhavet // LiP_1,89.8 //",
    "GP12lip_1_au:11270": " apūtodakapāne tu $ japecca śatapañcakam &",
    "GP12lip_1_au:11271": " aghoralakṣaṇaṃ mantraṃ % tataḥ śuddhimavāpnuyāt // LiP_1,89.9 //",
    "GP12lip_1_au:11272": " athavā pūjayecchaṃbhuṃ $ ghṛtasnānādivistaraiḥ &",
    "GP12lip_1_au:11273": " tridhā pradakṣiṇīkṛtya % śudhyate nātra saṃśayaḥ // LiP_1,89.10 //",
    "GP12lip_1_au:11274": " ātithyaśrāddhayajñeṣu $ na gacchedyogavitkvacit &",
    "GP12lip_1_au:11275": " evaṃ hyahiṃsako yogī % bhavediti vicāritam // LiP_1,89.11 //",
    "GP12lip_1_au:11276": " <rules for bhaikṣyacaraṇa>",
    "GP12lip_1_au:11277": " vahnau vidhūme 'tyaṅgāre $ sarvasminbhuktavajjane &",
    "GP12lip_1_au:11278": " carettu matimān bhaikṣyaṃ % na tu teṣveva nityaśaḥ // LiP_1,89.12 //",
    "GP12lip_1_au:11279": " athainam avamanyante $ pare paribhavanti ca &",
    "GP12lip_1_au:11280": " tathā yuktaṃ caredbhaikṣyaṃ % satāṃ dharmamadūṣayan // LiP_1,89.13 //",
    "GP12lip_1_au:11281": " bhaikṣyaṃ caredvanastheṣu $ yāyāvaragṛheṣu ca &",
    "GP12lip_1_au:11282": " śreṣṭhā tu prathamā hīyaṃ % vṛttirasyopajāyate // LiP_1,89.14 //",
    "GP12lip_1_au:11283": " ata ūrdhvaṃ gṛhastheṣu $ śīlīneṣu careddvijāḥ &",
    "GP12lip_1_au:11284": " śraddadhāneṣu dānteṣu % śrotriyeṣu mahātmasu // LiP_1,89.15 //",
    "GP12lip_1_au:11285": " ata ūrdhvaṃ punaścāpi $ aduṣṭāpatiteṣu ca &",
    "GP12lip_1_au:11286": " bhaikṣyacaryā hi varṇeṣu % jaghanyā vṛttirucyate // LiP_1,89.16 //",
    "GP12lip_1_au:11287": " bhaikṣyaṃ yavāgūstakraṃ vā $ payo yāvakameva ca &",
    "GP12lip_1_au:11288": " phalamūlādi pakvaṃ vā % kaṇapiṇyākasaktavaḥ // LiP_1,89.17 //",
    "GP12lip_1_au:11289": " ityeva te mayā proktā $ yogināṃ siddhivarddhanāḥ &",
    "GP12lip_1_au:11290": " āhārāsteṣu siddheṣu % śreṣṭhaṃ bhaikṣyamiti smṛtam // LiP_1,89.18 //",
    "GP12lip_1_au:11291": " abbinduṃ yaḥ kuśāgreṇa $ māsi māsi samaśnute &",
    "GP12lip_1_au:11292": " nyāyato yaścaredbhaikṣyaṃ % pūrvoktātsa viśiṣyate // LiP_1,89.19 //",
    "GP12lip_1_au:11293": " jarāmaraṇagarbhebhyo $ bhītasya narakādiṣu &",
    "GP12lip_1_au:11294": " evaṃ dāyayate tasmāt % tadbhaikṣyamiti saṃsmṛtam // LiP_1,89.20 //",
    "GP12lip_1_au:11295": " dadhibhakṣāḥ payobhakṣā $ ye cānye jīvakṣīṇakāḥ &",
    "GP12lip_1_au:11296": " sarve te bhaikṣyabhakṣasya % kalāṃ nārhanti ṣoḍaśīm // LiP_1,89.21 //",
    "GP12lip_1_au:11297": " bhasmaśāyī bhavennityaṃ $ bhikṣācārī jitendriyaḥ &",
    "GP12lip_1_au:11298": " ya icchet paramaṃ sthānaṃ % vrataṃ pāśupataṃ caret // LiP_1,89.22 //",
    "GP12lip_1_au:11299": " <behaviour of a yogin>",
    "GP12lip_1_au:11300": " yogināṃ caiva sarveṣāṃ $ śreṣṭhaṃ cāndrāyaṇaṃ bhavet &",
    "GP12lip_1_au:11301": " ekaṃ dve trīṇi catvāri % śaktito vā samācaret // LiP_1,89.23 //",
    "GP12lip_1_au:11302": " asteyaṃ brahmacaryaṃ ca $ alobhastyāga eva ca &",
    "GP12lip_1_au:11303": " vratāni pañca bhikṣūṇām % ahiṃsā paramā tviha // LiP_1,89.24 //",
    "GP12lip_1_au:11304": " akrodho guruśuśrūṣā $ śaucamāhāralāghavam &",
    "GP12lip_1_au:11305": " nityaṃ svādhyāya ityete % niyamāḥ parikīrtitāḥ // LiP_1,89.25 //",
    "GP12lip_1_au:11306": " bījayoniguṇā vastu- $ bandhaḥ karmabhir eva ca &",
    "GP12lip_1_au:11307": " yathā dvipa ivāraṇye % manuṣyāṇāṃ vidhīyate // LiP_1,89.26 //",
    "GP12lip_1_au:11308": " devaistulyāḥ sarvayajñakriyāstu $ yajñājjāpyaṃ jñānamāhuś ca jāpyāt &",
    "GP12lip_1_au:11309": " jñānād dhyānaṃ saṃgarāgādapetaṃ % tasminprāpte śāśvatasyopalambhaḥ //",
    "GP12lip_1_au:11310": " damaḥ śamaḥ satyamakalmaṣatvaṃ $ maunaṃ ca bhūteṣvakhileṣu cārjavam &",
    "GP12lip_1_au:11311": " atīndriyaṃ jñānamidaṃ tathā śivaṃ % prāhus tathā jñānaviśuddhabuddhayaḥ //",
    "GP12lip_1_au:11312": " samāhito brahmaparo 'pramādī śucis tathaikāntaratir jitendriyaḥ /*",
    "GP12lip_1_au:11313": " samāpnuyādyogamimaṃ mahātmā maharṣayaścaivam aninditāmalāḥ // LiP_1,89.29",
    "GP12lip_1_au:11314": " prāpyate 'bhimatān deśān $ aṅkuśena nivāritaḥ &",
    "GP12lip_1_au:11315": " etanmārgeṇa śuddhena % dagdhabījo hyakalmaṣaḥ // LiP_1,89.30 //",
    "GP12lip_1_au:11316": " sadācāraratāḥ śāntāḥ $ svadharmaparipālakāḥ &",
    "GP12lip_1_au:11317": " sarvāṃllokān vinirjitya % brahmalokaṃ vrajanti te // LiP_1,89.31 //",
    "GP12lip_1_au:11318": " <salutation of superiors>",
    "GP12lip_1_au:11319": " pitāmahenopadiṣṭo $ dharmaḥ sākṣātsanātanaḥ &",
    "GP12lip_1_au:11320": " sarvalokopakārārthaṃ % śṛṇudhvaṃ pravadāmi vaḥ // LiP_1,89.32 //",
    "GP12lip_1_au:11321": " gurūpadeśayuktānāṃ $ vṛddhānāṃ kramavarttinām &",
    "GP12lip_1_au:11322": " abhyutthānādikaṃ sarvaṃ % praṇāmaṃ caiva kārayet // LiP_1,89.33 //",
    "GP12lip_1_au:11323": " aṣṭāṅgapraṇipātena $ tridhā nyastena suvratāḥ &",
    "GP12lip_1_au:11324": " triḥpradakṣiṇayogena % vandyo vai brahmaṇo guruḥ // LiP_1,89.34 //",
    "GP12lip_1_au:11325": " jyeṣṭhānye 'pi ca te sarve $ vandanīyā vijānatā &",
    "GP12lip_1_au:11326": " ājñābhaṅgaṃ na kurvīta % yadīcchet siddhim uttamām // LiP_1,89.35 //",
    "GP12lip_1_au:11327": " dhātuśūnyabilakṣetra- $ kṣudramantropajīvanam &",
    "GP12lip_1_au:11328": " viṣagrahaviḍambādīn % varjayet sarvayatnataḥ // LiP_1,89.36 //",
    "GP12lip_1_au:11329": " kaitavaṃ vittaśāṭhyaṃ ca $ paiśunyaṃ varjayetsadā &",
    "GP12lip_1_au:11330": " atihāsam avaṣṭambhaṃ % līlāsvecchāpravartanam // LiP_1,89.37 //",
    "GP12lip_1_au:11331": " varjayetsarvayatnena $ gurūṇāmapi saṃnidhau &",
    "GP12lip_1_au:11332": " tadvākyapratikūlaṃ ca % ayuktaṃ vai gurorvacaḥ // LiP_1,89.38 //",
    "GP12lip_1_au:11333": " na vadetsarvayatnena $ aniṣṭaṃ na smaretsadā &",
    "GP12lip_1_au:11334": " yatīnāmāsanaṃ vastraṃ % daṇḍādyaṃ pāduke tathā // LiP_1,89.39 //",
    "GP12lip_1_au:11335": " mālyaṃ ca śayanasthānaṃ $ pātraṃ chāyāṃ ca yatnataḥ &",
    "GP12lip_1_au:11336": " yajñopakaraṇāṅgaṃ ca % na spṛśed vai padena ca // LiP_1,89.40 //",
    "GP12lip_1_au:11337": " devadrohaṃ gurudrohaṃ $ na kuryātsarvayatnataḥ &",
    "GP12lip_1_au:11338": " kṛtvā pramādato viprāḥ % praṇavasyāyutaṃ japet // LiP_1,89.41 //",
    "GP12lip_1_au:11339": " devadrohagurudrohāt $ koṭimātreṇa śudhyati &",
    "GP12lip_1_au:11340": " mahāpātakaśuddhyarthaṃ % tathaiva ca yathāvidhi // LiP_1,89.42 //",
    "GP12lip_1_au:11341": " pātakī ca tadardhena $ śudhyate vṛttavānyadi &",
    "GP12lip_1_au:11342": " upapātakinaḥ sarve % tadardhenaiva suvratāḥ // LiP_1,89.43 //",
    "GP12lip_1_au:11343": " saṃdhyālope kṛte vipraḥ $ trirāvṛttyaiva śudhyati &",
    "GP12lip_1_au:11344": " āhnikacchedane jāte % śatamekamudāhṛtam // LiP_1,89.44 //",
    "GP12lip_1_au:11345": " laṅghane samayānāṃ tu $ abhakṣyasya ca bhakṣaṇe &",
    "GP12lip_1_au:11346": " avācyavācane caiva % sahasrācchuddhirucyate // LiP_1,89.45 //",
    "GP12lip_1_au:11347": " kākolūkakapotānāṃ $ pakṣiṇāmapi ghātane &",
    "GP12lip_1_au:11348": " śatamaṣṭottaraṃ japtvā % mucyate nātra saṃśayaḥ // LiP_1,89.46 //",
    "GP12lip_1_au:11349": " yaḥ punastattvavettā ca $ brahmavid brāhmaṇottamaḥ &",
    "GP12lip_1_au:11350": " smaraṇācchuddhimāpnoti % nātra kāryā vicāraṇā // LiP_1,89.47 //",
    "GP12lip_1_au:11351": " naivamātmavidāmasti $ prāyaścittāni codanā &",
    "GP12lip_1_au:11352": " viśvasyaiva hi te śuddhā % brahmavidyāvido janāḥ // LiP_1,89.48 //",
    "GP12lip_1_au:11353": " yogadhyānaikaniṣṭhāś ca $ nirlepāḥ kāñcanaṃ yathā &",
    "GP12lip_1_au:11354": " śuddhānāṃ śodhanaṃ nāsti % viśuddhā brahmavidyayā // LiP_1,89.49 //",
    "GP12lip_1_au:11355": " <cleaning of water>",
    "GP12lip_1_au:11356": " uddhṛtānuṣṇaphenābhiḥ $ pūtābhir vastracakṣuṣā &",
    "GP12lip_1_au:11357": " adbhiḥ samācaretsarvaṃ % varjayetkaluṣodakam // LiP_1,89.50 //",
    "GP12lip_1_au:11358": " gandhavarṇarasairduṣṭam $ aśucisthānasaṃsthitam &",
    "GP12lip_1_au:11359": " paṅkāśmadūṣitaṃ caiva % sāmudraṃ palvalodakam // LiP_1,89.51 //",
    "GP12lip_1_au:11360": " saśaivālaṃ tathānyairvā $ doṣairduṣṭaṃ vivarjayet &",
    "GP12lip_1_au:11361": " <cleaning of clothes>",
    "GP12lip_1_au:11362": " vastraśaucānvitaḥ kuryāt % sarvakāryāṇi vai dvijāḥ // LiP_1,89.52 //",
    "GP12lip_1_au:11363": " namaskārādikaṃ sarvaṃ $ guruśuśrūṣaṇādikam &",
    "GP12lip_1_au:11364": " vastraśaucavihīnātmā hy % aśucirnātra saṃśayaḥ // LiP_1,89.53 //",
    "GP12lip_1_au:11365": " devakāryopayuktānāṃ $ pratyahaṃ śaucamiṣyate &",
    "GP12lip_1_au:11366": " itareṣāṃ hi vastrāṇāṃ % śaucaṃ kāryaṃ malāgame // LiP_1,89.54 //",
    "GP12lip_1_au:11367": " varjayetsarvayatnena $ vāso 'nyair vidhṛtaṃ dvijāḥ &",
    "GP12lip_1_au:11368": " kauśeyāvikayo rūkṣaiḥ % kṣaumāṇāṃ gaurasarṣapaiḥ // LiP_1,89.55 //",
    "GP12lip_1_au:11369": " śrīphalairaṃśupaṭṭānāṃ $ kutapānāmariṣṭakaiḥ &",
    "GP12lip_1_au:11370": " carmaṇāṃ vidalānāṃ ca % vetrāṇāṃ vastravanmatam // LiP_1,89.56 //",
    "GP12lip_1_au:11371": " valkalānāṃ tu sarveṣāṃ $ chatracāmarayorapi &",
    "GP12lip_1_au:11372": " cailavacchaucamākhyātaṃ % brahmavidbhir munīśvaraiḥ // LiP_1,89.57 //",
    "GP12lip_1_au:11373": " <cleaning of objects>",
    "GP12lip_1_au:11374": " bhasmanā śudhyate kāṃsyaṃ $ kṣāreṇāyasam ucyate &",
    "GP12lip_1_au:11375": " tāmramamlena vai viprās % trapusīsakayorapi // LiP_1,89.58 //",
    "GP12lip_1_au:11376": " haimam adbhiḥ śubhaṃ pātraṃ $ raupyapātraṃ dvijottamāḥ &",
    "GP12lip_1_au:11377": " maṇyaśmaśaṅkhamuktānāṃ % śaucaṃ taijasavatsmṛtam // LiP_1,89.59 //",
    "GP12lip_1_au:11378": " agner apāṃ ca saṃyogād $ atyantopahatasya ca &",
    "GP12lip_1_au:11379": " rasānāmiha sarveṣāṃ % śuddhirutplavanaṃ smṛtam // LiP_1,89.60 //",
    "GP12lip_1_au:11380": " tṛṇakāṣṭhādivastūnāṃ $ śubhenābhyukṣaṇaṃ smṛtam &",
    "GP12lip_1_au:11381": " uṣṇena vāriṇā śuddhis % tathā sruksruvayorapi // LiP_1,89.61 //",
    "GP12lip_1_au:11382": " tathaiva yajñapātrāṇāṃ $ muśalolūkhalasya ca &",
    "GP12lip_1_au:11383": " śṛṅgāsthidārudantānāṃ % takṣaṇenaiva śodhanam // LiP_1,89.62 //",
    "GP12lip_1_au:11384": " saṃhatānāṃ mahābhāgā $ dravyāṇāṃ prokṣaṇaṃ smṛtam &",
    "GP12lip_1_au:11385": " asaṃhatānāṃ dravyāṇāṃ % pratyekaṃ śaucamucyate // LiP_1,89.63 //",
    "GP12lip_1_au:11386": " abhuktarāśidhānyānām $ ekadeśasya dūṣaṇe &",
    "GP12lip_1_au:11387": " tāvanmātraṃ samuddhṛtya % prokṣayedvai kuśāṃbhasā // LiP_1,89.64 //",
    "GP12lip_1_au:11388": " śākamūlaphalādīnāṃ $ dhānyavacchuddhiriṣyate &",
    "GP12lip_1_au:11389": " mārjanonmārjanair veśma % punaḥpākena mṛnmayam // LiP_1,89.65 //",
    "GP12lip_1_au:11390": " ullekhanenāñjanena $ tathā saṃmārjanena ca &",
    "GP12lip_1_au:11391": " gonivāsena vai śuddhā % secanena dharā smṛtā // LiP_1,89.66 //",
    "GP12lip_1_au:11392": " bhūmistham udakaṃ śuddhaṃ $ vaitṛṣṇyaṃ yatra gaurvrajet &",
    "GP12lip_1_au:11393": " avyāptaṃ yadamedhyena % gandhavarṇarasānvitam // LiP_1,89.67 //",
    "GP12lip_1_au:11394": " vatsaḥ śuciḥ prasravaṇe $ śakuniḥ phalapātane &",
    "GP12lip_1_au:11395": " svadārāsyaṃ gṛhasthānāṃ % ratau bhāryābhikāṅkṣayā // LiP_1,89.68 //",
    "GP12lip_1_au:11396": " hastābhyāṃ kṣālitaṃ vastraṃ $ kāruṇā ca yathāvidhi &",
    "GP12lip_1_au:11397": " kuśāṃbunā susaṃprokṣya % gṛhṇīyāddharmavittamaḥ // LiP_1,89.69 //",
    "GP12lip_1_au:11398": " paṇyaṃ prasāritaṃ caiva $ varṇāśramavibhāgaśaḥ &",
    "GP12lip_1_au:11399": " śucirākarajaṃ teṣāṃ % śvā mṛgagrahaṇe śuciḥ // LiP_1,89.70 //",
    "GP12lip_1_au:11400": " chāyā ca vipluṣo viprā $ makṣikādyā dvijottamāḥ &",
    "GP12lip_1_au:11401": " rajo bhūr vāyur agniś ca % medhyāni sparśane sadā // LiP_1,89.71 //",
    "GP12lip_1_au:11402": " suptvā bhuktvā ca vai viprāḥ $ kṣuttvā pītvā ca vai tathā &",
    "GP12lip_1_au:11403": " ṣṭhīvitvādhyayanādau ca % śucirapyācametpunaḥ // LiP_1,89.72 //",
    "GP12lip_1_au:11404": " pādau spṛśanti ye cāpi $ parācamanabindavaḥ &",
    "GP12lip_1_au:11405": " te pārthivaiḥ samā jñeyā % na tairaprayato bhavet // LiP_1,89.73 //",
    "GP12lip_1_au:11406": " kṛtvā ca maithunaṃ spṛṣṭvā $ patitaṃ kukkuṭādikam &",
    "GP12lip_1_au:11407": " sūkaraṃ caiva kākādi % śvānamuṣṭraṃ kharaṃ tathā // LiP_1,89.74 //",
    "GP12lip_1_au:11408": " yūpaṃ cāṇḍālakādyāṃś ca $ spṛṣṭvā snānena śudhyati &",
    "GP12lip_1_au:11409": " rajasvalāṃ sūtikāṃ ca % na spṛśedantyajāmapi // LiP_1,89.75 //",
    "GP12lip_1_au:11410": " sūtikāśaucasaṃyuktaḥ $ śāvāśaucasamanvitaḥ &",
    "GP12lip_1_au:11411": " saṃspṛśenna rajastāsāṃ % spṛṣṭvā snātvaiva śudhyati // LiP_1,89.76 //",
    "GP12lip_1_au:11412": " <undefilable people>",
    "GP12lip_1_au:11413": " naivāśaucaṃ yatīnāṃ ca $ vanasthabrahmacāriṇām &",
    "GP12lip_1_au:11414": " naiṣṭhikānāṃ nṛpāṇāṃ ca % maṇḍalīnāṃ ca suvratāḥ // LiP_1,89.77 //",
    "GP12lip_1_au:11415": " tataḥ kāryavirodhāddhi $ nṛpāṇāṃ nānyathā bhavet &",
    "GP12lip_1_au:11416": " vaikhānasānāṃ viprāṇāṃ % patitānāmasaṃbhavāt // LiP_1,89.78 //",
    "GP12lip_1_au:11417": " asaṃcayād dvijānāṃ ca $ snānamātreṇa nānyathā &",
    "GP12lip_1_au:11418": " tathā saṃnihitānāṃ ca % yajñārthaṃ dīkṣitasya ca // LiP_1,89.79 //",
    "GP12lip_1_au:11419": " ekāhād yajñayājināṃ $ śuddhiruktā svayaṃbhuvā &",
    "GP12lip_1_au:11420": " tatastvadhītaśākhānāṃ % caturbhiḥ sarvadehinām // LiP_1,89.80 //",
    "GP12lip_1_au:11421": " <duration of defilement>",
    "GP12lip_1_au:11422": " sūtakaṃ pretakaṃ nāsti $ tryahād ūrdhvam amutra vai &",
    "GP12lip_1_au:11423": " arvāg ekādaśāhāntaṃ % bāndhavānāṃ dvijottamāḥ // LiP_1,89.81 //",
    "GP12lip_1_au:11424": " snānamātreṇa vai śuddhir $ maraṇe samupasthite &",
    "GP12lip_1_au:11425": " tata ṛtutrayādarvāg % ekāhaḥ parigīyate // LiP_1,89.82 //",
    "GP12lip_1_au:11426": " saptavarṣāt tataścārvāk $ trirātraṃ hi tataḥ param &",
    "GP12lip_1_au:11427": " daśāhaṃ brāhmaṇānāṃ vai % prathame 'hani vā pituḥ // LiP_1,89.83 //",
    "GP12lip_1_au:11428": " daśāhaṃ sūtikāśaucaṃ $ māturapyevamavyayāḥ &",
    "GP12lip_1_au:11429": " arvāk trivarṣātsnānena % bāndhavānāṃ pituḥ sadā // LiP_1,89.84 //",
    "GP12lip_1_au:11430": " aṣṭābdād ekarātreṇa $ śuddhiḥ syād bāndhavasya tu &",
    "GP12lip_1_au:11431": " dvādaśābdāttataścārvāk % trirātraṃ strīṣu suvratāḥ // LiP_1,89.85 //",
    "GP12lip_1_au:11432": " sapiṇḍatā ca puruṣe $ saptame vinivartate &",
    "GP12lip_1_au:11433": " atikrānte daśāhe tu % trirātramaśucirbhavet // LiP_1,89.86 //",
    "GP12lip_1_au:11434": " tataḥ saṃnihito vipraś $ cārvāk pūrvaṃ tadeva vai &",
    "GP12lip_1_au:11435": " saṃvatsare vyatīte tu % snānamātreṇa śudhyati // LiP_1,89.87 //",
    "GP12lip_1_au:11436": " <purification after touching a dead body>",
    "GP12lip_1_au:11437": " spṛṣṭvā pretaṃ trirātreṇa $ dharmārthaṃ snānamucyate &",
    "GP12lip_1_au:11438": " dāhakānāṃ ca netṝṇāṃ % snānamātramabāndhave // LiP_1,89.88 //",
    "GP12lip_1_au:11439": " anugamya ca vai snātvā $ ghṛtaṃ prāśya viśudhyati &",
    "GP12lip_1_au:11440": " ācāryamaraṇe caiva % trirātraṃ śrotriye mṛte // LiP_1,89.89 //",
    "GP12lip_1_au:11441": " pakṣiṇī mātulānāṃ ca $ sodarāṇāṃ ca vā dvijāḥ &",
    "GP12lip_1_au:11442": " bhūpānāṃ maṇḍalīnāṃ ca % sadyo nīrāṣṭravāsinām // LiP_1,89.90 //",
    "GP12lip_1_au:11443": " kevalaṃ dvādaśāhena $ kṣattriyāṇāṃ dvijottamāḥ &",
    "GP12lip_1_au:11444": " nābhiṣiktasya cāśaucaṃ % saṃpramādeṣu vai raṇe // LiP_1,89.91 //",
    "GP12lip_1_au:11445": " vaiśyaḥ pañcadaśāhena $ śūdro māsena śudhyati &",
    "GP12lip_1_au:11446": " iti saṃkṣepataḥ proktā % dravyaśuddhiranuttamā // LiP_1,89.92 //",
    "GP12lip_1_au:11447": " aśaucaṃ cānupūrvyeṇa $ yatīnāṃ naiva vidyate &",
    "GP12lip_1_au:11448": " <menstruation>",
    "GP12lip_1_au:11449": " tretāprabhṛti nārīṇāṃ % māsi māsyārtavaṃ dvijāḥ // LiP_1,89.93 //",
    "GP12lip_1_au:11450": " kṛte sakṛd yugavaśāj $ jāyante vai sahaiva tu &",
    "GP12lip_1_au:11451": " prayānti ca mahābhāgā % bhāryābhiḥ kuravo yathā // LiP_1,89.94 //",
    "GP12lip_1_au:11452": " varṇāśramavyavasthā ca $ tretāprabhṛti suvratāḥ &",
    "GP12lip_1_au:11453": " bhārate dakṣiṇe varṣe % vyavasthā netareṣvatha // LiP_1,89.95 //",
    "GP12lip_1_au:11454": " mahāvīte suvīte ca $ jaṃbūdvīpe tathāṣṭasu &",
    "GP12lip_1_au:11455": " śākadvīpādiṣu prokto % dharmo vai bhārate yathā // LiP_1,89.96 //",
    "GP12lip_1_au:11456": " rasollāsā kṛte vṛttis $ tretāyāṃ gṛhavṛkṣajā &",
    "GP12lip_1_au:11457": " saivārtavakṛtād doṣād % rāgadveṣādibhir nṛṇām // LiP_1,89.97 //",
    "GP12lip_1_au:11458": " maithunātkāmato viprās $ tathaiva paruṣādibhiḥ &",
    "GP12lip_1_au:11459": " yavādyāḥ samprajāyante % grāmyāraṇyāścaturdaśa // LiP_1,89.98 //",
    "GP12lip_1_au:11460": " oṣadhyaś ca rajodoṣāḥ $ strīṇāṃ rāgādibhir nṛṇām &",
    "GP12lip_1_au:11461": " akālakṛṣṭā vidhvastāḥ % punarutpāditās tathā // LiP_1,89.99 //",
    "GP12lip_1_au:11462": " tasmātsarvaprayatnena $ na saṃbhāṣyā rajasvalā &",
    "GP12lip_1_au:11463": " prathame 'hani cāṇḍālī % yathā varjyā tathāṅganā // LiP_1,89.100 //",
    "GP12lip_1_au:11464": " dvitīye 'hani viprā hi $ yathā vai brahmaghātinī &",
    "GP12lip_1_au:11465": " tṛtīye 'hni tadardhena % caturthe 'hani suvratāḥ // LiP_1,89.101 //",
    "GP12lip_1_au:11466": " snātvārdhamāsāt saṃśuddhā $ tataḥ śuddhirbhaviṣyati &",
    "GP12lip_1_au:11467": " ā ṣoḍaśāt tataḥ strīṇāṃ % mūtravacchaucamiṣyate // LiP_1,89.102 //",
    "GP12lip_1_au:11468": " pañcarātraṃ tathāspṛśyā $ rajasā vartate yadi &",
    "GP12lip_1_au:11469": " sā viṃśaddivasādūrdhvaṃ % rajasā pūrvavattathā // LiP_1,89.103 //",
    "GP12lip_1_au:11470": " snānaṃ śaucaṃ tathā gānaṃ $ rodanaṃ hasanaṃ tathā &",
    "GP12lip_1_au:11471": " yānamabhyañjanaṃ nārī % dyūtaṃ caivānulepanam // LiP_1,89.104 //",
    "GP12lip_1_au:11472": " divāsvapnaṃ viśeṣeṇa $ tathā vai dantadhāvanam &",
    "GP12lip_1_au:11473": " maithunaṃ mānasaṃ vāpi % vācikaṃ devatārcanam // LiP_1,89.105 //",
    "GP12lip_1_au:11474": " varjayetsarvayatnena $ namaskāraṃ rajasvalā &",
    "GP12lip_1_au:11475": " rajasvalāṅganāsparśa- % saṃbhāṣe ca rajasvalā // LiP_1,89.106 //",
    "GP12lip_1_au:11476": " saṃtyāgaṃ caiva vastrāṇāṃ $ varjayetsarvayatnataḥ &",
    "GP12lip_1_au:11477": " snātvānyapuruṣaṃ nārī % na spṛśettu rajasvalā // LiP_1,89.107 //",
    "GP12lip_1_au:11478": " īkṣayedbhāskaraṃ devaṃ $ brahmakūrcaṃ tataḥ pibet &",
    "GP12lip_1_au:11479": " kevalaṃ pañcagavyaṃ vā % kṣīraṃ vā cātmaśuddhaye // LiP_1,89.108 //",
    "GP12lip_1_au:11480": " caturthyāṃ strī na gamyā tu $ gato 'lpāyuḥ prasūyate &",
    "GP12lip_1_au:11481": " vidyāhīnaṃ vratabhraṣṭaṃ % patitaṃ pāradārikam // LiP_1,89.109 //",
    "GP12lip_1_au:11482": " dāridryārṇavamagnaṃ ca $ tanayaṃ sā prasūyate &",
    "GP12lip_1_au:11483": " kanyārthinaiva gantavyā % pañcamyāṃ vidhivatpunaḥ // LiP_1,89.110 //",
    "GP12lip_1_au:11484": " raktādhikyādbhavennārī $ śukrādhikye bhavetpumān &",
    "GP12lip_1_au:11485": " same napuṃsakaṃ caiva % pañcamyāṃ kanyakā bhavet // LiP_1,89.111 //",
    "GP12lip_1_au:11486": " ṣaṣṭhyāṃ gamyā mahābhāgā $ satputrajananī bhavet &",
    "GP12lip_1_au:11487": " putratvaṃ vyañjayettasya % jātaputro mahādyutiḥ // LiP_1,89.112 //",
    "GP12lip_1_au:11488": " pumiti narakasyākhyā $ duḥkhaṃ ca narakaṃ viduḥ &",
    "GP12lip_1_au:11489": " puṃsastrāṇānvitaṃ putraṃ % tathābhūtaṃ prasūyate // LiP_1,89.113 //",
    "GP12lip_1_au:11490": " saptamyāṃ caiva kanyārthī $ gacchetsaiva prasūyate &",
    "GP12lip_1_au:11491": " aṣṭamyāṃ sarvasampannaṃ % tanayaṃ samprasūyate // LiP_1,89.114 //",
    "GP12lip_1_au:11492": " navamyāṃ dārikāyārthī $ daśamyāṃ paṇḍito bhavet &",
    "GP12lip_1_au:11493": " ekādaśyāṃ tathā nārīṃ % janayetsaiva pūrvavat // LiP_1,89.115 //",
    "GP12lip_1_au:11494": " dvādaśyāṃ dharmatattvajñaṃ $ śrautasmārtapravartakam &",
    "GP12lip_1_au:11495": " trayodaśyāṃ jaḍāṃ nārīṃ % sarvasaṃkarakāriṇīm // LiP_1,89.116 //",
    "GP12lip_1_au:11496": " janayatyaṅganā yasmān $ na gacchetsarvayatnataḥ &",
    "GP12lip_1_au:11497": " caturdaśyāṃ yadā gacchet % sā putrajananī bhavet // LiP_1,89.117 //",
    "GP12lip_1_au:11498": " pañcadaśyāṃ ca dharmiṣṭhāṃ $ ṣoḍaśyāṃ jñānapāragam &",
    "GP12lip_1_au:11499": " strīṇāṃ vai maithune kāle % vāmapārśve prabhañjanaḥ // LiP_1,89.118 //",
    "GP12lip_1_au:11500": " caredyadi bhavennārī $ pumāṃsaṃ dakṣiṇe labhet &",
    "GP12lip_1_au:11501": " strīṇāṃ maithunakāle tu % pāpagrahavivarjite // LiP_1,89.119 //",
    "GP12lip_1_au:11502": " uktakāle śucirbhūtvā $ śuddhāṃ gacchecchucismitām &",
    "GP12lip_1_au:11503": " ityevaṃ saṃprasaṃgena % yatīnāṃ dharmasaṃgrahe // LiP_1,89.120 //",
    "GP12lip_1_au:11504": " sarveṣāmeva bhūtānāṃ $ sadācāraḥ prakīrtitaḥ &",
    "GP12lip_1_au:11505": " yaḥ paṭhecchṛṇuyād vāpi % sadācāraṃ śucirnaraḥ // LiP_1,89.121 //",
    "GP12lip_1_au:11506": " śrāvayedvā yathānyāyaṃ $ brāhmaṇān dagdhakilbiṣān &",
    "GP12lip_1_au:11507": " brahmalokamanuprāpya % brahmaṇā saha modate // LiP_1,89.122 //",
    "GP12lip_1_au:11508": " iti śrīliṅgamahāpurāṇe pūrvabhāge sadācārakathanaṃ nāmaikonanavatitamo 'dhyāyaḥ",
    "GP12lip_1_au:11509": " LiP, 1, 90",
    "GP12lip_1_au:11510": " sūta uvāca ata ūrdhvaṃ pravakṣyāmi $ yatīnāmiha niścitam &",
    "GP12lip_1_au:11511": " prāyaścittaṃ śivaproktaṃ % yatīnāṃ pāpaśodhanam // LiP_1,90.1 //",
    "GP12lip_1_au:11512": " pāpaṃ hi trividhaṃ jñeyaṃ $ vāṅmanaḥkāyasaṃbhavam &",
    "GP12lip_1_au:11513": " satataṃ hi divā rātrau % yenedaṃ veṣṭyate jagat // LiP_1,90.2 //",
    "GP12lip_1_au:11514": " tatkarmaṇā vināpyeṣa $ tiṣṭhatīti parā śrutiḥ &",
    "GP12lip_1_au:11515": " kṣaṇamevaṃ prayojyaṃ tu % āyuṣyaṃ tu vidhāraṇam // LiP_1,90.3 //",
    "GP12lip_1_au:11516": " bhavedyogo 'pramattasya $ yogo hi paramaṃ balam &",
    "GP12lip_1_au:11517": " na hi yogātparaṃ kiṃcin % narāṇāṃ dṛśyate śubham // LiP_1,90.4 //",
    "GP12lip_1_au:11518": " tasmād yogaṃ praśaṃsanti $ dharmayuktā manīṣiṇaḥ &",
    "GP12lip_1_au:11519": " avidyāṃ vidyayā jitvā % prāpyaiśvaryamanuttamam // LiP_1,90.5 //",
    "GP12lip_1_au:11520": " dṛṣṭvā parāvaraṃ dhīrāḥ $ paraṃ gacchanti tatpadam &",
    "GP12lip_1_au:11521": " vratāni yāni bhikṣūṇāṃ % tathaivopavratāni ca // LiP_1,90.6 //",
    "GP12lip_1_au:11522": " ekaikātikrame teṣāṃ $ prāyaścittaṃ vidhīyate &",
    "GP12lip_1_au:11523": " upetya tu striyaṃ kāmāt % prāyaścittaṃ vinirdiśet // LiP_1,90.7 //",
    "GP12lip_1_au:11524": " prāṇāyāmasamāyuktaṃ $ caretsāṃtapanaṃ vratam &",
    "GP12lip_1_au:11525": " tataścarati nirdeśāt % kṛcchraṃ cānte samāhitaḥ // LiP_1,90.8 //",
    "GP12lip_1_au:11526": " punar āśramam āgatya $ caredbhikṣuratandritaḥ &",
    "GP12lip_1_au:11527": " na dharmayuktamanṛtaṃ % hinastīti manīṣiṇaḥ // LiP_1,90.9 //",
    "GP12lip_1_au:11528": " tathāpi na ca kartavyaṃ $ prasaṃgo hyeṣa dāruṇaḥ &",
    "GP12lip_1_au:11529": " ahorātropavāsaś ca % prāṇāyāmaśataṃ tathā // LiP_1,90.10 //",
    "GP12lip_1_au:11530": " asadvādo na kartavyo $ yatinā dharmalipsunā &",
    "GP12lip_1_au:11531": " paramāpadgatenāpi % na kāryaṃ steyamapyuta // LiP_1,90.11 //",
    "GP12lip_1_au:11532": " <importance of possession>",
    "GP12lip_1_au:11533": " steyādabhyadhikaḥ kaścin $ nāstyadharma iti śrutiḥ &",
    "GP12lip_1_au:11534": " hiṃsā hyeṣā parā sṛṣṭā % stainyaṃ vai kathitaṃ tathā // LiP_1,90.12 //",
    "GP12lip_1_au:11535": " yadetaddraviṇaṃ nāma $ prāṇā hyete bahiścarāḥ &",
    "GP12lip_1_au:11536": " sa tasya harate prāṇān % yo yasya harate dhanam // LiP_1,90.13 //",
    "GP12lip_1_au:11537": " evaṃ kṛtvā suduṣṭātmā $ bhinnavṛtto vratāccyutaḥ &",
    "GP12lip_1_au:11538": " bhūyo nirvedamāpannaś % careccāndrāyaṇaṃ vratam // LiP_1,90.14 //",
    "GP12lip_1_au:11539": " vidhinā śāstradṛṣṭena $ saṃvatsaramiti śrutiḥ &",
    "GP12lip_1_au:11540": " tataḥ saṃvatsarasyānte % bhūyaḥ prakṣīṇakalmaṣaḥ \\",
    "GP12lip_1_au:11541": " punarnirvedamāpannaś caredbhikṣuratandritaḥ // LiP_1,90.15 //",
    "GP12lip_1_au:11542": " ahiṃsā sarvabhūtānāṃ $ karmaṇā manasā girā &",
    "GP12lip_1_au:11543": " akāmādapi hiṃseta % yadi bhikṣuḥ paśūn kṛmīn // LiP_1,90.16 //",
    "GP12lip_1_au:11544": " kṛcchrātikṛcchraṃ kurvīta $ cāndrāyaṇamathāpi vā &",
    "GP12lip_1_au:11545": " skandedindriyadaurbalyāt % striyaṃ dṛṣṭvā yatiryadi // LiP_1,90.17 //",
    "GP12lip_1_au:11546": " tena dhārayitavyā vai $ prāṇāyāmāstu ṣoḍaśa &",
    "GP12lip_1_au:11547": " divā skannasya viprasya % prāyaścittaṃ vidhīyate // LiP_1,90.18 //",
    "GP12lip_1_au:11548": " trirātramupavāsāś ca $ prāṇāyāmaśataṃ tathā &",
    "GP12lip_1_au:11549": " rātrau skannaḥ śuciḥ snātvā % dvādaśaiva tu dhāraṇā // LiP_1,90.19 //",
    "GP12lip_1_au:11550": " prāṇāyāmena śuddhātmā $ virajā jāyate dvijāḥ &",
    "GP12lip_1_au:11551": " ekānnaṃ madhumāṃsaṃ vā % aśṛtānnaṃ tathaiva ca // LiP_1,90.20 //",
    "GP12lip_1_au:11552": " abhojyāni yatīnāṃ tu $ pratyakṣalavaṇāni ca &",
    "GP12lip_1_au:11553": " ekaikātikramātteṣāṃ % prāyaścittaṃ vidhīyate // LiP_1,90.21 //",
    "GP12lip_1_au:11554": " prājāpatyena kṛcchreṇa $ tataḥ pāpātpramucyate &",
    "GP12lip_1_au:11555": " vyatikramāś ca ye kecid % vāṅmanaḥkāyasaṃbhavāḥ // LiP_1,90.22 //",
    "GP12lip_1_au:11556": " sadbhiḥ saha viniścitya $ yadbrūyustatsamācaret // LiP_1,90.23 //",
    "GP12lip_1_au:11557": " careddhi śuddhaḥ samaloṣṭakāñcanaḥ $ samastabhūteṣu ca satsamāhitaḥ &",
    "GP12lip_1_au:11558": " sthānaṃ dhruvaṃ śāśvatamavyayaṃ tu % paraṃ hi gatvā na punarhi jāyate //",
    "GP12lip_1_au:11559": " iti śrīliṅgamahāpurāṇe pūrvabhāge yatiprāyaścittaṃ nāma navatitamo",
    "GP12lip_1_au:11560": " 'dhyāyaḥ",
    "GP12lip_1_au:11561": " LiP, 1, 91",
    "GP12lip_1_au:11562": " sūta uvāca ata ūrdhvaṃ pravakṣyāmi $ ariṣṭāni nibodhata &",
    "GP12lip_1_au:11563": " yena jñānaviśeṣeṇa % mṛtyuṃ paśyanti yoginaḥ // LiP_1,91.1 //",
    "GP12lip_1_au:11564": " arundhatīṃ dhruvaṃ caiva $ somachāyāṃ mahāpatham &",
    "GP12lip_1_au:11565": " yo na paśyenna jīvetsa % naraḥ saṃvatsarātparam // LiP_1,91.2 //",
    "GP12lip_1_au:11566": " ariśmavantam ādityaṃ $ raśmivantaṃ ca pāvakam &",
    "GP12lip_1_au:11567": " yaḥ paśyati na jīvedvai % māsādekādaśātparam // LiP_1,91.3 //",
    "GP12lip_1_au:11568": " vamenmūtraṃ purīṣaṃ ca $ suvarṇaṃ rajataṃ tathā &",
    "GP12lip_1_au:11569": " pratyakṣamathavā svapne % daśamāsānna jīvati // LiP_1,91.4 //",
    "GP12lip_1_au:11570": " rukmavarṇaṃ drumaṃ paśyed $ gandharvanagarāṇi ca &",
    "GP12lip_1_au:11571": " paśyet pretapiśācāṃś ca % navamāsān sa jīvati // LiP_1,91.5 //",
    "GP12lip_1_au:11572": " akasmācca bhavetsthūlo hy $ akasmācca kṛśo bhavet &",
    "GP12lip_1_au:11573": " prakṛteś ca nivarteta % cāṣṭau māsāṃś ca jīvati // LiP_1,91.6 //",
    "GP12lip_1_au:11574": " agrataḥ pṛṣṭhato vāpi $ khaṇḍaṃ yasya padaṃ bhavet &",
    "GP12lip_1_au:11575": " pāṃsuke kardame vāpi % saptamāsānsa jīvati // LiP_1,91.7 //",
    "GP12lip_1_au:11576": " kākaḥ kapoto gṛdhro vā $ nilīyedyasya mūrdhani &",
    "GP12lip_1_au:11577": " kravyādo vā khago yasya % ṣaṇmāsān nātivartate // LiP_1,91.8 //",
    "GP12lip_1_au:11578": " gacched vāyasapaṅktībhiḥ $ pāṃsuvarṣeṇa vā punaḥ &",
    "GP12lip_1_au:11579": " svacchāyāṃ vikṛtāṃ paśyec % catuḥpañca sa jīvati // LiP_1,91.9 //",
    "GP12lip_1_au:11580": " anabhre vidyutaṃ paśyed $ dakṣiṇāṃ diśamāsthitām &",
    "GP12lip_1_au:11581": " udake dhanur aindraṃ vā % trīṇi dvau vā sa jīvati // LiP_1,91.10 //",
    "GP12lip_1_au:11582": " apsu vā yadi vādarśe $ yo hyātmānaṃ na paśyati &",
    "GP12lip_1_au:11583": " aśiraskaṃ tathā paśyen % māsād ūrdhvaṃ na jīvati // LiP_1,91.11 //",
    "GP12lip_1_au:11584": " śavagandhi bhavedgātraṃ $ vasāgandhamathāpi vā &",
    "GP12lip_1_au:11585": " mṛtyurhyupāgatastasya % ardhamāsānna jīvati // LiP_1,91.12 //",
    "GP12lip_1_au:11586": " yasya vai snātamātrasya $ hṛdayaṃ pariśuṣyati &",
    "GP12lip_1_au:11587": " dhūmaṃ vā mastakātpaśyed % daśāhānna sa jīvati // LiP_1,91.13 //",
    "GP12lip_1_au:11588": " saṃbhinno māruto yasya $ marmasthānāni kṛntati &",
    "GP12lip_1_au:11589": " adbhiḥ spṛṣṭo na hṛṣyeta % tasya mṛtyurupasthitaḥ // LiP_1,91.14 //",
    "GP12lip_1_au:11590": " ṛkṣavānarayuktena $ rathenāśāṃ ca dakṣiṇām &",
    "GP12lip_1_au:11591": " gāyannṛtyan vrajet svapne % vidyānmṛtyurupasthitaḥ // LiP_1,91.15 //",
    "GP12lip_1_au:11592": " kṛṣṇāṃbaradharā śyāmā $ gāyantī vāpyathāṅganā &",
    "GP12lip_1_au:11593": " yaṃ nayeddakṣiṇāmāśāṃ % svapne so 'pi na jīvati // LiP_1,91.16 //",
    "GP12lip_1_au:11594": " chidraṃ vā svasya kaṇṭhasya $ svapne yo vīkṣate naraḥ &",
    "GP12lip_1_au:11595": " nagnaṃ vā śramaṇaṃ dṛṣṭvā % vidyānmṛtyumupasthitam // LiP_1,91.17 //",
    "GP12lip_1_au:11596": " ā mastakatalādyas tu $ nimajjetpaṅkasāgare &",
    "GP12lip_1_au:11597": " dṛṣṭvā tu tādṛśaṃ svapnaṃ % sadya eva na jīvati // LiP_1,91.18 //",
    "GP12lip_1_au:11598": " bhasmāṅgārāṃś ca keśāṃś ca $ nadīṃ śuṣkāṃ bhujaṅgamān &",
    "GP12lip_1_au:11599": " paśyedyo daśarātraṃ tu % na sa jīvati tādṛśaḥ // LiP_1,91.19 //",
    "GP12lip_1_au:11600": " kṛṣṇaiś ca vikaṭaiścaiva $ puruṣairudyatāyudhaiḥ &",
    "GP12lip_1_au:11601": " pāṣāṇaistāḍyate svapne % yaḥ sadyo na sa jīvati // LiP_1,91.20 //",
    "GP12lip_1_au:11602": " sūryodaye pratyuṣasi $ pratyakṣaṃ yasya vai śivāḥ &",
    "GP12lip_1_au:11603": " krośantyabhimukhaṃ pretya % sa gatāyurbhavennaraḥ // LiP_1,91.21 //",
    "GP12lip_1_au:11604": " yasya vā snātamātrasya $ hṛdayaṃ pīḍyate bhṛśam &",
    "GP12lip_1_au:11605": " jāyate dantaharṣaś ca % taṃ gatāyuṣamādiśet // LiP_1,91.22 //",
    "GP12lip_1_au:11606": " bhūyobhūyastrasedyastu $ rātrau vā yadi vā divā &",
    "GP12lip_1_au:11607": " dīpagandhaṃ ca nāghrāti % vidyānmṛtyum upasthitam // LiP_1,91.23 //",
    "GP12lip_1_au:11608": " rātrau cendradhanuḥ paśyed $ divā nakṣatramaṇḍalam &",
    "GP12lip_1_au:11609": " paranetreṣu cātmānaṃ % na paśyenna sa jīvati // LiP_1,91.24 //",
    "GP12lip_1_au:11610": " netramekaṃ sravedyasya $ karṇau sthānācca bhraśyataḥ &",
    "GP12lip_1_au:11611": " vakrā ca nāsā bhavati % vijñeyo gatajīvitaḥ // LiP_1,91.25 //",
    "GP12lip_1_au:11612": " yasya kṛṣṇā kharā jihvā $ padmābhāsaṃ ca vai mukham &",
    "GP12lip_1_au:11613": " gaṇḍe vā piṇḍikārakte % tasya mṛtyurupasthitaḥ // LiP_1,91.26 //",
    "GP12lip_1_au:11614": " muktakeśo hasaṃścaiva $ gāyannṛtyaṃś ca yo naraḥ &",
    "GP12lip_1_au:11615": " yāmyāmabhimukhaṃ gacchet % tadantaṃ tasya jīvitam // LiP_1,91.27 //",
    "GP12lip_1_au:11616": " yasya śvetaghanābhāsā $ śvetasarṣapasaṃnibhā &",
    "GP12lip_1_au:11617": " śvetā ca mūrtirhyasakṛt % tasya mṛtyurupasthitaḥ // LiP_1,91.28 //",
    "GP12lip_1_au:11618": " uṣṭrā vā rāsabhā vābhi- $ yuktāḥ svapne rathe śubhāḥ &",
    "GP12lip_1_au:11619": " yasya so 'pi na jīvettu % dakṣiṇābhimukho gataḥ // LiP_1,91.29 //",
    "GP12lip_1_au:11620": " dve vātha parame 'riṣṭe $ ekībhūtaḥ paraṃ bhavet &",
    "GP12lip_1_au:11621": " ghoṣaṃ na śṛṇuyātkarṇe % jyotir netre na paśyati // LiP_1,91.30 //",
    "GP12lip_1_au:11622": " śvabhre yo nipatetsvapne $ dvāraṃ cāpi pidhīyate &",
    "GP12lip_1_au:11623": " na cottiṣṭhati yaḥ śvabhrāt % tadantaṃ tasya jīvitam // LiP_1,91.31 //",
    "GP12lip_1_au:11624": " ūrdhvā ca dṛṣṭirna ca sampratiṣṭhā raktā punaḥ samparivartamānā /*",
    "GP12lip_1_au:11625": " mukhasya śoṣaḥ suṣirā ca nābhiratyuṣṇamūtro viṣamastha eva // LiP_1,91.32",
    "GP12lip_1_au:11626": " divā vā yadi vā rātrau $ pratyakṣaṃ yo nihanyate &",
    "GP12lip_1_au:11627": " hantāraṃ na ca paśyecca % sa gatāyurna jīvati // LiP_1,91.33 //",
    "GP12lip_1_au:11628": " agnipraveśaṃ kurute $ svapnānte yastu mānavaḥ &",
    "GP12lip_1_au:11629": " smṛtiṃ nopalabheccāpi % tadantaṃ tasya jīvitam // LiP_1,91.34 //",
    "GP12lip_1_au:11630": " yastu prāvaraṇaṃ śuklaṃ $ svakaṃ paśyati mānavaḥ &",
    "GP12lip_1_au:11631": " kṛṣṇaṃ raktamapi svapne % tasya mṛtyurupasthitaḥ // LiP_1,91.35 //",
    "GP12lip_1_au:11632": " <preparation for death>",
    "GP12lip_1_au:11633": " ariṣṭe sūcite dehe $ tasminkāla upasthite &",
    "GP12lip_1_au:11634": " tyaktvā khedaṃ viṣādaṃ ca % upekṣed buddhimān naraḥ // LiP_1,91.36 //",
    "GP12lip_1_au:11635": " prācīṃ vā yadi vodīcīṃ $ diśaṃ niṣkramya vai śuciḥ &",
    "GP12lip_1_au:11636": " same 'tisthāvare deśe % vivikte jantuvarjite // LiP_1,91.37 //",
    "GP12lip_1_au:11637": " udaṅmukhaḥ prāṅmukho vā $ svasthaś cācānta eva ca &",
    "GP12lip_1_au:11638": " svastikenopaviṣṭastu % namaskṛtvā maheśvaram // LiP_1,91.38 //",
    "GP12lip_1_au:11639": " samakāyaśirogrīvo $ dhārayan nāvalokayet &",
    "GP12lip_1_au:11640": " yathā dīpo nivātastho % neṅgate sopamā smṛtā // LiP_1,91.39 //",
    "GP12lip_1_au:11641": " prāgudakpravaṇe deśe $ tathā yuñjīta śāstravit &",
    "GP12lip_1_au:11642": " kāmaṃ vitarkaṃ prītiṃ ca % sukhaduḥkhe ubhe tathā // LiP_1,91.40 //",
    "GP12lip_1_au:11643": " nigṛhya manasā sarvaṃ $ śuklaṃ dhyānam anusmaret &",
    "GP12lip_1_au:11644": " ghrāṇe ca rasane nityaṃ % cakṣuṣī sparśane tathā // LiP_1,91.41 //",
    "GP12lip_1_au:11645": " śrotre manasi buddhau ca $ tatra vakṣasi dhārayet &",
    "GP12lip_1_au:11646": " kālakarmāṇi vijñāya % samūheṣveva nityaśaḥ // LiP_1,91.42 //",
    "GP12lip_1_au:11647": " dvādaśādhyātmamityevaṃ $ yogadhāraṇamucyate &",
    "GP12lip_1_au:11648": " śatamardhaśataṃ vāpi % dhāraṇāṃ mūrdhni dhārayet // LiP_1,91.43 //",
    "GP12lip_1_au:11649": " khinnasya dhāraṇāyogād $ vāyurūrdhvaṃ pravartate &",
    "GP12lip_1_au:11650": " tataścāpūrayed deham % oṅkāreṇa samanvitaḥ // LiP_1,91.44 //",
    "GP12lip_1_au:11651": " tathauṃkāramayo yogī $ akṣare tvakṣarī bhavet &",
    "GP12lip_1_au:11652": " <oṃkāra>",
    "GP12lip_1_au:11653": " ata ūrdhvaṃ pravakṣyāmi % oṅkāraprāptilakṣaṇam // LiP_1,91.45 //",
    "GP12lip_1_au:11654": " eṣa trimātro vijñeyo $ vyañjanaṃ cātra ceśvaraḥ &",
    "GP12lip_1_au:11655": " prathamā vidyutī mātrā % dvitīyā tāmasī smṛtā // LiP_1,91.46 //",
    "GP12lip_1_au:11656": " tṛtīyāṃ nirguṇāṃ caiva $ mātrāmakṣaragāminīm &",
    "GP12lip_1_au:11657": " gāndhārī caiva vijñeyā % gāndhārasvarasaṃbhavā // LiP_1,91.47 //",
    "GP12lip_1_au:11658": " pipīlikāgatisparśā $ prayuktā mūrdhni lakṣyate &",
    "GP12lip_1_au:11659": " yathā prayukta oṅkāraḥ % pratiniryāti mūrdhani // LiP_1,91.48 //",
    "GP12lip_1_au:11660": " tathauṃkāramayo yogī tv $ akṣarī tvakṣarī bhavet &",
    "GP12lip_1_au:11661": " praṇavo dhanuḥ śaro hyātmā % brahmalakṣaṇamucyate // LiP_1,91.49 //",
    "GP12lip_1_au:11662": " apramattena veddhavyaṃ $ śaravat tanmayo bhavet &",
    "GP12lip_1_au:11663": " omityekākṣaraṃ hyetad % guhāyāṃ nihitaṃ padam // LiP_1,91.50 //",
    "GP12lip_1_au:11664": " omityetattrayo lokās $ trayo vedāstrayo 'gnayaḥ &",
    "GP12lip_1_au:11665": " viṣṇukramāstrayastvete % ṛksāmāni yajūṃṣi ca // LiP_1,91.51 //",
    "GP12lip_1_au:11666": " mātrā cārdhaṃ ca tisrastu $ vijñeyāḥ paramārthataḥ &",
    "GP12lip_1_au:11667": " tatprayuktastu yo yogī % tasya sālokyamāpnuyāt // LiP_1,91.52 //",
    "GP12lip_1_au:11668": " akāro hyakṣaro jñeya $ ukāraḥ sahitaḥ smṛtaḥ &",
    "GP12lip_1_au:11669": " makārasahitauṃkāras % trimātra iti saṃjñitaḥ // LiP_1,91.53 //",
    "GP12lip_1_au:11670": " akāras tveṣa bhūrloka $ ukāro bhuva ucyate &",
    "GP12lip_1_au:11671": " savyañjano makārastu % svarloka iti gīyate // LiP_1,91.54 //",
    "GP12lip_1_au:11672": " oṅkārastu trayo lokāḥ $ śirastasya triviṣṭapam &",
    "GP12lip_1_au:11673": " bhuvanāṅgaṃ ca tatsarvaṃ % brāhmaṃ tatpadamucyate // LiP_1,91.55 //",
    "GP12lip_1_au:11674": " mātrāpādo rudraloko hy $ amātraṃ tu śivaṃ padam &",
    "GP12lip_1_au:11675": " evaṃ jñānaviśeṣeṇa % tatpadaṃ samupāsyate // LiP_1,91.56 //",
    "GP12lip_1_au:11676": " tasmāddhyānaratirnityam $ amātraṃ hi tadakṣaram &",
    "GP12lip_1_au:11677": " upāsyaṃ hi prayatnena % śāśvataṃ sukhamicchatā // LiP_1,91.57 //",
    "GP12lip_1_au:11678": " hrasvā tu prathamā mātrā $ tato dīrghā tvanantaram &",
    "GP12lip_1_au:11679": " tataḥ plutavatī caiva % tṛtīyā copadiśyate // LiP_1,91.58 //",
    "GP12lip_1_au:11680": " etāstu mātrā vijñeyā $ yathāvadanupūrvaśaḥ &",
    "GP12lip_1_au:11681": " yāvadeva tu śakyante % dhāryante tāvadeva hi // LiP_1,91.59 //",
    "GP12lip_1_au:11682": " indriyāṇi mano buddhiṃ $ dhyāyannātmani yaḥ sadā &",
    "GP12lip_1_au:11683": " ardhaṃ tanmātram api cec % chṛṇu yat phalamāpnuyāt // LiP_1,91.60 //",
    "GP12lip_1_au:11684": " māse māse 'śvamedhena $ yo yajeta śataṃ samāḥ &",
    "GP12lip_1_au:11685": " tena yatprāpyate puṇyaṃ % mātrayā tadavāpnuyāt // LiP_1,91.61 //",
    "GP12lip_1_au:11686": " na tathā tapasogreṇa $ na yajñairbhūridakṣiṇaiḥ &",
    "GP12lip_1_au:11687": " yatphalaṃ prāpyate samyaṅ % mātrayā tadavāpnuyāt // LiP_1,91.62 //",
    "GP12lip_1_au:11688": " tatra caiṣā tu yā mātrā $ plutā nāmopadiśyate &",
    "GP12lip_1_au:11689": " eṣā eva bhavetkāryā % gṛhasthānāṃ tu yoginām // LiP_1,91.63 //",
    "GP12lip_1_au:11690": " eṣāṃ caiva viśeṣeṇa $ aiśvarye hyaṣṭalakṣaṇe &",
    "GP12lip_1_au:11691": " aṇimādye tu vijñeyā % tasmādyuñjīta tāṃ dvijāḥ // LiP_1,91.64 //",
    "GP12lip_1_au:11692": " evaṃ hi yogasaṃyuktaḥ $ śucir dānto jitendriyaḥ &",
    "GP12lip_1_au:11693": " ātmānaṃ vidyate yastu % sa sarvaṃ vindate dvijāḥ // LiP_1,91.65 //",
    "GP12lip_1_au:11694": " tasmātpāśupatairyogair $ ātmānaṃ cintayedbudhaḥ &",
    "GP12lip_1_au:11695": " ātmānaṃ jānate ye tu % śucayaste na saṃśayaḥ // LiP_1,91.66 //",
    "GP12lip_1_au:11696": " ṛco yajūṃṣi sāmāni $ vedopaniṣadas tathā &",
    "GP12lip_1_au:11697": " yogajñānādavāpnoti % brāhmaṇo 'dhyātmacintakaḥ // LiP_1,91.67 //",
    "GP12lip_1_au:11698": " sarvadevamayo bhūtvā $ abhūtaḥ sa tu jāyate &",
    "GP12lip_1_au:11699": " yonisaṃkramaṇaṃ tyaktvā % yāti vai śāśvataṃ padam // LiP_1,91.68 //",
    "GP12lip_1_au:11700": " yathā vṛkṣāt phalaṃ pakvaṃ $ pavanena samīritam &",
    "GP12lip_1_au:11701": " namaskāreṇa rudrasya % tathā pāpaṃ praṇaśyati // LiP_1,91.69 //",
    "GP12lip_1_au:11702": " yatra rudranamaskāraḥ $ sarvakarmaphalo dhruvaḥ &",
    "GP12lip_1_au:11703": " anyadevanamaskārān % na tatphalamavāpnuyāt // LiP_1,91.70 //",
    "GP12lip_1_au:11704": " tasmāttriḥpravaṇaṃ yogī $ upāsīta maheśvaram &",
    "GP12lip_1_au:11705": " daśavistārakaṃ brahma % tathā ca brahmavistaraiḥ // LiP_1,91.71 //",
    "GP12lip_1_au:11706": " evaṃ dhyānasamāyuktaḥ $ svadehaṃ yaḥ parityajet &",
    "GP12lip_1_au:11707": " sa yāti śivasāyujyaṃ % samuddhṛtya kulatrayam // LiP_1,91.72 //",
    "GP12lip_1_au:11708": " athavāriṣṭamālokya $ maraṇe samupasthite &",
    "GP12lip_1_au:11709": " avimukteśvaraṃ gatvā % vārāṇasyāṃ tu śodhanam // LiP_1,91.73 //",
    "GP12lip_1_au:11710": " yena kenāpi vā dehaṃ $ saṃtyajen mucyate naraḥ &",
    "GP12lip_1_au:11711": " śrīparvate vā viprendrāḥ % saṃtyajetsvatanuṃ naraḥ // LiP_1,91.74 //",
    "GP12lip_1_au:11712": " sa yāti śivasāyujyaṃ $ nātra kāryā vicāraṇā &",
    "GP12lip_1_au:11713": " avimuktaṃ paraṃ kṣetraṃ % jantūnāṃ muktidaṃ sadā // LiP_1,91.75 //",
    "GP12lip_1_au:11714": " seveta satataṃ dhīmān $ viśeṣānmaraṇāntike // LiP_1,91.76 //",
    "GP12lip_1_au:11715": " iti śrīliṅgamahāpurāṇe pūrvabhāge ariṣṭakathanaṃ nāma ekanavatitamo",
    "GP12lip_1_au:11716": " 'dhyāyaḥ",
    "GP12lip_1_au:11717": " LiP, 1, 92",
    "GP12lip_1_au:11718": " ṛṣaya ūcuḥ evaṃ vārāṇasī puṇyā $ yadi sūta mahāmate &",
    "GP12lip_1_au:11719": " vaktumarhasi cāsmākaṃ % tatprabhāvaṃ hi sāṃpratam // LiP_1,92.1 //",
    "GP12lip_1_au:11720": " kṣetrasyāsya ca māhātmyam $ avimuktasya śobhanam &",
    "GP12lip_1_au:11721": " vistareṇa yathānyāyaṃ % śrotuṃ kautūhalaṃ hi naḥ // LiP_1,92.2 //",
    "GP12lip_1_au:11722": " sūta uvāca <description of Avimukta>",
    "GP12lip_1_au:11723": " vakṣye saṃkṣepataḥ samyak $ vārāṇasyāḥ suśobhanam &",
    "GP12lip_1_au:11724": " avimuktasya māhātmyaṃ % yathāha bhagavān bhavaḥ // LiP_1,92.3 //",
    "GP12lip_1_au:11725": " vistareṇa mayā vaktuṃ $ brahmaṇā ca mahātmanā &",
    "GP12lip_1_au:11726": " śakyate naiva viprendrā % varṣakoṭiśatairapi // LiP_1,92.4 //",
    "GP12lip_1_au:11727": " devaḥ purā kṛtodvāhaḥ $ śaṅkaro nīlalohitaḥ &",
    "GP12lip_1_au:11728": " himavacchikharāddevyā % haimavatyā gaṇeśvaraiḥ // LiP_1,92.5 //",
    "GP12lip_1_au:11729": " vārāṇasīmanuprāpya $ darśayāmāsa śaṅkaraḥ &",
    "GP12lip_1_au:11730": " avimukteśvaraṃ liṅgaṃ % vāsaṃ tatra cakāra saḥ // LiP_1,92.6 //",
    "GP12lip_1_au:11731": " vārāṇasīkurukṣetra- $ śrīparvatamahālaye &",
    "GP12lip_1_au:11732": " tuṅgeśvare ca kedāre % tatsthāne yo yatirbhavet // LiP_1,92.7 //",
    "GP12lip_1_au:11733": " yoge pāśupate samyak $ dinamekaṃ yatirbhavet &",
    "GP12lip_1_au:11734": " tasmātsarvaṃ parityajya % caret pāśupataṃ vratam // LiP_1,92.8 //",
    "GP12lip_1_au:11735": " devodyāne vasettatra $ śarvodyānamanuttamam &",
    "GP12lip_1_au:11736": " manasā nirmame rudro % vimānaṃ ca suśobhanam // LiP_1,92.9 //",
    "GP12lip_1_au:11737": " darśayāmāsa ca tadā $ devodyānamanuttamam &",
    "GP12lip_1_au:11738": " haimavatyāḥ svayaṃ devaḥ % sanandī parameśvaraḥ // LiP_1,92.10 //",
    "GP12lip_1_au:11739": " kṣetrasyāsya ca māhātmyam $ avimuktasya śaṅkaraḥ &",
    "GP12lip_1_au:11740": " uktavānparameśānaḥ % pārvatyāḥ prītaye bhavaḥ // LiP_1,92.11 //",
    "GP12lip_1_au:11741": " praphullanānāvidhagulmaśobhitaṃ $ latāpratānādimanoharaṃ bahiḥ &",
    "GP12lip_1_au:11742": " virūḍhapuṣpaiḥ paritaḥ priyaṅgubhiḥ % supuṣpitaiḥ kaṇṭakitaiś ca ketakaiḥ",
    "GP12lip_1_au:11743": " tamālagulmairnicitaṃ sugandhibhir $ nikāmapuṣpairvakulaiś ca sarvataḥ &",
    "GP12lip_1_au:11744": " aśokapunnāgaśataiḥ supuṣpitair % dvirephamālākulapuṣpasaṃcayaiḥ //",
    "GP12lip_1_au:11745": " kvacit praphullāmbujareṇubhūṣitair $ vihaṅgamaiś cānukalapraṇādibhiḥ &",
    "GP12lip_1_au:11746": " vināditaṃ sārasacakravākaiḥ % pramattadātyūhavaraiś ca sarvataḥ //",
    "GP12lip_1_au:11747": " kvacicca kekārutanāditaṃ śubhaṃ $ kvacicca kāraṇḍavanādanāditam &",
    "GP12lip_1_au:11748": " kvacicca mattālikulākulīkṛtaṃ % madākulābhir bhramarāṅganādibhiḥ //",
    "GP12lip_1_au:11749": " niṣevitaṃ cārusugandhipuṣpakaiḥ $ kvacit supuṣpaiḥ sahakāravṛkṣaiḥ &",
    "GP12lip_1_au:11750": " latopagūḍhaistilakaiś ca gūḍhaṃ % pragītavidyādharasiddhacāraṇam //",
    "GP12lip_1_au:11751": " pravṛttanṛttānugatāpsarogaṇaṃ $ prahṛṣṭanānāvidhapakṣisevitam &",
    "GP12lip_1_au:11752": " pranṛttahārītakulopanāditaṃ % mṛgendranādākulamattamānasaiḥ // LiP_1,92.17",
    "GP12lip_1_au:11753": " kvacit kvacid gandhakadambakair mṛgair $ vilūnadarbhāṅkurapuṣpasaṃcayam &",
    "GP12lip_1_au:11754": " praphullanānāvidhacārupaṅkajaiḥ % sarastaḍāgairupaśobhitaṃ kvacit //",
    "GP12lip_1_au:11755": " viṭapanicayalīnaṃ nīlakaṇṭhābhirāmaṃ $ madamuditavihaṅgaṃ prāptanādābhirāmam &",
    "GP12lip_1_au:11756": " kusumitataruśākhālīnamattadvirephaṃ % navakisalayaśobhāśobhitaṃ prāṃśuśākham // LiP_1,92.19",
    "GP12lip_1_au:11757": " kvacicca dantakṣatacāruvīrudhaṃ kvacillatāliṅgitacāruvṛkṣakam /*",
    "GP12lip_1_au:11758": " kvacidvilāsālasagāminībhir niṣevitaṃ kiṃpuruṣāṅganābhiḥ // LiP_1,92.20 //*",
    "GP12lip_1_au:11759": " pārāvatadhvanivikūjitacāruśṛṅgair $ abhraṅkaṣaiḥ sitamanoharacārurūpaiḥ &",
    "GP12lip_1_au:11760": " ākīrṇapuṣpanikarapravibhaktahaṃsair % vibhrājitaṃ tridaśadivyakulairanekaiḥ // LiP_1,92.21",
    "GP12lip_1_au:11761": " phullotpalāṃbujavitānasahasrayuktaṃ $ toyāśayaiḥ samanuśobhitadevamārgam &",
    "GP12lip_1_au:11762": " mārgāntarākalitapuṣpavicitrapaṅkti- % sambaddhagulmaviṭapair vividhairupetam // LiP_1,92.22",
    "GP12lip_1_au:11763": " tuṅgāgrair nīlapuṣpastabakabharanataprāṃśuśākhair aśokair $",
    "GP12lip_1_au:11764": " dolāprāntāntanīlaśrutisukhajanakair bhāsitāntaṃ manojñaiḥ &",
    "GP12lip_1_au:11765": " rātrau candrasya bhāsā kusumitatilakairekatāṃ samprayātaṃ %",
    "GP12lip_1_au:11766": " chāyāsuptaprabuddhasthitahariṇakulāluptadūrvāṅkurāgram // LiP_1,92.23 //",
    "GP12lip_1_au:11767": " haṃsānāṃ pakṣavātapracalitakamalasvacchavistīrṇatoyaṃ $ toyānāṃ tīrajātapracakitakadalīcāṭunṛtyanmayūram",
    "GP12lip_1_au:11768": " māyūraiḥ pakṣacandraiḥ kvacidavanigatai rañjitakṣmāpradeśaṃ % deśe deśe vilīnapramuditavilasanmattahārītavṛndam sāraṅgaiḥ kvacidupaśobhitapradeśaṃ $ pracchannaṃ kusumacayaiḥ kvacidvicitraiḥ &",
    "GP12lip_1_au:11769": " hṛṣṭābhiḥ kvacidapi kinnarāṅganābhir % vīṇābhiḥ sumadhuragītanṛttakaṇṭham // LiP_1,92.25",
    "GP12lip_1_au:11770": " saṃsṛṣṭaiḥ kvacidupaliptakīrṇapuṣpair $ āvāsaiḥ parivṛtapādapaṃ munīnām &",
    "GP12lip_1_au:11771": " ā mūlāt phalanicitaiḥ kvacidviśālair % uttuṅgaiḥ panasamahīruhairupetam //",
    "GP12lip_1_au:11772": " phullātimuktakalatāgṛhanītasiddhasiddhāṅganākanakanūpurarāvaramyam /*",
    "GP12lip_1_au:11773": " ramyaṃ priyaṅgutarumañjarisaktabhṛṅgaṃ bhṛṅgāvalīkavalitāmrakadambapuṣpam",
    "GP12lip_1_au:11774": " puṣpotkarānilavighūrṇitavāriramyaṃ $ ramyadvirephavinipātitamañjugulmam &",
    "GP12lip_1_au:11775": " gulmāntaraprasabhabhītamṛgīsamūhaṃ % vāteritaṃ tanubhṛtāmapavargadātṛ //",
    "GP12lip_1_au:11776": " candrāṃśujālaśabalais tilakair manojñaiḥ $ sindūrakuṅkumakusumbhanibhair aśokaiḥ &",
    "GP12lip_1_au:11777": " cāmīkaradyutisamairatha karṇikāraiḥ % puṣpotkarairupacitaṃ suviśālaśākhaiḥ // LiP_1,92.29",
    "GP12lip_1_au:11778": " kvacidañjanacūrṇābhaiḥ $ kvacid vidrumasannibhaiḥ &",
    "GP12lip_1_au:11779": " kvacitkāñcanasaṃkāśaiḥ % puṣpair ācitabhūtalam // LiP_1,92.30 //",
    "GP12lip_1_au:11780": " punnāgeṣu dvijaśatavirutaṃ $ raktāśokastabakabharanatam &",
    "GP12lip_1_au:11781": " ramyopāntaklamahārabhavanaṃ % phullābjeṣu bhramaravilasitam // LiP_1,92.31",
    "GP12lip_1_au:11782": " sakalabhuvanabhartā lokanāthastadānīṃ $ tuhinaśikharaputryā sārdhamiṣṭairgaṇeśaiḥ &",
    "GP12lip_1_au:11783": " vividhataruviśālaṃ mattahṛṣṭānnapuṣṭair % upavanam atiramyaṃ darśayāmāsa",
    "GP12lip_1_au:11784": " devyāḥ // LiP_1,92.32 //",
    "GP12lip_1_au:11785": " puṣpairvanyaiḥ śubhaśubhatamaiḥ kalpitairdivyabhūṣair $ devīṃ divyāmupavanagatāṃ bhūṣayāmāsa śarvaḥ &",
    "GP12lip_1_au:11786": " sā cāpyenaṃ tuhinagirisutā śaṅkaraṃ devadevaṃ % puṣpairdivyaiḥ śubhataratamair bhūṣayāmāsa bhaktyā // LiP_1,92.33 //",
    "GP12lip_1_au:11787": " sampūjya pūjyaṃ tridaśeśvarāṇāṃ $ samprekṣya codyānam atīva ramyam &",
    "GP12lip_1_au:11788": " gaṇeśvarair nandimukhaiś ca sārdham % uvāca devaṃ praṇipatya devī //",
    "GP12lip_1_au:11789": " śrīdevyuvāca udyānaṃ darśitaṃ deva $ prabhayā parayā yutam &",
    "GP12lip_1_au:11790": " kṣetrasya ca guṇānsarvān % punarme vaktumarhasi // LiP_1,92.35 //",
    "GP12lip_1_au:11791": " asya kṣetrasya māhātmyam $ avimuktasya sarvathā &",
    "GP12lip_1_au:11792": " vaktumarhasi deveśa % devadeva vṛṣadhvaja // LiP_1,92.36 //",
    "GP12lip_1_au:11793": " sūta uvāca devyāstadvacanaṃ śrutvā $ devadevo varaprabhuḥ &",
    "GP12lip_1_au:11794": " āghrāya vadanāmbhojaṃ % tadāha girijāṃ hasan // LiP_1,92.37 //",
    "GP12lip_1_au:11795": " <holiness of Avimukta>",
    "GP12lip_1_au:11796": " śrībhagavānuvāca idaṃ guhyatamaṃ kṣetraṃ $ sadā vārāṇasī mama &",
    "GP12lip_1_au:11797": " sarveṣāmeva jantūnāṃ % heturmokṣasya sarvadā // LiP_1,92.38 //",
    "GP12lip_1_au:11798": " asminsiddhāḥ sadā devi $ madīyaṃ vratamāsthitāḥ &",
    "GP12lip_1_au:11799": " nānāliṅgadharā nityaṃ % mama lokābhikāṅkṣiṇaḥ // LiP_1,92.39 //",
    "GP12lip_1_au:11800": " abhyasyanti paraṃ yogaṃ $ yuktātmāno jitendriyāḥ &",
    "GP12lip_1_au:11801": " nānāvṛkṣasamākīrṇe % nānāvihagaśobhite // LiP_1,92.40 //",
    "GP12lip_1_au:11802": " kamalotpalapuṣpāḍhyaiḥ $ sarobhiḥ samalaṃkṛte &",
    "GP12lip_1_au:11803": " apsarogaṇagandharvaiḥ % sadā saṃsevite śubhe // LiP_1,92.41 //",
    "GP12lip_1_au:11804": " rocate me sadā vāso $ yena kāryeṇa tacchṛṇu &",
    "GP12lip_1_au:11805": " manmanā mama bhaktaś ca % mayi nityārpitakriyaḥ // LiP_1,92.42 //",
    "GP12lip_1_au:11806": " yathā mokṣamavāpnoti $ anyatra na tathā kvacit &",
    "GP12lip_1_au:11807": " kāmaṃ hyatra mṛto devi % janturmokṣāya kalpate // LiP_1,92.43 //",
    "GP12lip_1_au:11808": " etanmama puraṃ divyaṃ $ guhyādguhyatamaṃ mahat &",
    "GP12lip_1_au:11809": " brahmādayo vijānanti % ye ca siddhā mumukṣavaḥ // LiP_1,92.44 //",
    "GP12lip_1_au:11810": " ataḥ paramidaṃ kṣetraṃ $ parā ceyaṃ gatirmama &",
    "GP12lip_1_au:11811": " vimuktaṃ na mayā yasmān % mokṣyate vā kadācana // LiP_1,92.45 //",
    "GP12lip_1_au:11812": " mama kṣetramidaṃ tasmād $ avimuktamiti smṛtam &",
    "GP12lip_1_au:11813": " naimiṣe ca kurukṣetre % gaṅgādvāre ca puṣkare // LiP_1,92.46 //",
    "GP12lip_1_au:11814": " snānātsaṃsevanādvāpi $ na mokṣaḥ prāpyate yataḥ &",
    "GP12lip_1_au:11815": " iha samprāpyate yena % tata etadviśiṣyate // LiP_1,92.47 //",
    "GP12lip_1_au:11816": " prayāge vā bhavenmokṣa $ iha vā matparigrahāt &",
    "GP12lip_1_au:11817": " prayāgādapi tīrthāgryād % avimuktamidaṃ śubham // LiP_1,92.48 //",
    "GP12lip_1_au:11818": " dharmasyopaniṣat satyaṃ $ mokṣasyopaniṣac chamaḥ &",
    "GP12lip_1_au:11819": " kṣetratīrthopaniṣadaṃ % na vidurbudhasattamāḥ // LiP_1,92.49 //",
    "GP12lip_1_au:11820": " kāmaṃ bhuñjan svapan krīḍan $ kurvan hi vividhāḥ kriyāḥ &",
    "GP12lip_1_au:11821": " avimukte tyajetprāṇān % janturmokṣāya kalpate // LiP_1,92.50 //",
    "GP12lip_1_au:11822": " kṛtvā pāpasahasrāṇi $ piśācatvaṃ varaṃ nṛṇām &",
    "GP12lip_1_au:11823": " na tu śakrasahasratvaṃ % svarge kāśīpurīṃ vinā // LiP_1,92.51 //",
    "GP12lip_1_au:11824": " tasmātsaṃsevanīyaṃ hi $ avimuktaṃ hi muktaye &",
    "GP12lip_1_au:11825": " jaigīṣavyaḥ parāṃ siddhiṃ % gato yatra mahātapāḥ // LiP_1,92.52 //",
    "GP12lip_1_au:11826": " asya kṣetrasya māhātmyād $ bhaktyā ca mama bhāvitaḥ &",
    "GP12lip_1_au:11827": " jaigīṣavyaguhā śreṣṭhā % yogināṃ sthānamiṣyate // LiP_1,92.53 //",
    "GP12lip_1_au:11828": " dhyāyantastatra māṃ nityaṃ $ yogāgnirdīpyate bhṛśam &",
    "GP12lip_1_au:11829": " kaivalyaṃ paramaṃ yāti % devānāmapi durlabham // LiP_1,92.54 //",
    "GP12lip_1_au:11830": " avyaktaliṅgairmunibhiḥ $ sarvasiddhāntavedibhiḥ &",
    "GP12lip_1_au:11831": " iha samprāpyate mokṣo % durlabho 'nyatra karhicit // LiP_1,92.55 //",
    "GP12lip_1_au:11832": " tebhyaścāhaṃ pravakṣyāmi $ yogaiśvaryamanuttamam &",
    "GP12lip_1_au:11833": " ātmanaścaiva sāyujyam % īpsitaṃ sthānameva ca // LiP_1,92.56 //",
    "GP12lip_1_au:11834": " kubero 'tra mama kṣetre $ mayi sarvārpitakriyaḥ &",
    "GP12lip_1_au:11835": " kṣetrasaṃsevanādeva % gaṇeśatvamavāpa ha // LiP_1,92.57 //",
    "GP12lip_1_au:11836": " saṃvarto bhavitā yaś ca $ so 'pi bhakto mamaiva tu &",
    "GP12lip_1_au:11837": " ihaivārādhya māṃ devi % siddhiṃ yāsyatyanuttamām // LiP_1,92.58 //",
    "GP12lip_1_au:11838": " parāśarasutau yogī $ ṛṣirvyāso mahātapāḥ &",
    "GP12lip_1_au:11839": " mama bhakto bhaviṣyaś ca % vedasaṃsthāpravartakaḥ // LiP_1,92.59 //",
    "GP12lip_1_au:11840": " raṃsyate so 'pi padmākṣi $ kṣetre 'sminmunipuṅgavaḥ &",
    "GP12lip_1_au:11841": " brahmā devarṣibhiḥ sārddhaṃ % viṣṇurvāpi divākaraḥ // LiP_1,92.60 //",
    "GP12lip_1_au:11842": " devarājastathā śakro $ ye 'pi cānye divaukasaḥ &",
    "GP12lip_1_au:11843": " upāsate mahātmānaḥ % sarve māmiha suvrate // LiP_1,92.61 //",
    "GP12lip_1_au:11844": " anye 'pi yogino divyāś $ channarūpā mahātmanaḥ &",
    "GP12lip_1_au:11845": " ananyamanaso bhūtvā % māmihopāsate sadā // LiP_1,92.62 //",
    "GP12lip_1_au:11846": " viṣayāsaktacitto 'pi $ tyaktadharmaratirnaraḥ &",
    "GP12lip_1_au:11847": " iha kṣetre mṛtaḥ so 'pi % saṃsāre na punarbhavet // LiP_1,92.63 //",
    "GP12lip_1_au:11848": " ye punarnirmamā dhīrāḥ $ sattvasthā vijitendriyāḥ &",
    "GP12lip_1_au:11849": " vratinaś ca nirārambhāḥ % sarve te mayi bhāvitāḥ // LiP_1,92.64 //",
    "GP12lip_1_au:11850": " devadevaṃ samāsādya $ dhīmantaḥ saṃgavarjitāḥ &",
    "GP12lip_1_au:11851": " gatā iha paraṃ mokṣaṃ % prasādānmama suvrate // LiP_1,92.65 //",
    "GP12lip_1_au:11852": " janmāntarasahasreṣu $ yaṃ na yogī samāpnuyāt &",
    "GP12lip_1_au:11853": " tamihaiva paraṃ mokṣaṃ % prasādānmama suvrate // LiP_1,92.66 //",
    "GP12lip_1_au:11854": " goprekṣakam idaṃ kṣetraṃ $ brahmaṇā sthāpitaṃ purā &",
    "GP12lip_1_au:11855": " kailāsabhavanaṃ cātra % paśya divyaṃ varānane // LiP_1,92.67 //",
    "GP12lip_1_au:11856": " goprekṣakam athāgamya $ dṛṣṭvā māmatra mānavaḥ &",
    "GP12lip_1_au:11857": " na durgatimavāpnoti % kalmaṣaiś ca vimucyate // LiP_1,92.68 //",
    "GP12lip_1_au:11858": " kapilāhradam ityevaṃ $ tathā vai brahmaṇā kṛtam &",
    "GP12lip_1_au:11859": " gavāṃ stanyajatoyena % tīrthaṃ puṇyatamaṃ mahat // LiP_1,92.69 //",
    "GP12lip_1_au:11860": " atrāpi svayamevāhaṃ $ vṛṣadhvaja iti smṛtaḥ &",
    "GP12lip_1_au:11861": " sānnidhyaṃ kṛtavān devi % sadāhaṃ dṛśyate tvayā // LiP_1,92.70 //",
    "GP12lip_1_au:11862": " bhadratoyaṃ ca paśyeha $ brahmaṇā ca kṛtaṃ hradam &",
    "GP12lip_1_au:11863": " sarvairdevairahaṃ devi % asmindeśe prasāditaḥ // LiP_1,92.71 //",
    "GP12lip_1_au:11864": " gacchopaśamam īśeti $ upaśāntaḥ śivas tathā &",
    "GP12lip_1_au:11865": " atrāhaṃ brahmaṇānīya % sthāpitaḥ parameṣṭhinā // LiP_1,92.72 //",
    "GP12lip_1_au:11866": " brahmaṇā cāpi saṃgṛhya $ viṣṇunā sthāpitaḥ punaḥ &",
    "GP12lip_1_au:11867": " brahmaṇāpi tato viṣṇuḥ % proktaḥ saṃvignacetasā // LiP_1,92.73 //",
    "GP12lip_1_au:11868": " mayānītamidaṃ liṅgaṃ $ kasmāt sthāpitavān asi &",
    "GP12lip_1_au:11869": " tamuvāca punar viṣṇur % brahmāṇaṃ kupitānanam // LiP_1,92.74 //",
    "GP12lip_1_au:11870": " rudre deve mamātyantaṃ $ parā bhaktirmahattarā &",
    "GP12lip_1_au:11871": " mayaiva sthāpitaṃ liṅgaṃ % tava nāmnā bhaviṣyati // LiP_1,92.75 //",
    "GP12lip_1_au:11872": " hiraṇyagarbha ityevaṃ $ tato 'trāhaṃ samāsthitaḥ &",
    "GP12lip_1_au:11873": " dṛṣṭvainamapi deveśaṃ % mama lokaṃ vrajennaraḥ // LiP_1,92.76 //",
    "GP12lip_1_au:11874": " tataḥ punarapi brahmā $ mama liṅgamidaṃ śubham &",
    "GP12lip_1_au:11875": " sthāpayāmāsa vidhivad % bhaktyā paramayā yutaḥ // LiP_1,92.77 //",
    "GP12lip_1_au:11876": " svarlīneśvara ityevam $ atrāhaṃ svayamāgataḥ &",
    "GP12lip_1_au:11877": " prāṇān iha narastyaktvā % na punarjāyate kvacit // LiP_1,92.78 //",
    "GP12lip_1_au:11878": " ananyā sā gatistasya $ yogināṃ caiva yā smṛtā &",
    "GP12lip_1_au:11879": " <Vyāghreśvara>",
    "GP12lip_1_au:11880": " asminnapi mayā deśe % daityo daivatakaṇṭakaḥ // LiP_1,92.79 //",
    "GP12lip_1_au:11881": " vyāghrarūpaṃ samāsthāya $ nihato darpito balī &",
    "GP12lip_1_au:11882": " vyāghreśvara iti khyāto % nityamatrāhamāsthitaḥ // LiP_1,92.80 //",
    "GP12lip_1_au:11883": " na punardurgatiṃ yāti $ dṛṣṭvainaṃ vyāghramīśvaram &",
    "GP12lip_1_au:11884": " utpalo vidalaścaiva % yau daityau brahmaṇā purā // LiP_1,92.81 //",
    "GP12lip_1_au:11885": " strīvadhyau darpitau dṛṣṭvā $ tvayaiva nihatau raṇe &",
    "GP12lip_1_au:11886": " sāvajñaṃ kandukenātra % tasyedaṃ dehamāsthitam // LiP_1,92.82 //",
    "GP12lip_1_au:11887": " ādāvatrāhamāgamya $ prasthito gaṇapaiḥ saha &",
    "GP12lip_1_au:11888": " jyeṣṭhasthānamidaṃ tasmād % etanme puṇyadarśanam // LiP_1,92.83 //",
    "GP12lip_1_au:11889": " devaiḥ samantād etāni $ liṅgāni sthāpitānyataḥ &",
    "GP12lip_1_au:11890": " dṛṣṭvāpi niyato martyo % dehabhede gaṇo bhavet // LiP_1,92.84 //",
    "GP12lip_1_au:11891": " pitrā te śailarājena $ purā himavatā svayam &",
    "GP12lip_1_au:11892": " mama priyahitaṃ sthānaṃ % jñātvā liṅgaṃ pratiṣṭhitam // LiP_1,92.85 //",
    "GP12lip_1_au:11893": " śaileśvaramiti khyātaṃ $ dṛśyatāmiha cādarāt &",
    "GP12lip_1_au:11894": " dṛṣṭvaitanmanujo devi % na durgatimato vrajet // LiP_1,92.86 //",
    "GP12lip_1_au:11895": " nadyeṣā varuṇā devi $ puṇyā pāpapramocanī &",
    "GP12lip_1_au:11896": " kṣetrametad alaṃkṛtya % jāhnavyā saha saṃgatā // LiP_1,92.87 //",
    "GP12lip_1_au:11897": " sthāpitaṃ brahmaṇā cāpi $ saṃgame liṅgamuttamam &",
    "GP12lip_1_au:11898": " saṃgameśvaram ityevaṃ % khyātaṃ jagati dṛśyatām // LiP_1,92.88 //",
    "GP12lip_1_au:11899": " saṃgame devanadyā hi $ yaḥ snātvā manujaḥ śuciḥ &",
    "GP12lip_1_au:11900": " arcayet saṃgameśvaraṃ % tasya janmabhayaṃ kutaḥ // LiP_1,92.89 //",
    "GP12lip_1_au:11901": " idaṃ manye mahākṣetraṃ $ nivāso yogināṃ param &",
    "GP12lip_1_au:11902": " kṣetramadhye ca yatrāhaṃ % svayaṃ bhūtvāgramāsthitaḥ // LiP_1,92.90 //",
    "GP12lip_1_au:11903": " madhyameśvaramityevaṃ $ khyātaḥ sarvasurāsuraiḥ &",
    "GP12lip_1_au:11904": " siddhānāṃ sthānametaddhi % madīyavratadhāriṇām // LiP_1,92.91 //",
    "GP12lip_1_au:11905": " yogināṃ mokṣalipsūnāṃ $ jñānayogaratātmanām &",
    "GP12lip_1_au:11906": " dṛṣṭvainaṃ madhyameśānaṃ % janma prati na śocati // LiP_1,92.92 //",
    "GP12lip_1_au:11907": " sthāpitaṃ liṅgametattu $ śukreṇa bhṛgusūnunā &",
    "GP12lip_1_au:11908": " nāmnā śukreśvaraṃ nāma % sarvasiddhāmarārcitam // LiP_1,92.93 //",
    "GP12lip_1_au:11909": " dṛṣṭvainaṃ niyataḥ sadyo $ mucyate sarvakilbiṣaiḥ &",
    "GP12lip_1_au:11910": " mṛtaś ca na punarjantuḥ % saṃsārī tu bhavennaraḥ // LiP_1,92.94 //",
    "GP12lip_1_au:11911": " purā jambūkarūpeṇa $ asuro devakaṇṭakaḥ &",
    "GP12lip_1_au:11912": " brahmaṇo hi varaṃ labdhvā % gomāyurbandhaśaṅkitaḥ // LiP_1,92.95 //",
    "GP12lip_1_au:11913": " nihato himavatputri $ jambūkeśastato hyaham &",
    "GP12lip_1_au:11914": " adyāpi jagati khyātaṃ % surāsuranamaskṛtam // LiP_1,92.96 //",
    "GP12lip_1_au:11915": " dṛṣṭvainamapi deveśaṃ $ sarvānkāmānavāpnuyāt &",
    "GP12lip_1_au:11916": " grahaiḥ śukrapurogaiś ca % etāni sthāpitāni ha // LiP_1,92.97 //",
    "GP12lip_1_au:11917": " paśya puṇyāni liṅgāni $ sarvakāmapradāni tu &",
    "GP12lip_1_au:11918": " evametāni puṇyāni % mannivāsāni pārvati // LiP_1,92.98 //",
    "GP12lip_1_au:11919": " kathitāni mama kṣetre $ guhyaṃ cānyadidaṃ śṛṇu &",
    "GP12lip_1_au:11920": " catuḥkrośaṃ caturdikṣu % kṣetrametatprakīrtitam // LiP_1,92.99 //",
    "GP12lip_1_au:11921": " yojanaṃ viddhi cārvaṅgi $ mṛtyukāle 'mṛtapradam &",
    "GP12lip_1_au:11922": " mahālayagiristhaṃ māṃ % kedāre ca vyavasthitam // LiP_1,92.100 //",
    "GP12lip_1_au:11923": " gaṇatvaṃ labhate dṛṣṭvā hy $ asminmokṣo hyavāpyate &",
    "GP12lip_1_au:11924": " gāṇapatyaṃ labhedyasmād % yataḥ sā muktiruttamā // LiP_1,92.101 //",
    "GP12lip_1_au:11925": " tato mahālayāt tasmāt $ kedārānmadhyamādapi &",
    "GP12lip_1_au:11926": " smṛtaṃ puṇyatamaṃ kṣetram % avimuktaṃ varānane // LiP_1,92.102 //",
    "GP12lip_1_au:11927": " kedāraṃ madhyamaṃ kṣetraṃ $ sthānaṃ caiva mahālayam &",
    "GP12lip_1_au:11928": " mama puṇyāni bhūrloke % tebhyaḥ śreṣṭhatamaṃ tvidam // LiP_1,92.103 //",
    "GP12lip_1_au:11929": " yataḥ sṛṣṭāstvime lokās $ tataḥ kṣetramidaṃ śubham &",
    "GP12lip_1_au:11930": " kadācinna mayā muktam % avimuktaṃ tato 'bhavat // LiP_1,92.104 //",
    "GP12lip_1_au:11931": " avimukteśvaraṃ liṅgaṃ $ mama dṛṣṭveha mānavaḥ &",
    "GP12lip_1_au:11932": " sadyaḥ pāpavinirmuktaḥ % paśupāśairvimucyate // LiP_1,92.105 //",
    "GP12lip_1_au:11933": " śaileśaṃ saṃgameśaṃ ca $ svarlīnaṃ madhyameśvaram &",
    "GP12lip_1_au:11934": " hiraṇyagarbham īśānaṃ % goprekṣaṃ vṛṣabhadhvajam // LiP_1,92.106 //",
    "GP12lip_1_au:11935": " upaśāntaṃ śivaṃ caiva $ jyeṣṭhasthānanivāsinam &",
    "GP12lip_1_au:11936": " śukreśvaraṃ ca vikhyātaṃ % vyāghreśaṃ jambukeśvaram // LiP_1,92.107 //",
    "GP12lip_1_au:11937": " dṛṣṭvā na jāyate martyaḥ $ saṃsāre duḥkhasāgare &",
    "GP12lip_1_au:11938": " sūta uvāca evam uktvā mahādevo % diśaḥ sarvā vyalokayat // LiP_1,92.108 //",
    "GP12lip_1_au:11939": " vilokya saṃsthite paścād $ devadeve maheśvare &",
    "GP12lip_1_au:11940": " akasmādabhavatsarvaḥ % sa deśojjvalito yathā // LiP_1,92.109 //",
    "GP12lip_1_au:11941": " tataḥ pāśupatāḥ siddhā $ bhasmābhyaṅgasitaprabhāḥ &",
    "GP12lip_1_au:11942": " māheśvarā mahātmānas % tathā vai niyatavratāḥ // LiP_1,92.110 //",
    "GP12lip_1_au:11943": " bahavaḥ śataśo 'bhyetya $ namaścakrurmaheśvaram &",
    "GP12lip_1_au:11944": " punarnirīkṣya yogeśaṃ % dhyānayogaṃ ca kṛtsnaśaḥ // LiP_1,92.111 //",
    "GP12lip_1_au:11945": " tasthurātmānamāsthāya $ līyamānā iveśvare &",
    "GP12lip_1_au:11946": " sthitānāṃ sa tadā teṣāṃ % devadeva umāpatiḥ // LiP_1,92.112 //",
    "GP12lip_1_au:11947": " sa bibhratparamāṃ mūrtiṃ $ babhūva puruṣaḥ prabhuḥ &",
    "GP12lip_1_au:11948": " kṛtsnaṃ jagadihaikasthaṃ % kartum anta iva sthitaḥ // LiP_1,92.113 //",
    "GP12lip_1_au:11949": " tasya tāṃ paramāṃ mūrtim $ āsthitasya jagatprabhoḥ &",
    "GP12lip_1_au:11950": " na śaśāka punardraṣṭuṃ % hṛṣṭaromā girīndrajā // LiP_1,92.114 //",
    "GP12lip_1_au:11951": " tatastvadṛṣṭamākāraṃ $ buddhvā sā prakṛtisthitam &",
    "GP12lip_1_au:11952": " prakṛtermūrtimāsthāya % yogena parameśvarī // LiP_1,92.115 //",
    "GP12lip_1_au:11953": " taṃ śaśāka punardraṣṭuṃ $ harasya ca mahātmanaḥ &",
    "GP12lip_1_au:11954": " tataste layamādhāya % yoginaḥ puruṣasya tu // LiP_1,92.116 //",
    "GP12lip_1_au:11955": " viviśurhṛdayaṃ sarve $ dagdhasaṃsārabījinaḥ &",
    "GP12lip_1_au:11956": " pañcākṣarasya vai bījaṃ % saṃsmarantaḥ suśobhanam // LiP_1,92.117 //",
    "GP12lip_1_au:11957": " sarvapāpaharaṃ divyaṃ $ purā caiva prakāśitam &",
    "GP12lip_1_au:11958": " nīlalohitamūrtisthaṃ % punaścakre vapuḥ śubham // LiP_1,92.118 //",
    "GP12lip_1_au:11959": " taṃ dṛṣṭvā śailajā prāha $ hṛṣṭasarvatanūruhā &",
    "GP12lip_1_au:11960": " stuvatī caraṇau natvā % ka ime bhagavanniti // LiP_1,92.119 //",
    "GP12lip_1_au:11961": " tāmuvāca suraśreṣṭhas $ tadā devīṃ girīndrajām &",
    "GP12lip_1_au:11962": " śrībhagavānuvāca madīyaṃ vratamāśritya % bhaktimadbhir dvijottamaiḥ // LiP_1,92.120 //",
    "GP12lip_1_au:11963": " yairyairyogā ihābhyastās $ teṣām ekena janmanā &",
    "GP12lip_1_au:11964": " kṣetrasyāsya prabhāvena % bhaktyā ca mama bhāmini // LiP_1,92.121 //",
    "GP12lip_1_au:11965": " anugraho mayā hyevaṃ $ kriyate mūrtitaḥ svayam &",
    "GP12lip_1_au:11966": " tasmād etan mahat kṣetraṃ % brahmādyaiḥ sevitaṃ tathā // LiP_1,92.122 //",
    "GP12lip_1_au:11967": " śrutimadbhiś ca viprendraiḥ $ saṃsiddhaiś ca tapasvibhiḥ &",
    "GP12lip_1_au:11968": " pratimāsaṃ tathāṣṭamyāṃ % pratimāsaṃ caturdaśīm // LiP_1,92.123 //",
    "GP12lip_1_au:11969": " ubhayoḥ pakṣayordevi $ vārāṇasyāmupāsyate &",
    "GP12lip_1_au:11970": " śaśibhānūparāge ca % kārtikyāṃ ca viśeṣataḥ // LiP_1,92.124 //",
    "GP12lip_1_au:11971": " sarvaparvasu puṇyeṣu $ viṣuveṣvayaneṣu ca &",
    "GP12lip_1_au:11972": " pṛthivyāṃ sarvatīrthāni % vārāṇasyāṃ tu jāhnavīm // LiP_1,92.125 //",
    "GP12lip_1_au:11973": " uttarapravahāṃ puṇyāṃ $ mama mauliviniḥsṛtām &",
    "GP12lip_1_au:11974": " pituste girirājasya % śubhāṃ himavataḥ sutām // LiP_1,92.126 //",
    "GP12lip_1_au:11975": " puṇyasthānasthitāṃ puṇyāṃ $ puṇyadikpravahāṃ sadā &",
    "GP12lip_1_au:11976": " bhajante sarvato 'bhyetya % ye tāñchṛṇu varānane // LiP_1,92.127 //",
    "GP12lip_1_au:11977": " saṃnihatya kurukṣetraṃ $ sārdhaṃ tīrthaśatais tathā &",
    "GP12lip_1_au:11978": " puṣkaraṃ nimiṣaṃ caiva % prayāgaṃ ca pṛthūdakam // LiP_1,92.128 //",
    "GP12lip_1_au:11979": " drumakṣetraṃ kurukṣetraṃ $ naimiṣaṃ tīrthasaṃyutam &",
    "GP12lip_1_au:11980": " kṣetrāṇi sarvato devi % devatā ṛṣayas tathā // LiP_1,92.129 //",
    "GP12lip_1_au:11981": " saṃdhyā ca ṛtavaścaiva $ sarvā nadyaḥ sarāṃsi ca &",
    "GP12lip_1_au:11982": " samudrāḥ sapta caivātra % devatīrthāni kṛtsnaśaḥ // LiP_1,92.130 //",
    "GP12lip_1_au:11983": " bhāgīrathīṃ sameṣyanti $ sarvaparvasu suvrate &",
    "GP12lip_1_au:11984": " avimukteśvaraṃ dṛṣṭvā % dṛṣṭvā caiva triviṣṭapam // LiP_1,92.131 //",
    "GP12lip_1_au:11985": " kālabhairavamāsādya $ dhūtapāpāni sarvaśaḥ &",
    "GP12lip_1_au:11986": " bhavanti hi sureśāni % sarvaparvasu parvasu // LiP_1,92.132 //",
    "GP12lip_1_au:11987": " pṛthivyāṃ yāni puṇyāni $ mahāntyāyatanāni ca &",
    "GP12lip_1_au:11988": " praviśanti sadābhyetya % puṇyaṃ parvasu parvasu \\",
    "GP12lip_1_au:11989": " avimuktaṃ kṣetravaraṃ mahāpāpanibarhaṇam // LiP_1,92.133 //",
    "GP12lip_1_au:11990": " kedāre caiva yalliṅgaṃ $ yacca liṅgaṃ mahālaye // LiP_1,92.134 //",
    "GP12lip_1_au:11991": " madhyameśvarasaṃjñaṃ ca $ tathā pāśupateśvaram &",
    "GP12lip_1_au:11992": " śaṅkukarṇeśvaraṃ caiva % gokarṇau ca tathā hyubhau // LiP_1,92.135 //",
    "GP12lip_1_au:11993": " drumacaṇḍeśvaraṃ nāma $ bhadreśvaram anuttamam &",
    "GP12lip_1_au:11994": " sthāneśvaraṃ tathaikāgraṃ % kāleśvaram ajeśvaram // LiP_1,92.136 //",
    "GP12lip_1_au:11995": " bhairaveśvaram īśānaṃ $ tathauṃkārakasaṃjñitam &",
    "GP12lip_1_au:11996": " amareśaṃ mahākālaṃ % jyotiṣaṃ bhasmagātrakam // LiP_1,92.137 //",
    "GP12lip_1_au:11997": " yāni cānyāni puṇyāni $ sthānāni mama bhūtale &",
    "GP12lip_1_au:11998": " aṣṭaṣaṣṭisamākhyāni % rūḍhānyanyāni kṛtsnaśaḥ // LiP_1,92.138 //",
    "GP12lip_1_au:11999": " tāni sarvāṇyaśeṣāṇi $ vārāṇasyāṃ viśanti mām &",
    "GP12lip_1_au:12000": " sarvaparvasu puṇyeṣu % guhyaṃ caitadudāhṛtam // LiP_1,92.139 //",
    "GP12lip_1_au:12001": " teneha labhate jantur $ mṛto divyāmṛtaṃ padam &",
    "GP12lip_1_au:12002": " snātasya caiva gaṅgāyāṃ % dṛṣṭena ca mayā śubhe // LiP_1,92.140 //",
    "GP12lip_1_au:12003": " sarvayajñaphalaistulyam $ iṣṭaiḥ śatasahasraśaḥ &",
    "GP12lip_1_au:12004": " sadya eva samāpnoti % kiṃ tataḥ paramādbhutam // LiP_1,92.141 //",
    "GP12lip_1_au:12005": " sarvāyatanamukhyāni $ divi bhūmau giriṣv api &",
    "GP12lip_1_au:12006": " parātparataraṃ devī % budhyasveti mayoditam // LiP_1,92.142 //",
    "GP12lip_1_au:12007": " aviśabdena pāpastu $ vedoktaḥ kathyate dvijaiḥ &",
    "GP12lip_1_au:12008": " tena muktaṃ mayā juṣṭam % avimuktam ata ucyate // LiP_1,92.143 //",
    "GP12lip_1_au:12009": " ityuktvā bhagavān rudraḥ $ sarvalokamaheśvaraḥ &",
    "GP12lip_1_au:12010": " sudṛṣṭaṃ kuru deveśi % avimuktaṃ gṛhaṃ mama // LiP_1,92.144 //",
    "GP12lip_1_au:12011": " <śrīśaila>",
    "GP12lip_1_au:12012": " ityuktvā bhagavān devas $ tayā sārdham umāpatiḥ &",
    "GP12lip_1_au:12013": " darśayāmāsa bhagavān % śrīparvatamanuttamam // LiP_1,92.145 //",
    "GP12lip_1_au:12014": " avimukteśvare nityam $ avasacca sadā tayā &",
    "GP12lip_1_au:12015": " sarvagatvācca sarvatvāt % sarvātmā sadasanmayaḥ // LiP_1,92.146 //",
    "GP12lip_1_au:12016": " śrīparvatamanuprāpya $ devyā deveśvaro haraḥ &",
    "GP12lip_1_au:12017": " kṣetrāṇi darśayāmāsa % sarvabhūtapatirbhavaḥ // LiP_1,92.147 //",
    "GP12lip_1_au:12018": " kuṇḍīprabhaṃ ca paramaṃ $ divyaṃ vaiśravaṇeśvaram &",
    "GP12lip_1_au:12019": " āśāliṅgaṃ ca deveśaṃ % divyaṃ yacca bileśvaram // LiP_1,92.148 //",
    "GP12lip_1_au:12020": " rāmeśvaraṃ ca paramaṃ $ viṣṇunā yatpratiṣṭhitam &",
    "GP12lip_1_au:12021": " dakṣiṇadvārapārśve tu % kuṇḍaleśvaramīśvaram // LiP_1,92.149 //",
    "GP12lip_1_au:12022": " pūrvadvārasamīpasthaṃ $ tripurāntakamuttamam &",
    "GP12lip_1_au:12023": " vivṛddhaṃ giriṇā sārdhaṃ % devadevanamaskṛtam // LiP_1,92.150 //",
    "GP12lip_1_au:12024": " madhyameśvaramityuktaṃ $ triṣu lokeṣu viśrutam &",
    "GP12lip_1_au:12025": " amareśvaraṃ ca varadaṃ % devaiḥ pūrvaṃ pratiṣṭhitam // LiP_1,92.151 //",
    "GP12lip_1_au:12026": " gocarmeśvaram īśānaṃ $ tathendreśvaram adbhutam &",
    "GP12lip_1_au:12027": " karmeśvaraṃ ca vipulaṃ % kāryārthaṃ brahmaṇā kṛtam // LiP_1,92.152 //",
    "GP12lip_1_au:12028": " śrīmatsiddhavaṭaṃ caiva $ sadāvāso mamāvyaye &",
    "GP12lip_1_au:12029": " ajena nirmitaṃ divyaṃ % sākṣādajabilaṃ śubham // LiP_1,92.153 //",
    "GP12lip_1_au:12030": " tatraiva pāduke divye $ madīye ca bileśvare &",
    "GP12lip_1_au:12031": " tatra śṛṅgāṭakākāraṃ % śṛṅgāṭācalamadhyame // LiP_1,92.154 //",
    "GP12lip_1_au:12032": " śṛṅgāṭakeśvaraṃ nāma $ śrīdevyā tu pratiṣṭhitam &",
    "GP12lip_1_au:12033": " mallikārjunakaṃ caiva % mama vāsamidaṃ śubham // LiP_1,92.155 //",
    "GP12lip_1_au:12034": " rajeśvaraṃ ca paryāye $ rajasā supratiṣṭhitam &",
    "GP12lip_1_au:12035": " gajeśvaraṃ ca vaiśākhaṃ % kapoteśvaramavyayam // LiP_1,92.156 //",
    "GP12lip_1_au:12036": " koṭīśvaraṃ mahātīrthaṃ $ rudrakoṭigaṇaiḥ purā &",
    "GP12lip_1_au:12037": " sevitaṃ devi paśyādya % sarvasmādadhikaṃ śubham // LiP_1,92.157 //",
    "GP12lip_1_au:12038": " dvidevakulasaṃjñaṃ ca $ brahmaṇā dakṣiṇe śubham &",
    "GP12lip_1_au:12039": " uttare sthāpitaṃ caiva % viṣṇunā caiva śailajam // LiP_1,92.158 //",
    "GP12lip_1_au:12040": " mahāpramāṇaliṅgaṃ ca $ mayā pūrvaṃ pratiṣṭhitam &",
    "GP12lip_1_au:12041": " paścime parvate paśya % brahmeśvaramaleśvaram // LiP_1,92.159 //",
    "GP12lip_1_au:12042": " alaṃkṛtaṃ tvayā brahman $ purastān munibhiḥ saha &",
    "GP12lip_1_au:12043": " ityuktvā tadgṛhe tiṣṭhad % alaṃgṛhamiti smṛtam // LiP_1,92.160 //",
    "GP12lip_1_au:12044": " tatrāpi tīrthaṃ tīrthajñe $ vyomaliṅgaṃ ca paśya me &",
    "GP12lip_1_au:12045": " kadambeśvaram etaddhi % skandenaiva pratiṣṭhitam // LiP_1,92.161 //",
    "GP12lip_1_au:12046": " gomaṇḍaleśvaraṃ caiva $ nandādyaiḥ supratiṣṭhitam &",
    "GP12lip_1_au:12047": " devaiḥ sarvaistu śakrādyaiḥ % sthāpitāni varānane // LiP_1,92.162 //",
    "GP12lip_1_au:12048": " śrīmaddevahradaprānte $ sthānānīmāni paśya me &",
    "GP12lip_1_au:12049": " tathā hārapure devi % tava hāre nipātite // LiP_1,92.163 //",
    "GP12lip_1_au:12050": " tvayā hitāya jagatāṃ $ hārakuṇḍamidaṃ kṛtam &",
    "GP12lip_1_au:12051": " śivarudrapure caiva % tatkāyopari suvrate // LiP_1,92.164 //",
    "GP12lip_1_au:12052": " tatra pitrā suśailena $ sthāpitaṃ tvacaleśvaram &",
    "GP12lip_1_au:12053": " alaṃkṛtaṃ mayā brahma % purastān munibhiḥ saha // LiP_1,92.165 //",
    "GP12lip_1_au:12054": " caṇḍikeśvarakaṃ devi $ caṇḍikeśā tavātmajā &",
    "GP12lip_1_au:12055": " caṇḍikānirmitaṃ sthānam % aṃbikātīrtham uttamam // LiP_1,92.166 //",
    "GP12lip_1_au:12056": " rucikeśvarakaṃ caiva $ dhāraiṣā kapilā śubhā &",
    "GP12lip_1_au:12057": " eteṣu devi sthāneṣu % tīrtheṣu vividheṣu ca // LiP_1,92.167 //",
    "GP12lip_1_au:12058": " pūjayenmāṃ sadā bhaktyā $ mayā sārdhaṃ hi modate &",
    "GP12lip_1_au:12059": " śrīśaile saṃtyajed dehaṃ % brāhmaṇo dagdhakilbiṣaḥ // LiP_1,92.168 //",
    "GP12lip_1_au:12060": " mucyate nātra saṃdeho hy $ avimukte yathā śubham &",
    "GP12lip_1_au:12061": " mahāsnānaṃ ca yaḥ kuryād % ghṛtena vidhinaiva tu // LiP_1,92.169 //",
    "GP12lip_1_au:12062": " sa yāti mama sāyujyaṃ $ sthāneṣveteṣu suvrate &",
    "GP12lip_1_au:12063": " snānaṃ palaśataṃ jñeyam % abhyaṅgaṃ pañcaviṃśati // LiP_1,92.170 //",
    "GP12lip_1_au:12064": " palānāṃ dve sahasre tu $ mahāsnānaṃ prakīrtitam &",
    "GP12lip_1_au:12065": " snāpya liṅgaṃ madīyaṃ tu % gavyenaiva ghṛtena ca // LiP_1,92.171 //",
    "GP12lip_1_au:12066": " viśodhya sarvadravyaistu $ vāribhir abhiṣiñcati &",
    "GP12lip_1_au:12067": " saṃmārjya śatayajñānāṃ % snānena prayutaṃ tathā // LiP_1,92.172 //",
    "GP12lip_1_au:12068": " pūjayā śatasāhasram $ anantaṃ gītavādinām &",
    "GP12lip_1_au:12069": " mahāsnāne prasaktaṃ tu % snānamaṣṭaguṇaṃ smṛtam // LiP_1,92.173 //",
    "GP12lip_1_au:12070": " jalena kevalenaiva $ gandhatoyena bhaktitaḥ &",
    "GP12lip_1_au:12071": " anulepanaṃ tu tat sarvaṃ % pañcaviṃśatpalena vai // LiP_1,92.174 //",
    "GP12lip_1_au:12072": " śamīpuṣpaṃ ca vidhinā $ bilvapatraṃ ca paṅkajam &",
    "GP12lip_1_au:12073": " anyānyapi ca puṣpāṇi % bilvapatraṃ na saṃtyajet // LiP_1,92.175 //",
    "GP12lip_1_au:12074": " caturdroṇair mahādevam $ aṣṭadroṇairathāpi vā &",
    "GP12lip_1_au:12075": " daśadroṇais tu naivedyam % aṣṭadroṇairathāpi vā // LiP_1,92.176 //",
    "GP12lip_1_au:12076": " śatadroṇasamaṃ puṇyam $ āḍhake 'pi vidhīyate &",
    "GP12lip_1_au:12077": " vittahīnasya viprasya % nātra kāryā vicāraṇā // LiP_1,92.177 //",
    "GP12lip_1_au:12078": " bherīmṛdaṅgamuraja- $ timirāpaṭahādibhiḥ &",
    "GP12lip_1_au:12079": " vāditrairvividhaiścānyair % ninādairvividhairapi // LiP_1,92.178 //",
    "GP12lip_1_au:12080": " jāgaraṃ kārayedyastu $ prārthayecca yathākramam &",
    "GP12lip_1_au:12081": " sa bhṛtyaputradāraiś ca % tathā saṃbandhibāndhavaiḥ // LiP_1,92.179 //",
    "GP12lip_1_au:12082": " sārdhaṃ pradakṣiṇaṃ kṛtvā $ prārthayelliṅgam uttamam &",
    "GP12lip_1_au:12083": " dravyahīnaṃ kriyāhīnaṃ % śraddhāhīnaṃ sureśvara // LiP_1,92.180 //",
    "GP12lip_1_au:12084": " kṛtaṃ vā na kṛtaṃ vāpi $ kṣantumarhasi śaṅkara &",
    "GP12lip_1_au:12085": " ityuktvā vai japedrudraṃ % tvaritaṃ śāntimeva ca // LiP_1,92.181 //",
    "GP12lip_1_au:12086": " japitvaivaṃ mahābījaṃ $ tathā pañcākṣarasya vai &",
    "GP12lip_1_au:12087": " sa evaṃ sarvatīrtheṣu % sarvayajñeṣu yatphalam // LiP_1,92.182 //",
    "GP12lip_1_au:12088": " tatphalaṃ samavāpnoti $ vārāṇasyāṃ yathā mṛtaḥ &",
    "GP12lip_1_au:12089": " tathaiva mama sāyujyaṃ % labhate nātra saṃśayaḥ // LiP_1,92.183 //",
    "GP12lip_1_au:12090": " matpriyārthamidaṃ kāryaṃ $ madbhaktairvidhipūrvakam &",
    "GP12lip_1_au:12091": " ye na kurvanti te bhaktā % na bhavanti na saṃśayaḥ // LiP_1,92.184 //",
    "GP12lip_1_au:12092": " sūta uvāca niśamya vacanaṃ devī $ gatvā vārāṇasīṃ purīm &",
    "GP12lip_1_au:12093": " avimukteśvaraṃ liṅgaṃ % payasā ca ghṛtena ca // LiP_1,92.185 //",
    "GP12lip_1_au:12094": " arcayāmāsa deveśaṃ $ rudraṃ bhuvananāyakam &",
    "GP12lip_1_au:12095": " avimukte ca tapasā % mandarasya mahātmanaḥ // LiP_1,92.186 //",
    "GP12lip_1_au:12096": " kalpayāmāsa vai kṣetraṃ $ mandare cārukandare &",
    "GP12lip_1_au:12097": " tatrāndhakaṃ mahādaityaṃ % hiraṇyākṣasutaṃ prabhuḥ // LiP_1,92.187 //",
    "GP12lip_1_au:12098": " anugṛhya gaṇatvaṃ ca $ prāpayāmāsa līlayā &",
    "GP12lip_1_au:12099": " etadvaḥ kathitaṃ sarvaṃ % kathāsarvasvamādarāt // LiP_1,92.188 //",
    "GP12lip_1_au:12100": " yaḥ paṭhecchṛṇuyādvāpi $ kṣetramāhātmyamuttamam &",
    "GP12lip_1_au:12101": " sarvakṣetreṣu yatpuṇyaṃ % tatsarvaṃ sahasā labhet // LiP_1,92.189 //",
    "GP12lip_1_au:12102": " śrāvayedvā dvijānsarvān $ kṛtaśaucān jitendriyān &",
    "GP12lip_1_au:12103": " sa eva sarvayajñasya % phalaṃ prāpnoti mānavaḥ // LiP_1,92.190 //",
    "GP12lip_1_au:12104": " iti śrīliṅgamahāpurāṇe pūrvabhāge vārāṇasīśrīśailamāhātmyakathanaṃ nāma dvinavatitamo 'dhyāyaḥ",
    "GP12lip_1_au:12105": " LiP, 1, 93",
    "GP12lip_1_au:12106": " ṛṣaya ūcuḥ andhako nāma daityendro $ mandare cārukandare &",
    "GP12lip_1_au:12107": " damitastu kathaṃ lebhe % gāṇapatyaṃ maheśvarāt // LiP_1,93.1 //",
    "GP12lip_1_au:12108": " vaktumarhasi cāsmākaṃ $ yathāvṛttaṃ yathāśrutam &",
    "GP12lip_1_au:12109": " sūta uvāca andhakānugrahaṃ caiva % mandare śoṣaṇaṃ tathā // LiP_1,93.2 //",
    "GP12lip_1_au:12110": " varalābhamaśeṣaṃ ca $ pravadāmi samāsataḥ &",
    "GP12lip_1_au:12111": " hiraṇyākṣasya tanayo % hiraṇyanayanopamaḥ // LiP_1,93.3 //",
    "GP12lip_1_au:12112": " purāndhaka iti khyātas $ tapasā labdhavikramaḥ &",
    "GP12lip_1_au:12113": " prasādādbrahmaṇaḥ sākṣād % avadhyatvamavāpya ca // LiP_1,93.4 //",
    "GP12lip_1_au:12114": " trailokyamakhilaṃ bhuktvā $ jitvā cendrapuraṃ purā &",
    "GP12lip_1_au:12115": " līlayā cāprayatnena % trāsayāmāsa vāsavam // LiP_1,93.5 //",
    "GP12lip_1_au:12116": " bādhitāstāḍitā baddhāḥ $ pātitāstena te surāḥ &",
    "GP12lip_1_au:12117": " viviśurmandaraṃ bhītā % nārāyaṇapurogamāḥ // LiP_1,93.6 //",
    "GP12lip_1_au:12118": " evaṃ saṃpīḍya vai devān $ andhako 'pi mahāsuraḥ &",
    "GP12lip_1_au:12119": " yadṛcchayā giriṃ prāpto % mandaraṃ cārukandaram // LiP_1,93.7 //",
    "GP12lip_1_au:12120": " tataste samastāḥ surendrāḥ sasādhyāḥ $ sureśaṃ maheśaṃ puretyāhurevam &",
    "GP12lip_1_au:12121": " drutaṃ cālpavīryaprabhinnāṅgabhinnā % vayaṃ daityarājasya śastrairnikṛttāḥ",
    "GP12lip_1_au:12122": " itīdamakhilaṃ śrutvā $ daityāgamam anaupamam &",
    "GP12lip_1_au:12123": " gaṇeśvaraiś ca bhagavān % andhakābhimukhaṃ yayau // LiP_1,93.9 //",
    "GP12lip_1_au:12124": " tatrendrapadmodbhavaviṣṇumukhyāḥ sureśvarā vipravarāś ca sarve /*",
    "GP12lip_1_au:12125": " jayeti vācā bhagavantam ūcuḥ kirīṭabaddhāñjalayaḥ samantāt // LiP_1,93.10",
    "GP12lip_1_au:12126": " athāśeṣāsurāṃstasya $ koṭikoṭiśatais tataḥ &",
    "GP12lip_1_au:12127": " bhasmīkṛtya mahādevo % nirbibhedāndhakaṃ tadā // LiP_1,93.11 //",
    "GP12lip_1_au:12128": " śūlena śūlinā protaṃ $ dagdhakalmaṣakañcukam &",
    "GP12lip_1_au:12129": " dṛṣṭvāndhakaṃ nanādeśaṃ % praṇamya sa pitāmahaḥ // LiP_1,93.12 //",
    "GP12lip_1_au:12130": " tannādaśravaṇānnedur $ devā devaṃ praṇamya tam &",
    "GP12lip_1_au:12131": " nanṛturmunayaḥ sarve % mumudurgaṇapuṅgavāḥ // LiP_1,93.13 //",
    "GP12lip_1_au:12132": " sasṛjuḥ puṣpavarṣāṇi $ devāḥ śaṃbhostadopari &",
    "GP12lip_1_au:12133": " trailokyamakhilaṃ harṣān % nananda ca nanāda ca // LiP_1,93.14 //",
    "GP12lip_1_au:12134": " dagdho 'gninā ca śūlena $ protaḥ preta ivāndhakaḥ &",
    "GP12lip_1_au:12135": " sāttvikaṃ bhāvamāsthāya % cintayāmāsa cetasā // LiP_1,93.15 //",
    "GP12lip_1_au:12136": " janmāntare 'pi devena $ dagdho yasmācchivena vai &",
    "GP12lip_1_au:12137": " ārādhito mayā śaṃbhuḥ % purā sākṣānmaheśvaraḥ // LiP_1,93.16 //",
    "GP12lip_1_au:12138": " tasmādetanmayā labdham $ anyathā nopapadyate &",
    "GP12lip_1_au:12139": " yaḥ smarenmanasā rudraṃ % prāṇānte sakṛdeva vā // LiP_1,93.17 //",
    "GP12lip_1_au:12140": " sa yāti śivasāyujyaṃ $ kiṃ punarbahuśaḥ smaran &",
    "GP12lip_1_au:12141": " brahmā ca bhagavānviṣṇuḥ % sarve devāḥ savāsavāḥ // LiP_1,93.18 //",
    "GP12lip_1_au:12142": " śaraṇaṃ prāpya tiṣṭhanti $ tameva śaraṇaṃ vrajet &",
    "GP12lip_1_au:12143": " evaṃ saṃcintya tuṣṭātmā % so 'ndhakaś cāndhakārdanam // LiP_1,93.19 //",
    "GP12lip_1_au:12144": " sagaṇaṃ śivamīśānam $ astuvatpuṇyagauravāt &",
    "GP12lip_1_au:12145": " prārthitastena bhagavān % paramārtiharo haraḥ // LiP_1,93.20 //",
    "GP12lip_1_au:12146": " hiraṇyanetratanayaṃ $ śūlāgrasthaṃ sureśvaraḥ &",
    "GP12lip_1_au:12147": " provāca dānavaṃ prekṣya % ghṛṇayā nīlalohitaḥ // LiP_1,93.21 //",
    "GP12lip_1_au:12148": " tuṣṭo 'smi vatsa bhadraṃ te $ kāmaṃ kiṃ karavāṇi te &",
    "GP12lip_1_au:12149": " varānvaraya daityendra % varado 'haṃ tavāndhaka // LiP_1,93.22 //",
    "GP12lip_1_au:12150": " śrutvā vākyaṃ tadā śaṃbhor $ hiraṇyanayanātmajaḥ &",
    "GP12lip_1_au:12151": " harṣagadgadayā vācā % provācedaṃ maheśvaram // LiP_1,93.23 //",
    "GP12lip_1_au:12152": " bhagavandevadeveśa $ bhaktārtihara śaṅkara &",
    "GP12lip_1_au:12153": " tvayi bhaktiḥ prasīdeśa % yadi deyo varaś ca me // LiP_1,93.24 //",
    "GP12lip_1_au:12154": " śrutvā bhavo 'pi vacanam $ andhakasya mahātmanaḥ &",
    "GP12lip_1_au:12155": " pradadau durlabhāṃ śraddhāṃ % daityendrāya mahādyutiḥ // LiP_1,93.25 //",
    "GP12lip_1_au:12156": " gāṇapatyaṃ ca daityāya $ pradadau cāvaropya tam &",
    "GP12lip_1_au:12157": " praṇemustaṃ surendrādyā % gāṇapatye pratiṣṭhitam // LiP_1,93.26 //",
    "GP12lip_1_au:12158": " iti śrīliṅgamahāpurāṇe pūrvabhāge andhakagāṇapatyātmako nāma trinavatitamo",
    "GP12lip_1_au:12159": " 'dhyāyaḥ",
    "GP12lip_1_au:12160": " LiP, 1, 94",
    "GP12lip_1_au:12161": " ṛṣaya ūcuḥ kathamasya pitā daityo $ hiraṇyākṣaḥ sudāruṇaḥ &",
    "GP12lip_1_au:12162": " viṣṇunā sūdito viṣṇur % vārāhatvaṃ kathaṃ gataḥ // LiP_1,94.1 //",
    "GP12lip_1_au:12163": " tasya śṛṅgaṃ maheśasya $ bhūṣaṇatvaṃ kathaṃ gatam &",
    "GP12lip_1_au:12164": " etatsarvaṃ viśeṣeṇa % sūta vaktumihārhasi // LiP_1,94.2 //",
    "GP12lip_1_au:12165": " sūta uvāca hiraṇyakaśiporbhrātā $ hiraṇyākṣa iti smṛtaḥ &",
    "GP12lip_1_au:12166": " purāndhakāsureśasya % pitā kālāntakopamaḥ // LiP_1,94.3 //",
    "GP12lip_1_au:12167": " devāñjitvātha daityendro $ baddhvā ca dharaṇīmimām &",
    "GP12lip_1_au:12168": " nītvā rasātalaṃ cakre % vandīm indīvaraprabhām // LiP_1,94.4 //",
    "GP12lip_1_au:12169": " tataḥ sabrahmakā devāḥ $ parimlānamukhaśriyaḥ &",
    "GP12lip_1_au:12170": " bādhitāstāḍitā baddhvā % hiraṇyākṣeṇa tena vai // LiP_1,94.5 //",
    "GP12lip_1_au:12171": " balinā daityamukhyena $ krūreṇa sudurātmanā &",
    "GP12lip_1_au:12172": " praṇamya śirasā viṣṇuṃ % daityakoṭivimardanam // LiP_1,94.6 //",
    "GP12lip_1_au:12173": " sarve vijñāpayāmāsur $ dharaṇībandhanaṃ hareḥ &",
    "GP12lip_1_au:12174": " śrutvaitadbhagavān viṣṇur % dharaṇībandhanaṃ hariḥ // LiP_1,94.7 //",
    "GP12lip_1_au:12175": " bhūtvā yajñavarāho 'sau $ yathā liṅgodbhave tathā &",
    "GP12lip_1_au:12176": " daityaiś ca sārdhaṃ daityendraṃ % hiraṇyākṣaṃ mahābalam // LiP_1,94.8 //",
    "GP12lip_1_au:12177": " daṃṣṭrāgrakoṭyā hatvainaṃ $ reje daityāntakṛtprabhuḥ &",
    "GP12lip_1_au:12178": " kalpādiṣu yathāpūrvaṃ % praviśya ca rasātalam // LiP_1,94.9 //",
    "GP12lip_1_au:12179": " ānīya vasudhāṃ devīm $ aṅkasthāmakarodbahiḥ &",
    "GP12lip_1_au:12180": " tatas tuṣṭāva deveśaṃ % devadevaḥ pitāmahaḥ // LiP_1,94.10 //",
    "GP12lip_1_au:12181": " śakrādyaiḥ sahito bhūtvā $ harṣagadgadayā girā &",
    "GP12lip_1_au:12182": " śāśvatāya varāhāya % daṃṣṭriṇe daṇḍine namaḥ // LiP_1,94.11 //",
    "GP12lip_1_au:12183": " nārāyaṇāya sarvāya $ brahmaṇe paramātmane &",
    "GP12lip_1_au:12184": " kartre dhartre dharāyāstu % hartre devāriṇāṃ svayam \\",
    "GP12lip_1_au:12185": " kartre netre surendrāṇāṃ śāstre ca sakalasya ca // LiP_1,94.12 //",
    "GP12lip_1_au:12186": " tvamaṣṭamūrtistvamanantamūrtis $ tvamādidevastvamanantaveditaḥ &",
    "GP12lip_1_au:12187": " tvayā kṛtaṃ sarvamidaṃ prasīda % sureśa lokeśa varāha viṣṇo // LiP_1,94.13",
    "GP12lip_1_au:12188": " tathaikadaṃṣṭrāgramukhāgrakoṭi- $ bhāgaikabhāgārdhatamena viṣṇo &",
    "GP12lip_1_au:12189": " hatāḥ kṣaṇāt kāmada daityamukhyāḥ % svadaṃṣṭrakoṭyā saha putrabhṛtyaiḥ //",
    "GP12lip_1_au:12190": " tvayoddhṛtā deva dharā dhareśa $ dharādharākāra dhṛtāgradaṃṣṭre &",
    "GP12lip_1_au:12191": " dharādharaiḥ sarvajanaiḥ samudraiḥ % surāsuraiḥ sevitacandravaktra //",
    "GP12lip_1_au:12192": " tvayaiva deveśa vibho kṛtaś ca $ jayaḥ surāṇāmasureśvarāṇām &",
    "GP12lip_1_au:12193": " aho pradattastu varaḥ prasīda % vāgdevatā vārijasaṃbhavāya // LiP_1,94.16",
    "GP12lip_1_au:12194": " tava romṇi sakalāmareśvarānayanadvaye śaśiravī padadvaye /*",
    "GP12lip_1_au:12195": " nihitā rasātalagatā vasuṃdharā tava pṛṣṭhataḥ sakalatārakādayaḥ //",
    "GP12lip_1_au:12196": " jagatāṃ hitāya bhavatā vasuṃdharā $ bhagavan rasātalapuṭaṃ gatā tadā &",
    "GP12lip_1_au:12197": " abaloddhṛtā ca bhagavaṃstavaiva % sakalaṃ tvayaiva hi dhṛtaṃ jagadguro //",
    "GP12lip_1_au:12198": " iti vākpatirbahuvidhaistavārcanaiḥ $ praṇipatya viṣṇumamaraiḥ prajāpatiḥ &",
    "GP12lip_1_au:12199": " vividhānvarān harimukhāttu labdhavān % harinābhivārijadehabhṛt svayam //",
    "GP12lip_1_au:12200": " atha tāmuddhṛtāṃ tena $ dharāṃ devā munīśvarāḥ &",
    "GP12lip_1_au:12201": " mūrdhnyāropya namaścakruś % cakriṇaḥ saṃnidhau tadā // LiP_1,94.20 //",
    "GP12lip_1_au:12202": " anenaiva varāheṇa $ coddhṛtāsi varaprade &",
    "GP12lip_1_au:12203": " kṛṣṇenākliṣṭakāryeṇa % śatahastena viṣṇunā // LiP_1,94.21 //",
    "GP12lip_1_au:12204": " dharaṇi tvaṃ mahābhoge $ bhūmistvaṃ dhenuravyaye &",
    "GP12lip_1_au:12205": " lokānāṃ dhāriṇī tvaṃ hi % mṛttike hara pātakam // LiP_1,94.22 //",
    "GP12lip_1_au:12206": " manasā karmaṇā vācā $ varade vārijekṣaṇe &",
    "GP12lip_1_au:12207": " tvayā hatena pāpena % jīvāmastvatprasādataḥ // LiP_1,94.23 //",
    "GP12lip_1_au:12208": " ityuktā sā tadā devī $ dharā devair athābravīt &",
    "GP12lip_1_au:12209": " varāhadaṃṣṭrābhinnāyāṃ % dharāyāṃ mṛttikāṃ dvijāḥ // LiP_1,94.24 //",
    "GP12lip_1_au:12210": " mantreṇānena yo bibhrat $ mūrdhni pāpātpramucyate &",
    "GP12lip_1_au:12211": " āyuṣmān balavān dhanyaḥ % putrapautrasamanvitaḥ // LiP_1,94.25 //",
    "GP12lip_1_au:12212": " kramādbhuvi divaṃ prāpya $ karmānte modate suraiḥ &",
    "GP12lip_1_au:12213": " atha deve gate tyaktvā % varāhe kṣīrasāgaram // LiP_1,94.26 //",
    "GP12lip_1_au:12214": " vārāharūpamanaghaṃ $ cacāla ca dharā punaḥ &",
    "GP12lip_1_au:12215": " tasya daṃṣṭrābharākrāntā % devadevasya dhīmataḥ // LiP_1,94.27 //",
    "GP12lip_1_au:12216": " yadṛcchayā bhavaḥ paśyan $ jagāma jagadīśvaraḥ &",
    "GP12lip_1_au:12217": " daṃṣṭrāṃ jagrāha dṛṣṭvā tāṃ % bhūṣaṇārthamathātmanaḥ // LiP_1,94.28 //",
    "GP12lip_1_au:12218": " dadhāra ca mahādevaḥ $ kūrcānte vai mahorasi &",
    "GP12lip_1_au:12219": " devāś ca tuṣṭuvuḥ sendrā % devadevasya vaibhavam // LiP_1,94.29 //",
    "GP12lip_1_au:12220": " dharā pratiṣṭhitā hyevaṃ $ devadevena līlayā &",
    "GP12lip_1_au:12221": " bhūtānāṃ saṃplave cāpi % viṣṇoścaiva kalevaram // LiP_1,94.30 //",
    "GP12lip_1_au:12222": " brahmaṇaś ca tathānyeṣāṃ $ devānāmapi līlayā &",
    "GP12lip_1_au:12223": " vibhuraṅgavibhāgena % bhūṣito na yadi prabhuḥ // LiP_1,94.31 //",
    "GP12lip_1_au:12224": " kathaṃ vimuktirviprāṇāṃ $ tasmāddaṃṣṭrī maheśvaraḥ // LiP_1,94.32 //",
    "GP12lip_1_au:12225": " iti śrīliṅgamahāpurāṇe pūrvabhāge varāhaprādurbhāvo nāma caturnavatitamo",
    "GP12lip_1_au:12226": " 'dhyāyaḥ",
    "GP12lip_1_au:12227": " LiP, 1, 95",
    "GP12lip_1_au:12228": " ṛṣaya ūcuḥ nṛsiṃhena hataḥ pūrvaṃ $ hiraṇyākṣāgrajaḥ śrutam &",
    "GP12lip_1_au:12229": " kathaṃ niṣūditastena % hiraṇyakaśipurvada // LiP_1,95.1 //",
    "GP12lip_1_au:12230": " sūta uvāca <Viṣṇu transforms into Nṛsiṃha and kills Hiraṇyakaśipu>",
    "GP12lip_1_au:12231": " hiraṇyakaśipoḥ putraḥ $ prahrāda iti viśrutaḥ &",
    "GP12lip_1_au:12232": " dharmajñaḥ satyasampannas % tapasvī cābhavatsudhīḥ // LiP_1,95.2 //",
    "GP12lip_1_au:12233": " janmaprabhṛti deveśaṃ $ pūjayāmāsa cāvyayam &",
    "GP12lip_1_au:12234": " sarvajñaṃ sarvagaṃ viṣṇuṃ % sarvadevabhavodbhavam // LiP_1,95.3 //",
    "GP12lip_1_au:12235": " tamādipuruṣaṃ bhaktyā $ parabrahmasvarūpiṇam &",
    "GP12lip_1_au:12236": " brahmaṇo 'dhipatiṃ sṛṣṭi- % sthitisaṃhārakāraṇam // LiP_1,95.4 //",
    "GP12lip_1_au:12237": " so 'pi viṣṇostathābhūtaṃ $ dṛṣṭvā putraṃ samāhitam &",
    "GP12lip_1_au:12238": " namo nārāyaṇāyeti % govindeti muhurmuhuḥ // LiP_1,95.5 //",
    "GP12lip_1_au:12239": " stuvantaṃ prāha devāriḥ $ pradahanniva pāpadhīḥ &",
    "GP12lip_1_au:12240": " na māṃ jānāsi durbuddhe % sarvadaityāmareśvaram // LiP_1,95.6 //",
    "GP12lip_1_au:12241": " prahrāda vīra duṣputra $ dvijadevārtikāraṇam &",
    "GP12lip_1_au:12242": " ko viṣṇuḥ padmajo vāpi % śakraś ca varuṇo 'thavā // LiP_1,95.7 //",
    "GP12lip_1_au:12243": " vāyuḥ somastatheśānaḥ $ pāvako mama yaḥ samaḥ &",
    "GP12lip_1_au:12244": " māmevārcaya bhaktyā ca % svalpaṃ nārāyaṇaṃ sadā // LiP_1,95.8 //",
    "GP12lip_1_au:12245": " prahrāda jīvite vāñchā $ tavaiṣā śṛṇu cāsti cet &",
    "GP12lip_1_au:12246": " śrutvāpi tasya vacanaṃ % hiraṇyakaśipoḥ sudhīḥ // LiP_1,95.9 //",
    "GP12lip_1_au:12247": " prahrādaḥ pūjayāmāsa $ namo nārāyaṇeti ca &",
    "GP12lip_1_au:12248": " namo nārāyaṇāyeti % sarvadaityakumārakān // LiP_1,95.10 //",
    "GP12lip_1_au:12249": " adhyāpayāmāsa ca tāṃ $ brahmavidyāṃ suśobhanām &",
    "GP12lip_1_au:12250": " durlaṅghyāṃ cātmano dṛṣṭvā % śakrādibhir api svayam // LiP_1,95.11 //",
    "GP12lip_1_au:12251": " putreṇa laṅghitāmājñāṃ $ hiraṇyaḥ prāha dānavān &",
    "GP12lip_1_au:12252": " etaṃ nānāvidhairvadhyaṃ % duṣputraṃ hantumarhatha // LiP_1,95.12 //",
    "GP12lip_1_au:12253": " evamuktāstadā tena $ daityena sudurātmanā &",
    "GP12lip_1_au:12254": " nijaghnurdevadevasya % bhṛtyaṃ prahrādamavyayam // LiP_1,95.13 //",
    "GP12lip_1_au:12255": " tatra tatpratikṛtaṃ tadā surair $ daityarājatanayaṃ dvijottamāḥ &",
    "GP12lip_1_au:12256": " kṣīravārinidhiśāyinaḥ prabhor % niṣphalaṃ tvatha babhūva tejasā //",
    "GP12lip_1_au:12257": " tadātha garvabhinnasya $ hiraṇyakaśipoḥ prabhuḥ &",
    "GP12lip_1_au:12258": " tatraivāvirabhūddhantuṃ % nṛsiṃhākṛtimāsthitaḥ // LiP_1,95.15 //",
    "GP12lip_1_au:12259": " jaghāna ca sutaṃ prekṣya $ pitaraṃ dānavādhamam &",
    "GP12lip_1_au:12260": " bibheda tatkṣaṇādeva % karajair niśitaiḥ śataiḥ // LiP_1,95.16 //",
    "GP12lip_1_au:12261": " tato nihatya taṃ daityaṃ $ sabāndhavamaghāpahaḥ &",
    "GP12lip_1_au:12262": " pīḍayāmāsa daityendraṃ % yugāntāgnirivāparaḥ // LiP_1,95.17 //",
    "GP12lip_1_au:12263": " nādaistasya nṛsiṃhasya $ ghorairvitrāsitaṃ jagat &",
    "GP12lip_1_au:12264": " ā brahmabhuvanād viprāḥ % pracacāla ca suvratāḥ // LiP_1,95.18 //",
    "GP12lip_1_au:12265": " dṛṣṭvā surāsuramahoragasiddhasādhyās $ tasmin kṣaṇe hariviriñcimukhā",
    "GP12lip_1_au:12266": " nṛsiṃham &",
    "GP12lip_1_au:12267": " dhairyaṃ balaṃ ca samavāpya yayurvisṛjya % ā diṅmukhāntam asurakṣaṇatatparāś ca // LiP_1,95.19",
    "GP12lip_1_au:12268": " tatastairgataiḥ saiṣa devo nṛsiṃhaḥ $ sahasrākṛtiḥ sarvapāt sarvabāhuḥ &",
    "GP12lip_1_au:12269": " sahasrekṣaṇaḥ somasūryāgninetras % tadā saṃsthitaḥ sarvamāvṛtya māyī //",
    "GP12lip_1_au:12270": " taṃ tuṣṭuvuḥ suraśreṣṭhā $ lokā lokācale sthitāḥ &",
    "GP12lip_1_au:12271": " sabrahmakāḥ sasādhyāś ca % sayamāḥ samarudgaṇāḥ // LiP_1,95.21 //",
    "GP12lip_1_au:12272": " parātparataraṃ brahma $ tattvāt tattvatamaṃ bhavān &",
    "GP12lip_1_au:12273": " jyotiṣāṃ tu paraṃ jyotiḥ % paramātmā jaganmayaḥ // LiP_1,95.22 //",
    "GP12lip_1_au:12274": " sthūlaṃ sūkṣmaṃ susūkṣmaṃ ca $ śabdabrahmamayaḥ śubhaḥ &",
    "GP12lip_1_au:12275": " vāgatīto nirālaṃbo % nirdvandvo nirupaplavaḥ // LiP_1,95.23 //",
    "GP12lip_1_au:12276": " yajñabhugyajñamūrtistvaṃ $ yajñināṃ phaladaḥ prabhuḥ &",
    "GP12lip_1_au:12277": " bhavānmatsyākṛtiḥ kaurmam % āsthāya jagati sthitaḥ // LiP_1,95.24 //",
    "GP12lip_1_au:12278": " vārāhīṃ caiva tāṃ saiṃhīm $ āsthāyehavyavasthitaḥ &",
    "GP12lip_1_au:12279": " devānāṃ devarakṣārthaṃ % nihatya ditijeśvaram // LiP_1,95.25 //",
    "GP12lip_1_au:12280": " dvijaśāpacchalenaivam $ avatīrṇo 'si līlayā &",
    "GP12lip_1_au:12281": " na dṛṣṭaṃ yattvadanyaṃ hi % bhavān sarvaṃ carācaram // LiP_1,95.26 //",
    "GP12lip_1_au:12282": " bhavānviṣṇurbhavān rudro $ bhavāneva pitāmahaḥ &",
    "GP12lip_1_au:12283": " bhavānādirbhavānanto % bhavāneva vayaṃ vibho // LiP_1,95.27 //",
    "GP12lip_1_au:12284": " bhavāneva jagatsarvaṃ $ pralāpena kimīśvara &",
    "GP12lip_1_au:12285": " māyayā bahudhā saṃstham % advitīyamayaṃ prabho // LiP_1,95.28 //",
    "GP12lip_1_au:12286": " stoṣyāmastvāṃ kathaṃ bhāsi $ devadeva mṛgādhipa &",
    "GP12lip_1_au:12287": " stuto 'pi vividhaiḥ stutyair % bhāvairnānāvidhaiḥ prabhuḥ // LiP_1,95.29",
    "GP12lip_1_au:12288": " na jagāma dvijāḥ śāntiṃ $ mānayanyonimātmanaḥ &",
    "GP12lip_1_au:12289": " yo nṛsiṃhastavaṃ bhaktyā % paṭhedvārthaṃ vicārayet // LiP_1,95.30 //",
    "GP12lip_1_au:12290": " śrāvayedvā dvijānsarvān $ viṣṇuloke mahīyate &",
    "GP12lip_1_au:12291": " <devas take refuge to Śiva>",
    "GP12lip_1_au:12292": " tadantare śivaṃ devāḥ % sendrāḥ sabrahmakāḥ prabhum // LiP_1,95.31 //",
    "GP12lip_1_au:12293": " samprāpya tuṣṭuvuḥ sarvaṃ $ vijñāpya mṛgarūpiṇaḥ &",
    "GP12lip_1_au:12294": " tato brahmādayastūrṇaṃ % saṃstūya parameśvaram // LiP_1,95.32 //",
    "GP12lip_1_au:12295": " ātmatrāṇāya śaraṇaṃ $ jagmuḥ paramakāraṇam &",
    "GP12lip_1_au:12296": " mandarasthaṃ mahādevaṃ % krīḍamānaṃ sahomayā // LiP_1,95.33 //",
    "GP12lip_1_au:12297": " sevitaṃ gaṇagandharvaiḥ $ siddhairapsarasāṃ gaṇaiḥ &",
    "GP12lip_1_au:12298": " devatābhiḥ saha brahmā % bhītabhītaḥ sagadgadam \\",
    "GP12lip_1_au:12299": " praṇamya daṇḍavadbhūmau tuṣṭāva parameśvaram // LiP_1,95.34 //",
    "GP12lip_1_au:12300": " brahmovāca namaste kālakālāya $ namaste rudra manyave &",
    "GP12lip_1_au:12301": " namaḥ śivāya rudrāya % śaṅkarāya śivāya te // LiP_1,95.35 //",
    "GP12lip_1_au:12302": " ugro 'si sarvabhūtānāṃ $ niyantāsi śivo 'si naḥ &",
    "GP12lip_1_au:12303": " namaḥ śivāya śarvāya % śaṅkarāyārttihāriṇe // LiP_1,95.36 //",
    "GP12lip_1_au:12304": " mayaskarāya viśvāya $ viṣṇave brahmaṇe namaḥ &",
    "GP12lip_1_au:12305": " antakāya namastubhyam % umāyāḥ pataye namaḥ // LiP_1,95.37 //",
    "GP12lip_1_au:12306": " hiraṇyabāhave sākṣād $ dhiraṇyapataye namaḥ &",
    "GP12lip_1_au:12307": " śarvāya sarvarūpāya % puruṣāya namonamaḥ // LiP_1,95.38 //",
    "GP12lip_1_au:12308": " sadasadvyaktihīnāya $ mahataḥ kāraṇāya te &",
    "GP12lip_1_au:12309": " nityāya viśvarūpāya % jāyamānāya te namaḥ // LiP_1,95.39 //",
    "GP12lip_1_au:12310": " jātāya bahudhā loke $ prabhūtāya namonamaḥ &",
    "GP12lip_1_au:12311": " rudrāya nīlarudrāya % kadrudrāya pracetase // LiP_1,95.40 //",
    "GP12lip_1_au:12312": " kālāya kālarūpāya $ namaḥ kālāṅgahāriṇe &",
    "GP12lip_1_au:12313": " mīḍhuṣṭamāya devāya % śitikaṇṭhāya te namaḥ // LiP_1,95.41 //",
    "GP12lip_1_au:12314": " mahīyase namastubhyaṃ $ hantre devāriṇāṃ sadā &",
    "GP12lip_1_au:12315": " tārāya ca sutārāya % tāraṇāya namonamaḥ // LiP_1,95.42 //",
    "GP12lip_1_au:12316": " harikeśāya devāya $ śaṃbhave paramātmane &",
    "GP12lip_1_au:12317": " devānāṃ śaṃbhave tubhyaṃ % bhūtānāṃ śaṃbhave namaḥ // LiP_1,95.43 //",
    "GP12lip_1_au:12318": " śambhave haimavatyāś ca $ manyave rudrarūpiṇe &",
    "GP12lip_1_au:12319": " kapardine namastubhyaṃ % kālakaṇṭhāya te namaḥ // LiP_1,95.44 //",
    "GP12lip_1_au:12320": " hiraṇyāya maheśāya $ śrīkaṇṭhāya namonamaḥ &",
    "GP12lip_1_au:12321": " bhasmadigdhaśarīrāya % daṇḍamuṇḍīśvarāya ca // LiP_1,95.45 //",
    "GP12lip_1_au:12322": " namo hrasvāya dīrghāya $ vāmanāya namonamaḥ &",
    "GP12lip_1_au:12323": " nama ugratriśūlāya % ugrāya ca namo namaḥ // LiP_1,95.46 //",
    "GP12lip_1_au:12324": " bhīmāya bhīmarūpāya $ bhīmakarmaratāya te &",
    "GP12lip_1_au:12325": " agrevadhāya vai bhūtvā % namo dūrevadhāya ca // LiP_1,95.47 //",
    "GP12lip_1_au:12326": " dhanvine śūline tubhyaṃ $ gadine haline namaḥ &",
    "GP12lip_1_au:12327": " cakriṇe varmiṇe nityaṃ % daityānāṃ karmabhedine // LiP_1,95.48 //",
    "GP12lip_1_au:12328": " sadyāya sadyarūpāya $ sadyojātāya te namaḥ &",
    "GP12lip_1_au:12329": " vāmāya vāmarūpāya % vāmanetrāya te namaḥ // LiP_1,95.49 //",
    "GP12lip_1_au:12330": " aghorarūpāya vikaṭāya vikaṭaśarīrāya te namaḥ /*",
    "GP12lip_1_au:12331": " puruṣarūpāya puruṣaikatatpuruṣāya vai namaḥ // LiP_1,95.50 //*",
    "GP12lip_1_au:12332": " puruṣārthapradānāya $ pataye parameṣṭhine &",
    "GP12lip_1_au:12333": " īśānāya namastubhyam % īśvarāya namonamaḥ // LiP_1,95.51 //",
    "GP12lip_1_au:12334": " brahmaṇe brahmarūpāya $ namaḥ sākṣācchivāya te &",
    "GP12lip_1_au:12335": " sarvaviṣṇurnṛsiṃhasya % rūpamāsthāya viśvakṛt // LiP_1,95.52 //",
    "GP12lip_1_au:12336": " hiraṇyakaśipuṃ hatvā $ karajairniśitaiḥ svayam &",
    "GP12lip_1_au:12337": " daityendrairbahubhiḥ sārdhaṃ % hitārthaṃ jagatāṃ prabhuḥ // LiP_1,95.53 //",
    "GP12lip_1_au:12338": " saiṃhīṃ samānayanyoniṃ $ bādhate nikhilaṃ jagat &",
    "GP12lip_1_au:12339": " yatkṛtyamatra deveśa % tatkuruṣva bhavāniha // LiP_1,95.54 //",
    "GP12lip_1_au:12340": " ugro 'si sarvaduṣṭānāṃ $ niyantāsi śivo 'si naḥ &",
    "GP12lip_1_au:12341": " kālakūṭādivapuṣā % trāhi naḥ śaraṇāgatān // LiP_1,95.55 //",
    "GP12lip_1_au:12342": " śukraṃ tu vṛttaṃ viśveśa $ krīḍā vai kevalaṃ vayam &",
    "GP12lip_1_au:12343": " tavonmeṣanimeṣābhyām % asmākaṃ pralayodayau // LiP_1,95.56 //",
    "GP12lip_1_au:12344": " unmīlayet tvayi brahman $ vināśo 'sti na te śiva &",
    "GP12lip_1_au:12345": " saṃtaptāsmo vayaṃ deva % hariṇāmitatejasā // LiP_1,95.57 //",
    "GP12lip_1_au:12346": " sarvalokahitāyainaṃ $ tattvaṃ saṃhartumicchasi &",
    "GP12lip_1_au:12347": " sūta uvāca vijñāpitas tathā devaḥ % prahasanprāha tān surān // LiP_1,95.58 //",
    "GP12lip_1_au:12348": " abhayaṃ ca dadau teṣāṃ $ haniṣyāmīti taṃ prabhuḥ &",
    "GP12lip_1_au:12349": " so 'pi śakraḥ suraiḥ sārdhaṃ % praṇipatya yathāgatam // LiP_1,95.59 //",
    "GP12lip_1_au:12350": " jagāma bhagavān brahmā $ tathānye ca surottamāḥ &",
    "GP12lip_1_au:12351": " athotthāya mahādevaḥ % śārabhaṃ rūpamāsthitaḥ // LiP_1,95.60 //",
    "GP12lip_1_au:12352": " yayau prānte nṛsiṃhasya $ garvitasya mṛgāśinaḥ &",
    "GP12lip_1_au:12353": " apahṛtya tadā prāṇān % śarabhaḥ surapūjitaḥ // LiP_1,95.61 //",
    "GP12lip_1_au:12354": " siṃhāttato naro bhūtvā $ jagāma ca yathākramam &",
    "GP12lip_1_au:12355": " evaṃ stutastadā devair % jagāma sa yathākramam // LiP_1,95.62 //",
    "GP12lip_1_au:12356": " yaḥ paṭhecchṛṇuyādvāpi $ saṃstavaṃ śārvamuttamam &",
    "GP12lip_1_au:12357": " rudralokamanuprāpya % rudreṇa saha modate // LiP_1,95.63 //",
    "GP12lip_1_au:12358": " iti śrīliṅgamahāpurāṇe pūrvabhāge nārasiṃhe pañcanavatitamo 'dhyāyaḥ",
    "GP12lip_1_au:12359": " LiP, 1, 96",
    "GP12lip_1_au:12360": " ṛṣaya ūcuḥ kathaṃ devo mahādevo $ viśvasaṃhārakārakaḥ &",
    "GP12lip_1_au:12361": " śarabhākhyaṃ mahāghoraṃ % vikṛtaṃ rūpamāsthitaḥ // LiP_1,96.1 //",
    "GP12lip_1_au:12362": " kiṃ kiṃ dhairyaṃ kṛtaṃ tena $ brūhi sarvam aśeṣataḥ &",
    "GP12lip_1_au:12363": " sūta uvāca evamabhyarthito devair % matiṃ cakre kṛpālayaḥ // LiP_1,96.2 //",
    "GP12lip_1_au:12364": " yattejastu nṛsiṃhākhyaṃ $ saṃhartuṃ parameśvaraḥ &",
    "GP12lip_1_au:12365": " tadarthaṃ smṛtavān rudro % vīrabhadraṃ mahābalam // LiP_1,96.3 //",
    "GP12lip_1_au:12366": " <Bhairava (description)>",
    "GP12lip_1_au:12367": " ātmano bhairavaṃ rūpaṃ $ mahāpralayakārakam &",
    "GP12lip_1_au:12368": " ājagāma purā sadyo % gaṇānāmagrato hasan // LiP_1,96.4 //",
    "GP12lip_1_au:12369": " sāṭṭahāsair gaṇavarair $ utpatadbhir itastataḥ &",
    "GP12lip_1_au:12370": " nṛsiṃharūpairatyugraiḥ % koṭibhiḥ parivāritaḥ // LiP_1,96.5 //",
    "GP12lip_1_au:12371": " tāvadbhir abhito vīrair $ nṛtyadbhiś ca mudānvitaiḥ &",
    "GP12lip_1_au:12372": " krīḍadbhiś ca mahādhīrair % brahmādyaiḥ kandukairiva // LiP_1,96.6 //",
    "GP12lip_1_au:12373": " adṛṣṭapūrvairanyaiś ca $ veṣṭito vīravanditaḥ &",
    "GP12lip_1_au:12374": " kalpāntajvalanajvālo % vilasallocanatrayaḥ // LiP_1,96.7 //",
    "GP12lip_1_au:12375": " āttaśastro jaṭājūṭe $ jvaladbālendumaṇḍitaḥ &",
    "GP12lip_1_au:12376": " bālendudvitayākāra- % tīkṣṇadaṃṣṭrāṅkuradvayaḥ // LiP_1,96.8 //",
    "GP12lip_1_au:12377": " ākhaṇḍaladhanuḥkhaṇḍa- $ saṃnibhabhrūlatāyutaḥ &",
    "GP12lip_1_au:12378": " mahāpracaṇḍahuṅkāra- % badhirīkṛtadiṅmukhaḥ // LiP_1,96.9 //",
    "GP12lip_1_au:12379": " nīlameghāñjanākāra- $ bhīṣaṇaśmaśruradbhutaḥ &",
    "GP12lip_1_au:12380": " vādakhaṇḍam akhaṇḍābhyāṃ % bhrāmayaṃstriśikhaṃ muhuḥ // LiP_1,96.10 //",
    "GP12lip_1_au:12381": " vīrabhadro 'pi bhagavān $ vīraśaktivijṛmbhitaḥ &",
    "GP12lip_1_au:12382": " svayaṃ vijñāpayāmāsa % kimatra smṛtikāraṇam // LiP_1,96.11 //",
    "GP12lip_1_au:12383": " ājñāpaya jagatsvāmin $ prasādaḥ kriyatāṃ mayi &",
    "GP12lip_1_au:12384": " <Śiva orders the destruction of Nṛsiṃha>",
    "GP12lip_1_au:12385": " śrībhagavānuvāca akāle bhayamutpannaṃ % devānāmapi bhairava // LiP_1,96.12 //",
    "GP12lip_1_au:12386": " jvalitaḥ sa nṛsiṃhāgniḥ $ śamayainaṃ durāsadam &",
    "GP12lip_1_au:12387": " sāntvayan bodhayādau taṃ % tena kiṃ nopaśāmyati // LiP_1,96.13 //",
    "GP12lip_1_au:12388": " tato matparamaṃ bhāvaṃ $ bhairavaṃ saṃpradarśaya &",
    "GP12lip_1_au:12389": " sūkṣmaṃ sūkṣmeṇa saṃhṛtya % sthūlaṃ sthūlena tejasā // LiP_1,96.14 //",
    "GP12lip_1_au:12390": " vaktramānaya kṛttiṃ ca $ vīrabhadra mamājñayā &",
    "GP12lip_1_au:12391": " ityādiṣṭo gaṇādhyakṣaḥ % praśāntavapurāsthitaḥ // LiP_1,96.15 //",
    "GP12lip_1_au:12392": " jagāma raṃhasā tatra $ yatrāste narakesarī &",
    "GP12lip_1_au:12393": " tatastaṃ bodhayāmāsa % vīrabhadro haro harim // LiP_1,96.16 //",
    "GP12lip_1_au:12394": " uvāca vākyamīśānaḥ $ pitā putramivaurasam &",
    "GP12lip_1_au:12395": " <discussion of Nṛsiṃha and Vīrabhadra>",
    "GP12lip_1_au:12396": " śrīvīrabhadra uvāca jagatsukhāya bhagavann % avatīrṇo 'si mādhava // LiP_1,96.17 //",
    "GP12lip_1_au:12397": " sthityarthena ca yukto 'si $ pareṇa parameṣṭhinā &",
    "GP12lip_1_au:12398": " jantucakraṃ bhagavatā % rakṣitaṃ matsyarūpiṇā // LiP_1,96.18 //",
    "GP12lip_1_au:12399": " pucchenaiva samābadhya $ bhramannekārṇave purā &",
    "GP12lip_1_au:12400": " bibharṣi kūrmarūpeṇa % vārāheṇoddhṛtā mahī // LiP_1,96.19 //",
    "GP12lip_1_au:12401": " anena harirūpeṇa $ hiraṇyakaśipurhataḥ &",
    "GP12lip_1_au:12402": " vāmanena balirbaddhas % tvayā vikramatā punaḥ // LiP_1,96.20 //",
    "GP12lip_1_au:12403": " tvam eva sarvabhūtānāṃ $ prabhāvaḥ prabhur avyayaḥ &",
    "GP12lip_1_au:12404": " yadā yadā hi lokasya % duḥkhaṃ kiṃcit prajāyate // LiP_1,96.21 //",
    "GP12lip_1_au:12405": " tadā tadāvatīrṇastvaṃ $ kariṣyasi nirāmayam &",
    "GP12lip_1_au:12406": " nādhikastvatsamo 'pyasti % hare śivaparāyaṇa // LiP_1,96.22 //",
    "GP12lip_1_au:12407": " tvayā dharmāś ca vedāś ca $ śubhe mārge pratiṣṭhitāḥ &",
    "GP12lip_1_au:12408": " yadartham avatāro 'yaṃ % nihataḥ so 'pi keśava // LiP_1,96.23 //",
    "GP12lip_1_au:12409": " atyantaghoraṃ bhagavan $ narasiṃha vapustava &",
    "GP12lip_1_au:12410": " upasaṃhara viśvātmaṃs % tvameva mama saṃnidhau // LiP_1,96.24 //",
    "GP12lip_1_au:12411": " sūta uvāca ityukto vīrabhadreṇa $ nṛsiṃhaḥ śāntayā girā &",
    "GP12lip_1_au:12412": " tato 'dhikaṃ mahāghoraṃ % kopaṃ prajvālayaddhariḥ // LiP_1,96.25 //",
    "GP12lip_1_au:12413": " śrīnṛsiṃha uvāca āgato 'si yatastatra $ gaccha tvaṃ mā hitaṃ vada &",
    "GP12lip_1_au:12414": " idānīṃ saṃhariṣyāmi % jagadetaccarācaram // LiP_1,96.26 //",
    "GP12lip_1_au:12415": " saṃhartur na hi saṃhāraḥ $ svato vā parato 'pi vā &",
    "GP12lip_1_au:12416": " śāsitaṃ mama sarvatra % śāstā ko 'pi na vidyate // LiP_1,96.27 //",
    "GP12lip_1_au:12417": " matprasādena sakalaṃ $ samaryādaṃ pravartate &",
    "GP12lip_1_au:12418": " ahaṃ hi sarvaśaktīnāṃ % pravartakanivartakaḥ // LiP_1,96.28 //",
    "GP12lip_1_au:12419": " yad yad vibhūtimat sattvaṃ $ śrīmadūrjitameva vā &",
    "GP12lip_1_au:12420": " tattadviddhi gaṇādhyakṣa % mama tejovijṛmbhitam // LiP_1,96.29 //",
    "GP12lip_1_au:12421": " devatāparamārthajñā $ mamaiva paramaṃ viduḥ &",
    "GP12lip_1_au:12422": " madaṃśāḥ śaktisampannā % brahmaśakrādayaḥ surāḥ // LiP_1,96.30 //",
    "GP12lip_1_au:12423": " mannābhipaṅkajājjātaḥ $ purā brahmā caturmukhaḥ &",
    "GP12lip_1_au:12424": " tallalāṭasamutpanno % bhagavānvṛṣabhadhvajaḥ // LiP_1,96.31 //",
    "GP12lip_1_au:12425": " rajasādhiṣṭhitaḥ sraṣṭā $ rudrastāmasa ucyate &",
    "GP12lip_1_au:12426": " ahaṃ niyantā sarvasya % matparaṃ nāsti daivatam // LiP_1,96.32 //",
    "GP12lip_1_au:12427": " viśvādhikaḥ svatantraś ca $ kartā hartākhileśvaraḥ &",
    "GP12lip_1_au:12428": " idaṃ tu matparaṃ tejaḥ % kaḥ punaḥ śrotumicchati // LiP_1,96.33 //",
    "GP12lip_1_au:12429": " ato māṃ śaraṇaṃ prāpya $ gaccha tvaṃ vigatajvaraḥ &",
    "GP12lip_1_au:12430": " avehi paramaṃ bhāvam % idaṃ bhūtamaheśvaraḥ // LiP_1,96.34 //",
    "GP12lip_1_au:12431": " kālo 'smyahaṃ kālavināśahetur $ lokān samāhartum ahaṃ pravṛttaḥ &",
    "GP12lip_1_au:12432": " mṛtyormṛtyuṃ viddhi māṃ vīrabhadra % jīvantyete matprasādena devāḥ //",
    "GP12lip_1_au:12433": " sūta uvāca sāhaṅkāramidaṃ śrutvā $ harer amitavikramaḥ &",
    "GP12lip_1_au:12434": " vihasyovāca sāvajñaṃ % tato visphuritādharaḥ // LiP_1,96.36 //",
    "GP12lip_1_au:12435": " śrīvīrabhadra uvāca kiṃ na jānāsi viśveśaṃ $ saṃhartāraṃ pinākinam &",
    "GP12lip_1_au:12436": " asadvādo vivādaś ca % vināśastvayi kevalaḥ // LiP_1,96.37 //",
    "GP12lip_1_au:12437": " tavānyonyāvatārāṇi $ kāni śeṣāṇi sāṃpratam &",
    "GP12lip_1_au:12438": " kṛtāni yena kenāpi % kathāśeṣo bhaviṣyati // LiP_1,96.38 //",
    "GP12lip_1_au:12439": " doṣaṃ tvaṃ paśya etattvam $ avasthāmīdṛśīṃ gataḥ &",
    "GP12lip_1_au:12440": " tena saṃhāradakṣeṇa % kṣaṇātsaṃkṣayameṣyasi // LiP_1,96.39 //",
    "GP12lip_1_au:12441": " prakṛtistvaṃ pumān rudras $ tvayi vīryaṃ samāhitam &",
    "GP12lip_1_au:12442": " tvannābhipaṅkajājjātaḥ % pañcavaktraḥ pitāmahaḥ // LiP_1,96.40 //",
    "GP12lip_1_au:12443": " sṛṣṭyarthena jagatpūrvaṃ $ śaṅkaraṃ nīlalohitam &",
    "GP12lip_1_au:12444": " lalāṭe cintayāmāsa % tapasyugre vyavasthitaḥ // LiP_1,96.41 //",
    "GP12lip_1_au:12445": " tallalāṭādabhūcchaṃbhoḥ $ sṛṣṭyarthaṃ tanna dūṣaṇam &",
    "GP12lip_1_au:12446": " aṃśo 'haṃ devadevasya % mahābhairavarūpiṇaḥ // LiP_1,96.42 //",
    "GP12lip_1_au:12447": " tvatsaṃhāre niyukto 'smi $ vinayena balena ca &",
    "GP12lip_1_au:12448": " evaṃ rakṣo vidāryaiva % tvaṃ śaktikalayā yutaḥ // LiP_1,96.43 //",
    "GP12lip_1_au:12449": " ahaṅkārāvalepena $ garjasi tvamatandritaḥ &",
    "GP12lip_1_au:12450": " upakāro hyasādhūnām % apakārāya kevalam // LiP_1,96.44 //",
    "GP12lip_1_au:12451": " yadi siṃha maheśānaṃ $ svapunarbhūta manyase &",
    "GP12lip_1_au:12452": " na tvaṃ sraṣṭā na saṃhartā % na svatantro hi kutracit // LiP_1,96.45 //",
    "GP12lip_1_au:12453": " kulālacakravacchaktyā $ prerito 'si pinākinā &",
    "GP12lip_1_au:12454": " adyāpi tava nikṣiptaṃ % kapālaṃ kūrmarūpiṇaḥ // LiP_1,96.46 //",
    "GP12lip_1_au:12455": " harahāralatāmadhye $ mugdha kasmānna budhyase &",
    "GP12lip_1_au:12456": " vismṛtaṃ kiṃ tadaṃśena % daṃṣṭrotpātanapīḍitaḥ // LiP_1,96.47 //",
    "GP12lip_1_au:12457": " vārāhavigrahaste 'dya $ sākrośaṃ tārakāriṇā &",
    "GP12lip_1_au:12458": " dagdho 'si yasya śūlāgre % viṣvaksenacchalādbhavān // LiP_1,96.48 //",
    "GP12lip_1_au:12459": " dakṣayajñe śiraśchinnaṃ $ mayā te yajñarūpiṇaḥ &",
    "GP12lip_1_au:12460": " adyāpi tava putrasya % brahmaṇaḥ pañcamaṃ śiraḥ // LiP_1,96.49 //",
    "GP12lip_1_au:12461": " chinnaṃ tamenābhisaṃdhaṃ $ tadaṃśaṃ tasya tadbalam &",
    "GP12lip_1_au:12462": " nirjitastvaṃ dadhīcena % saṃgrāme samarudgaṇaḥ // LiP_1,96.50 //",
    "GP12lip_1_au:12463": " kaṇḍūyamāne śirasi $ kathaṃ tadvismṛtaṃ tvayā &",
    "GP12lip_1_au:12464": " cakraṃ vikramato yasya % cakrapāṇe tava priyam // LiP_1,96.51 //",
    "GP12lip_1_au:12465": " kutaḥ prāptaṃ kṛtaṃ kena $ tvayā tadapi vismṛtam &",
    "GP12lip_1_au:12466": " te mayā sakalā lokā % gṛhītāstvaṃ payonidhau // LiP_1,96.52 //",
    "GP12lip_1_au:12467": " nidrāparavaśaḥ śeṣe $ sa kathaṃ sāttviko bhavān &",
    "GP12lip_1_au:12468": " tvadādistambaparyantaṃ % rudraśaktivijṛmbhitam // LiP_1,96.53 //",
    "GP12lip_1_au:12469": " śaktimānabhitastvaṃ ca hy $ analastvaṃ ca mohitaḥ &",
    "GP12lip_1_au:12470": " tattejaso 'pi māhātmyaṃ % yuvāṃ draṣṭuṃ na hi kṣamau // LiP_1,96.54 //",
    "GP12lip_1_au:12471": " sthūlā ye hi prapaśyanti $ tadviṣṇoḥ paramaṃ padam &",
    "GP12lip_1_au:12472": " dyāvāpṛthivyā indrāgni- % yamasya varuṇasya ca // LiP_1,96.55 //",
    "GP12lip_1_au:12473": " dhvāntodare śaśāṅkasya $ janitvā parameśvaraḥ &",
    "GP12lip_1_au:12474": " kālo 'si tvaṃ mahākālaḥ % kālakālo maheśvaraḥ // LiP_1,96.56 //",
    "GP12lip_1_au:12475": " atastvamugrakalayā $ mṛtyormṛtyurbhaviṣyasi &",
    "GP12lip_1_au:12476": " sthiradhanvā kṣayo vīro % vīro viśvādhikaḥ prabhuḥ // LiP_1,96.57 //",
    "GP12lip_1_au:12477": " upahastā jvaraṃ bhīmo $ mṛgapakṣihiraṇmayaḥ &",
    "GP12lip_1_au:12478": " śāstāśeṣasya jagato % na tvaṃ naivacaturmukhaḥ // LiP_1,96.58 //",
    "GP12lip_1_au:12479": " itthaṃ sarvaṃ samālokya $ saṃharātmānam ātmanā &",
    "GP12lip_1_au:12480": " no cedidānīṃ krodhasya % mahābhairavarūpiṇaḥ // LiP_1,96.59 //",
    "GP12lip_1_au:12481": " vajrāśaniriva sthāṇos tv $ evaṃ mṛtyuḥ patiṣyati &",
    "GP12lip_1_au:12482": " sūta uvāca ityukto vīrabhadreṇa % nṛsiṃhaḥ krodhavihvalaḥ // LiP_1,96.60 //",
    "GP12lip_1_au:12483": " nanāda tanuvegena $ taṃ gṛhītuṃ pracakrame &",
    "GP12lip_1_au:12484": " atrāntare mahāghoraṃ % vipakṣabhayakāraṇam // LiP_1,96.61 //",
    "GP12lip_1_au:12485": " gaganavyāpi durdharṣa- $ śaivatejaḥsamudbhavam &",
    "GP12lip_1_au:12486": " vīrabhadrasya tadrūpaṃ % tatkṣaṇādeva dṛśyate // LiP_1,96.62 //",
    "GP12lip_1_au:12487": " na taddhiraṇmayaṃ saumyaṃ $ na sauraṃ nāgnisaṃbhavam &",
    "GP12lip_1_au:12488": " na taḍiccandrasadṛśam % anaupamyaṃ maheśvaram // LiP_1,96.63 //",
    "GP12lip_1_au:12489": " tadā tejāṃsi sarvāṇi $ tasmin līnāni śāṅkare &",
    "GP12lip_1_au:12490": " tato vyakto mahātejā % vyakte saṃbhavatastataḥ // LiP_1,96.64 //",
    "GP12lip_1_au:12491": " rudrasādhāraṇaṃ caiva $ cihnitaṃ vikṛtākṛti &",
    "GP12lip_1_au:12492": " tataḥ saṃhārarūpeṇa % suvyaktaḥ parameśvaraḥ // LiP_1,96.65 //",
    "GP12lip_1_au:12493": " paśyatāṃ sarvadevānāṃ $ jayaśabdādimaṅgalaiḥ &",
    "GP12lip_1_au:12494": " sahasrabāhur jaṭilaś % candrārdhakṛtaśekharaḥ // LiP_1,96.66 //",
    "GP12lip_1_au:12495": " sa mṛgārdhaśarīreṇa $ pakṣābhyāṃ cañcunā dvijāḥ &",
    "GP12lip_1_au:12496": " atitīkṣṇamahādaṃṣṭro % vajratulyanakhāyudhaḥ // LiP_1,96.67 //",
    "GP12lip_1_au:12497": " kaṇṭhe kālo mahābāhuś $ catuṣpād vahnisaṃbhavaḥ &",
    "GP12lip_1_au:12498": " yugāntodyatajīmūta- % bhīmagaṃbhīraniḥsvanaḥ // LiP_1,96.68 //",
    "GP12lip_1_au:12499": " samaṃ kupitavṛttāgni- $ vyāvṛttanayanatrayaḥ &",
    "GP12lip_1_au:12500": " spaṣṭadaṃṣṭro 'dharoṣṭhaś ca % huṅkāreṇa yuto haraḥ // LiP_1,96.69 //",
    "GP12lip_1_au:12501": " <Śiva overcomes Viṣṇu>",
    "GP12lip_1_au:12502": " haristaddarśanādeva $ vinaṣṭabalavikramaḥ &",
    "GP12lip_1_au:12503": " bibhrad aurmyaṃ sahasrāṃśor % adhaḥ khadyotavibhramam // LiP_1,96.70 //",
    "GP12lip_1_au:12504": " atha vibhramya pakṣābhyāṃ $ nābhipāde 'bhyudārayan &",
    "GP12lip_1_au:12505": " pādāvābadhya pucchena % bāhubhyāṃ bāhumaṇḍalam // LiP_1,96.71 //",
    "GP12lip_1_au:12506": " bhindannurasi bāhubhyāṃ $ nijagrāha haro harim &",
    "GP12lip_1_au:12507": " tato jagāma gaganaṃ % devaiḥ saha maharṣibhiḥ // LiP_1,96.72 //",
    "GP12lip_1_au:12508": " sahasaiva bhayādviṣṇuṃ $ vihagaś ca yathoragam &",
    "GP12lip_1_au:12509": " utkṣipyotkṣipya saṃgṛhya % nipātya ca nipātya ca // LiP_1,96.73 //",
    "GP12lip_1_au:12510": " uḍḍīyoḍḍīya bhagavān $ pakṣāghātavimohitam &",
    "GP12lip_1_au:12511": " hariṃ harantaṃ vṛṣabhaṃ % viśveśānaṃ tamīśvaram // LiP_1,96.74 //",
    "GP12lip_1_au:12512": " anuyānti surāḥ sarve $ namovākyena tuṣṭuvuḥ &",
    "GP12lip_1_au:12513": " nīyamānaḥ paravaśo % dīnavaktraḥ kṛtāñjaliḥ // LiP_1,96.75 //",
    "GP12lip_1_au:12514": " tuṣṭāva parameśānaṃ $ haristaṃ lalitākṣaraiḥ &",
    "GP12lip_1_au:12515": " <Viṣṇu praises Śiva>",
    "GP12lip_1_au:12516": " śrīnṛsiṃha uvāca namo rudrāya śarvāya % mahāgrāsāya viṣṇave // LiP_1,96.76 //",
    "GP12lip_1_au:12517": " nama ugrāya bhīmāya $ namaḥ krodhāya manyave &",
    "GP12lip_1_au:12518": " namo bhavāya śarvāya % śaṅkarāya śivāya te // LiP_1,96.77 //",
    "GP12lip_1_au:12519": " kālakālāya kālāya $ mahākālāya mṛtyave &",
    "GP12lip_1_au:12520": " vīrāya vīrabhadrāya % kṣayadvīrāya śūline // LiP_1,96.78 //",
    "GP12lip_1_au:12521": " mahādevāya mahate $ paśūnāṃ pataye namaḥ &",
    "GP12lip_1_au:12522": " ekāya nīlakaṇṭhāya % śrīkaṇṭhāya pinākine // LiP_1,96.79 //",
    "GP12lip_1_au:12523": " namo 'nantāya sūkṣmāya $ namaste mṛtyumanyave &",
    "GP12lip_1_au:12524": " parāya parameśāya % parātparatarāya te // LiP_1,96.80 //",
    "GP12lip_1_au:12525": " parātparāya viśvāya $ namaste viśvamūrttaye &",
    "GP12lip_1_au:12526": " namo viṣṇukalatrāya % viṣṇukṣetrāya bhānave // LiP_1,96.81 //",
    "GP12lip_1_au:12527": " kaivartāya kirātāya $ mahāvyādhāya śāśvate &",
    "GP12lip_1_au:12528": " bhairavāya śaraṇyāya % mahābhairavarūpiṇe // LiP_1,96.82 //",
    "GP12lip_1_au:12529": " namo nṛsiṃhasaṃhartre $ kāmakālapurāraye &",
    "GP12lip_1_au:12530": " mahāpāśaughasaṃhartre % viṣṇumāyāntakāriṇe // LiP_1,96.83 //",
    "GP12lip_1_au:12531": " tryaṃbakāya tryakṣarāya $ śipiviṣṭāya mīḍhuṣe &",
    "GP12lip_1_au:12532": " mṛtyuñjayāya śarvāya % sarvajñāya makhāraye // LiP_1,96.84 //",
    "GP12lip_1_au:12533": " makheśāya vareṇyāya $ namaste vahnirūpiṇe &",
    "GP12lip_1_au:12534": " mahāghrāṇāya jihvāya % prāṇāpānapravartine // LiP_1,96.85 //",
    "GP12lip_1_au:12535": " triguṇāya triśūlāya $ guṇātītāya yogine &",
    "GP12lip_1_au:12536": " saṃsārāya pravāhāya % mahāyantrapravartine // LiP_1,96.86 //",
    "GP12lip_1_au:12537": " namaścandrāgnisūryāya $ muktivaicitryahetave &",
    "GP12lip_1_au:12538": " varadāyāvatārāya % sarvakāraṇahetave // LiP_1,96.87 //",
    "GP12lip_1_au:12539": " kapāline karālāya $ pataye puṇyakīrttaye &",
    "GP12lip_1_au:12540": " amoghāyāgninetrāya % lakulīśāya śaṃbhave // LiP_1,96.88 //",
    "GP12lip_1_au:12541": " bhiṣaktamāya muṇḍāya $ daṇḍine yogarūpiṇe &",
    "GP12lip_1_au:12542": " meghavāhāya devāya % pārvatīpataye namaḥ // LiP_1,96.89 //",
    "GP12lip_1_au:12543": " avyaktāya viśokāya $ sthirāya sthiradhanvine &",
    "GP12lip_1_au:12544": " sthāṇave kṛttivāsāya % namaḥ pañcārthahetave // LiP_1,96.90 //",
    "GP12lip_1_au:12545": " varadāyaikapādāya $ namaścandrārdhamauline &",
    "GP12lip_1_au:12546": " namaste 'dhvararājāya % vayasāṃ pataye namaḥ // LiP_1,96.91 //",
    "GP12lip_1_au:12547": " yogīśvarāya nityāya $ satyāya parameṣṭhine &",
    "GP12lip_1_au:12548": " sarvātmane namastubhyaṃ % namaḥ sarveśvarāya te // LiP_1,96.92 //",
    "GP12lip_1_au:12549": " ekadvitricatuḥpañca- $ kṛtvas te 'stu namonamaḥ &",
    "GP12lip_1_au:12550": " daśakṛtvastu sāhasra- % kṛtvaste ca namonamaḥ // LiP_1,96.93 //",
    "GP12lip_1_au:12551": " namo 'parimitaṃ kṛtvā- $ -nantakṛtvo namonamaḥ &",
    "GP12lip_1_au:12552": " namonamo namo bhūyaḥ % punarbhūyo namonamaḥ // LiP_1,96.94 //",
    "GP12lip_1_au:12553": " sūta uvāca nāmnāmaṣṭaśatenaivaṃ $ stutvāmṛtamayena tu &",
    "GP12lip_1_au:12554": " punastu prārthayāmāsa % nṛsiṃhaḥ śarabheśvaram // LiP_1,96.95 //",
    "GP12lip_1_au:12555": " yadā yadā mamājñānam $ atyahaṅkāradūṣitam &",
    "GP12lip_1_au:12556": " tadā tadāpanetavyaṃ % tvayaiva parameśvara // LiP_1,96.96 //",
    "GP12lip_1_au:12557": " evaṃ vijñāpayanprītaḥ $ śaṅkaraṃ narakesarī &",
    "GP12lip_1_au:12558": " nanvaśakto bhavān viṣṇo % jīvitāntaṃ parājitaḥ // LiP_1,96.97 //",
    "GP12lip_1_au:12559": " tadvaktraśeṣamātrāntaṃ $ kṛtvā sarvasya vigraham &",
    "GP12lip_1_au:12560": " śuktiśityaṃ tadā maṅgaṃ % vīrabhadraḥ kṣaṇāttataḥ // LiP_1,96.98 //",
    "GP12lip_1_au:12561": " devā ūcuḥ atha brahmādayaḥ sarve $ vīrabhadra tvayā dṛśā &",
    "GP12lip_1_au:12562": " jīvitāḥ smo vayaṃ devāḥ % parjanyeneva pādapāḥ // LiP_1,96.99 //",
    "GP12lip_1_au:12563": " yasya bhīṣā dahatyagnir $ udeti ca raviḥ svayam &",
    "GP12lip_1_au:12564": " vāto vāti ca so 'si tvaṃ % mṛtyurdhāvati pañcamaḥ // LiP_1,96.100 //",
    "GP12lip_1_au:12565": " yadavyaktaṃ paraṃ vyoma $ kalātītaṃ sadāśivam &",
    "GP12lip_1_au:12566": " bhagavaṃstvāmeva bhavaṃ % vadanti brahmavādinaḥ // LiP_1,96.101 //",
    "GP12lip_1_au:12567": " ke vayameva dhātukye $ vedane parameśvaraḥ &",
    "GP12lip_1_au:12568": " na viddhi paramaṃ dhāma % rūpalāvaṇyavarṇane // LiP_1,96.102 //",
    "GP12lip_1_au:12569": " upasargeṣu sarveṣu $ trāyasvāsmān gaṇādhipa &",
    "GP12lip_1_au:12570": " ekādaśātman bhagavān % vartate rūpavān haraḥ // LiP_1,96.103 //",
    "GP12lip_1_au:12571": " īdṛśān te 'vatārāṇi $ dṛṣṭvā śiva bahūṃstamaḥ &",
    "GP12lip_1_au:12572": " kadācit saṃdihen nāsmāṃs % tvaccintāstamayā tathā // LiP_1,96.104 //",
    "GP12lip_1_au:12573": " guñjāgirivarataṭā- $ -mitarūpāṇi sarvaśaḥ &",
    "GP12lip_1_au:12574": " abhyasaṃhara gamyaṃ te % na nītavyaṃ parāparā // LiP_1,96.105 //",
    "GP12lip_1_au:12575": " dve tanū tava rudrasya $ vedajñā brāhmaṇā viduḥ &",
    "GP12lip_1_au:12576": " ghorāpyanyā śivāpyanyā % te pratyekamanekadhā // LiP_1,96.106 //",
    "GP12lip_1_au:12577": " ihāsmānpāhi bhagavan $ nityāhatamahābalaḥ &",
    "GP12lip_1_au:12578": " bhavatā hi jagatsarvaṃ % vyāptaṃ svenaiva tejasā // LiP_1,96.107 //",
    "GP12lip_1_au:12579": " brahmaviṣṇvindracandrādi $ vayaṃ ca pramukhāḥ surāḥ &",
    "GP12lip_1_au:12580": " surāsurāḥ samprasūtās % tvattaḥ sarve maheśvara // LiP_1,96.108 //",
    "GP12lip_1_au:12581": " brahmā ca indro viṣṇuś ca $ yamādyā na surāsurān &",
    "GP12lip_1_au:12582": " tato nigṛhya ca hariṃ % siṃha ity upacetasam // LiP_1,96.109 //",
    "GP12lip_1_au:12583": " yato bibharṣi sakalaṃ $ vibhajya tanumaṣṭadhā &",
    "GP12lip_1_au:12584": " ato 'smān pāhi bhagavan % surān dānair abhīpsitaiḥ // LiP_1,96.110 //",
    "GP12lip_1_au:12585": " uvāca tān surāndevo $ maharṣīṃś ca purātanān &",
    "GP12lip_1_au:12586": " yathā jale jalaṃ kṣiptaṃ % kṣīraṃ kṣīre ghṛtaṃ ghṛte // LiP_1,96.111 //",
    "GP12lip_1_au:12587": " eka eva tadā viṣṇuḥ $ śivalīno na cānyathā &",
    "GP12lip_1_au:12588": " eṣa eva nṛsiṃhātmā % sadarpaś ca mahābalaḥ // LiP_1,96.112 //",
    "GP12lip_1_au:12589": " jagatsaṃhārakāreṇa $ pravṛtto narakesarī &",
    "GP12lip_1_au:12590": " yājanīyo namastasmai % madbhaktisiddhikāṅkṣibhiḥ // LiP_1,96.113 //",
    "GP12lip_1_au:12591": " etāvaduktvā bhagavān $ vīrabhadro mahābalaḥ &",
    "GP12lip_1_au:12592": " apaśyan sarvabhūtānāṃ % tatraivāntaradhīyata // LiP_1,96.114 //",
    "GP12lip_1_au:12593": " nṛsiṃhakṛttivasanas $ tadāprabhṛti śaṅkaraḥ &",
    "GP12lip_1_au:12594": " vaktraṃ tanmuṇḍamālāyāṃ % nāyakatvena kalpitam // LiP_1,96.115 //",
    "GP12lip_1_au:12595": " tato devā nirātaṅkāḥ $ kīrtayantaḥ kathāmimām &",
    "GP12lip_1_au:12596": " vismayotphullanayanā % jagmuḥ sarve yathāgatam // LiP_1,96.116 //",
    "GP12lip_1_au:12597": " ya idaṃ paramākhyānaṃ $ puṇyaṃ vedaiḥ samanvitam &",
    "GP12lip_1_au:12598": " paṭhitvā śṛṇute caiva % sarvaduḥkhavināśanam // LiP_1,96.117 //",
    "GP12lip_1_au:12599": " dhanyaṃ yaśasyam āyuṣyam $ ārogyaṃ puṣṭivardhanam &",
    "GP12lip_1_au:12600": " sarvavighnapraśamanaṃ % sarvavyādhivināśanam // LiP_1,96.118 //",
    "GP12lip_1_au:12601": " apamṛtyupraśamanaṃ $ mahāśāntikaraṃ śubham &",
    "GP12lip_1_au:12602": " aricakrapraśamanaṃ % sarvādhipravināśanam // LiP_1,96.119 //",
    "GP12lip_1_au:12603": " tato duḥsvapnaśamanaṃ $ sarvabhūtanivāraṇam &",
    "GP12lip_1_au:12604": " viṣagrahakṣayakaraṃ % putrapautrādivardhanam // LiP_1,96.120 //",
    "GP12lip_1_au:12605": " yogasiddhipradaṃ samyak $ śivajñānaprakāśakam &",
    "GP12lip_1_au:12606": " śeṣalokasya sopānaṃ % vāñchitārthaikasādhanam // LiP_1,96.121 //",
    "GP12lip_1_au:12607": " viṣṇumāyānirasanaṃ $ devatāparamārthadam &",
    "GP12lip_1_au:12608": " vāñchāsiddhipradaṃ caiva % ṛddhiprajñādisādhanam // LiP_1,96.122 //",
    "GP12lip_1_au:12609": " idaṃ tu śarabhākāraṃ $ paraṃ rūpaṃ pinākinaḥ &",
    "GP12lip_1_au:12610": " prakāśitavyaṃ bhakteṣu % cireṣūdyamiteṣu ca // LiP_1,96.123 //",
    "GP12lip_1_au:12611": " taireva paṭhitavyaṃ ca $ śrotavyaṃ ca śivātmabhiḥ &",
    "GP12lip_1_au:12612": " śivotsaveṣu sarveṣu % caturdaśyaṣṭamīṣu ca // LiP_1,96.124 //",
    "GP12lip_1_au:12613": " paṭhetpratiṣṭhākāleṣu $ śivasannidhikāraṇam &",
    "GP12lip_1_au:12614": " coravyāghrāhisiṃhānta- % kṛto rājabhayeṣu ca // LiP_1,96.125 //",
    "GP12lip_1_au:12615": " atrānyotpātabhūkampa- $ davāgnipāṃsuvṛṣṭiṣu &",
    "GP12lip_1_au:12616": " ulkāpāte mahāvāte % vinā vṛṣṭyātivṛṣṭiṣu // LiP_1,96.126 //",
    "GP12lip_1_au:12617": " atastatra paṭhedvidvāñ $ chivabhakto dṛḍhavrataḥ &",
    "GP12lip_1_au:12618": " yaḥ paṭhecchṛṇuyādvāpi % stavaṃ sarvamanuttamam // LiP_1,96.127 //",
    "GP12lip_1_au:12619": " sa rudratvaṃ samāsādya $ rudrasyānucaro bhavet // LiP_1,96.128 //",
    "GP12lip_1_au:12620": " iti śrīliṅgamahāpurāṇe pūrvabhāge śarabhaprādurbhāvo nāma ṣaṇṇavatitamo",
    "GP12lip_1_au:12621": " 'dhyāyaḥ",
    "GP12lip_1_au:12622": " LiP, 1, 97",
    "GP12lip_1_au:12623": " ṛṣaya ūcuḥ jalandharaṃ jaṭāmauliḥ $ purā jambhārivikramam &",
    "GP12lip_1_au:12624": " kathaṃ jaghāna bhagavān % bhaganetraharo haraḥ // LiP_1,97.1 //",
    "GP12lip_1_au:12625": " vaktumarhasi cāsmākaṃ $ romaharṣaṇa suvrata &",
    "GP12lip_1_au:12626": " sūta uvāca jalandhara iti khyāto % jalamaṇḍalasaṃbhavaḥ // LiP_1,97.2 //",
    "GP12lip_1_au:12627": " āsīdantakasaṃkāśas $ tapasā labdhavikramaḥ &",
    "GP12lip_1_au:12628": " tena devāḥ sagandharvāḥ % sayakṣoragarākṣasāḥ // LiP_1,97.3 //",
    "GP12lip_1_au:12629": " nirjitāḥ samare sarve $ brahmā ca bhagavānajaḥ &",
    "GP12lip_1_au:12630": " jitvaiva devasaṃghātaṃ % brahmāṇaṃ vai jalandharaḥ // LiP_1,97.4 //",
    "GP12lip_1_au:12631": " jagāma devadeveśaṃ $ viṣṇuṃ viśvaharaṃ gurum &",
    "GP12lip_1_au:12632": " tayoḥ samabhavadyuddhaṃ % divārātram aviśramam // LiP_1,97.5 //",
    "GP12lip_1_au:12633": " jalandhareśayostena $ nirjito madhusūdanaḥ &",
    "GP12lip_1_au:12634": " jalandharo 'pi taṃ jitvā % devadevaṃ janārdanam // LiP_1,97.6 //",
    "GP12lip_1_au:12635": " provācedaṃ diteḥ putrān $ nyāyadhīrjetumīśvaram &",
    "GP12lip_1_au:12636": " sarve jitā mayā yuddhe % śaṅkaro hyajito raṇe // LiP_1,97.7 //",
    "GP12lip_1_au:12637": " taṃ jitvā sarvamīśānaṃ $ gaṇapair nandinā kṣaṇāt &",
    "GP12lip_1_au:12638": " ahameva bhavatvaṃ ca % brahmatvaṃ vaiṣṇavaṃ tathā // LiP_1,97.8 //",
    "GP12lip_1_au:12639": " vāsavatvaṃ ca yuṣmākaṃ $ dāsye dānavapuṅgavāḥ &",
    "GP12lip_1_au:12640": " jalandharavacaḥ śrutvā % sarve te dānavādhamāḥ // LiP_1,97.9 //",
    "GP12lip_1_au:12641": " jagarjuruccaiḥ pāpiṣṭhā $ mṛtyudarśanatatparāḥ &",
    "GP12lip_1_au:12642": " daityairetaistathānyaiś ca % rathanāgaturaṅgamaiḥ // LiP_1,97.10 //",
    "GP12lip_1_au:12643": " saṃnaddhaiḥ saha saṃnahya $ śarvaṃ prati yayau balī &",
    "GP12lip_1_au:12644": " bhavo 'pi dṛṣṭvā daityendraṃ % merukūṭamiva sthitam // LiP_1,97.11 //",
    "GP12lip_1_au:12645": " avadhyatvam api śrutvā $ tathānyair bhaganetrahā &",
    "GP12lip_1_au:12646": " brahmaṇo vacanaṃ rakṣan % rakṣako jagatāṃ prabhuḥ // LiP_1,97.12 //",
    "GP12lip_1_au:12647": " sāṃbaḥ sanandī sagaṇaḥ $ provāca prahasanniva &",
    "GP12lip_1_au:12648": " kiṃ kṛtyamasureśāna % yuddhenānena sāṃpratam // LiP_1,97.13 //",
    "GP12lip_1_au:12649": " madbāṇairbhinnasarvāṅgo $ martumabhyudyate mudā &",
    "GP12lip_1_au:12650": " jalandharo 'pi tadvākyaṃ % śrutvā śrotravidāraṇam // LiP_1,97.14 //",
    "GP12lip_1_au:12651": " sureśvaramuvācedaṃ $ suretarabaleśvaraḥ &",
    "GP12lip_1_au:12652": " vākyenālaṃ mahābāho % devadeva vṛṣadhvaja // LiP_1,97.15 //",
    "GP12lip_1_au:12653": " candrāṃśusannibhaiḥ śastrair $ hara yoddhumihāgataḥ &",
    "GP12lip_1_au:12654": " niśamyāsya vacaḥ śūlī % pādāṅguṣṭhena līlayā \\",
    "GP12lip_1_au:12655": " mahāṃbhasi cakārāśu rathāṅgaṃ raudramāyudham // LiP_1,97.16 //",
    "GP12lip_1_au:12656": " kṛtvārṇavāṃbhasi sitaṃ bhagavān rathāṅgaṃ $ smṛtvā jagattrayamanena hatāḥ",
    "GP12lip_1_au:12657": " surāś ca &",
    "GP12lip_1_au:12658": " dakṣāndhakāntakapuratrayayajñahartā % lokatrayāntakakaraḥ prahasaṃtadāha // LiP_1,97.17",
    "GP12lip_1_au:12659": " pādena nirmitaṃ daitya $ jalandhara mahārṇave &",
    "GP12lip_1_au:12660": " balavān yadi coddhartuṃ % tiṣṭha yoddhuṃ na cānyathā // LiP_1,97.18 //",
    "GP12lip_1_au:12661": " tasya tadvacanaṃ śrutvā $ krodhenādīptalocanaḥ &",
    "GP12lip_1_au:12662": " pradahanniva netrābhyāṃ % prāhālokya jagattrayam // LiP_1,97.19 //",
    "GP12lip_1_au:12663": " jalandhara uvāca gadāmuddhṛtya hatvā ca $ nandinaṃ tvāṃ ca śaṅkara &",
    "GP12lip_1_au:12664": " hatvā lokānsuraiḥ sārdhaṃ % ḍuṇḍubhān garuḍo yathā // LiP_1,97.20 //",
    "GP12lip_1_au:12665": " hantuṃ carācaraṃ sarvaṃ $ samartho 'haṃ savāsavam &",
    "GP12lip_1_au:12666": " ko maheśvara madbāṇair % acchedyo bhuvanatraye // LiP_1,97.21 //",
    "GP12lip_1_au:12667": " bālabhāve ca bhagavān $ tapasaiva vinirjitaḥ &",
    "GP12lip_1_au:12668": " brahmā balī yauvane vai % munayaḥ surapuṅgavaiḥ // LiP_1,97.22 //",
    "GP12lip_1_au:12669": " dagdhaṃ kṣaṇena sakalaṃ $ trailokyaṃ sacarācaram &",
    "GP12lip_1_au:12670": " tapasā kiṃ tvayā rudra % nirjito bhagavānapi // LiP_1,97.23 //",
    "GP12lip_1_au:12671": " indrāgniyamavitteśa- $ vāyuvārīśvarādayaḥ &",
    "GP12lip_1_au:12672": " na sehire yathā nāgā % gandhaṃ pakṣipateriva // LiP_1,97.24 //",
    "GP12lip_1_au:12673": " na labdhvā divi bhūmau ca $ bāhavo mama śaṅkara &",
    "GP12lip_1_au:12674": " samastānparvatānprāpya % gharṣitāś ca gaṇeśvara // LiP_1,97.25 //",
    "GP12lip_1_au:12675": " girīndro mandaraḥ śrīmān $ nīlo meruḥ suśobhanaḥ &",
    "GP12lip_1_au:12676": " gharṣito bāhudaṇḍena % kaṇḍūnodārtham āpatat // LiP_1,97.26 //",
    "GP12lip_1_au:12677": " gaṅgā niruddhā bāhubhyāṃ $ līlārthaṃ himavadgirau &",
    "GP12lip_1_au:12678": " nārīṇāṃ mama bhṛtyaiś ca % vajro baddho divaukasām // LiP_1,97.27 //",
    "GP12lip_1_au:12679": " vaḍavāyā mukhaṃ bhagnaṃ $ gṛhītvā vai kareṇa tu &",
    "GP12lip_1_au:12680": " tatkṣaṇādeva sakalaṃ % caikārṇavamabhūdidam // LiP_1,97.28 //",
    "GP12lip_1_au:12681": " airāvatādayo nāgāḥ $ kṣiptāḥ sindhujalopari &",
    "GP12lip_1_au:12682": " saratho bhagavānindraḥ % kṣiptaś ca śatayojanam // LiP_1,97.29 //",
    "GP12lip_1_au:12683": " garuḍo 'pi mayā baddho $ nāgapāśena viṣṇunā &",
    "GP12lip_1_au:12684": " urvaśyādyā mayā nītā % nāryaḥ kārāgṛhāntaram // LiP_1,97.30 //",
    "GP12lip_1_au:12685": " kathaṃcillabdhavān śakraḥ $ śacīmekāṃ praṇamya mām &",
    "GP12lip_1_au:12686": " māṃ na jānāsi daityendraṃ % jalandharamumāpate // LiP_1,97.31 //",
    "GP12lip_1_au:12687": " sūta uvāca evamukto mahādevaḥ $ prādahadvai rathaṃ tadā &",
    "GP12lip_1_au:12688": " tasya netrāgnibhāgaika- % kalārdhārdhena cākulam // LiP_1,97.32 //",
    "GP12lip_1_au:12689": " daityānāmatulabalairhayaiś ca nāgair $ daityendrās tripuraripor nirīkṣaṇena &",
    "GP12lip_1_au:12690": " nāgād vaiśasam anusaṃvṛtaś ca nāgair % deveśaṃ vacanamuvāca cālpabuddhiḥ",
    "GP12lip_1_au:12691": " kiṃ kāryaṃ mama yudhi devadaityasaṃghair $ hantuṃ yatsakalamidaṃ kṣaṇātsamarthaḥ &",
    "GP12lip_1_au:12692": " yattasmādbhayamihanāsti yoddhum īśa % vāñchaiṣā vipulatarā na saṃśayo 'tra",
    "GP12lip_1_au:12693": " tasmāttvaṃ mama madanāridakṣaśatro $ yajñāre tripuraripo mamaiva vīraiḥ &",
    "GP12lip_1_au:12694": " bhūtendrairharivadanena devasaṃghair % yoddhuṃ te balamiha cāsti ceddhi tiṣṭha // LiP_1,97.35",
    "GP12lip_1_au:12695": " ityuktvātha mahādevaṃ $ mahādevārinandanaḥ &",
    "GP12lip_1_au:12696": " na cacāla na sasmāra % nihatānbāndhavānyudhi // LiP_1,97.36 //",
    "GP12lip_1_au:12697": " durmadenāvinītātmā $ dorbhyāmāsphoṭya dorbalāt &",
    "GP12lip_1_au:12698": " sudarśanākhyaṃ yaccakraṃ % tena hantuṃ samudyataḥ // LiP_1,97.37 //",
    "GP12lip_1_au:12699": " durdhareṇa rathāṅgena $ kṛcchreṇāpi dvijottamāḥ &",
    "GP12lip_1_au:12700": " sthāpayāmāsa vai skandhe % dvidhābhūtaś ca tena vai // LiP_1,97.38 //",
    "GP12lip_1_au:12701": " kuliśena yathā chinno $ dvidhā girivaro dvijāḥ &",
    "GP12lip_1_au:12702": " papāta daityo balavān % añjanādririvāparaḥ // LiP_1,97.39 //",
    "GP12lip_1_au:12703": " tasya raktena raudreṇa $ sampūrṇam abhavatkṣaṇāt &",
    "GP12lip_1_au:12704": " tadraktamakhilaṃ rudra- % niyogānmāṃsameva ca // LiP_1,97.40 //",
    "GP12lip_1_au:12705": " mahārauravamāsādya $ raktakuṇḍamabhūdaho &",
    "GP12lip_1_au:12706": " jalandharaṃ hataṃ dṛṣṭvā % devagandharvapārṣadāḥ // LiP_1,97.41 //",
    "GP12lip_1_au:12707": " siṃhanādaṃ mahatkṛtvā $ sādhu deveti cābruvan &",
    "GP12lip_1_au:12708": " yaḥ paṭhecchṛṇuyādvāpi % jalandharavimardanam // LiP_1,97.42 //",
    "GP12lip_1_au:12709": " śrāvayedvā yathānyāyaṃ $ gāṇapatyamavāpnuyāt // LiP_1,97.43 //",
    "GP12lip_1_au:12710": " iti śrīliṅgamahāpurāṇe pūrvabhāge jalandharavadho nāma saptanavatitamo",
    "GP12lip_1_au:12711": " 'dhyāyaḥ",
    "GP12lip_1_au:12712": " LiP, 1, 98",
    "GP12lip_1_au:12713": " ṛṣaya ūcuḥ kathaṃ devena vai sūta $ devadevānmaheśvarāt &",
    "GP12lip_1_au:12714": " sudarśanākhyaṃ vai labdhaṃ % vaktumarhasi viṣṇunā // LiP_1,98.1 //",
    "GP12lip_1_au:12715": " sūta uvāca devānām asurendrāṇām $ abhavacca sudāruṇaḥ &",
    "GP12lip_1_au:12716": " sarveṣāmeva bhūtānāṃ % vināśakaraṇo mahān // LiP_1,98.2 //",
    "GP12lip_1_au:12717": " te devāḥ śaktimuśalaiḥ $ sāyakairnataparvabhiḥ &",
    "GP12lip_1_au:12718": " prabhidyamānāḥ kuntaiś ca % dudruvurbhayavihvalāḥ // LiP_1,98.3 //",
    "GP12lip_1_au:12719": " parājitāstadā devā $ devadeveśvaraṃ harim &",
    "GP12lip_1_au:12720": " praṇemustaṃ sureśānaṃ % śokasaṃvignamānasāḥ // LiP_1,98.4 //",
    "GP12lip_1_au:12721": " tān samīkṣyātha bhagavān $ devadeveśvaro hariḥ &",
    "GP12lip_1_au:12722": " praṇipatya sthitāndevān % idaṃ vacanamabravīt // LiP_1,98.5 //",
    "GP12lip_1_au:12723": " vatsāḥ kimiti vai devāś $ cyutālaṅkāravikramāḥ &",
    "GP12lip_1_au:12724": " samāgatāḥ sasaṃtāpā % vaktumarhatha suvratāḥ // LiP_1,98.6 //",
    "GP12lip_1_au:12725": " tasya tadvacanaṃ śrutvā $ tathābhūtāḥ surottamāḥ &",
    "GP12lip_1_au:12726": " praṇamyāhuryathāvṛttaṃ % devadevāya viṣṇave // LiP_1,98.7 //",
    "GP12lip_1_au:12727": " bhagavandevadeveśa $ viṣṇo jiṣṇo janārdana &",
    "GP12lip_1_au:12728": " dānavaiḥ pīḍitāḥ sarve % vayaṃ śaraṇamāgatāḥ // LiP_1,98.8 //",
    "GP12lip_1_au:12729": " tvameva devadeveśa $ gatirnaḥ puruṣottama &",
    "GP12lip_1_au:12730": " tvameva paramātmā hi % tvaṃ pitā jagatāmapi // LiP_1,98.9 //",
    "GP12lip_1_au:12731": " tvameva bhartā hartā ca $ bhoktā dātā janārdana &",
    "GP12lip_1_au:12732": " hantumarhasi tasmāttvaṃ % dānavāndānavārdana // LiP_1,98.10 //",
    "GP12lip_1_au:12733": " daityāś ca vaiṣṇavairbrāhmai $ raudrairyāmyaiḥ sudāruṇaiḥ &",
    "GP12lip_1_au:12734": " kauberaiścaiva saumyaiś ca % nairṛtyairvāruṇairdṛḍhaiḥ // LiP_1,98.11 //",
    "GP12lip_1_au:12735": " vāyavyaiś ca tathāgneyair $ aiśānair vārṣikaiḥ śubhaiḥ &",
    "GP12lip_1_au:12736": " saurai raudrais tathā bhīmaiḥ % kampanair jṛmbhaṇair dṛḍhaiḥ //",
    "GP12lip_1_au:12737": " avadhyā varalābhātte $ sarve vārijalocana &",
    "GP12lip_1_au:12738": " sūryamaṇḍalasambhūtaṃ % tvadīyaṃ cakram udyatam // LiP_1,98.13 //",
    "GP12lip_1_au:12739": " kuṇṭhitaṃ hi dadhīcena $ cyāvanena jagadguro &",
    "GP12lip_1_au:12740": " daṇḍaṃ śārṅgaṃ tavāstraṃ ca % labdhaṃ daityaiḥ prasādataḥ // LiP_1,98.14",
    "GP12lip_1_au:12741": " purā jalandharaṃ hantuṃ $ nirmitaṃ tripurāriṇā &",
    "GP12lip_1_au:12742": " rathāṅgaṃ suśitaṃ ghoraṃ % tena tān hantum arhasi // LiP_1,98.15 //",
    "GP12lip_1_au:12743": " tasmāttena nihantavyā $ nānyaiḥ śastraśatairapi &",
    "GP12lip_1_au:12744": " tato niśamya teṣāṃ vai % vacanaṃ vārijekṣaṇaḥ // LiP_1,98.16 //",
    "GP12lip_1_au:12745": " vācaspatimukhānāha $ sa hariścakrabhṛt svayam &",
    "GP12lip_1_au:12746": " śrīviṣṇur uvāca bhobho devā mahādevaṃ % sarvair devaiḥ sanātanaiḥ // LiP_1,98.17 //",
    "GP12lip_1_au:12747": " samprāpya sāṃprataṃ sarvaṃ $ kariṣyāmi divaukasām &",
    "GP12lip_1_au:12748": " devā jalandharaṃ hantuṃ % nirmitaṃ hi purāriṇā // LiP_1,98.18 //",
    "GP12lip_1_au:12749": " labdhvā rathāṅgaṃ tenaiva $ nihatya ca mahāsurān &",
    "GP12lip_1_au:12750": " sarvāndhundhumukhāndaityān % aṣṭaṣaṣṭiśatān surān // LiP_1,98.19 //",
    "GP12lip_1_au:12751": " sabāndhavānkṣaṇādeva $ yuṣmān saṃtārayāmyaham &",
    "GP12lip_1_au:12752": " sūta uvāca evam uktvā suraśreṣṭhān % suraśreṣṭhamanusmaran // LiP_1,98.20 //",
    "GP12lip_1_au:12753": " suraśreṣṭhastadā śreṣṭhaṃ $ pūjayāmāsa śaṅkaram &",
    "GP12lip_1_au:12754": " liṅgaṃ sthāpya yathānyāyaṃ % himavacchikhare śubhe // LiP_1,98.21 //",
    "GP12lip_1_au:12755": " meruparvatasaṃkāśaṃ $ nirmitaṃ viśvakarmaṇā &",
    "GP12lip_1_au:12756": " tvaritākhyena rudreṇa % raudreṇa ca janārdanaḥ // LiP_1,98.22 //",
    "GP12lip_1_au:12757": " snāpya sampūjya gandhādyair $ jvālākāraṃ manoramam &",
    "GP12lip_1_au:12758": " tuṣṭāva ca tadā rudraṃ % sampūjyāgnau praṇamya ca // LiP_1,98.23 //",
    "GP12lip_1_au:12759": " devaṃ nāmnāṃ sahasreṇa $ bhavādyena yathākramam &",
    "GP12lip_1_au:12760": " pūjayāmāsa ca śivaṃ % praṇavādyaṃ namo 'ntakam // LiP_1,98.24 //",
    "GP12lip_1_au:12761": " devaṃ nāmnāṃ sahasreṇa $ bhavādyena maheśvaram &",
    "GP12lip_1_au:12762": " pratināma sa padmena % pūjayāmāsa śaṅkaram // LiP_1,98.25 //",
    "GP12lip_1_au:12763": " agnau ca nāmabhir devaṃ $ bhavādyaiḥ samidādibhiḥ &",
    "GP12lip_1_au:12764": " svāhāntairvidhivaddhutvā % pratyekamayutaṃ prabhum // LiP_1,98.26 //",
    "GP12lip_1_au:12765": " tuṣṭāva ca punaḥ śaṃbhuṃ $ bhavādyairbhavamīśvaram &",
    "GP12lip_1_au:12766": " śrīviṣṇuruvāca bhavaḥ śivo haro rudraḥ % puruṣaḥ padmalocanaḥ // LiP_1,98.27 //",
    "GP12lip_1_au:12767": " arthitavyaḥ sadācāraḥ $ sarvaśaṃbhurmaheśvaraḥ &",
    "GP12lip_1_au:12768": " īśvaraḥ sthāṇurīśānaḥ % sahasrākṣaḥ sahasrapāt // LiP_1,98.28 //",
    "GP12lip_1_au:12769": " varīyān varado vandyaḥ $ śaṅkaraḥ parameśvaraḥ &",
    "GP12lip_1_au:12770": " gaṅgādharaḥ śūladharaḥ % parārthaikaprayojanaḥ // LiP_1,98.29 //",
    "GP12lip_1_au:12771": " sarvajñaḥ sarvadevādi- $ giridhanvā jaṭādharaḥ &",
    "GP12lip_1_au:12772": " candrāpīḍaścandramaulir % vidvānviśvāmareśvaraḥ // LiP_1,98.30 //",
    "GP12lip_1_au:12773": " vedāntasārasaṃdohaḥ $ kapālī nīlalohitaḥ &",
    "GP12lip_1_au:12774": " dhyānādhāroparicchedyo % gaurībhartā gaṇeśvaraḥ // LiP_1,98.31 //",
    "GP12lip_1_au:12775": " aṣṭamūrtirviśvamūrtis $ trivargaḥ svargasādhanaḥ &",
    "GP12lip_1_au:12776": " jñānagamyo dṛḍhaprajño % devadevastrilocanaḥ // LiP_1,98.32 //",
    "GP12lip_1_au:12777": " vāmadevo mahādevaḥ $ pāṇḍuḥ paridṛḍho dṛḍhaḥ &",
    "GP12lip_1_au:12778": " viśvarūpo virūpākṣo % vāgīśaḥ śucirantaraḥ // LiP_1,98.33 //",
    "GP12lip_1_au:12779": " sarvapraṇayasaṃvādī $ vṛṣāṅko vṛṣavāhanaḥ &",
    "GP12lip_1_au:12780": " īśaḥ pinākī khaṭvāṅgī % citraveṣaścirantanaḥ // LiP_1,98.34 //",
    "GP12lip_1_au:12781": " tamoharo mahāyogī $ goptā brahmāṅgahṛjjaṭī &",
    "GP12lip_1_au:12782": " kālakālaḥ kṛttivāsāḥ % subhagaḥ praṇavātmakaḥ // LiP_1,98.35 //",
    "GP12lip_1_au:12783": " unmattaveṣaś cakṣuṣyo $ durvāsāḥ smaraśāsanaḥ &",
    "GP12lip_1_au:12784": " dṛḍhāyudhaḥ skandaguruḥ % parameṣṭhī parāyaṇaḥ // LiP_1,98.36 //",
    "GP12lip_1_au:12785": " anādimadhyanidhano $ giriśo giribāndhavaḥ &",
    "GP12lip_1_au:12786": " kuberabandhuḥ śrīkaṇṭho % lokavarṇottamottamaḥ // LiP_1,98.37 //",
    "GP12lip_1_au:12787": " sāmānyadevaḥ kodaṇḍī $ nīlakaṇṭhaḥ paraśvadhī &",
    "GP12lip_1_au:12788": " viśālākṣo mṛgavyādhaḥ % sureśaḥ sūryatāpanaḥ // LiP_1,98.38 //",
    "GP12lip_1_au:12789": " dharmakarmākṣamaḥ kṣetraṃ $ bhagavān bhaganetrabhit &",
    "GP12lip_1_au:12790": " ugraḥ paśupatis tārkṣyaḥ % priyabhaktaḥ priyaṃvadaḥ // LiP_1,98.39 //",
    "GP12lip_1_au:12791": " dātā dayākaro dakṣaḥ $ kapardī kāmaśāsanaḥ &",
    "GP12lip_1_au:12792": " śmaśānanilayaḥ sūkṣmaḥ % śmaśānastho maheśvaraḥ // LiP_1,98.40 //",
    "GP12lip_1_au:12793": " lokakartā bhūtapatir $ mahākartā mahauṣadhī &",
    "GP12lip_1_au:12794": " uttaro gopatirgoptā % jñānagamyaḥ purātanaḥ // LiP_1,98.41 //",
    "GP12lip_1_au:12795": " nītiḥ sunītiḥ śuddhātmā $ somaḥ somarataḥ sukhī &",
    "GP12lip_1_au:12796": " somapo 'mṛtapaḥ somo % mahānītirmahāmatiḥ // LiP_1,98.42 //",
    "GP12lip_1_au:12797": " ajātaśatrurālokaḥ $ saṃbhāvyo havyavāhanaḥ &",
    "GP12lip_1_au:12798": " lokakāro vedakāraḥ % sūtrakāraḥ sanātanaḥ // LiP_1,98.43 //",
    "GP12lip_1_au:12799": " maharṣiḥ kapilācāryo $ viśvadīptistrilocanaḥ &",
    "GP12lip_1_au:12800": " pinākapāṇir bhūdevaḥ % svastidaḥ svastikṛtsadā // LiP_1,98.44 //",
    "GP12lip_1_au:12801": " tridhāmā saubhagaḥ śarvaḥ $ sarvajñaḥ sarvagocaraḥ &",
    "GP12lip_1_au:12802": " brahmadhṛg viśvasṛk svargaḥ % karṇikāraḥ priyaḥ kaviḥ // LiP_1,98.45 //",
    "GP12lip_1_au:12803": " śākho viśākho gośākhaḥ $ śivo naikaḥ kratuḥ samaḥ &",
    "GP12lip_1_au:12804": " gaṅgāplavodako bhāvaḥ % sakalaḥ sthapatiḥ sthiraḥ // LiP_1,98.46 //",
    "GP12lip_1_au:12805": " vijitātmā vidheyātmā $ bhūtavāhanasārathiḥ &",
    "GP12lip_1_au:12806": " sagaṇo gaṇakāryaś ca % sukīrtiś chinnasaṃśayaḥ // LiP_1,98.47 //",
    "GP12lip_1_au:12807": " kāmadevaḥ kāmapālo $ bhasmoddhūlitavigrahaḥ &",
    "GP12lip_1_au:12808": " bhasmapriyo bhasmaśāyī % kāmī kāntaḥ kṛtāgamaḥ // LiP_1,98.48 //",
    "GP12lip_1_au:12809": " samāyukto nivṛttātmā $ dharmayuktaḥ sadāśivaḥ &",
    "GP12lip_1_au:12810": " caturmukhaścaturbāhur % durāvāso durāsadaḥ // LiP_1,98.49 //",
    "GP12lip_1_au:12811": " durgamo durlabho durgaḥ $ sarvāyudhaviśāradaḥ &",
    "GP12lip_1_au:12812": " adhyātmayoganilayaḥ % sutantustantuvardhanaḥ // LiP_1,98.50 //",
    "GP12lip_1_au:12813": " śubhāṅgo lokasāraṅgo $ jagadīśo 'mṛtāśanaḥ &",
    "GP12lip_1_au:12814": " bhasmaśuddhikaro merur % ojasvī śuddhavigrahaḥ // LiP_1,98.51 //",
    "GP12lip_1_au:12815": " hiraṇyaretās taraṇir $ marīcir mahimālayaḥ &",
    "GP12lip_1_au:12816": " mahāhrado mahāgarbhaḥ % siddhavṛndāravanditaḥ // LiP_1,98.52 //",
    "GP12lip_1_au:12817": " vyāghracarmadharo vyālī $ mahābhūto mahānidhiḥ &",
    "GP12lip_1_au:12818": " amṛtāṅgo 'mṛtavapuḥ % pañcayajñaḥ prabhañjanaḥ // LiP_1,98.53 //",
    "GP12lip_1_au:12819": " pañcaviṃśatitattvajñaḥ $ pārijātaḥ parāvaraḥ &",
    "GP12lip_1_au:12820": " sulabhaḥ suvrataḥ śūro % vāṅmayaikanidhirnidhiḥ // LiP_1,98.54 //",
    "GP12lip_1_au:12821": " varṇāśramagururvarṇī $ śatrujicchatrutāpanaḥ &",
    "GP12lip_1_au:12822": " āśramaḥ kṣapaṇaḥ kṣāmo % jñānavānacalācalaḥ // LiP_1,98.55 //",
    "GP12lip_1_au:12823": " pramāṇabhūto durjñeyaḥ $ suparṇo vāyuvāhanaḥ &",
    "GP12lip_1_au:12824": " dhanurdharo dhanurvedo % guṇarāśirguṇākaraḥ // LiP_1,98.56 //",
    "GP12lip_1_au:12825": " anantadṛṣṭirānando $ daṇḍo damayitā damaḥ &",
    "GP12lip_1_au:12826": " abhivādyo mahācāryo % viśvakarmā viśāradaḥ // LiP_1,98.57 //",
    "GP12lip_1_au:12827": " vītarāgo vinītātmā $ tapasvī bhūtabhāvanaḥ &",
    "GP12lip_1_au:12828": " unmattaveṣaḥ pracchanno % jitakāmo jitapriyaḥ // LiP_1,98.58 //",
    "GP12lip_1_au:12829": " kalyāṇaprakṛtiḥ kalpaḥ $ sarvalokaprajāpatiḥ &",
    "GP12lip_1_au:12830": " tapasvī tārako dhīmān % pradhānaprabhur avyayaḥ // LiP_1,98.59 //",
    "GP12lip_1_au:12831": " lokapālo 'ntarhitātmā $ kalpādiḥ kamalekṣaṇaḥ &",
    "GP12lip_1_au:12832": " vedaśāstrārthatattvajño % niyamo niyamāśrayaḥ // LiP_1,98.60 //",
    "GP12lip_1_au:12833": " candraḥ sūryaḥ śaniḥ ketur $ virāmo vidrumacchaviḥ &",
    "GP12lip_1_au:12834": " bhaktigamyaḥ paraṃ brahma % mṛgabāṇārpaṇo 'naghaḥ // LiP_1,98.61 //",
    "GP12lip_1_au:12835": " adrirājālayaḥ kāntaḥ $ paramātmā jagadguruḥ &",
    "GP12lip_1_au:12836": " sarvakarmācalastvaṣṭā % maṅgalyo maṅgalāvṛtaḥ // LiP_1,98.62 //",
    "GP12lip_1_au:12837": " mahātapā dīrghatapāḥ $ sthaviṣṭhaḥ sthaviro dhruvaḥ &",
    "GP12lip_1_au:12838": " ahaḥ saṃvatsaro vyāptiḥ % pramāṇaṃ paramaṃ tapaḥ // LiP_1,98.63 //",
    "GP12lip_1_au:12839": " saṃvatsarakaro mantraḥ $ pratyayaḥ sarvadarśanaḥ &",
    "GP12lip_1_au:12840": " ajaḥ sarveśvaraḥ snigdho % mahāretā mahābalaḥ // LiP_1,98.64 //",
    "GP12lip_1_au:12841": " yogī yogyo mahāretāḥ $ siddhaḥ sarvādir agnidaḥ &",
    "GP12lip_1_au:12842": " vasurvasumanāḥ satyaḥ % sarvapāpaharo haraḥ // LiP_1,98.65 //",
    "GP12lip_1_au:12843": " amṛtaḥ śāśvataḥ śānto $ bāṇahastaḥ pratāpavān &",
    "GP12lip_1_au:12844": " kamaṇḍaludharo dhanvī % vedāṅgo vedavinmuniḥ // LiP_1,98.66 //",
    "GP12lip_1_au:12845": " bhrājiṣṇur bhojanaṃ bhoktā $ lokanetā durādharaḥ &",
    "GP12lip_1_au:12846": " atīndriyo mahāmāyaḥ % sarvāvāsaścatuṣpathaḥ // LiP_1,98.67 //",
    "GP12lip_1_au:12847": " kālayogī mahānādo $ mahotsāho mahābalaḥ &",
    "GP12lip_1_au:12848": " mahābuddhir mahāvīryo % bhūtacārī purandaraḥ // LiP_1,98.68 //",
    "GP12lip_1_au:12849": " niśācaraḥ pretacārī $ mahāśaktir mahādyutiḥ &",
    "GP12lip_1_au:12850": " anirdeśyavapuḥ śrīmān % sarvahāryamito gatiḥ // LiP_1,98.69 //",
    "GP12lip_1_au:12851": " bahuśruto bahumayo $ niyatātmā bhavodbhavaḥ &",
    "GP12lip_1_au:12852": " ojastejo dyutikaro % nartakaḥ sarvakāmakaḥ // LiP_1,98.70 //",
    "GP12lip_1_au:12853": " nṛtyapriyo nṛtyanṛtyaḥ $ prakāśātmā pratāpanaḥ &",
    "GP12lip_1_au:12854": " buddhaspaṣṭākṣaro mantraḥ % sanmānaḥ sārasaṃplavaḥ // LiP_1,98.71 //",
    "GP12lip_1_au:12855": " yugādikṛd yugāvarto $ gaṃbhīro vṛṣavāhanaḥ &",
    "GP12lip_1_au:12856": " iṣṭo viśiṣṭaḥ śiṣṭeṣṭaḥ % śarabhaḥ śarabho dhanuḥ // LiP_1,98.72 //",
    "GP12lip_1_au:12857": " apāṃ nidhiradhiṣṭhānaṃ $ vijayo jayakālavit &",
    "GP12lip_1_au:12858": " pratiṣṭhitaḥ pramāṇajño % hiraṇyakavaco hariḥ // LiP_1,98.73 //",
    "GP12lip_1_au:12859": " virocanaḥ suragaṇo $ vidyeśo vibudhāśrayaḥ &",
    "GP12lip_1_au:12860": " bālarūpo balonmāthī % vivarto gahano guruḥ // LiP_1,98.74 //",
    "GP12lip_1_au:12861": " karaṇaṃ kāraṇaṃ kartā $ sarvabandhavimocanaḥ &",
    "GP12lip_1_au:12862": " vidvattamo vītabhayo % viśvabhartā niśākaraḥ // LiP_1,98.75 //",
    "GP12lip_1_au:12863": " vyavasāyo vyavasthānaḥ $ sthānado jagadādijaḥ &",
    "GP12lip_1_au:12864": " dundubho lalito viśvo % bhavātmātmani saṃsthitaḥ // LiP_1,98.76 //",
    "GP12lip_1_au:12865": " vīreśvaro vīrabhadro $ vīrahā vīrabhṛd virāṭ &",
    "GP12lip_1_au:12866": " vīracūḍāmaṇirvettā % tīvranādo nadīdharaḥ // LiP_1,98.77 //",
    "GP12lip_1_au:12867": " ājñādharastriśūlī ca $ śipiviṣṭaḥ śivālayaḥ &",
    "GP12lip_1_au:12868": " vālakhilyo mahācāpas % tigmāṃśur nidhir avyayaḥ // LiP_1,98.78 //",
    "GP12lip_1_au:12869": " abhirāmaḥ suśaraṇaḥ $ subrahmaṇyaḥ sudhāpatiḥ &",
    "GP12lip_1_au:12870": " maghavānkauśiko gomān % viśrāmaḥ sarvaśāsanaḥ // LiP_1,98.79 //",
    "GP12lip_1_au:12871": " lalāṭākṣo viśvadehaḥ $ sāraḥ saṃsāracakrabhṛt &",
    "GP12lip_1_au:12872": " amoghadaṇḍī madhyastho % hiraṇyo brahmavarcasī // LiP_1,98.80 //",
    "GP12lip_1_au:12873": " paramārthaḥ paramayaḥ $ śambaro vyāghrako 'nalaḥ &",
    "GP12lip_1_au:12874": " rucir vararucir vandyo % vācaspatiraharpatiḥ // LiP_1,98.81 //",
    "GP12lip_1_au:12875": " ravirvirocanaḥ skandhaḥ $ śāstā vaivasvato janaḥ &",
    "GP12lip_1_au:12876": " yuktirunnatakīrtiś ca % śāntarāgaḥ parājayaḥ // LiP_1,98.82 //",
    "GP12lip_1_au:12877": " kailāsapatikāmāriḥ $ savitā ravilocanaḥ &",
    "GP12lip_1_au:12878": " vidvattamo vītabhayo % viśvahartā nivāritaḥ // LiP_1,98.83 //",
    "GP12lip_1_au:12879": " nityo niyatakalyāṇaḥ $ puṇyaśravaṇakīrtanaḥ &",
    "GP12lip_1_au:12880": " dūraśravā viśvasaho % dhyeyo duḥsvapnanāśanaḥ // LiP_1,98.84 //",
    "GP12lip_1_au:12881": " uttārako duṣkṛtihā $ durdharṣo duḥsaho 'bhayaḥ &",
    "GP12lip_1_au:12882": " anādirbhūrbhuvolakṣmīḥ % kirīṭī tridaśādhipaḥ // LiP_1,98.85 //",
    "GP12lip_1_au:12883": " viśvagoptā viśvabhartā $ sudhīro rucirāṅgadaḥ &",
    "GP12lip_1_au:12884": " janano janajanmādiḥ % prītimānnītimānnayaḥ // LiP_1,98.86 //",
    "GP12lip_1_au:12885": " viśiṣṭaḥ kāśyapo bhānur $ bhīmo bhīmaparākramaḥ &",
    "GP12lip_1_au:12886": " praṇavaḥ saptadhācāro % mahākāyo mahādhanuḥ // LiP_1,98.87 //",
    "GP12lip_1_au:12887": " janmādhipo mahādevaḥ $ sakalāgamapāragaḥ &",
    "GP12lip_1_au:12888": " tattvātattvavivekātmā % vibhūṣṇur bhūtibhūṣaṇaḥ // LiP_1,98.88 //",
    "GP12lip_1_au:12889": " ṛṣirbrāhmaṇavijjiṣṇur $ janmamṛtyujarātigaḥ &",
    "GP12lip_1_au:12890": " yajño yajñapatiryajvā % yajñānto 'moghavikramaḥ // LiP_1,98.89 //",
    "GP12lip_1_au:12891": " mahendro durbharaḥ senī $ yajñāṅgo yajñavāhanaḥ &",
    "GP12lip_1_au:12892": " pañcabrahmasamutpattir % viśveśo vimalodayaḥ // LiP_1,98.90 //",
    "GP12lip_1_au:12893": " ātmayonir anādyantaḥ $ ṣaḍviṃśatsaptalokadhṛk &",
    "GP12lip_1_au:12894": " gāyatrīvallabhaḥ prāṃśur % viśvāvāsaḥ prabhākaraḥ // LiP_1,98.91 //",
    "GP12lip_1_au:12895": " śiśurgirirataḥ samrāṭ $ suṣeṇaḥ suraśatruhā &",
    "GP12lip_1_au:12896": " amogho 'riṣṭamathano % mukundo vigatajvaraḥ // LiP_1,98.92 //",
    "GP12lip_1_au:12897": " svayaṃjyotir anujyotir $ ātmajyotir acañcalaḥ &",
    "GP12lip_1_au:12898": " piṅgalaḥ kapilaśmaśruḥ % śāstranetras trayītanuḥ // LiP_1,98.93 //",
    "GP12lip_1_au:12899": " jñānaskandho mahājñānī $ nirutpattir upaplavaḥ &",
    "GP12lip_1_au:12900": " bhago vivasvānādityo % yogācāryo bṛhaspatiḥ // LiP_1,98.94 //",
    "GP12lip_1_au:12901": " udārakīrtir udyogī $ sadyogī sadasanmayaḥ &",
    "GP12lip_1_au:12902": " nakṣatramālī rākeśaḥ % sādhiṣṭhānaḥ ṣaḍāśrayaḥ // LiP_1,98.95 //",
    "GP12lip_1_au:12903": " pavitrapāṇiḥ pāpārir $ maṇipūro manogatiḥ &",
    "GP12lip_1_au:12904": " hṛtpuṇḍarīkamāsīnaḥ % śuklaḥ śānto vṛṣākapiḥ // LiP_1,98.96 //",
    "GP12lip_1_au:12905": " viṣṇurgrahapatiḥ kṛṣṇaḥ $ samartho 'narthanāśanaḥ &",
    "GP12lip_1_au:12906": " adharmaśatrurakṣayyaḥ % puruhūtaḥ puruṣṭutaḥ // LiP_1,98.97 //",
    "GP12lip_1_au:12907": " brahmagarbho bṛhadgarbho $ dharmadhenurdhanāgamaḥ &",
    "GP12lip_1_au:12908": " jagaddhitaiṣī sugataḥ % kumāraḥ kuśalāgamaḥ // LiP_1,98.98 //",
    "GP12lip_1_au:12909": " hiraṇyavarṇo jyotiṣmān $ nānābhūtadharo dhvaniḥ &",
    "GP12lip_1_au:12910": " arogo niyamādhyakṣo % viśvāmitro dvijottamaḥ // LiP_1,98.99 //",
    "GP12lip_1_au:12911": " bṛhajjyotiḥ sudhāmā ca $ mahājyotiranuttamaḥ &",
    "GP12lip_1_au:12912": " mātāmaho mātariśvā % nabhasvān nāgahāradhṛk // LiP_1,98.100 //",
    "GP12lip_1_au:12913": " pulastyaḥ pulaho 'gastyo $ jātūkarṇyaḥ parāśaraḥ &",
    "GP12lip_1_au:12914": " nirāvaraṇadharmajño % viriñco viṣṭaraśravāḥ // LiP_1,98.101 //",
    "GP12lip_1_au:12915": " ātmabhūr aniruddho 'tri- $ jñānamūrtir mahāyaśāḥ &",
    "GP12lip_1_au:12916": " lokacūḍāmaṇirvīraḥ % caṇḍasatyaparākramaḥ // LiP_1,98.102 //",
    "GP12lip_1_au:12917": " vyālakalpo mahākalpo $ mahāvṛkṣaḥ kalādharaḥ &",
    "GP12lip_1_au:12918": " alaṃkariṣṇus tvacalo % rociṣṇurvikramottamaḥ // LiP_1,98.103 //",
    "GP12lip_1_au:12919": " āśuśabdapatirvegī $ plavanaḥ śikhisārathiḥ &",
    "GP12lip_1_au:12920": " asaṃsṛṣṭo 'tithiḥ śakraḥ % pramāthī pāpanāśanaḥ // LiP_1,98.104 //",
    "GP12lip_1_au:12921": " vasuśravāḥ kavyavāhaḥ $ pratapto viśvabhojanaḥ &",
    "GP12lip_1_au:12922": " jaryo jarādhiśamano % lohitaś ca tanūnapāt // LiP_1,98.105 //",
    "GP12lip_1_au:12923": " pṛṣadaśvo nabhoyoniḥ $ supratīkas tamisrahā &",
    "GP12lip_1_au:12924": " nidāghastapano meghaḥ % pakṣaḥ parapuraṃjayaḥ // LiP_1,98.106 //",
    "GP12lip_1_au:12925": " mukhānilaḥ suniṣpannaḥ $ surabhiḥ śiśirātmakaḥ &",
    "GP12lip_1_au:12926": " vasaṃto mādhavo grīṣmo % nabhasyo bījavāhanaḥ // LiP_1,98.107 //",
    "GP12lip_1_au:12927": " aṅgirā munirātreyo $ vimalo viśvavāhanaḥ &",
    "GP12lip_1_au:12928": " pāvanaḥ purujicchakras % trividyo naravāhanaḥ // LiP_1,98.108 //",
    "GP12lip_1_au:12929": " mano buddhirahaṅkāraḥ $ kṣetrajñaḥ kṣetrapālakaḥ &",
    "GP12lip_1_au:12930": " tejonidhir jñānanidhir % vipāko vighnakārakaḥ // LiP_1,98.109 //",
    "GP12lip_1_au:12931": " adharo 'nuttaro jñeyo $ jyeṣṭho niḥśreyasālayaḥ &",
    "GP12lip_1_au:12932": " śailo nagastanurdeho % dānavārirarindamaḥ // LiP_1,98.110 //",
    "GP12lip_1_au:12933": " cārudhīr janakaścāru- $ viśalyo lokaśalyakṛt &",
    "GP12lip_1_au:12934": " caturvedaścaturbhāvaś % caturaścaturapriyaḥ // LiP_1,98.111 //",
    "GP12lip_1_au:12935": " āmnāyo 'tha samāmnāyas $ tīrthadevaśivālayaḥ &",
    "GP12lip_1_au:12936": " bahurūpo mahārūpaḥ % sarvarūpaś carācaraḥ // LiP_1,98.112 //",
    "GP12lip_1_au:12937": " nyāyanirvāhako nyāyo $ nyāyagamyo nirañjanaḥ &",
    "GP12lip_1_au:12938": " sahasramūrdhā devendraḥ % sarvaśastraprabhañjanaḥ // LiP_1,98.113 //",
    "GP12lip_1_au:12939": " muṇḍo virūpo vikṛto $ daṇḍī dānto guṇottamaḥ &",
    "GP12lip_1_au:12940": " piṅgalākṣo 'tha haryakṣo % nīlagrīvo nirāmayaḥ // LiP_1,98.114 //",
    "GP12lip_1_au:12941": " sahasrabāhuḥ sarveśaḥ $ śaraṇyaḥ sarvalokabhṛt &",
    "GP12lip_1_au:12942": " padmāsanaḥ paraṃ jyotiḥ % parāvaraṃ paraṃ phalam // LiP_1,98.115 //",
    "GP12lip_1_au:12943": " padmagarbho mahāgarbho $ viśvagarbho vicakṣaṇaḥ &",
    "GP12lip_1_au:12944": " parāvarajño bījeśaḥ % sumukhaḥ sumahāsvanaḥ // LiP_1,98.116 //",
    "GP12lip_1_au:12945": " devāsuragururdevo $ devāsuranamaskṛtaḥ &",
    "GP12lip_1_au:12946": " devāsuramahāmātro % devāsuramahāśrayaḥ // LiP_1,98.117 //",
    "GP12lip_1_au:12947": " devādidevo devarṣi- $ devāsuravarapradaḥ &",
    "GP12lip_1_au:12948": " devāsureśvaro divyo % devāsuramaheśvaraḥ // LiP_1,98.118 //",
    "GP12lip_1_au:12949": " sarvadevamayo 'cintyo $ devatātmātmasaṃbhavaḥ &",
    "GP12lip_1_au:12950": " īḍyo 'nīśaḥ suravyāghro % devasiṃho divākaraḥ // LiP_1,98.119 //",
    "GP12lip_1_au:12951": " vibudhāgravaraśreṣṭhaḥ $ sarvadevottamottamaḥ &",
    "GP12lip_1_au:12952": " śivajñānarataḥ śrīmān % śikhiśrīparvatapriyaḥ // LiP_1,98.120 //",
    "GP12lip_1_au:12953": " jayastaṃbho viśiṣṭambho $ narasiṃhanipātanaḥ &",
    "GP12lip_1_au:12954": " brahmacārī lokacārī % dharmacārī dhanādhipaḥ // LiP_1,98.121 //",
    "GP12lip_1_au:12955": " nandī nandīśvaro nagno $ nagnavratadharaḥ śuciḥ &",
    "GP12lip_1_au:12956": " liṅgādhyakṣaḥ surādhyakṣo % yugādhyakṣo yugāvahaḥ // LiP_1,98.122 //",
    "GP12lip_1_au:12957": " svavaśaḥ savaśaḥ svargaḥ $ svaraḥ svaramayasvanaḥ &",
    "GP12lip_1_au:12958": " bījādhyakṣo bījakartā % dhanakṛd dharmavardhanaḥ // LiP_1,98.123 //",
    "GP12lip_1_au:12959": " daṃbho 'dambho mahādaṃbhaḥ $ sarvabhūtamaheśvaraḥ &",
    "GP12lip_1_au:12960": " śmaśānanilayastiṣyaḥ % seturapratimākṛtiḥ // LiP_1,98.124 //",
    "GP12lip_1_au:12961": " lokottarasphuṭālokas $ tryaṃbako nāgabhūṣaṇaḥ &",
    "GP12lip_1_au:12962": " andhakārirmakhadveṣī % viṣṇukandharapātanaḥ // LiP_1,98.125 //",
    "GP12lip_1_au:12963": " vītadoṣo 'kṣayaguṇo $ dakṣāriḥ pūṣadantahṛt &",
    "GP12lip_1_au:12964": " dhūrjaṭiḥ khaṇḍaparaśuḥ % sakalo niṣkalo 'naghaḥ // LiP_1,98.126 //",
    "GP12lip_1_au:12965": " ādhāraḥ sakalādhāraḥ $ pāṇḍurābho mṛḍo naṭaḥ &",
    "GP12lip_1_au:12966": " pūrṇaḥ pūrayitā puṇyaḥ % sukumāraḥ sulocanaḥ // LiP_1,98.127 //",
    "GP12lip_1_au:12967": " sāmageyaḥ priyakaraḥ $ puṇyakīrtiranāmayaḥ &",
    "GP12lip_1_au:12968": " manojavastīrthakaro % jaṭilo jīviteśvaraḥ // LiP_1,98.128 //",
    "GP12lip_1_au:12969": " jīvitāntakaro nityo $ vasuretā vasupriyaḥ &",
    "GP12lip_1_au:12970": " sadgatiḥ satkṛtiḥ saktaḥ % kālakaṇṭhaḥ kalādharaḥ // LiP_1,98.129 //",
    "GP12lip_1_au:12971": " mānī mānyo mahākālaḥ $ sadbhūtiḥ satparāyaṇaḥ &",
    "GP12lip_1_au:12972": " candrasaṃjīvanaḥ śāstā % lokagūḍho 'marādhipaḥ // LiP_1,98.130 //",
    "GP12lip_1_au:12973": " lokabandhurlokanāthaḥ $ kṛtajñaḥ kṛtibhūṣaṇaḥ &",
    "GP12lip_1_au:12974": " anapāyyakṣaraḥ kāntaḥ % sarvaśāstrabhṛtāṃ varaḥ // LiP_1,98.131 //",
    "GP12lip_1_au:12975": " tejomayo dyutidharo $ lokamāyo 'graṇīr aṇuḥ &",
    "GP12lip_1_au:12976": " śucismitaḥ prasannātmā % durjayo duratikramaḥ // LiP_1,98.132 //",
    "GP12lip_1_au:12977": " jyotirmayo nirākāro $ jagannātho jaleśvaraḥ &",
    "GP12lip_1_au:12978": " tumbavīṇī mahākāyo % viśokaḥ śokanāśanaḥ // LiP_1,98.133 //",
    "GP12lip_1_au:12979": " trilokātmā trilokeśaḥ $ śuddhaḥ śuddhī rathākṣajaḥ &",
    "GP12lip_1_au:12980": " avyaktalakṣaṇo vyakto % vyaktāvyakto viśāṃpatiḥ // LiP_1,98.134 //",
    "GP12lip_1_au:12981": " varaśīlo varatulo $ māno mānadhano mayaḥ &",
    "GP12lip_1_au:12982": " brahmā viṣṇuḥ prajāpālo % haṃso haṃsagatiryamaḥ // LiP_1,98.135 //",
    "GP12lip_1_au:12983": " vedhā dhātā vidhātā ca $ attā hartā caturmukhaḥ &",
    "GP12lip_1_au:12984": " kailāsaśikharāvāsī % sarvāvāsī satāṃ gatiḥ // LiP_1,98.136 //",
    "GP12lip_1_au:12985": " hiraṇyagarbho hariṇaḥ $ puruṣaḥ pūrvajaḥ pitā &",
    "GP12lip_1_au:12986": " bhūtālayo bhūtapatir % bhūtido bhuvaneśvaraḥ // LiP_1,98.137 //",
    "GP12lip_1_au:12987": " saṃyogī yogavidbrahma $ brahmaṇyo brāhmaṇapriyaḥ &",
    "GP12lip_1_au:12988": " devapriyo devanātho % devajño devacintakaḥ // LiP_1,98.138 //",
    "GP12lip_1_au:12989": " viṣamākṣaḥ kalādhyakṣo $ vṛṣāṅko vṛṣavardhanaḥ &",
    "GP12lip_1_au:12990": " nirmado nirahaṅkāro % nirmoho nirupadravaḥ // LiP_1,98.139 //",
    "GP12lip_1_au:12991": " darpahā darpito dṛptaḥ $ sarvartuparivartakaḥ &",
    "GP12lip_1_au:12992": " saptajihvaḥ sahasrārciḥ % snigdhaḥ prakṛtidakṣiṇaḥ // LiP_1,98.140 //",
    "GP12lip_1_au:12993": " bhūtabhavyabhavannāthaḥ $ prabhavo bhrāntināśanaḥ &",
    "GP12lip_1_au:12994": " artho 'nartho mahākośaḥ % parakāryaikapaṇḍitaḥ // LiP_1,98.141 //",
    "GP12lip_1_au:12995": " niṣkaṇṭakaḥ kṛtānando $ nirvyājo vyājamardanaḥ &",
    "GP12lip_1_au:12996": " sattvavān sāttvikaḥ satya- % kīrtistambhakṛtāgamaḥ // LiP_1,98.142 //",
    "GP12lip_1_au:12997": " akaṃpito guṇagrāhī $ naikātmā naikakarmakṛt &",
    "GP12lip_1_au:12998": " suprītaḥ sumukhaḥ sūkṣmaḥ % sukaro dakṣiṇo 'nalaḥ // LiP_1,98.143 //",
    "GP12lip_1_au:12999": " skandhaḥ skandhadharo dhuryaḥ $ prakaṭaḥ prītivardhanaḥ &",
    "GP12lip_1_au:13000": " aparājitaḥ sarvasaho % vidagdhaḥ sarvavāhanaḥ // LiP_1,98.144 //",
    "GP12lip_1_au:13001": " adhṛtaḥ svadhṛtaḥ sādhyaḥ $ pūrvamūrtiryaśodharaḥ &",
    "GP12lip_1_au:13002": " varāhaśṛṅgadhṛg vāyur % balavān ekanāyakaḥ // LiP_1,98.145 //",
    "GP12lip_1_au:13003": " śrutiprakāśaḥ śrutimān $ ekabandhur anekadhṛk &",
    "GP12lip_1_au:13004": " śrīvallabhaśivārambhaḥ % śāntabhadraḥ samañjasaḥ // LiP_1,98.146 //",
    "GP12lip_1_au:13005": " bhūśayo bhūtikṛdbhūtir $ bhūṣaṇo bhūtavāhanaḥ &",
    "GP12lip_1_au:13006": " akāyo bhaktakāyasthaḥ % kālajñānī kalāvapuḥ // LiP_1,98.147 //",
    "GP12lip_1_au:13007": " satyavratamahātyāgī $ niṣṭhāśāntiparāyaṇaḥ &",
    "GP12lip_1_au:13008": " parārthavṛttir varado % viviktaḥ śrutisāgaraḥ // LiP_1,98.148 //",
    "GP12lip_1_au:13009": " anirviṇṇo guṇagrāhī $ kalaṅkāṅkaḥ kalaṅkahā &",
    "GP12lip_1_au:13010": " svabhāvarudro madhyasthaḥ % śatrughno madhyanāśakaḥ // LiP_1,98.149 //",
    "GP12lip_1_au:13011": " śikhaṇḍī kavacī śūlī $ caṇḍī muṇḍī ca kuṇḍalī &",
    "GP12lip_1_au:13012": " mekhalī kavacī khaḍgī % māyī saṃsārasārathiḥ // LiP_1,98.150 //",
    "GP12lip_1_au:13013": " amṛtyuḥ sarvadṛk siṃhas $ tejorāśir mahāmaṇiḥ &",
    "GP12lip_1_au:13014": " asaṃkhyeyo 'prameyātmā % vīryavān kāryakovidaḥ // LiP_1,98.151 //",
    "GP12lip_1_au:13015": " vedyo vedārthavidgoptā $ sarvācāro munīśvaraḥ &",
    "GP12lip_1_au:13016": " anuttamo durādharṣo % madhuraḥ priyadarśanaḥ // LiP_1,98.152 //",
    "GP12lip_1_au:13017": " sureśaḥ śaraṇaṃ sarvaḥ $ śabdabrahma satāṃ gatiḥ &",
    "GP12lip_1_au:13018": " kālabhakṣaḥ kalaṅkāriḥ % kaṅkaṇīkṛtavāsukiḥ // LiP_1,98.153 //",
    "GP12lip_1_au:13019": " maheṣvāso mahībhartā $ niṣkalaṅko viśṛṅkhalaḥ &",
    "GP12lip_1_au:13020": " dyumaṇis taraṇir dhanyaḥ % siddhidaḥ siddhisādhanaḥ // LiP_1,98.154 //",
    "GP12lip_1_au:13021": " nivṛttaḥ saṃvṛtaḥ śilpo $ vyūḍhorasko mahābhujaḥ &",
    "GP12lip_1_au:13022": " ekajyotir nirātaṅko % naro nārāyaṇapriyaḥ // LiP_1,98.155 //",
    "GP12lip_1_au:13023": " nirlepo niṣprapañcātmā $ nirvyagro vyagranāśanaḥ &",
    "GP12lip_1_au:13024": " stavyastavapriyaḥ stotā % vyāsamūrtiranākulaḥ // LiP_1,98.156 //",
    "GP12lip_1_au:13025": " niravadyapadopāyo $ vidyārāśiravikramaḥ &",
    "GP12lip_1_au:13026": " praśāntabuddhirakṣudraḥ % kṣudrahā nityasundaraḥ // LiP_1,98.157 //",
    "GP12lip_1_au:13027": " dhairyāgryadhuryo dhātrīśaḥ $ śākalyaḥ śarvarīpatiḥ &",
    "GP12lip_1_au:13028": " paramārthagurur dṛṣṭir % gurur āśritavatsalaḥ // LiP_1,98.158 //",
    "GP12lip_1_au:13029": " raso rasajñaḥ sarvajñaḥ $ sarvasattvāvalaṃbanaḥ &",
    "GP12lip_1_au:13030": " sūta uvāca evaṃ nāmnāṃ sahasreṇa % tuṣṭāva vṛṣabhadhvajam // LiP_1,98.159 //",
    "GP12lip_1_au:13031": " snāpayāmāsa ca vibhuḥ $ pūjayāmāsa paṅkajaiḥ &",
    "GP12lip_1_au:13032": " parīkṣārthaṃ hareḥ pūjā- % kamaleṣu maheśvaraḥ // LiP_1,98.160 //",
    "GP12lip_1_au:13033": " gopayāmāsa kamalaṃ $ tadaikaṃ bhuvaneśvaraḥ &",
    "GP12lip_1_au:13034": " hṛtapuṣpo haristatra % kimidaṃ tvabhyacintayat // LiP_1,98.161 //",
    "GP12lip_1_au:13035": " jñātvā svanetramuddhṛtya $ sarvasattvāvalambanam &",
    "GP12lip_1_au:13036": " pūjayāmāsa bhāvena % nāmnā tena jagadgurum // LiP_1,98.162 //",
    "GP12lip_1_au:13037": " tatastatra vibhurdṛṣṭvā $ tathābhūtaṃ haro harim &",
    "GP12lip_1_au:13038": " tasmādavatatārāśu % maṇḍalātpāvakasya ca // LiP_1,98.163 //",
    "GP12lip_1_au:13039": " koṭibhāskarasaṃkāśaṃ $ jaṭāmukuṭamaṇḍitam &",
    "GP12lip_1_au:13040": " jvālāmālāvṛtaṃ divyaṃ % tīkṣṇadaṃṣṭraṃ bhayaṅkaram // LiP_1,98.164 //",
    "GP12lip_1_au:13041": " śūlaṭaṅkagadācakra- $ kuntapāśadharaṃ haram &",
    "GP12lip_1_au:13042": " varādabhayahastaṃ ca % dvīpicarmottarīyakam // LiP_1,98.165 //",
    "GP12lip_1_au:13043": " itthaṃbhūtaṃ tadā dṛṣṭvā $ bhavaṃ bhasmavibhūṣitam &",
    "GP12lip_1_au:13044": " hṛṣṭo namaścakārāśu % devadevaṃ janārdanaḥ // LiP_1,98.166 //",
    "GP12lip_1_au:13045": " dudruvustaṃ parikramya $ sendrā devāstrilocanam &",
    "GP12lip_1_au:13046": " cacāla brahmabhuvanaṃ % cakampe ca vasuṃdharā // LiP_1,98.167 //",
    "GP12lip_1_au:13047": " dadāha tejastacchaṃbhoḥ $ prāntaṃ vai śatayojanam &",
    "GP12lip_1_au:13048": " adhastāccordhvataścaiva % hāhetyakṛta bhūtale // LiP_1,98.168 //",
    "GP12lip_1_au:13049": " tadā prāha mahādevaḥ $ prahasanniva śaṅkaraḥ &",
    "GP12lip_1_au:13050": " samprekṣya praṇayādviṣṇuṃ % kṛtāñjalipuṭaṃ sthitam // LiP_1,98.169 //",
    "GP12lip_1_au:13051": " jñātaṃ mayedamadhunā $ devakāryaṃ janārdana &",
    "GP12lip_1_au:13052": " sudarśanākhyaṃ cakraṃ ca % dadāmi tava śobhanam // LiP_1,98.170 //",
    "GP12lip_1_au:13053": " yadrūpaṃ bhavatā dṛṣṭaṃ $ sarvalokabhayaṃkaram &",
    "GP12lip_1_au:13054": " hitāya tava yatnena % tava bhāvāya suvrata // LiP_1,98.171 //",
    "GP12lip_1_au:13055": " śāntaṃ raṇājire viṣṇo $ devānāṃ duḥkhasādhanam &",
    "GP12lip_1_au:13056": " śāntasya cāstraṃ śāntaḥ syāc % chāntenāstreṇa kiṃ phalam // LiP_1,98.172",
    "GP12lip_1_au:13057": " śāntasya samare cāstraṃ $ śāntireva tapasvinām &",
    "GP12lip_1_au:13058": " yoddhuḥ śāntyā balacchedaḥ % parasya balavṛddhidaḥ // LiP_1,98.173 //",
    "GP12lip_1_au:13059": " devairaśāntairyadrūpaṃ $ madīyaṃ bhāvayāvyayam &",
    "GP12lip_1_au:13060": " kimāyudhena kāryaṃ vai % yoddhuṃ devārisūdana // LiP_1,98.174 //",
    "GP12lip_1_au:13061": " kṣamā yudhi na kāryaṃ vai $ yoddhuṃ devārisūdana &",
    "GP12lip_1_au:13062": " anāgate vyatīte ca % daurbalye svajanotkare // LiP_1,98.175 //",
    "GP12lip_1_au:13063": " akālike tvadharme ca $ anarthe vārisūdana &",
    "GP12lip_1_au:13064": " evamuktvā dadau cakraṃ % sūryāyutasamaprabham // LiP_1,98.176 //",
    "GP12lip_1_au:13065": " netraṃ ca netā jagatāṃ $ prabhurvai padmasannibham &",
    "GP12lip_1_au:13066": " tadāprabhṛti taṃ prāhuḥ % padmākṣamiti suvratam // LiP_1,98.177 //",
    "GP12lip_1_au:13067": " dattvainaṃ nayanaṃ cakraṃ $ viṣṇave nīlalohitaḥ &",
    "GP12lip_1_au:13068": " pasparśa ca karābhyāṃ vai % suśubhābhyāmuvāca ha // LiP_1,98.178 //",
    "GP12lip_1_au:13069": " varado 'haṃ varaśreṣṭha $ varānvaraya cepsitān &",
    "GP12lip_1_au:13070": " bhaktyā vaśīkṛto nūnaṃ % tvayāhaṃ puruṣottama // LiP_1,98.179 //",
    "GP12lip_1_au:13071": " ityukto devadevena $ devadevaṃ praṇamya tam &",
    "GP12lip_1_au:13072": " tvayi bhaktirmahādeva % prasīda varamuttamam // LiP_1,98.180 //",
    "GP12lip_1_au:13073": " nānyamicchāmi bhaktānām $ ārtayo nāsti yatprabho &",
    "GP12lip_1_au:13074": " tacchrutvā vacanaṃ tasya % dayāvān sutarāṃ bhavaḥ // LiP_1,98.181 //",
    "GP12lip_1_au:13075": " pasparśa ca dadau tasmai $ śraddhāṃ śītāṃśubhūṣaṇaḥ &",
    "GP12lip_1_au:13076": " prāha caivaṃ mahādevaḥ % paramātmānamacyutam // LiP_1,98.182 //",
    "GP12lip_1_au:13077": " mayi bhaktaś ca vandyaś ca $ pūjyaścaiva surāsuraiḥ &",
    "GP12lip_1_au:13078": " bhaviṣyasi na saṃdeho % matprasādātsurottama // LiP_1,98.183 //",
    "GP12lip_1_au:13079": " yadā satī dakṣaputrī $ vinindyaiva sulocanā &",
    "GP12lip_1_au:13080": " mātaraṃ pitaraṃ dakṣaṃ % bhaviṣyati sureśvarī // LiP_1,98.184 //",
    "GP12lip_1_au:13081": " divyā haimavatī viṣṇo $ tadā tvamapi suvrata &",
    "GP12lip_1_au:13082": " bhaginīṃ tava kalyāṇīṃ % devīṃ haimavatīmumām // LiP_1,98.185 //",
    "GP12lip_1_au:13083": " niyogād brahmaṇaḥ sādhvīṃ $ pradāsyasi mamaiva tām &",
    "GP12lip_1_au:13084": " matsaṃbandhī ca lokānāṃ % madhye pūjyo bhaviṣyasi // LiP_1,98.186 //",
    "GP12lip_1_au:13085": " māṃ divyena ca bhāvena $ tadāprabhṛti śaṅkaram &",
    "GP12lip_1_au:13086": " drakṣyase ca prasannena % mitrabhūtamivātmanā // LiP_1,98.187 //",
    "GP12lip_1_au:13087": " ityuktvāntardadhe rudro $ bhagavānnīlalohitaḥ &",
    "GP12lip_1_au:13088": " janārdano 'pi bhagavān % devānāmapi saṃnidhau // LiP_1,98.188 //",
    "GP12lip_1_au:13089": " ayācata mahādevaṃ $ brahmāṇaṃ munibhiḥ samam &",
    "GP12lip_1_au:13090": " mayā proktaṃ stavaṃ divyaṃ % padmayone suśobhanam // LiP_1,98.189 //",
    "GP12lip_1_au:13091": " yaḥ paṭhecchṛṇuyādvāpi $ śrāvayedvā dvijottamān &",
    "GP12lip_1_au:13092": " pratināmni hiraṇyasya % tat tasya phalam āpnuyāt // LiP_1,98.190 //",
    "GP12lip_1_au:13093": " aśvamedhasahasreṇa $ phalaṃ bhavati tasya vai &",
    "GP12lip_1_au:13094": " ghṛtādyaiḥ snāpayedrudraṃ % sthālyā vai kalaśaiḥ śubhaiḥ // LiP_1,98.191",
    "GP12lip_1_au:13095": " nāmnāṃ sahasreṇānena $ śraddhayā śivamīśvaram &",
    "GP12lip_1_au:13096": " so 'pi yajñasahasrasya % phalaṃ labdhvāsureśvaraiḥ // LiP_1,98.192 //",
    "GP12lip_1_au:13097": " pūjyo bhavati rudrasya $ prītirbhavati tasya vai &",
    "GP12lip_1_au:13098": " tathāstviti tathā prāha % padmayonerjanārdanam // LiP_1,98.193 //",
    "GP12lip_1_au:13099": " jagmatuḥ praṇipatyainaṃ $ devadevaṃ jagadgurum &",
    "GP12lip_1_au:13100": " tasmānnāmnāṃ sahasreṇa % pūjayed anagho dvijāḥ // LiP_1,98.194 //",
    "GP12lip_1_au:13101": " japennāmnāṃ sahasraṃ ca $ sa yāti paramāṃ gatim // LiP_1,98.195 //",
    "GP12lip_1_au:13102": " iti śrīliṅgamahāpurāṇe pūrvabhāge sahasranāmabhiḥ pūjanād viṣṇucakralābho nāmāṣṭanavatitamo",
    "GP12lip_1_au:13103": " LiP, 1, 99",
    "GP12lip_1_au:13104": " ṛṣaya ūcuḥ saṃbhavaḥ sūcito devyās $ tvayā sūta mahāmate &",
    "GP12lip_1_au:13105": " savistaraṃ vadasvādya % satītve ca yathātatham // LiP_1,99.1 //",
    "GP12lip_1_au:13106": " menājatvaṃ mahādevyā $ dakṣayajñavimardanam &",
    "GP12lip_1_au:13107": " viṣṇunā ca kathaṃ dattā % devadevāya śaṃbhave // LiP_1,99.2 //",
    "GP12lip_1_au:13108": " kalyāṇaṃ vā kathaṃ tasya $ vaktumarhasi sāṃpratam &",
    "GP12lip_1_au:13109": " teṣāṃ tadvacanaṃ śrutvā % sūtaḥ paurāṇikottamaḥ // LiP_1,99.3 //",
    "GP12lip_1_au:13110": " saṃbhavaṃ ca mahādevyāḥ $ prāha teṣāṃ mahātmanām &",
    "GP12lip_1_au:13111": " sūta uvāca brahmaṇā kathitaṃ pūrvaṃ % daṇḍine tat suvistaram // LiP_1,99.4 //",
    "GP12lip_1_au:13112": " yuṣmābhir vai kumārāya $ tena vyāsāya dhīmate &",
    "GP12lip_1_au:13113": " tasmādahamupaśrutya % pravadāmi suvistaram // LiP_1,99.5 //",
    "GP12lip_1_au:13114": " vacanādvo mahābhāgāḥ $ praṇamyomāṃ tathā bhavam &",
    "GP12lip_1_au:13115": " sā bhagākhyā jagaddhātrī % liṅgamūrtestrivedikā // LiP_1,99.6 //",
    "GP12lip_1_au:13116": " liṅgastu bhagavāndvābhyāṃ $ jagatsṛṣṭirdvijottamāḥ &",
    "GP12lip_1_au:13117": " liṅgamūrtiḥ śivo jyotis % tamasaścopari sthitaḥ // LiP_1,99.7 //",
    "GP12lip_1_au:13118": " liṅgavedisamāyogād $ ardhanārīśvarobhavat &",
    "GP12lip_1_au:13119": " brahmāṇaṃ vidadhe devam % agre putraṃ caturmukham // LiP_1,99.8 //",
    "GP12lip_1_au:13120": " prāhiṇoti sma tasyaiva $ jñānaṃ jñānamayo haraḥ &",
    "GP12lip_1_au:13121": " viśvādhiko 'sau bhagavān % ardhanārīśvaro vibhuḥ // LiP_1,99.9 //",
    "GP12lip_1_au:13122": " hiraṇyagarbhaṃ taṃ devo $ jāyamānamapaśyata &",
    "GP12lip_1_au:13123": " so 'pi rudraṃ mahādevaṃ % brahmāpaśyata śaṅkaram // LiP_1,99.10 //",
    "GP12lip_1_au:13124": " taṃ dṛṣṭvā saṃsthitaṃ devam $ ardhanārīśvaraṃ prabhum &",
    "GP12lip_1_au:13125": " tuṣṭāva vāgbhir iṣṭābhir % varadaṃ vārijodbhavaḥ // LiP_1,99.11 //",
    "GP12lip_1_au:13126": " vibhajasveti viśveśaṃ $ viśvātmānamajo vibhuḥ &",
    "GP12lip_1_au:13127": " sasarja devīṃ vāmāṅgāt % patnīṃ caivātmanaḥ samām // LiP_1,99.12 //",
    "GP12lip_1_au:13128": " śraddhā hyasya śubhā patnī $ tataḥ puṃsaḥ purātanī &",
    "GP12lip_1_au:13129": " saivājñayā vibhordevī % dakṣaputrī babhūva ha // LiP_1,99.13 //",
    "GP12lip_1_au:13130": " satīsaṃjñā tadā sā vai $ rudramevāśritā patim &",
    "GP12lip_1_au:13131": " dakṣaṃ vinindya kālena % devī mainā hyabhūtpunaḥ // LiP_1,99.14 //",
    "GP12lip_1_au:13132": " nāradasyaiva dakṣo 'pi $ śāpādevaṃ vinindya ca &",
    "GP12lip_1_au:13133": " avajñādurmado dakṣo % devadevamumāpatim // LiP_1,99.15 //",
    "GP12lip_1_au:13134": " anādṛtya kṛtiṃ jñātvā $ satī dakṣeṇa tatkṣaṇāt &",
    "GP12lip_1_au:13135": " bhasmīkṛtvātmano dehaṃ % yogamārgeṇa sā punaḥ // LiP_1,99.16 //",
    "GP12lip_1_au:13136": " babhūva pārvatī devī $ tapasā ca gireḥ prabhoḥ &",
    "GP12lip_1_au:13137": " jñātvaitadbhagavān bhargo % dadāha ruṣitaḥ prabhuḥ // LiP_1,99.17 //",
    "GP12lip_1_au:13138": " dakṣasya vipulaṃ yajñaṃ $ cyāvaner vacanādapi &",
    "GP12lip_1_au:13139": " cyavanasya suto dhīmān % dadhīca iti viśrutaḥ // LiP_1,99.18 //",
    "GP12lip_1_au:13140": " vijitya viṣṇuṃ samare $ prasādāt tryaṃbakasya ca &",
    "GP12lip_1_au:13141": " viṣṇunā lokapālāṃś ca % śaśāpa ca munīśvaraḥ // LiP_1,99.19 //",
    "GP12lip_1_au:13142": " rudrasya krodhajenaiva $ vahninā haviṣā surāḥ &",
    "GP12lip_1_au:13143": " vināśo vai kṣaṇādeva % māyayā śaṅkarasya vai // LiP_1,99.20 //",
    "GP12lip_1_au:13144": " iti śrīliṅgamahāpurāṇe pūrvabhāge devīsaṃbhavo nāma navanavatitamo",
    "GP12lip_1_au:13145": " 'dhyāyaḥ",
    "GP12lip_1_au:13146": " LiP, 1, 100",
    "GP12lip_1_au:13147": " ṛṣaya ūcuḥ vijitya viṣṇunā sārdhaṃ $ bhagavānparameśvaraḥ &",
    "GP12lip_1_au:13148": " sarvāndadhīcavacanāt % kathaṃ bheje maheśvaraḥ // LiP_1,100.1 //",
    "GP12lip_1_au:13149": " sūta uvāca dakṣayajñe suvipule $ devān viṣṇupurogamān &",
    "GP12lip_1_au:13150": " dadāha bhagavān rudraḥ % sarvān munigaṇān api // LiP_1,100.2 //",
    "GP12lip_1_au:13151": " bhadro nāma gaṇastena $ preṣitaḥ parameṣṭhinā &",
    "GP12lip_1_au:13152": " viprayogena devyā vai % duḥsahenaiva suvratāḥ // LiP_1,100.3 //",
    "GP12lip_1_au:13153": " so 'sṛjad vīrabhadraś ca $ gaṇeśānromajāñchubhān &",
    "GP12lip_1_au:13154": " gaṇeśvaraiḥ samāruhya % rathaṃ bhadraḥ pratāpavān // LiP_1,100.4 //",
    "GP12lip_1_au:13155": " gantuṃ cakre matiṃ yasya $ sārathirbhagavānajaḥ &",
    "GP12lip_1_au:13156": " gaṇeśvarāś ca te sarve % vividhāyudhapāṇayaḥ // LiP_1,100.5 //",
    "GP12lip_1_au:13157": " vimānairviśvato bhadrais $ tamanvayuratho surāḥ &",
    "GP12lip_1_au:13158": " himavacchikhare ramye % hemaśṛṅge suśobhane // LiP_1,100.6 //",
    "GP12lip_1_au:13159": " yajñavāṭas tathā tasya $ gaṅgādvārasamīpataḥ &",
    "GP12lip_1_au:13160": " taddeśe caiva vikhyātaṃ % śubhaṃ kanakhalaṃ dvijāḥ // LiP_1,100.7 //",
    "GP12lip_1_au:13161": " dagdhuṃ vai preṣitaścāsau $ bhagavān parameṣṭhinā &",
    "GP12lip_1_au:13162": " tadotpāto babhūvātha % lokānāṃ bhayaśaṃsanaḥ // LiP_1,100.8 //",
    "GP12lip_1_au:13163": " parvatāś ca vyaśīryanta $ pracakampe vasuṃdharā &",
    "GP12lip_1_au:13164": " marutaś cāpy aghūrṇanta % cukṣubhe makarālayaḥ // LiP_1,100.9 //",
    "GP12lip_1_au:13165": " agnayo naiva dīpyanti $ na ca dīpyati bhāskaraḥ &",
    "GP12lip_1_au:13166": " grahāś ca na prakāśyante % na devā na ca dānavāḥ // LiP_1,100.10 //",
    "GP12lip_1_au:13167": " tataḥ kṣaṇāt praviśyaiva $ yajñavāṭaṃ mahātmanaḥ &",
    "GP12lip_1_au:13168": " romajaiḥ sahito bhadraḥ % kālāgnirivacāparaḥ // LiP_1,100.11 //",
    "GP12lip_1_au:13169": " uvāca bhadro bhagavān $ dakṣaṃ cāmitatejasam &",
    "GP12lip_1_au:13170": " saṃparkādeva dakṣādya % munīndevān pinākinā // LiP_1,100.12 //",
    "GP12lip_1_au:13171": " dagdhuṃ saṃpreṣitaś cāhaṃ $ bhavantaṃ samunīśvaraiḥ &",
    "GP12lip_1_au:13172": " ityuktvā yajñaśālāṃ tāṃ % dadāha gaṇapuṅgavaḥ // LiP_1,100.13 //",
    "GP12lip_1_au:13173": " gaṇeśvarāś ca saṃkruddhā $ yūpānutpāṭya cikṣipuḥ &",
    "GP12lip_1_au:13174": " prastotrā saha hotrā ca % dagdhaṃ caiva gaṇeśvaraiḥ // LiP_1,100.14 //",
    "GP12lip_1_au:13175": " gṛhītvā gaṇapāḥ sarvān $ gaṅgāsrotasi cikṣipuḥ &",
    "GP12lip_1_au:13176": " vīrabhadro mahātejāḥ % śakrasyodyacchataḥ karam // LiP_1,100.15 //",
    "GP12lip_1_au:13177": " vyaṣṭambhayad adīnātmā $ tathānyeṣāṃ divaukasām &",
    "GP12lip_1_au:13178": " bhagasya netre cotpāṭya % karajāgreṇa līlayā // LiP_1,100.16 //",
    "GP12lip_1_au:13179": " nihatya muṣṭinā dantān $ pūṣṇaścaivaṃ nyapātayat &",
    "GP12lip_1_au:13180": " tathā candramasaṃ devaṃ % pādāṅguṣṭhena līlayā // LiP_1,100.17 //",
    "GP12lip_1_au:13181": " gharṣayāmāsa bhagavān $ vīrabhadraḥ pratāpavān &",
    "GP12lip_1_au:13182": " cicheda ca śirastasya % śakrasya bhagavānprabhoḥ // LiP_1,100.18 //",
    "GP12lip_1_au:13183": " vahnerhastadvayaṃ chittvā $ jihvāmutpāṭya līlayā &",
    "GP12lip_1_au:13184": " jaghāna mūrdhni pādena % vīrabhadro mahābalaḥ // LiP_1,100.19 //",
    "GP12lip_1_au:13185": " yamasya daṇḍaṃ bhagavān $ pracicheda svayaṃ prabhuḥ &",
    "GP12lip_1_au:13186": " jaghāna devamīśānaṃ % triśūlena mahābalam // LiP_1,100.20 //",
    "GP12lip_1_au:13187": " trayastriṃśatsurānevaṃ $ vinihatyāprayatnataḥ &",
    "GP12lip_1_au:13188": " trayaś ca triśataṃ teṣāṃ % trisāhasraṃ ca līlayā // LiP_1,100.21 //",
    "GP12lip_1_au:13189": " trayaṃ caiva surendrāṇāṃ $ jaghāna ca munīśvarān &",
    "GP12lip_1_au:13190": " anyāṃś ca devān devo 'sau % sarvānyuddhāya saṃsthitān // LiP_1,100.22 //",
    "GP12lip_1_au:13191": " jaghāna bhagavān rudraḥ $ khaḍgamuṣṭyādisāyakaiḥ &",
    "GP12lip_1_au:13192": " atha viṣṇurmahātejāś % cakram udyamya mūrchitaḥ // LiP_1,100.23 //",
    "GP12lip_1_au:13193": " yuyodha bhagavāṃstena $ rudreṇa saha mādhavaḥ &",
    "GP12lip_1_au:13194": " tayoḥ samabhavadyuddhaṃ % sughoraṃ romaharṣaṇam // LiP_1,100.24 //",
    "GP12lip_1_au:13195": " viṣṇoryogabalāttasya $ divyadehāḥ sudāruṇāḥ // LiP_1,100.25 //",
    "GP12lip_1_au:13196": " śaṅkhacakragadāhastā $ asaṃkhyātāś ca jajñire &",
    "GP12lip_1_au:13197": " tānsarvānapi devo 'sau % nārāyaṇasamaprabhān // LiP_1,100.26 //",
    "GP12lip_1_au:13198": " nihatya gadayā viṣṇuṃ $ tāḍayāmāsa mūrdhani &",
    "GP12lip_1_au:13199": " tataścorasi taṃ devaṃ % līlayaiva raṇājire // LiP_1,100.27 //",
    "GP12lip_1_au:13200": " papāta ca tadā bhūmau $ visaṃjñaḥ puruṣottamaḥ &",
    "GP12lip_1_au:13201": " punarutthāya taṃ hantuṃ % cakramudyamya sa prabhuḥ // LiP_1,100.28 //",
    "GP12lip_1_au:13202": " krodharaktekṣaṇaḥ śrīmān $ atiṣṭhat puruṣarṣabhaḥ &",
    "GP12lip_1_au:13203": " tasya cakraṃ ca yadraudraṃ % kālādityasamaprabham // LiP_1,100.29 //",
    "GP12lip_1_au:13204": " vyaṣṭambhayad adīnātmā $ karasthaṃ na cacāla saḥ &",
    "GP12lip_1_au:13205": " atiṣṭhat stambhitastena % śṛṅgavāniva niścalaḥ // LiP_1,100.30 //",
    "GP12lip_1_au:13206": " tribhiś ca dharṣitaṃ śārṅgaṃ $ tridhābhūtaṃ prabhostadā &",
    "GP12lip_1_au:13207": " śārṅgakoṭiprasaṅgād vai % cicheda ca śiraḥ prabhoḥ // LiP_1,100.31 //",
    "GP12lip_1_au:13208": " chinnaṃ ca nipapātāsu $ śirastasya rasātale &",
    "GP12lip_1_au:13209": " vāyunā preritaṃ caiva % prāṇajena pinākinā // LiP_1,100.32 //",
    "GP12lip_1_au:13210": " praviveśa tadā caiva $ tadīyāhavanīyakam &",
    "GP12lip_1_au:13211": " tat pratidhvastakalaśaṃ % bhagnayūpaṃ satoraṇam // LiP_1,100.33 //",
    "GP12lip_1_au:13212": " pradīpitamahāśālaṃ $ dṛṣṭvā yajño 'pi dudruve &",
    "GP12lip_1_au:13213": " taṃ tadā mṛgarūpeṇa % dhāvantaṃ gaganaṃ prati // LiP_1,100.34 //",
    "GP12lip_1_au:13214": " vīrabhadraḥ samādhāya $ viśiraskamathākarot &",
    "GP12lip_1_au:13215": " tataḥ prajāpatiṃ dharmaṃ % kaśyapaṃ ca jagadgurum // LiP_1,100.35 //",
    "GP12lip_1_au:13216": " ariṣṭaneminaṃ vīro $ bahuputraṃ munīśvaram &",
    "GP12lip_1_au:13217": " munim aṅgirasaṃ caiva % kṛṣṇāśvaṃ ca mahābalaḥ // LiP_1,100.36 //",
    "GP12lip_1_au:13218": " jaghāna mūrdhni pādena $ dakṣaṃ caiva yaśasvinam &",
    "GP12lip_1_au:13219": " cicheda ca śirastasya % dadāhāgnau dvijottamāḥ // LiP_1,100.37 //",
    "GP12lip_1_au:13220": " sarasvatyāś ca nāsāgraṃ $ devamātustathaiva ca &",
    "GP12lip_1_au:13221": " nikṛtya karajāgreṇa % vīrabhadraḥ pratāpavān // LiP_1,100.38 //",
    "GP12lip_1_au:13222": " tasthau śriyā vṛto madhye $ pretasthāne yathā bhavaḥ &",
    "GP12lip_1_au:13223": " etasminneva kāle tu % bhagavānpadmasaṃbhavaḥ // LiP_1,100.39 //",
    "GP12lip_1_au:13224": " bhadramāha mahātejāḥ $ prārthayanpraṇataḥ prabhuḥ &",
    "GP12lip_1_au:13225": " alaṃ krodhena vai bhadra % naṣṭāścaiva divaukasaḥ // LiP_1,100.40 //",
    "GP12lip_1_au:13226": " prasīda kṣamyatāṃ sarvaṃ $ romajaiḥ saha suvrata &",
    "GP12lip_1_au:13227": " so 'pi bhadraḥ prabhāveṇa % brahmaṇaḥ parameṣṭhinaḥ // LiP_1,100.41 //",
    "GP12lip_1_au:13228": " śamaṃ jagāma śanakaiḥ $ śāntastasthau tadājñayā &",
    "GP12lip_1_au:13229": " devo 'pi tatra bhagavān % antarikṣe vṛṣadhvajaḥ // LiP_1,100.42 //",
    "GP12lip_1_au:13230": " sagaṇaḥ sarvadaḥ śarvaḥ $ sarvalokamaheśvaraḥ &",
    "GP12lip_1_au:13231": " prārthitaścaiva devena % brahmaṇā bhagavān bhavaḥ // LiP_1,100.43 //",
    "GP12lip_1_au:13232": " hatānāṃ ca tadā teṣāṃ $ pradadau pūrvavattanum &",
    "GP12lip_1_au:13233": " indrasya ca śirastasya % viṣṇoścaiva mahātmanaḥ // LiP_1,100.44 //",
    "GP12lip_1_au:13234": " dakṣasya ca munīndrasya $ tathānyeṣāṃ maheśvaraḥ &",
    "GP12lip_1_au:13235": " vāgīśyāścaiva nāsāgraṃ % devamātustathaiva ca // LiP_1,100.45 //",
    "GP12lip_1_au:13236": " naṣṭānāṃ jīvitaṃ caiva $ varāṇi vividhāni ca &",
    "GP12lip_1_au:13237": " dakṣasya dhvastavaktrasya % śirasā bhagavānprabhuḥ // LiP_1,100.46 //",
    "GP12lip_1_au:13238": " kalpayāmāsa vai vaktraṃ $ līlayā ca mahān bhavaḥ &",
    "GP12lip_1_au:13239": " dakṣo 'pi labdhasaṃjñaś ca % samutthāya kṛtāñjaliḥ // LiP_1,100.47 //",
    "GP12lip_1_au:13240": " tuṣṭāva devadeveśaṃ $ śaṅkaraṃ vṛṣabhadhvajam &",
    "GP12lip_1_au:13241": " stutastena mahātejāḥ % pradāya vividhānvarān // LiP_1,100.48 //",
    "GP12lip_1_au:13242": " gāṇapatyaṃ dadau tasmai $ dakṣāyākliṣṭakarmaṇe &",
    "GP12lip_1_au:13243": " devāś ca sarve deveśaṃ % tuṣṭuvuḥ parameśvaram // LiP_1,100.49 //",
    "GP12lip_1_au:13244": " nārāyaṇaś ca bhagavān $ tuṣṭāva ca kṛtāñjaliḥ &",
    "GP12lip_1_au:13245": " brahmā ca munayaḥ sarve % pṛthakpṛthagajodbhavam // LiP_1,100.50 //",
    "GP12lip_1_au:13246": " tuṣṭuvur devadeveśaṃ $ nīlakaṇṭhaṃ vṛṣadhvajam &",
    "GP12lip_1_au:13247": " tān devān anugṛhyaiva % bhavo 'pyantaradhīyata // LiP_1,100.51 //",
    "GP12lip_1_au:13248": " iti śrīliṅgamahāpurāṇe pūrvabhāge śivakṛddakṣayajñavidhvaṃsano nāma śatatamo 'dhyāyaḥ",
    "GP12lip_1_au:13249": " LiP, 1, 101",
    "GP12lip_1_au:13250": " ṛṣaya ūcuḥ kathaṃ himavataḥ putrī $ babhūvāṃbā satī śubhā &",
    "GP12lip_1_au:13251": " kathaṃ vā devadeveśam % avāpa patimīśvaram // LiP_1,101.1 //",
    "GP12lip_1_au:13252": " sūta uvāca sā menātanum āśritya $ svecchayaiva varāṅganā &",
    "GP12lip_1_au:13253": " tadā haimavatī jajñe % tapasā ca dvijottamāḥ // LiP_1,101.2 //",
    "GP12lip_1_au:13254": " jātakarmādikāḥ sarvāś $ cakāra ca girīśvaraḥ &",
    "GP12lip_1_au:13255": " dvādaśe ca tadā varṣe % pūrṇe haimavatī śubhā // LiP_1,101.3 //",
    "GP12lip_1_au:13256": " tapastepe tayā sārdham $ anujā ca śubhānanā &",
    "GP12lip_1_au:13257": " anyā ca devī hyanujā % sarvaloke namaskṛtā // LiP_1,101.4 //",
    "GP12lip_1_au:13258": " ṛṣayaś ca tadā sarve $ sarvalokamaheśvarīm &",
    "GP12lip_1_au:13259": " tuṣṭuvus tapasā devīṃ % samāvṛtya samantataḥ // LiP_1,101.5 //",
    "GP12lip_1_au:13260": " jyeṣṭhā hyaparṇā hyanujā $ caikaparṇā śubhānanā &",
    "GP12lip_1_au:13261": " tṛtīyā ca varārohā % tathā caivaikapāṭalā // LiP_1,101.6 //",
    "GP12lip_1_au:13262": " tapasā ca mahādevyāḥ $ pārvatyāḥ parameśvaraḥ &",
    "GP12lip_1_au:13263": " vaśīkṛto mahādevaḥ % sarvabhūtapatirbhavaḥ // LiP_1,101.7 //",
    "GP12lip_1_au:13264": " etasminneva kāle tu $ tārako nāma dānavaḥ &",
    "GP12lip_1_au:13265": " tārātmajo mahātejā % babhūva ditinandanaḥ // LiP_1,101.8 //",
    "GP12lip_1_au:13266": " tasya putrāstrayaścāpi $ tārakākṣo mahāsuraḥ &",
    "GP12lip_1_au:13267": " vidyunmālī ca bhagavān % kamalākṣaś ca vīryavān // LiP_1,101.9 //",
    "GP12lip_1_au:13268": " pitāmahas tathā caiṣāṃ $ tāro nāma mahābalaḥ &",
    "GP12lip_1_au:13269": " tapasā labdhavīryaś ca % prasādādbrahmaṇaḥ prabhoḥ // LiP_1,101.10 //",
    "GP12lip_1_au:13270": " so 'pi tāro mahātejās $ trailokyaṃ sacarācaram &",
    "GP12lip_1_au:13271": " vijitya samare pūrvaṃ % viṣṇuṃ ca jitavān asau // LiP_1,101.11 //",
    "GP12lip_1_au:13272": " tayoḥ samabhavadyuddhaṃ $ sughoraṃ romaharṣaṇam &",
    "GP12lip_1_au:13273": " divyaṃ varṣasahasraṃ tu % divārātram aviśramam // LiP_1,101.12 //",
    "GP12lip_1_au:13274": " sarathaṃ viṣṇumādāya $ cikṣepa śatayojanam &",
    "GP12lip_1_au:13275": " tāreṇa vijitaḥ saṃkhye % dudrāva garuḍadhvajaḥ // LiP_1,101.13 //",
    "GP12lip_1_au:13276": " tāro varāñchataguṇaṃ $ labdhvā śataguṇaṃ balam &",
    "GP12lip_1_au:13277": " pitāmahājjagatsarvam % avāpa ditinandanaḥ // LiP_1,101.14 //",
    "GP12lip_1_au:13278": " devendrapramukhāñjitvā $ devāndeveśvareśvaraḥ &",
    "GP12lip_1_au:13279": " vārayāmāsa tair devān % sarvalokeṣu māyayā // LiP_1,101.15 //",
    "GP12lip_1_au:13280": " devatāś ca sahendreṇa $ tārakādbhayapīḍitāḥ &",
    "GP12lip_1_au:13281": " na śāntiṃ lebhire śūrāḥ % śaraṇaṃ vā bhayārditāḥ // LiP_1,101.16 //",
    "GP12lip_1_au:13282": " tadāmarapatiḥ śrīmān $ saṃnipatyāmaraprabhuḥ &",
    "GP12lip_1_au:13283": " uvācāṅgirasaṃ devo % devānāmapi saṃnidhau // LiP_1,101.17 //",
    "GP12lip_1_au:13284": " bhagavaṃstārako nāma $ tārajo dānavottamaḥ &",
    "GP12lip_1_au:13285": " tena saṃnihatā yuddhe % vatsā gopatinā yathā // LiP_1,101.18 //",
    "GP12lip_1_au:13286": " bhayāttasmānmahābhāga $ bṛhadyuddhe bṛhaspate &",
    "GP12lip_1_au:13287": " aniketā bhramantyete % śakuntā iva pañjare // LiP_1,101.19 //",
    "GP12lip_1_au:13288": " asmākaṃ yāny amoghāni $ āyudhāny aṅgiro vara &",
    "GP12lip_1_au:13289": " tāni moghāni jāyante % prabhāvādamaradviṣaḥ // LiP_1,101.20 //",
    "GP12lip_1_au:13290": " daśavarṣasahasrāṇi $ dviguṇāni bṛhaspate &",
    "GP12lip_1_au:13291": " viṣṇunā yodhito yuddhe % tenāpi na ca sūditaḥ // LiP_1,101.21 //",
    "GP12lip_1_au:13292": " yastenānirjito yuddhe $ viṣṇunā prabhaviṣṇunā &",
    "GP12lip_1_au:13293": " kathamasmadvidhastasya % sthāsyate samare 'grataḥ // LiP_1,101.22 //",
    "GP12lip_1_au:13294": " evam uktas tu śakreṇa $ jīvaḥ sārdhaṃ surādhipaiḥ &",
    "GP12lip_1_au:13295": " sahasrākṣeṇa ca vibhuṃ % samprāpyāha kuśadhvajam // LiP_1,101.23 //",
    "GP12lip_1_au:13296": " so 'pi tasya mukhācchrutvā $ praṇayātpraṇatārtihā &",
    "GP12lip_1_au:13297": " devairaśeṣaiḥ sendraistu % jīvamāha pitāmahaḥ // LiP_1,101.24 //",
    "GP12lip_1_au:13298": " jāne vo 'rtiṃ surendrāṇāṃ $ tathāpi śṛṇu sāṃpratam &",
    "GP12lip_1_au:13299": " vinindya dakṣaṃ yā devī % satī rudrāṅgasaṃbhavā // LiP_1,101.25 //",
    "GP12lip_1_au:13300": " umā haimavatī jajñe $ sarvalokanamaskṛtā &",
    "GP12lip_1_au:13301": " tasyāścaiveha rūpeṇa % yūyaṃ devāḥ surottamāḥ // LiP_1,101.26 //",
    "GP12lip_1_au:13302": " vibhoryatadhvamākraṣṭuṃ $ rudrasyāsya mano mahat &",
    "GP12lip_1_au:13303": " tayoryogena sambhūtaḥ % skandaḥ śaktidharaḥ prabhuḥ // LiP_1,101.27 //",
    "GP12lip_1_au:13304": " ṣaḍāsyo dvādaśabhujaḥ $ senānīḥ pāvakiḥ prabhuḥ &",
    "GP12lip_1_au:13305": " svāheyaḥ kārtikeyaś ca % gāṅgeyaḥ śaradhāmajaḥ // LiP_1,101.28 //",
    "GP12lip_1_au:13306": " devaḥ śākho viśākhaś ca $ naigameśaś ca vīryavān &",
    "GP12lip_1_au:13307": " senāpatiḥ kumārākhyaḥ % sarvalokanamaskṛtaḥ // LiP_1,101.29 //",
    "GP12lip_1_au:13308": " līlayaiva mahāsenaḥ $ prabalaṃ tārakāsuram &",
    "GP12lip_1_au:13309": " bālo 'pi vinihatyaiko % devān saṃtārayiṣyati // LiP_1,101.30 //",
    "GP12lip_1_au:13310": " evam uktas tadā tena $ brahmaṇā parameṣṭhinā &",
    "GP12lip_1_au:13311": " bṛhaspatis tathā sendrair % devair devaṃ praṇamya tam // LiP_1,101.31 //",
    "GP12lip_1_au:13312": " <Śiva burns Kāma>",
    "GP12lip_1_au:13313": " meroḥ śikharamāsādya $ smaraṃ sasmāra suvrataḥ &",
    "GP12lip_1_au:13314": " smaraṇāddevadevasya % smaro 'pi saha bhāryayā // LiP_1,101.32 //",
    "GP12lip_1_au:13315": " ratyā samaṃ samāgamya $ namaskṛtya kṛtāñjaliḥ &",
    "GP12lip_1_au:13316": " saśakramāha taṃ jīvaṃ % jagajjīvo dvijottamāḥ // LiP_1,101.33 //",
    "GP12lip_1_au:13317": " smṛto yadbhavatā jīva $ samprāpto 'haṃ tavāntikam &",
    "GP12lip_1_au:13318": " brūhi yanme vidhātavyaṃ % tamāha surapūjitaḥ // LiP_1,101.34 //",
    "GP12lip_1_au:13319": " tam āha bhagavāñchakraḥ $ saṃbhāvya makaradhvajam &",
    "GP12lip_1_au:13320": " śaṅkareṇāṃbikāmadya % saṃyojaya yathāsukham // LiP_1,101.35 //",
    "GP12lip_1_au:13321": " tayā sa ramate yena $ bhagavān vṛṣabhadhvajaḥ &",
    "GP12lip_1_au:13322": " tena mārgeṇa mārgasva % patnyā ratyānayā saha // LiP_1,101.36 //",
    "GP12lip_1_au:13323": " so 'pi tuṣṭo mahādevaḥ $ pradāsyati śubhāṃ gatim &",
    "GP12lip_1_au:13324": " viprayuktastayā pūrvaṃ % labdhvā tāṃ girijāmumām // LiP_1,101.37 //",
    "GP12lip_1_au:13325": " evamukto namaskṛtya $ devadevaṃ śacīpatim &",
    "GP12lip_1_au:13326": " devadevāśramaṃ gantuṃ % matiṃ cakre tayā saha // LiP_1,101.38 //",
    "GP12lip_1_au:13327": " gatvā tadāśraye śaṃbhoḥ $ saha ratyā mahābalaḥ &",
    "GP12lip_1_au:13328": " vasaṃtena sahāyena % devaṃ yoktumanā bhavat // LiP_1,101.39 //",
    "GP12lip_1_au:13329": " tataḥ samprekṣya madanaṃ $ hasan devas triyaṃbakaḥ &",
    "GP12lip_1_au:13330": " nayanena tṛtīyena % sāvajñaṃ tam avaikṣata // LiP_1,101.40 //",
    "GP12lip_1_au:13331": " tato 'sya netrajo vahnir $ madanaṃ pārśvataḥ sthitam &",
    "GP12lip_1_au:13332": " adahattatkṣaṇādeva % lalāpa karuṇaṃ ratiḥ // LiP_1,101.41 //",
    "GP12lip_1_au:13333": " ratyāḥ pralāpamākarṇya $ devadevo vṛṣadhvajaḥ &",
    "GP12lip_1_au:13334": " kṛpayā parayā prāha % kāmapatnīṃ nirīkṣya ca // LiP_1,101.42 //",
    "GP12lip_1_au:13335": " amūrto 'pi dhruvaṃ bhadre $ kāryaṃ sarvaṃ patistava &",
    "GP12lip_1_au:13336": " ratikāle dhruve bhadre % kariṣyati na saṃśayaḥ // LiP_1,101.43 //",
    "GP12lip_1_au:13337": " yadā viṣṇuś ca bhavitā $ vāsudevo mahāyaśāḥ &",
    "GP12lip_1_au:13338": " śāpādbhṛgormahātejāḥ % sarvalokahitāya vai // LiP_1,101.44 //",
    "GP12lip_1_au:13339": " tadā tasya suto yaś ca $ sa patiste bhaviṣyati &",
    "GP12lip_1_au:13340": " sā praṇamya tadā rudraṃ % kāmapatnī śucismitā // LiP_1,101.45 //",
    "GP12lip_1_au:13341": " jagāma madanaṃ labdhvā $ vasaṃtena samanvitā // LiP_1,101.46 //",
    "GP12lip_1_au:13342": " iti śrīliṅgamahāpurāṇe pūrvabhāge madanadāho nāmaikādhikaśatatamo 'dhyāyaḥ",
    "GP12lip_1_au:13343": " LiP, 1, 102",
    "GP12lip_1_au:13344": " sūta uvāca tapasā ca mahādevyāḥ $ pārvatyā vṛṣabhadhvaja &",
    "GP12lip_1_au:13345": " prītiś ca bhagavāñcharvo % vacanādbrahmaṇastadā // LiP_1,102.1 //",
    "GP12lip_1_au:13346": " hitāya cāśramāṇāṃ ca $ krīḍārthaṃ bhagavānbhavaḥ &",
    "GP12lip_1_au:13347": " tadā haimavatīṃ devīm % upayeme yathāvidhi // LiP_1,102.2 //",
    "GP12lip_1_au:13348": " jagāma sa svayaṃ brahmā $ marīcyādyairmaharṣibhiḥ &",
    "GP12lip_1_au:13349": " tapovanaṃ mahādevyāḥ % pārvatyāḥ padmasaṃbhavaḥ // LiP_1,102.3 //",
    "GP12lip_1_au:13350": " pradakṣiṇīkṛtya ca tāṃ $ devīṃ sa jagato 'raṇīm &",
    "GP12lip_1_au:13351": " kim arthaṃ tapasā lokān % saṃtāpayasi śailaje // LiP_1,102.4 //",
    "GP12lip_1_au:13352": " tvayā sṛṣṭaṃ jagatsarvaṃ $ mātastvaṃ mā vināśaya &",
    "GP12lip_1_au:13353": " tvaṃ hi saṃdhārayellokān % imān sarvān svatejasā // LiP_1,102.5 //",
    "GP12lip_1_au:13354": " sarvadeveśvaraḥ śrīmān $ sarvalokapatirbhavaḥ &",
    "GP12lip_1_au:13355": " yasya vai devadevasya % vayaṃ kiṅkaravādinaḥ // LiP_1,102.6 //",
    "GP12lip_1_au:13356": " sa evaṃ parameśānaḥ $ svayaṃ ca varayiṣyati &",
    "GP12lip_1_au:13357": " varade yena sṛṣṭāsi % na vinā yastvayāṃbike // LiP_1,102.7 //",
    "GP12lip_1_au:13358": " vartate nātra saṃdehas $ tava bharttā bhaviṣyati &",
    "GP12lip_1_au:13359": " ityuktvā tāṃ namaskṛtya % muhuḥ samprekṣya pārvatīm // LiP_1,102.8 //",
    "GP12lip_1_au:13360": " gate pitāmahe devo $ bhagavān parameśvaraḥ &",
    "GP12lip_1_au:13361": " jagāmānugrahaṃ kartuṃ % dvijarūpeṇa cāśramam // LiP_1,102.9 //",
    "GP12lip_1_au:13362": " sā ca dṛṣṭvā mahādevaṃ $ dvijarūpeṇa saṃsthitam &",
    "GP12lip_1_au:13363": " pratibhādyaiḥ prabhuṃ jñātvā % nanāma vṛṣabhadhvajam // LiP_1,102.10 //",
    "GP12lip_1_au:13364": " sampūjya varadaṃ devaṃ $ brāhmaṇacchadmanāgatam &",
    "GP12lip_1_au:13365": " tuṣṭāva parameśānaṃ % pārvatī parameśvaram // LiP_1,102.11 //",
    "GP12lip_1_au:13366": " anugṛhya tadā devīm $ uvāca prahasanniva &",
    "GP12lip_1_au:13367": " kuladharmāśrayaṃ rakṣan % bhūdharasya mahātmanaḥ // LiP_1,102.12 //",
    "GP12lip_1_au:13368": " krīḍārthaṃ ca satāṃ madhye $ sarvadevapatirbhavaḥ &",
    "GP12lip_1_au:13369": " svayaṃvare mahādevī % tava divyasuśobhane // LiP_1,102.13 //",
    "GP12lip_1_au:13370": " āsthāya rūpaṃ yatsaumyaṃ $ sameṣye 'haṃ saha tvayā &",
    "GP12lip_1_au:13371": " ityuktvā tāṃ samālokya % devo divyena cakṣuṣā // LiP_1,102.14 //",
    "GP12lip_1_au:13372": " jagāmeṣṭaṃ tadā divyaṃ $ svapuraṃ prayayau ca sā &",
    "GP12lip_1_au:13373": " dṛṣṭvā hṛṣṭastadā devīṃ % menayā tuhinācalaḥ // LiP_1,102.15 //",
    "GP12lip_1_au:13374": " āliṅgyāghrāya sampūjya $ putrīṃ sākṣāttapasvinīm &",
    "GP12lip_1_au:13375": " duhiturdevadevena % na jānannabhimantritam // LiP_1,102.16 //",
    "GP12lip_1_au:13376": " svayaṃvaraṃ tadā devyāḥ $ sarvalokeṣvaghoṣayat &",
    "GP12lip_1_au:13377": " atha brahmā ca bhagavān % viṣṇuḥ sākṣājjanārdanaḥ // LiP_1,102.17 //",
    "GP12lip_1_au:13378": " śakraś ca bhagavān vahnir $ bhāskaro bhaga eva ca &",
    "GP12lip_1_au:13379": " tvaṣṭāryamā vivasvāṃś ca % yamo varuṇa eva ca // LiP_1,102.18 //",
    "GP12lip_1_au:13380": " vāyuḥ somastatheśāno $ rudrāś ca munayas tathā &",
    "GP12lip_1_au:13381": " aśvinau dvādaśādityā % gandharvā garuḍas tathā // LiP_1,102.19 //",
    "GP12lip_1_au:13382": " yakṣāḥ siddhāstathā sādhyā $ daityāḥ kiṃpuruṣoragāḥ &",
    "GP12lip_1_au:13383": " samudrāś ca nadā vedā % mantrāḥ stotrādayaḥ kṣaṇāḥ // LiP_1,102.20 //",
    "GP12lip_1_au:13384": " nāgāś ca parvatāḥ sarve $ yajñāḥ sūryādayo grahāḥ &",
    "GP12lip_1_au:13385": " trayastriṃśacca devānāṃ % trayaś ca triśataṃ tathā // LiP_1,102.21 //",
    "GP12lip_1_au:13386": " trayaś ca trisahasraṃ ca $ tathānye bahavaḥ surā &",
    "GP12lip_1_au:13387": " jagmur girīndraputryāstu % svayaṃvaramanuttamam // LiP_1,102.22 //",
    "GP12lip_1_au:13388": " atha śailasutā devī $ haimamāruhya śobhanam &",
    "GP12lip_1_au:13389": " vimānaṃ sarvatobhadraṃ % sarvaratnair alaṃkṛtam // LiP_1,102.23 //",
    "GP12lip_1_au:13390": " apsarobhiḥ pranṛttābhiḥ $ sarvābharaṇabhūṣitaiḥ &",
    "GP12lip_1_au:13391": " gandharvasiddhairvividhaiḥ % kinnaraiś ca suśobhanaiḥ // LiP_1,102.24 //",
    "GP12lip_1_au:13392": " bandibhiḥ stūyamānā ca $ sthitā śailasutā tadā &",
    "GP12lip_1_au:13393": " sitātapatraṃ ratnāṃśu- % miśritaṃ cāvahattathā // LiP_1,102.25 //",
    "GP12lip_1_au:13394": " mālinī giriputryāstu $ saṃdhyā pūrṇendumaṇḍalam &",
    "GP12lip_1_au:13395": " cāmarāsaktahastābhir % divyastrībhiś ca saṃvṛtā // LiP_1,102.26 //",
    "GP12lip_1_au:13396": " mālāṃ gṛhya jayā tasthau $ suradrumasamudbhavām &",
    "GP12lip_1_au:13397": " vijayā vyajanaṃ gṛhya % sthitā devyāḥ samīpagā // LiP_1,102.27 //",
    "GP12lip_1_au:13398": " mālāṃ pragṛhya devyāṃ tu $ sthitāyāṃ devasaṃsadi &",
    "GP12lip_1_au:13399": " śiśurbhūtvā mahādevaḥ % krīḍārthaṃ vṛṣabhadhvajaḥ // LiP_1,102.28 //",
    "GP12lip_1_au:13400": " utsaṅgatalasaṃsupto $ babhūva bhagavānbhavaḥ &",
    "GP12lip_1_au:13401": " atha dṛṣṭvā śiśuṃ devās % tasyā utsaṃgavarttinam // LiP_1,102.29 //",
    "GP12lip_1_au:13402": " ko 'yam atreti saṃmantrya $ cukṣubhuś ca samāgatāḥ &",
    "GP12lip_1_au:13403": " vajramāhārayattasya % bāhum udyamya vṛtrahā // LiP_1,102.30 //",
    "GP12lip_1_au:13404": " sa bāhurudyamastasya $ tathaiva samupasthitaḥ &",
    "GP12lip_1_au:13405": " stambhitaḥ śiśurūpeṇa % devadevena līlayā // LiP_1,102.31 //",
    "GP12lip_1_au:13406": " vajraṃ kṣeptuṃ na śaśāka $ bāhuṃ cālayituṃ tathā &",
    "GP12lip_1_au:13407": " vahniḥ śaktiṃ tathā kṣeptuṃ % na śaśāka tathā sthitaḥ // LiP_1,102.32 //",
    "GP12lip_1_au:13408": " yamo 'pi daṇḍaṃ khaḍgaṃ ca $ nirṛtirmunipuṅgavāḥ &",
    "GP12lip_1_au:13409": " varuṇo nāgapāśaṃ ca % dhvajayaṣṭiṃ samīraṇaḥ // LiP_1,102.33 //",
    "GP12lip_1_au:13410": " somo gadāṃ dhaneśaś ca $ daṇḍaṃ daṇḍabhṛtāṃ varaḥ &",
    "GP12lip_1_au:13411": " īśānaś ca tathā śūlaṃ % tīvramudyamya saṃsthitaḥ // LiP_1,102.34 //",
    "GP12lip_1_au:13412": " rudrāś ca śūlamādityā $ muśalaṃ vasavas tathā &",
    "GP12lip_1_au:13413": " mudgaraṃ stambhitāḥ sarve % devenāśu divaukasaḥ // LiP_1,102.35 //",
    "GP12lip_1_au:13414": " stambhitā devadevena $ tathānye ca divaukasaḥ &",
    "GP12lip_1_au:13415": " śiraḥ prakampayan viṣṇuś % cakram udyamya saṃsthitaḥ // LiP_1,102.36 //",
    "GP12lip_1_au:13416": " tasyāpi śiraso bālaḥ $ sthiratvaṃ pracakāra ha &",
    "GP12lip_1_au:13417": " cakraṃ kṣeptuṃ na śaśāka % bāhūṃścālayituṃ na ca // LiP_1,102.37 //",
    "GP12lip_1_au:13418": " pūṣā dantān daśan dantair $ bālamaikṣata mohitaḥ &",
    "GP12lip_1_au:13419": " tasyāpi daśanāḥ petur % dṛṣṭamātrasya śaṃbhunā // LiP_1,102.38 //",
    "GP12lip_1_au:13420": " balaṃ tejaś ca yogaṃ ca $ tathaivāstambhayad vibhuḥ &",
    "GP12lip_1_au:13421": " atha teṣu sthiteṣveva % manyumatsu sureṣvapi // LiP_1,102.39 //",
    "GP12lip_1_au:13422": " brahmā paramasaṃvigno $ dhyānamāsthāya śaṅkaram &",
    "GP12lip_1_au:13423": " bubudhe devamīśānam % umotsaṃge tamāsthitam // LiP_1,102.40 //",
    "GP12lip_1_au:13424": " sa buddhvā devamīśānaṃ $ śīghram utthāya vismitaḥ &",
    "GP12lip_1_au:13425": " vavande caraṇau śaṃbhor % astuvacca pitāmahaḥ // LiP_1,102.41 //",
    "GP12lip_1_au:13426": " buddhistvaṃ sarvalokānām $ ahaṅkāras tvam īśvaraḥ &",
    "GP12lip_1_au:13427": " bhūtānāmindriyāṇāṃ ca % tvameveśa pravarttakaḥ // LiP_1,102.42 //",
    "GP12lip_1_au:13428": " tavāhaṃ dakṣiṇāddhastāt $ sṛṣṭaḥ pūrvaṃ purātanaḥ &",
    "GP12lip_1_au:13429": " vāmahastān mahābāho % devo nārāyaṇaḥ prabhuḥ // LiP_1,102.43 //",
    "GP12lip_1_au:13430": " iyaṃ ca prakṛtirdevī $ sadā te sṛṣṭikāraṇa &",
    "GP12lip_1_au:13431": " patnīrūpaṃ samāsthāya % jagatkāraṇamāgatā // LiP_1,102.44 //",
    "GP12lip_1_au:13432": " namastubhyaṃ mahādeva $ mahādevyai namonamaḥ &",
    "GP12lip_1_au:13433": " prasādāttava deveśa % niyogācca mayā prajāḥ // LiP_1,102.45 //",
    "GP12lip_1_au:13434": " devādyāstu imāḥ sṛṣṭā $ mūḍhāstvadyogamohitāḥ &",
    "GP12lip_1_au:13435": " kuru prasādameteṣāṃ % yathāpūrvaṃ bhavantvime // LiP_1,102.46 //",
    "GP12lip_1_au:13436": " sūta uvāca vijñāpyaivaṃ tadā brahmā $ devadevaṃ maheśvaram &",
    "GP12lip_1_au:13437": " saṃstambhitāṃstadā tena % bhagavān āha padmajaḥ // LiP_1,102.47 //",
    "GP12lip_1_au:13438": " mūḍhāstha devatāḥ sarvā $ naiva budhyata śaṅkaram &",
    "GP12lip_1_au:13439": " devadevam ihāyāntaṃ % sarvadevanamaskṛtam // LiP_1,102.48 //",
    "GP12lip_1_au:13440": " gacchadhvaṃ śaraṇaṃ śīghraṃ $ devāḥ śakrapurogamāḥ &",
    "GP12lip_1_au:13441": " sanārāyaṇakāḥ sarve % munibhiḥ śaṅkaraṃ prabhum // LiP_1,102.49 //",
    "GP12lip_1_au:13442": " sārdhaṃ mayaiva deveśaṃ $ paramātmānamīśvaram &",
    "GP12lip_1_au:13443": " anayā haimavatyā ca % prakṛtyā saha sattamam // LiP_1,102.50 //",
    "GP12lip_1_au:13444": " tatra te stambhitāstena $ tathaiva surasattamāḥ &",
    "GP12lip_1_au:13445": " praṇemur manasā sarve % sanārāyaṇakāḥ prabhum // LiP_1,102.51 //",
    "GP12lip_1_au:13446": " atha teṣāṃ prasanno bhūd $ devadevastriyaṃbakaḥ &",
    "GP12lip_1_au:13447": " yathāpūrvaṃ cakārāśu % vacanādbrahmaṇaḥ prabhuḥ // LiP_1,102.52 //",
    "GP12lip_1_au:13448": " tata evaṃ prasanne tu $ sarvadevanivāraṇam &",
    "GP12lip_1_au:13449": " vapuścakāra deveśo % divyaṃ paramamadbhutam // LiP_1,102.53 //",
    "GP12lip_1_au:13450": " tejasā tasya devāste $ sendracandradivākarāḥ &",
    "GP12lip_1_au:13451": " sabrahmakāḥ sasādhyāś ca % sanārāyaṇakās tathā // LiP_1,102.54 //",
    "GP12lip_1_au:13452": " sayamāś ca sarudrāś ca $ cakṣuraprārthayan vibhum &",
    "GP12lip_1_au:13453": " tebhyaś ca paramaṃ cakṣuḥ % sarvadṛṣṭau ca śaktimat // LiP_1,102.55 //",
    "GP12lip_1_au:13454": " dadāvaṃbāpatiḥ śarvo $ bhavānyāś ca calasya ca &",
    "GP12lip_1_au:13455": " labdhvā cakṣustadā devā % indraviṣṇupurogamāḥ // LiP_1,102.56 //",
    "GP12lip_1_au:13456": " sabrahmakaḥ saśakrāś ca $ tamapaśyanmaheśvaram &",
    "GP12lip_1_au:13457": " brahmādyā nemire tūrṇaṃ % bhavānī ca girīśvaraḥ // LiP_1,102.57 //",
    "GP12lip_1_au:13458": " munayaś ca mahādevaṃ $ gaṇeśāḥ śivasaṃmatāḥ &",
    "GP12lip_1_au:13459": " sasarjuḥ puṣpavṛṣṭiṃ ca % khecarāḥ siddhacāraṇāḥ // LiP_1,102.58 //",
    "GP12lip_1_au:13460": " devadundubhayo nedus $ tuṣṭuvurmunayaḥ prabhum &",
    "GP12lip_1_au:13461": " jagurgandharvamukhyāś ca % nanṛtuścāpsarogaṇāḥ // LiP_1,102.59 //",
    "GP12lip_1_au:13462": " mumuhurgaṇapāḥ sarve $ mumodāṃbā ca pārvatī &",
    "GP12lip_1_au:13463": " tasya devī tadā hṛṣṭā % samakṣaṃ tridivaukasām // LiP_1,102.60 //",
    "GP12lip_1_au:13464": " pādayoḥ sthāpayāmāsa $ mālāṃ divyāṃ sugandhinīm &",
    "GP12lip_1_au:13465": " sādhu sādhviti samprocya % tayā tatraiva cārcitam // LiP_1,102.61 //",
    "GP12lip_1_au:13466": " saha devyā namaścakruḥ $ śirobhir bhūtalāśritaiḥ &",
    "GP12lip_1_au:13467": " sarve sabrahmakā devāḥ % sayakṣoragarākṣasāḥ // LiP_1,102.62 //",
    "GP12lip_1_au:13468": " iti śrīliṅgamahāpurāṇe pūrvabhāge umāsvayaṃvaro nāma dvyadhikaśatatamo",
    "GP12lip_1_au:13469": " 'dhyāyaḥ",
    "GP12lip_1_au:13470": " LiP, 1, 103",
    "GP12lip_1_au:13471": " sūta uvāca atha brahmā mahādevam $ abhivandya kṛtāñjaliḥ &",
    "GP12lip_1_au:13472": " udvāhaḥ kriyatāṃ deva % ityuvāca maheśvaram // LiP_1,103.1 //",
    "GP12lip_1_au:13473": " tasya tadvacanaṃ śrutvā $ brahmaṇaḥ parameṣṭhinaḥ &",
    "GP12lip_1_au:13474": " yatheṣṭamiti lokeśaṃ % prāha bhūtapatiḥ prabhuḥ // LiP_1,103.2 //",
    "GP12lip_1_au:13475": " udvāhārthaṃ maheśasya $ tatkṣaṇādeva suvratāḥ &",
    "GP12lip_1_au:13476": " brahmaṇā kalpitaṃ divyaṃ % puraṃ ratnamayaṃ śubham // LiP_1,103.3 //",
    "GP12lip_1_au:13477": " athāditirditiḥ sākṣād $ danuḥ kadruḥ sukālikā &",
    "GP12lip_1_au:13478": " pulomā surasā caiva % siṃhikā vinatā tathā // LiP_1,103.4 //",
    "GP12lip_1_au:13479": " siddhirmāyā kriyā durgā $ devī sākṣātsudhā svadhā &",
    "GP12lip_1_au:13480": " sāvitrī vedamātā ca % rajanī dakṣiṇā dyutiḥ // LiP_1,103.5 //",
    "GP12lip_1_au:13481": " svāhā svāhāmatir buddhir $ ṛddhir vṛddhiḥ sarasvatī &",
    "GP12lip_1_au:13482": " rākā kuhūḥ sinīvālī % devī anumatī tathā // LiP_1,103.6 //",
    "GP12lip_1_au:13483": " dharaṇī dhāraṇī celā $ śacī nārāyaṇī tathā &",
    "GP12lip_1_au:13484": " etāścānyāś ca devānāṃ % mātaraḥ patnayas tathā // LiP_1,103.7 //",
    "GP12lip_1_au:13485": " udvāhaḥ śaṅkarasyeti $ jagmuḥ sarvā mudānvitāḥ &",
    "GP12lip_1_au:13486": " uragā garuḍā yakṣā % gandharvāḥ kinnarā gaṇāḥ // LiP_1,103.8 //",
    "GP12lip_1_au:13487": " sāgarā girayo meghā $ māsāḥ saṃvatsarās tathā &",
    "GP12lip_1_au:13488": " vedā mantrās tathā yajñāḥ % stomā dharmāś ca sarvaśaḥ // LiP_1,103.9 //",
    "GP12lip_1_au:13489": " huṅkāraḥ praṇavaścaiva $ pratihārāḥ sahasraśaḥ &",
    "GP12lip_1_au:13490": " koṭirapsaraso divyās % tāsāṃ ca paricārikāḥ // LiP_1,103.10 //",
    "GP12lip_1_au:13491": " yāś ca sarveṣu dvīpeṣu $ devalokeṣu nimnagāḥ &",
    "GP12lip_1_au:13492": " tāś ca strīvigrahāḥ sarvāḥ % saṃjagmurhṛṣṭamānasāḥ // LiP_1,103.11 //",
    "GP12lip_1_au:13493": " gaṇapāś ca mahābhāgāḥ $ sarvalokanamaskṛtāḥ &",
    "GP12lip_1_au:13494": " udvāhaḥ śaṅkarasyeti % tatrājagmurmudānvitāḥ // LiP_1,103.12 //",
    "GP12lip_1_au:13495": " abhyayuḥ śaṅkhavarṇāś ca $ gaṇakoṭyo gaṇeśvarāḥ &",
    "GP12lip_1_au:13496": " daśabhiḥ kekarākṣaś ca % vidyuto 'ṣṭābhir eva ca // LiP_1,103.13 //",
    "GP12lip_1_au:13497": " catuḥṣaṣṭyā viśākhāś ca $ navabhiḥ pārayātrikaḥ &",
    "GP12lip_1_au:13498": " ṣaḍbhiḥ sarvāntakaḥ śrīmān % tathaiva vikṛtānanaḥ // LiP_1,103.14 //",
    "GP12lip_1_au:13499": " jvālākeśo dvādaśabhiḥ $ koṭibhir gaṇapuṅgavaḥ &",
    "GP12lip_1_au:13500": " saptabhiḥ samadaḥ śrīmān % dundubho 'ṣṭābhir eva ca // LiP_1,103.15 //",
    "GP12lip_1_au:13501": " pañcabhiś ca kapālīśaḥ $ ṣaḍbhiḥ saṃdārakaḥ śubhaḥ &",
    "GP12lip_1_au:13502": " koṭikoṭibhir eveha % gaṇḍakaḥ kuṃbhakas tathā // LiP_1,103.16 //",
    "GP12lip_1_au:13503": " viṣṭambho 'ṣṭābhir eveha $ gaṇapaḥ sarvasattamaḥ &",
    "GP12lip_1_au:13504": " pippalaś ca sahasreṇa % saṃnādaś ca tathā dvijāḥ // LiP_1,103.17 //",
    "GP12lip_1_au:13505": " āveṣṭanas tathāṣṭābhiḥ $ saptabhiścandratāpanaḥ &",
    "GP12lip_1_au:13506": " mahākeśaḥ sahasreṇa % koṭīnāṃ gaṇapo vṛtaḥ // LiP_1,103.18 //",
    "GP12lip_1_au:13507": " kuṇḍī dvādaśabhir vīras $ tathā parvatakaḥ śubhaḥ &",
    "GP12lip_1_au:13508": " kālaś ca kālakaścaiva % mahākālaḥ śatena vai // LiP_1,103.19 //",
    "GP12lip_1_au:13509": " āgnikaḥ śatakoṭyā vai $ koṭyāgnimukha eva ca &",
    "GP12lip_1_au:13510": " ādityamūrdhā koṭyā ca % tathā caiva dhanāvahaḥ // LiP_1,103.20 //",
    "GP12lip_1_au:13511": " saṃnāmaś ca śatenaiva $ kumudaḥ koṭibhis tathā &",
    "GP12lip_1_au:13512": " amoghaḥ kokilaścaiva % koṭikoṭyā sumantrakaḥ // LiP_1,103.21 //",
    "GP12lip_1_au:13513": " kākapāṭo 'paraḥ ṣaṣṭyā $ ṣaṣṭyā saṃtānakaḥ prabhuḥ &",
    "GP12lip_1_au:13514": " mahābalaś ca navabhir % madhupiṅgaś ca piṅgalaḥ // LiP_1,103.22 //",
    "GP12lip_1_au:13515": " nīlo navatyā deveśaḥ $ pūrṇabhadrastathaiva ca &",
    "GP12lip_1_au:13516": " koṭīnāṃ caiva saptatyā % caturvaktro mahābalaḥ // LiP_1,103.23 //",
    "GP12lip_1_au:13517": " koṭikoṭisahasrāṇāṃ $ śatair viṃśatibhir vṛtāḥ &",
    "GP12lip_1_au:13518": " tatrājagmus tathā devās % te sarve śaṅkaraṃ bhavam // LiP_1,103.24 //",
    "GP12lip_1_au:13519": " bhūtakoṭisahasreṇa $ pramathaḥ koṭibhistribhiḥ &",
    "GP12lip_1_au:13520": " vīrabhadraścatuḥṣaṣṭyā % romajāścaiva koṭibhiḥ // LiP_1,103.25 //",
    "GP12lip_1_au:13521": " karaṇaścaiva viṃśatyā $ navatyā kevalaḥ śubhaḥ &",
    "GP12lip_1_au:13522": " pañcākṣaḥ śatamanyuś ca % meghamanyus tathaiva ca // LiP_1,103.26 //",
    "GP12lip_1_au:13523": " kāṣṭhakūṭaś catuḥṣaṣṭyā $ sukeśo vṛṣabhas tathā &",
    "GP12lip_1_au:13524": " virūpākṣaś ca bhagavān % catuḥṣaṣṭyā sanātanaḥ // LiP_1,103.27 //",
    "GP12lip_1_au:13525": " tāluketuḥ ṣaḍāsyaś ca $ pañcāsyaś ca sanātanaḥ &",
    "GP12lip_1_au:13526": " saṃvartakas tathā caitro % lakulīśaḥ svayaṃ prabhuḥ // LiP_1,103.28 //",
    "GP12lip_1_au:13527": " lokāntakaś ca dīptāsyas $ tathā daityāntakaḥ prabhuḥ &",
    "GP12lip_1_au:13528": " mṛtyuhṛt kālahā kālo % mṛtyuñjayakaras tathā // LiP_1,103.29 //",
    "GP12lip_1_au:13529": " viṣādo viṣadaścaiva $ vidyutaḥ kāntakaḥ prabhuḥ &",
    "GP12lip_1_au:13530": " devo bhṛṅgī riṭiḥ śrīmān % devadevapriyas tathā // LiP_1,103.30 //",
    "GP12lip_1_au:13531": " aśanir bhāsakaś caiva $ catuḥṣaṣṭyā sahasrapāt &",
    "GP12lip_1_au:13532": " ete cānye ca gaṇapā % asaṃkhyātā mahābalāḥ // LiP_1,103.31 //",
    "GP12lip_1_au:13533": " sarve sahasrahastāś ca $ jaṭāmukuṭadhāriṇaḥ &",
    "GP12lip_1_au:13534": " candrarekhāvataṃsāś ca % nīlakaṇṭhās trilocanāḥ // LiP_1,103.32 //",
    "GP12lip_1_au:13535": " hārakuṇḍalakeyūra- $ mukuṭādyair alaṃkṛtāḥ &",
    "GP12lip_1_au:13536": " brahmendraviṣṇusaṃkāśā % aṇimādiguṇairvṛtāḥ // LiP_1,103.33 //",
    "GP12lip_1_au:13537": " sūryakoṭipratīkāśās $ tatrājagmurgaṇeśvarāḥ &",
    "GP12lip_1_au:13538": " pātālacāriṇaścaiva % sarvalokanivāsinaḥ // LiP_1,103.34 //",
    "GP12lip_1_au:13539": " tuṃbarurnārado hāhā $ hūhūścaiva tu sāmagāḥ &",
    "GP12lip_1_au:13540": " ratnānyādāya vādyāṃś ca % tatrājagmustadā puram // LiP_1,103.35 //",
    "GP12lip_1_au:13541": " ṛṣayaḥ kṛtsnaśastatra $ devagītāstapodhanāḥ &",
    "GP12lip_1_au:13542": " puṇyān vaivāhikān mantrān % ajapur hṛṣṭamānasāḥ // LiP_1,103.36 //",
    "GP12lip_1_au:13543": " tata evaṃ pravṛtte tu $ sarvataś ca samāgame &",
    "GP12lip_1_au:13544": " girijāṃ tām alaṃkṛtya % svayameva śucismitām // LiP_1,103.37 //",
    "GP12lip_1_au:13545": " puraṃ praveśayāmāsa $ svayam ādāya keśavaḥ &",
    "GP12lip_1_au:13546": " sadasyāha ca deveśaṃ % nārāyaṇamajo harim // LiP_1,103.38 //",
    "GP12lip_1_au:13547": " bhavānagre samutpanno $ bhavānyā saha daivataiḥ &",
    "GP12lip_1_au:13548": " vāmāṅgādasya rudrasya % dakṣiṇāṅgādahaṃ prabho // LiP_1,103.39 //",
    "GP12lip_1_au:13549": " manmūrtistuhinādrīśo $ yajñārthaṃ sṛṣṭa eva hi &",
    "GP12lip_1_au:13550": " eṣā haimavatī jajñe % māyayā parameṣṭhinaḥ // LiP_1,103.40 //",
    "GP12lip_1_au:13551": " śrautasmārtapravṛttyartham $ udvāhārtham ihāgataḥ &",
    "GP12lip_1_au:13552": " ato 'sau jagatāṃ dhātrī % dhātā tava mamāpi ca // LiP_1,103.41 //",
    "GP12lip_1_au:13553": " asya devasya rudrasya $ mūrtibhir vihitaṃ jagat &",
    "GP12lip_1_au:13554": " kṣmābagnikhendusūryātma- % pavanātmā yato bhavaḥ // LiP_1,103.42 //",
    "GP12lip_1_au:13555": " tathāpi tasmai dātavyā $ vacanācca girermama &",
    "GP12lip_1_au:13556": " eṣā hy ajā śuklakṛṣṇā % lohitā prakṛtirbhavān // LiP_1,103.43 //",
    "GP12lip_1_au:13557": " śreyo 'pi śailarājena $ saṃbandho 'yaṃ tavāpi ca &",
    "GP12lip_1_au:13558": " tava pādme samudbhūtaḥ % kalpe nābhyaṃbujādaham // LiP_1,103.44 //",
    "GP12lip_1_au:13559": " madaṃśasyāsya śailasya $ mamāpi ca gururbhavān &",
    "GP12lip_1_au:13560": " sūta uvāca bāḍham ityajam āhāsau % devadevo janārdanaḥ // LiP_1,103.45 //",
    "GP12lip_1_au:13561": " devāś ca munayaḥ sarve $ devadevaś ca śaṅkaraḥ &",
    "GP12lip_1_au:13562": " tataścotthāya vidvānsaḥ % padmanābhaḥ praṇamya tām // LiP_1,103.46 //",
    "GP12lip_1_au:13563": " pādau prakṣālya devasya $ karābhyāṃ kamalekṣaṇaḥ &",
    "GP12lip_1_au:13564": " abhyukṣad ātmano mūrdhni % brahmaṇaś ca gires tathā // LiP_1,103.47 //",
    "GP12lip_1_au:13565": " tvadīyaiṣā vivāhārthaṃ $ menajā hyanujā mama &",
    "GP12lip_1_au:13566": " ityuktvā sodakaṃ dattvā % devīṃ deveśvarāya tām // LiP_1,103.48 //",
    "GP12lip_1_au:13567": " svātmānamapi devāya $ sodakaṃ pradadau hariḥ &",
    "GP12lip_1_au:13568": " atha sarve muniśreṣṭhāḥ % sarvavedārthapāragāḥ // LiP_1,103.49 //",
    "GP12lip_1_au:13569": " ūcurdātā gṛhītā ca $ phalaṃ dravyaṃ vicārataḥ &",
    "GP12lip_1_au:13570": " eṣa devo haro nūnaṃ % māyayā hi tato jagat // LiP_1,103.50 //",
    "GP12lip_1_au:13571": " ityuktvā taṃ praṇemuś ca $ prītikaṇṭakitatvacaḥ &",
    "GP12lip_1_au:13572": " sasṛjuḥ puṣpavarṣāṇi % khecarāḥ siddhacāraṇāḥ // LiP_1,103.51 //",
    "GP12lip_1_au:13573": " devadundubhayo nedur $ nanṛtuścāpsarogaṇāḥ &",
    "GP12lip_1_au:13574": " vedāś ca mūrtimantaste % praṇemustaṃ maheśvaram // LiP_1,103.52 //",
    "GP12lip_1_au:13575": " brahmaṇā munibhiḥ sārdhaṃ $ devadevamumāpatim &",
    "GP12lip_1_au:13576": " devo 'pi devīmālokya % salajjāṃ himaśailajām // LiP_1,103.53 //",
    "GP12lip_1_au:13577": " na tṛpyatyanavadyāṅgī $ sā ca devaṃ vṛṣadhvajam &",
    "GP12lip_1_au:13578": " varado 'smīti taṃ prāha % hariṃ so 'pyāha śaṅkaram // LiP_1,103.54 //",
    "GP12lip_1_au:13579": " tvayi bhaktiḥ prasīdeti $ brahmākhyāṃ ca dadau tu saḥ &",
    "GP12lip_1_au:13580": " tatastu punarevāha % brahmā vijñāpayanprabhum // LiP_1,103.55 //",
    "GP12lip_1_au:13581": " havirjuhomi vahnau tu $ upādhyāyapade sthitaḥ &",
    "GP12lip_1_au:13582": " dadāsi mama yadyājñāṃ % kartavyo hyakṛto vidhiḥ // LiP_1,103.56 //",
    "GP12lip_1_au:13583": " tamāha śaṅkaro devaṃ $ devadevo jagatpatiḥ &",
    "GP12lip_1_au:13584": " yadyadiṣṭaṃ suraśreṣṭha % tatkuruṣva yathepsitam // LiP_1,103.57 //",
    "GP12lip_1_au:13585": " kartāsmi vacanaṃ sarvaṃ $ devadeva pitāmaha &",
    "GP12lip_1_au:13586": " tataḥ praṇamya hṛṣṭātmā % brahmā lokapitāmahaḥ // LiP_1,103.58 //",
    "GP12lip_1_au:13587": " hastaṃ devasya devyāś ca $ yuyoja paramaṃ prabhuḥ &",
    "GP12lip_1_au:13588": " jvalanaś ca svayaṃ tatra % kṛtāñjalirupasthitaḥ // LiP_1,103.59 //",
    "GP12lip_1_au:13589": " śrautairetairmahāmantrair $ mūrtimadbhir upasthitaiḥ &",
    "GP12lip_1_au:13590": " yathoktavidhinā hutvā % lājānapi yathākramam // LiP_1,103.60 //",
    "GP12lip_1_au:13591": " ānītānviṣṇunā viprān $ sampūjya vividhairvaraiḥ &",
    "GP12lip_1_au:13592": " triś ca taṃ jvalanaṃ devaṃ % kārayitvā pradakṣiṇam // LiP_1,103.61 //",
    "GP12lip_1_au:13593": " muktvā hastasamāyogaṃ $ sahitaiḥ sarvadaivataiḥ &",
    "GP12lip_1_au:13594": " suraiś ca mānavaiḥ sarvaiḥ % prahṛṣṭenāntarātmanā // LiP_1,103.62 //",
    "GP12lip_1_au:13595": " nanāma bhagavānbrahmā $ devadevamumāpatim &",
    "GP12lip_1_au:13596": " tataḥ pādyaṃ tayor dattvā % śaṃbhorācamanaṃ tathā // LiP_1,103.63 //",
    "GP12lip_1_au:13597": " madhuparkaṃ tathā gāṃ ca $ praṇamya ca punaḥ śivam &",
    "GP12lip_1_au:13598": " atiṣṭhadbhagavānbrahmā % devairindrapurogamaiḥ // LiP_1,103.64 //",
    "GP12lip_1_au:13599": " bhṛgvādyamunayaḥ sarve $ cākṣataistilataṇḍulaiḥ &",
    "GP12lip_1_au:13600": " sūryādayaḥ samabhyarcya % tuṣṭuvurvṛṣabhadhvajam // LiP_1,103.65 //",
    "GP12lip_1_au:13601": " śivaḥ samāpya devoktaṃ $ vahnimāropya cātmani &",
    "GP12lip_1_au:13602": " tayā samāgato rudraḥ % sarvalokahitāya vai // LiP_1,103.66 //",
    "GP12lip_1_au:13603": " yaḥ paṭhecchṛṇuyādvāpi $ bhavodvāhaṃ śucismitaḥ &",
    "GP12lip_1_au:13604": " śrāvayedvā dvijāñchuddhān % vedavedāṅgapāragān // LiP_1,103.67 //",
    "GP12lip_1_au:13605": " sa labdhvā gāṇapatyaṃ ca $ bhavena saha modate &",
    "GP12lip_1_au:13606": " yatrāyaṃ kīrtyate viprais % tāvadāste tadā bhavaḥ // LiP_1,103.68 //",
    "GP12lip_1_au:13607": " tasmāt sampūjya vidhivat $ kīrtayennānyathā dvijāḥ &",
    "GP12lip_1_au:13608": " udvāhe ca dvijendrāṇāṃ % kṣatriyāṇāṃ dvijottamāḥ // LiP_1,103.69 //",
    "GP12lip_1_au:13609": " kīrtanīyamidaṃ sarvaṃ $ bhavodvāhamanuttamam &",
    "GP12lip_1_au:13610": " kṛtodvāhastadā devyā % haimavatyā vṛṣadhvajaḥ // LiP_1,103.70 //",
    "GP12lip_1_au:13611": " sagaṇo nandinā sārdhaṃ $ sarvadevagaṇairvṛtaḥ &",
    "GP12lip_1_au:13612": " purīṃ vārāṇasīṃ divyām % ājagāma mahādyutiḥ // LiP_1,103.71 //",
    "GP12lip_1_au:13613": " avimukte sukhāsīnaṃ $ praṇamya vṛṣabhadhvajam &",
    "GP12lip_1_au:13614": " apṛcchatkṣetramāhātmyaṃ % bhavānī harṣitānanā // LiP_1,103.72 //",
    "GP12lip_1_au:13615": " athāhārdhendutilakaḥ $ kṣetramāhātmyamuttamam &",
    "GP12lip_1_au:13616": " avimuktasya māhātmyaṃ % vistarācchakyate nahi // LiP_1,103.73 //",
    "GP12lip_1_au:13617": " vaktuṃ mayā sureśāni $ ṛṣisaṃghābhipūjitam &",
    "GP12lip_1_au:13618": " kiṃ mayā varṇyate devī hy % avimuktaphalodayaḥ // LiP_1,103.74 //",
    "GP12lip_1_au:13619": " pāpināṃ yatra muktiḥ syān $ mṛtānām ekajanmanā &",
    "GP12lip_1_au:13620": " anyatra tu kṛtaṃ pāpaṃ % vārāṇasyāṃ vyapohati // LiP_1,103.75 //",
    "GP12lip_1_au:13621": " vārāṇasyāṃ kṛtaṃ pāpaṃ $ paiśācyanarakāvaham &",
    "GP12lip_1_au:13622": " kṛtvā pāpasahasrāṇi % piśācatvaṃ varaṃ nṛṇām // LiP_1,103.76 //",
    "GP12lip_1_au:13623": " na tu śakrasahasratvaṃ $ svarge kāśīpurīṃ vinā &",
    "GP12lip_1_au:13624": " yatra triviṣṭapo devo % yatra viśveśvaro vibhuḥ // LiP_1,103.77 //",
    "GP12lip_1_au:13625": " oṃkāreśaḥ kṛttivāsā $ mṛtānāṃ na punarbhavaḥ &",
    "GP12lip_1_au:13626": " uktvā kṣetrasya māhātmyaṃ % saṃkṣepācchaśiśekharaḥ // LiP_1,103.78 //",
    "GP12lip_1_au:13627": " darśayāmāsa codyānaṃ $ parityajya gaṇeśvarān &",
    "GP12lip_1_au:13628": " tatraiva bhagavān jāto % gajavaktro vināyakaḥ // LiP_1,103.79 //",
    "GP12lip_1_au:13629": " daityānāṃ vighnarūpārtham $ avighnāya divaukasām &",
    "GP12lip_1_au:13630": " etadvaḥ kathitaṃ sarvaṃ % kathāsarvasvamuttamam // LiP_1,103.80 //",
    "GP12lip_1_au:13631": " yathāśrutaṃ mayā sarvaṃ $ prasādādvaḥ suśobhanam // LiP_1,103.81 //",
    "GP12lip_1_au:13632": " iti śrīliṅgamahāpurāṇe pūrvabhāge pārvatīvivāhavarṇanaṃ nāma tryadhikaśatatamo 'dhyāyaḥ",
    "GP12lip_1_au:13633": " LiP, 1, 104",
    "GP12lip_1_au:13634": " ṛṣaya ūcuḥ kathaṃ vināyako jāto $ gajavaktro gaṇeśvaraḥ &",
    "GP12lip_1_au:13635": " kathaṃ prabhāvastasyaivaṃ % sūta vaktumihārhasi // LiP_1,104.1 //",
    "GP12lip_1_au:13636": " sūta uvāca etasminnantare devāḥ $ sendropendrāḥ sametya te &",
    "GP12lip_1_au:13637": " dharmavighnaṃ tadā kartuṃ % daityānāmabhavandvijāḥ // LiP_1,104.2 //",
    "GP12lip_1_au:13638": " asurā yātudhānāś ca $ rākṣasāḥ krūrakarmiṇaḥ &",
    "GP12lip_1_au:13639": " tāmasāś ca tathā cānye % rājasāś ca tathā bhuvi // LiP_1,104.3 //",
    "GP12lip_1_au:13640": " avighnaṃ yajñadānādyaiḥ $ samabhyarcya maheśvaram &",
    "GP12lip_1_au:13641": " brahmāṇaṃ ca hariṃ viprā % labdhepsitavarā yataḥ // LiP_1,104.4 //",
    "GP12lip_1_au:13642": " tato 'smākaṃ suraśreṣṭhāḥ $ sadā vijayasaṃbhavaḥ &",
    "GP12lip_1_au:13643": " teṣāṃ tatastu vighnārtham % avighnāya divaukasām // LiP_1,104.5 //",
    "GP12lip_1_au:13644": " putrārthaṃ caiva nārīṇāṃ $ narāṇāṃ karmasiddhaye &",
    "GP12lip_1_au:13645": " vighneśaṃ śaṅkaraṃ sraṣṭuṃ % gaṇapaṃ stotumarhatha // LiP_1,104.6 //",
    "GP12lip_1_au:13646": " ityuktvānyonyamanaghaṃ $ tuṣṭuvuḥ śivamīśvaram &",
    "GP12lip_1_au:13647": " namaḥ sarvātmane tubhyaṃ % sarvajñāya pinākine // LiP_1,104.7 //",
    "GP12lip_1_au:13648": " anaghāya viriñcāya $ devyāḥ kāryārthadāyine &",
    "GP12lip_1_au:13649": " akāyāyārthakāyāya % hareḥ kāyāpahāriṇe // LiP_1,104.8 //",
    "GP12lip_1_au:13650": " kāyāntasthāmṛtādhāra- $ maṇḍalāvasthitāya te &",
    "GP12lip_1_au:13651": " kṛtādibhedakālāya % kālavegāya te namaḥ // LiP_1,104.9 //",
    "GP12lip_1_au:13652": " kālāgnirudrarūpāya $ dharmādyaṣṭapadāya ca &",
    "GP12lip_1_au:13653": " kālīviśuddhadehāya % kālikākāraṇāya te // LiP_1,104.10 //",
    "GP12lip_1_au:13654": " kālakaṇṭhāya mukhyāya $ vāhanāya varāya te &",
    "GP12lip_1_au:13655": " aṃbikāpataye tubhyaṃ % hiraṇyapataye namaḥ // LiP_1,104.11 //",
    "GP12lip_1_au:13656": " hiraṇyaretase caiva $ namaḥ śarvāya śūline &",
    "GP12lip_1_au:13657": " kapāladaṇḍapāśāsi- % carmāṅkuśadharāya ca // LiP_1,104.12 //",
    "GP12lip_1_au:13658": " pataye haimavatyāś ca $ hemaśuklāya te namaḥ &",
    "GP12lip_1_au:13659": " pītaśuklāya rakṣārthaṃ % surāṇāṃ kṛṣṇavartmane // LiP_1,104.13 //",
    "GP12lip_1_au:13660": " pañcamāya mahāpañca- $ yajñināṃ phaladāya ca &",
    "GP12lip_1_au:13661": " pañcāsyaphaṇihārāya % pañcākṣaramayāya te // LiP_1,104.14 //",
    "GP12lip_1_au:13662": " pañcadhā pañcakaivalya- $ devairarcitamūrtaye &",
    "GP12lip_1_au:13663": " pañcākṣaradṛśe tubhyaṃ % parātparatarāya te // LiP_1,104.15 //",
    "GP12lip_1_au:13664": " ṣoḍaśasvaravajrāṅga- $ vaktrāyākṣayarūpiṇe &",
    "GP12lip_1_au:13665": " kādipañcakahastāya % cādihastāya te namaḥ // LiP_1,104.16 //",
    "GP12lip_1_au:13666": " ṭādipādāya rudrāya $ tādipādāya te namaḥ &",
    "GP12lip_1_au:13667": " pādimeṇḍhrāya yadyaṅga- % dhātusaptakadhāriṇe // LiP_1,104.17 //",
    "GP12lip_1_au:13668": " śāntātmarūpiṇe sākṣāt $ kṣadantakrodhine namaḥ &",
    "GP12lip_1_au:13669": " lavarephahalāṅgāya % niraṅgāya ca te namaḥ // LiP_1,104.18 //",
    "GP12lip_1_au:13670": " sarveṣām eva bhūtānāṃ $ hṛdi niḥsvanakāriṇe &",
    "GP12lip_1_au:13671": " bhruvor ante sadā sadbhir % dṛṣṭāyātyantabhānave // LiP_1,104.19 //",
    "GP12lip_1_au:13672": " bhānusomāgninetrāya $ paramātmasvarūpiṇe &",
    "GP12lip_1_au:13673": " guṇatrayoparisthāya % tīrthapādāya te namaḥ // LiP_1,104.20 //",
    "GP12lip_1_au:13674": " tīrthatattvāya sārāya $ tasmādapi parāya te &",
    "GP12lip_1_au:13675": " ṛgyajuḥsāmavedāya % oṃkārāya namo namaḥ // LiP_1,104.21 //",
    "GP12lip_1_au:13676": " oṅkāre trividhaṃ rūpam $ āsthāyoparivāsine &",
    "GP12lip_1_au:13677": " pītāya kṛṣṇavarṇāya % raktāyātyantatejase // LiP_1,104.22 //",
    "GP12lip_1_au:13678": " sthānapañcakasaṃsthāya $ pañcadhāṇḍabahiḥ kramāt &",
    "GP12lip_1_au:13679": " brahmaṇe viṣṇave tubhyaṃ % kumārāya namonamaḥ // LiP_1,104.23 //",
    "GP12lip_1_au:13680": " aṃbāyāḥ parameśāya $ sarvoparicarāya te &",
    "GP12lip_1_au:13681": " mūlasūkṣmasvarūpāya % sthūlasūkṣmāya te namaḥ // LiP_1,104.24 //",
    "GP12lip_1_au:13682": " sarvasaṃkalpaśūnyāya $ sarvasmādrakṣitāya te &",
    "GP12lip_1_au:13683": " ādimadhyāntaśūnyāya % citsaṃsthāya namonamaḥ // LiP_1,104.25 //",
    "GP12lip_1_au:13684": " yamāgnivāyurudrāṃbu- $ somaśakraniśācaraiḥ &",
    "GP12lip_1_au:13685": " diṅmukhe diṅmukhe nityaṃ % sagaṇaiḥ pūjitāya te // LiP_1,104.26 //",
    "GP12lip_1_au:13686": " sarveṣu sarvadā sarva- $ mārge sampūjitāya te &",
    "GP12lip_1_au:13687": " rudrāya rudranīlāya % kadrudrāya pracetase \\",
    "GP12lip_1_au:13688": " maheśvarāya dhīrāya namaḥ sākṣācchivāya te // LiP_1,104.27 //",
    "GP12lip_1_au:13689": " atha śṛṇu bhagavan stavacchalena kathitamajendramukhaiḥ surāsureśaiḥ /*",
    "GP12lip_1_au:13690": " makhamadanayamāgnidakṣayajñakṣapaṇavicitraviceṣṭitaṃ kṣamasva //",
    "GP12lip_1_au:13691": " sūta uvāca yaḥ paṭhettu stavaṃ bhaktyā $ śakrāgnipramukhaiḥ suraiḥ &",
    "GP12lip_1_au:13692": " kīrtitaṃ śrāvayedvidvān % sa yāti paramāṃ gatim // LiP_1,104.29 //",
    "GP12lip_1_au:13693": " iti śrīliṅgamahāpurāṇe pūrvabhāge devastutirnāma caturadhikaśatatamo 'dhyāyaḥ",
    "GP12lip_1_au:13694": " LiP, 1, 105",
    "GP12lip_1_au:13695": " sūta uvāca yadā sthitāḥ sureśvarāḥ $ praṇamya caivamīśvaram &",
    "GP12lip_1_au:13696": " tadāṃbikāpatir bhavaḥ % pinākadhṛṅ maheśvaraḥ // LiP_1,105.1 //",
    "GP12lip_1_au:13697": " dadau nirīkṣaṇaṃ kṣaṇād $ bhavaḥ sa tānsurottamān &",
    "GP12lip_1_au:13698": " praṇemurādarāddharaṃ % surā mudārdralocanāḥ // LiP_1,105.2 //",
    "GP12lip_1_au:13699": " bhavaḥ sudhāmṛtopamair $ nirīkṣaṇairnirīkṣaṇāt &",
    "GP12lip_1_au:13700": " tadāha bhadramastu vaḥ % sureśvarān maheśvaraḥ // LiP_1,105.3 //",
    "GP12lip_1_au:13701": " varārthamīśa vīkṣyate $ surā gṛhaṃ gatāstvime &",
    "GP12lip_1_au:13702": " praṇamya cāha vākpatiḥ % patiṃ nirīkṣya nirbhayaḥ // LiP_1,105.4 //",
    "GP12lip_1_au:13703": " suretarādibhiḥ sadā hy $ avighnamarthito bhavān &",
    "GP12lip_1_au:13704": " samastakarmasiddhaye % surāpakārakāribhiḥ // LiP_1,105.5 //",
    "GP12lip_1_au:13705": " tataḥ prasīdatād bhavān $ suvighnakarmakāraṇam &",
    "GP12lip_1_au:13706": " surāpakārakāriṇām % ihaiṣa eva no varaḥ // LiP_1,105.6 //",
    "GP12lip_1_au:13707": " tatastadā niśamya vai $ pinākadhṛk sureśvaraḥ &",
    "GP12lip_1_au:13708": " gaṇeśvaraṃ sureśvaraṃ % vapurdadhāra saḥ śivaḥ // LiP_1,105.7 //",
    "GP12lip_1_au:13709": " gaṇeśvarāś ca tuṣṭuvuḥ $ sureśvarā maheśvaram &",
    "GP12lip_1_au:13710": " samastalokasaṃbhavaṃ % bhavārttihāriṇaṃ śubham // LiP_1,105.8 //",
    "GP12lip_1_au:13711": " ibhānanāśritaṃ varaṃ $ triśūlapāśadhāriṇam &",
    "GP12lip_1_au:13712": " samastalokasaṃbhavaṃ % gajānanaṃ tadāṃbikā // LiP_1,105.9 //",
    "GP12lip_1_au:13713": " daduḥ puṣpavarṣaṃ hi siddhā munīndrās $ tathā khecarā devasaṃghāstadānīm &",
    "GP12lip_1_au:13714": " tadā tuṣṭuvuścaikadantaṃ sureśāḥ % praṇemurgaṇeśaṃ maheśaṃ vitandrāḥ //",
    "GP12lip_1_au:13715": " tadā tayorvinirgataḥ $ subhairavaḥ sa mūrtimān &",
    "GP12lip_1_au:13716": " sthito nanarta bālakaḥ % samastamaṅgalālayaḥ // LiP_1,105.11 //",
    "GP12lip_1_au:13717": " vicitravastrabhūṣaṇair $ alaṃkṛto gajānanaḥ &",
    "GP12lip_1_au:13718": " maheśvarasya putrako % 'bhivandya tātam ambikām // LiP_1,105.12 //",
    "GP12lip_1_au:13719": " jātamātraṃ sutaṃ dṛṣṭvā $ cakāra bhagavānbhavaḥ &",
    "GP12lip_1_au:13720": " gajānanāya kṛtyāṃstu % sarvānsarveśvaraḥ svayam // LiP_1,105.13 //",
    "GP12lip_1_au:13721": " ādāya ca karābhyāṃ ca $ susukhābhyāṃ bhavaḥ svayam &",
    "GP12lip_1_au:13722": " āliṅgyāghrāya mūrdhānaṃ % mahādevo jagadguruḥ // LiP_1,105.14 //",
    "GP12lip_1_au:13723": " tavāvatāro daityānāṃ $ vināśāya mamātmaja &",
    "GP12lip_1_au:13724": " devānāmupakārārthaṃ % dvijānāṃ brahmavādinām // LiP_1,105.15 //",
    "GP12lip_1_au:13725": " yajñaś ca dakṣiṇāhīnaḥ $ kṛto yena mahītale &",
    "GP12lip_1_au:13726": " tasya dharmasya vighnaṃ ca % kuru svargapathe sthitaḥ // LiP_1,105.16 //",
    "GP12lip_1_au:13727": " adhyāpanaṃ cādhyayanaṃ $ vyākhyānaṃ karma eva ca &",
    "GP12lip_1_au:13728": " yo 'nyāyataḥ karotyasmin % tasya prāṇānsadā hara // LiP_1,105.17 //",
    "GP12lip_1_au:13729": " varṇāccyutānāṃ nārīṇāṃ $ narāṇāṃ narapuṅgava &",
    "GP12lip_1_au:13730": " svadharmarahitānāṃ ca % prāṇānapahara prabho // LiP_1,105.18 //",
    "GP12lip_1_au:13731": " yāḥ striyastvāṃ sadā kālaṃ $ puruṣāś ca vināyaka &",
    "GP12lip_1_au:13732": " yajanti tāsāṃ teṣāṃ ca % tvatsāmyaṃ dātumarhasi // LiP_1,105.19 //",
    "GP12lip_1_au:13733": " tvaṃ bhaktān sarvayatnena $ rakṣa bālagaṇeśvara &",
    "GP12lip_1_au:13734": " yauvanasthāṃś ca vṛddhāṃś ca % ihāmutra ca pūjitaḥ // LiP_1,105.20 //",
    "GP12lip_1_au:13735": " jagattraye 'tra sarvatra $ tvaṃ hi vighnagaṇeśvaraḥ &",
    "GP12lip_1_au:13736": " saṃpūjyo vandanīyaś ca % bhaviṣyasi na saṃśayaḥ // LiP_1,105.21 //",
    "GP12lip_1_au:13737": " māṃ ca nārāyaṇaṃ vāpi $ brahmāṇam api putraka &",
    "GP12lip_1_au:13738": " yajanti yajñairvā viprair % agre pūjyo bhaviṣyasi // LiP_1,105.22 //",
    "GP12lip_1_au:13739": " tvām anabhyarcya kalyāṇaṃ $ śrautaṃ smārtaṃ ca laukikam &",
    "GP12lip_1_au:13740": " kurute tasya kalyāṇam % akalyāṇaṃ bhaviṣyati // LiP_1,105.23 //",
    "GP12lip_1_au:13741": " brāhmaṇaiḥ kṣatriyairvaiśyaiḥ $ śūdraiścaiva gajānana &",
    "GP12lip_1_au:13742": " sampūjya sarvasiddhyarthaṃ % bhakṣyabhojyādibhiḥ śubhaiḥ // LiP_1,105.24",
    "GP12lip_1_au:13743": " tvāṃ gandhapuṣpadhūpādyair $ anabhyarcya jagattraye &",
    "GP12lip_1_au:13744": " devairapi tathānyaiś ca % labdhavyaṃ nāsti kutracit // LiP_1,105.25 //",
    "GP12lip_1_au:13745": " abhyarcayanti ye lokā $ mānavāstu vināyakam &",
    "GP12lip_1_au:13746": " te cārcanīyāḥ śakrādyair % bhaviṣyanti na saṃśayaḥ // LiP_1,105.26 //",
    "GP12lip_1_au:13747": " ajaṃ hariṃ ca māṃ vāpi $ śakramanyānsurānapi &",
    "GP12lip_1_au:13748": " vighnair bādhayasi tvāṃ cen % nārcayanti phalārthinaḥ // LiP_1,105.27 //",
    "GP12lip_1_au:13749": " sasarja ca tadā vighna- $ gaṇaṃ gaṇapatiḥ prabhuḥ &",
    "GP12lip_1_au:13750": " gaṇaiḥ sārdhaṃ namaskṛtvāpy % atiṣṭhattasya cāgrataḥ // LiP_1,105.28 //",
    "GP12lip_1_au:13751": " tadā prabhṛti loke 'smin $ pūjayanti gaṇeśvaram &",
    "GP12lip_1_au:13752": " daityānāṃ dharmavighnaṃ ca % cakārāsau gaṇeśvaraḥ // LiP_1,105.29 //",
    "GP12lip_1_au:13753": " etadvaḥ kathitaṃ sarvaṃ $ skandāgrajasamudbhavam &",
    "GP12lip_1_au:13754": " yaḥ paṭhecchṛṇuyādvāpi % śrāvayedvā sukhībhavet // LiP_1,105.30 //",
    "GP12lip_1_au:13755": " iti śrīliṅgamahāpurāṇe pūrvabhāge vināyakotpattirnāma pañcādhikaśatatamo 'dhyāyaḥ",
    "GP12lip_1_au:13756": " LiP, 1, 106",
    "GP12lip_1_au:13757": " ṛṣaya ūcuḥ nṛtyārambhaḥ kathaṃ śaṃbhoḥ $ kimarthaṃ vā yathātatham &",
    "GP12lip_1_au:13758": " vaktumarhasi cāsmākaṃ % śrutaḥ skandāgrajodbhavaḥ // LiP_1,106.1 //",
    "GP12lip_1_au:13759": " sūta uvāca dāruko 'surasambhūtas $ tapasā labdhavikramaḥ &",
    "GP12lip_1_au:13760": " sūdayāmāsa kālāgnir % iva devāndvijottamān // LiP_1,106.2 //",
    "GP12lip_1_au:13761": " dārukeṇa tadā devās $ tāḍitāḥ pīḍitā bhṛśam &",
    "GP12lip_1_au:13762": " brahmāṇaṃ ca tatheśānaṃ % kumāraṃ viṣṇumeva ca // LiP_1,106.3 //",
    "GP12lip_1_au:13763": " yamamindramanuprāpya $ strīvadhya iti cāsuraḥ &",
    "GP12lip_1_au:13764": " strīrūpadhāribhiḥ stutyair % brahmādyairyudhi saṃsthitaiḥ // LiP_1,106.4",
    "GP12lip_1_au:13765": " bādhitāstena te sarve $ brahmāṇaṃ prāpya vai dvijāḥ &",
    "GP12lip_1_au:13766": " vijñāpya tasmai tatsarvaṃ % tena sārdhamumāpatim // LiP_1,106.5 //",
    "GP12lip_1_au:13767": " samprāpya tuṣṭuvuḥ sarve $ pitāmahapurogamāḥ &",
    "GP12lip_1_au:13768": " brahmā prāpya ca deveśaṃ % praṇamya bahudhā nataḥ // LiP_1,106.6 //",
    "GP12lip_1_au:13769": " dāruṇo bhagavāndāruḥ $ pūrvaṃ tena vinirjitāḥ &",
    "GP12lip_1_au:13770": " nihatya dārukaṃ daityaṃ % strīvadhyaṃ trātumarhasi // LiP_1,106.7 //",
    "GP12lip_1_au:13771": " vijñaptiṃ brahmaṇaḥ śrutvā $ bhagavān bhaganetrahā &",
    "GP12lip_1_au:13772": " devīmuvāca deveśo % girijāṃ prahasanniva // LiP_1,106.8 //",
    "GP12lip_1_au:13773": " bhavatīṃ prārthayāmyadya $ hitāya jagatāṃ śubhe &",
    "GP12lip_1_au:13774": " vadhārthaṃ dārukasyāsya % strīvadhyasya varānane // LiP_1,106.9 //",
    "GP12lip_1_au:13775": " atha sā tasya vacanaṃ $ niśamya jagato 'raṇiḥ &",
    "GP12lip_1_au:13776": " viveśa dehe devasya % deveśī janmatatparā // LiP_1,106.10 //",
    "GP12lip_1_au:13777": " ekenāṃśena deveśaṃ $ praviṣṭā devasattamam &",
    "GP12lip_1_au:13778": " na viveda tadā brahmā % devāścendrapurogamāḥ // LiP_1,106.11 //",
    "GP12lip_1_au:13779": " girijāṃ pūrvavacchaṃbhor $ dṛṣṭvā pārśvasthitāṃ śubhām &",
    "GP12lip_1_au:13780": " māyayā mohitastasyāḥ % sarvajño 'pi caturmukhaḥ // LiP_1,106.12 //",
    "GP12lip_1_au:13781": " sā praviṣṭā tanuṃ tasya $ devadevasya pārvatī &",
    "GP12lip_1_au:13782": " kaṇṭhasthena viṣeṇāsya % tanuṃ cakre tadātmanaḥ // LiP_1,106.13 //",
    "GP12lip_1_au:13783": " tāṃ ca jñātvā tathābhūtāṃ $ tṛtīyenekṣaṇena vai &",
    "GP12lip_1_au:13784": " sasarja kālīṃ kāmāriḥ % kālakaṇṭhīṃ kapardinīm // LiP_1,106.14 //",
    "GP12lip_1_au:13785": " jātā yadā kālimakālakaṇṭhī $ jātā tadānīṃ vipulā jayaśrīḥ &",
    "GP12lip_1_au:13786": " devetarāṇāmajayastvasiddhyā % tuṣṭirbhavānyāḥ parameśvarasya //",
    "GP12lip_1_au:13787": " jātāṃ tadānīṃ surasiddhasaṃghā $ dṛṣṭvā bhayād dudruvur agnikalpām &",
    "GP12lip_1_au:13788": " kālīṃ garālaṃkṛtakālakaṇṭhīm % upendrapadmodbhavaśakramukhyāḥ //",
    "GP12lip_1_au:13789": " tathaiva jātaṃ nayanaṃ lalāṭe $ sitāṃśulekhā ca śirasyudagrā &",
    "GP12lip_1_au:13790": " kaṇṭhe karālaṃ niśitaṃ triśūlaṃ % kare karālaṃ ca vibhūṣaṇāni //",
    "GP12lip_1_au:13791": " sārdhaṃ divyāṃbarā devyāḥ $ sarvābharaṇabhūṣitāḥ &",
    "GP12lip_1_au:13792": " siddhendrasiddhāś ca tathā % piśācā jajñire punaḥ // LiP_1,106.18 //",
    "GP12lip_1_au:13793": " ājñayā dārukaṃ tasyāḥ $ pārvatyāḥ parameśvarī &",
    "GP12lip_1_au:13794": " dānavaṃ sūdayāmāsa % sūdayantaṃ surādhipān // LiP_1,106.19 //",
    "GP12lip_1_au:13795": " saṃraṃbhātiprasaṃgād vai $ tasyāḥ sarvamidaṃ jagat &",
    "GP12lip_1_au:13796": " krodhāgninā ca viprendrāḥ % saṃbabhūva tadāturam // LiP_1,106.20 //",
    "GP12lip_1_au:13797": " bhavo 'pi bālarūpeṇa $ śmaśāne pretasaṃkule &",
    "GP12lip_1_au:13798": " ruroda māyayā tasyāḥ % krodhāgniṃ pātum īśvaraḥ // LiP_1,106.21 //",
    "GP12lip_1_au:13799": " taṃ dṛṣṭvā bālamīśānaṃ $ māyayā tasya mohitā &",
    "GP12lip_1_au:13800": " utthāpyāghrāya vakṣojaṃ % stanaṃ sā pradadau dvijāḥ // LiP_1,106.22 //",
    "GP12lip_1_au:13801": " stanajena tadā sārdhaṃ $ kopamasyāḥ papau punaḥ &",
    "GP12lip_1_au:13802": " krodhenānena vai bālaḥ % kṣetrāṇāṃ rakṣako 'bhavat // LiP_1,106.23 //",
    "GP12lip_1_au:13803": " mūrtayo 'ṣṭau ca tasyāpi $ kṣetrapālasya dhīmataḥ &",
    "GP12lip_1_au:13804": " evaṃ vai tena bālena % kṛtā sā krodhamūrchitā // LiP_1,106.24 //",
    "GP12lip_1_au:13805": " kṛtamasyāḥ prasādārthaṃ $ devadevena tāṇḍavam &",
    "GP12lip_1_au:13806": " saṃdhyāyāṃ sarvabhūtendraiḥ % pretaiḥ prītena śūlinā // LiP_1,106.25 //",
    "GP12lip_1_au:13807": " pītvā nṛtyāmṛtaṃ śaṃbhor $ ākaṇṭhaṃ parameśvarī &",
    "GP12lip_1_au:13808": " nanarta sā ca yoginyaḥ % pretasthāne yathāsukham // LiP_1,106.26 //",
    "GP12lip_1_au:13809": " tatra sabrahmakā devāḥ $ sendropendrāḥ samantataḥ &",
    "GP12lip_1_au:13810": " praṇemustuṣṭuvuḥ kālīṃ % punardevīṃ ca pārvatīm // LiP_1,106.27 //",
    "GP12lip_1_au:13811": " evaṃ saṃkṣepataḥ proktaṃ $ tāṇḍavaṃ śūlinaḥ prabhoḥ &",
    "GP12lip_1_au:13812": " yogānandena ca vibhos % tāṇḍavaṃ ceti cāpare // LiP_1,106.28 //",
    "GP12lip_1_au:13813": " iti śrīliṅgamahāpurāṇe pūrvabhāge śivatāṇḍavakathanaṃ nāma ṣaḍadhikaśatatamo 'dhyāyaḥ",
    "GP12lip_1_au:13814": " LiP, 1, 107",
    "GP12lip_1_au:13815": " ṛṣaya ūcuḥ puropamanyunā sūta $ gāṇapatyaṃ maheśvarāt &",
    "GP12lip_1_au:13816": " kṣīrārṇavaḥ kathaṃ labdho % vaktumarhasi sāṃpratam // LiP_1,107.1 //",
    "GP12lip_1_au:13817": " sūta uvāca evaṃ kālīm upālabhya $ gate deve triyaṃbake &",
    "GP12lip_1_au:13818": " upamanyuḥ samabhyarcya % tapasā labdhavānphalam // LiP_1,107.2 //",
    "GP12lip_1_au:13819": " upamanyuriti khyāto $ muniś ca dvijasattamāḥ &",
    "GP12lip_1_au:13820": " kumāra iva tejasvī % krīḍamāno yadṛcchayā // LiP_1,107.3 //",
    "GP12lip_1_au:13821": " kadācit kṣīram alpaṃ ca $ pītavān mātulāśrame &",
    "GP12lip_1_au:13822": " īrṣyayā mātulasuto hy % apibat kṣīram uttamam // LiP_1,107.4 //",
    "GP12lip_1_au:13823": " pītvā sthitaṃ yathākāmaṃ $ dṛṣṭvā provāca mātaram &",
    "GP12lip_1_au:13824": " mātarmātarmahābhāge % mama dehi tapasvini // LiP_1,107.5 //",
    "GP12lip_1_au:13825": " gavyaṃ kṣīram atisvādu $ nālpamuṣṇaṃ namāmyaham &",
    "GP12lip_1_au:13826": " sūta uvāca upalālitaivaṃ putreṇa % putram āliṅgya sādaram // LiP_1,107.6 //",
    "GP12lip_1_au:13827": " duḥkhitā vilalāpārtā $ smṛtvā nairdhanyamātmanaḥ &",
    "GP12lip_1_au:13828": " smṛtvā smṛtvā punaḥ kṣīram % upamanyurapi dvijāḥ \\",
    "GP12lip_1_au:13829": " dehi dehīti tāmāha rodamāno mahādyutiḥ // LiP_1,107.7 //",
    "GP12lip_1_au:13830": " uñchavṛttyārjitān bījān $ svayaṃ piṣṭvā ca sā tadā &",
    "GP12lip_1_au:13831": " bījapiṣṭaṃ tadāloḍya % toyena kalabhāṣiṇī // LiP_1,107.8 //",
    "GP12lip_1_au:13832": " aihyehi mama putreti $ sāmapūrvaṃ tataḥ sutam &",
    "GP12lip_1_au:13833": " āliṅgyādāya duḥkhārtā % pradadau kṛtrimaṃ payaḥ // LiP_1,107.9 //",
    "GP12lip_1_au:13834": " pītvā ca kṛtrimaṃ kṣīraṃ $ mātrā dattaṃ dvijottamāḥ &",
    "GP12lip_1_au:13835": " naitatkṣīramiti prāha % mātaraṃ cātivihvalaḥ // LiP_1,107.10 //",
    "GP12lip_1_au:13836": " duḥkhitā sā tadā prāha $ samprekṣyāghrāya mūrdhani &",
    "GP12lip_1_au:13837": " saṃmārjya netre putrasya % karābhyāṃ kamalāyate // LiP_1,107.11 //",
    "GP12lip_1_au:13838": " taṭinī ratnapūrṇāste $ svargapātālagocarāḥ &",
    "GP12lip_1_au:13839": " bhāgyahīnā na paśyanti % bhaktihīnāś ca ye śive // LiP_1,107.12 //",
    "GP12lip_1_au:13840": " rājyaṃ svargaṃ ca mokṣaṃ ca $ bhojanaṃ kṣīrasaṃbhavam &",
    "GP12lip_1_au:13841": " na labhante priyāṇyeṣāṃ % no tuṣyati sadā bhavaḥ // LiP_1,107.13 //",
    "GP12lip_1_au:13842": " bhavaprasādajaṃ sarvaṃ $ nānyadevaprasādajam &",
    "GP12lip_1_au:13843": " anyadeveṣu niratā % duḥkhārtā vibhramanti ca // LiP_1,107.14 //",
    "GP12lip_1_au:13844": " kṣīraṃ tatra kuto 'smākaṃ $ mahādevo na pūjitaḥ &",
    "GP12lip_1_au:13845": " pūrvajanmani yaddattaṃ % śivamudyamya vai suta // LiP_1,107.15 //",
    "GP12lip_1_au:13846": " tadeva labhyaṃ nānyattu $ viṣṇumudyamya vā prabhum &",
    "GP12lip_1_au:13847": " niśamya vacanaṃ mātur % upamanyurmahādyutiḥ // LiP_1,107.16 //",
    "GP12lip_1_au:13848": " bālo 'pi mātaraṃ prāha $ praṇipatya tapasvinīm &",
    "GP12lip_1_au:13849": " tyaja śokaṃ mahābhāge % mahādevo 'sti cetkvacit // LiP_1,107.17 //",
    "GP12lip_1_au:13850": " cirādvā hyacirādvāpi $ kṣīrodaṃ sādhayāmyaham &",
    "GP12lip_1_au:13851": " sūta uvāca tāṃ praṇamyaivamuktvā sa % tapaḥ kartuṃ pracakrame // LiP_1,107.18 //",
    "GP12lip_1_au:13852": " tamāha mātā suśubhaṃ $ kurviti sutarāṃ sutam &",
    "GP12lip_1_au:13853": " anujñātastayā tatra % tapastepe sudustaram // LiP_1,107.19 //",
    "GP12lip_1_au:13854": " himavatparvataṃ prāpya $ vāyubhakṣaḥ samāhitaḥ &",
    "GP12lip_1_au:13855": " tapasā tasya viprasya % vidhūpitamabhūjjagat // LiP_1,107.20 //",
    "GP12lip_1_au:13856": " praṇamyāhustu tatsarve $ haraye devasattamāḥ &",
    "GP12lip_1_au:13857": " śrutvā teṣāṃ tadā vākyaṃ % bhagavānpuruṣottamaḥ // LiP_1,107.21 //",
    "GP12lip_1_au:13858": " kimidaṃ tviti saṃcintya $ jñātvā tatkāraṇaṃ ca saḥ &",
    "GP12lip_1_au:13859": " jagāma mandaraṃ tūrṇaṃ % maheśvaradidṛkṣayā // LiP_1,107.22 //",
    "GP12lip_1_au:13860": " dṛṣṭvā devaṃ praṇamyaivaṃ $ provācedaṃ kṛtāñjaliḥ &",
    "GP12lip_1_au:13861": " bhagavan brāhmaṇaḥ kaścid % upamanyuritiśrutaḥ // LiP_1,107.23 //",
    "GP12lip_1_au:13862": " kṣīrārthamadahatsarvaṃ $ tapasā taṃ nivāraya &",
    "GP12lip_1_au:13863": " etasminnantare devaḥ % pinākī parameśvaraḥ \\",
    "GP12lip_1_au:13864": " śakrarūpaṃ samāsthāya gantuṃ cakre matiṃ tadā // LiP_1,107.24 //",
    "GP12lip_1_au:13865": " atha jagāma munestu tapovanaṃ $ gajavareṇa sitena sadāśivaḥ &",
    "GP12lip_1_au:13866": " saha surāsurasiddhamahoragair % amararājatanuṃ svayamāsthitaḥ //",
    "GP12lip_1_au:13867": " sahaiva cāruhya tadā dvipaṃ taṃ pragṛhya vālavyajanaṃ vivasvān /*",
    "GP12lip_1_au:13868": " vāmena śacyā sahitaṃ surendraṃ kareṇa cānyena sitātapatram // LiP_1,107.26",
    "GP12lip_1_au:13869": " rarāja bhagavān somaḥ $ śakrarūpī sadāśivaḥ &",
    "GP12lip_1_au:13870": " sitātapatreṇa yathā % candrabiṃbena mandaraḥ // LiP_1,107.27 //",
    "GP12lip_1_au:13871": " āsthāyaivaṃ hi śakrasya $ svarūpaṃ parameśvaraḥ &",
    "GP12lip_1_au:13872": " jagāmānugrahaṃ kartum % upamanyos tadāśramam // LiP_1,107.28 //",
    "GP12lip_1_au:13873": " taṃ dṛṣṭvā parameśānaṃ $ śakrarūpadharaṃ śivam &",
    "GP12lip_1_au:13874": " praṇamya śirasā prāha % munirmunivarāḥ svayam // LiP_1,107.29 //",
    "GP12lip_1_au:13875": " pāvitaścāśramaścāyaṃ $ mama deveśvaraḥ svayam &",
    "GP12lip_1_au:13876": " prāptaḥ śakro jagannātho % bhagavānbhānunā prabhuḥ // LiP_1,107.30 //",
    "GP12lip_1_au:13877": " evamuktvā sthitaṃ vīkṣya $ kṛtāñjalipuṭaṃ dvijam &",
    "GP12lip_1_au:13878": " prāha gaṃbhīrayā vācā % śakrarūpadharo haraḥ // LiP_1,107.31 //",
    "GP12lip_1_au:13879": " tuṣṭo 'smi te varaṃ brūhi $ tapasānena suvrata &",
    "GP12lip_1_au:13880": " dadāmi cepsitān sarvān % dhaumyāgraja mahāmate // LiP_1,107.32 //",
    "GP12lip_1_au:13881": " evamuktastadā tena $ śakreṇa munisattamaḥ &",
    "GP12lip_1_au:13882": " varayāmi śive bhaktim % ityuvāca kṛtāñjaliḥ // LiP_1,107.33 //",
    "GP12lip_1_au:13883": " tato niśamya vacanaṃ $ muneḥ kupitavatprabhuḥ &",
    "GP12lip_1_au:13884": " prāha savyagramīśānaḥ % śakrarūpadharaḥ svayam // LiP_1,107.34 //",
    "GP12lip_1_au:13885": " māṃ na jānāsi devarṣe $ devarājānamīśvaram &",
    "GP12lip_1_au:13886": " trailokyādhipatiṃ śakraṃ % sarvadevanamaskṛtam // LiP_1,107.35 //",
    "GP12lip_1_au:13887": " madbhakto bhava viprarṣe $ māmevārcaya sarvadā &",
    "GP12lip_1_au:13888": " dadāmi sarvaṃ bhadraṃ te % tyaja rudraṃ ca nirguṇam // LiP_1,107.36 //",
    "GP12lip_1_au:13889": " tataḥ śakrasya vacanaṃ $ śrutvā śrotravidāraṇam &",
    "GP12lip_1_au:13890": " upamanyuridaṃ prāha % japan pañcākṣaraṃ śubham // LiP_1,107.37 //",
    "GP12lip_1_au:13891": " manye śakrasya rūpeṇa $ nūnam atrāgataḥ svayam &",
    "GP12lip_1_au:13892": " kartuṃ daityādhamaḥ kaścid % dharmavighnaṃ ca nānyathā // LiP_1,107.38 //",
    "GP12lip_1_au:13893": " tvayaiva kathitaṃ sarvaṃ $ bhavanindāratena vai &",
    "GP12lip_1_au:13894": " prasaṃgāddevadevasya % nirguṇatvaṃ mahātmanaḥ // LiP_1,107.39 //",
    "GP12lip_1_au:13895": " bahunātra kimuktena $ mayādyānumitaṃ mahat &",
    "GP12lip_1_au:13896": " bhavāntarakṛtaṃ pāpaṃ % śrutā nindā bhavasya tu // LiP_1,107.40 //",
    "GP12lip_1_au:13897": " śrutvā nindāṃ bhavasyātha $ tatkṣaṇādeva saṃtyajet &",
    "GP12lip_1_au:13898": " svadehaṃ taṃ nihatyāśu % śivalokaṃ sa gacchati // LiP_1,107.41 //",
    "GP12lip_1_au:13899": " yo vācotpāṭayejjihvāṃ $ śivanindāratasya tu &",
    "GP12lip_1_au:13900": " triḥ saptakulamuddhṛtya % śivalokaṃ sa gacchati // LiP_1,107.42 //",
    "GP12lip_1_au:13901": " āstāṃ tāvanmamecchāyāḥ $ kṣīraṃ prati surādhamam &",
    "GP12lip_1_au:13902": " nihatya tvāṃ śivāstreṇa % tyajāmyetatkalevaram // LiP_1,107.43 //",
    "GP12lip_1_au:13903": " purā mātrā tu kathitaṃ $ tathyameva na saṃśayaḥ &",
    "GP12lip_1_au:13904": " pūrvajanmani cāsmābhir % apūjita iti prabhuḥ // LiP_1,107.44 //",
    "GP12lip_1_au:13905": " evamuktvā tu taṃ devam $ upamanyurabhītavat &",
    "GP12lip_1_au:13906": " śakraṃ cakre matiṃ hantum % atharvāstreṇa mantravit // LiP_1,107.45 //",
    "GP12lip_1_au:13907": " bhasmādhārānmahātejā $ bhasmamuṣṭiṃ pragṛhya ca &",
    "GP12lip_1_au:13908": " atharvāstraṃ tatastasmai % sasarja ca nanāda ca // LiP_1,107.46 //",
    "GP12lip_1_au:13909": " dagdhuṃ svadeham āgneyīṃ $ dhyātvā vai dhāraṇāṃ tadā &",
    "GP12lip_1_au:13910": " atiṣṭhacca mahātejāḥ % śuṣkendhanamivāvyayaḥ // LiP_1,107.47 //",
    "GP12lip_1_au:13911": " evaṃ vyavasite vipre $ bhagavānbhaganetrahā &",
    "GP12lip_1_au:13912": " vārayāmāsa saumyena % dhāraṇāṃ tasya yoginaḥ // LiP_1,107.48 //",
    "GP12lip_1_au:13913": " atharvāstraṃ tadā tasya $ saṃhṛtaṃ candrakeṇa tu &",
    "GP12lip_1_au:13914": " kālāgnisadṛśaṃ cedaṃ % niyogānnandinas tathā // LiP_1,107.49 //",
    "GP12lip_1_au:13915": " svarūpameva bhagavān $ āsthāya parameśvaraḥ &",
    "GP12lip_1_au:13916": " darśayāmāsa viprāya % bālendukṛtaśekharam // LiP_1,107.50 //",
    "GP12lip_1_au:13917": " <Schlaraffenland>",
    "GP12lip_1_au:13918": " kṣīradhārāsahasraṃ ca $ kṣīrodārṇavameva ca &",
    "GP12lip_1_au:13919": " dadhyāderarṇavaṃ caiva % ghṛtodārṇavameva ca // LiP_1,107.51 //",
    "GP12lip_1_au:13920": " phalārṇavaṃ ca bālasya $ bhakṣyabhojyārṇavaṃ tathā &",
    "GP12lip_1_au:13921": " apūpagirayaścaiva % tathātiṣṭhan samantataḥ // LiP_1,107.52 //",
    "GP12lip_1_au:13922": " upamanyumuvāca sasmito $ bhagavānbandhujanaiḥ samāvṛtam &",
    "GP12lip_1_au:13923": " girijām avalokya sasmitāṃ % saghṛṇaṃ prekṣyatu taṃ tadā ghṛṇī //",
    "GP12lip_1_au:13924": " bhuṅkṣva bhogānyathākāmaṃ bāndhavaiḥ paśya vatsa me /*",
    "GP12lip_1_au:13925": " upamanyo mahābhāga tavāṃbaiṣā hi pārvatī // LiP_1,107.54 //*",
    "GP12lip_1_au:13926": " mayā putrīkṛto 'syadya $ dattaḥ kṣīrodadhis tathā &",
    "GP12lip_1_au:13927": " madhunaścārṇavaścaiva % dadhnaścārṇava eva ca // LiP_1,107.55 //",
    "GP12lip_1_au:13928": " ājyodanārṇavaścaiva $ phalalehyārṇavas tathā &",
    "GP12lip_1_au:13929": " apūpagirayaścaiva % bhakṣyabhojyārṇavaḥ punaḥ // LiP_1,107.56 //",
    "GP12lip_1_au:13930": " pitā tava mahādevaḥ $ pitā vai jagatāṃ mune &",
    "GP12lip_1_au:13931": " mātā tava mahābhāgā % jaganmātā na saṃśayaḥ // LiP_1,107.57 //",
    "GP12lip_1_au:13932": " amaratvaṃ mayā dattaṃ $ gāṇapatyaṃ ca śāśvatam &",
    "GP12lip_1_au:13933": " varānvaraya dāsyāmi % nātra kāryā vicāraṇā // LiP_1,107.58 //",
    "GP12lip_1_au:13934": " evamuktvā mahādevaḥ $ karābhyāmupagṛhya tam &",
    "GP12lip_1_au:13935": " āghrāya mūrdhani vibhur % dadau devyāstadā bhavaḥ // LiP_1,107.59 //",
    "GP12lip_1_au:13936": " devī tanayamālokya $ dadau tasmai girīndrajā &",
    "GP12lip_1_au:13937": " yogaiśvaryaṃ tadā tuṣṭā % brahmavidyāṃ dvijottamāḥ // LiP_1,107.60 //",
    "GP12lip_1_au:13938": " so 'pi labdhvā varaṃ tasyāḥ $ kumāratvaṃ ca sarvadā &",
    "GP12lip_1_au:13939": " tuṣṭāva ca mahādevaṃ % harṣagadgadayā girā // LiP_1,107.61 //",
    "GP12lip_1_au:13940": " varayāmāsa ca tadā $ vareṇyaṃ virajekṣaṇam &",
    "GP12lip_1_au:13941": " kṛtāñjalipuṭo bhūtvā % praṇipatya punaḥ punaḥ // LiP_1,107.62 //",
    "GP12lip_1_au:13942": " prasīda devadeveśa $ tvayi cāvyabhicāriṇī &",
    "GP12lip_1_au:13943": " śraddhā caiva mahādeva % sānnidhyaṃ caiva sarvadā // LiP_1,107.63 //",
    "GP12lip_1_au:13944": " evamuktastadā tena $ prahasanniva śaṅkaraḥ &",
    "GP12lip_1_au:13945": " dattvepsitaṃ hi viprāya % tatraivāntaradhīyata // LiP_1,107.64 //",
    "GP12lip_1_au:13946": " iti śrīliṅgamahāpurāṇe pūrvabhāge upamanyucaritaṃ nāma saptādhikaśatatamo",
    "GP12lip_1_au:13947": " 'dhyāyaḥ",
    "GP12lip_1_au:13948": " LiP, 1, 108",
    "GP12lip_1_au:13949": " ṛṣaya ūcuḥ dṛṣṭo 'sau vāsudevena $ kṛṣṇenākliṣṭakarmaṇā &",
    "GP12lip_1_au:13950": " dhaumyāgrajastato labdhaṃ % divyaṃ pāśupataṃ vratam // LiP_1,108.1 //",
    "GP12lip_1_au:13951": " kathaṃ labdhaṃ tadā jñānaṃ $ tasmātkṛṣṇena dhīmatā &",
    "GP12lip_1_au:13952": " vaktumarhasi tāṃ sūta % kathāṃ pātakanāśinīm // LiP_1,108.2 //",
    "GP12lip_1_au:13953": " sūta uvāca svecchayā hyavatīrṇo 'pi $ vāsudevaḥ sanātanaḥ &",
    "GP12lip_1_au:13954": " nindayanneva mānuṣyaṃ % dehaśuddhiṃ cakāra saḥ // LiP_1,108.3 //",
    "GP12lip_1_au:13955": " putrārthaṃ bhagavāṃstatra $ tapastaptuṃ jagāma ca &",
    "GP12lip_1_au:13956": " āśramaṃ copamanyorvai % dṛṣṭavāṃstatra taṃ munim // LiP_1,108.4 //",
    "GP12lip_1_au:13957": " namaścakāra taṃ dṛṣṭvā $ dhaumyāgrajamaho dvijāḥ &",
    "GP12lip_1_au:13958": " bahumānena vai kṛṣṇas % triḥ kṛtvā vai pradakṣiṇam // LiP_1,108.5 //",
    "GP12lip_1_au:13959": " tasyāvalokanādeva $ muneḥ kṛṣṇasya dhīmataḥ &",
    "GP12lip_1_au:13960": " naṣṭameva malaṃ sarvaṃ % kāyajaṃ karmmajaṃ tathā // LiP_1,108.6 //",
    "GP12lip_1_au:13961": " bhasmanoddhūlanaṃ kṛtvā $ upamanyurmahādyutiḥ &",
    "GP12lip_1_au:13962": " tamagniriti viprendrā % vāyurityādibhiḥ kramāt // LiP_1,108.7 //",
    "GP12lip_1_au:13963": " divyaṃ pāśupataṃ jñānaṃ $ pradadau prītamānasaḥ &",
    "GP12lip_1_au:13964": " muneḥ prasādānmānyo 'sau % kṛṣṇaḥ pāśupate dvijāḥ // LiP_1,108.8 //",
    "GP12lip_1_au:13965": " tapasā tvekavarṣānte $ dṛṣṭvā devaṃ maheśvaram &",
    "GP12lip_1_au:13966": " sāṃbaṃ sagaṇamavyagraṃ % labdhavānputramātmanaḥ // LiP_1,108.9 //",
    "GP12lip_1_au:13967": " tadāprabhṛti taṃ kṛṣṇaṃ $ munayaḥ saṃśitavratāḥ &",
    "GP12lip_1_au:13968": " divyāḥ pāśupatāḥ sarve % tasthuḥ saṃvṛtya sarvadā // LiP_1,108.10 //",
    "GP12lip_1_au:13969": " anyaṃ ca kathayiṣyāmi $ muktyarthaṃ prāṇināṃ sadā &",
    "GP12lip_1_au:13970": " sauvarṇīṃ mekhalāṃ kṛtvā % ādhāraṃ daṇḍadhāraṇam // LiP_1,108.11 //",
    "GP12lip_1_au:13971": " sauvarṇaṃ piṇḍikaṃ cāpi $ vyajanaṃ daṇḍameva ca &",
    "GP12lip_1_au:13972": " naraiḥ striyātha vā kāryaṃ % maṣībhājanalekhanīm // LiP_1,108.12 //",
    "GP12lip_1_au:13973": " kṣurāḥ kartarikā cāpi $ atha pātramathāpi vā &",
    "GP12lip_1_au:13974": " pāśupatāya dātavyaṃ % bhasmoddhūlitavigrahaiḥ // LiP_1,108.13 //",
    "GP12lip_1_au:13975": " sauvarṇaṃ rājataṃ vāpi $ tāmraṃ vātha nivedayet &",
    "GP12lip_1_au:13976": " ātmavittānusāreṇa % yoginaṃ pūjayedbudhaḥ // LiP_1,108.14 //",
    "GP12lip_1_au:13977": " te sarve pāpanirmuktāḥ $ samastakulasaṃyutāḥ &",
    "GP12lip_1_au:13978": " yānti rudrapadaṃ divyaṃ % nātra kāryā vicāraṇā // LiP_1,108.15 //",
    "GP12lip_1_au:13979": " tasmādanena dānena $ gṛhastho mucyate bhavāt &",
    "GP12lip_1_au:13980": " yogināṃ saṃpradānena % śivaḥ kṣipraṃ prasīdati // LiP_1,108.16 //",
    "GP12lip_1_au:13981": " rājyaṃ putraṃ dhanaṃ bhavyam $ aśvaṃ yānamathāpi vā &",
    "GP12lip_1_au:13982": " sarvasvaṃ vāpi dātavyaṃ % yadīcchenmokṣamuttamam // LiP_1,108.17 //",
    "GP12lip_1_au:13983": " adhruveṇa śarīreṇa $ dhruvaṃ sādhyaṃ prayatnataḥ &",
    "GP12lip_1_au:13984": " bhavyaṃ pāśupataṃ nityaṃ % saṃsārārṇavatārakam // LiP_1,108.18 //",
    "GP12lip_1_au:13985": " etadvaḥ kathitaṃ sarvaṃ $ saṃkṣepānna ca saṃśayaḥ &",
    "GP12lip_1_au:13986": " yaḥ paṭhecchṛṇuyādvāpi % viṣṇulokaṃ sa gacchati // LiP_1,108.19 //",
    "GP12lip_1_au:13987": " iti śrīliṅgamahāpurāṇe pūrvabhāge 'ṣṭottaraśatatamo 'dhyāyaḥ"
}