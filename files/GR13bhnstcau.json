{
    "GR13bhnstcau:0": " ANALYTIC VERSION according to BHELA conventions:",
    "GR13bhnstcau:1": " Sandhi markers:",
    "GR13bhnstcau:2": " (. =short vowel, - =long vowel)",
    "GR13bhnstcau:3": " in word-sandhi:",
    "GR13bhnstcau:4": " 1: . . e.g.: veda+anta = vedā1nta",
    "GR13bhnstcau:5": " in sentence-sandhi:",
    "GR13bhnstcau:6": " 7: . . e.g.: ca+api = cā7pi",
    "GR13bhnstcau:7": " sugirā cittahāriṇyā paśyantyā dṛśyamānayā |",
    "GR13bhnstcau:8": " jayaty ullāsitānandamahimā parameśvaraḥ || 1",
    "GR13bhnstcau:9": " yaḥ sphītaḥ śrīdayābodhaparamānandasampadā |",
    "GR13bhnstcau:10": " vidyoddyotitamāhātmyaḥ sa jayaty aparājitaḥ || 2",
    "GR13bhnstcau:11": " prasaradbindunādāya śuddhāmṛtamayātmane |",
    "GR13bhnstcau:12": " namo 'nantaprakāśāya śaṃkarakṣīrasindhave || 3",
    "GR13bhnstcau:13": " dviṣmas tvāṃ tvāṃ stumas tubhyaṃ mantrayāmo 'mbikāpate |",
    "GR13bhnstcau:14": " ativāllabhyataḥ sādhu viśvaṅ no dhṛtavān asi || 4",
    "GR13bhnstcau:15": " saṃhṛtasparśayogāya sampūrṇāmṛtasūtaye |",
    "GR13bhnstcau:16": " viyanmāyāsvarūpāya vibhave śambhave namaḥ || 5",
    "GR13bhnstcau:17": " bhinneṣv api na bhinnaṃ yac chinneṣv achinnam eva ca |",
    "GR13bhnstcau:18": " namāmaḥ sarvasāmānyaṃ rūpaṃ tat pārameśvaram || 6",
    "GR13bhnstcau:19": " praṇavordhvārdhamātrāto 'py aṇave mahate punaḥ |",
    "GR13bhnstcau:20": " brahmāṇḍād api nairguṇyaguṇāya sthāṇave namaḥ || 7",
    "GR13bhnstcau:21": " brahmāṇḍagarbhiṇīṃ vyomavyāpinaḥ sarvatogateḥ |",
    "GR13bhnstcau:22": " parameśvarahaṃsasya śaktiṃ haṃsīm iva stumaḥ || 8",
    "GR13bhnstcau:23": " nirupādānasambhāram abhittāv eva tanvate |",
    "GR13bhnstcau:24": " jagaccitraṃ namas tasmai kalāślāghyāya śūline || 9",
    "GR13bhnstcau:25": " māyājalodarāt samyag uddhṛtya vimalīkṛtam |",
    "GR13bhnstcau:26": " śivajñānaṃ svato dugdhaṃ dehy ehi harahaṃsa naḥ || 10",
    "GR13bhnstcau:27": " ṣaṭpramāṇīparicchedabhedayoge 'py abhedine |",
    "GR13bhnstcau:28": " paramārthaikabhāvāya baliṃ yāmo bhavāya te || 11",
    "GR13bhnstcau:29": " api paśyema gambhīrāṃ pareṇa jyotiṣā9bhitaḥ |",
    "GR13bhnstcau:30": " unmṛṣṭatamasaṃ ramyām antarbhava bhavadguhām || 12",
    "GR13bhnstcau:31": " namas tebhyo 'pi ye somakalākalitaśekharam |",
    "GR13bhnstcau:32": " nāthaṃ svapne 'pi paśyanti paramānandadāyinam || 13",
    "GR13bhnstcau:33": " bhagavan bhava bhāvatkaṃ bhāvaṃ bhāvayituṃ ruciḥ |",
    "GR13bhnstcau:34": " punarbhavabhayocchedadakṣā kasmai na rocate || 14",
    "GR13bhnstcau:35": " yāvajjīvaṃ jagannātha kartavyam idam astu naḥ |",
    "GR13bhnstcau:36": " tvatprasādāt tvadekāgramanaskatvena yā sthitiḥ || 15",
    "GR13bhnstcau:37": " śākhāsahasravistīrṇavedāgamamayātmane |",
    "GR13bhnstcau:38": " namo 'nantaphalotpādakalpavṛkṣāya śambhave || 16",
    "GR13bhnstcau:39": " vāṅmanaḥkāyakarmāṇi viniyojya tvayi prabho |",
    "GR13bhnstcau:40": " tvanmayībhūya nirdvandvāḥ kaccit syāmā7pi karhicit || 17",
    "GR13bhnstcau:41": " jagatāṃ sargasaṃhāratattaddhitaniyuktiṣu |",
    "GR13bhnstcau:42": " ananyāpekṣasāmarthyaśālini śūline namaḥ || 18",
    "GR13bhnstcau:43": " vyatītaguṇayogasya mukhyadhyeyasya dhūrjaṭeḥ |",
    "GR13bhnstcau:44": " nāmā7pi dhyāyatāṃ dhyānaiḥ kim anyālambanaiḥ phalam || 19",
    "GR13bhnstcau:45": " namo namaḥ śivāye7ti mantrasāmarthyam āśritāḥ |",
    "GR13bhnstcau:46": " ślāghyās te śāmbhavīṃ bhūtim upabhoktuṃ ya udyatāḥ || 20",
    "GR13bhnstcau:47": " kaḥ panthā yena na prāpyaḥ kā ca vāṅ no7cyase yayā |",
    "GR13bhnstcau:48": " kiṃ dhyānaṃ yena na dhyeyaḥ kiṃ vā kiṃ nā7si yat prabho || 21",
    "GR13bhnstcau:49": " arcito 'yam ayaṃ dhyāta eṣa toṣita ity ayam |",
    "GR13bhnstcau:50": " rasaḥ srotaḥsahasreṇa tvayi me bhava vardhatām || 22",
    "GR13bhnstcau:51": " namo niḥśeṣadhīpatrimālālayamayātmane |",
    "GR13bhnstcau:52": " nāthāya sthāṇave tubhyaṃ nāgayajñopavītine || 23",
    "GR13bhnstcau:53": " ajñānatimirasyai7kam auṣadhaṃ saṃsmṛtis tava |",
    "GR13bhnstcau:54": " bhava tattatpradānena prasādaḥ kriyatāṃ mayi || 24",
    "GR13bhnstcau:55": " nama īśāya niḥśeṣapuruṣārthaprasādhakaḥ |",
    "GR13bhnstcau:56": " praṇantavyaḥ praṇāmo 'pi yadīya iha dhīmatām || 25",
    "GR13bhnstcau:57": " magnair bhīme bhavāmbhodhau nilaye duḥkhayādasām |",
    "GR13bhnstcau:58": " bhakticintāmaṇiṃ śārvaṃ tataḥ prāpya na kiṃ jitam || 26",
    "GR13bhnstcau:59": " nirāvaraṇanirdvandvaniścalajñānasampadām |",
    "GR13bhnstcau:60": " jñeyo 'si kila ke 'py ete ye tvāṃ jānanti dhūrjaṭe || 27",
    "GR13bhnstcau:61": " nirguṇo 'pi guṇajñānāṃ jñeya eko jayaty ajaḥ |",
    "GR13bhnstcau:62": " niṣkāmo 'pi prakṛtyā yaḥ kāmanānāṃ paraṃ phalam || 28",
    "GR13bhnstcau:63": " śrīratnāmṛtalābhāya kliṣṭaṃ yatra na kaiḥ suraiḥ |",
    "GR13bhnstcau:64": " tat kṣīrodadam aiśvaryaṃ tavai7va sahajaṃ vibho || 29",
    "GR13bhnstcau:65": " namo bhaktyā nṛṇāṃ muktyai bhavate bhava te 'vate |",
    "GR13bhnstcau:66": " smṛtyā nutyā ca dadate śambhave śaṃ bhave 'bhave || 30",
    "GR13bhnstcau:67": " sarvajñaḥ sarvakṛt sarvam asī7ti jñānaśālinām |",
    "GR13bhnstcau:68": " vedyaṃ kiṃ karma vā nātha nā8nantyāya tvayā9rpyate || 31",
    "GR13bhnstcau:69": " icchāyā eva yasye7yat phalaṃ lokatrayātmakam |",
    "GR13bhnstcau:70": " tasya te nātha kāryāṇāṃ ko vetti kiyatī gatiḥ || 32",
    "GR13bhnstcau:71": " brahmādayo 'pi tad yasya karmasopānamālayā |",
    "GR13bhnstcau:72": " upary upari dhāvanti labdhuṃ dhāma namāmi tam || 33",
    "GR13bhnstcau:73": " ayaṃ brahmā mahendro 'yaṃ sūryācandramasāv imau |",
    "GR13bhnstcau:74": " iti śaktilatā yasya puṣpitā pātv asau bhavaḥ || 34",
    "GR13bhnstcau:75": " bhramo na labhyate yasya bhrāntāntaḥkaraṇair api |",
    "GR13bhnstcau:76": " dūragair api yasyā7nto durgam astaṃ stumo mṛḍam || 35",
    "GR13bhnstcau:77": " namaḥ stutau smṛtau dhyāne darśane sparśane tathā |",
    "GR13bhnstcau:78": " prāptau cā8nandavṛndāya dayitāya kapardine || 36",
    "GR13bhnstcau:79": " kiṃ smayene7ti matvā9pi manasā parameśvara |",
    "GR13bhnstcau:80": " smayena tvanmayo 'smī7ti māmi nā8tmani kiṃ mudā || 37",
    "GR13bhnstcau:81": " cintayitvā9pi kartavyakoṭīś cittasya cāpalāt |",
    "GR13bhnstcau:82": " viśrāmyan bhava bhāvatkacittānande rame bhṛśam || 38",
    "GR13bhnstcau:83": " sūkṣmo 'pi cet trilokī9yaṃ kalāmātraṃ kathaṃ tava |",
    "GR13bhnstcau:84": " sthūlo 'tha kiṃ sudarśo na brahmādibhir api prabho || 39",
    "GR13bhnstcau:85": " vācya eṣāṃ tvam eve7ti nā7bhaviṣyad idaṃ yadi |",
    "GR13bhnstcau:86": " kaḥ kleśaṃ deva vāgjāleṣv akariṣyat sudhīs tadā || 40",
    "GR13bhnstcau:87": " krameṇa karmaṇā kena kayā vā prajñayā prabho |",
    "GR13bhnstcau:88": " dṛśyo 'sī7ty upadeśena prasādaḥ kriyatāṃ mama || 41",
    "GR13bhnstcau:89": " namo nirupakāryāya trailokyaikopakāriṇe |",
    "GR13bhnstcau:90": " sarvasya spṛhaṇīyāya niḥspṛhāya kapardine || 42",
    "GR13bhnstcau:91": " aho kṣetrajñatā se9yaṃ kāryāya mahate satām |",
    "GR13bhnstcau:92": " yayā9nantaphalāṃ bhaktiṃ vapanti tvayy amī prabho || 43",
    "GR13bhnstcau:93": " mahatī9yam aho māyā tava māyin yayā0vṛtaḥ |",
    "GR13bhnstcau:94": " tvaddhyānanidhilābhe 'pi mugdho lokaḥ ślathāyate || 44",
    "GR13bhnstcau:95": " ārambhe bhava sarvatra karma vā karaṇādi vā |",
    "GR13bhnstcau:96": " viśvam astu svatantras tu kartā tatrai7kako bhavān || 45",
    "GR13bhnstcau:97": " triguṇatriparispandadvandvagrastaṃ jagattrayam |",
    "GR13bhnstcau:98": " uddhartuṃ bhavato 'nyasya kasya śaktiḥ kṛpā9thavā || 46",
    "GR13bhnstcau:99": " doṣo 'pideva ko doṣas tvām āptuṃ yaḥ samāsthitaḥ |",
    "GR13bhnstcau:100": " guṇo 'pi ca guṇaḥ ko nu tvāṃ nā8ptuṃ yaḥ samāsthitaḥ || 47",
    "GR13bhnstcau:101": " rāgo 'py astu jagannātha mama tvayy eva yaḥ sthitaḥ |",
    "GR13bhnstcau:102": " lobhāyā7pi namas tasmai tvallābhālambanāya me || 47",
    "GR13bhnstcau:103": " aho mahad idaṃ karma deva tvadbhāvanātmakam |",
    "GR13bhnstcau:104": " ābrahmakrimi yasmin no muktaye 'dhikriyeta kaḥ || 48",
    "GR13bhnstcau:105": " ārambhaḥ sarvakāryāṇāṃ paryantaḥ sarvakarmaṇām |",
    "GR13bhnstcau:106": " tadantarvṛttayaś citrās tavai7ve8śo dhiyaḥ pathi || 49",
    "GR13bhnstcau:107": " yāvad uttaram āsvādasahasraguṇavistaraḥ |",
    "GR13bhnstcau:108": " tvadbhaktirasapīyūṣān nātha nā7nyatra dṛśyate || 50",
    "GR13bhnstcau:109": " upasaṃhṛtakāmāya kāmāyatim atanvate |",
    "GR13bhnstcau:110": " avataṃsitasomāya somāya svāmine namaḥ || 51",
    "GR13bhnstcau:111": " kim aśaktaḥ karomī7ti sarvatrā7nadhyavasyataḥ |",
    "GR13bhnstcau:112": " sarvānugrāhikā śaktiḥ śāṃkarī śaraṇaṃ mama || 52",
    "GR13bhnstcau:113": " guṇātītasya nirdiṣṭaniḥśeṣātiśayātmanaḥ |",
    "GR13bhnstcau:114": " labhyate bhava kutrā7ṃśe paraḥ pratinidhis tava || 53",
    "GR13bhnstcau:115": " nirdvandve nirupādhau ca tvayy ātmani sati prabho |",
    "GR13bhnstcau:116": " vayaṃ vañcyāmahe 'dyā7pi māyayā9meyayā tava || 54",
    "GR13bhnstcau:117": " aṇimādiguṇāvāptiḥ sadai0śvaryaṃ bhavakṣayaḥ |",
    "GR13bhnstcau:118": " amī bhava bhavadbhaktikalpapādapapallavāḥ || 55",
    "GR13bhnstcau:119": " yā yā dik tatra na kvā7si sarvaḥ kālo bhavanmayaḥ |",
    "GR13bhnstcau:120": " iti labdho 'pi karhi tvaṃ lapsyase nātha kathyatām || 56",
    "GR13bhnstcau:121": " namaḥ prasannasadvṛttamānasaikanivāsine |",
    "GR13bhnstcau:122": " bhūribhūtisitāṅgāya mahāhaṃsāya śambhave || 57",
    "GR13bhnstcau:123": " hṛtoddhatatamastāntiḥ pluṣṭāśeṣabhavendhanā |",
    "GR13bhnstcau:124": " tvadbodhadīpikā me 'stu nātha tvadbhaktidīpikā || 58",
    "GR13bhnstcau:125": " visṛṣṭānekasadbījagarbhaṃ trailokyanāṭakam |",
    "GR13bhnstcau:126": " prastāvya hara saṃhartuṃ tvattaḥ ko 'nyaḥ kaviḥ kṣamaḥ || 59",
    "GR13bhnstcau:127": " namaḥ sadasatāṃ kartum asattvaṃ sattvam eva vā |",
    "GR13bhnstcau:128": " svatantrāyā7svatantrāya vyayaiśvaryaikaśāline || 60",
    "GR13bhnstcau:129": " trailokye 'py atra yo yāvān ānandaḥ kaścid īkṣyate |",
    "GR13bhnstcau:130": " sa bindur yasya taṃ vande devam ānandasāgaram || 61",
    "GR13bhnstcau:131": " aho brahmādayo dhanyā ye vimuktānyasaṃkatham |",
    "GR13bhnstcau:132": " namo namaḥ śivāye7ti japanty āhlādavihvalāḥ || 62",
    "GR13bhnstcau:133": " niṣkāmāyā7pi kāmānām anantānāṃ vidhāyine |",
    "GR13bhnstcau:134": " anāditve 'pi viśvasya bhoktre bhava namo 'stu te || 63",
    "GR13bhnstcau:135": " stumas tribhuvanārambhamūlaprakṛtim īśvaram |",
    "GR13bhnstcau:136": " lipseran no7pakāraṃ ke yataḥ sampūrṇadharmaṇaḥ || 64",
    "GR13bhnstcau:137": " mahatsv apy arthakṛcchreṣu mohaughamalinīkṛtāḥ |",
    "GR13bhnstcau:138": " smṛte yasmin prasīdanti matayas taṃ śivaṃ stumaḥ || 65",
    "GR13bhnstcau:139": " prabho bhavata eve7ha prabhuśaktir abhaṅgurā |",
    "GR13bhnstcau:140": " yadicchayā pratāyete trailokyasya layodayau || 66",
    "GR13bhnstcau:141": " kukarmā9pi yam uddiśya devaṃ syāt sukṛtaṃ param |",
    "GR13bhnstcau:142": " sukṛtasyā7pi saukṛtyaṃ yato 'nyatra na so 'si bhoḥ || 67",
    "GR13bhnstcau:143": " eṣa muṣṭyā gṛhīto 'si dṛṣṭa eṣa kva yāsi naḥ |",
    "GR13bhnstcau:144": " iti bhaktirasādhmātā dhanyā dhāvanti dhūrjaṭim || 68",
    "GR13bhnstcau:145": " stumas tvām ṛgyajuḥsāmnāṃ śukrataḥ parataḥ param |",
    "GR13bhnstcau:146": " yasya vedātmikājñeyam aho gambhīrasundarī || 69",
    "GR13bhnstcau:147": " vidhir ādis tathā9nto 'si viśvasya parameśvara |",
    "GR13bhnstcau:148": " dharmagrāmaḥ pravṛtto yas tvatto na sa kuto bhavet || 70",
    "GR13bhnstcau:149": " namas te bhavasambhrāntabhrāntim udbhāvya bhindate |",
    "GR13bhnstcau:150": " jñānānandaṃ ca nirdvandvaṃ deva vṛtvā vivṛṇvate || 71",
    "GR13bhnstcau:151": " yasyāḥ prāpyeta paryantaviśeṣaḥ kair manorathaiḥ |",
    "GR13bhnstcau:152": " māyām ekanimeṣeṇa muṣṇaṃs tāṃ pātu naḥ śivaḥ || 72",
    "GR13bhnstcau:153": " vairāgyasya gatiṃ gurvīṃ jñānasya paramāṃ śriyam |",
    "GR13bhnstcau:154": " naiḥspṛhyasya parāṃ koṭiṃ bibhratāṃ tvaṃ prabho prabhuḥ || 73",
    "GR13bhnstcau:155": " brahmaṇo 'pi bhavān brahma kasya ne8śas tvam īśituḥ |",
    "GR13bhnstcau:156": " jagatkalyāṇakalyāṇaṃ kiyat tvam iti vetti kaḥ || 74",
    "GR13bhnstcau:157": " kim anyair bandhubhiḥ kiṃ ca suhṛdbhiḥ svāmibhis tathā |",
    "GR13bhnstcau:158": " sarvasthāne mame8śa tvaṃ ya uddhartā bhavārṇavāt || 75",
    "GR13bhnstcau:159": " jayanti mohamāyādimalasaṃkṣālanakṣamāḥ |",
    "GR13bhnstcau:160": " śaivayogabalākṛṣṭā divyapīyūṣavipruṣaḥ || 76",
    "GR13bhnstcau:161": " gāyatryā gīyate yasya dhiyāṃ tejaḥ pracodakam |",
    "GR13bhnstcau:162": " codayed api kaccin naḥ sa dhiyaḥ satpathe prabhuḥ || 77",
    "GR13bhnstcau:163": " aṣṭamūrte kim ekasyām api mūrtau na naḥ sthitim |",
    "GR13bhnstcau:164": " śāśvatīṃ kuruṣe yad vā tuṣṭaḥ sarvaṃ kariṣyasi || 78",
    "GR13bhnstcau:165": " vastutattvaṃ padārthānāṃ prāyeṇā7rthakriyākaram |",
    "GR13bhnstcau:166": " bhavatas tv īśa nāmā7pi mokṣaparyantasiddhidam || 79",
    "GR13bhnstcau:167": " muhur muhur jagaccitrasyā7nyānyāṃ sthitim ūhitum |",
    "GR13bhnstcau:168": " śaktir yā te tayā nātha ko manasvī na vismitaḥ || 80",
    "GR13bhnstcau:169": " duṣkaraṃ sukarīkartuṃ duḥkhaṃ sukhayituṃ tathā |",
    "GR13bhnstcau:170": " ekavīrā smṛtir yasya taṃ smarāmaḥ smaradviṣam || 81",
    "GR13bhnstcau:171": " jayanti gītayo yāsāṃ sa geyaḥ parameśvaraḥ |",
    "GR13bhnstcau:172": " yannāmnā9pi mahātmānaḥ kīryante pulakāṅkuraiḥ || 82",
    "GR13bhnstcau:173": " bhavān iva bhavān eva bhaved yadi paraṃ bhava |",
    "GR13bhnstcau:174": " svaśaktivyūhasaṃvyūḍhatrailokyārambhasaṃhṛtiḥ || 83",
    "GR13bhnstcau:175": " mantro 'si mantraṇīyo 'si mantrī tvattaḥ kuto 'paraḥ |",
    "GR13bhnstcau:176": " sa mahyaṃ dehi taṃ mantraṃ tvanmantraḥ syāṃ yathā prabho || 84",
    "GR13bhnstcau:177": " bhārūpaḥ satyasaṃkalpas tvam ātmā yasya so 'py aham |",
    "GR13bhnstcau:178": " saṃsārī9ti kim īśai7ṣa svapnaḥ so 'pi kutas tvayi || 85",
    "GR13bhnstcau:179": " tad abhaṅgi tad agrāmyaṃ tad ekam upapattimat |",
    "GR13bhnstcau:180": " tvayi karmaphalanyāsakṛtām aiśvaryam īśa yat || 86",
    "GR13bhnstcau:181": " kṣamaḥ kāṃ nā8padaṃ hantuṃ kāṃ dātuṃ sampadaṃ na vā |",
    "GR13bhnstcau:182": " yo 'sau sa dayito 'smākaṃ devadevo vṛṣadhvajaḥ || 87",
    "GR13bhnstcau:183": " māyāmayamalāndhasya divyasya jñānacakṣuṣaḥ |",
    "GR13bhnstcau:184": " nirmalīkaraṇe nātha tvadbhaktiḥ paramāñjanam || 88",
    "GR13bhnstcau:185": " nirbhayaṃ yad yad ānandamayam ekaṃ yad avyayam |",
    "GR13bhnstcau:186": " padaṃ dehy ehi me deva tūrṇaṃ tat kiṃ pratīkṣase || 89",
    "GR13bhnstcau:187": " aho nisargagambhīro ghoraḥ saṃsārasāgaraḥ |",
    "GR13bhnstcau:188": " aho tattaraṇopāyaḥ paraḥ ko 'pi maheśvaraḥ || 90",
    "GR13bhnstcau:189": " namaḥ kṛtakṛtāntānta tubhyaṃ madanamardine |",
    "GR13bhnstcau:190": " mastakanyastagaṅgāya yathāyuktārthakāriṇe || 91",
    "GR13bhnstcau:191": " aiśvaryajñānavairāgyadharmebhyo 'py upari sthitim |",
    "GR13bhnstcau:192": " nātha prārthayamānānāṃ tvad ṛte kā parā gatiḥ || 92",
    "GR13bhnstcau:193": " tvayy anicchati kaḥ śambho śaktaḥ kubjayituṃ tṛṇam |",
    "GR13bhnstcau:194": " tvadicchānugṛhītas tu vahed brāhmīṃ dhuraṃ na kaḥ || 93",
    "GR13bhnstcau:195": " harapraṇatimāṇikyamukuṭotkaṭamastakāḥ |",
    "GR13bhnstcau:196": " nameyuḥ kaṃ paraṃ kaṃ vā namayeyur na dhīdhanāḥ || 94",
    "GR13bhnstcau:197": " sarvavibhramanirmokaniṣkampam amṛtahradam |",
    "GR13bhnstcau:198": " bhavajjñānāmbudher madhyam adhyāsīyā7pi dhūrjaṭe || 95",
    "GR13bhnstcau:199": " citraṃ yac citradṛṣṭo 'pi manorathagato 'pi vā |",
    "GR13bhnstcau:200": " paramārthaphalaṃ nātha paripūrṇaṃ prayacchasi || 96",
    "GR13bhnstcau:201": " ko guṇair adhikas tvattas tvattaḥ ko nirguṇo 'dhikaḥ |",
    "GR13bhnstcau:202": " iti nātha numaḥ kiṃ tvāṃ kiṃ nindāmo na manmahe || 97",
    "GR13bhnstcau:203": " kīrtane 'py amṛtaughasya yatprasatteḥ phalaṃ tava |",
    "GR13bhnstcau:204": " tat pātum api ko 'nyo 'laṃ kim u dātuṃ jagatpate || 98",
    "GR13bhnstcau:205": " niḥśeṣaprārthanīyārthasārthasiddhinidhānataḥ |",
    "GR13bhnstcau:206": " tvattas tvadbhaktim evā8ptuṃ prārthaye nātha sarvathā || 99",
    "GR13bhnstcau:207": " namas trailokyanāthāya tubhyaṃ bhava bhavajjuṣām |",
    "GR13bhnstcau:208": " trilokīnāthatādānanirvināyakaśaktaye || 100",
    "GR13bhnstcau:209": " niḥśeṣakleśahānasya hetuḥ ka iti saṃśaye |",
    "GR13bhnstcau:210": " svāmin so 'sī7ti niścitya kas tvāṃ na śaraṇaṃ gataḥ || 101",
    "GR13bhnstcau:211": " bhuktvā bhogān bhavabhrāntiṃ hitvā lapsye paraṃ padam |",
    "GR13bhnstcau:212": " ity āśaṃse9ha śobheta śambhau bhaktimataḥ param || 102",
    "GR13bhnstcau:213": " nātha svapne 'pi yat kuryāṃ brūyāṃ vā sādhv asādhu vā |",
    "GR13bhnstcau:214": " tvadadhīnatvadarpeṇa sarvatrā7trā7smi nirvṛtaḥ || 103",
    "GR13bhnstcau:215": " jyotiṣām api yaj jyotis tatra tvaddhāmni dhāvataḥ |",
    "GR13bhnstcau:216": " cittasye8śa tamaḥsparśo manye vandhyātmajānujaḥ || 104",
    "GR13bhnstcau:217": " manye nyastapadaḥ so 'pi kṣemye mokṣasya vartmani |",
    "GR13bhnstcau:218": " manorathaḥ sthito yasya seviṣye śivam ity ayam || 105",
    "GR13bhnstcau:219": " sthityutpattilayair lokatrayasyo7pakriyāsv iha |",
    "GR13bhnstcau:220": " ekai9ve8śa bhavacchaktiḥ svatantraṃ tantram īkṣase || 106",
    "GR13bhnstcau:221": " trilokyām iha kas trātas tritāpyā no7patāpitaḥ |",
    "GR13bhnstcau:222": " tasmai namo 'stu te yas tvaṃ tannirvāṇāmṛtahradaḥ || 107",
    "GR13bhnstcau:223": " kṛtrimā9pi bhavadbhaktir akṛtrimaphalodayā |",
    "GR13bhnstcau:224": " niśchadmā ced bhaved eṣā kiṃphale9ti tvayo9cyatām || 108",
    "GR13bhnstcau:225": " tac cakṣur īkṣyase yena sā gatir gamyase yayā |",
    "GR13bhnstcau:226": " phalaṃ tad aja jātaṃ yat tvatkathākalpapādapāt || 109",
    "GR13bhnstcau:227": " śreyasā śreya evai7tad upari tvayi yā sthitiḥ |",
    "GR13bhnstcau:228": " tadantarāyahṛtaye tvam īśa śaraṇaṃ mama || 110",
    "GR13bhnstcau:229": " aho svādutamaḥ śarvasevāśaṃsāsudhārasaḥ |",
    "GR13bhnstcau:230": " kutra kālakalāmātre na yo navanavāyate || 111",
    "GR13bhnstcau:231": " muhur muhur aviśrāntas trailokyaṃ kalpanāśataiḥ |",
    "GR13bhnstcau:232": " kalpayann api ko 'py eko nirvikalpo jayaty ajaḥ || 112",
    "GR13bhnstcau:233": " malatailāktasaṃsāravāsanāvartidāhinā |",
    "GR13bhnstcau:234": " jñānadīpena deva tvāṃ kadā nu syām upasthitaḥ || 113",
    "GR13bhnstcau:235": " nimeṣam api yady ekaṃ kṣīṇadoṣe kariṣyasi |",
    "GR13bhnstcau:236": " padaṃ citte tadā śambho kiṃ na sampādayiṣyasi || 114",
    "GR13bhnstcau:237": " dhanyo 'smi kṛtakṛtyo 'smi mahān asmī7ti bhāvanā |",
    "GR13bhnstcau:238": " bhavet sālambanā tasya yas tvadālambanaḥ prabho || 115",
    "GR13bhnstcau:239": " śubhāśubhasya sarvasya svayaṃ kartā bhavān api |",
    "GR13bhnstcau:240": " bhavadbhaktis tu jananī śubhasyai7ve8śa kevalam || 116",
    "GR13bhnstcau:241": " prasanne manasi svāmin kiṃ tvaṃ niviśase kim u |",
    "GR13bhnstcau:242": " tvatpraveśāt prasīdet tad iti dolāyate janaḥ || 117",
    "GR13bhnstcau:243": " niścayaḥ punar eṣo 'tra tvadadhiṣṭhānam eva hi |",
    "GR13bhnstcau:244": " prasādo manasaḥ svāmin sā siddhis tat paraṃ padam || 118",
    "GR13bhnstcau:245": " vacaś cetaś ca kāryaṃ ca śarīraṃ mama yat prabho |",
    "GR13bhnstcau:246": " tvatprasādena tad bhūyād bhavadbhāvaikabhūṣaṇam || 119",
    "GR13bhnstcau:247": " stavacintāmaṇiṃ bhūrimanorathaphalapradam |",
    "GR13bhnstcau:248": " bhaktilakṣmyālayaṃ śambho bhaṭṭanārāyaṇo vyadhāt || 120"
}