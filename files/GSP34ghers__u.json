{
    "GSP34ghers__u:0": " <1.0/1> ādīśvarāya praṇanāmi tasmai !",
    "GSP34ghers__u:1": " <1.0/2> yenopadiṣṭā haṭhayogavidyā !",
    "GSP34ghers__u:2": " <1.0/3> virājate pronnatarājayogam !",
    "GSP34ghers__u:3": " <1.0/4> āroḍhum icchor adhirohiṇīva !!1.0!",
    "GSP34ghers__u:4": " <1.1/1> ekadā caṇḍakāpālir gatvā gheraṇḍakuṭṭiram !",
    "GSP34ghers__u:5": " <1.1/2> praṇamya vinayād bhaktyā gheraṇḍaṃ paripṛcchhati !!1.1!",
    "GSP34ghers__u:6": " <1.2/1> caṇḍakāpālir uvāca: ghaṭasthayogaṃ yogeśa tattvajñānasya kāraṇam !",
    "GSP34ghers__u:7": " <1.2/2> idānīṃ śrotum icchāmi yogeśvara vada prabho !!1.2!",
    "GSP34ghers__u:8": " <1.3/1> gheraṇḍa uvāca: sādhu sādhu mahābāho yan māṃ tvaṃ paripṛcchasi !",
    "GSP34ghers__u:9": " <1.3/2> kathayāmi hi te tattvaṃ sāvadhāno 'vadhāraya !!1.3!",
    "GSP34ghers__u:10": " <1.4/1> nāsti māyāsamaḥ pāśo nāsti yogāt paraṃ balam !",
    "GSP34ghers__u:11": " <1.4/2> na hi jñānāt paro bandhur nāhaṃkārāt paro ripuḥ !!1.4!",
    "GSP34ghers__u:12": " <1.5/1> abhyāsāt kādivarṇāder yathā śāstrāṇi bodhayet !",
    "GSP34ghers__u:13": " <1.5/2> tathā yogaṃ samāsādya tattvajñānaṃ ca labhyate !!1.5!",
    "GSP34ghers__u:14": " <1.6/1> sukṛtair duṣkṛtaiḥ kāryair jāyate prāṇināṃ ghaṭaḥ !",
    "GSP34ghers__u:15": " <1.6/2> ghaṭād utpadyate karma ghaṭayantraṃ yathā bhramet !!1.6!",
    "GSP34ghers__u:16": " <1.7/1> ūrdhvādho bhramate yadvad ghaṭayantraṃ gavāṃ vaśāt !",
    "GSP34ghers__u:17": " <1.7/2> tadvat karmavaśāj jīvo bhramate janmamṛtyunā !!1.7!",
    "GSP34ghers__u:18": " <1.8/1> āmakumbha ivāmbhaḥstho jīryamāṇaḥ sadā ghaṭaḥ !",
    "GSP34ghers__u:19": " <1.8/2> yogānalena saṃdahya ghaṭaśuddhiṃ samācaret !!1.8!",
    "GSP34ghers__u:20": " <1.9/1> śodhanaṃ dṛḍhatā caiva sthairyaṃ dhairyaṃ ca lāghavam !",
    "GSP34ghers__u:21": " <1.9/2> pratyakṣaṃ ca nirliptaṃ ca ghatasthaṃ saptasādhanam !!1.9!",
    "GSP34ghers__u:22": " <1.10/1> ṣaṭkarmaṇā śodhanaṃ ca āsanena bhaved dṛḍham !",
    "GSP34ghers__u:23": " <1.10/2> mudrayā sthiratā caiva pratyāhāreṇa dhairyatā !!1.10!",
    "GSP34ghers__u:24": " <1.11/1> prāṇāyāmāl lāghavaṃ ca dhyānāt pratyakṣam ātmani !",
    "GSP34ghers__u:25": " <1.11/2> samādhinā nirliptaṃ ca muktir eva na saṃśayaḥ !!1.11!",
    "GSP34ghers__u:26": " <1.12/1> dhautir vastis tathā netir laulikī trāṭakaṃ tathā !",
    "GSP34ghers__u:27": " <1.12/2> kapālabhātiś caitāni ṣaṭkarmāṇi samācaret !!1.12!",
    "GSP34ghers__u:28": " <1.13/1> antardhautir dantadhautir hṛddhautir mūlaśodhanam !",
    "GSP34ghers__u:29": " <1.13/2> dhautyaś caturvidhā proktā ghaṭaṃ kurvanti nirmalam !!1.13!",
    "GSP34ghers__u:30": " <1.14/1> vātasāraṃ vārisāraṃ vahnisāraṃ bahiṣkṛtam !",
    "GSP34ghers__u:31": " <1.14/2> ghaṭasya nirmalārthāya hy antardhautiś caturvidhā !!1.14!",
    "GSP34ghers__u:32": " <1.15/1> kākacañcūvad āsyena pibed vāyuṃ śanaiḥ śanaiḥ !",
    "GSP34ghers__u:33": " <1.15/2> cālayed udaraṃ paścād vartmanā recayec chanaiḥ !!1.15!",
    "GSP34ghers__u:34": " <1.16/1> vātasāraṃ paraṃ gopyaṃ dehanirmalakārakam !",
    "GSP34ghers__u:35": " <1.16/2> sarvarogakṣayakaraṃ dehānalavivardhakam !!1.16!",
    "GSP34ghers__u:36": " <1.17/1> ākaṇṭhaṃ pūrayed vāri vaktreṇa ca pibec chanaiḥ !",
    "GSP34ghers__u:37": " <1.17/2> cālayed udareṇaiva codarād recayed adhaḥ !!1.17!",
    "GSP34ghers__u:38": " <1.18/1> vārisāraṃ paraṃ gopyaṃ dehanirmalakārakam !",
    "GSP34ghers__u:39": " <1.18/2> sādhayed yaḥ prayatnena devadehaṃ prapadyate !!1.18!",
    "GSP34ghers__u:40": " <1.19/1> vārisāraṃ parāṃ dhautiṃ sādhayed yaḥ prayatnataḥ !",
    "GSP34ghers__u:41": " <1.19/2> maladehaṃ śodhayitvā devadehaṃ prapadyate !!1.19!",
    "GSP34ghers__u:42": " <1.20/1> nābhigranthiṃ merupṛṣṭhe śatavāraṃ ca kārayet !",
    "GSP34ghers__u:43": " <1.20/2> udarāmayajaṃ tyaktvā jāṭharāgniṃ vivardhayet !",
    "GSP34ghers__u:44": " <1.20/3> vahnisāram iyaṃ dhautir yogināṃ yogasiddhidā !!1.20!",
    "GSP34ghers__u:45": " <1.21/1> eṣā dhautiḥ parā gopyā na prakāśyā kadācana !",
    "GSP34ghers__u:46": " <1.21/2> kevalaṃ dhautimātreṇa devadeho bhaved dhruvam !!1.21!",
    "GSP34ghers__u:47": " <1.22/1> kākīmudrāṃ sādhayitvā pūrayed udaraṃ mahat !",
    "GSP34ghers__u:48": " <1.22/2> dhārayed ardhayāmaṃ tu cālayed adhavartmanā !",
    "GSP34ghers__u:49": " <1.22/3> eṣā dhautiḥ parā gopyā na prakāśyā kadācana !!1.22!",
    "GSP34ghers__u:50": " <1.23/1> nābhimagnajale sthitvā śaktināḍīṃ vimarjayet !",
    "GSP34ghers__u:51": " <1.23/2> kārābhyāṃ kṣālayen nāḍīṃ yāvan malavisarjanam !!1.23!",
    "GSP34ghers__u:52": " <1.24/1> tāvat prakṣālya nāḍīṃ ca udare veśayet punaḥ !",
    "GSP34ghers__u:53": " <1.24/2> idaṃ prakṣālanaṃ gopyaṃ devānām api durlabham !",
    "GSP34ghers__u:54": " <1.24/3> kevalaṃ dhautimātreṇa devadeho bhaved dhruvam !!1.24!",
    "GSP34ghers__u:55": " <1.25/1> yām ārdhadhāraṇāśaktiṃ yāvan na sādhayen naraḥ !",
    "GSP34ghers__u:56": " <1.25/2> bahiṣkṛtaṃ mahādhautī tāvan naiva tu jāyate !!1.25!",
    "GSP34ghers__u:57": " <1.26/1> dantamūlaṃ jihvāmūlaṃ randhraṃ ca karṇayugmayoḥ !",
    "GSP34ghers__u:58": " <1.26/2> kapālarandhraṃ pañceti@ dantadhautirvidhīyate !!1.26!",
    "GSP34ghers__u:59": " <1.27/1> khadireṇa rasenātha mṛttikayā ca śuddhayā !",
    "GSP34ghers__u:60": " <1.27/2> mārjayed dantamūlaṃ ca yāvat kilbiṣam āharet !!1.27!",
    "GSP34ghers__u:61": " <1.28/1> dantamūlaṃ parā dhautir yogināṃ yogasādhane !",
    "GSP34ghers__u:62": " <1.28/2> nityaṃ kuryāt prabhāte ca dantarakṣāya yogavit !",
    "GSP34ghers__u:63": " <1.28/3> dantamūlaṃ dhāraṇādi+ !kāryeṣu yogināṃ yataḥ !!1.28!",
    "GSP34ghers__u:64": " <1.29/1> athātaḥ saṃpravakṣyāmi jihvāśodhanakāraṇam !",
    "GSP34ghers__u:65": " <1.29/2> jarāmaraṇarogādīn nāśayed dīrghalambikā !!1.29!",
    "GSP34ghers__u:66": " <1.30/1> tarjanīmadhyamānāmā aṅgulitrayayogataḥ !",
    "GSP34ghers__u:67": " <1.30/2> veśayed galamadhye tu mārjayel lambikāmalam !",
    "GSP34ghers__u:68": " <1.30/3> śanaiḥ śanair mārjayitvā kaphadoṣaṃ nivārayet !!1.30!",
    "GSP34ghers__u:69": " <1.31/1> mārjayen navanītena dohayec ca punaḥ punaḥ !",
    "GSP34ghers__u:70": " <1.31/2> tadagraṃ lauhayantreṇa karṣayitvā punaḥ punaḥ !!1.31!",
    "GSP34ghers__u:71": " <1.32/1> nityaṃ kuryāt prayatnena raver udayake śtake !",
    "GSP34ghers__u:72": " <1.32/2> evaṃ kṛte tu nitye ca lambikā dīrghatāṃ gatā !!1.32!",
    "GSP34ghers__u:73": " <1.33/1> tarjanyaṅgulyagrayogān@ mārjayet karṇarandhrayoḥ !",
    "GSP34ghers__u:74": " <1.33/2> nityam abhyāsayogena nādāntaraṃ prakāśanam !!1.33!",
    "GSP34ghers__u:75": " <1.34/1> vṛddhāṅguṣṭhena dakṣeṇa mardayed bhālarandhrakam !",
    "GSP34ghers__u:76": " <1.34/2> evam abhyāsayogena kaphadoṣaṃ nivārayet !!1.34!",
    "GSP34ghers__u:77": " <1.35/1> nāḍī nirmalatāṃ yāti divyadṛṣṭiḥ prajāyate !",
    "GSP34ghers__u:78": " <1.35/2> nidrānte bhojanānte ca divānte ca dine dine !!1.35!",
    "GSP34ghers__u:79": " <1.36/1> hṛddhautiṃ trividhāṃ kuryād daṇḍavamanavāsasā !!1.36!",
    "GSP34ghers__u:80": " <1.37/1> rambhādaṇḍaṃ hariddaṇḍaṃ vetradaṇḍaṃ tathaiva ca !",
    "GSP34ghers__u:81": " <1.37/2> hṛnmadhye cālayitvā tu punaḥ pratyāharec chanaiḥ !!1.37!",
    "GSP34ghers__u:82": " <1.38/1> kaphapittaṃ tathā kledaṃ recayed ūrdhvavartmanā !",
    "GSP34ghers__u:83": " <1.38/2> daṇḍadhautividhānena hṛdrogaṃ nāśayed dhruvam !!1.38!",
    "GSP34ghers__u:84": " <1.39/1> bhojanānte pibed vāri ākarṇapūritaṃ sudhīḥ !",
    "GSP34ghers__u:85": " <1.39/2> ūrdhvadṛṣṭiṃ kṣaṇaṃ kṛtvā taj jalaṃ vamayet punaḥ !",
    "GSP34ghers__u:86": " <1.39/3> nityam abhyāsayogena kaphapittaṃ nivārayet !!1.39!",
    "GSP34ghers__u:87": " <1.40/1> ekonaviṃśatiḥ hastaḥ pañcaviṃśati vai tathā !",
    "GSP34ghers__u:88": " <1.40/2> caturaṅgulavistāraṃ sūkṣmavastraṃ śanair graset !",
    "GSP34ghers__u:89": " <1.40/3> punaḥ pratyāhared etat procyate dhautikarmakam !!1.40!",
    "GSP34ghers__u:90": " <1.41/1> gulmajvaraplīhākuṣṭha+ !kaphapittaṃ vinaśyati !",
    "GSP34ghers__u:91": " <1.41/2> ārogyaṃ balapuṣṭiś ca bhavet tasya dine dine !!1.41!",
    "GSP34ghers__u:92": " <1.42/1> apānakrūratā tāvad yāvanmūlaṃ na śodhayet !",
    "GSP34ghers__u:93": " <1.42/2> tasmāt sarvaprayatnena mūlaśodhanam ācaret !!1.42!",
    "GSP34ghers__u:94": " <1.43/1> pītamūlasya daṇḍena madhyamāṅgulināpi vā !",
    "GSP34ghers__u:95": " <1.43/2> yatnena kṣālayed guhyaṃ vāriṇā ca punaḥ punaḥ !!1.43!",
    "GSP34ghers__u:96": " <1.44/1> vārayet koṣṭhakāṭhinyam āmājīrṇaṃ nivārayet !",
    "GSP34ghers__u:97": " <1.44/2> kāraṇaṃ kāntipuṣṭyoś ca dīpanaṃ vahnimaṇḍalam !!1.44!",
    "GSP34ghers__u:98": " <1.45/1> jalavastiḥ śuṣkavastir vastī ca dvividhau smṛtau !",
    "GSP34ghers__u:99": " <1.45/2> jalavastiṃ jale kuryāc chuṣkavastiṃ kṣitau sadā !!1.45!",
    "GSP34ghers__u:100": " <1.46/1> nābhimagnajale pāyu+ !nyastanālotkaṭāsanaḥ !",
    "GSP34ghers__u:101": " <1.46/2> ākuñcanaṃ prakāśaṃ ca jalavastiṃ samācaret !!1.46!",
    "GSP34ghers__u:102": " <1.47/1> pramehaṃ ca gudāvartaṃ krūravāyuṃ nivārayet !",
    "GSP34ghers__u:103": " <1.47/2> bhavet svacchandadehaś ca kāmadevasamo bhavet !!1.47!",
    "GSP34ghers__u:104": " <1.48/1> vastiṃ paścimatānena cālayitvā śanaiḥ śanaiḥ !",
    "GSP34ghers__u:105": " <1.48/2> aśvinīmudrayā pāyum ākuñcayet prakāśayet !!1.48!",
    "GSP34ghers__u:106": " <1.49/1> evam abhyāsayogena koṣṭhadoṣo na vidyate !",
    "GSP34ghers__u:107": " <1.49/2> vivardhayej jāṭharāgnim āmavātaṃ vināśayet !!1.49!",
    "GSP34ghers__u:108": " <1.50/1> vitastimānaṃ sūkṣmasūtraṃ nāsānāle praveśayet !",
    "GSP34ghers__u:109": " <1.50/2> mukhān nirgamayet paścāt procyate netikarmakam !!1.50!",
    "GSP34ghers__u:110": " <1.51/1> sādhanān netikarmāpi khecarīsiddhim āpnuyāt !",
    "GSP34ghers__u:111": " <1.51/2> kaphadoṣā vinaśyanti divyadṛṣṭiḥ prajāyate !!1.51!",
    "GSP34ghers__u:112": " <1.52/1> amandavegaṃ tundaṃ ca bhrāmayed ubhapārśvayoḥ !",
    "GSP34ghers__u:113": " <1.52/2> sarvarogān nihantīha dehānalavivardhanam !!1.52!",
    "GSP34ghers__u:114": " <1.53/1> nimeṣonmeṣakaṃ tyaktvā sūkṣmalakṣyaṃ nirīkṣayet !",
    "GSP34ghers__u:115": " <1.53/2> yāvad aśrū nipatate trāṭakaṃ procyate budhaiḥ !!1.53!",
    "GSP34ghers__u:116": " <1.54/1> evam abhyāsayogena śāṃbhavī jāyate dhruvam !",
    "GSP34ghers__u:117": " <1.54/2> na jāyate netrarogaḥ divyadṛṣṭipradāyakam !!1.54!",
    "GSP34ghers__u:118": " <1.55/1> vāmakrameṇa vyutkrameṇa śītkrameṇa viśeṣataḥ !",
    "GSP34ghers__u:119": " <1.55/2> bhālabhātiṃ tridhā kuryāt kaphadoṣaṃ nivārayet !!1.55!",
    "GSP34ghers__u:120": " <1.56/1> iḍayā pūrayed vāyuṃ recayet piṅgalā punaḥ !",
    "GSP34ghers__u:121": " <1.56/2> piṅgalayā pūrayitvā punaś candreṇa recayet !!1.56!",
    "GSP34ghers__u:122": " <1.57/1> pūrakaṃ recakaṃ kṛtvā vegena na tu cālayet !",
    "GSP34ghers__u:123": " <1.57/2> evam abhyāsayogena kaphadoṣaṃ nivārayet !!1.57!",
    "GSP34ghers__u:124": " <1.58/1> nāsābhyāṃ jalam ākṛṣya punar vaktreṇa recayet !",
    "GSP34ghers__u:125": " <1.58/2> pāyaṃ pāyaṃ prakurvaṃś cec chleṣmadoṣaṃ nivārayet !!1.58!",
    "GSP34ghers__u:126": " <1.59/1> śītkṛtya pītvā vaktreṇa nāsānalair virecayet !",
    "GSP34ghers__u:127": " <1.59/2> evam abhyāsayogena kāmadevasamo bhavet !!1.59!",
    "GSP34ghers__u:128": " <1.60/1> na jāyate vārddhakaṃ ca jvaro naiva prajāyate !",
    "GSP34ghers__u:129": " <1.60/2> bhavet svacchandadehaś ca kaphadoṣaṃ nivārayet !!1.60!",
    "GSP34ghers__u:130": " <1.61/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghaṭasthayoge",
    "GSP34ghers__u:131": " ṣaṭkarmasādhanaṃ nāma prathamopadeśaḥ !!1! ]]",
    "GSP34ghers__u:132": " <2.1/1> gheraṇḍa uvāca:",
    "GSP34ghers__u:133": " <2.1/11> āsanāni samastāni yāvanto jīvajantavaḥ !",
    "GSP34ghers__u:134": " <2.1/2> caturaśīti lakṣāṇi śivena kathitaṃ purā !!2.1!",
    "GSP34ghers__u:135": " <2.2/1> teṣāṃ madhye viśiṣṭāni ṣoḍaśonaṃ śataṃ kṛtam !",
    "GSP34ghers__u:136": " <2.2/2> teṣāṃ madhye martyaloke dvātriṃśad āsanaṃ śubham !!2.2!",
    "GSP34ghers__u:137": " <2.3/1> siddhaṃ padmaṃ tathā bhadraṃ muktaṃ vajraṃ ca svastikam !",
    "GSP34ghers__u:138": " <2.3/2> siṃhaṃ ca gomukhaṃ vīraṃ dhanurāsanam eva ca !!2.3!",
    "GSP34ghers__u:139": " <2.4/1> mṛtaṃ guptaṃ tathā mātsyaṃ matsyendrāsanam eva ca !",
    "GSP34ghers__u:140": " <2.4/2> gorakṣaṃ paścimottānam utkaṭaṃ saṃkaṭaṃ tathā !!2.4!",
    "GSP34ghers__u:141": " <2.5/1> mayūraṃ kukkuṭaṃ kūrmaṃ tathā uttānakūrmakam !",
    "GSP34ghers__u:142": " <2.5/2> uttānamaṇḍukaṃ vṛkṣaṃ maṇḍūkaṃ garuḍaṃ vṛṣam !!2.5!",
    "GSP34ghers__u:143": " <2.6/1> śalabhaṃ makaraṃ coṣṭraṃ bhujaṃgaṃ ca yogāsanam !",
    "GSP34ghers__u:144": " <2.6/2> dvātriṃśad āsanāny eva martyaloke ca siddhidā !!2.6!",
    "GSP34ghers__u:145": " <2.7/1> yonisthānakam aṅghrimūlaghaṭitaṃ saṃpīḍya gulphetaraṃ !",
    "GSP34ghers__u:146": " <2.7/11> meḍhropary atha saṃnidhāya cibukaṃ kṛtvā hṛdi sthāpitam !",
    "GSP34ghers__u:147": " <2.7/2> sthāṇuḥ saṃyamitendriyo 'caladṛśā paśyan bhruvor antare !",
    "GSP34ghers__u:148": " <2.7/3> etan mokṣakapāṭabhedanakaraṃ siddhāsanaṃ procyate !!2.7!",
    "GSP34ghers__u:149": " <2.8/1> vāmor ūpari dakṣiṇaṃ hi caraṇaṃ saṃsthāpya vāmaṃ tathā !",
    "GSP34ghers__u:150": " <2.8/11> dakṣor ūpari paścimena vidhinā kṛtvā karābhyāṃ dṛḍham !",
    "GSP34ghers__u:151": " <2.8/2> aṅguṣṭhau hṛdaye nidhāya cibukaṃ nāsāgram ālokayed !",
    "GSP34ghers__u:152": " <2.8/3> etad vyādhivikāranāśanakaraṃ padmāsanaṃ procyate !!2.8!",
    "GSP34ghers__u:153": " <2.9/1> gulphau ca vṛṣaṇasyādho vyutkrameṇa samāhitau@ !",
    "GSP34ghers__u:154": " <2.9/2> pādāṅguṣṭhau karābhyāṃ ca dhṛtvā ca pṛṣṭhadeśataḥ !!2.9!",
    "GSP34ghers__u:155": " <2.10/1> jālaṃdharaṃ samāsādya nāsāgram avalokayet !",
    "GSP34ghers__u:156": " <2.10/2> bhadrāsanaṃ bhaved etat sarvavyādhivināśakam !!2.10!",
    "GSP34ghers__u:157": " <2.11/1> pāyumūle vāmagulphaṃ dakṣagulphaṃ tathopari !",
    "GSP34ghers__u:158": " <2.11/2> śirogrīvāsame kāye@ muktāsanaṃ tu siddhidam !!2.11!",
    "GSP34ghers__u:159": " <2.12/1> jaṅghayor vajravat kṛtvā gudapārśve padāv ubhau !",
    "GSP34ghers__u:160": " <2.12/2> vajrāsanaṃ bhaved etad yogināṃ siddhidāyakam !!2.12!",
    "GSP34ghers__u:161": " <2.13/1> jānūrvor antare kṛtvā yogī pādatale ubhe !",
    "GSP34ghers__u:162": " <2.13/2> ṛjukāyaḥ samāsīnaḥ svastikaṃ tat pracakṣate !!2.13!",
    "GSP34ghers__u:163": " <2.14/1> gulphau ca vṛṣaṇasyādho vyutkrameṇordhvatāṃ gatau !",
    "GSP34ghers__u:164": " <2.14/2> citimūlau bhūmisaṃsthau karau ca jānunopari !!2.14!",
    "GSP34ghers__u:165": " <2.15/1> vyāttavaktro jalaṃdhreṇa nāsāgram avalokayet !",
    "GSP34ghers__u:166": " <2.15/2> siṃhāsanaṃ bhaved etat sarvavyādhivināśakam !!2.15!",
    "GSP34ghers__u:167": " <2.16/1> pādau bhūmau ca saṃsthāpya pṛṣṭhapārśve niveśayet !",
    "GSP34ghers__u:168": " <2.16/2> sthirakāyaṃ samāsādya gomukhaṃ gomukhākṛti !!2.16!",
    "GSP34ghers__u:169": " <2.17/1> ekapādam athaikasmin vinyased ūrusaṃsthitam !",
    "GSP34ghers__u:170": " <2.17/2> itarasmiṃs tathā paścād vīrāsanam itīritam !!2.17!",
    "GSP34ghers__u:171": " <2.18/1> prasārya pādau bhuvi daṇḍarūpau !",
    "GSP34ghers__u:172": " <2.18/11> karau ca pṛṣṭhaṃ dhṛtapādayugmam !",
    "GSP34ghers__u:173": " <2.18/2> kṛtvā dhanustulyavivartitāṅgaṃ !",
    "GSP34ghers__u:174": " <2.18/3> nigadyate vai dhanurāsanaṃ tat !!2.18!",
    "GSP34ghers__u:175": " <2.19/1> uttānaṃ śavavad bhūmau śayānaṃ tu śavāsanam !",
    "GSP34ghers__u:176": " <2.19/2> śavāsanaṃ śramaharaṃ cittaviśrāntikāraṇam !!2.19!",
    "GSP34ghers__u:177": " <2.20/1> jānūrvor antare pādau kṛtvā pādau ca gopayet !",
    "GSP34ghers__u:178": " <2.20/2> pādaupari ca saṃsthāpya gudaṃ guptāsanaṃ viduḥ !!2.20!",
    "GSP34ghers__u:179": " <2.21/1> muktapadmāsanaṃ kṛtvā uttānaśayanaṃ caret !",
    "GSP34ghers__u:180": " <2.21/2> kūrparābhyāṃ śiro veṣṭya matsyāsanaṃ tu rogahā !!2.21!",
    "GSP34ghers__u:181": " <2.22/1> udare paścimaṃ@ tānaṃ kṛtvā tiṣṭhati yatnataḥ !",
    "GSP34ghers__u:182": " <2.22/2> namrāṅgaṃ vāmapadaṃ hi dakṣajānūpari nyaset !!2.22!",
    "GSP34ghers__u:183": " <2.23/1> tatra yāmyaṃ kūrparaṃ ca yāmyakare ca vaktrakam !",
    "GSP34ghers__u:184": " <2.23/2> bhruvor madhye gatā dṛṣṭiḥ pīṭhaṃ matsyendram ucyate !!2.23!",
    "GSP34ghers__u:185": " <2.24/1> jānūrvor antare pādau uttānau vyaktasaṃsthitau !",
    "GSP34ghers__u:186": " <2.24/2> gulphau cācchādya hastābhyām uttānābhyaṃ prayatnataḥ !!2.24!",
    "GSP34ghers__u:187": " <2.25/1> kaṇṭhasaṃkocanaṃ kṛtvā nāsāgram avalokayet !",
    "GSP34ghers__u:188": " <2.25/2> gorakṣāsanam ity āhur yogināṃ siddhikāraṇam !!2.25!",
    "GSP34ghers__u:189": " <2.26/1> prasārya pādau bhuvi daṇḍarūpau !",
    "GSP34ghers__u:190": " <2.26/2> saṃnyastabhālaṃ citiyugmamadhye !",
    "GSP34ghers__u:191": " <2.26/3> yatnena pādau ca dhṛtau karābhyāṃ !",
    "GSP34ghers__u:192": " <2.26/4> yogendrapīṭhaṃ paścimatānam āhuḥ !!2.26!",
    "GSP34ghers__u:193": " <2.27/1> aṅguṣṭhābhyām avaṣṭabhya dharāṃ gulphau ca khe gatau !",
    "GSP34ghers__u:194": " <2.27/2> tatropari gudaṃ nyased vijñeyam utkaṭāsanam !!2.27!",
    "GSP34ghers__u:195": " <2.28/1> vāmapādaciter mūlaṃ saṃnyasya dharaṇītale !",
    "GSP34ghers__u:196": " <2.28/2> pādadaṇḍena yāmyena veṣṭayed vāmapādakam !",
    "GSP34ghers__u:197": " <2.28/3> jānuyugme karayugmam etat saṃkaṭam āsanam !!2.28!",
    "GSP34ghers__u:198": " <2.29/1> dharām avaṣṭabhya karadvayābhyāṃ !",
    "GSP34ghers__u:199": " <2.29/2> tat kūrpare sthāpitanābhipārśvam !",
    "GSP34ghers__u:200": " <2.29/3> uccāsane daṇḍavad utthitaḥ khe !",
    "GSP34ghers__u:201": " <2.29/4> mayūram etat pravadanti pīṭham !!2.29!",
    "GSP34ghers__u:202": " <2.30/1> bahukadaśanabhuktaṃ bhasma kuryād aśeṣaṃ !",
    "GSP34ghers__u:203": " <2.30/2> janayati jaṭharāgniṃ jārayet kālakūṭam !",
    "GSP34ghers__u:204": " <2.30/3> harati sakalarogān āśu gulmajvarādīn !",
    "GSP34ghers__u:205": " <2.30/4> bhavati vigatadoṣaṃ hy āsanaṃ śrīmayūram !!2.30!",
    "GSP34ghers__u:206": " <2.31/1> padmāsanaṃ samāsādya jānūrvor antare karau !",
    "GSP34ghers__u:207": " <2.31/2> kūrparābhyāṃ samāsīno mañcasthaḥ kukkuṭāsanam !!2.31!",
    "GSP34ghers__u:208": " <2.32/1> gulphau ca vṛṣaṇasyādho vyutkrameṇa samāhitau !",
    "GSP34ghers__u:209": " <2.32/2> ṛjukāyaśirogrīvaṃ kūrmāsanam itīritam !!2.32!",
    "GSP34ghers__u:210": " <2.33/1> kukkuṭāsanabandhasthaṃ karābhyāṃ dhṛtakandharam !",
    "GSP34ghers__u:211": " <2.33/2> khagakūrmavad uttānam etad uttānakūrmakam !!2.33!",
    "GSP34ghers__u:212": " <2.34/1> pādatalau pṛṣṭhadeśe aṅguṣṭhau dvau ca saṃspṛśet !",
    "GSP34ghers__u:213": " <2.34/2> jānuyugmaṃ puraskṛtya sādhayen maṇḍukāsanam !!2.34!",
    "GSP34ghers__u:214": " <2.35/1> maṇḍūkāsanabandhasthaṃ kūrparābhyāṃ dhṛtaṃ śiraḥ !",
    "GSP34ghers__u:215": " <2.35/2> etad bhekavad uttānam etad uttānamaṇḍukam !!2.35!",
    "GSP34ghers__u:216": " <2.36/1> vāmorumūladeśe ca yāmyaṃ pādaṃ nidhāya tu !",
    "GSP34ghers__u:217": " <2.36/2> tiṣṭhati vṛkṣavad bhūmau vṛkṣāsanam idaṃ viduḥ !!2.36!",
    "GSP34ghers__u:218": " <2.37/1> jaṅghorubhyāṃ dharāṃ pīḍya sthirakāyo dvijānunā !",
    "GSP34ghers__u:219": " <2.37/2> jānūpari karayugmaṃ garuḍāsanam ucyate !!2.37!",
    "GSP34ghers__u:220": " <2.38/1> yāmyagulphe pāyumūlaṃ vāmabhāge padetaram !",
    "GSP34ghers__u:221": " <2.38/2> viparītaṃ spṛśed bhūmiṃ vṛṣāsanam idaṃ bhavet !!2.38!",
    "GSP34ghers__u:222": " <2.39/1> adhyāsya śete padayugmavakṣe !",
    "GSP34ghers__u:223": " <2.39/2> bhūmim avaṣṭabhya karadvayābhyām !",
    "GSP34ghers__u:224": " <2.39/3> pādau ca śūnye ca vitasti cordhvaṃ !",
    "GSP34ghers__u:225": " <2.39/4> vadanti pīṭhaṃ śalabhaṃ munīndrāḥ !!2.39!",
    "GSP34ghers__u:226": " <2.40/1> adhyāsya śete hṛdayaṃ nidhāya !",
    "GSP34ghers__u:227": " <2.40/2> bhūmau ca pādau pravisāryamāṇau !",
    "GSP34ghers__u:228": " <2.40/3> śiraś ca dhṛtvā karadaṇḍayugme !",
    "GSP34ghers__u:229": " <2.40/4> dehāgnikāraṃ makarāsanaṃ tat !!2.40!",
    "GSP34ghers__u:230": " <2.41/1> adhyāsya śete padayugmam astaṃ@ !",
    "GSP34ghers__u:231": " <2.41/11> pṛṣṭhe nidhāyāpi dhṛtaṃ karābhyām !",
    "GSP34ghers__u:232": " <2.41/2> ākuñcya samyag ghy udarāsyagaṇḍam@ !",
    "GSP34ghers__u:233": " <2.41/3> uṣṭraṃ ca pīṭhaṃ yatayo vadanti !!2.41!",
    "GSP34ghers__u:234": " <2.42/1> aṅguṣṭhanābhiparyantam adho bhūmau ca vinyaset !",
    "GSP34ghers__u:235": " <2.42/2> karatalābhyāṃ dharāṃ dhṛtvā ūrdhvaṃ śīrṣaṃ phaṇīva hi !!2.42!",
    "GSP34ghers__u:236": " <2.43/1> dehāgnir vardhate nityaṃ sarvarogavināśanam !",
    "GSP34ghers__u:237": " <2.43/2> jāgarti bhujagī devī sādhanād bhujaṃgāsanam !!2.43!",
    "GSP34ghers__u:238": " <2.44/1> uttānau caraṇau kṛtvā saṃsthāpya jānunopari !",
    "GSP34ghers__u:239": " <2.44/2> āsanopari saṃsthāpya uttānaṃ karayugmakam !!2.44!",
    "GSP34ghers__u:240": " <2.45/1> pūrakair vāyum ākṛṣya nāsāgram avalokayet !",
    "GSP34ghers__u:241": " <2.45/2> yogāsanaṃ bhaved etad yogināṃ yogasādhane !!2.45!",
    "GSP34ghers__u:242": " <2.46/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghatasthayoga",
    "GSP34ghers__u:243": " āsanaprayogo nāma dvitīyopadeśaḥ !!2! ]]",
    "GSP34ghers__u:244": " <3.1/1> gheraṇḍa uvāca: mahāmudrā nabhomudrā uḍḍīyānaṃ jalaṃdharam !",
    "GSP34ghers__u:245": " <3.1/2> mūlabandhaṃ mahābandhaṃ mahāvedhaś ca khecarī !!3.1!",
    "GSP34ghers__u:246": " <3.2/1> viparītakaraṇī yonir vajrolī śakticālanī !",
    "GSP34ghers__u:247": " <3.2/2> taḍāgī māṇḍukī mudrā śāṃbhavī pañcadhāraṇā !!3.2!",
    "GSP34ghers__u:248": " <3.3/1> aśvinī pāśinī kākī mātaṅgī ca bhujaṃginī !",
    "GSP34ghers__u:249": " <3.3/2> pañcaviṃśatimudrāś ca siddhidā iha yoginām !!3.3!",
    "GSP34ghers__u:250": " <3.4/1> mudrāṇāṃ paṭalaṃ devi kathitaṃ tava saṃnidhau !",
    "GSP34ghers__u:251": " <3.4/2> yena vijñātamātreṇa sarvasiddhiḥ prajāyate !!3.4!",
    "GSP34ghers__u:252": " <3.5/1> gopanīyaṃ prayatnena na deyaṃ yasya kasyacit !",
    "GSP34ghers__u:253": " <3.5/2> prītidaṃ yogināṃ caiva durlabhaṃ marutām api !!3.5!",
    "GSP34ghers__u:254": " <3.6/1> pāyumūlaṃ vāmagulphe saṃpīḍya dṛḍhayatnataḥ !",
    "GSP34ghers__u:255": " <3.6/2> yāmyapādaṃ prasāryātha karābhyāṃ dhṛtapadāṅguliḥ !!3.6!",
    "GSP34ghers__u:256": " <3.7/1> kaṇṭhasaṃkocanaṃ kṛtvā bhruvor madhye nirīkṣayet !",
    "GSP34ghers__u:257": " <3.7/2> pūrakair vāyuṃ saṃpūrya mahāmudrā nigadyate !!3.7!",
    "GSP34ghers__u:258": " <3.8/1> valitaṃ palitaṃ caiva jarāṃ@ mṛtyuṃ nivārayet !",
    "GSP34ghers__u:259": " <3.8/2> kṣayakāsaṃ gudāvartaṃ plīhājīrṇaṃ jvaraṃ tathā !",
    "GSP34ghers__u:260": " <3.8/3> nāśayet sarvarogāṃś ca mahāmudrābhisevanāt !!3.8!",
    "GSP34ghers__u:261": " <3.9/1> yatra yatra sthito yogī sarvakāryeṣu sarvadā !",
    "GSP34ghers__u:262": " <3.9/2> ūrdhvajihvaḥ sthiro bhūtvā dhārayet pavanaṃ sadā !",
    "GSP34ghers__u:263": " <3.9/3> nabhomudrā bhaved eṣā yogināṃ roganāśinī !!3.9!",
    "GSP34ghers__u:264": " <3.10/1> udare paścimaṃ tānaṃ nābher ūrdhvaṃ tu kārayet !",
    "GSP34ghers__u:265": " <3.10/2> uḍḍīnaṃ kurute yasmād aviśrāntaṃ mahākhagaḥ !",
    "GSP34ghers__u:266": " <3.10/3> uḍḍīyānaṃ tv asau bandho mṛtyumātaṃgakesarī !!3.10!",
    "GSP34ghers__u:267": " <3.11/1> samagrād bandhanād dhy etad uḍḍīyānaṃ viśiṣyate !",
    "GSP34ghers__u:268": " <3.11/2> uḍḍīyāne samabhyaste muktiḥ svābhāvikī bhavet !!3.11!",
    "GSP34ghers__u:269": " <3.12/1> kaṇṭhasaṃkocanaṃ kṛtvā cibukaṃ hṛdaye nyaset !",
    "GSP34ghers__u:270": " <3.12/2> jālaṃdhare kṛte bandhe ṣoḍaśādhārabandhanam !",
    "GSP34ghers__u:271": " <3.12/3> jālaṃdharamahāmudrā mṛtyoś ca kṣayakāriṇī !!3.12!",
    "GSP34ghers__u:272": " <3.13/1> siddhaṃ jālaṃdharaṃ bandhaṃ yogināṃ siddhidāyakam !",
    "GSP34ghers__u:273": " <3.13/2> ṣaṇmāsam abhyased yo hi sa siddho nātra saṃśayaḥ !!3.13!",
    "GSP34ghers__u:274": " <3.14/1> pārṣṇinā vāmapādasya yonim ākuñcayet tataḥ !",
    "GSP34ghers__u:275": " <3.14/2> nābhigranthiṃ merudaṇḍe saṃpīḍya yatnataḥ sudhīḥ !!3.14!",
    "GSP34ghers__u:276": " <3.15/1> meḍhraṃ dakṣiṇagulphena dṛḍhabandhaṃ samācaret !",
    "GSP34ghers__u:277": " <3.15/2> nābher ūrdhvam adhaś cāpi tānaṃ kuryāt prayatnataḥ !",
    "GSP34ghers__u:278": " <3.15/3> jarāvināśinī mudrā mūlabandho nigadyate !!3.15!",
    "GSP34ghers__u:279": " <3.16/1> saṃsārasāgaraṃ tartum abhilaṣati yaḥ pumān !",
    "GSP34ghers__u:280": " <3.16/2> virale sugupto bhūtvā mudrām etāṃ samabhyaset !!3.16!",
    "GSP34ghers__u:281": " <3.17/1> abhyāsād bandhanasyāsya marutsiddhir bhaved dhruvam !",
    "GSP34ghers__u:282": " <3.17/2> sādhayed yatnatas tarhi maunī tu vijitālasaḥ !!3.17!",
    "GSP34ghers__u:283": " <3.18/1> vāmapādasya gulphena pāyumūlaṃ nirodhayet !",
    "GSP34ghers__u:284": " <3.18/2> dakṣapādena tad gulphaṃ saṃpīḍya yatnataḥ sudhīḥ !!3.18!",
    "GSP34ghers__u:285": " <3.19/1> śanaiḥ śanaiś cālayet pārṣṇiṃ yonim ākuñcayec chanaiḥ !",
    "GSP34ghers__u:286": " <3.19/2> jālaṃdhare dhārayet prāṇaṃ mahābandho nigadyate !!3.19!",
    "GSP34ghers__u:287": " <3.20/1> mahābandhaḥ paro bandho jarāmaraṇanāśanaḥ !",
    "GSP34ghers__u:288": " <3.20/2> prasādād asya bandhasya sādhayet sarvavāñchitam !!3.20!",
    "GSP34ghers__u:289": " <3.21/1> rūpayauvanalāvaṇyaṃ nārīṇāṃ puruṣaṃ vinā !",
    "GSP34ghers__u:290": " <3.21/2> mūlabandhamahābandhau mahāvedhaṃ vinā tathā !!3.21!",
    "GSP34ghers__u:291": " <3.22/1> mahābandhaṃ samāsādya uḍḍānakumbhakaṃ caret !",
    "GSP34ghers__u:292": " <3.22/2> mahāvedhaḥ samākhyāto yogināṃ siddhidāyakaḥ !!3.22!",
    "GSP34ghers__u:293": " <3.23/1> mahābandhamūlabandhau mahāvedhasamanvitau !",
    "GSP34ghers__u:294": " <3.23/2> pratyahaṃ kurute yas tu sa yogī yogavittamaḥ !!3.23!",
    "GSP34ghers__u:295": " <3.24/1> na mṛtyuto bhayaṃ tasya na jarā tasya vidyate !",
    "GSP34ghers__u:296": " <3.24/2> gopanīyaḥ prayatnena vedho yaṃ yogipuṃgavaiḥ !!3.24!",
    "GSP34ghers__u:297": " <3.25/1> jihvādho nāḍīṃ saṃchitya rasanāṃ cālayet sadā !",
    "GSP34ghers__u:298": " <3.25/2> dohayen navanītena lauhayantreṇa karṣayet !!3.25!",
    "GSP34ghers__u:299": " <3.26/1> evaṃ nityaṃ samabhyāsāl lambikā dīrghatāṃ vrajet !",
    "GSP34ghers__u:300": " <3.26/2> yāvadgacchedbhruvormadhye tadā sidhyati khecarī !!3.26!",
    "GSP34ghers__u:301": " <3.27/1> rasanāṃ tālumadhye tu śanaiḥ śanaiḥ praveśayet !",
    "GSP34ghers__u:302": " <3.27/2> kapālakuhare jihvā praviṣṭā viparītagā !",
    "GSP34ghers__u:303": " <3.27/3> bhruvor madhye gatā dṛṣṭir mudrā bhavati khecarī !!3.27!",
    "GSP34ghers__u:304": " <3.28/1> na ca mūrcchā kṣudhā tṛṣṇā naivālasyaṃ prajāyate !",
    "GSP34ghers__u:305": " <3.28/2> na ca rogo jarā mṛtyur devadehaṃ prapadyate !!3.28!",
    "GSP34ghers__u:306": " <3.29/1> na cāgnir dahate gātraṃ na śoṣayati mārutaḥ !",
    "GSP34ghers__u:307": " <3.29/2> na dehaṃ kledayanty āpo daṃśayen na bhujaṃgamaḥ !!3.29!",
    "GSP34ghers__u:308": " <3.30/1> lāvaṇyaṃ ca bhaved gātre samādhir jāyate dhruvam !",
    "GSP34ghers__u:309": " <3.30/2> kapālavaktrasaṃyoge rasanā rasam āpnuyāt !!3.30!",
    "GSP34ghers__u:310": " <3.31/1> nānāvidhisamudbhūtam ānandaṃ ca dine dine !",
    "GSP34ghers__u:311": " <3.31/2> ādau lavaṇakṣāraṃ ca tatas tiktakaṣāyakam !!3.31!",
    "GSP34ghers__u:312": " <3.32/1> navanītaṃ ghṛtaṃ kṣīraṃ dadhitakramadhūni ca !",
    "GSP34ghers__u:313": " <3.32/2> drākṣārasaṃ ca pīyūṣaṃ jāyate rasanodakam !!3.32!",
    "GSP34ghers__u:314": " <3.33/1> nābhimūle vaset sūryas tālumūle ca candramāḥ !",
    "GSP34ghers__u:315": " <3.33/2> amṛtaṃ grasate sūryas tato mṛtyuvaśo naraḥ !!3.33!",
    "GSP34ghers__u:316": " <3.34/1> ūrdhvaṃ ca yojayet sūryaṃ candraṃ ca adha ānayet !",
    "GSP34ghers__u:317": " <3.34/2> viparītakarī mudrā sarvatantreṣu gopitā !!3.34!",
    "GSP34ghers__u:318": " <3.35/1> bhūmau śiraś ca saṃsthāpya karayugmaṃ samāhitaḥ !",
    "GSP34ghers__u:319": " <3.35/2> ūrdhvapādaḥ sthiro bhūtvā viparītakarī matā !!3.35!",
    "GSP34ghers__u:320": " <3.36/1> mudreyaṃ sādhayen nityaṃ jarāṃ mṛtyuṃ ca nāśayet !",
    "GSP34ghers__u:321": " <3.36/2> sa siddhaḥ sarvalokeṣu pralaye 'pi na sīdati !!3.36!",
    "GSP34ghers__u:322": " <3.37/1> siddhāsanaṃ samāsādya karṇākṣināsikāmukham !",
    "GSP34ghers__u:323": " <3.37/2> aṅguṣṭhatarjanīmadhyā+ !nāmādibhiś ca dhārayet !!3.37!",
    "GSP34ghers__u:324": " <3.38/1> kākībhiḥ prāṇaṃ saṃkṛṣya apāne yojayet tataḥ !",
    "GSP34ghers__u:325": " <3.38/2> ṣaṭ cakrāṇi kramād dhṛtvā huṃhaṃsamanunā sudhīḥ !!3.38!",
    "GSP34ghers__u:326": " <3.39/1> caitanyam ānayed devīṃ nidritā yā bhujaṃginī !",
    "GSP34ghers__u:327": " <3.39/2> jīvena sahitāṃ śaktiṃ samutthāpya parāmbuje !!3.39!",
    "GSP34ghers__u:328": " <3.40/1> śaktimayaṃ svayaṃ bhūtvā paraṃ śivena saṃgamam !",
    "GSP34ghers__u:329": " <3.40/2> nānāsukhaṃ vihāraṃ ca cintayet paramaṃ sukham !!3.40!",
    "GSP34ghers__u:330": " <3.41/1> śivaśaktisamāyogād ekāntaṃ bhuvi bhāvayet !",
    "GSP34ghers__u:331": " <3.41/2> ānandamānaso bhūtvā ahaṃ brahmeti saṃbhavet !!3.41!",
    "GSP34ghers__u:332": " <3.42/1> yonimudrā parā gopyā devānām api durlabhā !",
    "GSP34ghers__u:333": " <3.42/2> sakṛttadbhāvasaṃsiddhaḥ samādhisthaḥ sa eva hi !!3.42!",
    "GSP34ghers__u:334": " <3.43/1> brahmahā bhrūṇahā caiva surāpo gurutalpagaḥ !",
    "GSP34ghers__u:335": " <3.43/2> etaiḥ pāpair na lipyate yonimudrānibandhanāt !!3.43!",
    "GSP34ghers__u:336": " <3.44/1> yāni pāpāni ghorāṇi upapāpāni yāni ca !",
    "GSP34ghers__u:337": " <3.44/2> tāni sarvāṇi naśyanti yonimudrānibandhanāt !",
    "GSP34ghers__u:338": " <3.44/3> tasmād abhyasanaṃ kuryād yadi muktiṃ samicchati !!3.44!",
    "GSP34ghers__u:339": " <3.45/1> dharām avaṣṭabhya karadvayābhyām !",
    "GSP34ghers__u:340": " <3.45/11> ūrdhvaṃ kṣipet pādayugaṃ śiraḥ khe !",
    "GSP34ghers__u:341": " <3.45/2> śaktiprabodhāya cirajīvanāya !",
    "GSP34ghers__u:342": " <3.45/3> vajrolimudrāṃ munayo vadanti !!3.45!",
    "GSP34ghers__u:343": " <3.46/1> ayaṃ yogo yogaśreṣṭho yogināṃ muktikāraṇam !",
    "GSP34ghers__u:344": " <3.46/2> ayaṃ hitaprado yogo yogināṃ siddhidāyakaḥ !!3.46!",
    "GSP34ghers__u:345": " <3.47/1> etad yogaprasādena bindusiddhir bhaved dhruvam !",
    "GSP34ghers__u:346": " <3.47/2> siddhe bindau mahāyatne kiṃ na sidhyati bhūtale !!3.47!",
    "GSP34ghers__u:347": " <3.48/1> bhogena mahatā yukto yadi mudrāṃ samācaret !",
    "GSP34ghers__u:348": " <3.48/2> tathāpi sakalā siddhis tasya bhavati niścitam !!3.48!",
    "GSP34ghers__u:349": " <3.49/1> mūlādhāre ātmaśaktiḥ kuṇḍalī paradevatā !",
    "GSP34ghers__u:350": " <3.49/2> śayitā bhujagākārā sārdhatrivalayānvitā !!3.49!",
    "GSP34ghers__u:351": " <3.50/1> yāvat sā nidritā dehe tāvaj jīvaḥ paśur yathā !",
    "GSP34ghers__u:352": " <3.50/2> jñānaṃ na jāyate tāvat koṭiyogaṃ samabhyaset !!3.50!",
    "GSP34ghers__u:353": " <3.51/1> udghāṭayet kavāṭaṃ ca yathā kuñcikayā haṭhāt !",
    "GSP34ghers__u:354": " <3.51/2> kuṇḍalinyāḥ prabodhena brahmadvāraṃ vibhedayet !!3.51!",
    "GSP34ghers__u:355": " <3.52/1> nābhiṃ bṛhadveṣṭanaṃ ca na ca nagnaṃ bahiḥ sthitam !",
    "GSP34ghers__u:356": " <3.52/2> gopanīyagṛhe sthitvā śakticālanam abhyaset !!3.52!",
    "GSP34ghers__u:357": " <3.53/1> vitastipramitaṃ dīrghaṃ vistāre caturaṅgulam !",
    "GSP34ghers__u:358": " <3.53/2> mṛdulaṃ dhavalaṃ sūkṣma+ !@veṣṭanāmbaralakṣaṇam !",
    "GSP34ghers__u:359": " <3.53/3> evam ambaram uktaṃ @ ca kaṭisūtreṇa yojayet !!3.53!",
    "GSP34ghers__u:360": " <3.54/1> bhāsmanā gātrasaṃliptaṃ siddhāsanaṃ samācaret !",
    "GSP34ghers__u:361": " <3.54/2> nāsābhyāṃ prāṇam ākṛṣya apāne yojayed balāt !!3.54!",
    "GSP34ghers__u:362": " <3.55/1> tāvad ākuñcayed guhyaṃ śanair aśvinimudrayā !",
    "GSP34ghers__u:363": " <3.55/2> yāvad gacchet suṣumṇāyāṃ vāyuḥ prakāśayed dhaṭhāt !!3.55!",
    "GSP34ghers__u:364": " <3.56/1> tāvad vāyuprabhedena kumbhikā ca bhujaṃginī !",
    "GSP34ghers__u:365": " <3.56/2> baddhaśvāsas tato bhūtvā ca ūrdhvamātraṃ prapadyate !",
    "GSP34ghers__u:366": " <3.56/3> śabdadvayaṃ phalaikaṃ tu yonimudrāṃ ca cālayet !!3.56!",
    "GSP34ghers__u:367": " <3.57/1> vinā śakticālanena yonimudrā na sidhyati !",
    "GSP34ghers__u:368": " <3.57/2> ādau cālanam abhyasya yonimudrāṃ samabhyaset !!3.57!",
    "GSP34ghers__u:369": " <3.58/1> iti te kathitaṃ caṇḍa prakāraṃ śakticālanam !",
    "GSP34ghers__u:370": " <3.58/2> gopanīyaṃ prayatnena dine dine samabhyaset !!3.58!",
    "GSP34ghers__u:371": " <3.59/1> mudreyaṃ paramā gopyā jarāmaraṇanāśinī !",
    "GSP34ghers__u:372": " <3.59/2> tasmād abhyasanaṃ kāryaṃ yogibhiḥ siddhikāṅkṣibhiḥ !!3.59!",
    "GSP34ghers__u:373": " <3.60/1> nityaṃ yo 'bhyasate yogī siddhis tasya kare sthitā !",
    "GSP34ghers__u:374": " <3.60/2> tasya vigrahasiddhiḥ syād rogāṇāṃ saṃkṣayo bhavet !!3.60!",
    "GSP34ghers__u:375": " <3.61/1> udare paścimaṃ @ tānaṃ kṛtvā ca taḍāgākṛti !",
    "GSP34ghers__u:376": " <3.61/2> taḍāgī sā parā mudrā jarāmṛtyuvināśinī !!3.61!",
    "GSP34ghers__u:377": " <3.62/1> mukhaṃ saṃmudritaṃ kṛtvā jihvāmūlaṃ pracālayet !",
    "GSP34ghers__u:378": " <3.62/2> śanair grased amṛtaṃ tan māṇḍukīṃ mudrikāṃ viduḥ !!3.62!",
    "GSP34ghers__u:379": " <3.63/1> valitaṃ palitaṃ naiva jāyate nityayauvanam !",
    "GSP34ghers__u:380": " <3.63/2> na keśe jāyate pāko yaḥ kuryān nitya māṇḍukīm !!3.63!",
    "GSP34ghers__u:381": " <3.64/1> netrāñjanaṃ samālokya ātmārāmaṃ nirīkṣayet !",
    "GSP34ghers__u:382": " <3.64/2> sā bhavec chāṃbhavī mudrā sarvatantreṣu gopitā !!3.64!",
    "GSP34ghers__u:383": " <3.65/1> vedaśāstrapurāṇāni sāmānyagaṇikā iva !",
    "GSP34ghers__u:384": " <3.65/2> iyaṃ tu śāṃbhavī mudrā guptā kulavadhūr iva !!3.65!",
    "GSP34ghers__u:385": " <3.66/1> sa eva ādināthaś ca sa ca nārāyaṇaḥ svayam !",
    "GSP34ghers__u:386": " <3.66/2> sa ca brahmā sṛṣṭikārī yo mudrāṃ vetti śāṃbhavīm !!3.66!",
    "GSP34ghers__u:387": " <3.67/1> satyaṃ satyaṃ punaḥ satyaṃ satyam uktaṃ maheśvara !",
    "GSP34ghers__u:388": " <3.67/2> śāṃbhavīṃ yo vijānīyāt sa ca brahma na cānyathā !!3.67!",
    "GSP34ghers__u:389": " <3.68/1> kathitā śāṃbhavī mudrā śṛṇuṣva pañcadhāraṇām !",
    "GSP34ghers__u:390": " <3.68/2> dhāraṇāni samāsādya kiṃ na sidhyati bhūtale !!3.68!",
    "GSP34ghers__u:391": " <3.69/1> anena naradehena svargeṣu gamanāgamam !",
    "GSP34ghers__u:392": " <3.69/2> manogatir bhavet tasya khecaratvaṃ na cānyathā !!3.69!",
    "GSP34ghers__u:393": " <3.70/1> yat tattvaṃ haritāladeśaracitaṃ bhaumaṃ lakārānvitaṃ !",
    "GSP34ghers__u:394": " <3.70/11> vedāsraṃ kamalāsanena sahitaṃ kṛtvā hṛdi sthāyinam !",
    "GSP34ghers__u:395": " <3.70/2> prāṇaṃ tatra vinīya pañcaghaṭikāś cittānvitaṃ dhārayed !",
    "GSP34ghers__u:396": " <3.70/3> eṣā stambhakarī sadā kṣitijayaṃ kuryād adhodhāraṇā !!3.70!",
    "GSP34ghers__u:397": " <3.71/1> pārthivīdhāraṇāmudrāṃ yaḥ karoti ca nityaśaḥ !",
    "GSP34ghers__u:398": " <3.71/2> mṛtyuṃjayaḥ svayaṃ so 'pi sa siddho vicared bhuvi !!3.71!",
    "GSP34ghers__u:399": " <3.72/1> śaṅkhendupratimaṃ ca kundadhavalaṃ tattvaṃ kilālaṃ śubhaṃ !",
    "GSP34ghers__u:400": " <3.72/11> tat pīyūṣavakārabījasahitaṃ yuktaṃ sadā viṣṇunā !",
    "GSP34ghers__u:401": " <3.72/2> prāṇaṃ tatra vinīya pañcaghaṭikāś cittānvitaṃ dhārayed !",
    "GSP34ghers__u:402": " <3.72/3> eṣā duḥsahatāpapāpahariṇī syād āmbhasī dhāraṇā !!3.72!",
    "GSP34ghers__u:403": " <3.73/1> āmbhasīṃ paramāṃ mudrāṃ yo jānāti sa yogavit !",
    "GSP34ghers__u:404": " <3.73/2> jale ca gabhīre ghore maraṇaṃ tasya no bhavet !!3.73!",
    "GSP34ghers__u:405": " <3.74/1> iyaṃ tu paramā mudrā gopanīyā prayatnataḥ !",
    "GSP34ghers__u:406": " <3.74/2> prakāśāt siddhihāniḥ syāt satyaṃ vacmi ca tattvataḥ !!3.74!",
    "GSP34ghers__u:407": " <3.75/1> yan nābhisthitam indra=gopasadṛśaṃ bījatrikoṇānvitaṃ @ !",
    "GSP34ghers__u:408": " <3.75/11> tattvaṃ tejamayaṃ pradīptam aruṇaṃ rudreṇa yat siddhidam !",
    "GSP34ghers__u:409": " <3.75/2> prāṇaṃ tatra vinīya pañcaghaṭikāś cittānvitaṃ dhārayed !",
    "GSP34ghers__u:410": " <3.75/3> eṣā kālagabhīrabhītiharaṇī vaiśvānarī dhāraṇā !!3.75!",
    "GSP34ghers__u:411": " <3.76/1> pradīpte jvalite vahnau yadi patati sādhakaḥ !",
    "GSP34ghers__u:412": " <3.76/2> etanmudrāprasādena sa jīvati na mṛtyubhāk !!3.76!",
    "GSP34ghers__u:413": " <3.77/1> yad bhinnāñjanapuñjasaṃnibham idaṃ dhūmrāvabhāsaṃ paraṃ !",
    "GSP34ghers__u:414": " <3.77/11> tattvaṃ sattvamayaṃ yakārasahitaṃ yatreśvaro devatā !",
    "GSP34ghers__u:415": " <3.77/2> prāṇaṃ tatra vinīya pañcaghaṭikāś cittānvitaṃ dhārayed !",
    "GSP34ghers__u:416": " <3.77/3> eṣā khe gamanaṃ karoti yamināṃ syād vāyavī dhāraṇā !!3.77!",
    "GSP34ghers__u:417": " <3.78/1> iyaṃ tu paramā mudrā jarāmṛtyuvināśinī !",
    "GSP34ghers__u:418": " <3.78/2> vāyunā mriyate nāpi khe ca gatipradāyinī !!3.78!",
    "GSP34ghers__u:419": " <3.79/1> śaṭhāya bhaktihīnāya na deyā yasya kasyacit !",
    "GSP34ghers__u:420": " <3.79/2> datte ca siddhihāniḥ syāt satyaṃ vacmi ca caṇḍa te !!3.79!",
    "GSP34ghers__u:421": " <3.80/1> yat sindhau varaśuddhavārisadṛśaṃ vyomaṃ paraṃ bhāsitaṃ !",
    "GSP34ghers__u:422": " <3.80/11> tattvaṃ devasadāśivena sahitaṃ bījaṃ hakārānvitam !",
    "GSP34ghers__u:423": " <3.80/2> prāṇaṃ tatra vinīya pañcaghaṭikāś cittānvitaṃ dhārayed !",
    "GSP34ghers__u:424": " <3.80/3> eṣā mokṣakavāṭabhedanakarī tu syān @ nabhodhāraṇā !!3.80!",
    "GSP34ghers__u:425": " <3.81/1> ākāśīdhāraṇāṃ mudrāṃ yo vetti sa ca yogavit !",
    "GSP34ghers__u:426": " <3.81/2> na mṛtyur jāyate tasya pralaye nāvasīdati !!3.81!",
    "GSP34ghers__u:427": " <3.82/1> ākuñcayed gudadvāraṃ prakāśayet punaḥ punaḥ !",
    "GSP34ghers__u:428": " <3.82/2> sā bhaved aśvinī mudrā śaktiprabodhakāriṇī !!3.82!",
    "GSP34ghers__u:429": " <3.83/1> aśvinī paramā mudrā guhyarogavināśinī !",
    "GSP34ghers__u:430": " <3.83/2> balapuṣṭikarī caiva akālamaraṇaṃ haret !!3.83!",
    "GSP34ghers__u:431": " <3.84/1> kaṇṭhapṛṣṭe kṣipet pādau pāśavad dṛḍhabandhanam !",
    "GSP34ghers__u:432": " <3.84/2> sā eva pāśinī mudrā śaktiprabodhakāriṇī !!3.84!",
    "GSP34ghers__u:433": " <3.85/1> pāśinī mahatī mudrā balapuṣṭividhāyinī !",
    "GSP34ghers__u:434": " <3.85/2> sādhanīyā prayatnena sādhakaiḥ siddhikāṅkṣibhiḥ !!3.85!",
    "GSP34ghers__u:435": " <3.86/1> kākacañcuvad āsyena pibed vāyuṃ śanaiḥ śanaiḥ !",
    "GSP34ghers__u:436": " <3.86/2> kākī mudrā bhaved eṣā sarvarogavināśinī !!3.86!",
    "GSP34ghers__u:437": " <3.87/1> kākīmudrā parā mudrā sarvatantreṣu gopitā !",
    "GSP34ghers__u:438": " <3.87/2> asyāḥ prasādamātreṇa na rogī kākavad bhavet !!3.87!",
    "GSP34ghers__u:439": " <3.88/1> kaṇṭhamagnajale sthitvā nāsābhyāṃ jalam āharet !",
    "GSP34ghers__u:440": " <3.88/2> mukhān nirgamayet paścāt punar vaktreṇa cāharet !!3.88!",
    "GSP34ghers__u:441": " <3.89/1> nāsābhyāṃ recayet paścāt kuryād evaṃ punaḥ punaḥ !",
    "GSP34ghers__u:442": " <3.89/2> mātaṅginī parā mudrā jarāmṛtyuvināśinī !!3.89!",
    "GSP34ghers__u:443": " <3.90/1> virale nirjane deśe sthitvā caikāgramānasaḥ !",
    "GSP34ghers__u:444": " <3.90/2> kuryān mātaṅginīṃ mudrāṃ mātaṅga iva jāyate !!3.90!",
    "GSP34ghers__u:445": " <3.91/1> yatra yatra sthito yogī sukham atyantam aśnute !",
    "GSP34ghers__u:446": " <3.91/2> tasmāt sarvaprayatnena sādhayen mudrikāṃ parām !!3.91!",
    "GSP34ghers__u:447": " <3.92/1> vaktraṃ kiṃcitsuprasārya cālinaṃ galayā pibet !",
    "GSP34ghers__u:448": " <3.92/2> sā bhaved bhujagī mudrā jarāmṛtyuvināśinī !!3.92!",
    "GSP34ghers__u:449": " <3.93/1> yāvac ca udare rogam ajīrṇādi viśeṣataḥ !",
    "GSP34ghers__u:450": " <3.93/2> tat sarvaṃ nāśayed āśu yatra mudrā bhujaṃginī !!3.93!",
    "GSP34ghers__u:451": " <3.94/1> idaṃ tu mudrāpaṭalaṃ kathitaṃ caṇḍa te śubham !",
    "GSP34ghers__u:452": " <3.94/2> vallabhaṃ sarvasiddhānāṃ jarāmaraṇanāśanam !!3.94!",
    "GSP34ghers__u:453": " <3.95/1> śaṭhāya bhaktihīnāya na deyaṃ yasya kasyacit !",
    "GSP34ghers__u:454": " <3.95/2> gopanīyaṃ prayatnena durlabhaṃ marutām api !!3.95!",
    "GSP34ghers__u:455": " <3.96/1> ṛjave śāntacittāya gurubhaktiparāya ca !",
    "GSP34ghers__u:456": " <3.96/2> kulīnāya pradātavyaṃ bhogamuktipradāyakam !!3.96!",
    "GSP34ghers__u:457": " <3.97/1> mudrāṇāṃ paṭalaṃ hy etat sarvavyādhivināśanam !",
    "GSP34ghers__u:458": " <3.97/2> nityam abhyāsaśīlasya jaṭharāgnivivardhanam !!3.97!",
    "GSP34ghers__u:459": " <3.98/1> na tasya jāyate mṛtyur nāsya jarādikaṃ tathā !",
    "GSP34ghers__u:460": " <3.98/2> nāgnijalabhayaṃ tasya vāyor api kuto bhayam !!3.98!",
    "GSP34ghers__u:461": " <3.99/1> kāsaḥ śvāsaḥ plīhā kuṣṭhaṃ śleṣmarogāś ca viṃśatiḥ !",
    "GSP34ghers__u:462": " <3.99/2> mudrāṇāṃ sādhanāc caiva vinaśyanti na saṃśayaḥ !!3.99!",
    "GSP34ghers__u:463": " <3.100/1> bahunā kim ihoktena sāraṃ vacmi ca caṇḍa te !",
    "GSP34ghers__u:464": " <3.100/2> nāsti mudrāsamaṃ kiṃcit siddhidaṃ kṣitimaṇḍale !!3.100!",
    "GSP34ghers__u:465": " <3.101/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghaṭasthayogaprakaraṇe mudrāprayogo nāma tṛtīyopadeśaḥ !!3! ]]",
    "GSP34ghers__u:466": " <4.1/1> gheraṇḍa uvāca:",
    "GSP34ghers__u:467": " <4.1/11> athātaḥ saṃpravakṣyāmi pratyāhārakam uttamam !",
    "GSP34ghers__u:468": " <4.1/2> yasya vijñānamātreṇa kāmādiripunāśanam !!4.1!",
    "GSP34ghers__u:469": " <4.2/1> yato yato niścarati manaś cañcalam asthiram !",
    "GSP34ghers__u:470": " <4.2/2> tatas tato niyamyaitad ātmany eva vaśaṃ nayet !!4.2!",
    "GSP34ghers__u:471": " <4.3/1> yatra yatra gatā dṛṣṭir manas tatra pragacchati !",
    "GSP34ghers__u:472": " <4.3/2> tataḥ pratyāhared etad ātmany eva vaśaṃ nayet !!4.3!",
    "GSP34ghers__u:473": " <4.4/1> puraskāraṃ tiraskāraṃ suśrāvyaṃ vā bhayānakam !",
    "GSP34ghers__u:474": " <4.4/2> manas tasmān niyamyaitad ātmany eva vaśaṃ nayet !!4.4!",
    "GSP34ghers__u:475": " <4.5/1> śītaṃ vāpi tathā coṣṇaṃ yan manaḥsparśayogataḥ !",
    "GSP34ghers__u:476": " <4.5/2> tasmāt pratyāhared etad ātmany eva vaśaṃ nayet !!4.5!",
    "GSP34ghers__u:477": " <4.6/1> sugandhe vāpi durgandhe ghrāṇeṣu jāyate manaḥ !",
    "GSP34ghers__u:478": " <4.6/2> tasmāt pratyāhared etad ātmany eva vaśaṃ nayet !!4.6!",
    "GSP34ghers__u:479": " <4.7/1> madhurāmlakatiktādi+ !rasaṃ gataṃ yadā manaḥ !",
    "GSP34ghers__u:480": " <4.7/2> tasmāt pratyāhared etad ātmany eva vaśaṃ nayet !!4.7!",
    "GSP34ghers__u:481": " <4.8/1> śabdādiṣv anuraktāni nigṛhyākṣāṇi yogavit !",
    "GSP34ghers__u:482": " <4.8/2> kuryāc cittānucārīṇi pratyāhāraparāyaṇaḥ !!4.8!",
    "GSP34ghers__u:483": " <4.9/1> vaśyatā paramā tena jāyate 'ticalātmanām !",
    "GSP34ghers__u:484": " <4.9/2> indriyāṇām avaśyais tair na yogī yogasādhakaḥ !!4.9!",
    "GSP34ghers__u:485": " <4.10/1> prāṇāyāmair dahed doṣān dhāraṇābhiś ca kilbiṣam !",
    "GSP34ghers__u:486": " <4.10/2> pratyāhāreṇa viṣayān dhyānenānīśvarān guṇān !!4.10!",
    "GSP34ghers__u:487": " <4.11/1> yathā parvatadhātūnāṃ doṣā dahyanti dhāmyatām !",
    "GSP34ghers__u:488": " <4.11/2> tathendriyakṛtā doṣā dahyante prāṇanigrahāt !!4.11!",
    "GSP34ghers__u:489": " <4.12/1> samaḥ samāsano bhūtvā saṃhṛtya caraṇāv ubhau !",
    "GSP34ghers__u:490": " <4.12/2> saṃvṛtāsyas tathaivorū samyag viṣṭabhya cāgrataḥ !!4.12!",
    "GSP34ghers__u:491": " <4.13/1> pārṣṇibhyāṃ liṅgavṛṣaṇāv aspṛśan prayataḥ sthitaḥ !",
    "GSP34ghers__u:492": " <4.13/2> kiṃcidunnāmitaśirā dantair dantān na saṃspṛśet !",
    "GSP34ghers__u:493": " <4.13/3> saṃpaśyan nāsikāgraṃ svaṃ diśaś cānavalokayan !!4.13!",
    "GSP34ghers__u:494": " <4.14/1> rajasā tamaso vṛttiṃ sattvena rajasas tathā !",
    "GSP34ghers__u:495": " <4.14/2> saṃchādya nirmale sattve sthito yuñjīta yogavit !!4.14!",
    "GSP34ghers__u:496": " <4.15/1> indriyāṇīndriyārthebhyaḥ prāṇādīn mana eva ca !",
    "GSP34ghers__u:497": " <4.15/2> nigṛhya samavāyena pratyāhāram upakramet !!4.15!",
    "GSP34ghers__u:498": " <4.16/1> yas tu pratyāharet kāmān sarvāṅgān īva kacchapaḥ !",
    "GSP34ghers__u:499": " <4.16/2> sadātmaratir ekasthaḥ paśyaty ātmānam ātmani !!4.16!",
    "GSP34ghers__u:500": " <4.17/1> sa bāhyābhyantaraṃ śaucaṃ niṣpādyākaṇṭhanābhitaḥ !",
    "GSP34ghers__u:501": " <4.17/2> pūrayitvā budho dehaṃ pratyāhāram upakramet !!4.17!",
    "GSP34ghers__u:502": " <4.18/1> tathā vai yogayuktasya yogino niyatātmanaḥ !",
    "GSP34ghers__u:503": " <4.18/2> (sarve doṣāḥ praṇaśyanti svasthaś caivopajāyate) !!4.18!",
    "GSP34ghers__u:504": " <4.19/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghaṭasthayoge",
    "GSP34ghers__u:505": " pratyāhāraprayogo nāma caturthopadeśaḥ !!4! ]]",
    "GSP34ghers__u:506": " <5.1/1> gheraṇḍa uvāca:",
    "GSP34ghers__u:507": " <5.1/11> athātaḥ saṃpravakṣyāmi prāṇāyāmasya yadvidhim !",
    "GSP34ghers__u:508": " <5.1/2> yasya sādhanamātreṇa devatulyo bhaven naraḥ !!5.1!",
    "GSP34ghers__u:509": " <5.2/1> ādau sthānaṃ tathā kālaṃ mitāhāraṃ tathāparam !",
    "GSP34ghers__u:510": " <5.2/2> nāḍīśuddhiṃ tataḥ paścāt prāṇāyāmaṃ ca sādhayet !!5.2!",
    "GSP34ghers__u:511": " <5.3/1> dūradeśe tathāraṇye rājadhānyāṃ janāntike !",
    "GSP34ghers__u:512": " <5.3/2> yogārambhaṃ na kurvīta kṛtaś cet siddhihā bhavet !!5.3!",
    "GSP34ghers__u:513": " <5.4/1> aviśvāsaṃ dūradeśe araṇye bhakṣavarjitam !",
    "GSP34ghers__u:514": " <5.4/2> lokāraṇye prakāśaś ca tasmāt trīṇi vivarjayet !!5.4!",
    "GSP34ghers__u:515": " <5.5/1> sudeśe dhārmike rājye subhikṣe nirupadrave !",
    "GSP34ghers__u:516": " <5.5/2> tatraikaṃ kuṭiraṃ kṛtvā prācīraiḥ pariveṣṭayet !!5.5!",
    "GSP34ghers__u:517": " <5.6/1> vāpīkūpataḍāgaṃ ca prācīramadhyavarti ca !",
    "GSP34ghers__u:518": " <5.6/2> nātyuccaṃ nātinīcaṃ vā kuṭiraṃ kīṭavarjitam !!5.6!",
    "GSP34ghers__u:519": " <5.7/1> samyaggomayaliptaṃ ca kuṭiraṃ randhravarjitam !",
    "GSP34ghers__u:520": " <5.7/2> evaṃ sthāne hi gupte ca prāṇāyāmaṃ samabhyaset !!5.7!",
    "GSP34ghers__u:521": " <5.8/1> hemante śiśire grīṣme varṣāyāṃ ca ṛtau tathā !",
    "GSP34ghers__u:522": " <5.8/2> yogārambhaṃ na kurvīta kṛte yogo hi rogadaḥ !!5.8!",
    "GSP34ghers__u:523": " <5.9/1> vasante śaradi proktaṃ yogārambhaṃ samācaret !",
    "GSP34ghers__u:524": " <5.9/2> tadā yogo bhavet siddho rogān mukto bhaved dhruvam !!5.9!",
    "GSP34ghers__u:525": " <5.10/1> caitrādiphālgunānte ca māghādiphālgunāntike !",
    "GSP34ghers__u:526": " <5.10/2> dvau dvau māsau ṛtubhāgau anubhāvaś catuś catuḥ !!5.10!",
    "GSP34ghers__u:527": " <5.11/1> vasantaś caitravaiśākhau jyeṣṭhāṣāḍhau ca grīṣmakau !",
    "GSP34ghers__u:528": " <5.11/2> varṣā śrāvaṇabhādrābhyāṃ śarad āśvinakārtikau !",
    "GSP34ghers__u:529": " <5.11/3> mārgapauṣau ca hemantaḥ śiśiro māghaphālgunau !!5.11!",
    "GSP34ghers__u:530": " <5.12/1> anubhāvaṃ pravakṣyāmi ṛtūnāṃ ca yathoditam !",
    "GSP34ghers__u:531": " <5.12/2> māghādimādhavānte hi vasantānubhavaś catuḥ !!5.12!",
    "GSP34ghers__u:532": " <5.13/1> caitrādi cāṣāḍhāntaṃ ca grīṣmaś cānubhavaś catuḥ !",
    "GSP34ghers__u:533": " <5.13/2> āṣāḍhādi cāśvināntaṃ varṣā cānubhavaś catuḥ !!5.13!",
    "GSP34ghers__u:534": " <5.14/1> bhādrādi mārgaśīrṣāntaṃ śarado 'nubhavaś catuḥ !",
    "GSP34ghers__u:535": " <5.14/2> kārtikādimāghamāsāntaṃ hemantānubhavaś catuḥ !",
    "GSP34ghers__u:536": " <5.14/3> mārgādīṃś caturo māsāñ śiśirānubhavaṃ viduḥ !!5.14!",
    "GSP34ghers__u:537": " <5.15/1> vasante vāpi śaradi yogārambhaṃ tu samācaret !",
    "GSP34ghers__u:538": " <5.15/2> tadā yogo bhavet siddho vināyāsena kathyate !!5.15!",
    "GSP34ghers__u:539": " <5.16/1> mitāhāraṃ vinā yas tu yogārambhaṃ tu kārayet !",
    "GSP34ghers__u:540": " <5.16/2> nānārogo bhavet tasya kiṃcid yogo na sidhyati !!5.16!",
    "GSP34ghers__u:541": " <5.17/1> śālyannaṃ yavapiṇḍaṃ vā godhūmapiṇḍakaṃ tathā !",
    "GSP34ghers__u:542": " <5.17/2> mudgaṃ māṣacaṇakādi śubhraṃ ca tuṣavarjitam !!5.17!",
    "GSP34ghers__u:543": " <5.18/1> paṭolaṃ panasaṃ mānaṃ kakkolaṃ ca śukāśakam !",
    "GSP34ghers__u:544": " <5.18/2> drāḍhikāṃ karkaṭīṃ rambhāṃ ḍumbarīṃ kaṇṭakaṇṭakam !!5.18!",
    "GSP34ghers__u:545": " <5.19/1> āmarambhāṃ bālarambhāṃ rambhādaṇḍaṃ ca mūlakam !",
    "GSP34ghers__u:546": " <5.19/2> vārtākīṃ mūlakam ṛddhiṃ yogī bhakṣaṇam ācaret !!5.19!",
    "GSP34ghers__u:547": " <5.20/1> bālaśākaṃ kāla śākaṃ tathā paṭolapatrakam !",
    "GSP34ghers__u:548": " <5.20/2> pañcaśākaṃ praśaṃsīyād vāstūkaṃ hilamocikāṃ !!5.20!",
    "GSP34ghers__u:549": " <5.21/1> śuddhaṃ sumadhuraṃ snigdham udarārdhavivarjitam !",
    "GSP34ghers__u:550": " <5.21/2> bhujyate surasaṃprītyā [surasaṃ prityā] mitāhāram imaṃ viduḥ",
    "GSP34ghers__u:551": " <5.22/1> annena pūrayed ardhaṃ toyena tu tṛtīyakam !",
    "GSP34ghers__u:552": " <5.22/2> udarasya turīyāṃśaṃ saṃrakṣed vāyucāraṇe !!5.22!",
    "GSP34ghers__u:553": " <5.23/1> kaṭv amlaṃ lavaṇaṃ tiktaṃ bhṛṣṭaṃ ca dadhi takrakam !",
    "GSP34ghers__u:554": " <5.23/2> śākotkaṭaṃ tathā madyaṃ tālaṃ ca panasaṃ tathā !!5.23!",
    "GSP34ghers__u:555": " <5.24/1> kulatthaṃ masūraṃ pāṇḍuṃ kūṣmāṇḍaṃ śākadaṇḍakam !",
    "GSP34ghers__u:556": " <5.24/2> tumbīkolakapitthaṃ ca kaṇṭabilvaṃ palāśakam !!5.24!",
    "GSP34ghers__u:557": " <5.25/1> kadambaṃ jambīraṃ bimbaṃ lakucaṃ laśunaṃ viṣam !",
    "GSP34ghers__u:558": " <5.25/2> kāmaraṅgaṃ piyālaṃ ca hiṅguśālmalikemukam !!5.25!",
    "GSP34ghers__u:559": " <5.26/1> yogārambhe varjayec ca pathastrīvahnisevanam !!5.26!",
    "GSP34ghers__u:560": " <5.27/1> navanītaṃ ghṛtaṃ kṣīraṃ guḍaṃ śarkarādi cekṣavaṃ !",
    "GSP34ghers__u:561": " <5.27/2> pakvarambhāṃ nārikelaṃ dāḍimbam aśivāsavam !",
    "GSP34ghers__u:562": " <5.27/3> drākṣāṃ tu lavalīṃ dhātrīṃ rasam amlavivarjitam !!5.27!",
    "GSP34ghers__u:563": " <5.28/1> elājātilavaṅgaṃ ca pauruṣaṃ jambujāmbalam !",
    "GSP34ghers__u:564": " <5.28/2> harītakīṃ kharjūraṃ ca yogī bhakṣaṇam ācaret !!5.28!",
    "GSP34ghers__u:565": " <5.29/1> laghupākaṃ priyaṃ snigdhaṃ tathā dhātuprapoṣaṇam !",
    "GSP34ghers__u:566": " <5.29/2> manobhilaṣitaṃ yogyaṃ yogī bhojanam ācaret !!5.29!",
    "GSP34ghers__u:567": " <5.30/1> kāṭhinyaṃ duritaṃ pūtim uṣṇaṃ paryuṣitaṃ tathā !",
    "GSP34ghers__u:568": " <5.30/2> atiśītaṃ cāti coṣṇaṃ bhakṣyaṃ yogī vivarjayet !!5.30!",
    "GSP34ghers__u:569": " <5.31/1> prātaḥsnānopavāsādi+ !kāyakleśavidhiṃ tathā !",
    "GSP34ghers__u:570": " <5.31/2> ekāhāraṃ nirāhāraṃ yāmānte ca na kārayet !!5.31!",
    "GSP34ghers__u:571": " <5.32/1> evaṃvidhividhānena prāṇāyāmaṃ samācaret !",
    "GSP34ghers__u:572": " <5.32/2> ārambhe prathame kuryāt kṣīrādyaṃ nityabhojanam !",
    "GSP34ghers__u:573": " <5.32/3> madhyāhne caiva sāyāhne bhojanadvayam ācaret !!5.32!",
    "GSP34ghers__u:574": " <5.33/1> kuśāsane mṛgājine vyāghrājine ca kambale !",
    "GSP34ghers__u:575": " <5.33/2> sthūlāsane samāsīnaḥ prāṅmukho vāpyudaṅmukhaḥ !",
    "GSP34ghers__u:576": " <5.33/3> nāḍīśuddhiṃ samāsādya prāṇāyāmaṃ samabhyaset !!5.33!",
    "GSP34ghers__u:577": " <5.34/1> caṇḍakāpālir uvāca:",
    "GSP34ghers__u:578": " <5.34/11> nāḍīśuddhiṃ kathaṃ kuryān nāḍīśuddhis tu kīdṛśī !",
    "GSP34ghers__u:579": " <5.34/2> tat sarvaṃ śrotum icchāmi tad vadasva dayānidhe !!5.34!",
    "GSP34ghers__u:580": " <5.35/1> gheraṇḍa uvāca:",
    "GSP34ghers__u:581": " <5.35/11> malākulāsu nāḍīṣu māruto naiva gacchati !",
    "GSP34ghers__u:582": " <5.35/2> prāṇāyāmaḥ kathaṃ sidhyet tattvajñānaṃ kathaṃ bhavet !",
    "GSP34ghers__u:583": " <5.35/3> tasmād ādau naḍīśuddhiṃ prāṇāyāmaṃ tato 'bhyaset !!5.35!",
    "GSP34ghers__u:584": " <5.36/1> nāḍīśuddhir dvidhā proktā samanur nirmanus tathā !",
    "GSP34ghers__u:585": " <5.36/2> bījena samanuṃ kuryān nirmanuṃ dhautikarmaṇi !!5.36!",
    "GSP34ghers__u:586": " <5.37/1> dhautikarma purā proktaṃ ṣaṭkarmasādhane yathā !",
    "GSP34ghers__u:587": " <5.37/2> śṛṇuṣva samanuṃ caṇḍa nāḍīśuddhir yathā bhavet !!5.37!",
    "GSP34ghers__u:588": " <5.38/1> upaviśyāsane yogī padmāsanaṃ samācaret !",
    "GSP34ghers__u:589": " <5.38/2> gurvādinyāsanaṃ kṛtvā yathaiva gurubhāṣitam !",
    "GSP34ghers__u:590": " <5.38/3> nāḍīśuddhiṃ prakurvīta prāṇāyāmaviśuddhaye !!5.38!",
    "GSP34ghers__u:591": " <5.39/1> vāyubījaṃ tato dhyātvā dhūmravarṇaṃ satejasam !",
    "GSP34ghers__u:592": " <5.39/2> candreṇa pūrayed vāyuṃ bījaṃ ṣoḍaśakaiḥ sudhīḥ !!5.39!",
    "GSP34ghers__u:593": " <5.40/1> catuḥṣaṣṭyā mātrayā ca kumbhakenaiva dhārayet !",
    "GSP34ghers__u:594": " <5.40/2> dvātriṃśanmātrayā vāyuṃ sūryanāḍyā ca recayet !!5.40!",
    "GSP34ghers__u:595": " <5.41/1> nābhimūlād vahnim utthāpya dhyāyet tejo vanīyutam !",
    "GSP34ghers__u:596": " <5.41/2> vahnibījaṃ @ ṣoḍaśena sūryanāḍyā ca pūrayet !!5.41!",
    "GSP34ghers__u:597": " <5.42/1> catuḥṣaṣṭyā mātrayā ca kumbhakenaiva dhārayet !",
    "GSP34ghers__u:598": " <5.42/2> dvātriṃśanmātrayā vāyuṃ śaśināḍyā ca recayet !!5.42!",
    "GSP34ghers__u:599": " <5.43/1> nāsāgre śaśadhṛg bimbaṃ dhyātvā jyotsnāsamanvitam !",
    "GSP34ghers__u:600": " <5.43/2> ṭhaṃ bījaṃ ṣoḍaśenaiva iḍayā pūrayen marut !!5.43!",
    "GSP34ghers__u:601": " <5.44/1> catuḥṣaṣṭyā mātrayā ca [kumbhakenaiva] dhārayet !",
    "GSP34ghers__u:602": " <5.44/2> amṛtaplāvitaṃ dhyātvā prāṇāyāmaṃ samabhyaset !!5.44!",
    "GSP34ghers__u:603": " <5.45/1> [vaṃ bījaṃ śoḍaśenaiva sūryanāḍyā ca pūrayet] !",
    "GSP34ghers__u:604": " <5.45/2> dvātriṃśena lakāreṇa dṛḍhaṃ bhāvyaṃ virecayet !!5.45!",
    "GSP34ghers__u:605": " <5.46/1> evaṃvidhāṃ nāḍīśuddhiṃ kṛtvā nāḍīṃ viśodhayet !",
    "GSP34ghers__u:606": " <5.46/2> dṛḍho bhūtvāsanaṃ kṛtvā prāṇāyāmaṃ samācaret !!5.46!",
    "GSP34ghers__u:607": " <5.47/1> sahitaḥ sūryabhedaś ca ujjāyī śītalī tathā !",
    "GSP34ghers__u:608": " <5.47/2> bhastrikā bhrāmarī mūrcchā kevalī cāṣṭa kumbhikāḥ !!5.47!",
    "GSP34ghers__u:609": " <5.48/1> sahitau dvividhau proktau prāṇāyāmaṃ samācaret !",
    "GSP34ghers__u:610": " <5.48/2> sagarbho bījam uccārya nirgarbho bījavarjitaḥ !",
    "GSP34ghers__u:611": " <5.48/3> prāṇāyāmaṃ sagarbhaṃ ca prathamaṃ kathayāmi te !!5.48!",
    "GSP34ghers__u:612": " <5.49/1> sukhāsane copaviśya prāṅmukho vāpy udaṅmukhaḥ !",
    "GSP34ghers__u:613": " <5.49/2> dhyāyed vidhiṃ rajoguṇaṃ raktavarṇam avarṇakam !!5.49!",
    "GSP34ghers__u:614": " <5.50/1> iḍayā pūrayed vāyuṃ mātrayā ṣoḍaśaiḥ sudhīḥ !",
    "GSP34ghers__u:615": " <5.50/2> pūrakānte kumbhakādye kartavyas tūḍḍiyānakaḥ !!5.50!",
    "GSP34ghers__u:616": " <5.51/1> sattvamayaṃ hariṃ dhyātvā ukāraiḥ śuklavarṇakaiḥ !",
    "GSP34ghers__u:617": " <5.51/2> catuḥṣaṣṭyā ca mātrayā anilaṃ kumbhakaṃ caret !",
    "GSP34ghers__u:618": " <5.51/3> kumbhakānte recakādye kartavyaṃ ca jālaṃdharam !!5.51!",
    "GSP34ghers__u:619": " <5.52/1> rudraṃ tamoguṇaṃ dhyātvā makāraiḥ kṛṣṇavarṇakaiḥ !",
    "GSP34ghers__u:620": " <5.52/2> dvātriṃśanmātrayā caiva recayed vidhinā punaḥ !!5.52!",
    "GSP34ghers__u:621": " <5.53/1> punaḥ piṅgalayāpūrya kumbhakenaiva dhārayet !",
    "GSP34ghers__u:622": " <5.53/2> iḍayā recayet paścāt tadbījena krameṇa tu !!5.53!",
    "GSP34ghers__u:623": " <5.54/1> anulomavilomena vāraṃ vāraṃ ca sādhayet !",
    "GSP34ghers__u:624": " <5.54/2> pūrakānte kumbhakādye dhṛtaṃ nāsāpuṭadvayam !",
    "GSP34ghers__u:625": " <5.54/3> kaniṣṭhānāmikāṅguṣṭhais tarjanīmadhyame vinā !!5.54!",
    "GSP34ghers__u:626": " <5.55/1> prāṇāyāmaṃ nigarbhaṃ tu vinā bījena jāyate !",
    "GSP34ghers__u:627": " <5.55/2> vāmajānūpari nyasta+ !vāmapāṇitalaṃ bhramet !",
    "GSP34ghers__u:628": " <5.55/3> mātrādiśataparyantaṃ pūrakumbhakarecanam !!5.55!",
    "GSP34ghers__u:629": " <5.56/1> uttamā viṃśatir mātrā madhyamā ṣoḍaśī smṛtā !",
    "GSP34ghers__u:630": " <5.56/2> adhamā dvādaśī mātrā prāṇāyāmās tridhā smṛtāḥ !!5.56!",
    "GSP34ghers__u:631": " <5.57/1> adhamāj jāyate gharmo merukampaś ca madhyamāt !",
    "GSP34ghers__u:632": " <5.57/2> uttamāc ca bhūmityāgas trividhaṃ siddhilakṣaṇam !!5.57!",
    "GSP34ghers__u:633": " <5.58/1> prāṇāyāmāt khecaratvaṃ prāṇāyāmād roganāśanam !",
    "GSP34ghers__u:634": " <5.58/2> prāṇāyāmād bodhayec chaktiṃ prāṇāyāmān manonmanī !",
    "GSP34ghers__u:635": " <5.58/3> ānando jāyate citte prāṇāyāmī sukhī bhavet !!5.58!",
    "GSP34ghers__u:636": " <5.59/1> kathitaṃ sahitaṃ kumbhaṃ sūryabhedanakaṃ śṛṇu !",
    "GSP34ghers__u:637": " <5.59/2> pūrayet sūryanāḍyā ca yathāśakti bahirmarut !!5.59!",
    "GSP34ghers__u:638": " <5.60/1> dhārayed bahuyatnena kumbhakena jalaṃdharaiḥ !",
    "GSP34ghers__u:639": " <5.60/2> yāvat svedaṃ nakhakeśābhyāṃ tāvat kurvantu kumbhakam !!5.60!",
    "GSP34ghers__u:640": " <5.61/1> prāṇo 'pānaḥ samānaś codānavyānau ca vāyavaḥ !",
    "GSP34ghers__u:641": " <5.61/2> nāgaḥ kūrmaś ca kṛkaro devadatto dhanaṃjayaḥ !!5.61!",
    "GSP34ghers__u:642": " <5.62/1> hṛdi prāṇo vahen nityam apāno gudamaṇḍale !",
    "GSP34ghers__u:643": " <5.62/2> samāno nābhideśe tu udānaḥ kaṇṭhamadhyagaḥ !",
    "GSP34ghers__u:644": " <5.62/3> vyāno vyāpya śarīre tu pradhānāḥ pañca vāyavaḥ !!5.62!",
    "GSP34ghers__u:645": " <5.63/1> prāṇādyāḥ pañca vikhyātā nāgādyāḥ pañca vāyavaḥ !",
    "GSP34ghers__u:646": " <5.63/2> teṣām api ca pañcānāṃ sthānāni ca vadāmy aham !!5.63!",
    "GSP34ghers__u:647": " <5.64/1> udgāre nāga ākhyātaḥ kūrmas tūnmīlane smṛtaḥ !",
    "GSP34ghers__u:648": " <5.64/2> kṛkaraḥ kṣuttṛṣe @ jñeyo devadatto vijṛmbhaṇe !",
    "GSP34ghers__u:649": " <5.64/3> na jahāti mṛte kvāpi sarvavyāpī dhanaṃjayaḥ !!5.64!",
    "GSP34ghers__u:650": " <5.65/1> nāgo gṛhṇāti caitanyaṃ kūrmaś caiva nimeṣaṇam !",
    "GSP34ghers__u:651": " <5.65/2> kṣuttṛṣaṃ kṛkaraś caiva jṛmbhaṇaṃ caturthena tu !",
    "GSP34ghers__u:652": " <5.65/3> bhaved dhanaṃjayāc chabdaṃ kṣaṇamātraṃ na niḥsaret !!5.65!",
    "GSP34ghers__u:653": " <5.66/1> sarvaṃ ca sūryakaṃ bhitvā nābhimūlāt samuddharet !!5.66!",
    "GSP34ghers__u:654": " <5.67/1> iḍayā recayet paścād dhairyeṇākhaṇḍavegataḥ !",
    "GSP34ghers__u:655": " <5.67/2> punaḥ sūryeṇa cākṛṣya kumbhayitvā yathāvidhi !!5.67!",
    "GSP34ghers__u:656": " <5.68/1> recayitvā sādhayet tu krameṇa ca punaḥ punaḥ !",
    "GSP34ghers__u:657": " <5.68/2> kumbhakaḥ sūryabhedas tu jarāmṛtyuvināśakaḥ !!5.68!",
    "GSP34ghers__u:658": " <5.69/1> bodhayet kuṇḍalīṃ śaktiṃ dehānalavivardhanam !",
    "GSP34ghers__u:659": " <5.69/2> iti te kathitaṃ caṇḍa sūryabhedanam uttamam !!5.69!",
    "GSP34ghers__u:660": " <5.70/1> nāsābhyāṃ vāyum ākṛṣya mukhamadhye ca dhārayet !",
    "GSP34ghers__u:661": " <5.70/2> hṛdgalābhyāṃ samākṛṣya vāyuṃ vaktreṇa dhārayet !!5.70!",
    "GSP34ghers__u:662": " <5.71/1> mukhaṃ praphullaṃ saṃrakṣya kuryāj jālaṃdharaṃ tataḥ !",
    "GSP34ghers__u:663": " <5.71/2> āśakti kumbhakaṃ kṛtvā dhārayed avirodhataḥ !!5.71!",
    "GSP34ghers__u:664": " <5.72/1> ujjāyīkumbhakaṃ kṛtvā sarvakāryāṇi sādhayet !",
    "GSP34ghers__u:665": " <5.72/2> na bhavet kapharogaś ca krūravāyur ajīrṇakam !!5.72!",
    "GSP34ghers__u:666": " <5.73/1> āmavātaḥ kṣayaḥ kāso jvaraplīhā na jāyate !",
    "GSP34ghers__u:667": " <5.73/2> jarāmṛtyuvināśāya cojjāyīṃ sādhayen naraḥ !!5.73!",
    "GSP34ghers__u:668": " <5.74/1> jihvayā vāyum ākṛṣya udare pūrayec chanaiḥ !",
    "GSP34ghers__u:669": " <5.74/2> kṣaṇaṃ ca kumbhakaṃ kṛtvā nāsābhyāṃ recayet punaḥ !!5.74!",
    "GSP34ghers__u:670": " <5.75/1> sarvadā sādhayed yogī śītalīkumbhakaṃ śubham !",
    "GSP34ghers__u:671": " <5.75/2> ajīrṇaṃ kaphapittaṃ ca naiva tasya prajāyate !!5.75 bhastreva lohakārāṇāṃ yathākrameṇa saṃbhramet !",
    "GSP34ghers__u:672": " <5.75/3> tato vāyuṃ ca nāsābhyām ubhābhyāṃ cālayec chanaiḥ !!5.76!",
    "GSP34ghers__u:673": " <5.77/1> evaṃ viṃśativāraṃ ca kṛtvā kuryāc ca kumbhakam !",
    "GSP34ghers__u:674": " <5.77/2> tadante cālayed vāyuṃ pūrvoktaṃ ca yathāvidhi !!5.77!",
    "GSP34ghers__u:675": " <5.78/1> trivāraṃ sādhayed enaṃ bhastrikākumbhakaṃ sudhīḥ !",
    "GSP34ghers__u:676": " <5.78/2> na ca rogo na ca kleśa ārogyaṃ ca dine dine !!5.78!",
    "GSP34ghers__u:677": " <5.79/1> ardharātre gate yogī jantūnāṃ śabdavarjite !",
    "GSP34ghers__u:678": " <5.79/2> karṇau nidhāya hastābhyāṃ kuryāt pūrakam uttamam !!5.79!",
    "GSP34ghers__u:679": " <5.80/1> śṛṇuyād dakṣiṇe karṇe nādam antargataṃ sudhīḥ !",
    "GSP34ghers__u:680": " <5.80/2> prathamaṃ jhiṃjhīnādaṃ ca vaṃśīnādaṃ tataḥ param !",
    "GSP34ghers__u:681": " <5.80/3> meghaghargharabhrāmarī ca ghaṇṭākāṃsyaṃ tataḥ param !!5.80!",
    "GSP34ghers__u:682": " <5.81/1> turībherīmṛdaṅgādi+ !vīṇānādakadundubhiḥ !",
    "GSP34ghers__u:683": " <5.81/2> evaṃ nānāvidho nādo jāyate nityam abhyasāt !!5.81!",
    "GSP34ghers__u:684": " <5.82/1> anāhatasya śabdasya tasya śabdasya yo dhvaniḥ !",
    "GSP34ghers__u:685": " <5.82/2> dhvaner antargataṃ jyotir jyotir antargataṃ manaḥ !!5.82!",
    "GSP34ghers__u:686": " <5.83/1> tasmiṃs tu vilayaṃ yāti tad viṣṇoḥ paramaṃ padam !",
    "GSP34ghers__u:687": " <5.83/2> evaṃ bhrāmarīsaṃsiddhiḥ samādhisiddhim āpnuyāt !!5.83!",
    "GSP34ghers__u:688": " <5.84/1> mukhe ca kumbhakaṃ kṛtvā bhruvor antargataṃ manaḥ !",
    "GSP34ghers__u:689": " <5.84/2> saṃtyajya viṣayān sarvān manomūrcchā sukhapradā !!5.84!",
    "GSP34ghers__u:690": " <5.85/1> ātmani manasaṃyogād ānandaṃ jāyate dhruvam !",
    "GSP34ghers__u:691": " <5.85/2> evaṃ nānāvidhānando jāyate nityam abhyasāt !",
    "GSP34ghers__u:692": " <5.85/3> evam abhyāsayogena samādhisiddhim āpnuyāt !!5.85!",
    "GSP34ghers__u:693": " <5.86/1> bhujaṃginyāḥ śvāsavaśād ajapā jāyate nanu !",
    "GSP34ghers__u:694": " <5.86/2> haṃkāreṇa bahir yāti saḥkāreṇa viśet punaḥ !!5.86!",
    "GSP34ghers__u:695": " <5.87/1> ṣaṭ śatāni divārātrau sahasrāṇy ekaviṃśatiḥ !",
    "GSP34ghers__u:696": " <5.87/2> ajapāṃ nāma gāyatrīṃ jīvo japati sarvadā !!5.87!",
    "GSP34ghers__u:697": " <5.88/1> mūlādhāre yathā haṃsas tathā hi hṛdi paṅkaje !",
    "GSP34ghers__u:698": " <5.88/2> tathā nāsāpuṭadvandve triveṇīsaṃgamāgamam !!5.88!",
    "GSP34ghers__u:699": " <5.89/1> ṣaṇṇavatyaṅgulīmānaṃ śarīraṃ karmarūpakam !",
    "GSP34ghers__u:700": " <5.89/2> dehād bahirgato vāyuḥ svabhāvād dvādaśāṅguliḥ !!5.89!",
    "GSP34ghers__u:701": " <5.90/1> śayane ṣoḍaśāṅgulyo bhojane viṃśatis tathā !",
    "GSP34ghers__u:702": " <5.90/2> caturviṃśāṅguliḥ panthe nidrāyāṃ triṃśadaṅguliḥ !",
    "GSP34ghers__u:703": " <5.90/3> maithune ṣaṭtriṃśad uktaṃ vyāyāme ca tato 'dhikam !!5.90!",
    "GSP34ghers__u:704": " <5.91/1> svabhāve śya gater nyūne param āyuḥ pravardhate !",
    "GSP34ghers__u:705": " <5.91/2> āyuḥkṣayo 'dhike prokto mārute cāntarād gate !!5.91!",
    "GSP34ghers__u:706": " <5.92/1> tasmāt prāṇe sthite dehe maraṇaṃ naiva jāyate !",
    "GSP34ghers__u:707": " <5.92/2> vāyunā ghaṭasaṃbandhe bhavet kevalakumbhakaḥ !!5.92!",
    "GSP34ghers__u:708": " <5.93/1> yāvajjīvaṃ japen mantram ajapāsaṃkhyakevalam !",
    "GSP34ghers__u:709": " <5.93/2> adyāvadhi dhṛtaṃ saṃkhyā+ !vibhramaṃ kevalīkṛte !!5.93!",
    "GSP34ghers__u:710": " <5.94/1> ata eva hi kartavyaḥ kevalīkumbhako naraiḥ !",
    "GSP34ghers__u:711": " <5.94/2> kevalī cājapāsaṃkhyā dviguṇā ca manonmanī !!5.94!",
    "GSP34ghers__u:712": " <5.95/1> nāsābhyāṃ vāyum ākṛṣya kevalaṃ kumbhakaṃ caret !",
    "GSP34ghers__u:713": " <5.95/2> ekādikacatuḥṣaṣṭiṃ dhārayet prathame dine !!5.95!",
    "GSP34ghers__u:714": " <5.96/1> kevalīm aṣṭadhā kuryād yāme yāme dine dine !",
    "GSP34ghers__u:715": " <5.96/2> atha vā pañcadhā kuryād yathā tat kathayāmi te !!5.96!",
    "GSP34ghers__u:716": " <5.97/1> prātar madhyāhnasāyāhne madhyarātre caturthake !",
    "GSP34ghers__u:717": " <5.97/2> trisaṃdhyam atha vā kuryāt samamāne dine dine !!5.97!",
    "GSP34ghers__u:718": " <5.98/1> pañcavāraṃ dine vṛddhir vāraikaṃ ca dine tathā !",
    "GSP34ghers__u:719": " <5.98/2> ajapāparimāṇe @ ca yāvat siddhiḥ prajāyate !!5.98!",
    "GSP34ghers__u:720": " <5.99/1> prāṇāyāmaṃ kevalīṃ nāma tadā vadati yogavit !",
    "GSP34ghers__u:721": " <5.99/2> kumbhake kevale siddhe kiṃ na sidhyati bhūtale !!5.99!",
    "GSP34ghers__u:722": " <5.100/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghatasthayogaprakaraṇe prāṇāyāmaprayogo nāma pañcamopadeśaḥ !!5 ]]",
    "GSP34ghers__u:723": " <6.1/1> gheraṇḍa uvāca:",
    "GSP34ghers__u:724": " <6.1/11> sthūlaṃ jyotis tathā sūkṣmaṃ dhyānasya trividhaṃ viduḥ !",
    "GSP34ghers__u:725": " <6.1/2> sthūlaṃ mūrtimayaṃ proktaṃ jyotis tejomayaṃ tathā !",
    "GSP34ghers__u:726": " <6.1/3> sūkṣmaṃ bindumayaṃ brahma kuṇḍalī paradevatā !!6.1!",
    "GSP34ghers__u:727": " <6.2/1> svakīyahṛdaye dhyāyet sudhāsāgaram uttamam !",
    "GSP34ghers__u:728": " <6.2/2> tanmadhye ratnadvīpaṃ tu suratnavālukāmayam !!6.2!",
    "GSP34ghers__u:729": " <6.3/1> caturdikṣu nīpataruṃ bahupuṣpasamanvitam !",
    "GSP34ghers__u:730": " <6.3/2> nīpopavanasaṃkulair veṣṭitaṃ paritā @ iva !!6.3!",
    "GSP34ghers__u:731": " <6.4/1> mālatīmallikājātī+kesaraiś campakais tathā !",
    "GSP34ghers__u:732": " <6.4/2> pārijātaiḥ sthalapadmair gandhāmoditadiṅmukhaiḥ !!6.4!",
    "GSP34ghers__u:733": " <6.5/1> tanmadhye saṃsmared yogī kalpavṛkṣaṃ manoramam !",
    "GSP34ghers__u:734": " <6.5/2> catuḥśākhācaturvedaṃ nityapuṣpaphalānvitam !!6.5!",
    "GSP34ghers__u:735": " <6.6/1> bhramarāḥ kokilās tatra guñjanti nigadanti ca !",
    "GSP34ghers__u:736": " <6.6/2> dhyāyettatra sthiro bhūtvā mahāmāṇikyamaṇḍapam !!6.6!",
    "GSP34ghers__u:737": " <6.7/1> tanmadhye tu smared yogī paryaṅkaṃ sumanoharam !",
    "GSP34ghers__u:738": " <6.7/2> tatreṣṭadevatāṃ dhyāyed yaddhyānaṃ gurubhāṣitam !!6.7!",
    "GSP34ghers__u:739": " <6.8/1> yasya devasya yad rūpaṃ yathā bhūṣaṇavāhanam !",
    "GSP34ghers__u:740": " <6.8/2> tad rūpaṃ dhyāyate nityaṃ sthūladhyānam idaṃ viduḥ !!6.8!",
    "GSP34ghers__u:741": " <6.9/1> sahasrāramahāpadme karṇikāyāṃ vicintayet !",
    "GSP34ghers__u:742": " <6.9/2> vilagnasahitaṃ padmaṃ dvādaśair dalasaṃyutam !!6.9!",
    "GSP34ghers__u:743": " <6.10/1> śubhravarṇaṃ mahātejo dvādaśair bījabhāṣitam !",
    "GSP34ghers__u:744": " <6.10/2> sahakṣamavalariyuṃ haṃsaśaktiṃ yathākramam !!6.10!",
    "GSP34ghers__u:745": " <6.11/1> tanmadhye karṇikāyāṃ tu akathādirekhātrayam !",
    "GSP34ghers__u:746": " <6.11/2> halakṣakoṇasaṃyuktaṃ praṇavaṃ tatra vartate !!6.11!",
    "GSP34ghers__u:747": " <6.12/1> nādabindumayaṃ pīṭhaṃ dhyāyet tatra manoharam !",
    "GSP34ghers__u:748": " <6.12/2> tatropari haṃsayugmaṃ pādukā tatra vartate !!6.12!",
    "GSP34ghers__u:749": " <6.13/1> dhyāyettatra guruṃ devaṃ vibhujaṃ ca trilocanam !",
    "GSP34ghers__u:750": " <6.13/2> śvetāmbaradharaṃ devaṃ śuklagandhānulepanam !!6.13!",
    "GSP34ghers__u:751": " <6.14/1> śuklapuṣpamayaṃ mālyaṃ raktaśaktisamanvitam !",
    "GSP34ghers__u:752": " <6.14/2> evaṃvidhagurudhyānāt sthūladhyānaṃ prasidhyati !!6.14!",
    "GSP34ghers__u:753": " <6.15/1> kathitaṃ sthūladhyānaṃ tu tejodhyānaṃ śṛṇuṣva me !",
    "GSP34ghers__u:754": " <6.15/2> yaddhyānena yogasiddhir ātmapratyakṣam eva ca !",
    "GSP34ghers__u:755": " <6.15/3> mūlādhāre kuṇḍalinī bhujagākārarūpiṇī !!6.15!",
    "GSP34ghers__u:756": " <6.16/1> jīvātmā tiṣṭhati tatra pradīpakalikākṛtiḥ !",
    "GSP34ghers__u:757": " <6.16/2> dhyāyet tejomayaṃ brahma tejodhyānaṃ tad eva hi !!6.16!",
    "GSP34ghers__u:758": " <6.17/1> nābhimūle sthitaṃ sūrya+ !maṇḍalaṃ vahnisaṃyutam !",
    "GSP34ghers__u:759": " <6.17/2> dhyāyet tejo mahad vyāptaṃ tejodhyānaṃ tad eva hi !!6.17!",
    "GSP34ghers__u:760": " <6.18/1> bhruvor madhye manordhve ca yat tejaḥ praṇavātmakam !",
    "GSP34ghers__u:761": " <6.18/2> dhyāyej jvālāvalīyuktaṃ tejodhyānaṃ tad eva hi !!6.18!",
    "GSP34ghers__u:762": " <6.19/1> tejodhyānaṃ śrutaṃ caṇḍa sūkṣmadhyānaṃ vadāmy aham !",
    "GSP34ghers__u:763": " <6.19/2> bahubhāgyavaśād yasya kuṇḍalī jāgratī bhavet !!6.19!",
    "GSP34ghers__u:764": " <6.20/1> ātmanā saha yogena netrarandhrād vinirgatā !",
    "GSP34ghers__u:765": " <6.20/2> vihared rājamārge ca cañcalatvān na dṛśyate !!6.20!",
    "GSP34ghers__u:766": " <6.21/1> śāṃbhavīmudrayā yogī dhyānayogena sidhyati !",
    "GSP34ghers__u:767": " <6.21/2> sūkṣmadhyānam idaṃ gopyaṃ devānām api durlabham !!6.21!",
    "GSP34ghers__u:768": " <6.22/1> sthūladhyānāc chataguṇaṃ tejodhyānaṃ pracakṣate !",
    "GSP34ghers__u:769": " <6.22/2> tejodhyānāl lakṣaguṇaṃ sūkṣmadhyānaṃ parātparam !!6.22!",
    "GSP34ghers__u:770": " <6.23/1> iti te kathitaṃ caṇḍa dhyānayogaṃ sudurlabham !",
    "GSP34ghers__u:771": " <6.23/2> ātmā sākṣād bhaved yasmāt tasmād dhyānaṃ viśiṣyate !!6.23!",
    "GSP34ghers__u:772": " <6.24/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghatasthayoge",
    "GSP34ghers__u:773": " saptasādhane dhyānayogo nāma ṣaṣṭhopadeśaḥ !!6 ]]",
    "GSP34ghers__u:774": " <7.1/1> gheraṇḍa uvāca:",
    "GSP34ghers__u:775": " <7.1/11> samādhiś ca paraṃ tattvaṃ bahubhāgyena labhyate !",
    "GSP34ghers__u:776": " <7.1/2> guroḥ kṛpāprasādena prāpyate gurubhaktitaḥ !!7.1!",
    "GSP34ghers__u:777": " <7.2/1> vidyāpratītiḥ svagurupratītir !",
    "GSP34ghers__u:778": " <7.2/2> ātmapratītir manasaḥ prabodhaḥ !",
    "GSP34ghers__u:779": " <7.2/3> dine dine yasya bhavet sa yogī !",
    "GSP34ghers__u:780": " <7.2/4> suśobhanābhyāsam upaiti sadyaḥ !!7.2!",
    "GSP34ghers__u:781": " <7.3/1> ghaṭād bhinnaṃ manaḥ kṛtvā aikyaṃ kuryāt parātmani !",
    "GSP34ghers__u:782": " <7.3/2> samādhiṃ taṃ vijānīyān muktasaṃjño daśādibhiḥ !!7.3!",
    "GSP34ghers__u:783": " <7.4/1> ahaṃ brahma na cānyo śmi brahmaivāhaṃ na śokabhāk !",
    "GSP34ghers__u:784": " <7.4/2> saccidānandarūpo 'haṃ nityamuktaḥ svabhāvavān !!7.4!",
    "GSP34ghers__u:785": " <7.5/1> śāṃbhavyā caiva khecaryā bhrāmaryā yonimudrayā !",
    "GSP34ghers__u:786": " <7.5/2> dhyānaṃ nādaṃ rasānandaṃ layasiddhiś caturvidhā !!7.5!",
    "GSP34ghers__u:787": " <7.6/1> pañcadhā bhaktiyogena manomūrcchā ca ṣaḍvidhā !",
    "GSP34ghers__u:788": " <7.6/2> ṣaḍvidho 'yaṃ rājayogaḥ pratyekam avadhārayet !!7.6!",
    "GSP34ghers__u:789": " <7.7/1> śāṃbhavīṃ mudrikāṃ kṛtvā ātmapratyakṣam ānayet !",
    "GSP34ghers__u:790": " <7.7/2> bindu brahmamayaṃ dṛṣṭvā manas tatra niyojayet !!7.7!",
    "GSP34ghers__u:791": " <7.8/1> khamadhye kuru cātmānam ātmamadhye ca khaṃ kuru !",
    "GSP34ghers__u:792": " <7.8/2> ātmānaṃ khamayaṃ dṛṣṭvā na kiṃcid api bādhyate !",
    "GSP34ghers__u:793": " <7.8/3> sadānandamayo bhūtvā samādhistho bhaven naraḥ !!7.8!",
    "GSP34ghers__u:794": " <7.9/1> khecarīmudrāsādhanād rasanā ūrdhvagatā yadā !",
    "GSP34ghers__u:795": " <7.9/2> tadā samādhisiddhiḥ syād dhitvā sādhāraṇakriyām !!7.9!",
    "GSP34ghers__u:796": " <7.10/1> anilaṃ mandavegena bhrāmarīkumbhakaṃ caret !",
    "GSP34ghers__u:797": " <7.10/2> mandaṃ mandaṃ recayed vāyuṃ bhṛṅganādaṃ tato bhavet !!7.10!",
    "GSP34ghers__u:798": " <7.11/1> antaḥsthaṃ bhramarīnādaṃ śrutvā tatra mano nayet !",
    "GSP34ghers__u:799": " <7.11/2> samādhir jāyate tatra ānandaḥ so 'ham ity ataḥ !!7.11!",
    "GSP34ghers__u:800": " <7.12/1> yonimudrāṃ samāsādya svayaṃ śaktimayo bhavet !",
    "GSP34ghers__u:801": " <7.12/2> suśṛṅgārarasenaiva viharet paramātmani !!7.12!",
    "GSP34ghers__u:802": " <7.13/1> ānandamayaḥ saṃbhūtvā aikyaṃ brahmaṇi saṃbhavet !",
    "GSP34ghers__u:803": " <7.13/2> ahaṃ brahmeti cādvaitaṃ samādhis tena jāyate !!7.13!",
    "GSP34ghers__u:804": " <7.14/1> svakīyahṛdaye dhyāyed iṣṭadevasvarūpakam !",
    "GSP34ghers__u:805": " <7.14/2> cintayed bhaktiyogena paramāhlādapūrvakam !!7.14!",
    "GSP34ghers__u:806": " <7.15/1> ānandāśrupulakena daśābhāvaḥ prajāyate !",
    "GSP34ghers__u:807": " <7.15/2> samādhiḥ saṃbhavet tena saṃbhavec ca manonmanī !!7.15!",
    "GSP34ghers__u:808": " <7.16/1> manomūrcchāṃ samāsādya mana ātmani yojayet !",
    "GSP34ghers__u:809": " <7.16/2> parātmanaḥ samāyogāt samādhiṃ samavāpnuyāt !!7.16!",
    "GSP34ghers__u:810": " <7.17/1> iti te kathitaṃ caṇḍa samādhir muktilakṣaṇam !",
    "GSP34ghers__u:811": " <7.17/2> rājayogaḥ samādhiḥ syād ekātmany eva sādhanam !",
    "GSP34ghers__u:812": " <7.17/3> unmanī sahajāvasthā sarve caikātmavācakāḥ !!7.17!",
    "GSP34ghers__u:813": " <7.18/1> jale viṣṇuḥ sthale viṣṇur viṣṇuḥ parvatamastake !",
    "GSP34ghers__u:814": " <7.18/2> jvālāmālākule viṣṇuḥ sarvaṃ viṣṇumayaṃ jagat !!7.18!",
    "GSP34ghers__u:815": " <7.19/1> bhūcarāḥ khecarāś cāmī yāvanto jīvajantavaḥ !",
    "GSP34ghers__u:816": " <7.19/2> vṛkṣagulmalatāvallī+ !tṛṇādyā vāri parvatāḥ !",
    "GSP34ghers__u:817": " <7.19/3> sarvaṃ brahma vijānīyāt sarvaṃ paśyati cātmani !!7.19!",
    "GSP34ghers__u:818": " <7.20/1> ātmā ghatasthacaitanyam advaitaṃ śāśvataṃ param !",
    "GSP34ghers__u:819": " <7.20/2> ghaṭād bhinnataraṃ jñānaṃ vītarāgaṃ vivāsanam !!7.20!",
    "GSP34ghers__u:820": " <7.21/1> evaṃvidhiḥ samādhiḥ syāt sarvasaṃkalpavarjitaḥ !",
    "GSP34ghers__u:821": " <7.21/2> svadehe putradārādi+ !bāndhaveṣu dhanādiṣu !",
    "GSP34ghers__u:822": " <7.21/3> sarveṣu nirmamo bhūtvā samādhiṃ samavāpnuyāt !!7.21!",
    "GSP34ghers__u:823": " <7.22/1> layāmṛtaṃ paraṃ tattvaṃ śivoktaṃ vividhāni ca !",
    "GSP34ghers__u:824": " <7.22/2> teṣāṃ saṃkṣepam ādāya kathitaṃ muktilakṣaṇam !!7.22!",
    "GSP34ghers__u:825": " <7.23/1> iti te kathitaś caṇḍa samādhir durlabhaḥ paraḥ !",
    "GSP34ghers__u:826": " <7.23/2> yaṃ jñātvā na punarjanma jāyate bhūmimaṇḍale !!7.23!",
    "GSP34ghers__u:827": " <7.24/0> [[iti śrīgheraṇḍasaṃhitāyāṃ gheraṇḍacaṇḍasaṃvāde ghatasthayogasādhane yogasya saptasāre samādhiyogo nāma saptamopadeśaḥ",
    "GSP34ghers__u:828": " samāptaḥ !!7 ]]"
}