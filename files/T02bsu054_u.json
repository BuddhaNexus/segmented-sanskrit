{
    "T02bsu054_u:0": " (Vaidya 97)",
    "T02bsu054_u:1": " Prajñāpāramitāhṛdayasūtram |",
    "T02bsu054_u:2": " [saṃkṣiptamātṛkā ||]",
    "T02bsu054_u:3": " namaḥ sarvajñāya ||",
    "T02bsu054_u:4": " āryāvalokiteśvarabodhisattvo gambhīrāyāṃ prajñāpāramitāyāṃ caryāṃ caramāṇo vyavalokayati sma",
    "T02bsu054_u:5": " pañca skandhāḥ, tāṃśca svabhāvaśūnyān paśyati sma ||",
    "T02bsu054_u:6": " iha śāriputra rūpaṃ śūnyatā, śūnyataiva rūpam |",
    "T02bsu054_u:7": " rūpānna pṛthak śūnyatā,",
    "T02bsu054_u:8": " śūnyatāyā na pṛthag rūpam |",
    "T02bsu054_u:9": " yadrūpaṃ sā śūnyatā, yā śūnyatā tadrūpam ||",
    "T02bsu054_u:10": " evameva vedanāsaṃjñāsaṃskāravijñānāni ||",
    "T02bsu054_u:11": " ihaṃ śāriputra sarvadharmāḥ śūnyatālakṣaṇā anutpannā aniruddhā amalā na vimalā nonā na paripūrṇāḥ",
    "T02bsu054_u:12": " tasmācchāriputra śūnyatāyāṃ na rūpam, na",
    "T02bsu054_u:13": " vedanā, na saṃjñā, na saṃskārāḥ, na vijñānāni |",
    "T02bsu054_u:14": " na",
    "T02bsu054_u:15": " cakṣuḥśrotraghrāṇajihvākāyamanāṃsi, na rūpaśabdagandharasaspraṣṭavyadharmāḥ |",
    "T02bsu054_u:16": " na cakṣurdhāturyāvanna manodhātuḥ",
    "T02bsu054_u:17": " na vidyā nāvidyā na vidyākṣayo nāvidyākṣayo yāvanna jarāmaraṇaṃ na jarāmaraṇakṣayo na duḥkhasamudayanirodhamārgā na jñānaṃ na prāptitvam ||",
    "T02bsu054_u:18": " bodhisattvasya(śca?) prajñāpāramitāmāśritya viharati cittāvaraṇaḥ |",
    "T02bsu054_u:19": " cittāvaraṇanāstitvādatrasto viparyāsātikrānto niṣṭhanirvāṇaḥ |",
    "T02bsu054_u:20": " tryadhvavyavasthitāḥ sarvabuddhāḥ prajñāpāramitāmāśritya anuttarāṃ samyaksaṃbodhimabhisaṃbuddhāḥ",
    "T02bsu054_u:21": " tasmājjñātavyaḥ prajñāpāramitāmahāmantro mahāvidyāmantro 'nuttaramantro",
    "T02bsu054_u:22": " 'samasamamantraḥ sarvaduḥkhapraśamanaḥ satyamamithyatvāt prajñāpāramitāyāmukto mantraḥ",
    "T02bsu054_u:23": " tadyathā - gate gate pāragate pārasaṃgate bodhi svāhā ||",
    "T02bsu054_u:24": " iti prajñāpāramitāhṛdayasūtraṃ samāptam ||"
}