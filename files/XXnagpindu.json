{
    "XXnagpindu:0": " piṇḍīkramaḥ ācāryanāgārjunapraṇītaḥ piṇḍīkramaḥ namaḥ sarvajñāya trailokyācāramuktaṃ gaganasamagataṃ",
    "XXnagpindu:1": " śuddhaṃ śāntaṃ viviktaṃ paramaśivamayaṃ yogināmeva gamyam |",
    "XXnagpindu:2": " durbodhaṃ durvicāraṃ svaparahitatamaṃ vyāpinaṃ nirnimittam,",
    "XXnagpindu:3": " vande kāyaṃ jinānāṃ sukhamasamasamaṃ nirvikalpaikamūrtim || Pik_1 ||",
    "XXnagpindu:4": " śrīmatsamājatantrasya ṣaṭkoṭyarthāvabodhataḥ |",
    "XXnagpindu:5": " piṇḍīkramamahaṃ vakṣye sarvasattvahitodayam || Pik_2 ||",
    "XXnagpindu:6": " vikalpavāsanādoṣān jagattrayavimohakān |",
    "XXnagpindu:7": " samabhivīkṣya tān dhīmān yogatantreṇa śodhayet || Pik_3 ||",
    "XXnagpindu:8": " pañca kāmān parityajya tapobhirna ca pīḍayet |",
    "XXnagpindu:9": " Pik_",
    "XXnagpindu:10": " sukhena dhārayed vodhiṃ yogatantrānusārataḥ || Pik_4 ||",
    "XXnagpindu:11": " teneha saṃvarastho 'yamabhedastu sadā vratī |",
    "XXnagpindu:12": " kāyavākcittavajrasya sādhanaṃ tu samārabhet || Pik_5 ||",
    "XXnagpindu:13": " mahāṭavīpradeśeṣu phalapuṣpādyalaṅkṛte |",
    "XXnagpindu:14": " parvate vijate sādhyaṃ sarvasiddhisamuccayam || Pik_6 ||",
    "XXnagpindu:15": " mṛdvāsanasamāsīnaḥ sattvaparyaṅkasaṃsthitaḥ |",
    "XXnagpindu:16": " dveṣavajrasamādhisthaḥ sthānarakṣāṃ vicintayet || Pik_7 ||",
    "XXnagpindu:17": " daśakrodhān samutsṛjya jvālābhāsurabhīṣaṇān |",
    "XXnagpindu:18": " hūṃkārodbhūtabhānusthān pratyālīḍhapade sthitān || Pik_8 ||",
    "XXnagpindu:19": " daśadigmaṇḍalāgre tu sañcintyaivaṃ yathākramam |",
    "XXnagpindu:20": " sarvavidhnavināśārthaṃ sumbhamājñāya kīlayet || Pik_9 ||",
    "XXnagpindu:21": " aṃ sumbha nisumbha hūṃ gṛhṇa gṛhṇa hūṃ gṛhṇāpaya gṛhṇāpaya hūṃ ānaya ho bhagavan vidyārāja hūṃ phaṭ |",
    "XXnagpindu:22": " anena krodharūpeṇa ākṛṣyaivaṃ vināyakān |",
    "XXnagpindu:23": " kīlayed vidhivat sarvān prayogeṇa tu buddhimān || Pik_10 ||",
    "XXnagpindu:24": " vajrāmṛtamahārājaṃ vrajakīlaṃ vibhāvayet |",
    "XXnagpindu:25": " nīlotpaladalaśyāmaṃ jvālāmālākulapratham || Pik_11 ||",
    "XXnagpindu:26": " nābhideśādadhoobhāgaṃ śūlākāraṃ vibhāvayet |",
    "XXnagpindu:27": " ūrdhvaṃ krodhākṛtiṃ caiva trimukhākāraṣaḍbhujam || Pik_12 ||",
    "XXnagpindu:28": " adho vighnagaṇān vīkṣya tān mantraṃ samudāharan |",
    "XXnagpindu:29": " nikhanet vajrakīlaṃ tu vighnadeheṣu niścalam || Pik_13 ||",
    "XXnagpindu:30": " oṃ gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ hūṃ hūṃ hūṃ vajrakīla vajradhara ājñāpayati sarvavighnānāṃ kāyavākcittavajraṃ kīlaya hūṃ hūṃ hūṃ phaṭ vajramudgarahastaṃ ca sumbharājaṃ vibhāvayet |",
    "XXnagpindu:31": " vajravahniṃ samantācca vispharantaṃ vicintya vai |",
    "XXnagpindu:32": " duṣṭān pralapitāṃścinted dahyamānānitastataḥ || Pik_14 ||",
    "XXnagpindu:33": " daśadik kīlayitvā tu adha ūrdhvamadhiṣya ca |",
    "XXnagpindu:34": " bhāvayet paramārthena niḥsvabhāvabhavatrayam || Pik_15 |",
    "XXnagpindu:35": " abhāve bhāvanābhāvo bhāvanā naiva bhāvanā |",
    "XXnagpindu:36": " iti bhāvo na bhāvaḥ syād bhāvanā nopalabhyate || Pik_16 ||",
    "XXnagpindu:37": " anayā gāthayā śūnyaṃ dhyātvā sthiracarātmakam |",
    "XXnagpindu:38": " anena vidhiyogena jñānabhūmiradhiṣyate || Pik_17 ||",
    "XXnagpindu:39": " ākāśadhātumadhyasthaṃ bhāvayed vāyumaṇḍalam |",
    "XXnagpindu:40": " dvi-hūṃ yaṃ bījaniṣpannaṃ vajradvayasamāyutam || Pik_18 ||",
    "XXnagpindu:41": " agnimaṇḍalakaṃ cāpi tasyopari vibhāvayet |",
    "XXnagpindu:42": " dvi-hūṃ raṃ bījaniṣpannaṃ vajradvayasamāṅkitam || Pik_19 ||",
    "XXnagpindu:43": " vārimaṇḍalakaṃ cāpi tasyopari vibhāvayet |",
    "XXnagpindu:44": " dvi-hūṃ vaṃ bījaniṣpannaṃ vajradvayasamāyutam || Pik_20 ||",
    "XXnagpindu:45": " pṛthvīmaṇḍalakaṃ cāpi tasmopari vibhāvayet |",
    "XXnagpindu:46": " dvi-hūṃ laṃ bījaniṣpannaṃ vajradvayasamanvitam || Pik_29 ||",
    "XXnagpindu:47": " caturmaṇḍalasaṃhāre vajrabhūbhāgamaṇḍalam |",
    "XXnagpindu:48": " tatra bhrūṃkāraniṣpatraṃ kūṭāgāraṃ vibhāvayet || Pik_22 ||",
    "XXnagpindu:49": " caturastraṃ caturdvāraṃ catustoraṇaśobhitam |",
    "XXnagpindu:50": " catuḥsūtrasamāyuktamaṣṭambhopaśobhitam || Pik_23 ||",
    "XXnagpindu:51": " hārārddhahāraracitaṃ maṇivajrārdhacandrakam |",
    "XXnagpindu:52": " khacitaṃ vajraratnaistu dvāraniryūhasandhiṣu || Pik_24 ||",
    "XXnagpindu:53": " kumbhastambhamahāvajraṃ kramaśīrṣastu pakṣiṇī |",
    "XXnagpindu:54": " ghaṇṭāpatākasaṃśobhaṃ cāmarādivibhūṣitam || Pik_25 ||",
    "XXnagpindu:55": " madhyamaṇḍalake dhyāyādātmānaṃ mudrayā yutam |",
    "XXnagpindu:56": " trimukhaṃ ṣaḍbhujākāramindranīlasamapratham || Pik_26 ||",
    "XXnagpindu:57": " śrīvairocana-ratnau ca amitābhaśca karmarāṭ |",
    "XXnagpindu:58": " pūrvādidikṣu sañcintyāstrimukhākāraṣaḍbhujāḥ || Pik_27 ||",
    "XXnagpindu:59": " moharatyādikā devyastrimukhākāraṣaḍbhujāḥ |",
    "XXnagpindu:60": " āgneyīṃ diśāmārabhya sanniveśyā yathākramam || Pik_28 ||",
    "XXnagpindu:61": " rūpavajrādikāstadvad bāhyakoṇacatuṣṭaye |",
    "XXnagpindu:62": " sthitaiva sparśavajrā tu vajrasattvasamāyutā || Pik_29 ||",
    "XXnagpindu:63": " paṭṭikāyāṃ nyaset pūrve maitreyaṃ kṣitigarbhakam |",
    "XXnagpindu:64": " vajrapāṇiṃ khagarbhaṃ ca nyased dakṣiṇato vratī || Pik_30 ||",
    "XXnagpindu:65": " lokeśaṃ mañcughoṣaṃ ca paścimāyāṃ nyaset punaḥ |",
    "XXnagpindu:66": " sarvāvaraṇaviṣkambhiṃ samantabhadrañcottare || Pik_31 ||",
    "XXnagpindu:67": " yamāntakaśca prāgdvāre dakṣiṇe tvaparājitaḥ |",
    "XXnagpindu:68": " paścime tu hayagrīva uttare 'mṛtakuṇḍaliḥ || Pik_32 ||",
    "XXnagpindu:69": " acalaṣṭakkirājaśca nīladaṇḍo mahābalaḥ |",
    "XXnagpindu:70": " pūrvādikoṇamārabhya pravicintyā yathāyatham || Pik_33 ||",
    "XXnagpindu:71": " sumbharājamahākrodhamadhastāt pravicintayet |",
    "XXnagpindu:72": " uṣṇīṣacakravartī ca pravicintyastathopari || Pik_34 ||",
    "XXnagpindu:73": " dhyātvaivamadhimuktayā vai māṇḍaleyān yathāvidhi |",
    "XXnagpindu:74": " punaḥ sampuṭayogena svakāye tān praveśayet || Pik_35 ||",
    "XXnagpindu:75": " kāyacakragatān buddhān sañcintyaivaṃ yathāyatham |",
    "XXnagpindu:76": " pāramārthikacakreṇa tathatāyāṃ praveśayet || Pik_36 ||",
    "XXnagpindu:77": " mārayet tvāgataṃ vyūhaṃ sutarāṃ siddhimāpnuyāt |",
    "XXnagpindu:78": " asyārtho vajramālāyāṃ vistṛto visphuṭaṃ yathā || Pik_37 ||",
    "XXnagpindu:79": " rūpaskandhagatādarśo bhūdhāturnayanendriyam |",
    "XXnagpindu:80": " rūpaṃ ca pañcamaṃ yāti krodhamaitreyasaṃyutam || Pik_38 ||",
    "XXnagpindu:81": " vedanā skandhasamatā abdhātuḥ śravaṇendriyam |",
    "XXnagpindu:82": " śabdaśca pañcamaṃ yāti krodhadvayasamanvitam || Pik_39 ||",
    "XXnagpindu:83": " saṃjñā ca pratyavaikṣaṇyaṃ hutabhug nāsikendriyam |",
    "XXnagpindu:84": " gandhaśca pañcaṃ yāti krodhadvayasamanvitam || Pik_40 ||",
    "XXnagpindu:85": " saṃskāraḥ kṛtyānuṣṭānaṃ māruto rasanendriyam |",
    "XXnagpindu:86": " rasaśca pañcamaṃ yāti krodhadvayasamanvitam || Pik_41 ||",
    "XXnagpindu:87": " urdhvādhaḥ krodhasaṃyuktaṃ prakṛtyābhāsameva ca |",
    "XXnagpindu:88": " vijñānaskandhamāyāti vijñānaṃ ca prabhāsvaram || Pik_42 ||",
    "XXnagpindu:89": " nirvāṇaṃ sarvaśūnyaṃ ca dharmakāyaśca gadyate |",
    "XXnagpindu:90": " dṛḍhīkaraṇahetutvān mantrametadudāharet || Pik_43 ||",
    "XXnagpindu:91": " oṃ śūnyatājñānavajrasvabhāvātmako 'ham |",
    "XXnagpindu:92": " paramārthamaṇḍalaṃ hyetannirābhāsamalakṣaṇam |",
    "XXnagpindu:93": " paramārthasatyanāmāpi sarvatāthāgatālayaḥ || Pik_44 ||",
    "XXnagpindu:94": " prabhāsvarapraviṣṭasya vyutthānaṃ ca pradarśate |",
    "XXnagpindu:95": " mantramūrtiprayogeṇa devatālambanaṃ prati || Pik_45 ||",
    "XXnagpindu:96": " ākāśadhātumadhyasthaṃ bhāvayet sūryamaṇḍalam |",
    "XXnagpindu:97": " tasyopari punarmantrī candrabimbaṃ vibhāvayet || Pik_46 ||",
    "XXnagpindu:98": " tatra cāṣṭadalaṃ padmaṃ raktavarṇaṃ vibhāvayet |",
    "XXnagpindu:99": " padmopari mahāmantraṃ tryakṣaraṃ bhāvayet punaḥ || Pik_47 ||",
    "XXnagpindu:100": " mantraṃ padmaṃ tathā sūryaṃ praviṣṭaṃ candramaṇḍale |",
    "XXnagpindu:101": " candramaṇḍalamāpūrṇaṃ bodhicittaṃ vibhāvayet || Pik_48 ||",
    "XXnagpindu:102": " sthāvaraṃ jaṅgamaṃ sarvaṃ tatraiva pravicintayet |",
    "XXnagpindu:103": " dṛḍhīkaraṇahetutvānmantrametadudāharet || Pik_49 ||",
    "XXnagpindu:104": " oṃ dharmadhātusvabhāvātmako 'ham |",
    "XXnagpindu:105": " yogamevaṃ samālambya anuyogaṃ samācaret |",
    "XXnagpindu:106": " punaśca tryakṣaraṃ yogī candramadhye vicintayet || Pik_50 ||",
    "XXnagpindu:107": " tatastryakṣarasambhūtaṃ sitakundendusannibham |",
    "XXnagpindu:108": " ādināthaṃ vicintyātha atiyogaṃ samārabhet || Pik_51 ||",
    "XXnagpindu:109": " akṣobhyānupraveśena trimukhaṃ ṣaḍbhujojjvalam |",
    "XXnagpindu:110": " indranīlaprabhaṃ dīptaṃ vajrasattvaṃ vibhāvayet || Pik_52 ||",
    "XXnagpindu:111": " vajraṃ cakraṃ tathā padmaṃ savyahasteṣu bhāvayet |",
    "XXnagpindu:112": " ghaṇṭāṃ ratnaṃ tathā khaṅgaṃ vāmahasteṣu bhāvayet || Pik_53 ||",
    "XXnagpindu:113": " tato nyāsaṃ prakurvīta skandhādīnāṃ vibhāgavit |",
    "XXnagpindu:114": " vairocanādisumbhāntaṃ bījanyāsena tattvataḥ || Pik_54 ||",
    "XXnagpindu:115": " vairocanīyabījaṃ tu oṃkāraṃ śuklavarṇakam |",
    "XXnagpindu:116": " rūpaskandhasvabhāvena nyasen mūrdhani mantravit || Pik_55 ||",
    "XXnagpindu:117": " āḥkāramamittābhasya saṃjñāskandhasvabhāvakam |",
    "XXnagpindu:118": " raktavarṇaṃ mukhe dhyātvā vāgaiśvaryamavāpnuyāt || Pik_56 ||",
    "XXnagpindu:119": " akṣobhyasya tu hūkāraṃ rājāvartakasuprabham |",
    "XXnagpindu:120": " vinyaseddhṛdaye mantrī vijñānaskandharūpataḥ || Pik_57 ||",
    "XXnagpindu:121": " svākāraṃ ratnanāthasya vedanāskandharūpataḥ |",
    "XXnagpindu:122": " pītavarṇaṃ nyasennābhau vedanāśuddhihetukam || Pik_58 ||",
    "XXnagpindu:123": " pādadvaye tu hāḥkāraṃ saṃskāaskandhabhāvataḥ |",
    "XXnagpindu:124": " haritābhaṃ nyasenmantrī karmanāthasya tattvataḥ || Pik_59 ||",
    "XXnagpindu:125": " moharatyādikairmantrī pṛthivyādīn praveśayet |",
    "XXnagpindu:126": " kharatvaṃ dravatā auṣṇyamīraṇatvaṃ ca te kramāt || Pik_60 ||",
    "XXnagpindu:127": " thlīṃkāraṃ cakṣuṣi nyasya kṣitigarbhaṃ vibhāvayet |",
    "XXnagpindu:128": " oṃkāraṃ karṇayornyasya vajrapāṇiṃ vibhāvayet || Pik_61 ||",
    "XXnagpindu:129": " oṃkāraṃ vinyased ghrāṇe khagarbhaṃ tu vibhāvayet |",
    "XXnagpindu:130": " oṃkāraṃ rasane dhyātvā lokeśaṃ ca vikalpayet || Pik_62 ||",
    "XXnagpindu:131": " hūṃkāraṃ manasi dhyātvā mañjughoṣaṃ prabhāvayet |",
    "XXnagpindu:132": " oṃkāraṃ sarvakāye ca dhyātvā viṣkambhiṇaṃ smaret || Pik_63 ||",
    "XXnagpindu:133": " maiṃ-kāreṇa śiraḥsaṃsthaṃ maitreyaṃ parikalpayet |",
    "XXnagpindu:134": " bhadraṃ samantato dhyātvā sarvasandhiṣu sannyaset || Pik_64 ||",
    "XXnagpindu:135": " yamāntakaḥ savyabhuje apasavye 'parājitaḥ |",
    "XXnagpindu:136": " hayagrīvo mukhe bhāvyo vajre cāmṛtakuṇḍaliḥ || Pik_65 ||",
    "XXnagpindu:137": " acalaṃ dakṣiṇe bhāge vāme ca ṭakkirājakam |",
    "XXnagpindu:138": " jānau ca dakṣiṇe cintennīladaṇḍaṃ mahojjavalam || Pik_66 ||",
    "XXnagpindu:139": " vāmajānau mahābalaṃ mūrdhni coṣṇīṣajriṇam |",
    "XXnagpindu:140": " pādāntadvayavinyastaṃ sumbharājaṃ vicintayet || Pik_67 ||",
    "XXnagpindu:141": " nyāsaṃ kṛtvā tato mantrī skandhādīnāṃ yathāvidhi |",
    "XXnagpindu:142": " kāyamaṇḍalamāpanno mahāyogaṃ samārabhet || Pik_68 ||",
    "XXnagpindu:143": " mūrdhni madhyagataṃ cintet sampūrṇaṃ candramaṇḍalam |",
    "XXnagpindu:144": " tatra oṃkāraṃ śuklābhaṃ prasphurat-pañcaraśmikam || Pik_69 ||",
    "XXnagpindu:145": " tato devīṃ viniścārya ādhipatyaprayogataḥ |",
    "XXnagpindu:146": " locanāṃ vividhāṃ cintet sarvavyomni prapūritām || Pik_70 ||",
    "XXnagpindu:147": " kāyavajraṃ vicintyātha vyomāpūrya vyavasthitam |",
    "XXnagpindu:148": " tanmadhye 'dhipatiṃ cintedātmanaśca puraḥsthitam || Pik_71 ||",
    "XXnagpindu:149": " dvātriṃśallakṣaṇadharaṃ vyañcanāśītibhūṣitam |",
    "XXnagpindu:150": " prārthayet tu tato mantrī gāthādvayamudāharan || Pik_72 ||",
    "XXnagpindu:151": " buddhakāyadharaḥ śrīmāṃstrivajrābhedyabhāvitaḥ |",
    "XXnagpindu:152": " adhiṣṭhānapadaṃ me 'dya karotu kāyavajriṇaḥ || Pik_73 ||",
    "XXnagpindu:153": " daśadiksaṃsthitā buddhāstrivajrābhedyabhāvitāḥ |",
    "XXnagpindu:154": " adhiṣṭhānapadaṃ me 'dya kurvantu kāyavajriṇaḥ || Pik_74 ||",
    "XXnagpindu:155": " locanāsahasaṃyuktaṃ śāścataṃ ca vibhāvayet |",
    "XXnagpindu:156": " tatpraveśyādhitiṣṭheta pañcuskandhaprapūritam || Pik_75 ||",
    "XXnagpindu:157": " yatkāyaṃ sarvabuddhānāṃ pañcaskandhaprapūritam |",
    "XXnagpindu:158": " buddhākāyasvabhāvena mamāpi tādṛśaṃ bhavet || Pik_76 ||",
    "XXnagpindu:159": " oṃ sarvatathāgatakāyavajrasvabhāvātmako 'ham |",
    "XXnagpindu:160": " jihvābjamadhyagataṃ cinted āḥkāraṃ raktavarṇakam |",
    "XXnagpindu:161": " pāṇḍarākhyāṃ ca sagaṇāṃ saṃspharet vyomapūritām || Pik_77 ||",
    "XXnagpindu:162": " vāgvajraṃ ca tathā mantrī vyomāpūrya vyavasthitam |",
    "XXnagpindu:163": " prārthayet tu tato mantrī gāthādvayamudāharan || Pik_78 ||",
    "XXnagpindu:164": " dharmo vai vākpathaḥ śrīmāṃstrivajrābhedyabhāvitaḥ |",
    "XXnagpindu:165": " adhiṣṭhānapadaṃ me 'dya karotu vāgvajriṇaḥ || Pik_79 ||",
    "XXnagpindu:166": " daśadiksaṃsthitā buddhāstrivajrābhedyabhāvitāḥ |",
    "XXnagpindu:167": " adhiṣṭhānapadaṃ me 'dya kurvantu vāgvajriṇaḥ || Pik_80 ||",
    "XXnagpindu:168": " svanāyakena saṃyuktāṃ pāṇḍarāṃ sahasaiva tu |",
    "XXnagpindu:169": " jihvāpraviṣṭāṃ sañcintya vāgadhiṣṭhānamārabhet || Pik_81 ||",
    "XXnagpindu:170": " yadeva vajradharmasya vācā niruktisampadā |",
    "XXnagpindu:171": " mamāpi tādṛśī vācā bhaved dharmadharopamā || Pik_82 ||",
    "XXnagpindu:172": " oṃ sarvatathāgatavāgvajrasvabhāvātmako 'ham |",
    "XXnagpindu:173": " vinyasya hṛdaye mantrī śaśibimbaṃ samujjvalam |",
    "XXnagpindu:174": " rājāvartanibhaṃ tatra hūṃkāraṃ pañcaraśmikam || Pik_83 ||",
    "XXnagpindu:175": " tato niścārayed devīṃ māmakīṃ sagaṇāṃ tataḥ |",
    "XXnagpindu:176": " cittavajraṃ tathā dhyātvā prārthayeta yathā puraḥ || Pik_84 ||",
    "XXnagpindu:177": " cittavajradharaḥ śrīmāṃstrivajrābhedyabhāvitaḥ |",
    "XXnagpindu:178": " adhiṣṭhānapadaṃ me 'dya karotu cittavajriṇaḥ || Pik_84 ||",
    "XXnagpindu:179": " daśadiksaṃsthitā buddhāstrivajrābhedyabhāvitāḥ |",
    "XXnagpindu:180": " adhiṣṭhānapadaṃ me 'dya kurvantu cittavajriṇaḥ || Pik_84 ||",
    "XXnagpindu:181": " cittavajrasamāyuktaṃ hṛdaye sampraveśya ca |",
    "XXnagpindu:182": " māmakīvyūhamakhilaṃ cittādhiṣṭhānamārabhet || Pik_87 ||",
    "XXnagpindu:183": " yaccittaṃ samantabhadrasya guhyakendrasya dhīmataḥ |",
    "XXnagpindu:184": " mamāpi tādṛśaṃ cittaṃ bhaved vajradharopamam || Pik_88 || Pik_",
    "XXnagpindu:185": " oṃ sarvatathāgatacittavajrasvabhāvātmako 'ham |",
    "XXnagpindu:186": " evaṃ pṛthagadhiṣṭhāya kulatrayavibhāgataḥ |",
    "XXnagpindu:187": " punaḥ sarvātmakaṃ kuryānmantreṇānena buddhimān || Pik_89 ||",
    "XXnagpindu:188": " oṃ sarvatathāgatakāyavākcittavajrasvabhāvātmako 'ham |",
    "XXnagpindu:189": " adhiṣṭhāyaivamātmānaṃ śaśimaṇḍalamadhyagam |",
    "XXnagpindu:190": " ṣaḍbhiścihnaiḥ samāyuktaṃ cintet samayasattvakam || Pik_90 ||",
    "XXnagpindu:191": " hṛnmadhyasaṃsthitaṃ sūkṣmaṃ jñānasattvaṃ vibhāvayet |",
    "XXnagpindu:192": " samādhisattvasaṃjñaṃ ca hūṃkāraṃ taddṛḍhī nyaset || Pik_91 ||",
    "XXnagpindu:193": " niṣpādyaivaṃ mahāyogaṃ trisattvātmakamātmavān |",
    "XXnagpindu:194": " anena vidhiyogena mahāsādhānamārabhet || Pik_92 ||",
    "XXnagpindu:195": " prāpya kanyāṃ viśālākṣīṃ rūpayauvanamaṇḍitām |",
    "XXnagpindu:196": " nīlotpaladalaśyāmāṃ rajakasya mahātmanaḥ || Pik_93 ||",
    "XXnagpindu:197": " suśikṣitāṃ samādāya sādhake bhaktivatsalām |",
    "XXnagpindu:198": " oṃkāraṃ śirasi dhyātvā āḥkāraṃ vākyathe nyaset || Pik_94 ||",
    "XXnagpindu:199": " hūṃkāraṃ hṛdaye dhyātvā svā nābhau hā dvipādayoḥ |",
    "XXnagpindu:200": " locanāṃ māmakīṃ cāpi tathā pāṇḍaravāsinīm || Pik_15 ||",
    "XXnagpindu:201": " tārāṃ cāpi tathā mantrī pṛthivyādiṣu sannyaset |",
    "XXnagpindu:202": " rūpavajrādikā devīstasyāmeva vibhāvayet || Pik_ 96 ||",
    "XXnagpindu:203": " kṣitigarbhādibhistāsāṃ samāpattiṃ vibhāvayet |",
    "XXnagpindu:204": " dakṣiṇe vajravetālīṃ bhuje vāme 'parājitām || Pik_97 ||",
    "XXnagpindu:205": " bhṛkuṭiṃ ca mukhe tasyā ekajaṭāṃ ca guhyake |",
    "XXnagpindu:206": " bhūyo dakṣiṇapārśvasthāṃ viśvavajrīṃ tathāgatīm || Pik_98 ||",
    "XXnagpindu:207": " viśvaratnāṃ ca vāme tu mudrāyāḥ pravibhāvayet |",
    "XXnagpindu:208": " purnadakṣiṇajānusthāṃ viśvapadmāṃ tathāgatīm || Pik_99 ||",
    "XXnagpindu:209": " viśvakarmāṃ ca vāme tu mūrdhni gaganavajriṇīm |",
    "XXnagpindu:210": " Pik_",
    "XXnagpindu:211": " pādāntadvayavinyastāṃ dharaṇīndharadevatīm || Pik_100 ||",
    "XXnagpindu:212": " evaṃ saṃskṛtya tāṃ yogī vajrapadmathārabhet |",
    "XXnagpindu:213": " mantrī hūṃkārajaṃ vajraṃ dhyāyād vai pañcasūcikam || Pik_101 ||",
    "XXnagpindu:214": " madhyasūcau tathā tasya praṇavaṃ va vibhāvayet |",
    "XXnagpindu:215": " tathaivāṣṭadalaṃ padmam āḥkāreṇa tu bhāvayet |",
    "XXnagpindu:216": " pañcaraśmisamākīrṇaṃ tataḥ sādhanamārabhet || Pik_102 ||",
    "XXnagpindu:217": " oṃ sarvatathāgatānurāgaṇavajrasvabhāvātmako 'ham |",
    "XXnagpindu:218": " hūṃkāragītena tu cālayeta samudvahan vajradharasya garvam |",
    "XXnagpindu:219": " svabodhicittodayakāla eva phaṭkāramantraṃ samudīrayet saḥ || Pik_103 ||",
    "XXnagpindu:220": " visargānte punarmantrī bodhicittena pūjayet |",
    "XXnagpindu:221": " daśadiksaṃsthitān buddhān mantrametadudīrayet || Pik_104 ||",
    "XXnagpindu:222": " oṃ sarvatathāgatapūjājrasvabhāvātmako 'ham |",
    "XXnagpindu:223": " svamantrākṣaraniṣpannaṃ trivajrādhiṣṭhitasvakam |",
    "XXnagpindu:224": " padmamadhye tu niṣpādya dveṣavajro bhavet punaḥ || Pik_105 ||",
    "XXnagpindu:225": " vajradhṛg-mantraniṣpannaṃ paśyedakṣobhyavajriṇam |",
    "XXnagpindu:226": " jaṭāmukuṭadharaṃ nātham akṣobhyakṛtaśekharam || Pik_106 ||",
    "XXnagpindu:227": " nṛpāvartakasaṅkāśaṃ kṛṣṇaraktasitānanam |",
    "XXnagpindu:228": " Pik_",
    "XXnagpindu:229": " sarvālaṅkārasampūrṇaṃ ṣaḍbhujaṃ tu vibhāvayet || Pik_107 ||",
    "XXnagpindu:230": " vajraṃ cakraṃ tathā padmaṃ savyahasteṣu dhārayet |",
    "XXnagpindu:231": " ghaṇṭāṃ cintāmaṇiṃ khaḍgaṃ tasya vāmeṣu bhāvayet || Pik_108 ||",
    "XXnagpindu:232": " niṣkramya hṛdayādeṣa vyavalokya diśo daśa |",
    "XXnagpindu:233": " buddharddhimakhilāṃ kṛtvā dharmacakraṃ pravartya ca || Pik_109 ||",
    "XXnagpindu:234": " saṃśodhya nikhilān sattvān dveṣavajrapade sthitān |",
    "XXnagpindu:235": " āgatya vajranāthasya purato 'bhiniṣīdati || Pik_110 ||",
    "XXnagpindu:236": " anupraveśya tanmantrī hṛdyātmānaṃ vibhāvayet |",
    "XXnagpindu:237": " pūrvarūpaṃ parāvṛttya dveṣavajrapade sthitaḥ || Pik_111 ||",
    "XXnagpindu:238": " indranīlaprabhaṃ dīptaṃ sūryamaṇḍalamadhyagam |",
    "XXnagpindu:239": " svamudrāliṅgitaṃ vīraṃ sarvālaṅkārabhūṣitam || Pik_112 ||",
    "XXnagpindu:240": " raudraśāntamahārāgaṃ mukhatrayavirājitam |",
    "XXnagpindu:241": " dveṣavajrasamādhisthaḥ protsṛjet sarvamaṇḍalam || Pik_113 ||",
    "XXnagpindu:242": " jinajig-mantraniṣpannaṃ sṛjed vairocanaṃ vibhum |",
    "XXnagpindu:243": " śaraccandrāṃśusaṅkāśaṃ jaṭāmukuṭamaṇḍitam || Pik_114 ||",
    "XXnagpindu:244": " sitaraktakṛṣṇavadanaṃ ṣaḍbhujaṃ śāntarūpiṇam |",
    "XXnagpindu:245": " cakravajrasitāmbhojaṃ dakṣiṇeṣu vicintayet || Pik_115 ||",
    "XXnagpindu:246": " ghaṇṭāṃ cintāmaṇiṃ khaḍgaṃ vāmeṣvasya vibhāvayet |",
    "XXnagpindu:247": " hṛdayāt tathaiva nirgatya mohacaryāsthitāḥ prajāḥ || Pik_116 ||",
    "XXnagpindu:248": " saṃśodhya punarāgatya punaścake niṣīdati |",
    "XXnagpindu:249": " ratnadhṛg-mantraniṣpannaṃ ratnaketuṃ sṛjed budhaḥ || Pik_117 ||",
    "XXnagpindu:250": " jaṭājūṭadharaṃ saumyamakṣobhyakṛtaśekharam |",
    "XXnagpindu:251": " pītakṛṣṇasitāsyaṃ ca ṣaḍbhujaṃ cāpi cintayet || Pik_118 ||",
    "XXnagpindu:252": " tasya cintāmaṇiṃ vajraṃ cakraṃ savyeṣu bhāvayet |",
    "XXnagpindu:253": " ghaṇṭāṃ ca pītakamalaṃ khaḍgaṃ vāmeṣu bhāvayet || Pik_119 ||",
    "XXnagpindu:254": " hṛdayāt tathaiva nirgatya ahaṅkārapade sthitān |",
    "XXnagpindu:255": " saṃśodhya dakṣiṇe bhāge ratnamadhye niṣīdati || Pik_120 ||",
    "XXnagpindu:256": " ārolig-mantraniṣpannaṃ sṛjedamitavajriṇam |",
    "XXnagpindu:257": " padmarāgaprabhaṃ saumyamakṣobhyakṛtaśekharam || Pik_121 ||",
    "XXnagpindu:258": " jaṭāmukuṭadharaṃ nāthaṃ raktakṛṣṇasitānanam |",
    "XXnagpindu:259": " śṛṅgārarasasaṃyuktaṃ ṣaḍbhujaṃ tu vibhāvayet || Pik_122 ||",
    "XXnagpindu:260": " padmanālaṃ gṛhītvā tu vāmena saha ghaṇṭayā |",
    "XXnagpindu:261": " hṛtpradeśasthitaṃ padmaṃ dakṣiṇena vikāśayet || Pik_123 ||",
    "XXnagpindu:262": " savyayorvajracakre tu vāmayoḥ ratnakhaḍgakau |",
    "XXnagpindu:263": " Pik_",
    "XXnagpindu:264": " pūrvavad rāgiṇaḥ śodhya pṛṣṭhato 'bje niṣīdatī || Pik_124 ||",
    "XXnagpindu:265": " amoghavajriṇaṃ mantrī prajñādhṛg-mantranirmitam |",
    "XXnagpindu:266": " haritābhaṃ sṛjennāthaṃ jaṭāmukuṭamaṇḍitam || Pik_125 ||",
    "XXnagpindu:267": " haritakṛṣṇasitāsyaṃ ca ṣaḍbhujaṃ raśmibhāsuram |",
    "XXnagpindu:268": " khaḍgaṃ ca viśvavajraṃ ca cakraṃ savyeṣu bhāvayet || Pik_126 ||",
    "XXnagpindu:269": " ghaṇṭāmapasavyahasteṣu haritapadmaṃ maṇiṃ tathā |",
    "XXnagpindu:270": " abhūtavacasaḥ sattvān viśodhya punarāgataḥ || Pik_127 ||",
    "XXnagpindu:271": " uttarasyāṃ diśi tathā viśvavajre niṣīdati |",
    "XXnagpindu:272": " dveṣo mohastathā rāgaścintāmaṇiḥ samayastathā || Pik_128 ||",
    "XXnagpindu:273": " kulā hyete tu vai pañca kāmamokṣaprasādhakāḥ |",
    "XXnagpindu:274": " mantrānmoharaterjātāṃ sṛjed devīṃ tu locanām || Pik_129 ||",
    "XXnagpindu:275": " śvetāṃ śāntarasopetāṃ mūrdhni vairocanāṅkitām |",
    "XXnagpindu:276": " sitaraktakṛṣṇavadanāṃ ṣaḍbhujāṃ tu vibhāvayet || Pik_130 ||",
    "XXnagpindu:277": " savye cakraṃ va vajraṃ ca tathaiva sitamutpalam |",
    "XXnagpindu:278": " vāme ghaṇṭāṃ tathā ratnaṃ khaḍgaṃ cāpi vibhāvayet || Pik_139 ||",
    "XXnagpindu:279": " hṛdayāt tu vinirgatya vyavalokya diśo daśa |",
    "XXnagpindu:280": " grahavyādhyāture loke śāntiṃ kṛtvā mahākṛpā || Pik_132 ||",
    "XXnagpindu:281": " āgatya cakramadhye tu pūrvakoṇe niṣīdati |",
    "XXnagpindu:282": " mantrād dveṣaraterjātā sṛjed devīṃ tu māmakīm |",
    "XXnagpindu:283": " nīlotpaladalaśyāmāṃ cāruvaktrāṃ manoramām |",
    "XXnagpindu:284": " Pik_",
    "XXnagpindu:285": " kṛṣṇaraktasitāsyāṃ ca akṣobhyakṛtaśekharām || Pik_134 ||",
    "XXnagpindu:286": " savyeṣu vajraṃ cakraṃ ca nīlaraktotpalaṃ tathā |",
    "XXnagpindu:287": " ghaṇṭāṃ ratnaṃ ca khaḍgaṃ ca vāhasteṣu dhārayet || Pik_135 ||",
    "XXnagpindu:288": " mahāvighnabhayārtānāṃ rakṣāṃ kṛtvā mahākṛpā |",
    "XXnagpindu:289": " niṣkramya punarāgatya nairṛtyāṃ sā niṣīdati || Pik_136 ||",
    "XXnagpindu:290": " mantrād rāgaraterjātā sṛjet pāṇḍaravāsinīm |",
    "XXnagpindu:291": " raktakṛsṇasitāsyāṃ vai padmarāgamaṇiprabhām || Pik_137 ||",
    "XXnagpindu:292": " sāmitābhajaṭājūṭāṃ ṣaḍbhujāṃ tu vibhāvayet |",
    "XXnagpindu:293": " gṛhītvolpalanālaṃ tu vāmena saha ghaṇṭayā || Pik_138 ||",
    "XXnagpindu:294": " utpalaṃ hṛtpradeśasthaṃ rakta savyena bodhayet |",
    "XXnagpindu:295": " vajraṃ cakraṃ ca savyābhyāṃ maṇiṃ khaḍgaṃ ca vāmataḥ || Pik_139 ||",
    "XXnagpindu:296": " dhārayantī vinirgatya śāntiṃ kṛtvā mahāture |",
    "XXnagpindu:297": " āgatya padmamadhye vai vāyukoṇe niṣīdati || Pik_140 ||",
    "XXnagpindu:298": " mantrād vajraraterjātāṃ sṛjet tārāṃ manoramām |",
    "XXnagpindu:299": " haritakṛṣṇasitāsyāṃ ca dūrvāpatrasamaprabhām || Pik_141 ||",
    "XXnagpindu:300": " amoghena kṛtosṇīṣāṃ ṣaḍbhujāṃ tu vibhāvayet |",
    "XXnagpindu:301": " viśvavajraṃ ca cakraṃ ca savyato 'sitamutpalam || Pik_142 ||",
    "XXnagpindu:302": " vāmeṣu vinyased ghaṇṭāṃ ratnaṃ khaḍgaṃ tathā vratī |",
    "XXnagpindu:303": " sarvasattvān vaśīkṛtya viśvavajrāsanā punaḥ || Pik_143 ||",
    "XXnagpindu:304": " nirgatāsau samāgamya śivasthāne niṣīdati |",
    "XXnagpindu:305": " dvitīye tu puṭe yogī rūpavajrādikaṃ sṛjet || Pik_144 ||",
    "XXnagpindu:306": " agnikoṇe sṛjed devīṃ rūpavajrāṃ manoramām |",
    "XXnagpindu:307": " trimukhāṃ ṣaḍbhujāṃ śvetāṃ śrīvairocanamaulikām || Pik_145 ||",
    "XXnagpindu:308": " gṛhītadarpaṇāṃ dvābhyāṃ śeṣaṃ moharateriva |",
    "XXnagpindu:309": " nairṛtyāṃ vinyased devīṃ śabdavajrāṃ tu ṣaḍbhujām || Pik_146 ||",
    "XXnagpindu:310": " pītavarṇāṃ trivaktrāṃ ca ratnasambhavamaulikām |",
    "XXnagpindu:311": " vīṇāvyagradvihastāṃ ca śeṣaṃ māmakīvad bhavet || Pik_147 ||",
    "XXnagpindu:312": " vāyusthāne nyased devīṃ gandhavajrāṃ tu ṣaḍbhujām |",
    "XXnagpindu:313": " raktavarṇāṃ trivaktrāṃ ca amitābhajaṭādharām || Pik_148 ||",
    "XXnagpindu:314": " śaṅkhavyagradvihastāṃ ca śeṣaiḥ pāṇḍaravāsinīm |",
    "XXnagpindu:315": " aiśānyāṃ vinyased devīṃ rasavajrāṃ tu ṣaḍbhujām || Pik_149 ||",
    "XXnagpindu:316": " trimukhāṃ śyāmavarṇā ca dandubhisvaramaulikām |",
    "XXnagpindu:317": " hastastharasabhāṇḍāṃ ca śeṣaistārāsamākṛtim || Pik_150 ||",
    "XXnagpindu:318": " vajrasattvaṃ samāliṅgya cakramadhye vyavasthitām |",
    "XXnagpindu:319": " cintayet sparśavajrāṃ tu patitulyāṃ mukhādibhiḥ || Pik_151 ||",
    "XXnagpindu:320": " tṛtīye tu puṭe pūrve paṭṭikāyāṃ sṛjed vratī |",
    "XXnagpindu:321": " maiṃ-thlīṃ bījaviniṣpanau maitreyakṣitigarbhakau || Pik_152 ||",
    "XXnagpindu:322": " praṇavena samutpannau vajrapāṇikhagarbhakau |",
    "XXnagpindu:323": " paṭṭikāyāṃ sṛjenmantrīṃ dakṣiṇāyāṃ yathākramam || Pik_153 ||",
    "XXnagpindu:324": " o-hūṃkāraviniṣpannaṃ lokeśaṃ mañcughoṣakam |",
    "XXnagpindu:325": " paścimāyāṃ sṛjedetāvuttarasyāṃ punaḥ sṛjet || Pik_154 ||",
    "XXnagpindu:326": " oṃ-saṃ-bījaviniṣpannaṃ saviṣkambhisamantakam |",
    "XXnagpindu:327": " ete svanāthamukuṭā varnādyaistatsamāḥ punaḥ || Pik_155 ||",
    "XXnagpindu:328": " bhujaiḥ praharaṇaiścāpi svasvādhipatibhiḥ samāḥ |",
    "XXnagpindu:329": " maitreyaḥ kevalaṃ savye nāgapuṣpaṃ bibharti ca || Pik_156 ||",
    "XXnagpindu:330": " saṃśodhyāyatanānyete divyanetrādidāyakāḥ |",
    "XXnagpindu:331": " sattvānāṃ punarāgatya niṣīdantyāsaneṣu vai || Pik_157 ||",
    "XXnagpindu:332": " yamāntakṛnmantrabhavaṃ kṛṣṇaraktasitānanam |",
    "XXnagpindu:333": " yamāntakaṃ sṛjenmantrī suliṅgagahanākulam || Pik_158 ||",
    "XXnagpindu:334": " daṇḍaṃ cakraṃ tathā vajraṃ savyahasteṣu dhārayan |",
    "XXnagpindu:335": " hṛddeśe tarjanīpāśaṃ ghaṇṭā paraśuṃ ca vāmataḥ || Pik_159 ||",
    "XXnagpindu:336": " vighnān santrāsayan ghorān indrādīn sagaṇānapi |",
    "XXnagpindu:337": " padmasūryaṃ samākramya pūrvasyāṃ diśi tiṣṭhati || Pik_160 ||",
    "XXnagpindu:338": " prajñāntakṛnmantrabhavaṃ ratnasambhavamaulikam |",
    "XXnagpindu:339": " aparājitaṃ sṛjenmantrī śvetābhamahibhūṣaṇam || Pik_161 ||",
    "XXnagpindu:340": " sitakṛṣṇaraktavadanaṃ bṛhatkukṣiṃ trilocanam |",
    "XXnagpindu:341": " daṃṣṭrākarālavikaṭaṃ sphuliṅgagahanākulam || Pik_162 ||",
    "XXnagpindu:342": " vajraṃ daṇḍaṃ tathā khaḍgaṃ savyahasteṣu dhārayan |",
    "XXnagpindu:343": " hṛddeśe tarjanīpāśaṃ ghaṇṭāṃ paraśuṃ ca vāmataḥ || Pik_163 ||",
    "XXnagpindu:344": " vighnān santrāsayan ghorān pratyālīḍhapadena tu |",
    "XXnagpindu:345": " padmasūryaṃ samākramya yāmyāṃ diśi sa tiṣṭhatio || Pik_164 ||",
    "XXnagpindu:346": " yamāntakṛnmantrabhavaṃ hayagrīvaṃ sṛjed vratī |",
    "XXnagpindu:347": " padmarāganibhaṃ tryakṣaṃ raktakṛṣṇasitānanam || Pik_165 ||",
    "XXnagpindu:348": " karālāsyaṃ bṛhatkukṣimamitābhakirīṭinam |",
    "XXnagpindu:349": " pratyālīḍhapadaṃ vīraṃ sphuliṅgagahanākulam || Pik_166 ||",
    "XXnagpindu:350": " padmaṃ khaṅgaṃ ca musalaṃ savyahasteṣu bhāvayet |",
    "XXnagpindu:351": " ghaṇṭāṃ sagarvaparaśuṃ pāśaṃ savyetareṣu ca || Pik_167 ||",
    "XXnagpindu:352": " padmasūryaṃ samāruhya vyavalokya diśo daśa |",
    "XXnagpindu:353": " vidhnasantrāsanaṃ kṛtvā vāruṇyāṃ diśi tiṣṭhati || Pik_168 ||",
    "XXnagpindu:354": " vidhnāntakṛnmantrabhavaṃ dundubhisvaramaulikam |",
    "XXnagpindu:355": " nīlotpaladalaśyāmaṃ sṛjedamṛtakuṇḍalim || Pik_169 ||",
    "XXnagpindu:356": " nīlaraktasitāsyaṃ ca karālamukhavibhramam |",
    "XXnagpindu:357": " bṛhatkukṣiṃ trinayanaṃ raktajvālāvibhūṣitam || Pik_170 ||",
    "XXnagpindu:358": " viśvavajraṃ tathā vakraṃ musalaṃ cāpi savyataḥ |",
    "XXnagpindu:359": " dhārayaṃstarjanīpāśaṃ ghaṇṭāṃ paraśuṃ ca vāmataḥ || Pik_171 ||",
    "XXnagpindu:360": " vidhnasantrāsanaṃ kṛtvā pratyālīḍhapadena tu |",
    "XXnagpindu:361": " padmasūryaṃ samāruhya kauberyāṃ diśi tiṣṭhati || Pik_172 ||",
    "XXnagpindu:362": " svamantrākṣaraniṣpannamacalaṃ ca sṛjet punaḥ |",
    "XXnagpindu:363": " indranīlaprabhaṃ tryakṣaṃ śrīvairocanamaulikam || Pik_173 ||",
    "XXnagpindu:364": " daṃṣṭrākarālavadanaṃ kṛṣṇaraktasitānanam |",
    "XXnagpindu:365": " aṭṭahāsaravaṃ ghoraṃ bṛhatkukṣiṃ mahābalam || Pik_174 ||",
    "XXnagpindu:366": " khaṅkaṃ vajraṃ tathā cakraṃ savyahasteṣu dhārayet |",
    "XXnagpindu:367": " tarjanīṃ cāpi paraśuṃ pāśaṃ vāmeṣu pāṇiṣu || Pik_178 ||",
    "XXnagpindu:368": " vighnān jvarādikān hatvā pratyālīḍhapadena tu |",
    "XXnagpindu:369": " padmasūryaṃ samāruhya vahnisthāne sa tiṣṭhati || Pik_176 ||",
    "XXnagpindu:370": " svamantrākṣaraniṣpannaṃ ṭakkirājaṃ sṛjed vratī |",
    "XXnagpindu:371": " indranīlaprabhaṃ vīraṃ ratnasambhamaulikam || Pik_177 ||",
    "XXnagpindu:372": " kṛṣṇaraktasitāsyaṃ ca bṛhatkukṣiṃ bhayānakam |",
    "XXnagpindu:373": " Pik_",
    "XXnagpindu:374": " dadhānaṃ vajraṃ hūṃkāramudrāṃ paṇidvayena tu || Pik_178 ||",
    "XXnagpindu:375": " vajraṃ khaḍgaṃ ca savyābhyāṃ vāmataḥ pāśamaṅkuśam |",
    "XXnagpindu:376": " pratyālīḍhena sūryastho nairṛtyāṃ vidhnanāśakaḥ || Pik_179 ||",
    "XXnagpindu:377": " svamantrākṣaranispannaṃ nīladṇḍaṃ sṛjed vratī |",
    "XXnagpindu:378": " nīlameghanibhaṃ tryakṣamamitābhakirīṭinam || Pik_180 ||",
    "XXnagpindu:379": " nīlaraktasitāsyaṃ ca bṛhatkukṣiṃ bhayāvaham |",
    "XXnagpindu:380": " daṇḍaṃ khaṅgaṃ tathā savyahasteṣu dhārayan || Pik_181 ||",
    "XXnagpindu:381": " hṛdeśe tarjanīpāśaṃ padmaṃ paraśuṃ ca vāmataḥ |",
    "XXnagpindu:382": " hatvetyupadravabhayaṃ pratyālīḍhapade sthitaḥ || Pik_182 ||",
    "XXnagpindu:383": " padmasūryaṃ samāruhya vāyavyāṃ diśi tiṣṭhati |",
    "XXnagpindu:384": " svamantrākṣaraniṣpannaṃ dundubhisvaramaulikam || Pik_183 ||",
    "XXnagpindu:385": " mahābalaṃ sṛjenmantrī nīlotpaladalaprabham |",
    "XXnagpindu:386": " kṛṇṇaraktasitāsyaṃ ca tryakṣaṃ bhairavanāditam || Pik_184 ||",
    "XXnagpindu:387": " nāgabhūṣitasarvāṅgaṃ bṛhatkukṣiṃ bhayānakam |",
    "XXnagpindu:388": " daṇḍaṃ khaḍgaṃ tathā cakraṃ savyahasteṣu dhārayan || Pik_185 ||",
    "XXnagpindu:389": " hṛddeśe tarjanīpāśaṃ padmaṃ paraśuṃ ca vāmataḥ |",
    "XXnagpindu:390": " ḍākinyādibhayadhvaṃsī pratyālīḍhapadena saḥ || Pik_186 ||",
    "XXnagpindu:391": " padmasūryaṃ samāruhya aiśānyāṃ diśi tiṣṭhati |",
    "XXnagpindu:392": " svamantrākṣaraniṣpannaṃ sṛjeduṣṇīṣacakriṇam || Pik_187 ||",
    "XXnagpindu:393": " ākāśaśyāmakaṃ ghoramakṣobhyakṛtaśekharam |",
    "XXnagpindu:394": " kṛṣṇaraktasitāsyaṃ ca tryakṣaṃ lambodaraṃ vibhum || Pik_188 ||",
    "XXnagpindu:395": " vāmadakṣiṇahastābhyāmuṣṇīṣaṃ mūrdhniṃ dhārayan |",
    "XXnagpindu:396": " vajraṃ padmaṃ ca savyābhyāṃ tarjanīkhaḍgamanyataḥ || Pik_189 ||",
    "XXnagpindu:397": " sarvopadravavidhvaṃsī pratyālīḍhapadodyataḥ |",
    "XXnagpindu:398": " padmasūryaṃ samāruhya brahmasthāne sa tiṣṭhati || Pik_190 ||",
    "XXnagpindu:399": " svamantrākṣaraniṣpannaṃ sumbharājaṃ sṛjed vratī |",
    "XXnagpindu:400": " ākāśasuprabhaṃ tryakṣaṃ kṛṣnaraktasitānanam || Pik_191 ||",
    "XXnagpindu:401": " bṛhatkukṣiṃ karālāsyamakṣobhyakṛtaśekharam |",
    "XXnagpindu:402": " vajraṃ cakraṃ tathā ratnaṃ savyahasteṣu dhārayan || Pik_192 ||",
    "XXnagpindu:403": " hṛddeśe tarjanīpāśaṃ padmakhaḍgaṃ ca vāmataḥ |",
    "XXnagpindu:404": " kālakūṭādikaṃ sarvaviṣaṃ sthāvarajaṅgamam || Pik_193 ||",
    "XXnagpindu:405": " hatvā vināyakān sarvān śāntiṃ kṛtvā tu sarvataḥ |",
    "XXnagpindu:406": " ājñāṃ sampādya nikhilāṃ pratyālīḍhapade sthitaḥ |",
    "XXnagpindu:407": " padmasūryaṃ samāruhya bhuvo 'dhastāt sa tiṣṭhati || Pik_194 ||",
    "XXnagpindu:408": " utsṛjya maṇḍalaṃ sarvaṃ dvātriṃśaddevatāmayam |",
    "XXnagpindu:409": " cakramadhyasthito bhūtvā sūkṣmayogamathārabhet || Pik_194 ||",
    "XXnagpindu:410": " nāsagre sarṣapaṃ cintet sarṣape sacarācaram |",
    "XXnagpindu:411": " bhāvayejjñānapadaṃ ramyaṃ rahasyaṃ jñānakalpitam || Pik_196 ||",
    "XXnagpindu:412": " sthiraṃ tu sphārayed ratnamasthiraṃ naiva sphārayet |",
    "XXnagpindu:413": " sphārayet pravarairmeghaibuddhajvālāsamaprabhaiḥ || Pik_197 ||",
    "XXnagpindu:414": " bhikṣāśinā na japtapyaṃ na ca bhaikṣarato bhavet |",
    "XXnagpindu:415": " japenmantramabhinnāṅgaṃ sarvakāmopabhogakṛt || Pik_198 ||",
    "XXnagpindu:416": " uccārya saṃsphared vajraṃ samāptau saṃhāramādiśet |",
    "XXnagpindu:417": " idaṃ tat sarvabuddhānāṃ japoktaṃ paramārthataḥ || Pik_iti |",
    "XXnagpindu:418": " Pik_ 199 ||",
    "XXnagpindu:419": " sūkṣmayogajapaṃ cāpi dvidhā kṛtvā yathāruci |",
    "XXnagpindu:420": " ātmānaṃ ca punarmantrī tathatāyāṃ praveśayet || Pik_200 ||",
    "XXnagpindu:421": " maṇḍalasthāścaturdevyo na paśyantyastataḥ patim |",
    "XXnagpindu:422": " gāthācatuṣṭayenetthaṃ bodhayanti mahāsukham || Pik_201 ||",
    "XXnagpindu:423": " tvaṃ vajrasattva bhuvaneśvara sattvadhāto trāyāhi māṃ ratinojñamahārthakāmaiḥ |",
    "XXnagpindu:424": " kāmāhi māṃ janaka sattvamahāgrabandho yadīcchase jīvatu mahya nātha ||",
    "XXnagpindu:425": " tvaṃ vajrakāya bahusattvapriyāgracakra buddhārthabodhiparamārthahitānudarśīṃ |",
    "XXnagpindu:426": " rāgeṇa rāgasamayāṃ mama kāmayasva yadīcchase jīvatu mahya nātha || Pik_203",
    "XXnagpindu:427": " tvaṃ vajravāca sakalasya hitānukampī lokārthakāryakaraṇe sada sampravṛttaḥ",
    "XXnagpindu:428": " kāmāhi māṃ sugatacarya samantabhadra yadīcchase jīvatu mahya nātha ||",
    "XXnagpindu:429": " tvaṃ vajrakāma samayāgra mahāhitārtha saṃbuddhavaṃśatilakaḥ samatānukampī",
    "XXnagpindu:430": " kāmāhi mām guṇanidhiṃ bahuratnabhūtāṃ yadīcchase jīvatu mahya nātha ||",
    "XXnagpindu:431": " evamutthāpitaṃ nāthaṃ sadbhūtaguṇakīrtanaiḥ |",
    "XXnagpindu:432": " akṣobhyādisvabhāvena saṃstuvanti tathāgatāḥ || Pik_206 ||",
    "XXnagpindu:433": " akṣobhyavajra mahājñāna vajradhātu mahābudha |",
    "XXnagpindu:434": " trimaṇḍala trivajrāgra bhāṣa guhyaṃ namo 'stu te || Pik_207 ||",
    "XXnagpindu:435": " vairocana mahāśuddha vajraśānta mahārate |",
    "XXnagpindu:436": " prakṛtiprabhāsvarān dharmān deśa vajra namo 'stu te || Pik_208 ||",
    "XXnagpindu:437": " ratnarāja sugambhīra khavajrākāśanirmala |",
    "XXnagpindu:438": " svabhāvaśuddha nirlepa bhāṣa guhyaṃ namo 'stu te || Pik_209 ||",
    "XXnagpindu:439": " vajrāmitamahārāja nirvikalpa khavajriṇa |",
    "XXnagpindu:440": " rājapāramitāprāpta bhāṣa vajra namo 'stu te || Pik_210 ||",
    "XXnagpindu:441": " amoghavajra saṃbuddha sarvāśāparipūraka |",
    "XXnagpindu:442": " śuddhasvabhāvasambhūta vajrasattva namo 'stu te || Pik_211 ||",
    "XXnagpindu:443": " nutvātha buddhaiaranurāgya cakram prakāśya guhyaṃ paramaṃ yathāyatham |",
    "XXnagpindu:444": " svakāyacakre viniveśya cakram mahāsukhastiṣṭhati nātha ekaḥ || Pik_212 ||",
    "XXnagpindu:445": " evaṃ caturyogakarastu yogī hūṃkāragarbhaṃ pravicintya lokam |",
    "XXnagpindu:446": " dṛṣṭvā japat tadbhavavajrasattvaṃ vyutthāya taddhīrvicared yathāvad || iti",
    "XXnagpindu:447": " samādhimālambayan mantrī śuṣkamūrtiryadā bhavet |",
    "XXnagpindu:448": " vicintayedimaṃ yogaṃ kāyavākcittaprīṇanam || Pik_214 ||",
    "XXnagpindu:449": " vitastimātramākramya mūrdhni maṇḍalakalpanā |",
    "XXnagpindu:450": " oṃkāraṃ tatragaṃ dhvātvā pañcāmṛtanipātanam || Pik_215 ||",
    "XXnagpindu:451": " anena vajrayogena tejasvī bhavati kṣaṇāt |",
    "XXnagpindu:452": " kāyavākcittasausthityaṃ labhate nātra saṃśayaḥ || Pik_216 ||",
    "XXnagpindu:453": " evamabhyāsato mantrī śodhayed bodhayet yathā |",
    "XXnagpindu:454": " hṛtkaṇṭhaṃ caiva saṃśodhyaṃ prīṇayecca tathāgatān || Pik_217 ||",
    "XXnagpindu:455": " hūṃkāreṇa ca saṃśodhya āḥkāreṇa tu bodhayet |",
    "XXnagpindu:456": " jvālayet praṇavākrāntam iyamāhāraśodhanā || Pik_218 ||",
    "XXnagpindu:457": " kaṇṭhe śaṅkhaṃ vicintyādau tasmin hrīḥkārasambhavam |",
    "XXnagpindu:458": " padmamaṣṭadalaṃ cinted hūṃkāraṃ karṇikopari || Pik_219 ||",
    "XXnagpindu:459": " hūṃkārajaṃ mahāvajraṃ pañcaśūkaṃ vibhāvayet |",
    "XXnagpindu:460": " madhyaśūkāgre sañcinted oṃkāraṃ kaṇṭhaśodhanam || Pik_220 ||",
    "XXnagpindu:461": " meghanādaṃ hṛdi dhyātvā triśikhāgniṃ tataḥ spharet |",
    "XXnagpindu:462": " tatrāhāraṃ ca juhuyād homamādhyātmikaṃ tvidam || Pik_221 ||",
    "XXnagpindu:463": " vāyavyaṃ dīpayed agniṃ vāruṇaṃ pacate tu saḥ |",
    "XXnagpindu:464": " māhendramaṇḍalaṃ sthānaṃ yatra sañcarate haviḥ || Pik_222 ||",
    "XXnagpindu:465": " annaṃ pānaṃ ca yat kiñcit tat sarvaṃ vāruṇena tu |",
    "XXnagpindu:466": " aśanaṃ mukhapadmena hṛtpadyaṃ sampraveśayet || Pik_223 ||",
    "XXnagpindu:467": " nābhipadmagataṃ paścāt sampuṭīkaraṇayogataḥ |",
    "XXnagpindu:468": " gudapadmād vinirgatya bhaśmāntaṃ ca vinirdiśet || Pik_224 ||",
    "XXnagpindu:469": " na jarā nāpi rogaśca na mṛtyurna viṣādikam |",
    "XXnagpindu:470": " nākālamaraṇaṃ tasya sarvopadravanāśanam || Pik_iti |",
    "XXnagpindu:471": " Pik_ 225 ||",
    "XXnagpindu:472": " śrīvajramālāvaramanthanena gūḍhaṃ samājāmbunidhiṃ mathitvā |",
    "XXnagpindu:473": " yat sādanāṅgāmṛtamāpi tena lokaḥ samasto 'maratāmupaitu || Pik_226 ||",
    "XXnagpindu:474": " || piṇḍīkramasādhanaṃ samāptam ||",
    "XXnagpindu:475": " | kṛtirācāryaśrīnāgārjunapādānām |"
}