{
    "GS26jaytupau:0": " ANALYTIC VERSION according to BHELA conventions:",
    "GS26jaytupau:1": " Sandhi markers:",
    "GS26jaytupau:2": " (. =short vowel, - =long vowel)",
    "GS26jaytupau:3": " in word-sandhi:",
    "GS26jaytupau:4": " 1: . . e.g.: veda+anta = vedā1nta",
    "GS26jaytupau:5": " in sentence-sandhi:",
    "GS26jaytupau:6": " 7: . . e.g.: ca+api = cā7pi",
    "GS26jaytupau:7": " [Introduction]",
    "GS26jaytupau:8": " 0.1 ... tāṃ muna tattvopaplavasiṃhai7ṣa viṣamo nunaṃ maya ... ... nāsti tatphalaṃ vā svargādi",
    "GS26jaytupau:9": " satyaṃ, tāvad āttasya karmaṇaḥ sambho9ktaṃ ca paramārthavidbhir api laukiko mārgo 'nusartavyaḥ a ... /",
    "GS26jaytupau:10": " lokavyavahāraṃ prati sadṛśau bālapaṇḍitau //",
    "GS26jaytupau:11": " ityādi /",
    "GS26jaytupau:12": " 0.2 nanu yady upaplavas tattvānāṃ kim āyā9thātas tattvaṃ vyākhyāsyāmaḥ /",
    "GS26jaytupau:13": " pṛthivy āpas tejo vāyur iti tattvāni /",
    "GS26jaytupau:14": " tatsamudāye śarīrendriyaviṣayasañjñetyādi /",
    "GS26jaytupau:15": " nānyārthatvāt /",
    "GS26jaytupau:16": " kimartham?",
    "GS26jaytupau:17": " pratibimbanārtham /",
    "GS26jaytupau:18": " kiṃ punar atra pratibimbyate? pṛthivyādīni tattvāni loke prasiddhāni /",
    "GS26jaytupau:19": " tānyapi vicāryamāṇāni na vyavatiṣṭhante /",
    "GS26jaytupau:20": " kiṃ punar anyāni?",
    "GS26jaytupau:21": " 0.3 atha kathaṃ tāni na santi? tad ucyate - sallakṣaṇanibandhanaṃ mānavyavasthānam /",
    "GS26jaytupau:22": " mānanibandhanā ca meyasthitiḥ /",
    "GS26jaytupau:23": " tadabhāve tayoḥ sadvyavahāraviṣayatvaṃ kathaṃ ... tām /",
    "GS26jaytupau:24": " atha ... na ba ... vyavahāraḥ",
    "GS26jaytupau:25": " kriyate, tadātmani rūpāstitatvavyavahāro ghaṭādau ca sukhāstitvavyavahāraḥ pravartayitavyaḥ",
    "GS26jaytupau:26": " [Chapter 1: Examination of the Nyāya definition of perception]",
    "GS26jaytupau:27": " 1. indriyārthasannikarṣotpannaṃ jñānam avyapadeśyam avyabhicāri vyavasāyātmakaṃ pratyakṣam iti tallakṣaṇam /",
    "GS26jaytupau:28": " 1.1 tac cāvyabhicāritvam ... kim aduṣṭakārakasandohotpādyatvenāhosvid bādhārahitatvena pravṛttisāmarthyenānyathā vā?",
    "GS26jaytupau:29": " 1.11 tad yady aduṣṭakārakasandohotpādyatvenāvyabhicāritvaṃ, saiva kāraṇānām aduṣṭatā kenāvagamyate?",
    "GS26jaytupau:30": " na pratyakṣeṇa, nayanakuśalāder atīndriyatvāt /",
    "GS26jaytupau:31": " nāpy anumānena,",
    "GS26jaytupau:32": " liṅgāntarānavagateḥ /",
    "GS26jaytupau:33": " nanv idam eva jñānaṃ lingaṃ tadutthaṃ tasya viśiṣṭatāṃ gamayati /",
    "GS26jaytupau:34": " yady evam itaretarāśrayatvaṃ duruttaram āpanīpadyate /",
    "GS26jaytupau:35": " kiṃ cendriyāṇāṃ guṇadoṣāśrayatve tadutthe vijñāne doṣāśaṅkā nātivartate,",
    "GS26jaytupau:36": " 1.12 atha bādhānutpattyāvyabhicāritvaṃ jñāyate, bādhānutpattir vijñānasya kiṃ yathārthagṛhītitvenāhosvid bādhakajñānotpādakakārakavaikalyād iti sandihmaḥ /",
    "GS26jaytupau:37": " dṛśyate hi bādhakajñānotpādakakārakavaikalyād bādhānutpādaḥ /",
    "GS26jaytupau:38": " yathā dūre marīcinicaye jalajñāne jāte bādhā na sampadyate,",
    "GS26jaytupau:39": " 'bhyāsadeśāvasthitasya kārakopanipāte saty utpadyate /",
    "GS26jaytupau:40": " sā copajāyamānā saṃvatsarādikālavikalpena sañjāyate /",
    "GS26jaytupau:41": " kadācic ca kārakavaikalyān naiva sampadyate /",
    "GS26jaytupau:42": " na caitāvatā tasya yathārthatopapadyate /",
    "GS26jaytupau:43": " api ca bādhāvirahai7va bādhāsadbhāvāvedakas, tadupalabdhatvena tatsadbhāvopalabdheḥ /",
    "GS26jaytupau:44": " 1.12ā7nyac ca bādhāvirahaḥ kiṃ sarvapuruṣāpekṣayāhosvit",
    "GS26jaytupau:45": " pratipattrapekṣayā? tad yadi sarvapuruṣāpekṣayā tadvirahopya ... sarvajñāḥ syuḥ /",
    "GS26jaytupau:46": " bhavantu nāma sarve sarvajñāḥ, ko doṣaḥ?",
    "GS26jaytupau:47": " asarvajñavyavahārābhāvaprasaṅgaḥ /",
    "GS26jaytupau:48": " atha pratipattrapekṣayā bādhānutpādaḥ -- pratipattur bādhakaṃ vijñānaṃ",
    "GS26jaytupau:49": " notpadyate, tena tad avyabhicāri /",
    "GS26jaytupau:50": " tad ayuktaṃ, pratipattur bādhakajñānānutpāde 'pi deśāntaragamanamaraṇādinā maṇimarīcyādiviparyayajñānadarśanāt",
    "GS26jaytupau:51": " athavā tad viparyayajñānaṃ tathāvidham evotpannaṃ svaprabhavasvabhāvānupraveśena, yad bādhakavijñānotpādapratibandhakṛt",
    "GS26jaytupau:52": " taddhvaṃso 'pi tathābhatai7va",
    "GS26jaytupau:53": " pareṣṭasamyagjñānavat /",
    "GS26jaytupau:54": " evaṃ sati yad uktaṃ yasya ca duṣṭaṃ karaṇaṃ yatra ca mithyeti pratyayaḥ sai7vāsamīcīnaḥ pratyaye7ty etad evāsamīcīnam /",
    "GS26jaytupau:55": " 1.13 atha pravṛttisāmarthyenāvyabhicāritāṃ vetsi /",
    "GS26jaytupau:56": " pravṛttisāmarthyaṃ",
    "GS26jaytupau:57": " phalenābhisambandhaḥ, phalaṃ ca srakcandanavanitodakādi, teṣu satyaphalaniṣpattes teṣu phalopacāras, taddehasambandhaḥ pravṛttisāmarthyam /",
    "GS26jaytupau:58": " pravṛttiḥ kāyasthā kriyā, tatsāmarthyam avyabhicāritāṃ gamayati /",
    "GS26jaytupau:59": " tat kim avagatam anavagataṃ vā? yadi nāvagataṃ,",
    "GS26jaytupau:60": " tad astīti kathaṃ vetsi? athāvagataṃ, tadavagater avyabhicāritā katham",
    "GS26jaytupau:61": " avagamyate7ti pūrvoktam anusartavyam /",
    "GS26jaytupau:62": " 1.13o7dakaprāptyā pūrvotpannodakavijñānasyāvyabhicāritā vyavasthāpyate /",
    "GS26jaytupau:63": " kiṃ tatpratibhātodakaprāptyāhosvit tajjātīyodakaprāptyā tadvaṃśajajalaprāptyā vā?",
    "GS26jaytupau:64": " 1.13a1 tad yadi pratibhātodakaprāptyā, tad ayuktam /",
    "GS26jaytupau:65": " pratibhātodakasyāvasthānaṃ nopapadyate,",
    "GS26jaytupau:66": " jhaṣamahiṣaparivartanābhighātopajātāvayavakriyānyāyena pratyastamayasambhavāt /",
    "GS26jaytupau:67": " 1.13a2 atha tajjātīyodakaprāptyā, evaṃ tarhy asatyodakajñāne 'pi jate kvacit toyam āsādayanti pumāṃsaḥ /",
    "GS26jaytupau:68": " tad apy avitathaṃ syāt /",
    "GS26jaytupau:69": " atha taddeśakālasaṃlagnam udakaṃ na prāpayati mithyājñānaṃ, samyagjñānaṃ tu taddeśakālasaṃlagnam udakaṃ prāpayati, tena tad avyabhicārīti ced,",
    "GS26jaytupau:70": " yan na prāpayati, tad vyabhicāri; tarhi mumarṣupadā jñānaṃ",
    "GS26jaytupau:71": " candrārkagrahanakṣatratārakādisaṃvedanaṃ ca vyabhicāri prāpnoti /",
    "GS26jaytupau:72": " na ca taddeśakālasaṃlagnodakaprāpakatvam asti, deśasyāpy udakavad vināśasambhavāt /",
    "GS26jaytupau:73": " a. na ca jāteḥsambhavo 'sti /",
    "GS26jaytupau:74": " sai7va katham? kathyate -- sodakavyaktibhyo",
    "GS26jaytupau:75": " 'bhinnā bhinnā bhinnābhinnā veti /",
    "GS26jaytupau:76": " a.1 tad yadi tādātmyavyavasthitā, tadeha tāsāṃ nānātvena tasyā9pi",
    "GS26jaytupau:77": " nānātvopapattiḥ /",
    "GS26jaytupau:78": " tadekatve ca sarvāsām ekatāpattiḥ /",
    "GS26jaytupau:79": " ekatve ca niḥsāmānyatā tādātmyaviparyāso vā /",
    "GS26jaytupau:80": " a.2 athārthāntarabhūtā sā vyāvṛttākārānugatākārā vā /",
    "GS26jaytupau:81": " tad yadi vyāvṛttākārā, na tasyāḥ sāmānyarūpatvaṃ vyāvṛttaikasvabhāvatvāt toyādivat /",
    "GS26jaytupau:82": " athānusyūtarūpā, tat kim ātmarūpānusyūtā pararūpānusyūtā vā?",
    "GS26jaytupau:83": " tad yady ātmarūpānusyūtā, tad ayuktam, ātmany anugamābhāvāt /",
    "GS26jaytupau:84": " atha",
    "GS26jaytupau:85": " pararūpānusyūtā, keyaṃ pararūpānusyūtatā kiṃ tattādātmyaṃ tatsamavāyo vā?",
    "GS26jaytupau:86": " tad yadi tādātmyaṃ, sāmānyatadvator abhedaprasaṅgaḥ /",
    "GS26jaytupau:87": " atha pararūpasamavāyo 'nusyūtākāratā, tad ayuktam /",
    "GS26jaytupau:88": " sāmānyād bhinnaḥ samavāyaḥ /",
    "GS26jaytupau:89": " sāmānyasyānugataṃ rūpam ālocayitum ārabdhaṃ, na tato 'nyasya /",
    "GS26jaytupau:90": " a.2a yadi codakajātīyārthaprāptyāvyabhicāritā pūrvoditodakavijñānasya",
    "GS26jaytupau:91": " vyavasthāpyate, tadodakajāter gavādāv api sambhavo 'sti,",
    "GS26jaytupau:92": " gavādiprāptyāvyabhicāritodakavijñānasya syāt /",
    "GS26jaytupau:93": " athodakatvasya gavādāv abhāve7ti cet, kim itaretarābhāvaḥ prāgabhāvaḥ pradhvaṃsābhāvo",
    "GS26jaytupau:94": " 'tyantābhāvo vā?",
    "GS26jaytupau:95": " tad yadītaretarābhāvas tadodakādāv api samānam udakatvasyābhāvaprasaṅgaḥ /",
    "GS26jaytupau:96": " udakarūpatā nodakatvasyodakatvarūpatā ca nodakasyal /",
    "GS26jaytupau:97": " atha prāgabhāvas tadodake 'py udakatvasyābhāvaprasaṅgaḥ /",
    "GS26jaytupau:98": " atha pradhvaṃsābhāvas tadodake 'py abhāvaprasaṅgaḥ /",
    "GS26jaytupau:99": " athānyatrāsti, naikatra pratyastamitasyānyatra sambhavo7papadyate /",
    "GS26jaytupau:100": " athātyantābhāvas tadodake 'pi tasyābhāvaprasaṅgaḥ /",
    "GS26jaytupau:101": " atha sambandhābhāvād gavādāv udakatvābhāve7ti cet, tatrāpi kim itaretarābhāvaḥ prāgabhāvaḥ pradhvaṃsābhāvo 'tyantābhāvo veti pūrvavad vaktavyam /",
    "GS26jaytupau:102": " nimittāntarābhāvād gavādāv udakatvābhāve7ti cet, so 'trāpi",
    "GS26jaytupau:103": " samānaḥ /",
    "GS26jaytupau:104": " a.2b na codakavyaktīnāṃ nānātvam upapādayituṃ pāryate /",
    "GS26jaytupau:105": " udakam anudakākārād udakākāratayā vyāvartata, udakākārāt tu kathaṃ vyāvartate?",
    "GS26jaytupau:106": " kim udakākāratayāhosvid ākārāntareṇa?",
    "GS26jaytupau:107": " tad yady udakākāratayā vyāvartate, tadānyāsām udakavyaktīnām anudakākāratā",
    "GS26jaytupau:108": " prāpnoti rasāder iva /",
    "GS26jaytupau:109": " athānudakākāratayodakākārān nivartate, tato dahanāder ivānudakatvaprasaṅgaḥ /",
    "GS26jaytupau:110": " athodakākārarūpatāviśeṣe 'py avāntaragaṇikākārabhedaparikḹptir iti cet,",
    "GS26jaytupau:111": " satyam avāntaragaṇikākāras toyatādātmyavyavasthito 'tādātmyavyavasthito vā",
    "GS26jaytupau:112": " / tad yadi tādātmyavyavasthitas, tadodakākāratayodakāntarād bhidyate /",
    "GS26jaytupau:113": " evaṃ cānyāsām udakavyaktīnām anudakarūpatā prāpnoti /",
    "GS26jaytupau:114": " pūrvoditam eva dūṣaṇam /",
    "GS26jaytupau:115": " athātādātmyavyavasthitas, tarhy anudakatvaṃ rasāder iva /",
    "GS26jaytupau:116": " athodakatvavyāvṛttyānudakākārād vyāvartate /",
    "GS26jaytupau:117": " śṛṇvantv amī bālalapitaṃ vipaścitaḥ /",
    "GS26jaytupau:118": " yady udakatvavyāvṛttyānudakād vyāvartate toyam, udakatvaṃ codakād anudakāc ca kathaṃ vyāvartate? na jātyantaraṃ vyāvartakam asti /",
    "GS26jaytupau:119": " abhyupagame vāniṣṭhopaplavānubandhaḥ syāt /",
    "GS26jaytupau:120": " tasmāt svenaiva rūpeṇetaretarātmanā vyāvartate, na jātyādinā vyāvartate, jātyāder avyāvṛttiprasaṅgāt",
    "GS26jaytupau:121": " tasmāt sthitam etan nodakavyaktīnāṃ nānātvopapattiḥ /",
    "GS26jaytupau:122": " tadanupapattau nodakatvaṃ nāma sāmānyam asti svatvavat /",
    "GS26jaytupau:123": " a.2c ito 'pi na vidyate sāmānyaṃ -- nityasya sato vijñānajanakatvāyogāt /",
    "GS26jaytupau:124": " tad eva katham? vyutpādyate vijñānajanakāvasthāyāṃ yad eva svarūpaṃ sāmānyātmakaṃ śaktimac chaktirūpaṃ ca kārakāntarānapekṣayā9janakāvasthāyāṃ",
    "GS26jaytupau:125": " tad eva rūpam, ataḥ pūrvam api kāryotpādaprasaṅgaḥ /",
    "GS26jaytupau:126": " anutpāde vā prāg ivedānīm api na janayet /",
    "GS26jaytupau:127": " atha kārakāntaram apekṣyotpādayati kāryam /",
    "GS26jaytupau:128": " kiṃ tena kārakāntareṇa tasya kriyate kārakatvaṃ jñāpyate vā?",
    "GS26jaytupau:129": " tad yady utpādyate susthitaṃ nityatvam /",
    "GS26jaytupau:130": " uta jñāpyate siddhaṃ tarhi",
    "GS26jaytupau:131": " kārakatvaṃ, tadabhāve 'pi vidyamānasyāvadyotanāt /",
    "GS26jaytupau:132": " bhavatu nāma kārakatvaṃ, ko doṣaḥ? kāryotpattiprasaṅgaḥ /",
    "GS26jaytupau:133": " atha kārakatve 'pi kāryaṃ na janayed, aho rājājñā garīyasī naiyāyikapaśoḥ /",
    "GS26jaytupau:134": " a.2d ito 'pi nāsti sāmānyaṃ -- tadupapādakamānavyatirekāt /",
    "GS26jaytupau:135": " nanv asti pramāṇamanayoḥ sādṛśyam, eṣāṃ sārūpyaṃ, tena sadṛśo 'yam, asau vā tena sadṛśe7tyādijñānaṃ sāmānyasattāvabodhakam apratipannasāmānyasya nopapadyate /",
    "GS26jaytupau:136": " asti tv idaṃ vijñānaṃ bādhāvikalaṃ jātitanuvyavasthāpakam /",
    "GS26jaytupau:137": " tad etad ayuktam /",
    "GS26jaytupau:138": " kiṃ nimittabhūtena tenaivaṃvidhaṃ jñānam utpādyate karmatāpannena vā?",
    "GS26jaytupau:139": " tad yadi nimittabhūtenotpādyate, tadā na sāmānyaṃ kalpanīyam /",
    "GS26jaytupau:140": " asāmānyātmakam eva nimittam, itthambhūtasāmānyajñānotpādanāyālaṃ sāmānyakalpanayā /",
    "GS26jaytupau:141": " atha karmatāpannenotpādyate, tad asat /",
    "GS26jaytupau:142": " naivāvabhāti vijñāne sāmānyaṃ dhūrtair aviparyāsitasaṃvidām /",
    "GS26jaytupau:143": " nanu sādṛśyam avabhāti /",
    "GS26jaytupau:144": " satyam, avabhāti,",
    "GS26jaytupau:145": " nāpahnūyate, 'pi tu dravyaguṇakarmātmakaṃ sat pācakādibhedeṣu yathaiṣāṃ pācakatvam, ete pācakās, tatpācakasadṛśo 'yam, asāv anena sadṛśe7ti",
    "GS26jaytupau:146": " viśeṣādāv api draṣṭavyam /",
    "GS26jaytupau:147": " atrāpi sāmānyaparijñaptir iti cen, na sūtravyāghātāt sāmānyaviśeṣeṣu sāmānyaviśeṣābhāvāt tatai7va jñānam /",
    "GS26jaytupau:148": " aniṣṭhā ca viśeṣeṣu sāmānye parikalpyamāne sati sandehaḥ, sati sandehe teṣu viśeṣāntaraṃ parikalpanīyaṃ, punaḥ sāmānyam ity aniṣṭhety alam asadgrahābhiniveśena /",
    "GS26jaytupau:149": " a.3 atha bhinnābhinnaṃ sāmānyaṃ bhavadbhiḥ pratipādyata -- ākārabhedena",
    "GS26jaytupau:150": " vyaktibhyo7palabhyate7ty arthāntaraṃ, deśabhedena tu naivopalabhyate7ty",
    "GS26jaytupau:151": " avyatiriktam /",
    "GS26jaytupau:152": " tad etan mahāsubhāṣitam /",
    "GS26jaytupau:153": " na deśabhedenaiva vastūnāṃ bhedo,",
    "GS26jaytupau:154": " 'pi tv ākārabhedenaiva bhāvā bhedam upayānti /",
    "GS26jaytupau:155": " yathā cākārabhedo nāsti tathānantaram eva niveditam /",
    "GS26jaytupau:156": " b. sāmānyaṃ samavāyavṛttyā vyaktiṣu vartate7ti na cāsau vidyate /",
    "GS26jaytupau:157": " b.1 samavāyo hi vyāvṛttaikasvabhāvo 'nugataikasvabhāvo vā /",
    "GS26jaytupau:158": " tad yadi vyāvṛttaikasvabhāvaḥ, kasyāsau samavāyaḥ sarvato vyāvṛtter nīlādivat?",
    "GS26jaytupau:159": " athānugataikasvabhāvaḥ, sāmānyaṃ tarhi, na samavāyo, nityasya sato 'nekatra vṛtter gotvādivat",
    "GS26jaytupau:160": " b.2 upapādakapramāṇābhāvāc ca /",
    "GS26jaytupau:161": " b.21 nanu pratyakṣabuddhyavaseyo 'sau /",
    "GS26jaytupau:162": " tad ayuktam /",
    "GS26jaytupau:163": " kiṃ",
    "GS26jaytupau:164": " sambandhabuddhyādhyavasīyatā8hosvid ihabuddhyā samavāyabuddhyā vocyate?",
    "GS26jaytupau:165": " b.211 tad yadi sambandhabuddhyā, ko 'yaṃ sambandhaḥ?",
    "GS26jaytupau:166": " kiṃ sambandhajātiyuktaḥ sambandhā8hosvid anekopādānajanito 'nekāśrito vā sambandhabuddhiviśeṣo vā sambandhabuddhyutpādako vā sambandhākāro vā?",
    "GS26jaytupau:167": " tad yadi sambandhajātiyuktas te sambandhaḥ, so 'nupapannaḥ,",
    "GS26jaytupau:168": " samavāyāsambandhatvaprasaṅgaḥ /",
    "GS26jaytupau:169": " athānekopādānajanitaḥ sambandhas, tadā kumbhāder api sambandhatvaprasaṅgaḥ /",
    "GS26jaytupau:170": " athānekāśritaḥ sambandhas, tadā ghaṭajātyādeḥ sambandhatvaṃ prasajyate /",
    "GS26jaytupau:171": " atha sambandhabuddhyutpādakas te",
    "GS26jaytupau:172": " sambandho7cyate, tadā locanāder api sambandhatvaprasaṅgaḥ /",
    "GS26jaytupau:173": " atha sambandhabuddhyavaseyaḥ sambandho 'bhidhīyate, tadā kauleyakakarikumārādiṣv api sambandhaśabdavyutpādane sambandhatvaprasaṅgaḥ /",
    "GS26jaytupau:174": " sambandhetarayor ekavijñānaviṣayatve7tarasya sambandharūpatā prāptā /",
    "GS26jaytupau:175": " atha sambandhākāraḥ sambandhaḥ, saṃyogābhedaprasaṅgaḥ /",
    "GS26jaytupau:176": " avāntaragaṇikākāras tu yathā na bhedakas tathā purastād uktam eva dūṣaṇam",
    "GS26jaytupau:177": " b.212 atheha tantuṣu paṭe7tīhabuddhyādhyavasīyate, nehabuddher adhikaraṇasaṃvidrūpatvāt /",
    "GS26jaytupau:178": " na cānyasminn ākāre pratīyamāne 'nyat",
    "GS26jaytupau:179": " parikalpayituṃ nyāyyam atiprasaṅgāt /",
    "GS26jaytupau:180": " b.213 atha samavāyabuddhyātmasātkriyate /",
    "GS26jaytupau:181": " so 'py anupapannai7va,",
    "GS26jaytupau:182": " samavāyabuddher anupapatteḥ /",
    "GS26jaytupau:183": " ayaṃ tantur ayaṃ paṭo 'yam anayoḥ",
    "GS26jaytupau:184": " samavāye7ti na jātu jānate janāḥ /",
    "GS26jaytupau:185": " b.22 athānumānenānumīyate /",
    "GS26jaytupau:186": " dve 'numāne -- dṛṣṭaṃ sāmānyato dṛṣṭaṃ ca /",
    "GS26jaytupau:187": " na",
    "GS26jaytupau:188": " dṛṣṭaṃ, pratyakṣavyatirekāt /",
    "GS26jaytupau:189": " sāmānyato drṣṭam api nāsti,",
    "GS26jaytupau:190": " tatprabhavakāryānupalabdheḥ /",
    "GS26jaytupau:191": " nanv ihabuddhir eva samavāyajñāpikā -- iha tantuṣu paṭe7ti pratyayaḥ sambandhanimitto, 'bādhitehapratyayatvād iha kuṇḍe dadhīti pratyayavat /",
    "GS26jaytupau:192": " kim anenānumīyate? kiṃ nimittamātram uta",
    "GS26jaytupau:193": " sambandhaḥ?",
    "GS26jaytupau:194": " yadi nimittamātraṃ, tataḥ siddhasādhyatayā sambodhayitavyaḥ /",
    "GS26jaytupau:195": " atha",
    "GS26jaytupau:196": " sambandhaḥ, saṃyogaḥ samavāyo vā /",
    "GS26jaytupau:197": " samavāyānumāne sambandhavyatirekaḥ /",
    "GS26jaytupau:198": " na cānyasya sambandhe 'nyasya",
    "GS26jaytupau:199": " gamakatvam atiprasaṅgāt /",
    "GS26jaytupau:200": " na jātu devadattanayanakuṭasambandhe yajñadattendriyaṃ rūpādikam arthaṃ karaṇatvasāmyāt prakāśayad dṛṣṭam /",
    "GS26jaytupau:201": " evaṃ sati sāmānyasamavāyavirahe kathaṃ dravyādivyavastheti cintyate /",
    "GS26jaytupau:202": " 1.13a3 atha tadvaṃśajajalaprāptyāvyabhicāritā jñāyate /",
    "GS26jaytupau:203": " tad ayuktam,",
    "GS26jaytupau:204": " antyāvayavidravyāṇāṃ janakatvavyatirekāt /",
    "GS26jaytupau:205": " na codakavyaktīnāṃ nānātvam asti /",
    "GS26jaytupau:206": " yathā ca na vidyate tathā niveditaṃ purastāt /",
    "GS26jaytupau:207": " 1.13b kiṃ ca pravṛttisāmarthyenāvyabhicāritā pūrvoditajñānasya jñāpyate --",
    "GS26jaytupau:208": " kiṃ liṅgabhūtenāho 'dhyakṣātmakena?",
    "GS26jaytupau:209": " tad yadi liṅgabhūtena, tad ayuktaṃ, tena sākaṃ sambandhānavagateḥ /",
    "GS26jaytupau:210": " avagatau vālaṃ pravṛttisāmarthyena /",
    "GS26jaytupau:211": " athādhyakṣātmakena, tad ayuktaṃ, pūrvoditapratyastamitena sākaṃ sannikarṣābhāvāt /",
    "GS26jaytupau:212": " tadviṣayavijñānaṃ na pratyakṣaphalaṃ nirālambanatvāt keśoṇḍukādisaṃvedanavat /",
    "GS26jaytupau:213": " na vijñānasyābhāvo 'vabhāti, na bhāvas tadabhāvāt /",
    "GS26jaytupau:214": " avidyamānasya viṣayārtho vaktavyaḥ kim ākārārpakatvena vā mahattvādidharmopetatvena vā sattāmātreṇa vā sahotpādena vā? sarvasya pratyastamitatvāt katham asau viṣayaḥ? tadviṣayatve keśoṇḍukādivijñānasyaiva mithyātve bījam anveṣaṇīyam /",
    "GS26jaytupau:215": " ātmasattāmātreṇa mithyātve sarvasya mithyātvam āpadyate /",
    "GS26jaytupau:216": " tatas tattvopaplavaḥ syāt /",
    "GS26jaytupau:217": " 1.14 athānyathāvyabhicāritvaṃ gṛhyatā8tmāntaḥkaraṇasambandhenotpannaṃ",
    "GS26jaytupau:218": " vijñānam avyabhicāritāviśiṣṭaṃ pradyotyate /",
    "GS26jaytupau:219": " tad ayuktam /",
    "GS26jaytupau:220": " tad avyabhicāritvaṃ taddharmo vā tatsvarūpaṃ vā /",
    "GS26jaytupau:221": " 1.141 tad yadi taddharmaḥ, sa nityo 'nityo vā /",
    "GS26jaytupau:222": " yadi nityas, tadā jātidoṣeṇāpodito veditavyaḥ /",
    "GS26jaytupau:223": " athānityaḥ, sa pūrvotpannaḥ saha paścād vā jātaḥ /",
    "GS26jaytupau:224": " tad yadi pūrvotpannas, tadā kasyāsau dharmaḥ? na hi dharmiṇam antareṇa dharmo bhavitum arhati /",
    "GS26jaytupau:225": " sarvato vyāvṛttarūpatvāt kaḥ kasyeti vaktavyam /",
    "GS26jaytupau:226": " atha sahotpannaḥ, kas tayoḥ sambandhe7ti vaktavyam /",
    "GS26jaytupau:227": " tādātmyatadutpattisamavāyasambandhābhāve sati ṣaṣṭhyartho vaktavyas tasyāvyabhicāritvam ity atha pṛṣṭhotpannas tarhi pūrvaṃ vyabhicāritā vijñānasya prāpnoti /",
    "GS26jaytupau:228": " na cādhyātmiko 'vyabhicārirūpo",
    "GS26jaytupau:229": " dharmo 'sti sukhādivyatiriktas, tatpratītyasambhavena svayam anabhyupagamāt /",
    "GS26jaytupau:230": " yadi cāvyabhicārādayo dharmā9rthāntarabhūtā9bhyupagamyante tair avacchinnaṃ vijñānaṃ",
    "GS26jaytupau:231": " sāmagryā9vasthāpakam udghuṣyate /",
    "GS26jaytupau:232": " tac cānupapannaṃ,",
    "GS26jaytupau:233": " pratyekamanekaviśeṣaṇāvacchinnavijñānapratipattikālāvasthānāyogāt /",
    "GS26jaytupau:234": " jñāpyajñāpakayor abhāve kartṛmātraprabandhi jñānaṃ syāt /",
    "GS26jaytupau:235": " 1.142 atha tatsvarūpam avyabhicāritvaṃ --tat kiṃ svasattāmātrānurodhenārthāntarasattānurodhena",
    "GS26jaytupau:236": " tad yadi jñānasattāmātrataivāvyabhicāritvam ucyate, tadā",
    "GS26jaytupau:237": " keśoṇḍukasaṃvido'py avyabhicāritā syāt /",
    "GS26jaytupau:238": " na ca jñānasattāmātrānurodhena jñānaṃ vyabhicāry avyabhicāri vodgīyate /",
    "GS26jaytupau:239": " athārthāntarasattānurodhenāvyabhicāritvaṃ kim anupakārakārthāntarasattānurodhenāhosvid upakārakārthāntarasattānurodhena?",
    "GS26jaytupau:240": " tad yadi tāvad anupakārakārthāntarasattānurodhena, tadā keśoṇḍukendudvayasaṃvido 'py avyabhicāritāprasaṅgaḥ",
    "GS26jaytupau:241": " athopakārakārthāntarasattānurodhenāvyabhicāritā kiṃ pratīyamānārthāntaropakārakasattānurodhena tadviparītārthāntaropakārakasattānurodhena vā? tad yadi pūrvapakṣābhyupagamas, tadātītānāgatānumānavijñānasya yogipratyakṣasya ca",
    "GS26jaytupau:242": " codanāvacanajanitavijñānasya vāvyabhicāritā na bhavet,",
    "GS26jaytupau:243": " tadavagatopakārakārthābhāvāt /",
    "GS26jaytupau:244": " bhāve vā vitānakriyālopaprasaṅgaḥ /",
    "GS26jaytupau:245": " athottaro matas, tadā keśoṇḍukendudvayasaṃvido 'vyabhicāritvaṃ",
    "GS26jaytupau:246": " prasajyate7ty asadgṛhītam /",
    "GS26jaytupau:247": " 1.14a kiṃ ca tad vijñānam avyabhicāry avagataṃ sāmagryā jñāpakam anavagataṃ vā /",
    "GS26jaytupau:248": " yady avagataṃ tasyāvagatir ātmasaṃvidrūpā vā jñānāntaravedyā vā /",
    "GS26jaytupau:249": " tad yady ātmasaṃvedanarūpāvagatis, tad ayuktaṃ,",
    "GS26jaytupau:250": " svayam anabhyupagamāt /",
    "GS26jaytupau:251": " abhyupagame vopagamavirodhaḥ /",
    "GS26jaytupau:252": " atha jñānāntaravedyaṃ vetsi, vijñānayor bhede bījam anveṣṭavyam /",
    "GS26jaytupau:253": " jñanam ajñānākārāj jñānātmatayā vyāvartate, jñānāntarāt tu kathaṃ vyāvartate? kiṃ jñānātmatayā vyāvartatā8hosvid ākārāntareṇa? tad yadi jñānātmatayā",
    "GS26jaytupau:254": " vyāvartate, tadānyasya jñānātmatā nivartate toyāder yathā /",
    "GS26jaytupau:255": " athākārāntareṇa, ākārāntarasvīkaraṇe jñānākāravirahaḥ syād, ākārayos tādātmyāyogāt /",
    "GS26jaytupau:256": " tādātmye vaikaṃ tad vastu jñānam ajñānaṃ vā /",
    "GS26jaytupau:257": " yadi jñānaṃ,",
    "GS26jaytupau:258": " na tarhy ākārāntareṇa vyāvartate, kiṃ tu jñānātmatayaiva /",
    "GS26jaytupau:259": " anyasyājñānātmakatvaprasaṭgaḥ /",
    "GS26jaytupau:260": " athājñānaṃ siddhaṃ naḥ samīhitam /",
    "GS26jaytupau:261": " atha jñānatvaṃ vyāvartakaṃ, tat kena vyāvartate7ti pūrvoktam anusartavyam /",
    "GS26jaytupau:262": " vijñānāntaravedyam api na sambhavati /",
    "GS26jaytupau:263": " atha na vedyate, tad astīti kathaṃ",
    "GS26jaytupau:264": " punar vetsi?",
    "GS26jaytupau:265": " anenaiva vartmanā satyetaravijñānayor vibhāgābhāvo 'bhyupagantavyaḥ /",
    "GS26jaytupau:266": " ato",
    "GS26jaytupau:267": " 'vyabhicāripadam apārthakam /",
    "GS26jaytupau:268": " 1.1e7to 'py apārthakam -indriyārthasannikarṣapadenāpoditatvāt /",
    "GS26jaytupau:269": " na hi keśoṇḍukavijñānasya nayanārthasannikarṣodbhūtir asti /",
    "GS26jaytupau:270": " nanv asti marīcyudakavijñānasya, tadapanodāyāvyabhicāripadam /",
    "GS26jaytupau:271": " tan na, yato7dakaṃ pratibhāti, na ca tena saha sambandho 'sti /",
    "GS26jaytupau:272": " vidyamānena sākaṃ sambadhyate, nāvidyamānena /",
    "GS26jaytupau:273": " tatsambandhe vā na tadviṣayajñānasya mithyātvam ihopapadyate satyodakasaṃvedanavat /",
    "GS26jaytupau:274": " nanu yady api pratīyamānodakena saha sambandho nāsti cakṣuṣas, tathāpy ālambya marīci",
    "GS26jaytupau:275": " nicayena sākaṃ sambandho 'sti, tasyaivālambanatvāt, taddeśaṃ prati pravṛtteḥ /",
    "GS26jaytupau:276": " atai7va mithyātvam-anyad ālambanam anyac ca pratibhāti /",
    "GS26jaytupau:277": " 1.1a1 ko 'yam ālambanārtho nāma yenedam udghuṣyate-'nyad ālambanaṃ cānyat pratibhāti? kiṃ vijñānajanakatvam ākārārpakatvaṃ vijñānādhikaraṇatvaṃ vijñānāvabhāsitatā vā?",
    "GS26jaytupau:278": " tad yadi vijñānajanakatvam ālambanārthas, tadā nayanālokāder apy",
    "GS26jaytupau:279": " ālambanatvaṃ prasajyate /",
    "GS26jaytupau:280": " athākārārpakatvam ālambanatvaṃ, tad ayuktaṃ,",
    "GS26jaytupau:281": " naiyāyikasamaye 'nabhyupagamāt /",
    "GS26jaytupau:282": " yathā ca viṣayākāro vijñāne na yujyate tathopariṣṭāt pratipādayiṣyāmaḥ /",
    "GS26jaytupau:283": " atha vijñānādhikaraṇatvam ālambanatvaṃ, na marīcicakrotkalitam udīyate",
    "GS26jaytupau:284": " jñānam, api tv ātmasamavetam ātmānam āsādayate /",
    "GS26jaytupau:285": " atha",
    "GS26jaytupau:286": " vijñānāvabhāsitatālambanatvaṃ, tadodakavijñāno7dakaṃ pratīyate, na marīcayaḥ /",
    "GS26jaytupau:287": " athodakākāratayā marīcayai7va pratīyante, so7dakākāro",
    "GS26jaytupau:288": " marīcibhyo vyatirikto 'vyatirikto vā /",
    "GS26jaytupau:289": " tad yady avyatiriktaḥ, sa tāttviko 'tāttviko vā /",
    "GS26jaytupau:290": " yadi tāttvikaḥ kathaṃ tadavagater mithyātvam? athātāttvikas, tad /ā",
    "GS26jaytupau:291": " marīcīnām apy atāttvikatvaṃ prasajyate /",
    "GS26jaytupau:292": " atāttvikodakatādātmye sati tad udakajñānam atathyaṃ kim uktaṃ bhavati? marīcivijñānam atathyam",
    "GS26jaytupau:293": " ekasmiṃś codakākāre pratīyamāne kenaitad ākhyātaṃ marīcayaḥ pratibhānti",
    "GS26jaytupau:294": " devānāmpriyasya?",
    "GS26jaytupau:295": " athārthāntarabhūtas, tarhi na vaktavyaṃ marīcayo7dakākāratayā pratīyanta,",
    "GS26jaytupau:296": " udakākārāntaritā marīcayaḥ /",
    "GS26jaytupau:297": " atha keśoṇḍukavijñāne kim avabhāti? kim ālambate?",
    "GS26jaytupau:298": " keśoṇḍukasyaivālambanatvaṃ pratīyamānatvaṃ ca, tathodakasyaivālambanatvaṃ pratīyamānatvaṃ ca, nālambanāntaraṃ parikalpyam /",
    "GS26jaytupau:299": " na codakajñānasya pratīyamānodakānyālambanatvena mithyātvam, api tv abhāvāt tāttvikatvena",
    "GS26jaytupau:300": " anyathā keśoṇḍukasaṃvido 'pi mithyātvaṃ na prāpnoty, anyālambanavyatirekāt",
    "GS26jaytupau:301": " 1.1a2 yad apy uktaṃ marīcideśaṃ prati gamanān marīcīnām ālambanatvam /",
    "GS26jaytupau:302": " yady evaṃ deśasyāpy ālambanatvam anayā rītyopapadyate /",
    "GS26jaytupau:303": " na cāvabhātodakabhinnārthasannikarṣajatvam udakavijñānasyopapadyate,",
    "GS26jaytupau:304": " satyodakajñāne 'dṛṣṭatvāt /",
    "GS26jaytupau:305": " anyathānumeyadahanajñānasyāpīndriyārthasannikarṣaja tvam āpanīpadyeta,",
    "GS26jaytupau:306": " ātmamanaḥsannikarṣajatvāt /",
    "GS26jaytupau:307": " atha pratīyamānadahanena saha manaso nāsti sambandhas, tad ihāpi pratīyamānenāmbhasā saha nāsti sambandhaś cakṣuṣaḥ /",
    "GS26jaytupau:308": " tasmād avyabhicāripadaṃ na yuktam indriyārthasannikarṣapadenāpoditatvāt /",
    "GS26jaytupau:309": " 1.1b ito 'py anupapannam apohyajñānāsambhavāt /",
    "GS26jaytupau:310": " atha",
    "GS26jaytupau:311": " marīcyudakavijñānāpaninīṣayopādīyate, tat katham apanīyate?",
    "GS26jaytupau:312": " avidyamānodakaviṣayatvāt /",
    "GS26jaytupau:313": " yady avidyamānaṃ, ko 'yaṃ viṣayārthaḥ?",
    "GS26jaytupau:314": " pūrvoditam anusaraṇīyam /",
    "GS26jaytupau:315": " yadi tatrodakaṃ pratibhāti, kathaṃ nāsti?",
    "GS26jaytupau:316": " satyaṃ, pratibhāti, kiṃ tv atathyaṃ pratibhāti /",
    "GS26jaytupau:317": " atathyatā kā? kiṃ",
    "GS26jaytupau:318": " 1.1b1 tad yadi pratīyamānasyābhāvaḥ, sa kiṃ tadaivāhosvit kālāntareṇa?",
    "GS26jaytupau:319": " yadi tadaiva, sa kim avagato 'navagato vā? yady avagataḥ, sa",
    "GS26jaytupau:320": " kenāvagamyate? kim udakavijñānena jñānāntareṇa vā?",
    "GS26jaytupau:321": " tad yady udakajñānena, tan na, tasyodakaviṣayatvāt /",
    "GS26jaytupau:322": " tadviṣayatve vā na tarhy udakajñānaṃ bhrāntam ity upapadyate, 'bhāvaviṣayasya",
    "GS26jaytupau:323": " paramārthasattvāt /",
    "GS26jaytupau:324": " na codakākārāvagāhini vijñāne toyavinivṛttayo 'vabhāntyatiprasaṅgāt /",
    "GS26jaytupau:325": " atha jñānāntareṇa, na, jñānayaugapadyāsambhavāt /",
    "GS26jaytupau:326": " yadi cābhāvajñānenābhāvavyavasthā kriyate bhāvajñānena ca bhāvavyavasthā,",
    "GS26jaytupau:327": " tadodakasya bhāvābhāvāv ekakālau syātām /",
    "GS26jaytupau:328": " atha bhāvajñānaṃ bhāvavyavasthāṃ na karoty abhāvajñānaṃ cābhāvavyavasthāṃ",
    "GS26jaytupau:329": " karoty, aho rājājñā naiyāyikapaśoḥ /",
    "GS26jaytupau:330": " yadi ca bhāvajñānaṃ bhāvavyavasthāṃ na karoti, tadā sarvabhāveṣv anāśvāsaprasaṅgaḥ /",
    "GS26jaytupau:331": " tatprasaktāv abhāvasyāpy anavasthitiḥ /",
    "GS26jaytupau:332": " tadanavasthitau ca tattvopaplavaḥ syāt /",
    "GS26jaytupau:333": " athānavagataḥ, so",
    "GS26jaytupau:334": " 'stīti kathaṃ punar vetsi?",
    "GS26jaytupau:335": " atha kālāntare, tadā na kiñcid bādhyate, satyodakasyāpi kālāntare 'bhāvopapatteḥ /",
    "GS26jaytupau:336": " 1.1b2 atha pratīyamānai7vābhāvaḥ, kathaṃ tadviṣayajñānasya mithyātvam",
    "GS26jaytupau:337": " upapadyate, pratīyamānasyaivābhāvasyopapatteḥ? na ca bhāvākāre pratīyamane",
    "GS26jaytupau:338": " 'bhāvakalpanā nyāyyātiprasaṅgāt /",
    "GS26jaytupau:339": " anyathā rūpādau pratīyamāne rasādikalpanā kartavyā /",
    "GS26jaytupau:340": " na cakriyate, tathehāpy udakaṃ pratīyate /",
    "GS26jaytupau:341": " nanu",
    "GS26jaytupau:342": " pratīyate, kiṃ tv atathyam /",
    "GS26jaytupau:343": " yady evam udakaprapañco 'yaṃ dīrghodakaṃ madhurodakam iti yathā /",
    "GS26jaytupau:344": " nanv atra sarvāsv avasthāsūdakaṃ pratīyate, tena tāsv ambhaḥ prakalpyate /",
    "GS26jaytupau:345": " yady evaṃ tad ihāpy avasthādvaye 'py udakaṃ pratīyate satyodakam asatyodakaṃ ca /",
    "GS26jaytupau:346": " satyodakajñāne satyodakam avabhāti,",
    "GS26jaytupau:347": " nāsatyodakam anudakaṃ vā /",
    "GS26jaytupau:348": " tathāsatyodakajñāne 'satyodakaṃ pratibhāti, na satyodakam anudakaṃ vā, svaviṣayaparyavasāyinyo hi buddhayaḥ /",
    "GS26jaytupau:349": " 1.1bā7tha bādhyamānatvena mithyātvam iti cet,",
    "GS26jaytupau:350": " kiṃ bādhyate 'rtho jñānam ubhayaṃ vā?",
    "GS26jaytupau:351": " 1.1ba1 yady arthasya bādhā, sa kena bādhyate? kiṃ svayam evātmānaṃ",
    "GS26jaytupau:352": " bādhatā8ho 'rthāntareṇa jñānena vā?",
    "GS26jaytupau:353": " yadi Svayam evātmānaṃ bādhate, tadā bādhā tena kriyate jñāpyate vā /",
    "GS26jaytupau:354": " yadi",
    "GS26jaytupau:355": " kriyate, 'vyatiriktāvyatiriktā vā /",
    "GS26jaytupau:356": " yady avyatiriktā, tadā bādhā kriyate7ty ātmānenotpādyate /",
    "GS26jaytupau:357": " tac ca na jāghaṭīti svātmani kriyāvirodhāt /",
    "GS26jaytupau:358": " atha vyatiriktā kriyate, tathāpi vidyamānasya kartṛtvaṃ, na pratīyamānasyāpalāpaḥ /",
    "GS26jaytupau:359": " atha bādhā jñāpyate,",
    "GS26jaytupau:360": " sāpy abhinnā bhinnā vā /",
    "GS26jaytupau:361": " yadyabhinnā, tadā bādhā tena jñāpyate kim uktaṃ",
    "GS26jaytupau:362": " bhavati? udakaṃ jñāpyate /",
    "GS26jaytupau:363": " atha bhinnā, tadā vidyamānasya jñāpakatvaṃ",
    "GS26jaytupau:364": " siddhaṃ pratīyamānasya cāstitvam /",
    "GS26jaytupau:365": " athārthāntareṇa bādhyate, tathāpi vidyamānayor bādhyabādhakabhāvo bhūpālayor iva, na caikasya bādhāpi tena pratīyamānasya kiṃ kriyate jñāpyate vā?",
    "GS26jaytupau:366": " yadi kriyate vyatiriktā vyatiriktā vā yady avyatiriktā, tadāvyatiriktā bādhotpādyate kim uktaṃ bhavet? udakam utpādyate /",
    "GS26jaytupau:367": " tadutpādane ca tatsaṃvido 'mithyātvam /",
    "GS26jaytupau:368": " atha vyatiriktotpādyate, tathāpi toyasambandhitayopalabdher ambhaso7papattiḥ /",
    "GS26jaytupau:369": " na jātu devadattasyāsattve tannayanavyavahārasiddhiḥ /",
    "GS26jaytupau:370": " atha jñāpyate, tadā sāvyatiriktā vyatiriktā vā",
    "GS26jaytupau:371": " / yady avyatiriktā jñāpyate, tadā bādhā tena jñāpyate kim uktaṃ bhavati?",
    "GS26jaytupau:372": " udakaṃ jñāpyate /",
    "GS26jaytupau:373": " atha vyatiriktā satī jñāpyate, tathāpy udakasyeyaṃ bādhety anyatantratayā pratibhāsanān nātyantābhāvopapattiḥ /",
    "GS26jaytupau:374": " tasmād arthāntareṇāpi na bādhopapattiḥ /",
    "GS26jaytupau:375": " atha jñānena bādhyate kiṃ tadviṣayeṇānyaviṣayeṇa nirviṣayeṇa vā? yadi tadviṣayeṇa, tadā tat",
    "GS26jaytupau:376": " vidhatte na tu viparyāsayati tadākāraparyavasitarūpatvāt athānyaviṣayaṃ bādhakaṃ, tad api na yujyate /",
    "GS26jaytupau:377": " yad yadviṣayaṃ tat tasyaiva sattāṃ vidhatte, na tv anyasya vidhāyakaṃ pratiṣedhakaṃ vā /",
    "GS26jaytupau:378": " svaviṣayaparyavasāyinyo hi buddhayaḥ /",
    "GS26jaytupau:379": " atha nirviṣayeṇa bādhyate, na kiñcid vidadhāti pratiṣedhati vā nirviṣayatvād eva /",
    "GS26jaytupau:380": " 1.1ba2 atha jñānaṃ bādhyate, tasyāpi bādhā kā? kiṃ svarūpavyāvṛttirūpā svarūpāpahnavarūpā vā viṣayāpdhāralakṣaṇā vā? tad yadi svarūpavyāvṛttirūpā",
    "GS26jaytupau:381": " bādhā, tadā sarvaṃ bādhitaṃ syād, vijñānasya vijñānāntareṇa nivartyamānatvāt /",
    "GS26jaytupau:382": " atha svarūpāpahnavarūpā, tad ayuktaṃ,",
    "GS26jaytupau:383": " mithyodakavijñānasyāpyanubhūyamānatvāt /",
    "GS26jaytupau:384": " atha viṣayāpahāralakṣaṇā bādhocyate, sāpi na yuktā /",
    "GS26jaytupau:385": " yathā ca viṣayāpahāro na śakyate kartuṃ tathānāntaram eva niveditam /",
    "GS26jaytupau:386": " 1.1bā yadi na bādhyate kim ity asāv arthakriyāṃ na karoti bhāvaḥ? keyam arthakriyā yā tena na sampādyate puṃsām? kiṃ vijñānarūpā pravṛttirūpā",
    "GS26jaytupau:387": " prāptirūpā sukhaduḥkhotpādabhogarūpā vā?",
    "GS26jaytupau:388": " tad yadi vijñānalakṣaṇāṃ na karoti, tad ayuktaṃ, vijñānalakṣaṇām arthakriyāṃ karoty eva toyam",
    "GS26jaytupau:389": " atha pravṛttirūpāṃ na karoti, tad ayuktaṃ, pravṛttir hi puruṣecchānuvidhāyinī, nārthasvarūpabhāvābhāvāv anugamayati /",
    "GS26jaytupau:390": " puruṣo hi kāmataḥ pravartate vā na vā /",
    "GS26jaytupau:391": " na hy etāvatā tadabhāvasiddhiḥ /",
    "GS26jaytupau:392": " atha prāptirūpām arthakriyāṃ na karoti, tenāsattvam /",
    "GS26jaytupau:393": " tad apy ayuktaṃ, candrārkagrahanakṣatratārakādeḥ prāptyabhāve 'pi",
    "GS26jaytupau:394": " sattvasambhavāt /",
    "GS26jaytupau:395": " atha sukhaduḥkharūpām arthakriyāṃ na karoti, kiṃ darśanajaṃ sukhaṃ na karoty āho dehasambandhajam? tad yadi darśanajaṃ na",
    "GS26jaytupau:396": " karoti, tad ayuktaṃ, karoty eva /",
    "GS26jaytupau:397": " atha dehasambandhajaṃ na karoti, tadā candrārkagrahanakṣatrādau vyabhicāras, teṣāṃ dehasambandhajasukhajanakatvaṃ nāsty, atha ca sattvam /",
    "GS26jaytupau:398": " na cārthakriyākartṛtvena vastūnām asattvaṃ, svahetor eva vijñānajananamātrasyotpatteḥ, sahakārivirahād vā na karoti /",
    "GS26jaytupau:399": " 1.1bab kiṃ cārthakriyāṃ na karoti kim ekasya pratipattuḥ sarvapratipattṝṇāṃ vā?",
    "GS26jaytupau:400": " tad yady ekasya pratipattur arthakriyāṃ na karoti tenāsattvaṃ, tadā candrārkagrahanakṣatratārakādau vyabhicāro, mumūrṣvarthe ca /",
    "GS26jaytupau:401": " atha sarvapratipattṝṇām arthakriyāṃ na karoti tenāsattvam, evaṃ tarhi sarvabhāvānām asattvaprasaṅgaḥ",
    "GS26jaytupau:402": " na hi sarve bhāvāḥ sarvapuruṣārthahetavaḥ /",
    "GS26jaytupau:403": " na ca sarvapuruṣārthakriyāvihīnam etad ity avagantuṃ pāryate 'rvāgvidā /",
    "GS26jaytupau:404": " tasmāt sthitam etad avyabhicāripadam anarthakam /",
    "GS26jaytupau:405": " c. anye tu marīcyudakavijñānasya smṛtitvaṃ pratipadyante, na bhrāntirūpatām /",
    "GS26jaytupau:406": " tasya kathaṃ smṛtitvam? kim udakagṛhītitvena gṛhītodakagṛhītitvena vodakagrahaṇānantarakālabhāvitvena vā nirviṣayatvena vā yam aham adrākṣam ity anenākāreṇopajāyamānatvena vā?",
    "GS26jaytupau:407": " tad yady udakagṛhītitvena tadā sarvodakavijñānānāṃ smṛtitvaprasaṅgaḥ /",
    "GS26jaytupau:408": " atha gṛhītodakagṛhītitvena smṛtitvaṃ, tadādyasyāpi gṛhītodakagṛhītitve smṛtitvaṃ prasajyate gṛhītodakagrāhitvāviśeṣāt /",
    "GS26jaytupau:409": " athādyasya gṛhītodakagrāhitvaṃ nāsti /",
    "GS26jaytupau:410": " tadānīṃ bhinnaviṣayatvam /",
    "GS26jaytupau:411": " bhinnaviṣayatve ca dvitīyasyāpi gṛhītagrāhitvaṃ vihīyate /",
    "GS26jaytupau:412": " athaikaviṣayatvam, āyātaṃ tarhi prathamasyāpi gṛhītagrāhitvam aviśiṣṭārthagṛhītirūpatvāt prathamottaravijñānavat",
    "GS26jaytupau:413": " yathaikanīlasvalakṣaṇagrāhakayugapadutpannānekavijñānānāṃ nīlajñānarūpatā na bhidyate tathehāpi",
    "GS26jaytupau:414": " tathā dhārāvāhivijñānānāṃ smṛtirūpatā prāpnoti /",
    "GS26jaytupau:415": " tathā pratyabhijñānasya ca gṛhītagrāhitvena smṛtitvaṃ prasajyate /",
    "GS26jaytupau:416": " atha pratyabhijñānasya gṛhītārthagrāhitvaṃ na vidyate, tadā pratyabhijñānatvaṃ nivartate",
    "GS26jaytupau:417": " na hy ādyaṃ darśanaṃ sai7vāyam ity upajāyate /",
    "GS26jaytupau:418": " tathānumānikam api vijñānaṃ gṛhītārthagrāhitvena smṛtitvam āpadyate /",
    "GS26jaytupau:419": " athodakagrahaṇottarakālabhāvitvena smṛtitvaṃ, tadā saṃskārasya smaraṇarūpatā prāpnoty, udakagrahaṇottarakālabhāvitvena rasasaṃvedanasya ca /",
    "GS26jaytupau:420": " atha nirviṣayatvena smṛtirūpatocyate, tad ayuktaṃ,",
    "GS26jaytupau:421": " pūrvoditānubhavāveditārthākārāvedakatvenodīyamānāyāḥ kathaṃ nirviṣayatvam?",
    "GS26jaytupau:422": " atha pūrvānubhūtārthapratyastamaye sati samānakālārthābhāvān nirviṣayatā,",
    "GS26jaytupau:423": " tadā codanājanitavi jñānasya nirviṣayatvena smṛtitvam āpanīpadyate, kartavyatārūpārthasya tadābhāvāt /",
    "GS26jaytupau:424": " bhāve vā kartavyarūpatā nopapadyate /",
    "GS26jaytupau:425": " tadanupapattau saptatantukriyāyā vilopaprasaṅgaḥ /",
    "GS26jaytupau:426": " yadi ca nirviṣayatvena smṛtitvaṃ, tadā vidyamānaghaṭajātyādeḥ smaraṇasyāsmṛtitvaprasaṅgaḥ",
    "GS26jaytupau:427": " athādrākṣam ity anenākāreṇopajāyamānatvena smṛtitvaṃ, tad ayuktam /",
    "GS26jaytupau:428": " ihodakam ity anenākāreṇopajāyamānāyāḥ katham adrākṣam ity evaṃrūpatopapadyate?",
    "GS26jaytupau:429": " atha vipramuṣitatayānayā bhaṅgyopajāyate, ko 'yaṃ vipramoṣo nāma? kim anubhavākārasvīkaraṇaṃ smaraṇākārapradhvaṃso vāpūrvārthagṛhītitvaṃ vendriyārthasannikarṣajatvaṃ vendriyārthāsannikarṣajatvaṃ vā?",
    "GS26jaytupau:430": " tad yady anubhavākārasvīkaraṇaṃ, tadā smṛtirūpatā nopapadyate /",
    "GS26jaytupau:431": " atha",
    "GS26jaytupau:432": " smṛtirūpatā, tadānubhavākārasvīkaraṇaṃ nopapadyate, smṛtyanubhavākārayor itaretaraparihārasthitilakṣaṇatvāt",
    "GS26jaytupau:433": " atha smaraṇākārapradhvaṃsas, tad",
    "GS26jaytupau:434": " ayuktaṃ, vijñānasya svayaṃ smṛtitvenābhyupagamāt /",
    "GS26jaytupau:435": " pradhvaṃso hy avijñānātmakaḥ, kathaṃ smṛtirūpatāṃ vidhatte?",
    "GS26jaytupau:436": " athāpūrvārthaviṣayagṛhītitvaṃ smṛtipramoṣo7cyate,",
    "GS26jaytupau:437": " tadātyantānanubhūtakanakapanasādisaṃvittīnaṃ smṛtivipramoṣatvam āpadyate /",
    "GS26jaytupau:438": " athendriyārthasannikarṣajatvaṃ smṛtivipralnoṣo7cyate, tadā saṃvittīnāṃ smṛtivipramoṣatva prasaṅgaḥ /",
    "GS26jaytupau:439": " athendriyāsannikarṣajatvaṃ smṛtivipramoṣo7cyate, tadā codanājanitavijñānasyānumānopamānavijñānasya ca smṛtivipramoṣatvam āpadyate /",
    "GS26jaytupau:440": " tasmād yathā yathā vicāryate smṛtivipramoṣas tathā tathā nyāyaṃ na viṣahate7ti /",
    "GS26jaytupau:441": " tasmān marīcyudakavijñānasya na smṛtivipramoṣarūpatā, api tu viparītakhyātitvaṃ samyagjñānatvaṃ vā /",
    "GS26jaytupau:442": " 1.2 tathā vyavasāyātmakapadam api nopādeyam apaneyābhāvāt /",
    "GS26jaytupau:443": " nanu sthāṇvādike 'rthe7ndriyārthasannikarṣāt sāmānyamātradarśanād viśeṣānupalabdhau sandehajñānam upajāyate /",
    "GS26jaytupau:444": " tad apanīyate /",
    "GS26jaytupau:445": " tasmin sandehajñāne jāte kiñcit pratibhāty āho na pratibhāti /",
    "GS26jaytupau:446": " tad yadi pratibhāti, sa kiṃ dharmī dharmo vā?",
    "GS26jaytupau:447": " tad yadi dharmī pratibhāti, sa tāttviko 'tāttviko vā /",
    "GS26jaytupau:448": " yadi tāttviko, nāpaneyatā tadviṣayavijñānasya /",
    "GS26jaytupau:449": " athātāttvikas,",
    "GS26jaytupau:450": " tadāvyabhicāripadenāpanītatvān na vyavasāyātmakapadam upādeyam /",
    "GS26jaytupau:451": " atha dharmaḥ pratibhāti, sa sthāṇutvalakṣaṇaḥ puruṣatvalakṣaṇo7bhayaṃ vā /",
    "GS26jaytupau:452": " tad yadi sthāṇutvalakṣaṇo dharmaḥ pratibhāti, sa tāttviko 'tāttviko vā /",
    "GS26jaytupau:453": " yadi",
    "GS26jaytupau:454": " tāttvikaḥ, kathaṃ tadbuddheḥ sandeharūpatā, tāttvikārthagṛhītirūpatvena",
    "GS26jaytupau:455": " satyodakasaṃvedanavat?",
    "GS26jaytupau:456": " athātāttvikas, tadāvyabhicāripadenāpoditatvān na vyavasāyātmakapadam",
    "GS26jaytupau:457": " upādeyam /",
    "GS26jaytupau:458": " atha puruṣatvalakṣaṇo dharmaḥ pratibhāty, asāv api tāttviko",
    "GS26jaytupau:459": " 'tāttviko vā /",
    "GS26jaytupau:460": " yadi tāttvikaḥ, kathaṃ tatbuddheḥ sandeharūpatā?",
    "GS26jaytupau:461": " athātāttvikas, tadāvyabhicāripadenāpoditatvād vyavasāyātmakapadaṃ na",
    "GS26jaytupau:462": " sādhīyaḥ /",
    "GS26jaytupau:463": " athobhayaṃ pratibhāti, tadobhayos tāttvikatvam atāttvikatvaṃ",
    "GS26jaytupau:464": " vāthaikasya tāttvikatvam anyasyātāttvikatvam /",
    "GS26jaytupau:465": " tad yady ubhayos",
    "GS26jaytupau:466": " tāttvikatvaṃ, tada tadvijñānasya tāttvikatvam eva, na sandehātmatā /",
    "GS26jaytupau:467": " athobhāv apy atāttvikau, tadā tadvijñānasya viparyayarūpatā, na sandehātmatā /",
    "GS26jaytupau:468": " athaikasya tāttvikatvam anyasyātāttvikatvaṃ, tadā tad eva",
    "GS26jaytupau:469": " jñānaṃ vyabhicāri tad evāvyabhicāri /",
    "GS26jaytupau:470": " atāttvikārthagṛhītirūpatvād",
    "GS26jaytupau:471": " vyabhicāri, tāttvikārthagṛhītirūpatvād avyabhicāri /",
    "GS26jaytupau:472": " etena dvicandrajñānam udghāṭitam /",
    "GS26jaytupau:473": " tatra hi dravyākāraḥ pratibhāti, na guṇākāraḥ /",
    "GS26jaytupau:474": " atha sandigdhārthākārapratibhāsi sandehajñānam iti cet,",
    "GS26jaytupau:475": " sasandigdho 'rtho vidyate vā na vā /",
    "GS26jaytupau:476": " tad yadi vidyate, kathaṃ tatsaṃvedanasya sandeharūpatābādhitārthagṛhītirūpatvāt",
    "GS26jaytupau:477": " satyodakasaṃvedanavat?",
    "GS26jaytupau:478": " atha na vidyate, tadāvyabhicāripadenāpoditatvād vyavasāyātmakapadam apārthakam /",
    "GS26jaytupau:479": " atha na kiñcid api pratibhāti, na tarhi tasyendriyārthasannikarṣajatvaṃ bhrāntodakavijñānavat",
    "GS26jaytupau:480": " tasmād vyavasāyātmakapadam apy anupādeyam /",
    "GS26jaytupau:481": " 1.3 avyapadeśyapadaṃ ca yathā na sādhīyas tathā lakṣaṇasāre draṣṭavyam /",
    "GS26jaytupau:482": " 1.4 tathendriyārthasannikarṣajatvam api nopapadyate tadgatyabhāvāt /",
    "GS26jaytupau:483": " 1.41 indriyārthasannikarṣo hi vyavahitārthānupalabdhiliṅgo vāvaraṇaliṅgo vā tadutpāditaghaṭādijñānāvaseyo vā /",
    "GS26jaytupau:484": " tad yadi vyavahitārthānupalabdhiliṅgas, tad ayuktaṃ, tena saha sambandhānupapattes tadabhāve [p.138]'py anupalambhasadbhāvadarśanāt /",
    "GS26jaytupau:485": " yadabhāve 'pi yasya sadbhāvaḥ, sa kathaṃ tatsadbhāvāvedakaḥ?",
    "GS26jaytupau:486": " athāvaraṇaliṅgas, tad ayuktaṃ, tena saha saṅgater abhāvāt, tadabhāve 'pi",
    "GS26jaytupau:487": " sadbhāvadarśanāt /",
    "GS26jaytupau:488": " tadbhāve vāvaraṇānarthakyam /",
    "GS26jaytupau:489": " tadabhāve tadgatiḥ katham?",
    "GS26jaytupau:490": " atha tadbhavakumbhādijñānenāvagamyate, tad ayuktaṃ, tadanavagatau tadudbhavatvasyānavagateḥ",
    "GS26jaytupau:491": " piśācaparamāṇumaheśvarakalpo 'sau sannikarṣaḥ",
    "GS26jaytupau:492": " / kathaṃ tadāyattatā vedyate jñāne?",
    "GS26jaytupau:493": " kathaṃ ca tadindriyārthasannikarṣam āvedayati jñānam? kiṃ vijñānākāratayāho kāryākāratayendriyārthasannikarṣajanyākāratayā vā? tad yadi jñānasvabhāvatayā, tad ayuktaṃ, tadabhāve 'pi jñānākārasya",
    "GS26jaytupau:494": " atha kāryātmatayā gamayati, tad apy ayuktam,",
    "GS26jaytupau:495": " upamānānumānajñānamarīcinīlajalādau tasya sadbhāvopapatteḥ /",
    "GS26jaytupau:496": " yo yena vinā",
    "GS26jaytupau:497": " bhavati, sa kathaṃ tasya jñāpako nāma? anyathā sattvāder api gamakatvaṃ syāt /",
    "GS26jaytupau:498": " athendriyārthasannikarṣajanyākāratayā saṃsūcayatīti ced, asāv indriyārthasannikarṣajanyākāro jñānākārād avyatirikto vyatirikto vā /",
    "GS26jaytupau:499": " yady avyatiriktas, tadā jñānātmatāmātraṃ, nākārātireko 'nyo 'sti",
    "GS26jaytupau:500": " vibhāvyamāno 'numānādijñāneṣu yathā /",
    "GS26jaytupau:501": " ākārāntarātireke vā j ānarūpatā hīyate /",
    "GS26jaytupau:502": " atha vyatiriktas, tasyaiva tarhi gamakatvaṃ, na jñānākārasya /",
    "GS26jaytupau:503": " tasyāpy agamakatvaṃ tadavedanāt /",
    "GS26jaytupau:504": " kiṃ ca tadutpannam indriyārthasannikarṣād vijñānaṃ svarūpeṇāvagāhanīyaṃ, tato vyāptismaraṇaṃ,",
    "GS26jaytupau:505": " tadanu parāmarśajñānaṃ, tato 'numeyāvagatir iti na caitāvantaṃ kālaṃ vijñānaṃ sthitipadaṃ badhnāty, āśubhāvitvena pratyastamitatvāt /",
    "GS26jaytupau:506": " atha buddhyārūḍhena dharmadharminyāyena parikalpyate 'numānaṃ, tadāvāstavaṃ prāpnoti sugatānumānavat",
    "GS26jaytupau:507": " 1.42 tathendriyotpādyatvam api nopapadyate7ndriyotpādyatvātirekānavagateḥ",
    "GS26jaytupau:508": " / vijñānaṃ svabhāvatayaiva vedyate, nākārāntareṇa /",
    "GS26jaytupau:509": " tajjñaptau vā jñānākāravirahaprasaṅgaḥ /",
    "GS26jaytupau:510": " na ca jñānam indriyasambaddhaṃ dṛṣṭaṃ, yena tad upalabhyamānam indriyaṃ gamayati /",
    "GS26jaytupau:511": " atha kriyānyatra karaṇasādhyā dṛṣṭā /",
    "GS26jaytupau:512": " saiva gamikāstu, yasyāḥ karaṇasambandho 'vagataḥ /",
    "GS26jaytupau:513": " na cānyasya sambandhe",
    "GS26jaytupau:514": " 'nyasya gamakatvaṃ kiñcitsāmyād upapadyate /",
    "GS26jaytupau:515": " na jātu devadattanayananīlasambandhe sati yajñadattendriyaṃ ghaṭādikam artham asati sambandhe karaṇatvasāmyād prakāśayad dṛṣṭam /",
    "GS26jaytupau:516": " tathārthajanyākāro 'pi vijñāne 'nenaiva prakāreṇa paryudasto veditavyaḥ /",
    "GS26jaytupau:517": " 1.43 tathārtho 'pi vijñānam utpādayaty anupajātātiśayo7pajātātiśayo",
    "GS26jaytupau:518": " vāvyatiriktopajātātiśayo vā vyatiriktopajātātiśayo vā /",
    "GS26jaytupau:519": " tad yady anupajātātiśayaḥ karoti, tadā sarvadā kuryān na vā /",
    "GS26jaytupau:520": " karaṇam akaraṇaṃ ca nopapadyeta tatsvarūpānativṛtteḥ /",
    "GS26jaytupau:521": " tathāvyatiriktopajātātiśayo 'pi na karoty akārakākārasyānugateḥ /",
    "GS26jaytupau:522": " ananugatau vā na tarhi tadavyatirikto 'tiśayaḥ /",
    "GS26jaytupau:523": " atha vyatiriktopajātātiśayena janyate, tathāpi nopapadyate 'kārakākārānativṛtteḥ /",
    "GS26jaytupau:524": " ativṛttau vāyātaṃ kṣaṇikatvam /",
    "GS26jaytupau:525": " tataś ca nendriyārthasannikarṣajaṃ vijñānaṃ pratyakṣalakṣaṇam /",
    "GS26jaytupau:526": " [Chapter 2: Examination of the Mīmāṃsā definition of valid cognition:]",
    "GS26jaytupau:527": " 2. anye tv anadhigatārthagantṛtvena pramāṇalakṣaṇam abhidadhati /",
    "GS26jaytupau:528": " te tv ayuktavādino draṣṭavyāḥ /",
    "GS26jaytupau:529": " katham ayuktavāditā teṣam iti ced, ucyate vibhinnakārakotpāditaikārthavijñānānāṃ yathāvyavasthitaikārthagṛhītirūpatvāviśeṣe ' pi pūrvotpannavijñānasya prāmāṇyaṃ nottarasyety atra niyāmakaṃ vaktavyam /",
    "GS26jaytupau:530": " 2.1 atha yathāvyavasthitārthagṛhītirūpatvāviśeṣe 'pi pūrvotpannavijñānasya prāmāṇyam upapadyate, na prathamottaravijñānasya, tadānenaiva nyāyena prathamasyāpy aprāmāṇyaṃ prasaktaṃ gṛhītārthagrāhitvāviśeṣāt yathaikanīlasvalakṣaṇāvabhāsitayugapadutpannānekanīlavijñānānāṃ nīlaikārthagṛhītirūpatā na bhidyate, tathā pūrvāparotpannavijñānānām api",
    "GS26jaytupau:531": " gṛhītārthagṛhītirūpatā na nivartsyati /",
    "GS26jaytupau:532": " atha niyataviṣayatvaṃ pūrvottaravijñānayoḥ pūrvotpannavijñānam",
    "GS26jaytupau:533": " anadhigatārthākārasvīkaraṇamukhenopādīyata, uttaraṃ tv adhigatārthākāraviṣayam upajāyate",
    "GS26jaytupau:534": " yadi gṛhītārthaviṣayatvaṃ kathaṃ pratiniyataviṣayatvam? atha pratiniyataviṣayatvaṃ kathaṃ",
    "GS26jaytupau:535": " niyataviṣayatvagṛhītagrāhitvayor virodhāt? yadi ca niyataviṣayatvaṃ,",
    "GS26jaytupau:536": " tadobhayor api prāmāṇyam anadhigatārthagantṛtvāviśeṣāt /",
    "GS26jaytupau:537": " athaikaviṣayatvaṃ, tadobhayor api prāmāṇyam aprāmāṇyaṃ vā gṛhītagrāhitvāviśeṣāt /",
    "GS26jaytupau:538": " so 'yaṃ",
    "GS26jaytupau:539": " gaḍupraveśākṣitārakavinirgamanyāyopanipātaḥ śrutilālasānāṃ duruttaraḥ /",
    "GS26jaytupau:540": " 2.11 nanv adhigataviṣayatve saty api prāmāṇyābhyupagame smṛter api prāmāṇyam anuṣajyate pramāṇaphalatā vā /",
    "GS26jaytupau:541": " ko 'tra nivārayitā? smṛtir ihopajāyamānādyānubhavāveditārthākāraviṣayā vānyaviṣayā vā nirviṣayā vā /",
    "GS26jaytupau:542": " tad yadi pūrvoditānubhavāveditārthākāraviṣayā, tadā tasyāḥ pramāṇaphalatā",
    "GS26jaytupau:543": " naiva nivārayituṃ pāryate gṛhītārthagrāhitvāviśeṣād ity uktam /",
    "GS26jaytupau:544": " evaṃ ca smṛtisañjñakaṃ saptamaṃ pramāṇaṃ prasaktaṃ mīmāṃsakānām /",
    "GS26jaytupau:545": " atha pūrvavijñānānavadhāritārthaviṣayā /",
    "GS26jaytupau:546": " yady evaṃ kathaṃ tasyāḥ pramāṇaphalatvam apanetuṃ pāryate? ādyānubhavasyeva smṛtirūpatā ca na prāpnoti /",
    "GS26jaytupau:547": " dṛṣṭaśrutārthaviṣayā hi smṛtir nāgṛhītārthaviṣayā /",
    "GS26jaytupau:548": " atha nirviṣayeṣyate, tadā na gṛhītārthagrāhitvena smṛter aprāmāṇyam, api tu keśoṇḍukasaṃvedanavan nirviṣayatvena /",
    "GS26jaytupau:549": " api ca yadi nirviṣayā, tadā gṛhītārthagrāhiṇī katham? gṛhītārthagrāhiṇīti",
    "GS26jaytupau:550": " cen, nirviṣayeti na vaktavyam /",
    "GS26jaytupau:551": " na ca nirviṣayā /",
    "GS26jaytupau:552": " mātaraṃ pitaraṃ śuśrūṣitavān ahaṃ, santi me pañcabhṛtye9ti",
    "GS26jaytupau:553": " pūrvānubhavāveditārthākāraparyavasāyinyo hi smṛtayaḥ, smṛtijñānena pūrvānubhavāveditārthākārasya pratibhāsanāt /",
    "GS26jaytupau:554": " atha smṛtivijñānakāle pūrvaprabodhaviṣayīkṛtārthasya pratyastamitatvān na tadviṣayatvam /",
    "GS26jaytupau:555": " evaṃ ca nirviṣayatvena smṛter aprāmāṇyaṃ na gṛhītārthagrāhitvenety uktam /",
    "GS26jaytupau:556": " 2.2 yadi cāvadhāritārthaviṣayaṃ pramāṇam apramānam upapādyate,",
    "GS26jaytupau:557": " tadānumānajñānasyāprāmāṇyam āpanīpadyeta /",
    "GS26jaytupau:558": " tad eva katham? kathyate -yad evāvinābhāvasambandhagrahaṇakālāvadhāritam agnitvasāmānyaṃ liṅgājahadvṛttitvena pratyakṣeṇa tad evānumānād",
    "GS26jaytupau:559": " avagacchaty āhosvit pāvakasvarūpaṃ matvarthaṃ vā liṅgavyāpārasamānakālīnāstitvaṃ vā liṅgopasarjanatvaṃ vāgnivyaktipāratantryaṃ vāgnitvasāmānyasya?",
    "GS26jaytupau:560": " 2.21 tad yadi pūrvāvadhāritasāmānyaviṣayam abhyupeyate, tadā prāmāṇyaṃ naiva samāsādayati gṛhītārthagrāhitvena smṛtivad eva /",
    "GS26jaytupau:561": " tadaprāmāṇye nāgnimattvavyavasthopapattiḥ /",
    "GS26jaytupau:562": " tadanupapattau ca nārthāpattyāgnivyaktisaṃsthitiḥ /",
    "GS26jaytupau:563": " tataś cāmutrāgnir agnir ānīyatām iti sakalalokavyavahāravira /haḥ syāt /",
    "GS26jaytupau:564": " atha mā bhūd etadvyavahārahānir iti cet pūrvāvadhārite 'py arthe 'numānasya prāmāṇyam abhyupeyate,",
    "GS26jaytupau:565": " tadānadhigatārthagantṛviśeṣaṇam apārthakaṃ śrotriyāṇām iti /",
    "GS26jaytupau:566": " 2.22 atha pāvakasvarūpam anumimīṣe, tal liṅgājahadvṛttitvena pūrvam",
    "GS26jaytupau:567": " avadhāritaṃ vā na vā /",
    "GS26jaytupau:568": " yadi pūrvopalabdham adhigatārthaviṣayatvam āyātam anumānasya /",
    "GS26jaytupau:569": " atha na pūrvopalabdham, avyāpako 'gnir anumānāt tarhi pratīyate /",
    "GS26jaytupau:570": " tadabhyupagame tṛṇajalādiviṣayam apy anumānaṃ prasajyate /",
    "GS26jaytupau:571": " 2.23 atha matvartho 'numīyate, sa pūrvāvadhārito vā na vā /",
    "GS26jaytupau:572": " yady",
    "GS26jaytupau:573": " avadhāritaḥ, katham anadhigatārthagantṛviśeṣaṇam anumāne sambhavati?",
    "GS26jaytupau:574": " atha naivāvagatas, tadānīṃ jalatṛṇādiviṣayam apy anumānaṃ prasajyetety uktam /",
    "GS26jaytupau:575": " 2.24 atha liṅgavyāpārasamānakālīnāstitvam agnitvasāmānyasyānumīyate, tad anumānavyāpārasamānakālīnāstitvam agnitvasāmānyād vyatiriktam avyatiriktaṃ vā /",
    "GS26jaytupau:576": " tad yady avyatiriktaṃ, tadānīṃ pūrvopalabdhāstitvaviṣayam evānumānam",
    "GS26jaytupau:577": " / katham anadhigatārthagantṛviśeṣaṇam apārthakaṃ na bhavet?",
    "GS26jaytupau:578": " atha vyatiriktaṃ, tat kiṃ pūrvopalabdham anupalabdhaṃ vā?",
    "GS26jaytupau:579": " yadi pūrvopalabdhaṃ tadviṣayatve 'numānasya nānadhigatārthagantṛviśeṣaṇam upapadyate /",
    "GS26jaytupau:580": " atha nopalabdhaṃ, tat katham anumīyate jalādikalpaṃ dhūmena?",
    "GS26jaytupau:581": " 2.25 atha liṅgopasarjanatvam agnitvasāmānyasyānumānāt pratīyate, tal liṅgopasarjanatvam agnitvasāmānyād bhinnam abhinnaṃ vā /",
    "GS26jaytupau:582": " yady abhinnaṃ pūrvopalabdhāgnitvasāmānyaviṣayam evānumānaṃ, kathaṃ prāmāṇyabhāg bhavati?",
    "GS26jaytupau:583": " atha bhinnaṃ, tadavinābhāvasambandhagrahaṇakāle liṅgavyāpakatvenāvadhāritaṃ vā na vā /",
    "GS26jaytupau:584": " yady avadhāritaṃ katham anadhigatārthaviṣayam anumānam?",
    "GS26jaytupau:585": " atha liṅgavyāpakatvenānavagataṃ, tadā tadviṣayatve 'numānasya",
    "GS26jaytupau:586": " parikalpyamāne tribhuvanāvedakatvaṃ dhūmasya kiṃ na parikalpyate",
    "GS26jaytupau:587": " sambandhābhāvāviśeṣāt?",
    "GS26jaytupau:588": " 2.26 athāgnivyaktipāra /tantryam anumīyate dhūmenāgnitvasāmānyasyeti cet,",
    "GS26jaytupau:589": " tat pāratantryam agnitvasāmānyasya dhūmavyāpakatvenāvadhāritaṃ vā na vā /",
    "GS26jaytupau:590": " yady avadhāritaṃ, punar api gṛhītagrāhitvaṃ nātivartate 'numānam /",
    "GS26jaytupau:591": " atha nāvadhāritaṃ dhūmavyāpakatvena pāratantryam agnisāmānyasyeti cet, katham",
    "GS26jaytupau:592": " anumīyate7ty uktaṃ purastāt /",
    "GS26jaytupau:593": " 2.3 etena pūrvopalabdhagotvādipratipādakatvena gośabdāder aprāmāṇyam udghāṭitam /",
    "GS26jaytupau:594": " tad eva katham? kathyate -kiṃ",
    "GS26jaytupau:595": " saṅketagrahaṇakālāvagatagotvārthavācakatvaṃ tadvyatiriktārthavācakatvaṃ vā pratipādyate gośabdasya?",
    "GS26jaytupau:596": " tad yadi saṅketagrahaṇakālādhigatagotvasvarūpāvedakatvaṃ jegīyate",
    "GS26jaytupau:597": " gośabdasya, tadā viditārthākārāvedakatvena na mānatvam āsādayati gośabdaḥ",
    "GS26jaytupau:598": " / atha veditārthākārāvedakatve 'pi prāmāṇyam āvahati,",
    "GS26jaytupau:599": " tadānadhigatārthagantṛviśeṣaṇasya viṣayovaktavyaḥ /",
    "GS26jaytupau:600": " atha tadvyatiriktārthavācakatvaṃ, tadānīm asaṅketitai7vārthaḥ pratīyate gośabdāt /tataś ca svasiddhāntapratītivirodho dumivāraḥ /",
    "GS26jaytupau:601": " atha gotvam evāvagamyate gośabdeneti cet, tatrāpi prapañcitam evāprāmāṇyakāraṇaṃ",
    "GS26jaytupau:602": " gṛhītagrāhitvam /",
    "GS26jaytupau:603": " tadaprāmāṇye na gotvavyavasthitiḥ /",
    "GS26jaytupau:604": " tadanavasthitau nārthāpattyādhikaraṇavyavasthitiḥ /",
    "GS26jaytupau:605": " 2.31 ito 'pi nārthāpattyādhikaraṇavyavasthitir upapadyate -kim arthāpattyā pūrvāvadhāritādhikaraṇapratyāyanaṃ",
    "GS26jaytupau:606": " apūrvādhikaraṇapratyāyanam?",
    "GS26jaytupau:607": " tad yadi pūrvāvadhāritādhikaraṇaparyavasitārthāpattis, tadā pratipāditārthapratipādakatvena na pramāṇam /",
    "GS26jaytupau:608": " athādṛṣṭapiṇḍāvedakatvaṃ tadā gotvānyathānupapattyā gajavājikalpanāpi kāryā /",
    "GS26jaytupau:609": " atha pūrvāvadhāritasyedānīntanam astitvam arthāpattyāvasīyate7ti",
    "GS26jaytupau:610": " cet tad idānīntanam astitvaṃ pūrvāvadhāritād vyatiriktam avyatiriktaṃ vā /",
    "GS26jaytupau:611": " tad yady avyatiriktaṃ, tadā pūrvāvadhāritārthapratipādakatvena katham",
    "GS26jaytupau:612": " arthāpatteḥ prāmāṇyaṃ vedavido vadanti?",
    "GS26jaytupau:613": " athārthāntaraṃ, kathaṃ gotvānyathānupapattyā pratīyate?",
    "GS26jaytupau:614": " tatpratītyabhyupagame vā gajavājiviṣayāpi pratipattiḥ syād ity asakṛt pratipāditam /",
    "GS26jaytupau:615": " evaṃ ca sati yad uktam idānīntanam astitvaṃ na hi pūrvadhiyā gatam iti tad bālavalgitam /",
    "GS26jaytupau:616": " 2.4 etena pratyabhijñānasyāpi prāmāṇyaṃ pratyuktaṃ veditavyam /",
    "GS26jaytupau:617": " [Chapter 3: The Buddhist definition of means of valid cognition]",
    "GS26jaytupau:618": " 3.1 tathā tāthāgatānām apy anadhigatārthagantṛviśeṣaṇam apārthakam apohyajñānāsambhavāt",
    "GS26jaytupau:619": " na hi pūrvāparakālabhāvinī vijñāna ekaviṣaye sto,",
    "GS26jaytupau:620": " na svalakṣaṇaikaviṣaye, na sāmānyaikaviṣaye,",
    "GS26jaytupau:621": " 3.11 svalakṣaṇasyābhinnaikasvabhāvasya kramavṛttyanekavijñānajananaśaktivyatirekāt /",
    "GS26jaytupau:622": " atha",
    "GS26jaytupau:623": " yugapadekaviṣayotpannānekavijñānāpanodārthaṃ,",
    "GS26jaytupau:624": " tad apy ayuktam /",
    "GS26jaytupau:625": " ekaviṣayotpannānekapuruṣasaṃvedanasyāprāmāṇyam āpanīpadyeta /",
    "GS26jaytupau:626": " 3.12 atha sāmānyaikaviṣayānekavijñānāpanodārthaṃ viśeṣaṇam upādīyate, tad apy ayuktam /",
    "GS26jaytupau:627": " na sāmānYai7kaṃ vijñānam asti, nāpy anekaṃ vijñānaṃ, tasya svayam asambhavāt /",
    "GS26jaytupau:628": " tadākāravirahe sāmānyaviṣayaṃ vijñānam iti pratikarmavyavasthāhetur vaktavyaḥ /",
    "GS26jaytupau:629": " tadākāre vā sāmānyasya sadātmatā /",
    "GS26jaytupau:630": " atāttvikākāratādātmye vā jñānātāttvikatvaprasaṅgaḥ /",
    "GS26jaytupau:631": " 3.1a kiṃ caikaviṣaye pravartamānayor ekasyāprāmāṇyaṃ pramāṇāntaratvābhāvo vā /",
    "GS26jaytupau:632": " 3.1a1 tad yady aprāmāṇyaṃ, tad ayuktam /",
    "GS26jaytupau:633": " aviśiṣṭaikārthagṛhī",
    "GS26jaytupau:634": " tirūpatvo7bhayoḥ prāmāṇyam aprāmāṇyaṃ vā vikalpānupapatteḥ /",
    "GS26jaytupau:635": " vikalpe vaikaviṣayotpannānekapuruṣavijñānabhedaprasaṅgaḥ /",
    "GS26jaytupau:636": " 3.1a2 athāpramāṇāntaratvaṃ, tad apy anupapannam /",
    "GS26jaytupau:637": " kim ekaviṣayotpāditānekapratyakṣādijñānānāṃ vyaktinānātvaṃ",
    "GS26jaytupau:638": " nopapadyatā8hā8kāranānātvam? tad yadi vyaktinānātvaṃ na jāghaṭīti, tad",
    "GS26jaytupau:639": " asad, ekanīlotpāditānekanīlālokavijñānānāṃ vyaktinānātvadarśanāt /",
    "GS26jaytupau:640": " athānekākāratā nopapadyate, tad ayuktaṃ, nīlālokavijñānānām anekākāratvadarśanāt /",
    "GS26jaytupau:641": " na ca tadutpādako nīlaprapañco 'sty, ekātmatayā svayam abhyupagamāt /",
    "GS26jaytupau:642": " athaikaviṭayatve pratyakṣānumānavyapadeśānupapattiḥ /",
    "GS26jaytupau:643": " tad etad ayuktaṃ, bhinnakaraṇakāryatvena vyapadeśopapatteḥ /",
    "GS26jaytupau:644": " yathaikanīlotpannānekadevadattādijñānānāṃ bhinnakartṛkāryatvena devadattādijñānavyapadeśas tathehāpi /",
    "GS26jaytupau:645": " 3.2 anye tv avisaṃvādi jñānaṃ pramāṇam abhidadhati /",
    "GS26jaytupau:646": " ko 'yam",
    "GS26jaytupau:647": " avisaṃvādārthaḥ? kiṃ yathāvyavasthitārthagṛhītitvaṃ bādhārahitatvaṃ vā pratīyamānārthajanyatā vā pratīyamānārthaṃ prati pravartakatvaṃ",
    "GS26jaytupau:648": " vārthaprāpakatvaṃ vā?",
    "GS26jaytupau:649": " 3.21 tad yadi yathāvyavasthitārthagṛhītitvaṃ, tad anumānajñāne nopapadyate",
    "GS26jaytupau:650": " 3.22 atha bādhārahitatvaṃ, tad apy anumānajñāne nopapadyate /",
    "GS26jaytupau:651": " 3.23 atha pratīyamānārthotpādyatvaṃ, tad apy anumānajñānasya nopapadyate,",
    "GS26jaytupau:652": " sāmānyākārasya janakatvavyāvṛtteḥ /",
    "GS26jaytupau:653": " tathā rāgādisaṃvedanasyāpy avabhātārthotpādyatvaṃ nopapadyate,",
    "GS26jaytupau:654": " svātmotpādane sāmarthyavyatirekāt /",
    "GS26jaytupau:655": " tathā yogipratyakṣasya pratīyamānārthajanyatā na sambhavati vyatītānāgatayor ajanakatvāt /",
    "GS26jaytupau:656": " janakatve vātītānāgatatā hīyate /",
    "GS26jaytupau:657": " 3.24 atha pratīyamānārthaṃ prati pravartakatvam avisaṃvādārthas, tad viparyayajñānasyāpi pravartakatvaṃ vidyate /",
    "GS26jaytupau:658": " viparītotpannodakabuddhiḥ",
    "GS26jaytupau:659": " pravartate, na ca tasyāvisaṃvādo 'sti /",
    "GS26jaytupau:660": " satyodakajñāne 'pi jāte na pravartate kenāpi hetunā, tad api visaṃvādi syāt /",
    "GS26jaytupau:661": " 3.25 athārthaprāpakatvam avisaṃvādas, tatra kim arthamātraprāpakatvam āho",
    "GS26jaytupau:662": " 'vabhātārthaprāpakatvaṃ tajjātīyodakaprāpakatvaṃ vā svotpādakārthaprāpakatvaṃ vātha svotpādakakārakāṇāṃ",
    "GS26jaytupau:663": " avisaṃvādaḥ?",
    "GS26jaytupau:664": " yady arthamātraprāpakatvaṃ, keśoṇḍukendudvayasaṃvedanasyāpy avisaṃvāditvam āpadyate /",
    "GS26jaytupau:665": " athāvabhātārthaprāpakatvaṃ, tadānumānajñānasyāvisaṃvāditvaṃ na labhyate 'vabhātārthāprāpakatvāt",
    "GS26jaytupau:666": " anumānajñāne hi sāmānyākāro 'vabhāti,",
    "GS26jaytupau:667": " na cāsau prāpyate svayam asattvāt /",
    "GS26jaytupau:668": " tathā yogijñānasyātītānāgatārthe samutpannasyārthaprāpakatvaṃ na vidyate /",
    "GS26jaytupau:669": " tathā rāgādisaṃvedane 'pi jāte nāvabhātarāgādiprāptir asti /",
    "GS26jaytupau:670": " tathā pratyakṣe pi vijñāne nāvabhātārthaprāptir asti kṣaṇikatvenāstamitatvāt /",
    "GS26jaytupau:671": " atha tajjātīyodakaprāpakatvenāvisaṃvāditvam ucyate, tad ayuktam udakatvajāter abhāvāt /",
    "GS26jaytupau:672": " athānudakatvavyāvṛttir jātir ity ucyate,",
    "GS26jaytupau:673": " sodakavyaktibhyo 'vyatiriktā vyatiriktā vā /",
    "GS26jaytupau:674": " yady avyatiriktā tadā vyaktir eva na jātiḥ /",
    "GS26jaytupau:675": " atha vyatiriktā sā vastubhūtāvastubhūtā vā /",
    "GS26jaytupau:676": " yadi vastubhūtā tadābhyupetahāniḥ /",
    "GS26jaytupau:677": " athāvastubhūtā tadgatiḥ katham?",
    "GS26jaytupau:678": " na codakavyaktīnāṃ nānātvam upapadyate /",
    "GS26jaytupau:679": " yathā ca nopapadyate tathā niveditaṃ naiyāyikapratyakṣalakṣaṇādhikāre /",
    "GS26jaytupau:680": " atha svotpādakārthaprāpakatvam avisaṃvādakatvaṃ, tad ayuktaṃ,",
    "GS26jaytupau:681": " nayanālokamanaskārādeḥ pratyastamitatvāt /",
    "GS26jaytupau:682": " atha svotpādakakārakāṇāṃ dhruvabhāvitvam avisaṃvādas, tadabhāve tadabhāvaprasaṅgāt /",
    "GS26jaytupau:683": " yady evaṃ keśoṇḍukavijñānasyāpi dhruvabhāvikāraṇatvenāvisaṃvādo 'sty anyathākasmikatvaprasaṅgāt",
    "GS26jaytupau:684": " evaṃ cāvyavasthite yad uktaṃ na hy ābhyām arthaṃ paricchidya pravartamāno",
    "GS26jaytupau:685": " 'rthakriyāyāṃ visaṃvādyate7ti tad bālavilasitam /",
    "GS26jaytupau:686": " 3.3 tathā mānameyasaṅkhyāpi saugatamate nopapadyate /",
    "GS26jaytupau:687": " tad eva katham?",
    "GS26jaytupau:688": " kathyate -dva eva pramāṇe, na mānāntaram asti /",
    "GS26jaytupau:689": " tad dvitvaṃ kiṃ vyaktibhedenākārabhedena viṣayabhedena vā?",
    "GS26jaytupau:690": " 3.31 yadi vyaktibhedena, tadāparisaṅkhyeyatvaṃ jñānavyaktīnām ānantyād,",
    "GS26jaytupau:691": " dvitvānupapattiḥ /",
    "GS26jaytupau:692": " na ca jñānānāṃ bhedo 'sty-- ajñānād dhi jñānaṃ",
    "GS26jaytupau:693": " jñānātmatayā bhidyate, jñānāntarāt tu kathaṃ nivartate? kiṃ jñānātmatayākārāntareṇa vā? yadi jñānākāratayā bhidyate, tadānyeṣām ajñānātmakatvaprasaṅgo rasāder iva /",
    "GS26jaytupau:694": " athākārāntareṇa vyāvartate,",
    "GS26jaytupau:695": " tadājñānātmatā tasyotpadyate rasāder iva /",
    "GS26jaytupau:696": " 3.32 athākārabhedena mānayor bhedaḥ, so 'py anupapannai7va /",
    "GS26jaytupau:697": " jñānākāravyatirekeṇa pratyakṣānumānayor nākārāntaram asti /",
    "GS26jaytupau:698": " tadupagame vā jñānākāravirahaḥ syāt /",
    "GS26jaytupau:699": " na cākārasamūhātmakaṃ jñānaṃ tasyābhinnātmakatvāt",
    "GS26jaytupau:700": " 3.33 atha viṣayabhedena dvaividhyam upapādyate,",
    "GS26jaytupau:701": " 3.331 tadānumānajñānasya viṣayārtho vaktavyaḥ kim agnyādisvalakṣaṇaviṣayaṃ vidyamānasāmānyaviṣayam apāramārthikasāmānyaviṣayaṃ vā nirviṣayaṃ vā svāṃśaviṣayaṃ vā?",
    "GS26jaytupau:702": " yadyagnyādisvalakṣaṇaviṣayaṃ, tadā pratyakṣānumānayor bhedānupapattir",
    "GS26jaytupau:703": " abhinnaviṣayatvāt /",
    "GS26jaytupau:704": " athānumānike jñāne 'gnimātraṃ pratīyate, pratyakṣe tu tārṇādiviśeṣātmatayā pratīyate /",
    "GS26jaytupau:705": " yady evaṃ svalakṣaṇaviṣayatvaṃ nātivartate 'numānasya, yadi nāma vahner eva prapañcatā /",
    "GS26jaytupau:706": " atha",
    "GS26jaytupau:707": " satsāmānyaviṣayatvaṃ, tathāpi pratyakṣānumānayor na bhedo 'sti sāmānyasya svalakṣaṇarūpatvāt",
    "GS26jaytupau:708": " na ca satsāmānyasya vijñānaviṣayatopapadyate nityatvena janakatvākārārpakatvānupapatteḥ /",
    "GS26jaytupau:709": " na ca satsāmānyaviṣayatve bhrāntatopapadyate /",
    "GS26jaytupau:710": " bhrāntir apy arthasambandhataḥ prameti na vaktavyam /",
    "GS26jaytupau:711": " athāsatsāmānyaviṣayaṃ, na tarhi tasya bhrāntatāsataḥ svena rūpeṇa",
    "GS26jaytupau:712": " vidyamānatvāt /",
    "GS26jaytupau:713": " na cāsad viṣayabhāvaṃ pratipadyate janakatvākārārpakatvavyatirekāt /",
    "GS26jaytupau:714": " avyatireke vā vastutvaprasaṅgaḥ /",
    "GS26jaytupau:715": " tatprasaktau ca pratyakṣānumānayor bhedānupapattiḥ /",
    "GS26jaytupau:716": " atha nirviṣayaṃ, na tarhi mānayor bhedo 'sty, anumānajñānasya viṣayāsambhavāt /",
    "GS26jaytupau:717": " nāpi bhrāntatā nirviṣayatvād eva /",
    "GS26jaytupau:718": " na ca jñānasya svasattāmātreṇa bhrāntatābhrāntatā copapadyate, kiṃ tu paropadhānavaśāt /",
    "GS26jaytupau:719": " atha svāṃśaviṣayaṃ, tathāpi pratyakṣānumānayor na nānātvam, ubhayoḥ svalakṣaṇaviṣayatvāt /",
    "GS26jaytupau:720": " na cānumānajñānasya bhrāntatā svāṃśasyāvañcanāt /",
    "GS26jaytupau:721": " 3.332 tathā pratyakṣasyāpi viṣayo vaktavyaḥ -- kiṃ rūpādisvalakṣaṇaviṣayam ātmaviṣayam ubhayaviṣayaṃ vā?",
    "GS26jaytupau:722": " tad yadi rūpādimātrālocakaṃ, tad ayuktaṃ tadanavagatāvetadgatyabhāvāt /",
    "GS26jaytupau:723": " atha jñānamātrakāyāvagāhakaṃ, tad api nopapadyate, viṣayabhāvasya janakatvākārārpakatvena vyavasthiteḥ /",
    "GS26jaytupau:724": " na ca svātmani janakatvam ākārārpakatvaṃ copapadyate /",
    "GS26jaytupau:725": " viṣayiṇam apekṣya viṣayo bhavati, yathā kāraṇam apekṣya kāryaṃ kāryaṃ cāpekṣya kāraṇaṃ tathehāpi",
    "GS26jaytupau:726": " yadi ca pratyakṣajñānenātmamātram ātmasātkriyate, tadānumāne 'py etad",
    "GS26jaytupau:727": " asti, pratyakṣānumānayor bhedānupapattiḥ /",
    "GS26jaytupau:728": " athobhayaṃ viṣayīkriyate, tad apy ayuktam, ekopalambhasya dvitīyākāraparihāreṇa vyavasthitatvāt",
    "GS26jaytupau:729": " yadi ca rūpagṛhītir eva",
    "GS26jaytupau:730": " jñānagṛhītis, tadā rūpasya jñānarūpatā, jñānasya vā rūparūpatā,",
    "GS26jaytupau:731": " rūpagṛhīter vā rūpāvyavasthāpakatvam /",
    "GS26jaytupau:732": " na caikasyākāradvayaṃ paśyāmaḥ /",
    "GS26jaytupau:733": " 3.3a na ca dvitvāvadhāraṇam ihopapadyate /",
    "GS26jaytupau:734": " pratyakṣaṃ jñānam ātmānaṃ gṛhṇad upajāyate, nānumānaṃ viṣayayati /",
    "GS26jaytupau:735": " tathānumānam apy ātmānam ātmasātkurvad upajāyate, na pratyakṣaṃ jñānam avadyotayati /",
    "GS26jaytupau:736": " evaṃ dvitvasaṅkhyāvyavahārānupapattiḥ /",
    "GS26jaytupau:737": " atha vikalpena dvayāvadhāraṇam iti cet, tad ayuktam, asāv apy ātmasaṃvedanaparyavasitatvān na dvayaṃ gṛhṇāti /",
    "GS26jaytupau:738": " grahaṇe vābhyupetahānam /",
    "GS26jaytupau:739": " tadanupapattau ca dva eveti jaḍaceṣṭitam /",
    "GS26jaytupau:740": " [Chapter 4: Examintation of the Buddhist definition of pereception]",
    "GS26jaytupau:741": " 4.1 tathā pratyakṣaṃ kalpanāpoḍham abhrāntam iti na vaktavyaṃ kalpanāpoḍhapadasyāpohyārthāsambhavāt",
    "GS26jaytupau:742": " nanu kalpanaivāpohyā /",
    "GS26jaytupau:743": " keyaṃkalpanā -- kiṃ guṇacalanajātyādiviśeṣaṇotpāditaṃ vijñānaṃ kalpanāho smṛtyutpādakaṃ vijñānaṃ kalpanā smṛtirūpaṃ vā smṛtyutpādyaṃ vābhilāpasaṃsarganirbhāso vābhilāpavatī pratītir vā kalpanāspaṣṭākārā",
    "GS26jaytupau:744": " vātāttvikārthagṛhītirūpā vā svayaṃ vātāttvikī trirūpāl liṅgato 'rthadṛg",
    "GS26jaytupau:745": " vātītānāgatārthanirbhāsā vā?",
    "GS26jaytupau:746": " 4.11 tad yadi guṇacalanajātyādiviśeṣaṇotpāditaṃ vijñānaṃ kalpanā, tat kim avidyamānaguṇacalanajātyādiviśeṣanotpādyatvena kalpanota vidyamānotpādyatvena?",
    "GS26jaytupau:747": " tad yady avidyamānaguṇacalanajātyādiviśeṣaṇotpādyatvena kalpanātvaṃ, tad ayuktam avidyamānasya janakatvābhāvād evākalpanātvam /",
    "GS26jaytupau:748": " atha vidyamānaguṇacalanajātyādiviśeṣaṇotpādyatvena kalpanā, tat kiṃ saviṣayaṃ",
    "GS26jaytupau:749": " kalpanājñānaṃ nirviṣayaṃ vā? tad yadi saviṣayaṃ sat kalpanājñānaṃ, tad",
    "GS26jaytupau:750": " ayuktaṃ, guṇacalanajātyādijanyatve 'pi na kalpanātvam arthasāmarthyasamudbhavatvasyānativṛtteḥ",
    "GS26jaytupau:751": " atha nirviṣayaṃ sat kalpanā,",
    "GS26jaytupau:752": " tadā nirviṣayatvam eva kalpanātve kāraṇaṃ, na guṇacalanajātyādiviśeṣaṇajanyatvam /",
    "GS26jaytupau:753": " yadi ca tan nirviṣayaṃ, tadā na kalpanājñānaṃ nāpy akalpanājñānaṃ, jñānamātratā syāt /",
    "GS26jaytupau:754": " jñānātmatayā ca kalpanātve sarvaṃ jñānaṃ kalpanājñānaṃ syāt /",
    "GS26jaytupau:755": " 4.12 atha smṛtyutpādakaṃ jñānaṃ kalpanā, tad ayuktaṃ, rūpādidarśanād api smṛtir utpadyate na ca kalpanātvaṃ, yatsannidhāne yo dṛṣṭas taddṛṣṭes taddhvanau smṛtir iti vacanāt /",
    "GS26jaytupau:756": " 4.13 atha smṛtirūpatvena kalpanā, tatrāpi kiṃ gṛhītagrāhitvena",
    "GS26jaytupau:757": " nirviṣayatvenāpūrvārthagṛhītirūpatvena vā? tad yadi gṛhītārthagrāhitvena",
    "GS26jaytupau:758": " kalpanātvaṃ, tadā prathamānubhavasyāpi kalpanātvam āpadyate gṛhītārthagrāhitvāviśeṣād ity uktaṃ purastāt /",
    "GS26jaytupau:759": " atha nirviṣayatvena, tadā na kalpanākāratā nāpy akalpanākāratā jñānākāravyatirekeṇa /",
    "GS26jaytupau:760": " athāpūrvārthagṛhītitvena kalpanātvaṃ, tad ayuktaṃ, na smṛter apūrvārthagṛhītitvam asti",
    "GS26jaytupau:761": " tadabhāvān na kalpanātvam /",
    "GS26jaytupau:762": " yadi cāpūrvārthagṛhītitvena kalpanātvaṃ, rūpādijñānānāṃ kalpanātvam āpadyate /",
    "GS26jaytupau:763": " 4.14 atha smṛtyutpādyatvena kalpanātvaṃ, tadā rūpādijñānasyāpi nirvikalpakatvenābhimatasya smṛtyutpādyatvam asti, tad astu kalpanājñānam",
    "GS26jaytupau:764": " / atha na bhavati tat kalpanājñānaṃ smṛtyā bodhasvabhāvatayotpāditaṃ,",
    "GS26jaytupau:765": " kalpanājñānaṃ tu smaraṇākāratayotpādyate /",
    "GS26jaytupau:766": " tad idaṃ madvikalpāndolitabuddher nirupapattikābhidhānam /",
    "GS26jaytupau:767": " na hy ekasya svabhāvadvayam upapaśyāmaḥ /",
    "GS26jaytupau:768": " 4.15 athābhilāpasaṃsargapratibhāsā pratītiḥ kalpanā, sa saṃsargaḥ pāramārthiko 'pāramārthiko vā /",
    "GS26jaytupau:769": " yadi pāramārthiko, na tadā tasya",
    "GS26jaytupau:770": " kalpanātvaṃ rūpādijñānasyeva /",
    "GS26jaytupau:771": " athāpāramārthikaḥ, kathaṃ tadābhaṃ vijñānaṃ",
    "GS26jaytupau:772": " nairātmyaprasaṅgāt? na cātāttvike viṣayārthaḥ kaścil labhyate janakatvākārārpakatvasahotpādasattāmātravyatirekāt",
    "GS26jaytupau:773": " yadi",
    "GS26jaytupau:774": " cātāttvikārthagṛhītirūpaṃ, tadā viparyayajñānam /",
    "GS26jaytupau:775": " tac",
    "GS26jaytupau:776": " cāvyabhicāripadenāpoditaṃ, na kalpanāpoḍhapadam upādeyam /",
    "GS26jaytupau:777": " 4.16 athābhilāpavātī pratītiḥ kalpanā, kim abhilāpātmikāho 'bhilāpotpādyābhilāpagṛhītir vā? tad yady abhilāpātmikā, pratītiḥ katham?",
    "GS26jaytupau:778": " pratītiś ced abhilāpātmiketi na vaktavyaṃ, viruddhākārayos tādātmyavyatirekāt /",
    "GS26jaytupau:779": " athābhilāpotpādyā, tadā śabdajñānānāṃ kalpanātvam",
    "GS26jaytupau:780": " āpadyate /",
    "GS26jaytupau:781": " teṣāṃ ca kalpanātve śabdavyavasthānupapattiḥ syāt /",
    "GS26jaytupau:782": " athābhilāpagṛhītitvena kalpanātvaṃ, tadā sarvāsām abhilāpagṛhītīnāṃ",
    "GS26jaytupau:783": " kalpanātvam āpadyate /",
    "GS26jaytupau:784": " tatkalpanātve śabdavyavasthānupapattiḥ /",
    "GS26jaytupau:785": " 4.17 athāspaṣṭākārā pratītiḥ kalpanā, aspaṣṭatā kā? kim avijñānātmakatvam āho svalakṣaṇājanyatvam atha pratīyamānārthājanyatvaṃ pratīyamānāsatyatā vā svalakaṇāpratibhāsitā vā? tad yady avijñānātmakatvam aspaṣṭatā, tad",
    "GS26jaytupau:786": " ayuktaṃ, pratītir ihāspaṣṭākārā gīyate, sā katham avijñānātmikā bhavitum",
    "GS26jaytupau:787": " arhati? atha svalakṣaṇājanyatāspaṣṭatā, tadā jñānākasmikatvaprasaṅgaḥ /",
    "GS26jaytupau:788": " atha pratīyamānārthājanyatvaṃ, tadā rāgādisaṃvedanasyāspaṣṭatā prāpnoti,",
    "GS26jaytupau:789": " rāgādīnāṃ svātmasaṃvedanotpādakatvāyogāt /",
    "GS26jaytupau:790": " svātmotpādakatvaṃ vastūnāṃ na dṛṣṭapūrvam /",
    "GS26jaytupau:791": " tathā keśoṇḍukavijñānasya pratīyamānakeśoṇḍukotpādyatvaṃ na vidyate /",
    "GS26jaytupau:792": " tad api spa3ṣṭābham upajāyate, na tv aspaṣṭābhaṃ, na vikalpānubaddhasya spaṣṭārthapratibhāsiteti vacanāt /",
    "GS26jaytupau:793": " atha svalakṣaṇāpratibhāsitvam aspaṣṭatā, tadā nirvikalpābhimatakeśoṇḍukavijñānasyāspaṣṭatā prāpnoti, tatra",
    "GS26jaytupau:794": " svalakṣaṇasyāpratibhāsanāt,",
    "GS26jaytupau:795": " spaṣṭābhaṃ ca tad gīyate /",
    "GS26jaytupau:796": " na ca tāthāgate darśane tathābhūtaṃ jñānam asti yat svalakṣaṇāpratibhāsi, sarvasmin jñāne jñānakāyapratibhāsanāt /",
    "GS26jaytupau:797": " atha",
    "GS26jaytupau:798": " pratīyamānāsatyātāspaṣṭatā, tadā keśoṇḍukendudvayavijñānasyāspaṣṭatā prāpnoti /",
    "GS26jaytupau:799": " na ca pratīyamānasyāsatyatā vijñānakāyasya pratīyamānatvāt /",
    "GS26jaytupau:800": " na ca tasya visaṃvādo 'sti /",
    "GS26jaytupau:801": " 4.18 athātāttvikārthagṛhītirūpā kalpanā, tada keśoṇḍukavijñānasyāpi kalpanātvam āpadyate",
    "GS26jaytupau:802": " 4.19 atha svayam atāttvikī, tadā pratītiḥ katham? pratītiś ced, atāttvikī",
    "GS26jaytupau:803": " katham?",
    "GS26jaytupau:804": " 4.1(10) atha trirūpāl liṅgato 'rthadṛk kalpaneti cet, sāpi kiṃ liṅgajanyatvena kalpanāho nirviṣayatvena? tad yadi liṅgajanyatvena",
    "GS26jaytupau:805": " kalpanātvaṃ, tadā liṅgāvagāhakanirvikalpakavijñānasyāpi kalpanātvam",
    "GS26jaytupau:806": " āpadyate /",
    "GS26jaytupau:807": " na cānumeyajñānasyāvyavadhānena liṅgotpādyatvam asti /",
    "GS26jaytupau:808": " atha nirviṣayatvena kalpanātvaṃ, tad api na yoyujyate, svāṃśaviṣayatvād anumānajñānasya /",
    "GS26jaytupau:809": " atha svāṃśaviṣayavyatiriktaviṣayo nāsti, nirviṣayatvena kalpanātvam apadiśyate /",
    "GS26jaytupau:810": " tadā keśoṇḍukavijñānasyāpi kalpanātvam āpadyate /",
    "GS26jaytupau:811": " 4.1(10)ā7tha yan nirvikalpakaṃ tad vispaṣṭatayopajāyata, ānumānikaṃ tv aspaṣṭābhaṃ, tena tat kalpanājñānam /",
    "GS26jaytupau:812": " 4.1(10)a1 tad ayuktam /",
    "GS26jaytupau:813": " aspaṣṭatā ca yathā na sambhavati, tathā prāg evoktā /",
    "GS26jaytupau:814": " 4.1(10)a2 pratyakṣajñānasya ca spaṣṭatā kā? kiṃ svalakṣaṇajanyatāho svalakṣaṇapratibhāsitā?",
    "GS26jaytupau:815": " 4.1(10)a21 tad yadi svalakṣaṇajanyatā, kiṃ pratīyamānasvalakṣaṇajanyatā tadviparītasvalakṣaṇajanyatā vā? tad yadi pratītyārūḍhasvalakṣaṇajanyatā,",
    "GS26jaytupau:816": " pratītau kim avabhāti? kim artho jñānam ubhayaṃ va ? tad yady arthas, tad ayuktam apratītāyāṃ pratītau tadanavabhāsanāt /",
    "GS26jaytupau:817": " atha jñānaṃ, na tarhi tad",
    "GS26jaytupau:818": " ātmānam utpādayati svātmani kriyāvyatirekāt /",
    "GS26jaytupau:819": " athobhayaṃ pratibhāti, tad",
    "GS26jaytupau:820": " ayuktam, ekopalambhasya dvitīyākāraparihārasthitidharmatvāt /",
    "GS26jaytupau:821": " yadi cobhayaṃ pratibhāti, tadārthavaj jñānenāpi jñānam utpādyate7ty āpadyate /",
    "GS26jaytupau:822": " tac cāyuktaṃ svātmani kriyāvirodhāt /",
    "GS26jaytupau:823": " athāpratīyamānasvalakṣaṇajanyatā,",
    "GS26jaytupau:824": " tadgatiḥ katham? na pratyakṣeṇāpratīyamānatvād eva /",
    "GS26jaytupau:825": " nāpy anumānena,",
    "GS26jaytupau:826": " svabhāvakāryaliṅgānavagateḥ /",
    "GS26jaytupau:827": " na svabhāvānumānaṃ tatkāryatādātmye tadanavagatau tasyānavagateḥ /",
    "GS26jaytupau:828": " nāpi kāryānumānaṃ tadbhūtakāryānupalabdheḥ",
    "GS26jaytupau:829": " / piśācaparamāṇumaheśvarakalpārthotpāditaṃ kāryaṃ nehopalabhyate /",
    "GS26jaytupau:830": " atha jñānam eva tasya liṅgaṃ, tad ayuktaṃ, tena saha tasya sambandhānavagateś cinmātratayaiva na tv anyo 'rthaḥ /",
    "GS26jaytupau:831": " na ca cid ātmānaṃ janayati /",
    "GS26jaytupau:832": " samanantarajñānaṃ tasya hetur iti cet, tad ayuktaṃ, tadavagatau na mānam",
    "GS26jaytupau:833": " asti /",
    "GS26jaytupau:834": " parasantānajñānārthakalpaṃ tad api na svasaṃvedyaṃ tatkāryajñānasya, tato bhinnatvāt parasantānajñānārthavat",
    "GS26jaytupau:835": " nāpyanumāṭena,",
    "GS26jaytupau:836": " cinmātratayaivātmānam avagāhayati,",
    "GS26jaytupau:837": " nānyāyattatayā, tato 'nyasya piśāceśvaratulyatvāt /",
    "GS26jaytupau:838": " yadi ca samanantaravijñānotpādyatvena spaṣṭatā, tadānumānajñānasyāpi samanantarajñānotpādyatvena nirvikalpakatvam anuṣaktam /",
    "GS26jaytupau:839": " 4.1(10)a22 atha svalakṣaṇapratibhāsitā spaṣṭatā, tatra kiṃ pratibhāti -",
    "GS26jaytupau:840": " kim artho jñānam ubhayaṃ vā? tad yady arthas, tad ayuktam, aprasiddhāyāṃ prasiddhau tatprasiddhyabhāvāt",
    "GS26jaytupau:841": " atha jñānaṃ, tad anumāne 'pi pratibhāti,",
    "GS26jaytupau:842": " tad apy astu nirvikalpakam /",
    "GS26jaytupau:843": " tannirvikalpakatve tarhy apohyo mṛgyo 'dhunā",
    "GS26jaytupau:844": " kalpanāpoḍhapadasya /",
    "GS26jaytupau:845": " athobhayaṃ pratibhāti, tad ayuktam, ekopalambhasya dvitīyākāraparihārasthitidharmatvābhyupagamāt",
    "GS26jaytupau:846": " 4.1(11) athātītānāgatārthagṛhītirūpā kalpanā, tatra kim avabhāty - arthas tadabhāvo vā na kiñcid vā? yady atīto 'rthaḥ pratibhāti, na tarhi tasya",
    "GS26jaytupau:847": " kalpanātvaṃ vartamānanīlajñānavat /",
    "GS26jaytupau:848": " nāpy arthasyātītatā pratīyamānatvena nīlajalādivat /",
    "GS26jaytupau:849": " na hi pratīyamānasyātītatā nāma /",
    "GS26jaytupau:850": " yadi ca pratīyamānasyāpy",
    "GS26jaytupau:851": " atītatocyate, tadā sarvasya buddhyupalakṣitasyātītatā bhavet /",
    "GS26jaytupau:852": " tataś ca vartamānavyavahāravirahaḥ syāt /",
    "GS26jaytupau:853": " atha tadabhāvaḥ pratibhāti,",
    "GS26jaytupau:854": " tasyāpyatītatā nāsti, svena rūpeṇa vidyamānatvāt /",
    "GS26jaytupau:855": " nāpi tadviṣayavijñānasya kalpanātvam upapadyate 'bhāvārthasāmarthyena",
    "GS26jaytupau:856": " samudbhavāt /",
    "GS26jaytupau:857": " asāmarthye vā viṣayārthaś cintyaḥ /",
    "GS26jaytupau:858": " atha nirviṣayaṃ, na tarhi tad atītānāgatārthavijñānam atītānāgatārthopakārarahitam apadiśyate",
    "GS26jaytupau:859": " / na ca nirviṣayatve sati savikalpakatvaṃ nirvikalpakatvaṃ vāpi tu jñānātmatayaiva tasya vyavasthitiḥ /",
    "GS26jaytupau:860": " na ca jñānamātratayā tasya savikalpakatvam iṣyate sarvajñānānāṃ savikalpakatvaprasaṅgāt /",
    "GS26jaytupau:861": " yadi ca nirviṣayatvenātītānāgatārthavijñānasya savikalpakatvam abhyupeyate,",
    "GS26jaytupau:862": " nirvikalpakābhimatakeśoṇḍukavijñānasyāpi savikalpakatvam āpadyate /",
    "GS26jaytupau:863": " na cātītānāgatavijñānasya nirviṣayatvam asti svāṃśaparyavasitatvāt /",
    "GS26jaytupau:864": " nāpi svāṃśavyatirikto 'rtho 'nyo 'sty ekopalambhenāpohitatvāt /",
    "GS26jaytupau:865": " na ca svāṃśasya vañcanopapadyate /",
    "GS26jaytupau:866": " tadabhāvāt sarvaṃ vijñānaṃ savikalpakaṃ nirvikalpakaṃ vā vaktavyaṃ bhedānupapatteḥ /",
    "GS26jaytupau:867": " 4.1a yad apy uktaṃ kalpanāpoḍhaṃ pratyakṣam arthasāmarthyena samudbhavād rūpādisvalakṣaṇavad iti tatra kiṃ pratīyamānasvalakṣaṇodbhavatvaṃ",
    "GS26jaytupau:868": " vivakṣitam āho 'rthamātrodbhavatvam? tad yadi pratīyamānasvalakṣaṇodbhavatvaṃ vivakṣitaṃ, tadā rāgādisaṃvedanasya yogipratyakṣasya ca pratīyamānasvalakṣaṇodbhavatvaṃ na labhyate athendriyajapratyakṣavivakṣayedam apadiśyate 'rthasāmarthyena",
    "GS26jaytupau:869": " samudbhūtatvād iti sādhanaṃ, tatrāpi ... sya bāhyārthanirākaraṇaparatvāt /",
    "GS26jaytupau:870": " astu vā bāhyo 'rthas, tathāpi kiṃ tena",
    "GS26jaytupau:871": " nimittātmakenotpādyatā8ho7pādānātmakena? tad yadi nimittabhūtenotpādyate,",
    "GS26jaytupau:872": " tadā tadutpāditarūpasya rūparūpatā na prāpnoti nimittabhūtarūpotpāditajñānavat /",
    "GS26jaytupau:873": " athopādānātmakenotpādyate, tadānayā rītyā rūparūpatāpadyate jñānasya rūpotpāditarūpasyeva",
    "GS26jaytupau:874": " tataḥ sarvam avijñānātmakaṃ jagat syāt /",
    "GS26jaytupau:875": " avijñānātmake ca jagati mānameyavyavahārābhāvaprasaṅgaḥ /",
    "GS26jaytupau:876": " tatprasaktau ca kasyedaṃ lakṣaṇaṃ prastūyate? athopādānabhūtena rūpeṇa rūpam utpādyate,",
    "GS26jaytupau:877": " nimittātmakena tu jñānam iti cet, tad idaṃ mahānubhavasya darśanam /",
    "GS26jaytupau:878": " na hy abāliśai7vaṃ vaktum utsaheta /",
    "GS26jaytupau:879": " na hy ekasyānekākāratā nāma /",
    "GS26jaytupau:880": " na cānekanāmakaraṇe meyādyanyatvam asti /",
    "GS26jaytupau:881": " anyatve vā na tarhīdaṃ vaktavyaṃ --",
    "GS26jaytupau:882": " svaviṣayānantaraviṣayasahakāriṇendriyajñānena manovijñānaṃ niṣpādyate /",
    "GS26jaytupau:883": " tad evam indriyajñānasya pratīyamānārthasamudbhavatvābhāvaḥ /",
    "GS26jaytupau:884": " dṛṣṭāntaś ca sādhanavikalo -- na rūpādisvalakṣaṇasya rūparūpāvabhātārthodbhavatvam asti",
    "GS26jaytupau:885": " / athāpratīyamānasvalakṣa.ṇodbhavatvaṃ me vivakṣitaṃ,",
    "GS26jaytupau:886": " tadātītānāgatānumānavikalpānām apratīyamānārthodbhavatvena nirvikalpakatvam āpadyate /",
    "GS26jaytupau:887": " 4.1b yad apy anyad uktam ekopalambhasāmarthyād vikalpikāyāḥ samudbhave7dam",
    "GS26jaytupau:888": " upalabhe7daṃ nopalabhe7ti kilaikabhūtalopalambhe sati vikalpikā buddhir",
    "GS26jaytupau:889": " utpadyate7dam upalabhe7daṃ nopalabhyate7tyādikai9tad api na yuktam /",
    "GS26jaytupau:890": " yathā rūpasvalakṣaṇasya savikalpakavijñānajanakatvaṃ nāsty avikalpakatvāt, tathā vijñānasvalakṣaṇam api na savikalpakaviJñānotpādakatvam ativartate",
    "GS26jaytupau:891": " 'vicārakatvāviśeṣāt /",
    "GS26jaytupau:892": " athāvicārakatvāviśeṣe 'pi nirvikalpakavijñānasya savikalpakaviJñānodayadānasāmarthyaṃ jegīyate, tadā rūpādisvalakṣaṇasyāpy etad astu /",
    "GS26jaytupau:893": " tataś ca pratyakṣānumānayor bhedānupapattiḥ /",
    "GS26jaytupau:894": " 4.1c yad apy anyad uktaṃ pratyakṣasādhanai7vendriyadhiyaḥ kalpanāvirahaḥ /",
    "GS26jaytupau:895": " atha ko 'yaṃ kalpanāviraho nāma? kiṃ Jñānakāyatādātmyavyavasthitadehas tadviparīto vā? tad yadi jñānatādātmyena vyavasthitas, tadā pratyakṣasādhanaḥ kalpanāvirahe7ti kim uktaṃ bhavati? pratyakṣasādhano vijñānākāraḥ pratyakṣadhiyaḥ /",
    "GS26jaytupau:896": " na kevalaṃ pratyakṣakalpanāvirahaḥ",
    "GS26jaytupau:897": " pratyakṣasādhano, 'numānadhiyo 'pi pratyakṣasādhanai7va,",
    "GS26jaytupau:898": " jñānākārasyānumānajñāne 'pi bhāvāt /",
    "GS26jaytupau:899": " athānumānajñānasyāpy ātmasaṃvittau kalpanārahitatvaṃ, bāhyārthāpekṣayā kalpanātmakatvam iti cet,",
    "GS26jaytupau:900": " tad etan mugdhābhidhānaṃ dunoti mānasam /",
    "GS26jaytupau:901": " kathaṃ syur vividhākārās tadekasya vastunaḥ?",
    "GS26jaytupau:902": " atha bhedena vyavasthitas, tadgatiḥ katham? na svasaṃvedyo 'sau",
    "GS26jaytupau:903": " jñānākāravyatirekāt /",
    "GS26jaytupau:904": " nāpi janakatvākārārpakatvena gṛhyate virahasya sāmarthyavyatirekāt /",
    "GS26jaytupau:905": " evaṃ ca sati yad uktaṃ pratyakṣasādhanai7vendriyadhiyaḥ kalpanāvirahe7ti tad bālavalgitam",
    "GS26jaytupau:906": " 4.1d atha gaur ityādijñānaṃ kalpanā, katham asya kalpanātvam?",
    "GS26jaytupau:907": " arthenājanitatvād yadi gavāder arthasya gaur ityādijñānotpādanasāmarthyaṃ",
    "GS26jaytupau:908": " syāt, tadā prathamākṣasannipātavelāyām api kuryāt tadātmano 'viśeṣāt /",
    "GS26jaytupau:909": " tad uktaṃ yaḥ prāg ajanako buddher upayogāviśeṣataḥ/ sa paścād api tena syād arthāpāye 'pi netradhīḥ//",
    "GS26jaytupau:910": " atha śabdasmaraṇam apekṣyotpādayati, tad evāstu taddehānantaraphalatvād",
    "GS26jaytupau:911": " gaur ityādijñānasya /",
    "GS26jaytupau:912": " tad uktam arthopayoge 'pi punaḥ smārtaṃ śabdānuyojanam/ akṣadhīr yady apekṣeta so",
    "GS26jaytupau:913": " 'rtho vyavahito bhavet//",
    "GS26jaytupau:914": " tad etad ayuktam /",
    "GS26jaytupau:915": " prāthamikam api jñānaṃ gaur iti jñānaṃ, gopiṇḍāvagāhini vijñāne gaur iti jñānasañjñā /",
    "GS26jaytupau:916": " tataś ca prathamākṣasannipātajam api bhavati /",
    "GS26jaytupau:917": " evaṃ ca pūrvāparavijñānayor ekaviṣayatvo7bhayor gaur iti jñānasañjñāviṣayatvam /",
    "GS26jaytupau:918": " nanv ekasya kramabhāvivijñānajanakatvaṃ kim ekena svarūpeṇa svarūpāntareṇa vā? ekenaiva svabhāvena janayatīti brūmaḥ /",
    "GS26jaytupau:919": " nanv ekakālīnatā pūrvāparavijñānayor ekasvabhāvāyattatve saty āpadyate /",
    "GS26jaytupau:920": " yady evam ekanīlotpāditanayanālokavijñānānām ekadeśasambandhitvam ekākārataikavyaktitvam āpadyatai7kanīlotpādyatvāviśeṣāt",
    "GS26jaytupau:921": " athaivambhūtaṃ tat tasya svarūpaṃ yac citrakāryakaraṇātmakam /",
    "GS26jaytupau:922": " yady evaṃ mamake 'pi pakṣe kramabhāvyanekakāryakaraṇātmakam eva svarūpaṃ svahetusāmarthyaniyamitasyotpatteḥ",
    "GS26jaytupau:923": " athavā yathātvadīye pakṣe manojñānaṃ svalakṣaṇaviṣayaṃ na ca prathamākṣasannipātajam, api tv indriyajñānena",
    "GS26jaytupau:924": " svaviṣayānantaraviṣayasahakāriṇotpādyate, tathā gaur ityādikam api jñānaṃ prathamākṣasannipātajena vijñānena svaviṣayānantaraviṣayasahakāriṇā",
    "GS26jaytupau:925": " smaraṇādyupahitena cotpādyate7ti nirviṣayatvābhāvo viṣayāntarasya svakāraṇasāmarthyānurodhena gaur ityādijñānajananayogyasyotpatteḥ /",
    "GS26jaytupau:926": " smaraṇam api samartham utpannaṃ sad gaur ity utpādayati /",
    "GS26jaytupau:927": " evaṃ sati yad uktaṃ yaḥ prāg ajanako buddher ityādi, tad svaparamatam anālocyaiva",
    "GS26jaytupau:928": " jegīyate /",
    "GS26jaytupau:929": " 4.1e na ca jñānākaravyatirekeṇa vikalpākāro 'nyo 'sti /",
    "GS26jaytupau:930": " kalpanākāro hi jñānatādātmyena vyavasthitaḥ /",
    "GS26jaytupau:931": " tataś ca kalpanāpoḍhaṃ pratyakṣaṃ kim uktaṃ",
    "GS26jaytupau:932": " bhavati? jñānāpoḍhaṃ pratyakṣam /",
    "GS26jaytupau:933": " yo yatsvabhāvopanibaddhaḥ, sa nivartamānas tam ādāya nivartate /",
    "GS26jaytupau:934": " tataś cājñānātmakaṃ pratyakṣaṃ bhikṣūṇāṃ prasaktam /",
    "GS26jaytupau:935": " 4.2 tathāvyabhicāripadam api nopādeyam apohyajñānāsambhavāt /",
    "GS26jaytupau:936": " nanu mārtaṇḍapādasaṅghātotpāditaṃ vijñānam apohyam asti - kathaṃ tad apohyam? -",
    "GS26jaytupau:937": " atathyodakaviṣayatvāt /",
    "GS26jaytupau:938": " yady atathyodakaviṣayatvaṃ, kathaṃ tad apanīyate",
    "GS26jaytupau:939": " 'tathyodakākārasya svena rūpeṇa vidyamānatvān",
    "GS26jaytupau:940": " madhurodakadīrghodakākāravat? atha tatra madhurodakaṃ vidyate, svena rūpeṇa pratīyamānatvāt, tad ihāpy udakaṃ pratīyato7dakaṃ gṛhṇāmīti vyavahāradarśanāt /",
    "GS26jaytupau:941": " satyaṃ, pratibhāty, atathyaṃ tu pratibhāti /",
    "GS26jaytupau:942": " 4.21 atathyatā kā? kiṃ pratīyamānasyābhāvo 'tha pratīyamānai7vābhāvaḥ?",
    "GS26jaytupau:943": " 4.211 yadi pratīyamānasyābhāvaḥ, so 'tra nāvābhāty, udakākārai7vāvabhāti /",
    "GS26jaytupau:944": " 4.212 atha pratīyamānai7vābhāvaḥ so 'py anupapannai7va /",
    "GS26jaytupau:945": " na hi bhāvākāre pratīyamāne 'bhāvakalpanā yuktā /",
    "GS26jaytupau:946": " anyathā rasākāre pratīyamāne rūpākāraḥ parikalpayitavyaḥ /",
    "GS26jaytupau:947": " tataś cālūnaviśīrṇaṃ jagat syāt /",
    "GS26jaytupau:948": " yadi cābhāvaḥ pratibhāti, kathaṃ tad udakajñānaṃ mithyājñānaṃ cocyate 'bhāvaviṣayasya",
    "GS26jaytupau:949": " svena rūpeṇa vidyamānatvāt?",
    "GS26jaytupau:950": " 4.22 tad etad udakajñānam udakaṃ viṣayayaty udakābhāvam ātmānaṃ na kiñcid",
    "GS26jaytupau:951": " vā /",
    "GS26jaytupau:952": " 4.221 tad yady udakaṃ viṣayayati, tadā na tasya mithyātvaṃ madhurodakasaṃvedanasyeva /",
    "GS26jaytupau:953": " tatra tathyodakaṃ pratibhāti /",
    "GS26jaytupau:954": " kiṃ yat pratibhāti tat tathyodakam, āho yat tathyaṃ tat pratibhāti? tad yadi yat",
    "GS26jaytupau:955": " pratibhāti tat tathyam, ihāpy udakaṃ pratibhāti, prāptā tasyāpi tathyatā /",
    "GS26jaytupau:956": " atha yat tathyaṃ tat pratibhāti, tasya tathyatā kathaṃ jñāyate? kiṃ pratītyānyathā vā? yadi pratītyā, ihāpi pratītir utpadyate /",
    "GS26jaytupau:957": " astu tathyatā /",
    "GS26jaytupau:958": " atha pratītim antareṇa tathyatopapādyate, tadā susthitāni vastūni /",
    "GS26jaytupau:959": " sarvavādasiddhiḥ syāt /",
    "GS26jaytupau:960": " atha pratīyate yadi nāma bādhyate /",
    "GS26jaytupau:961": " pratīyate bādhyate ceti citram /",
    "GS26jaytupau:962": " pratīyamānatvaṃ ca janakatvākārārpakatvena vyāptam",
    "GS26jaytupau:963": " / yac ca na janayati nākāram arpayati tan nāvabhāti yathā rūpajñāne rasaḥ /",
    "GS26jaytupau:964": " pratīyate cātrodakaṃ, janakatvākārārpakatvopapattiḥ /",
    "GS26jaytupau:965": " tadupapattau ca na",
    "GS26jaytupau:966": " bādhopapattir, janakatvākārārpakatvasya sattvanibandhanatvāt /",
    "GS26jaytupau:967": " 4.222 athābhāvaṃ viṣayayati, na tarhy udakajñānarūpatābhāvagṛhītirūpatvāt",
    "GS26jaytupau:968": " / nāpi tasya mithyātvam abhāvaviṣayasyopapatteḥ /",
    "GS26jaytupau:969": " na ca saugatamate 'bhāve",
    "GS26jaytupau:970": " kaścid viṣayārtho7papadyate janakatvākārārpakatvavyatirekāt. udakākāro hi pratītyutkalitaḥ",
    "GS26jaytupau:971": " tadabhāvaś cāprātītike7hopapādyate mugdhabauddhaiḥ /",
    "GS26jaytupau:972": " 4.223 athātmaviṣayaṃ, tathāpi vyabhicāritā nopapadyate, svāṃśasyāvañcanāt",
    "GS26jaytupau:973": " / na hi jñānam ātmānaṃ visaṃvadati /",
    "GS26jaytupau:974": " nāpi tad udakajñānatvena vyapadeśyaṃ rāgādisaṃvedanavat /",
    "GS26jaytupau:975": " na hi nīlābhaṃ saṃvedanaṃ rasavijñānātmakatvena vyapadiśyamānaṃ dṛṣtam /",
    "GS26jaytupau:976": " 4.224 atha nirviṣayaṃ, na tarhi tad udakajñānam, udakajñānatayā tu pratibhāti, tena jānīma na nirviṣayam /",
    "GS26jaytupau:977": " yadi ca nirviṣayaṃ, kathaṃ tan mithyājñānam? jñānamātrānurodhena na mithyājñānaṃ nāpi samyagjñānam",
    "GS26jaytupau:978": " na ca bhavatāṃ pakṣe jñānaṃ nirālambanam asti svāṃśaparyavasitatvāt /",
    "GS26jaytupau:979": " 4.23 vijñānasya vyabhicāritā kiṃ svasattāmātrānurodhenāho",
    "GS26jaytupau:980": " parasattānurodhena?",
    "GS26jaytupau:981": " 4.231 tad yadi svasattānurodhena, tadā sarvavijñānānāṃ vyabhicāritā",
    "GS26jaytupau:982": " prāpnoti jñānarūpatāyāḥ sarvatra bhāvāt /",
    "GS26jaytupau:983": " na kiñcid vijñānam avyabhicāri syāt /",
    "GS26jaytupau:984": " 4.232 atha parasattānurodhena vyabhicāritocyate, kim",
    "GS26jaytupau:985": " anupakārakaparasattānurodhenāho7pakārakaparasattānurodhena? tad yady anupakārakaparasattānurodhena vyabhicāritā, tadā sarvasaṃvittīnāṃ vyabhicāritā prāpnotyanupakārakaparasattāviśeṣāt /",
    "GS26jaytupau:986": " athopakārakaparasattānurodhena vyabhicāritābhidhīyate, kiṃ karaṇabhūtaparopakārakasattānurodhenāho karmatāpannopakārakaparasattānurodhena? tad yadi karaṇabhūtaparopakārakasattānuvedhena, tadā sarvāsāṃ saṃvittīnāṃ",
    "GS26jaytupau:987": " mithyātvam āpadyate karaṇabhūtaparopakārakasattāviśeṣāt /",
    "GS26jaytupau:988": " atha karmakārakopakārakaparasattānuvedhena mithyātvaṃ, tad ayuktaṃ, na tasya mithyātvaṃ satyodakajñānasyeva karmakārakeṇopakriyamāṇatvāt /",
    "GS26jaytupau:989": " 4.24 tathā samyagjñānatvam api ka ham? kiṃ jñānasattāmātrānurodhenāho parasattānurodhena?",
    "GS26jaytupau:990": " 4.241 tad yadi jñānasattāmātrānurodhena samyaktvaṃ, tadā sarvasaṃvittīnāṃ samyaktvaṃ prāpnoti jñānākārasyopapatteḥ /",
    "GS26jaytupau:991": " 4.242 atha parasattānurodhena samyaktvaṃ, tadā kim anupakārakaparasattānurodhena kiṃ vopakārakaparasattānurodhena? tad yady anupakārakaparasattānurodhena samyaktvaṃ, tadā sarvāsāṃ saṃvittīnāṃ",
    "GS26jaytupau:992": " samyaktvam āpadyate 'nupakārakaparasattāviśeṣāt /",
    "GS26jaytupau:993": " athopakārakaparasattānurodhena kiṃ karaṇabhūtaparopakārakasattānuvedhenāho",
    "GS26jaytupau:994": " karmatāpannopakārakaparasattānuvedhena? tad yadi karaṇabhūtaparopakārakasattānuvedhena, tadā sarvāsāṃ saṃvittīnāṃ",
    "GS26jaytupau:995": " samyaktvam āpadyate karaṇabhūtaparopakārakasattāviśeṣāt /",
    "GS26jaytupau:996": " atha karmatāpannopakārakaparasattānuvedhena samyaktvam abhidhīyate, tadā rāgādisaṃvedanasya samyaktvaṃ na prāpnoty, atītānāgatārthaviṣayatve yogijñānasya ca /",
    "GS26jaytupau:997": " 4.25 yat tad vyabhicāri jñānaṃ, tat kiṃ vyabhicāribhūtenopādānajñānena",
    "GS26jaytupau:998": " janyatā8ho 'vyabhicāribhūtenopādānajñānena janyate?",
    "GS26jaytupau:999": " 4.251 tad yadi vyabhicāribhūtenopādānajñānena janyate, tad api vyabhicāribhūtena, prāptā vyabhicāriparamparā /",
    "GS26jaytupau:1000": " saṅgrāhyam avyabhicāri na labhyate /",
    "GS26jaytupau:1001": " 4.252 athāvyabhicāribhūtenopādānajñānena janyate, tad upādānakāraṇam anukurvad vopajāyate 'nanukurvad vā /",
    "GS26jaytupau:1002": " tad yady upādānakāraṇānukāreṇotpādyate, tadā kim āpnoti?",
    "GS26jaytupau:1003": " avyabhicārisvarūpānukāreṇotpādyate /",
    "GS26jaytupau:1004": " katham? avyabhicārasya jñānatādātmyena vyavasthiteḥ /",
    "GS26jaytupau:1005": " na caikadeśānukāritvam asty upādānakāraṇasya niravayavatvāt /",
    "GS26jaytupau:1006": " evaṃ sarvaṃ vijñānam avyabhicāri",
    "GS26jaytupau:1007": " prasaktam, apohyajñānānupapattiḥ /",
    "GS26jaytupau:1008": " na ca vyabhicārāvyabhicārau jñānād vyatiriktau staḥ /",
    "GS26jaytupau:1009": " yathā rasākāro rūpākāro vā jñānākārād bhinno, na tathā vyabhicārāvyabhicārau jñānād vyatiriktau",
    "GS26jaytupau:1010": " tataś ca vyabhicārākāro 'tra",
    "GS26jaytupau:1011": " nirākriyate kim uktaṃ bhavati? jñānākāro 'tra nirākriyate /",
    "GS26jaytupau:1012": " tataś cājñānātmakaṃ pratyakṣaṃ prasaktaṃ saugatānām /",
    "GS26jaytupau:1013": " 4.25ā7pi ca yathā rūpeṇopādānabhūtena janyate rūpaṃ, tathā jñānam apy",
    "GS26jaytupau:1014": " upādānabhūtenaiva janyate /",
    "GS26jaytupau:1015": " yai7va tasya rūpotpādanā8tmā, sai7va tasya jñānotpādane 'pi /",
    "GS26jaytupau:1016": " na hi tasya jñānotpādanā8tmānyatvam /",
    "GS26jaytupau:1017": " atha nimittabhūtena jñānam utpādyato7pādānabhūtena rūpam iti cet, tat katham ekasyānekākārayogitopapadyate? na ca sañjñānyatve meyādyanyatvam upapadyate /",
    "GS26jaytupau:1018": " rūpavad vijñānasyāpi rūparūpatā prāpnoti /",
    "GS26jaytupau:1019": " tatprāptau ca na paraloky ātmā /",
    "GS26jaytupau:1020": " tadabhāvān na paralokaḥ /",
    "GS26jaytupau:1021": " idam eva cetasi samāropyāha bhagavān bṛhaspatiḥ paralokino 'bhāvāt paralokābhāvaḥ /",
    "GS26jaytupau:1022": " atha rūpopādānajanyatve 'pi jñānarūpataiva, rūpasyāpi jñānarūpatā prāptā",
    "GS26jaytupau:1023": " rūpopādānajanyatvāj jñānavat /",
    "GS26jaytupau:1024": " atha jñānaṃ jñānenopādānabhūtena janyate,",
    "GS26jaytupau:1025": " rūpam api tenaiva janyate /",
    "GS26jaytupau:1026": " na hi tasya rūpotpādanā8tmānyatvam /",
    "GS26jaytupau:1027": " evaṃ ca tadatadrūpiṇo bhāvās tadatadrūpahetujāḥ/ tad rūpādi kim ajñānaṃ",
    "GS26jaytupau:1028": " vijñānābhinnahetujam//",
    "GS26jaytupau:1029": " atha rūpopādānajanyatve 'pi vijñānasya na rūpātmatā, tathā jñānopādānajanyatve 'pi vijñānasya na jñānarūpatāṭataś ca nairātmyaprasaṅgaḥ /",
    "GS26jaytupau:1030": " atha jñānopādānajanyatve jñānākāraparikalpanā, tathā rūpopādānajanyatve rūpākārātālokopādānajanyatve cālokākāratā prāpnoti /",
    "GS26jaytupau:1031": " tataś cākārakadambātmakaṃ jñānaṃ prasaktam /",
    "GS26jaytupau:1032": " aniṣṭaṃ caitad advayarūpatvenābhyupagamāt /",
    "GS26jaytupau:1033": " 4.25b yat tad rūpotpādyaṃ vijñānaṃ, tat kim ekadeśena rūpotpādyatvena sthitaṃ sarvātmanā votpādyatvena paryavasitam? tad yady ekadeśena sthitaṃ,",
    "GS26jaytupau:1034": " tad ayuktam, akhaṇḍasyaikadeśavirahāt /",
    "GS26jaytupau:1035": " atha sarvātmanā rūpotpādyatvena",
    "GS26jaytupau:1036": " paryavasitaṃ, tadā vijnānotpādyaṃ na prāpnoti,",
    "GS26jaytupau:1037": " yathaikakārakasamūhotpādyatvena paryavasitasya kāryasya saṅghātāntarotpādyatvaṃ na dṛṣtam",
    "GS26jaytupau:1038": " tataś ca vijñānasaṅghātānupapattiḥ /",
    "GS26jaytupau:1039": " 4.25c tathā rūpam api jñānam ekadeśena kuryāt sarvātmanā karaṇaparyavasitaṃ vā /",
    "GS26jaytupau:1040": " tad yady ekadeśena karoti, tad ayuktam,",
    "GS26jaytupau:1041": " akhaṇḍasyaikadeśāyogāt /",
    "GS26jaytupau:1042": " atha sarvātmanā karoti, tadā rūpaṃ sarvātmanā vijñānakaraṇe paryavasitaṃ na rūpāntarakaraṇe pravartate /",
    "GS26jaytupau:1043": " yathaikakārakasāmagry ekakāryotpādanaparyavasitā kāryāntarasavitrī na bhavati, tathā rūpam",
    "GS26jaytupau:1044": " rūpāntarotpādakaṃ na bhavati /",
    "GS26jaytupau:1045": " tataś ca rūpāntarasyākasmikatvam /",
    "GS26jaytupau:1046": " tadākasmikatve kāryānumānaṃ vilupyate saugatānām /",
    "GS26jaytupau:1047": " athānekakāryotpādakatvena paryavasitaṃ rūpasvarūpaṃ, tadā ghaṭasaṅkhyāsāmānyāder apy anekādhikaraṇāśritātmakaṃ",
    "GS26jaytupau:1048": " vṛttivikalpadoṣānupapattiḥ /",
    "GS26jaytupau:1049": " d.1 ito 'pi vṛttivikalpadoṣānupapattir -- vṛttivikalpadoṣeṇa vṛtter eva",
    "GS26jaytupau:1050": " nirākaraṇaṃ kṛtaṃ, na ghaṭasaṅkhyāsāmānyādes, tato 'nyatvāt /",
    "GS26jaytupau:1051": " na hy anyasyābhāve 'nyasyābhāvo 'sty asambandhāt /",
    "GS26jaytupau:1052": " na hy anudakaḥ kamaṇḍalur ity ukte kamaṇḍalor abhāvaḥ pratīyate, kapālānāṃ tadudakasya vā, api tu kamaṇḍalunā sākam udakasya viśleṣamātraṃ pratīyate /",
    "GS26jaytupau:1053": " nanu naiyāyikair vṛttimad ghaṭasāmānyam abhyupeyate /",
    "GS26jaytupau:1054": " tadabhāve kathaṃ tasya saṃsthitiḥ?",
    "GS26jaytupau:1055": " yady evaṃ rūparasavijñānānām api vṛttir abhyupeyate naiyāyikais, tadabhāve",
    "GS26jaytupau:1056": " 'pi sadbhāvo 'bhyupagamyate teṣāṃ bhavadbhiḥ /",
    "GS26jaytupau:1057": " atha tāni pratibhānti vṛttyabhāve 'pi, tena teṣām abhyupagamaḥ kriyate /",
    "GS26jaytupau:1058": " yady evaṃ ghaṭasaṅkhyāsāmānyāder api svarūpaṃ pratibhāty abhinnānugatātmatayā /",
    "GS26jaytupau:1059": " na cānubhūyamānasya nihnavo yuktaḥ sarvāpalāpaprasaṅgāt /",
    "GS26jaytupau:1060": " anupalabdhau vā saiva samarthā, ataṃ vṛttivikalpadoṣeṇa /",
    "GS26jaytupau:1061": " yady upalabhyate, tadā vṛttivikalpadoṣo na vaktavyaḥ /",
    "GS26jaytupau:1062": " atha",
    "GS26jaytupau:1063": " nopalabhyate, tathāpi na vaktavyaḥ /",
    "GS26jaytupau:1064": " d.2 yad apy uktaṃ -- deśabhedenāgrahaṇād ghaṭasāmānyānupapattis tad apy ayuktam /",
    "GS26jaytupau:1065": " na deśabhedena vastūnāṃ bhedo, 'pi tv ākārabhedenābhinnānugatātmatayā tayoḥ svarūpam anubhūyate",
    "GS26jaytupau:1066": " na deśabhedāgrahaṇena svāvayavādhikaraṇena saha tayos tādātmyaṃ sidhyaty asattvaṃ vā /",
    "GS26jaytupau:1067": " yady ākārabhedena grahaṇaṃ, tadā",
    "GS26jaytupau:1068": " deśabhedenāgrahaṇasyāprayojakatvam, ākārabhedagrahaṇena svarūpānyatvasya prabodhitatvāt",
    "GS26jaytupau:1069": " athākārānyatvena nāvabodho 'sti, sai7vāstv",
    "GS26jaytupau:1070": " asadvyavahārasamarthatvāt /",
    "GS26jaytupau:1071": " kiṃ deśabhedāgrahaṇena? svahetor eva niyatadeśakālaniyamitasyotpatter na deśāntarādau grahaṇam",
    "GS26jaytupau:1072": " anyathā rūpāder asattvaṃ syād itaretaradeśalagnasyāgrahaṇāt /",
    "GS26jaytupau:1073": " d.3 yad apy uktaṃ nāsti ghaṭasāmānyaṃ tadagrahe 'grahāt /",
    "GS26jaytupau:1074": " kim anena kriyate? kim avayavādhikaraṇāvyatirekapratipādanam āho",
    "GS26jaytupau:1075": " 'sattvapratipādanam? tad yady avyatirekapratipādanaṃ kriyate, kasyātra",
    "GS26jaytupau:1076": " pakṣīkaraṇam? kiṃ ghaṭasāmānyasyāho tadavayavādhikaraṇasya? tad yadi ghaṭasāmānyasya pakṣīkaraṇaṃ, tat kim avagatasyānavagatasya vā? tad yady anavagatasya, tad ayuktam /",
    "GS26jaytupau:1077": " na hy anavagate dharmiṇi hetor utthānam asti /",
    "GS26jaytupau:1078": " na cāśrayavaikalye gamakatvam /",
    "GS26jaytupau:1079": " athāvagatasya, tadā tenaiva bhinnākārāvagamenāvyatirekapratyāyakasādhanaṃ bādhyate /",
    "GS26jaytupau:1080": " atha tadavayavādhikaraṇasya pakṣīkaraṇaṃ, tatrāpi kiṃ svasmāt svarūpād avyatirekaḥ sādhyatā8ho parasmād iti?",
    "GS26jaytupau:1081": " yadi svasmāt svarūpād avyatirekaḥ sādhyate, siddhasādhyatayā sambodhayitavyāḥ /",
    "GS26jaytupau:1082": " atha parasmād avyatirekaḥ sādhyate, sa parātmā pratipanno 'pratipanno vā? yadi pratipannaḥ, sa kiṃ bhinnākāratayāvagato",
    "GS26jaytupau:1083": " 'bhinnākāratayā vā?",
    "GS26jaytupau:1084": " tad yadi bhinnākāratayopalabdhas, tadānenaiva bhinnākārāvagamenābhedapratyāyakaṃ sādhanaṃ bādhyate /",
    "GS26jaytupau:1085": " athābhinnākāratayāvagato, na tarhi parātmā /",
    "GS26jaytupau:1086": " idānīṃ svasmāt svarūpād avyatirekaḥ sādhyate7ti siddhasādhyatayā sambodhayitavyāḥ /",
    "GS26jaytupau:1087": " athānavagato,",
    "GS26jaytupau:1088": " na tarhy ekatvaṃ rathaturagaviṣāṇayor iva /",
    "GS26jaytupau:1089": " athābhāvaḥ sādhyas, tatrāpi kasya pakṣīkaraṇam? kiṃ ghaṭasāmānyasyāho tad avayavādhikaraṇasya? tad yadi ghaṭasāmānyasya pakṣīkaraṇaṃ, tat kim avagatasyānavagatasya vā? yady",
    "GS26jaytupau:1090": " avagatasya, tadā tenaiva sadbhāvāvagamenābhāvahetor bādhyamānatvād agamakatvam /",
    "GS26jaytupau:1091": " atha nāvagataṃ, kathaṃ tasya pakṣīkaraṇaṃ svayam anavagatasya pakṣīkaraṇāyogāt? athāvayavādhikaraṇasya pakṣīkaraṇaṃ ghaṭasāmānyaṃ nāstīti pratijñā tadagrahe 'grahād ity asya hetos",
    "GS26jaytupau:1092": " tadabhāvena saha sambandho nāsti /",
    "GS26jaytupau:1093": " tādātmyatadutpattisambandhābhāve sati kathaṃ gamakatvam? tadagrahe 'grahād ity asya ko 'rthaḥ? kim avayavādhikaraṇagrahaṇam eva ghaṭasāmānyasya grahaṇam āho",
    "GS26jaytupau:1094": " 'vayavādhikaraṇagrahaṇānantaraṃ ghaṭasāmānyasya grahaṇaṃ kiṃ vā ghaṭasāmānyasyāgrahaṇam eva vivakṣitam? tad yady avayavādhikaraṇagrahaṇam",
    "GS26jaytupau:1095": " eva ghaṭasāmānyasya grahaṇaṃ vivakṣitaṃ, tadā nānenāvyatireko 'nyatarāsattvaṃ vā pratipādyate",
    "GS26jaytupau:1096": " yathā nīlataddhiyor ekopalambhe 'pi",
    "GS26jaytupau:1097": " nānyatarābhāvo 'vyatireko vā, tathā nīlalohitayor ekopalambhe 'pi",
    "GS26jaytupau:1098": " nānyatarābhāvo 'vyatireko vā /",
    "GS26jaytupau:1099": " athāvayavādhikaraṇagrahaṇānantaraṃ ghaṭasāmānyagrahaṇaṃ vivakṣitaṃ, tadā nānenāvyatirekaḥ",
    "GS26jaytupau:1100": " 'nyatarāsattvaṃ vā /",
    "GS26jaytupau:1101": " yathā rūpagrahaṇānantaraṃ rasasaṃvedanaṃ na tayor ekatāṃ gamayaty 'nyatarāsattvaṃ vā /",
    "GS26jaytupau:1102": " athāgrahaṇam eva vivakṣitaṃ",
    "GS26jaytupau:1103": " ghaṭasāmānyasya, tadā tadagrahe 'grahād ity etan na vaktavyam /",
    "GS26jaytupau:1104": " agrahād ity etāvad astu /",
    "GS26jaytupau:1105": " na hy anyasyāgrahe tadanupalambhasiddhis tatsvabhāvavinivṛttinibandhanatvāt tadanupalambhasya",
    "GS26jaytupau:1106": " na cāyaṃ vyatirekārtho labhyate tadagrahe 'grahād ity asya hetor",
    "GS26jaytupau:1107": " ghaṭasāmānyasyāgrahaṇam eva, api tv avayavādhikaraṇagrahaṇānantaraṃ",
    "GS26jaytupau:1108": " ghaṭasāmānyasya grahaṇaṃ labhyate /",
    "GS26jaytupau:1109": " tataś ca viparītasādhanād viruddho bhavati /",
    "GS26jaytupau:1110": " d.4 yad apy abhyadhāyy",
    "GS26jaytupau:1111": " ekapiṇḍagrahaṇakālo7palabdhilakṣaṇaprāptasyānupalabdher nāsti sāmānyam /",
    "GS26jaytupau:1112": " kai7vam āha -- nopalabdhaṃ sāmānyam? api tūpalabdham eva /",
    "GS26jaytupau:1113": " katham jñāyate?",
    "GS26jaytupau:1114": " dvitīyādipiṇḍadarśane sati pūrve piṇḍe smṛtidarśanād, anena sadṛśo 'sāv",
    "GS26jaytupau:1115": " evam anusmarati /",
    "GS26jaytupau:1116": " athavaikapiṇḍagrahaṇakāle tad upalabdhilakṣaṇaprāptaṃ na bhavati tena nopalabhyate /",
    "GS26jaytupau:1117": " upalabdhilakṣaṇaprāptir ihānekasahakāripiṇḍopanipātaḥ /",
    "GS26jaytupau:1118": " yadi copalabdhilakṣaṇaprāptaṃ, kathaṃ",
    "GS26jaytupau:1119": " nopalabhyate? atha nopalabhyate, na tarhy.upalabdhilakṣaṇaprāptam /",
    "GS26jaytupau:1120": " upalabdhilakṣaṇaprāptir iha pratyayāntarasākalyaṃ svabhāvaviśeṣaś ca /",
    "GS26jaytupau:1121": " etac ced vidyate katham anupalabdhiḥ? evambhūtasyāpy anupalambhe parikalpyamāne sarvavastūnām anupalambhaprasaṅgaḥ /",
    "GS26jaytupau:1122": " upalabdhau vānyat kāraṇam anveṣṭavyam /",
    "GS26jaytupau:1123": " atha pratyayāntarasākalyamātraṃ vivakṣitaṃ, na tatsvabhāvaviśeṣaḥ /",
    "GS26jaytupau:1124": " yady evam adṛśyasyaivānupalabdhir, na dṛśyānupalabdhir asti /",
    "GS26jaytupau:1125": " yadi cānyakārakasākalyam upalabdhilakṣaṇaprāptir abhidhīyate, tadāpy upalabdhyā bhavitavyaṃ nānupalabdhyā /",
    "GS26jaytupau:1126": " itarakārakasākalyaṃ hy upalambhajananasāmarthyam /",
    "GS26jaytupau:1127": " tac ced vidyate, katham anupalabdhiḥ? tasmād",
    "GS26jaytupau:1128": " anupalabdhilakṣaṇaprāptasyaivānupalabdhir, nopalabdhilakṣaṇaprāptasya /",
    "GS26jaytupau:1129": " d.5 yad apy uvāca -- kṣīrodakavad vivekenāgrahaṇān nāsti sāmānyaṃ -- tad apy ayuktam /",
    "GS26jaytupau:1130": " viveko hy ākārānyatvaṃ vyaktīnām ananugamarūpatā, sāmānyaṃ tv anugatākāram anayoḥ sārūpyaṃ taiḥ saha sārūpyam as yeti viviktākārāvagamadarśanāt /",
    "GS26jaytupau:1131": " tathā kṣīrodakayor api viviktam eva grahaṇam /",
    "GS26jaytupau:1132": " tatra kṣīrodakayor ekabhājananikṣepe sati, kiṃ kevalaṃ kṣīraṃ pratibhāty",
    "GS26jaytupau:1133": " āho7dakam ubhayaṃ vā? tad yadi kṣīram eva pratibhāti, kathaṃ tad udakākārān na viviktaṃ bhavati? athodakaṃ kevalaṃ pratibhāti, tad api kathaṃ kṣīrān na viviktaṃ bhavati? athobhayaṃ pratibhāti, tadobhayor itaretarākāraviViktayor grahaṇaṃ tādātmyavyatirekāt /",
    "GS26jaytupau:1134": " d.6 yad apy anyad uktam ekatra dṛṣṭo bhedo hi kvacin nānyatra dṛśyate/ na tasmād bhinnam asty anyat sāmānyaṃ buddhyabhedataḥ// ity etad apy ayuktam",
    "GS26jaytupau:1135": " / ekatra dṛṣṭasya bhedasyānyatra darśanam asty eva /",
    "GS26jaytupau:1136": " yathā ghaṭavastrāder ekāvayavoparidṛṣṭasyāvayavāntaralagnasyopalambhas, tathā sāmānyam",
    "GS26jaytupau:1137": " bhinnam asty anugatākārasya buddhibhedenādhyavasīyamānatvāt /",
    "GS26jaytupau:1138": " d.7 yad apy anyad uktaṃ nityasya krametarābhyām arthakriyākaraṇasāmarthyaṃ nāstīty asat sāmānyaṃ, tad etad ayuktam /",
    "GS26jaytupau:1139": " ubhayathāpy arthakriyāsampādanam upapadyate yugapat krameṇa ca /",
    "GS26jaytupau:1140": " nanu kramakartṛtvam abhinnasya",
    "GS26jaytupau:1141": " nopapadyate, kāryasyaikakālīnatā prāpnoti /",
    "GS26jaytupau:1142": " etac cāsamīcīnam /",
    "GS26jaytupau:1143": " yathā bhavatāṃ pakṣai7kaṃ nīlasvalakṣaṇam anekākārakāryaṃ niyatadeśasambandhi",
    "GS26jaytupau:1144": " janayati nayanālokamanaskārādirūpaṃ, na ca kāryāṇām",
    "GS26jaytupau:1145": " ekākārataikadeśasambandhitā vā vidyatai7kasvabhāvasamudbhavatve 'pi,",
    "GS26jaytupau:1146": " tathehāpy evambhūtaṃ /",
    "GS26jaytupau:1147": " tat sāmānyaṃ yat krametarābhyāṃ kāryotpādātmakam /",
    "GS26jaytupau:1148": " nanu yadi krameṇa kāryaṃ karoti, tadā tad eva janakaṃ tad eva cājanakam /",
    "GS26jaytupau:1149": " satyaṃ, tad eva janakaṃ tad eva cājanakam /",
    "GS26jaytupau:1150": " nanu janakājanakayor bhedaprasaṅgaḥ /",
    "GS26jaytupau:1151": " na prasaṅgo 'sti /",
    "GS26jaytupau:1152": " yathā tvadīye pakṣai7kaṃ",
    "GS26jaytupau:1153": " nīlasvalakṣaṇaṃ svakāryāpekṣayā janakaṃ, svakāraṇātmāpekṣayā tv ajanakaṃ,",
    "GS26jaytupau:1154": " na tasya svarūpabhedo 'sti /",
    "GS26jaytupau:1155": " atha svakāraṇam ātmānaṃ ca janayati, tad ayuktam /",
    "GS26jaytupau:1156": " tad ātmānaṃ kurvad utpannaṃ vā kuryād anutpannaṃ vā /",
    "GS26jaytupau:1157": " tad yady utpannaṃ karoti, tad ayuktaṃ, kṛtasya karaṇāyogāt /",
    "GS26jaytupau:1158": " athānutpannaṃ karoty asataḥ kaḥ kārakārthaḥ? tathā svakāraṇam api na janayatītaretarāśrayatvadoṣaprasaṅgāt",
    "GS26jaytupau:1159": " atas tad eva kārakaṃ tad eva cākārakam iti tathā sāmānyam api janakam ajanakaṃ ca /",
    "GS26jaytupau:1160": " na cārthakriyākartṛtvābhāve 'sattvaṃ sidhyati /",
    "GS26jaytupau:1161": " yathā vahner ayogolakāṅgārāvasthāyāṃ dhūmotpādakatvābhāve 'pi na nivartate vahnirūpatā,",
    "GS26jaytupau:1162": " svahetor eva tathābhūtasyotpatter vahnisvabhāvasya dhūmājanakātmakasya ca,",
    "GS26jaytupau:1163": " tathānyad api kāryaṃ svahetunotpāditaṃ yad vastusvabhāvaṃ kāryājanakātmakaṃ ca /",
    "GS26jaytupau:1164": " tathā sāmānyam api vastubhūtaṃ na ca kāryam utpādayati /",
    "GS26jaytupau:1165": " nanu yadi kāryaṃ notpādayati, tad astīti kathaṃ vetsi?",
    "GS26jaytupau:1166": " tadupalabdhyā /",
    "GS26jaytupau:1167": " nanu tadanutpādyā kathaṃ tadgṛhītir bhavati?",
    "GS26jaytupau:1168": " svahetusāmarthyaniyamitāyās tadgṛhītyātmatayotpatteḥ /",
    "GS26jaytupau:1169": " na ca tadutpādyatvena tadgṛhītitvaṃ, cakṣurāder api saṃvedyatvaprasaṅgāt /",
    "GS26jaytupau:1170": " na ca viṣayākārayogitvena tadgṛhītitvaṃ vijñānātmatāvyatirekeṇa viṣayākārasamāveśāyogāt /",
    "GS26jaytupau:1171": " yo 'sāv ākāro viṣayārpitaḥ, sa kiṃ jñānākārād",
    "GS26jaytupau:1172": " bhinno 'bhinno vā? yadi bhinnaḥ, sa tāttviko 'tāttviko vā /",
    "GS26jaytupau:1173": " yadi",
    "GS26jaytupau:1174": " tāttvikas, tadgatiḥ katham? kiṃ svasaṃvedyatvenāho janakatvākārārpakatvena? tad yadi svasaṃvedyatvena, tad ayuktam,",
    "GS26jaytupau:1175": " avijñānātmatayā svasaṃvedyatvāyogāt /",
    "GS26jaytupau:1176": " atha janakatvākārārpakatvena, tadā prāptākāraparamparā /",
    "GS26jaytupau:1177": " athātāttvikas, tadgatir nopapadyate svasaṃvedyatvajanakatvavyatirekāt /",
    "GS26jaytupau:1178": " athāvyatiriktaḥ, sa tāttviko 'tāttviko",
    "GS26jaytupau:1179": " vā /",
    "GS26jaytupau:1180": " yadi tāttvikaḥ, sa jaḍātmā tadviparīto vā /",
    "GS26jaytupau:1181": " yadi jaḍātmā, na tarhi citā saha tādātmyam /",
    "GS26jaytupau:1182": " cidacitos tādātmyānupapattiḥ /",
    "GS26jaytupau:1183": " atha tadviparītas,",
    "GS26jaytupau:1184": " tadā jñānamātratā syāt /",
    "GS26jaytupau:1185": " jñānarūpatā ca sarvajñānasādhāraṇā pratikarmavyavasthānupapattiḥ /",
    "GS26jaytupau:1186": " athātāttvikas, tadā jñānasyāpy atāttvikatvaṃ prāpnoti /",
    "GS26jaytupau:1187": " yadi ca vijñānatādātmyenākārotpattir bhavati,",
    "GS26jaytupau:1188": " vijñānaṃ sarvakārakaniṣpādyatvena sādhāraṇaṃ pratikarmavyavasthānupapattiḥ /",
    "GS26jaytupau:1189": " evaṃ ca sati yad uktam arthena ghaṭayaty enaṃ na hi muktvārtharūpatām/ tasmād arthādhigateḥ pramāṇaṃ meyarūpatā//",
    "GS26jaytupau:1190": " tan mugdhavilasitaṃ saugatānām /",
    "GS26jaytupau:1191": " d.8 tad evaṃ vṛttivikalpādidūṣaṇaṃ sāmānyādau na sambhavati -- yathaikaṃ rūpam anekakāryotpādakatvena sādhāraṇaṃ, tathaikaṃ sāmānyam anekādhārasādhāraṇam /",
    "GS26jaytupau:1192": " athaikaṃ rūpaṃ nānekaṃ kāryaṃ janayaty, api tv ekam",
    "GS26jaytupau:1193": " eva, tatrāpi kiṃ rūpam eva kevalam utpādayaty uta jñānam eva? tad yadi rūpam eva kevalam utpādayati, tadā rūpasyāgrahaṇaṃ prāpnoti vijñānājananāt",
    "GS26jaytupau:1194": " / atha jñānam eva kevalam utpādayati, tathāpi mānasaṃ pratyakṣaṃ na prāpnoti /",
    "GS26jaytupau:1195": " svaviṣayānantaraviṣayasahakāriṇendriyajñānena yaj janyate, tan mānasaṃ pratyakṣam /",
    "GS26jaytupau:1196": " na ca svaviṣayānantarabhāvī viṣayo'sti",
    "GS26jaytupau:1197": " rūpāntarājananāt6ṭasmād ekam eva rūpaṃ vijñānanīlādikāryasādhāraṇaṃ pratipattavyam /",
    "GS26jaytupau:1198": " cakṣūrūpālokādīni kāraṇāni vijñānam utpādayanti, tāni kim ekasvabhāvayuktāny āho niyatasvabhāvayuktāni? tad yady ekasvabhāvatayotpādayanti, tadā kārakaikatvaṃ prāpnoty",
    "GS26jaytupau:1199": " abhinnasvabhāvayogitvāt /",
    "GS26jaytupau:1200": " atha niyatasvabhāvayuktāni jñānarūpaṃ kāryaṃ janayanti, tadā vijñānasyābhedarūpatā nivartate niyatasvabhāvakārakajanyatvād rūpaśabdādivat /",
    "GS26jaytupau:1201": " atha vividhād api kāraṇād akhaṇḍitarūpaṃ kāryaṃ bhavati /",
    "GS26jaytupau:1202": " evaṃ ca kāryabhedād bhinnakāraṇānumānaṃ nivartate /",
    "GS26jaytupau:1203": " ekasvabhāvād api vijñānād anekaṃ nayanālokādikāryam utpadyate /",
    "GS26jaytupau:1204": " anekasmād apy ekaṃ bhavati",
    "GS26jaytupau:1205": " / evaṃ ca sati niyatakāryadarśane niyatakāraṇānumānaṃ nivartate /",
    "GS26jaytupau:1206": " athaikasmād eva kāraṇād ekaṃ kāryaṃ bhavati na bahūnāṃ saṅkalitānām ekaphalotpādakatvam /",
    "GS26jaytupau:1207": " tataś ca niyatakāryadarśane niyatakāraṇānumānaṃ kena nivāryate? tad etad asamīcīnam /",
    "GS26jaytupau:1208": " yady ekaṃ kāraṇam ekaṃ kāryaṃ janayati tadābhyupagamavirodhaś -- caturbhyaś cittacaittā bhavanti bodhād bodharūpatā viṣayād viṣayākāratetyādi /",
    "GS26jaytupau:1209": " ekam eva janayati, kiṃ samānajātīyatvenāho tadākāratvena kiṃ vā pūrvāparakālabhāvitvena? tad yadi samānajātīyatvena janakatvaṃ, tadā samānajātīyaṃ paścād utpannam api janayet /",
    "GS26jaytupau:1210": " atha tadākārānukāritvena janakaṃ, tatrāpy etad eva dūṣaṇam /",
    "GS26jaytupau:1211": " atha pūrvāparakālabhāvitvena janakaṃ, na tarhīdaṃ vaktavyam ekam eva janakaṃ cakṣūrūpālokamanaskārāṇāṃ pūrvakālabhāvitvāviśeṣāt /",
    "GS26jaytupau:1212": " evaṃ cānekopādānotpādyatvenākārakadambakasvarūpaṃ vijñānaṃ prasaktam /",
    "GS26jaytupau:1213": " rūpādyākāraparihāre vā vijñānākārasyāpy anupapattiḥ /",
    "GS26jaytupau:1214": " tadanupapattau nairātmyaprasaṅgaḥ /",
    "GS26jaytupau:1215": " kiṃ ca jñānaṃ kāryaikasvabhāvaṃ kāraṇaikasvabhāvam ubhayasvabhāvaṃ vā /",
    "GS26jaytupau:1216": " tad yadi kāraṇaikasvabhāvaṃ, tadā kāryarūpatā na",
    "GS26jaytupau:1217": " sambhavati /",
    "GS26jaytupau:1218": " tadabhāve na vastutvaṃ saṃskṛtānāṃ vastutvābhyupagamāt /",
    "GS26jaytupau:1219": " nāpi kāraṇarūpatopapadyate 'nādhīyamānātiśayatvena janakatvāyogāt /",
    "GS26jaytupau:1220": " athakāryaikasvabhāvaṃ, tathāpi na sadātmakam arthakriyākaraṇe vastutvavirahāt /",
    "GS26jaytupau:1221": " athobhayātmakam /",
    "GS26jaytupau:1222": " ekam anekātmakaṃ bhavati /",
    "GS26jaytupau:1223": " kena tvaṃ vipralambhitaḥ? na hy ekasyānekanāmakaraṇe nānātopapadyate /",
    "GS26jaytupau:1224": " na cānekanāmakaraṇam upapadyate nimittasyāvicitratvāt /",
    "GS26jaytupau:1225": " evaṃ vijñānasyāsambhave sati santānānupapattir abhrāntabhrāntadvaitasyānupapattiś ca /",
    "GS26jaytupau:1226": " e.1 ito 'pi santānasyāsiddhir -- vijñānasyaikatvāt /",
    "GS26jaytupau:1227": " tadekatvaṃ cākārāntarasyānupapatteḥ /",
    "GS26jaytupau:1228": " upapattau vā jñānākāravirahaprasaṅgaḥ /",
    "GS26jaytupau:1229": " tatprasaktau ca santānānupapattiḥ /",
    "GS26jaytupau:1230": " e.2 ito 'pi vijñānasantānānupapattir -- vijñānam asaddharmāt sadātmatayā",
    "GS26jaytupau:1231": " nivartate, svarūpāntarāt tu kathaṃ vyāvartate? kiṃ",
    "GS26jaytupau:1232": " sadātmatayāhā8kārāntareṇa? tad yadi sadātmatayā vyāvartate, tadā rūpāder asadākāratā prāpnoti vājiviṣāṇayor iva /",
    "GS26jaytupau:1233": " athākārāntareṇa nivartate, tadā jñānasyāsatsvabhāvatā prāpnoti turagaviṣāṇavad ity atha vijñānākāratayā nivartate rūpādibhyo vijñānaṃ, sā vijñānākāratā satsvabhāvāsatsvabhāvā vā tad yadi satsvabhāvā, tadā jñānākāratayā nivartate7ti kim uktaṃ bhavati?",
    "GS26jaytupau:1234": " sadātmatayā nivartate vijñānasadākārayor avyatirekāt /",
    "GS26jaytupau:1235": " tataś ca rūpāder asadākāratā prāpnoti turagaviṣāṇavad iti pūrvoditam eva dūṣaṇam āpadyate",
    "GS26jaytupau:1236": " athāsatsvabhāvā, tadā kharaviṣāṇavad vijñānarūpatāṃ parityajati /",
    "GS26jaytupau:1237": " tyāge vijñānasantānānupapattiḥ /",
    "GS26jaytupau:1238": " tadanupapattau caityavandanādikriyānarthakyam /",
    "GS26jaytupau:1239": " e.3 ito 'pi vijñānasantānānupapattis -- tadutpādakavijñānasya pūrvāparasahotpannavijñānaṃ prati svarūpāviśeṣāt /",
    "GS26jaytupau:1240": " yad eva pūrvasahotpannavijñānāpekṣayā svarūpaṃ tad evāparavijñānāpekṣayāpi svarūpaṃ vijñānasya niravayavatvena /",
    "GS26jaytupau:1241": " tataś ca yathā pūrvasahotpannavijñānasya hetur na bhavaty, evam aparavijñānasyāpi hetur",
    "GS26jaytupau:1242": " na bhavati tatsvarūpavyatiriktavyāpārātiśayasyānupalabdheḥ /",
    "GS26jaytupau:1243": " atha",
    "GS26jaytupau:1244": " pūrvakālabhāvai7vātiśayas tena tasya hetutvam upapādyate /",
    "GS26jaytupau:1245": " yady evaṃ yathā devadattajñānapūrvakālabhāvi devadattajñānaṃ devadattajñānakāraṇaṃ, tathā sarvapuruṣajñānānāṃ devadattajñānapūrvakālotpannānāṃ devadattajñānaṃ prati hetutvaṃ prasaktam tatprasaktāvanekadvīpadeśāntaritapuruṣānubhūtārthānusmaraṇaṃ syāt /",
    "GS26jaytupau:1246": " tathā svajanabhujaṅgamādāv ananubhūte 'py arthe 'nusmaraṇaṃ syāt /",
    "GS26jaytupau:1247": " tathā tathāgatāvadātajñānajanyatve devadattādijñānānām avadātatā syāt /",
    "GS26jaytupau:1248": " tataś ca sarve sarvajñāḥ syuḥ /",
    "GS26jaytupau:1249": " atha naivāvadātatā devadattādijñānānāṃ tathāgatāvadātajñānopādānajanyatve 'pi devadattādijñānenāpi",
    "GS26jaytupau:1250": " tajjanyatvenaivatathāgatajñānasyāpy avadātarūpatā na prāpnoti /",
    "GS26jaytupau:1251": " tataś cāsāv apy avītarāgaḥ syād asarvajñaś ca /",
    "GS26jaytupau:1252": " e.4 itaś ca santānānupapattir vijñānayoḥ sahotpāde hetuphalabhāvānupapatteḥ /",
    "GS26jaytupau:1253": " yadaiva kāraṇajñānaṃ vinaśyati, tadaiva kāryajñānaṃ jāyate7ti vaḥ siddhāntaḥ /",
    "GS26jaytupau:1254": " kāraṇajñānasya ca vināśas",
    "GS26jaytupau:1255": " tataś ca kāraṇajñānavināśakāle kāryajñānaṃ bhavati kim uktaṃ bhavati? kāraṇajñānotpādakālai7va bhavati /",
    "GS26jaytupau:1256": " tataś ca sahotpannayor hetuphalabhāvānupapattir ekakālodgatayor goviṣāṇayor iva /",
    "GS26jaytupau:1257": " kāraṇajñānasya cānutpannasyotpattivad anutpannasya vināśaprasaṅgaḥ /",
    "GS26jaytupau:1258": " tataś ca kṣaṇam api nopalabhyeta /",
    "GS26jaytupau:1259": " upalabdhau vā satatopalambhaprasaṅgas tadātmabhūtavināśasyopalambhavighātākartṛtvāt /",
    "GS26jaytupau:1260": " vighātakartṛtve vaikakṣaṇopalambhasyāpy anupapattiprasaṅgaḥ /",
    "GS26jaytupau:1261": " athaikakṣaṇopalabhyasvabhāvakaṃ sañjātaṃ tena na satatopalabdhir anupalabdhir vā /",
    "GS26jaytupau:1262": " yady evaṃ dvādaśāṣṭakṣaṇopalabhyasvabhāvakaṃ sañjātaṃ kiṃ na kalpyate? kiṃ cotpādavināśayor abhede sati kāryakāraṇayoḥ samaṃ",
    "GS26jaytupau:1263": " vināśaḥ syāt /",
    "GS26jaytupau:1264": " e.5 yad apy anyad uktaṃ -- mātur udaraniṣkramaṇānantaraṃ yad ādyaṃ jñānaṃ taj jñānāntarapūrvakaṃ jñānatvād dvitīyajñānavat /",
    "GS26jaytupau:1265": " nāsiddhatvād dṛṣṭāntasya /",
    "GS26jaytupau:1266": " dvitīyādijñānasyāpi yathā jñānapūrvakatvaṃ nāvagāhayituṃ",
    "GS26jaytupau:1267": " pāryate, tathā prāg evāveditam /",
    "GS26jaytupau:1268": " kiṃ ca yadi jñānatvāj",
    "GS26jaytupau:1269": " jñānapūrvakatvānumānaṃ, na kilāvabodhātmakakāraṇam antareṇa bodhātmakaṃ kāryam upapadyate",
    "GS26jaytupau:1270": " etac cāvadyam /",
    "GS26jaytupau:1271": " abodhātmakād api nīlālokalocanādikāraṇād upajāyate /",
    "GS26jaytupau:1272": " tathā garbhādau yad ādyaṃ vijñānaṃ,",
    "GS26jaytupau:1273": " tad bhūtasaṅghātād eva bhaviṣYati, na jñānāntaraṃ parikalpanīyam /",
    "GS26jaytupau:1274": " yasyānantaraṃ yad bhavati, tat tasya kāraṇaṃ, nāparidṛṣṭasāmarthyam /",
    "GS26jaytupau:1275": " vijñānābhāve vijñānajanyākāratā nivṛttā, na tu jñānākāratā /",
    "GS26jaytupau:1276": " yathendriyavyāpāram antareṇopajāyamāne manovijñāne7ndriyajanyākāratā",
    "GS26jaytupau:1277": " nivartate, na tu jñānākāratā /",
    "GS26jaytupau:1278": " yadi ca sadṛśāt sadṛśasyotpattir niyamyate,",
    "GS26jaytupau:1279": " tadā dhūmena dahanānumānaṃ na prāpnoti, dahanasya dhūmasārūpyam antareṇopādānakāraṇatvāyogāt",
    "GS26jaytupau:1280": " atha rūparūpatā sārūpyam ubhayor iti cet,",
    "GS26jaytupau:1281": " tad ihāpi svalakṣaṇarūpatā sārūpyaṃ bhūtavijñānayor, alaṃ paralokavijñānakalpanayā /",
    "GS26jaytupau:1282": " atha vijñānarūpatā bhūtānāṃ na vidyate tena teṣām upādānakāraṇatvaṃ nāsti vijñānaṃ pratīti ced, ihāpi dhūmarūpatā nāsti dahanasya, nopādānakāraṇatvam /",
    "GS26jaytupau:1283": " tadabhāve na dahanānumānam /",
    "GS26jaytupau:1284": " tathānubhavajñānād anubhavajñānasyaiva niṣpattir abhyupeyopādānakāraṇānukāritvena kāryasya niṣpattyabhyupagamāt /",
    "GS26jaytupau:1285": " na caikadeśānukāritvam asti tadbījasyāvicitratvāt /",
    "GS26jaytupau:1286": " anubhavākārānanukār.itve",
    "GS26jaytupau:1287": " ca jñānākāratāvirahaḥ syāt /",
    "GS26jaytupau:1288": " anukaroti ca vijñānarūpatāṃ tena kathaṃ nānubhavātmakam? tadupapattau ca prāptānubhavaparamparety alaḥ smaraṇānupapattiḥ /",
    "GS26jaytupau:1289": " tadanupapattau cānumānajñānasyāpy anupapattiḥ /",
    "GS26jaytupau:1290": " tataś ca sarvavyavahāravilopaprasaṅgaḥ /",
    "GS26jaytupau:1291": " (4.) evaṃ ca na santānasiddhir, nāpi savikalpakanirvikalpakajñānadvairāśyam asti, nāpi vyabhicārāvyabhicāradvaividhyam upapadyate saugate mate /",
    "GS26jaytupau:1292": " [Chapter 5: Examination of Mīmāṃsāsūtra 1.1.4]",
    "GS26jaytupau:1293": " 5. tathā satsamprayoge puruṣasyendriyāṇāṃ buddhijanma tat pratyakṣaṃ tad api pratyuktam /",
    "GS26jaytupau:1294": " katham? etat sūtraṃ kadācil lakṣaṇaparaṃ kadācic ca",
    "GS26jaytupau:1295": " kārakasaṅkhyāpratipādanaparaṃ kadācic cānuvādaparam /",
    "GS26jaytupau:1296": " 5.1(1) tad yadi lakṣaṇaparaṃ, tadāvabodhasyāvyabhicāritvaṃ nāvagantuṃ pāryate -- nāduṣṭakāraṇajanyatvena nāpi pravṛttisāmarthyena nāpi bādhārahitatvena nānyathā vā /",
    "GS26jaytupau:1297": " sarvaṃ pūrvoditam anusmṛtya vaktavyam /",
    "GS26jaytupau:1298": " 5.12 nāpīndriyārthasamprayogajatvaṃ vijñānasyāvabodhasya cārvāgbhāgavidāvagamyate tadatīndriyatvena tadāyat tatānaḍhigateḥ /",
    "GS26jaytupau:1299": " nāpīndriyajanyatvam avagantuṃ pāryate7ndriyāṇām atīndriyatvād eva /",
    "GS26jaytupau:1300": " athāvabodhānyathānupapattyā sannikarṣaparikalpanā kriyate /",
    "GS26jaytupau:1301": " avabodhasyānyathānupapattir na bhavati /",
    "GS26jaytupau:1302": " kānumā?",
    "GS26jaytupau:1303": " 5.2 atha kārakasaṅkhyārthaṃ, kiṃ tena parisaṅkhyānena prayojanam?",
    "GS26jaytupau:1304": " ālokādīnām api kārakatvāt tāny api parisaṅkhyeyāni bhavanti /",
    "GS26jaytupau:1305": " 5.3 athānuvādaparatā, prasiddhasyānuvādo nāprasiddhasya /",
    "GS26jaytupau:1306": " na cādhyakṣaṃ kvacid viditam /",
    "GS26jaytupau:1307": " nanu lake viditam /",
    "GS26jaytupau:1308": " na viditam iti brūmo",
    "GS26jaytupau:1309": " 'vyabhicāritayānavagateḥ /",
    "GS26jaytupau:1310": " nāpi satsamprayogajatvaṃ viditam /",
    "GS26jaytupau:1311": " tataś ca pratyakṣānadhigatiḥ /",
    "GS26jaytupau:1312": " tadanavagatau cānuvādānupapattiḥ /",
    "GS26jaytupau:1313": " 5.3e7to 'py anuvādānupapattiḥ prayojanābhāvāt /",
    "GS26jaytupau:1314": " na hi prayojanaṃ vinānuvādaḥ pravartata, 'nūdya kvacit kiñcid vidhīyate pratiṣidhyate vā /",
    "GS26jaytupau:1315": " nanv atrāpi dharmaṃ prati nimittatvaṃ pratiṣidhyate /",
    "GS26jaytupau:1316": " tad uktaṃ -dharmaṃ",
    "GS26jaytupau:1317": " praty animittaṃ pratyakṣaṃ vidyamānopalambhanatvāt samprayogajatvāc ca /",
    "GS26jaytupau:1318": " tatra kim anyapadārthāvabhāsotpannaṃ pratyakṣaṃ dharmaṃ prati nimittatvena pratiṣidhyate kiṃ vā dharmāvabhāsotpannam anutpannaṃ vā? tad yady anyapadārthāvabhāsotpannapratyakṣavyāvṛttiḥ kriyate, tadāvipratipattyā sambodhayitavyā jaḍamatayaḥ /",
    "GS26jaytupau:1319": " atha dharmāvabodhakotpannapratyakṣavyāvṛttiḥ kriyate, tadā virodhena pratyavastheyo bhavati",
    "GS26jaytupau:1320": " dharmāvabodhakotpannaṃ pratyakṣaṃ na ca dharmanimittam iti vyāhatam apadiśyate /",
    "GS26jaytupau:1321": " anyathā cadanāvacanajanitavijñānasyāpi dharmāvabodhakatvenatpannasyātannimittatvaṃ syāt /",
    "GS26jaytupau:1322": " athānutpannasya dharmāvabodhakatvaṃ nāsti, kenātra pratipadyate yan",
    "GS26jaytupau:1323": " notpannaṃ tad dharmāvabodhakam ? nāpi kamaladalāvabodhakaṃ svayam asattvāt",
    "GS26jaytupau:1324": " yad apy uktaṃ satsamprayogajatvād iti, tad apy ayuktam /",
    "GS26jaytupau:1325": " satsamprayogajatvaṃ yathā na bhavati tathā prāg evoktam /",
    "GS26jaytupau:1326": " 5.3b yad apy anyad uktaṃ -vidyamānopalambhanatvāt kila pratyakṣaṃ vijñānaṃ",
    "GS26jaytupau:1327": " vidyamānam avabodhayati /",
    "GS26jaytupau:1328": " yady evaṃ na kevalaṃ pratyakṣam, api tu sarvapramāṇotpāditaṃ vijñānaṃ vidyamānāvabodhakam",
    "GS26jaytupau:1329": " atha cadanājanitaṃ vijñānam avidyamānakartavyārthāvabodhakam /",
    "GS26jaytupau:1330": " yady avidyamānaṃ, katham avabodhyate? athāvabodhyate, katham avidyamānatā?",
    "GS26jaytupau:1331": " avabodhyamānatvenaiva vidyamānatā pratyakṣapramāṇāvabodhitārthavad iti nāpy avabodhanam avabodhyam antareṇopajāyate pratyakṣāvabodhanavat /",
    "GS26jaytupau:1332": " api ca codanāvacanajanitavijñānasya mithyātvam upapadyate 'vidyamānaviṣayatvāt",
    "GS26jaytupau:1333": " keśoṇḍukajñānavat /",
    "GS26jaytupau:1334": " keśoṇḍukavijñānasyāpi pratīyamānopakārakārthābhāve mithyātvam /",
    "GS26jaytupau:1335": " tad ihāpi pratīyamānopakārakārtho nāsty eva, kathaṃ na mithyātvam? tadanvaye vā kartavyārthaviṣayatvaṃ pratihīyeta codanāvacasaḥ /",
    "GS26jaytupau:1336": " kiṃ ca codanājanitaṃ vijñānaṃ kartavyatārthaviṣayaṃ vā tadabhāvaviṣayaṃ nirviṣayaṃ vā /",
    "GS26jaytupau:1337": " tad yadi kartavyatārthaviṣayaṃ, tadā tasya vartamānataiva",
    "GS26jaytupau:1338": " pratītyutkalitatvād vidyamānatoyādivat /",
    "GS26jaytupau:1339": " toyāder apratīyamānatvaṃ svasattādhūmād agnau sati janakatvādinā nimittena /",
    "GS26jaytupau:1340": " etac ced vidyate,",
    "GS26jaytupau:1341": " katham avidyamānatā?",
    "GS26jaytupau:1342": " atha tadabhāvaviṣayaṃ, tasyāpi svena rūpeṇa vidyamānatvān na kartavyatā /",
    "GS26jaytupau:1343": " atha nirviṣayaṃ, na tarhi codanā kartavyāvabodhikā, api tu nirviṣayety",
    "GS26jaytupau:1344": " evaṃ vaktavyam /",
    "GS26jaytupau:1345": " evaṃ sthite yathā pratyakṣaṃ vidyamānopalambhakaṃ tathānyāny api pramāṇāni /",
    "GS26jaytupau:1346": " 5.a buddhijanma pratyakṣaṃ, na ca buddhyavagame pramāṇam asti /",
    "GS26jaytupau:1347": " pratyakṣāvaseyā sā na bhavati svayam anabhyupagamāt /",
    "GS26jaytupau:1348": " anumānagamyāpi na bhavati tayā pratibaddhaliṅgānavagateḥ /",
    "GS26jaytupau:1349": " athārthāpattyā pratīyate, kiṃ ghaṭārthānyathānupapattyāho tadupādānaparityāgānyathānupapattyā",
    "GS26jaytupau:1350": " ghaṭāvabodhānyathānupapattyā vā?",
    "GS26jaytupau:1351": " tad yadi ghaṭārthānyathānupapattyā, tad ayuktam /",
    "GS26jaytupau:1352": " na buddhikāryo ghaṭo,",
    "GS26jaytupau:1353": " 'pi tu buddhir iha tatkāryā /",
    "GS26jaytupau:1354": " atha ghaṭopādānaparityāgānyathānupapattyā buddhiparikalpanā kriyate, tad",
    "GS26jaytupau:1355": " ayuktaṃ, buddhisvarūpasyānekakālāntarāvasthānāyogād arthāpatter nirviṣayatvam /",
    "GS26jaytupau:1356": " kenāpi balavatā prerito buddhim antareṇa vā tadupaplavād vā ghaṭopādānaparityāgāya ghaṭate tena sandigdhārthāpattiḥ /",
    "GS26jaytupau:1357": " na ca sambandhagrahaṇam antareṇa niyatāyāṃ buddhau pratipattir upapadyate /",
    "GS26jaytupau:1358": " arthāpattitas tu tadanupapattāv indriyakalpanāpi durghaṭā /",
    "GS26jaytupau:1359": " athāvabodhānyathānupapattyā buddhiparikalpanā kriyate, tasyāpi buddhyā saha sambandho nāsti, katham avabodhayati? avabodhe cāvagate pratyakṣāvagataiva buddhir nāvabodhagamyā /",
    "GS26jaytupau:1360": " avabodhabuddhivijñānaśabdānāṃ paryāyatvād avabudhyate jñāyate7ty eko 'rthaḥ /",
    "GS26jaytupau:1361": " 6. tathā śrotrādivṛttir avikalpikā, etad api pratyuktam /",
    "GS26jaytupau:1362": " 6.1 śrotrādikaraṇānāṃ śabdādiviṣayākāratayā vipariṇāmo",
    "GS26jaytupau:1363": " vṛttiśabdenābhidhīyate /",
    "GS26jaytupau:1364": " sā cānekaprakārā bhavati -samyagjñānarūpā",
    "GS26jaytupau:1365": " viparyayajñānasandeharūpā ca /",
    "GS26jaytupau:1366": " tad uktaṃ -tamo moho mahāmohas tāmisro",
    "GS26jaytupau:1367": " 6.11 tad yadi śrotrādivṛtteḥ pratyakṣatvaṃ, tadā viparyayādivṛtter api",
    "GS26jaytupau:1368": " pratyakṣatvaṃ prāpnoti /",
    "GS26jaytupau:1369": " athābādhitapadopādānaṃ kriyate /",
    "GS26jaytupau:1370": " tat sūtre na śrūyate /",
    "GS26jaytupau:1371": " bhavatu vā tasya kalpanā, tathāpy avyabhicāritvaṃ jñātuṃ na śakyate /",
    "GS26jaytupau:1372": " tac ca naiyāyikapratyakṣalakṣaṇādhikāre prapañcitam /",
    "GS26jaytupau:1373": " yadi cāvyabhicāripadena viparyayarūpā vṛttir apodyate, tat tadātmatayā vyavasthitā samyagrūpāpi vṛttir apoditā bhavati /",
    "GS26jaytupau:1374": " tataś ca saṅgrāhyā na labhyate vṛttiḥ /",
    "GS26jaytupau:1375": " atha samyagrūpā vṛttir iha saṅgrāhyā, tadāpohyā nalabhyate vṛttīnāṃ",
    "GS26jaytupau:1376": " svarūpaikatābhyupagamāt /",
    "GS26jaytupau:1377": " bhedābhyupagame vābhyupetahānam /",
    "GS26jaytupau:1378": " na hi bhavatāṃ",
    "GS26jaytupau:1379": " pakṣe7ndriyād bhidyante vṛttayas, tac ced abhinnaṃ, kathaṃ vṛttīnāṃ bhedaḥ? bhedābhyupagame7ndriyaikatvaṃ hīyate /",
    "GS26jaytupau:1380": " indriyāvyatirekitvaṃ vā na vaktavyam /",
    "GS26jaytupau:1381": " 6.1e7ndriyāvyatirekitve 'bhyupagamyamāne nīlalohitaghaṭādīnāṃ sarvadopalambhaḥ syād, indriyāvasthāne tadavyatiriktāyā vṛtter",
    "GS26jaytupau:1382": " avasthānasambhavāt /",
    "GS26jaytupau:1383": " tatsambhave ca ghaṭādyanupalambhānupapattiḥ /",
    "GS26jaytupau:1384": " atha vṛttisadbhāve 'py anupalabdhir, na kadācid upalabdhiḥ syāt /",
    "GS26jaytupau:1385": " na hi bhavatāṃ pakṣe kiñcid apūrvaṃ jāyate pūrvaṃ vā nirudhyate /",
    "GS26jaytupau:1386": " tataś ca sarvasyāstitvo7palabdhyanupalabdhī kiṅkṛte? sadopalabdhir anupalabdhir vā",
    "GS26jaytupau:1387": " / na hy evaṃvādino dvitīyā gatir asti /",
    "GS26jaytupau:1388": " 6.1b kiṃ ca śabdādayo7palabhyante kim",
    "GS26jaytupau:1389": " anupalabhyasvabhāvo9palabhyantā8hosvid upalabhyasvabhāvāh?",
    "GS26jaytupau:1390": " tad yady anupalabhyasvabhāvo9palabhyante, tadopalabdhiḥ katham?",
    "GS26jaytupau:1391": " yady anupalabhyasvabhāvāḥ, katham upatabhyeran? anyathātmāder apy upalabdhiḥ syāt /",
    "GS26jaytupau:1392": " athopalabhyasvabhāvo9palabhyante, 'nupalabdhiḥ katham? kiṃ tenaivākāreṇāhosvid ākārāntareṇa?",
    "GS26jaytupau:1393": " yadi tenaivākāreṇānupalabdhir, ātmāder apy anupalabdhir na prāpnoti /",
    "GS26jaytupau:1394": " upalabdhau vā bījāntaraṃ vacanīyam /",
    "GS26jaytupau:1395": " athākārāntareṇa nopalabhyante, tathāpy upalabhyamānānupalabhyamānayor naikatvaṃ śabdātmākārayor iva /",
    "GS26jaytupau:1396": " na hy upalabhyasvabhāvāc chabdād",
    "GS26jaytupau:1397": " anupatabhyasvabhāvā8tmāvyatirikto dṛṣtaḥ /",
    "GS26jaytupau:1398": " atha tasyaivābhivyaktasyopalabdhiḥ /",
    "GS26jaytupau:1399": " tatsvarūpavad abhivyakteḥ sarvadāvasthānāt satatopalabdhiprasaṅgaḥ /",
    "GS26jaytupau:1400": " atha tirodhāne saty anupalabdhis, tadātatsvarūpatādātmyāt satatānupatambhaprasaṅgaḥ /",
    "GS26jaytupau:1401": " ubhayor vāvasthāne samam upalambhānupalambhau syātām /",
    "GS26jaytupau:1402": " tataś cedānīm upatabhe pūrvaṃ nopalabha3 iti vyavahāravirahaḥ syāt /",
    "GS26jaytupau:1403": " tathā pūrvam upalabhe7dānīṃ nopalabhe7ty etad api na prāpnoti /",
    "GS26jaytupau:1404": " athāvayavopacaye saty upalambhaḥ /",
    "GS26jaytupau:1405": " tasya sarvadā bhāvāt sarvadopalambhaprasaṅgaḥ /",
    "GS26jaytupau:1406": " athasvalakṣaṇapuṣṭau satyām upalambhaḥ /",
    "GS26jaytupau:1407": " tasyāḥ sarvadā sattvāt satatopalambhaprasaṅgaḥ /",
    "GS26jaytupau:1408": " atha saṃsthānotkarṣe saty upalambhaḥ /",
    "GS26jaytupau:1409": " tasyāpi sarvadā vidyamānatvāt satatopalabdhiḥ syāt /",
    "GS26jaytupau:1410": " tasmād yena yena nimittenopalambhaparikalpanā, tasya tasya sarvadā bhāvāt satatopalambhaprasaṅgaḥ",
    "GS26jaytupau:1411": " atha deśakālakārakāpabandhād anupalambhas, tadā tasyāpabandhasya sarvadā bhāvād anupalambhānuparamaḥ syāt /",
    "GS26jaytupau:1412": " 6.2 tathendriyāṇām api karaṇarūpatā nopalabhyate phalavaikalyāt /",
    "GS26jaytupau:1413": " nanv asti vijñānaṃ phalam /",
    "GS26jaytupau:1414": " na tasya sarvadā vidyamānatvāt /",
    "GS26jaytupau:1415": " sarvadā vidyamānayor hetuphalabhāvo nopapadyate, yathā guṇānāṃ parasparam",
    "GS26jaytupau:1416": " ātmabhedānāṃ vā /",
    "GS26jaytupau:1417": " na hy ātmātmāntarasya hetur bhavati tatphalaṃ vā,",
    "GS26jaytupau:1418": " tathehāpyanādyantā sattā na phalaṃ hetur vocyate /",
    "GS26jaytupau:1419": " f . kiṃ ca bhūjalādy anekaṃ kāryaṃ, tat kiṃ guṇatrayād vyatiriktam avyatiriktaṃ vā? tad yadi vyatiriktaṃ, tat kiṃ tāttvikam atāttvikaṃ vā?",
    "GS26jaytupau:1420": " tad yadi tāttvikaṃ, na tarhi guṇatrayopādānapūrvakaṃ, tato bhinnatvād ātmasvarūpavat /",
    "GS26jaytupau:1421": " na ca guṇatrayeṇa sahānyatamo 'pi sambandho7papadyate",
    "GS26jaytupau:1422": " tadbhinnakāryasya /",
    "GS26jaytupau:1423": " na mātrāmātrikasambandho nāpi sahacarasahacaritabhāvo nāpi nimittanaimittikabhāvo7pakāryopakārakabhāvo vā /",
    "GS26jaytupau:1424": " athātāttvikaṃ,",
    "GS26jaytupau:1425": " kathaṃ tena guṇatrayaṃ pratīyate guṇatrayeṇa saha sambandhānupapatteḥ? na ca sadasatoḥ sambandho7papadyatā8tmakharaviṣāṇayor iva /",
    "GS26jaytupau:1426": " tadabhāvān nānumānād guṇatrayapratipattiḥ /",
    "GS26jaytupau:1427": " nāpi pratyakṣeṇa guṇāvadhāraṇaṃ svayam anabhyupagamāt /",
    "GS26jaytupau:1428": " tad uktaṃ -",
    "GS26jaytupau:1429": " guṇānāṃ paramaṃ rūpaṃ na dṛṣṭipatham ṛcchati/ yat tu dṛṣṭipathaprāptaṃ tan māyeva sutucchakam//",
    "GS26jaytupau:1430": " tadanavagame ca na bhogyena bhoktur anumānam /",
    "GS26jaytupau:1431": " tataś ca nātmā na guṇatrayam /",
    "GS26jaytupau:1432": " athāvyatiriktaṃ, tat kiṃ tāttvikam atāttvikaṃ vā?",
    "GS26jaytupau:1433": " yadi tāttvikaṃ, tadā kāryāṇām aparisaṅkhyeyatve guṇānām apy aparisaṅkhyeyatā /",
    "GS26jaytupau:1434": " tataś ca trayo guṇe9ti na vaktavyam /",
    "GS26jaytupau:1435": " atha guṇānāṃ tritvaṃ, tadā kāryasyāpi tritvaṃ prāpnoty, ānantyaṃ hīyate /",
    "GS26jaytupau:1436": " tathā kāryasya pratyakṣatve guṇānām api pratyakṣatvam /",
    "GS26jaytupau:1437": " kiṃviṣayaṃ",
    "GS26jaytupau:1438": " pradhānānumānam? guṇa[final page missing]",
    "GS26jaytupau:1439": " %Additional material from GOS 87, Baroda 1940 edition of Sanghavi \\&",
    "GS26jaytupau:1440": " Parikh and E. Franco's Notes:",
    "GS26jaytupau:1441": " %Examination of ātmānumāna %",
    "GS26jaytupau:1442": " [8.1 naiyāyikādisaṃmatasyātmānumānasya nirāsaḥ]",
    "GS26jaytupau:1443": " tathā0tmānumānaṃ sukhadveṣajñānādinā na saṃbhavati, tena saha sambandhānavagamāt, tadanavagatau kiṃ cātra sādhyate",
    "GS26jaytupau:1444": " kiṃ -- jñānasukhādīnām āśritatvam, āhosvid āśrayāśritaṃ vāḷjñānasvarūpam ?",
    "GS26jaytupau:1445": " athāśritatvaṃ sādhyate /",
    "GS26jaytupau:1446": " tadā0tmāḷnaivāvabodhitaḥ tato 'nyatvād",
    "GS26jaytupau:1447": " āśritatvasya /",
    "GS26jaytupau:1448": " tad evaṃ bhavati -- asty ātmāḷvijñānāt, na ca vyadhikaraṇasya gamakatvaṃ vidyate /",
    "GS26jaytupau:1449": " athā8śritaṃ jñānasvarūpaṃ sādhyate /",
    "GS26jaytupau:1450": " tac ca pratyakṣeṇāvagatam /",
    "GS26jaytupau:1451": " anyo",
    "GS26jaytupau:1452": " 'numānasya viṣayo vaktavyaḥ /",
    "GS26jaytupau:1453": " kathaṃ jñānasukhādy ātmasambandhitvena vyapadiśyate -- kiṃ sattāmātreṇā8ho tajjanyatayā tajjanakatvana",
    "GS26jaytupau:1454": " tatsamavāyitvena vā tatsvarūpatādātmyād vā ?",
    "GS26jaytupau:1455": " tad yadi sattāmātreṇa sukhaṃ vijñānaṃ vā0tmano 'padiśyate tadā0tmavat",
    "GS26jaytupau:1456": " sarve bhāvāś cetanāḥ syur vijñānasattāviśeṣāt /",
    "GS26jaytupau:1457": " tathā sarve sukhino bhaveyur ānandasattāviśeṣāt /",
    "GS26jaytupau:1458": " atha tajjanyatayāḷvijñānam ātmano 'padiśyate ; tadā nayanālokapaṭāś cetanāḥ syus tair janyamānāviśeṣāt",
    "GS26jaytupau:1459": " atha tajjanakatvena tasyeti cet, tad ayuktaṃ na vijñānenā8tmo9tpādyate",
    "GS26jaytupau:1460": " bhavatāṃ pakṣe, utpādena vā smaraṇānupapattiḥ /",
    "GS26jaytupau:1461": " [p.75] athā8tmasamavāyitvena vijñānam ātmano 'padiśyate na tadabhāvāt /",
    "GS26jaytupau:1462": " bhavatu vā samavāyo hy akhaṇḍitātmā sarvātmavastrādisādhāraṇaḥ /",
    "GS26jaytupau:1463": " tataḥ sarve cetanāḥ syuḥ /",
    "GS26jaytupau:1464": " atha vijñānopalakṣitasya nānyatra saṃbhavo 'sti tad ayuktaṃ tad upalakṣitasyā7nyatra saṃbhavāt tatsaṃbhavaś ca tasyai7katvāt /",
    "GS26jaytupau:1465": " asaṃbhave vā samavāyānekatvaprasaṅgaḥ asamavāyitvaṃ vānyeṣām /",
    "GS26jaytupau:1466": " tathā vijñānasamavāyā8tmanaḥ samavāyaḥ kiṃ -- sattāmātreṇā8hosvid",
    "GS26jaytupau:1467": " ātmajanakatvena tajjanyatvena tatsamavāyitvenā8tmasvarūpatādātmyād vā ?",
    "GS26jaytupau:1468": " tad yadi sattāmātreṇā8tmanaḥ samavāyo 'padiśyate ; tadā jñānasamavāyasattāviśeṣāt sarveṣāṃ jñānasamavāyitvaprasaṅgaḥ /",
    "GS26jaytupau:1469": " atha tajjanyatvena ; tad ayuktaṃ na hy ātmanā samavāyotpādanaṃ kriyate nityatvābhyupagamāt",
    "GS26jaytupau:1470": " atha tajjanakatvenā8tmanaḥ samavāyaḥ ; tad anupapannam ātmano nityatvāt /",
    "GS26jaytupau:1471": " athā8tmani samavetas tenā8tmasamavāyo",
    "GS26jaytupau:1472": " 'bhidhīyate /",
    "GS26jaytupau:1473": " tad ayuktam /",
    "GS26jaytupau:1474": " samavāyāntarānabhyupagamāt /",
    "GS26jaytupau:1475": " athā8tmatādātmyena vartate7ty ātmasamavāyaḥ ucyate /",
    "GS26jaytupau:1476": " tadā0tmā vidyate nānyaḥ samavāyo 'sti tatsvabhāvānupraveśāt /",
    "GS26jaytupau:1477": " evaṃ vijñānānandādīnāṃ samavāyasambandhena na niyatātmavyapadeśo7papadyate /",
    "GS26jaytupau:1478": " athā8tmatādātmyenopajāyamānaṃ vijñānānandādikam ātmano 'padiśyate tadā vikārī prāpnoty anayā tataś ca smaraṇānumānapratyabhijñānānupapattiḥ /",
    "GS26jaytupau:1479": " ito 'py ātmā sukhādikāryādhikaraṇo 'vagantuṃ na pāryate /",
    "GS26jaytupau:1480": " kiṃ tenātmanānupajātātiśayena tāpādi kāryāṃ kriyatā8hosvid upajātātiśayenāpi,",
    "GS26jaytupau:1481": " kiṃ vyatiriktopajātātiśayena, avyatiriktopajātātiśayena vā? [p.76] tad yady anupajātātiśayenotpādyate tāpādi kāryaṃ, tadā sarvadā kuryād,",
    "GS26jaytupau:1482": " anupajātabalasya kāryakāraṣābhyupagamān, na tāpādivikalaḥ syāt, samaṃ sukhādi kāryaṃ prasajyate",
    "GS26jaytupau:1483": " athāvyatiriktopajātātiśayenotpādyate tāpādi kāryaṃ, tadāvyatiriktopajātātiśaye7ti kiṃ bhaṇitaṃ bhavati? ātmopajāyate /",
    "GS26jaytupau:1484": " tataś ca smaraṇānumānapratyabhijñānānupapattiḥ /",
    "GS26jaytupau:1485": " atha vyatiriktopajātātiśayena janyate tāpādi kāryaṃ, sa tenātmanā saha",
    "GS26jaytupau:1486": " sambaddho vā, na vā /",
    "GS26jaytupau:1487": " yadi na sambaddhaḥ, sa tasyātiśayaḥ katham? atha",
    "GS26jaytupau:1488": " sambaddhaḥ, kiṃ janakatvenātha janyatvena tatsamavāyitvena vā? tad yadi janakatvena sambaddhas, tadātmā tenātiśayenotpadyate7ti smaraṇānupapattiḥ",
    "GS26jaytupau:1489": " / atha janyatvena, so 'pi tena katham utpādyate? kim anupajātātiśayena vyatiriktopajātātiśayena veti prāptā praśnaparamparā /",
    "GS26jaytupau:1490": " atha tatsamavāyitvena, na, tasya sarvasādhāraṇatvāt,",
    "GS26jaytupau:1491": " tadabhāvāc ca /",
    "GS26jaytupau:1492": " athaikakāryajanakatvena sambaddhas, tad evedaṃ cintayitum",
    "GS26jaytupau:1493": " ārabdhaṃ kim idaṃ janakatvaṃ nāmeti /",
    "GS26jaytupau:1494": " kiṃ ca yad evānupajāte 'tiśayā8tmano",
    "GS26jaytupau:1495": " rūpaṃ tad eva jāte 'pi, tat kathaṃ kāryaṃ kuryāt? atha",
    "GS26jaytupau:1496": " pūrvarūpasyātadavasthyaṃ, susthitaṃ nityatvam! atha tādavasthyaṃ, tathāpi na karoti kāryam",
    "GS26jaytupau:1497": " evaṃ naiyāyikādimatenātmano7pabhogasmaraṇādikaṃ na jāghaṭīti /",
    "GS26jaytupau:1498": " [Refutation of the Mīmāṃsa inference of the self]",
    "GS26jaytupau:1499": " pp. 82.7--83.7: tathā mīmāṃsakamatenāpy ātmānumānaṃ na pravartate pramāṇāntarānavadhāritārthaviṣayatvābhyupagamāt pramāṇānām /",
    "GS26jaytupau:1500": " niyataviṣayāṇi hi pramāṇāni pratipadyante -pratyakṣāvaseye nānumānaṃ",
    "GS26jaytupau:1501": " pravartata, anumānāvaseye ca na pratyakṣaṃ pravartate /",
    "GS26jaytupau:1502": " tataś cetaretaravyāvṛttiviśeṣaviṣayāṇi /",
    "GS26jaytupau:1503": " tad ayuktaṃ (read: uktaṃ) ``viśeṣe",
    "GS26jaytupau:1504": " 'nugamābhāvaḥ /",
    "GS26jaytupau:1505": " \" viśeṣo niyatapramāṇagrāhyo 'rthaḥ /",
    "GS26jaytupau:1506": " tathābhūte 'rthe",
    "GS26jaytupau:1507": " 'ṅgīkriyamāṇe 'numānasyānugamābhāvaḥ /",
    "GS26jaytupau:1508": " anugamaḥ sambandhas,",
    "GS26jaytupau:1509": " tadgrahaṇānupapattiḥ /",
    "GS26jaytupau:1510": " arthe (read: atha) pratyakṣādyavadhārite 'py 'rthe",
    "GS26jaytupau:1511": " 'numānaṃ pravartate; nanv evaṃ pratyakṣānumānasādhāraṇo 'rthaḥ prasaktaḥ /",
    "GS26jaytupau:1512": " sādhāraṇatā samānatā /",
    "GS26jaytupau:1513": " ``sāmānye siddhasādhyatā'' pratyakṣāvagatatvāt /",
    "GS26jaytupau:1514": " anadhigatārthagantṛviśeṣaṇaṃ cāpārthakam /",
    "GS26jaytupau:1515": " athavā sāmānye siddhe sādhanam ityanyo 'rthaḥ /",
    "GS26jaytupau:1516": " sāmānyayor gamyagamakabhāvo 'bhyupagamyate mīmāṃsakena /",
    "GS26jaytupau:1517": " na ca tat sāmānyaṃ vidyate /",
    "GS26jaytupau:1518": " yathā ca na vidyate tathā prāg evoditam /",
    "GS26jaytupau:1519": " tataś ca siddhasya sādhanaṃ vidyamānasya sādhanam /",
    "GS26jaytupau:1520": " na cāgnitvam asti /",
    "GS26jaytupau:1521": " tadabhāve kasyedaṃ jñāpakam? athavā siddhaṃ sādhanaṃ siddhasādhanam ity anyo 'rthaḥ",
    "GS26jaytupau:1522": " / vidyamānaṃ sādhanam /",
    "GS26jaytupau:1523": " na ca dhūmatvasāmānyam asti /",
    "GS26jaytupau:1524": " tac ca vidyamānaṃ",
    "GS26jaytupau:1525": " (Sukhlal: tattva-; read: tac cāvidyamānaṃ) sāmānyaṃ kathaṃ sāmānyaṃ (read:",
    "GS26jaytupau:1526": " sāmānye) sādhanaṃ bhavitum arhati? athavā siddhasādhanaṃ jñātam anumānaṃ sādhanaṃ bhavati",
    "GS26jaytupau:1527": " na ca dhūmatvaṃ jñātaṃ svayamasattvāt, athavā",
    "GS26jaytupau:1528": " grahaṇopāyābhāvāt, tasyānusyūtaṃ rūpam /",
    "GS26jaytupau:1529": " na ca tad ātmany anusyūtam /",
    "GS26jaytupau:1530": " nāpy ekasyāṃ vyaktāv, api tu bahvīṣu vyaktiṣu /",
    "GS26jaytupau:1531": " na ca bahvyo",
    "GS26jaytupau:1532": " api tv ekaiva dhūmavyaktir upalabhate /",
    "GS26jaytupau:1533": " na caikasyāṃ vyaktāv anugatātmatayā sāmānyasaṃvittir asti /",
    "GS26jaytupau:1534": " na cākārāntarasāmānyam (perhaps: ākārāntaraṃ sāmānyasya) /"
}