{
    "T11bsa002_u:0": " Ālambanaparīkṣāvṛttiḥ (Āpv)",
    "T11bsa002_u:1": " ācāryadiṅnāgakṛtā namaḥ sarvabuddhabodhisattvebhyaḥ ye cakṣurādijñānasyālambanaṃ bāhyārtho 'stītīcchanti /",
    "T11bsa002_u:2": " nanu te kalpayanti",
    "T11bsa002_u:3": " paramāṇun; tatkāraṇātvāt[jñānasya] /",
    "T11bsa002_u:4": " saṃghātaṃ vā tadābhajñānasya jāyamānatvāt /",
    "T11bsa002_u:5": " tatra tāvat",
    "T11bsa002_u:6": " yadyapīndriyavijñaptergrāhyāṃśaḥ(=aṇavaḥ) kāraṇaṃ bhavet /",
    "T11bsa002_u:7": " atadābhatayā tasyā nākṣavadviṣayaḥ sa tu(aṇavaḥ) // Āv_1 //",
    "T11bsa002_u:8": " viṣaya iti /",
    "T11bsa002_u:9": " jñānena svarūpa meva nirdhāryate /",
    "T11bsa002_u:10": " tadākāratayā jāyamānatvāt /",
    "T11bsa002_u:11": " yadyapyaṇavaḥ tatkāraṇam /",
    "T11bsa002_u:12": " tathāpi na tādṛśāḥ akṣavat /",
    "T11bsa002_u:13": " evañca nāṇavastāvadālambanam /",
    "T11bsa002_u:14": " saṃghātastu tadābhatve 'pi[jñānamya nālambanam /",
    "T11bsa002_u:15": " yataḥ]",
    "T11bsa002_u:16": " yadābhāsā na tasmātsā yo 'rthaḥ svāvabhāsivijñaptimutpādayati sahyālambanaṃ yujyate /",
    "T11bsa002_u:17": " yataḥ sa eva hyutpattipratyaya ucyate /",
    "T11bsa002_u:18": " saṃghātastu naivam /",
    "T11bsa002_u:19": " dravyābhāvād dvicandravat /",
    "T11bsa002_u:20": " indriyavaikalyāt dvicandradarśanasya tadābhatve 'pi na tasya viṣayo 'sti /",
    "T11bsa002_u:21": " tadvat saṃghātaḥ dravyato 'sattvena akāraṇātvāt nālambanam /",
    "T11bsa002_u:22": " evaṃ bāhyadūyañcaiva na yuktaṃ matigocaraḥ // Āv_2 //",
    "T11bsa002_u:23": " aṇuḥ kalāpaśceti bāhyo 'rthaḥ nālambanam, ekāṅgavaikalyāt // tatra sādhanaṃ sañcitākāramicchanti kila kecana /",
    "T11bsa002_u:24": " sarvo 'rtho bahvākāraḥ ataḥ tatra kenacidākāreṇa pratyakṣa ipyate /",
    "T11bsa002_u:25": " paramāṇuṣvapyasti sañcitābhajñānotpattikāraṇabhāvaḥ /",
    "T11bsa002_u:26": " aṇvākāro na vijñapterarthaḥ kaṭhinatādivat // Āv_3 //",
    "T11bsa002_u:27": " yathā kaṭhinatādi vidyamānamapi na cākṣuṣabuddhiviṣayaḥ /",
    "T11bsa002_u:28": " evamanutvamapi",
    "T11bsa002_u:29": " bhaveddhaṭaśarāvādestathā sati samā matiḥ /",
    "T11bsa002_u:30": " ghaṭaśarāvādiparamāṇuṣu bahuṣvapi na ko 'pi viśeṣo 'sti /",
    "T11bsa002_u:31": " ākārabhedādbhedaśceta yadi manyase grīvādyākāraḥ viśeṣakriyā yena buddherviśeṣaṇamupādhirbhavet",
    "T11bsa002_u:32": " / iti /",
    "T11bsa002_u:33": " ayamupādhirdhaṭādāvasti /",
    "T11bsa002_u:34": " nāsti tu dravyasatyaṇau // Āv_4 //",
    "T11bsa002_u:35": " pramāṇabhedābhāvāt saḥ paramāṇuṣu dravyāntareṣvapi pārimaṇḍalye bhedo nāsti /",
    "T11bsa002_u:36": " adravye 'sti tataḥ sa hi /",
    "T11bsa002_u:37": " ākārabhedaḥ saṃvṛtisatsvevāsti na tu paramāṇuṣu /",
    "T11bsa002_u:38": " ghaṭādayaśca saṃvṛtisanta eva //",
    "T11bsa002_u:39": " aṇunāṃ parihāre hi tadābhajñānaviplavāt // Āv_5 //",
    "T11bsa002_u:40": " dravyasatsu apanītasambandhiṣvapi[nīla-] varṇādivat svabuddhirna tyajyate",
    "T11bsa002_u:41": " / tathā sati indriyabuddhīnāṃ viṣayo bahirnāstītyupapadyate //",
    "T11bsa002_u:42": " yadantarheyarūpaṃ tu bahirvadavabhāsate /",
    "T11bsa002_u:43": " so 'rthaḥ",
    "T11bsa002_u:44": " vāhyārthe 'vidyamāne antassadeva vahirvadavabhāsanamālambanapratyayaḥ /",
    "T11bsa002_u:45": " vijñānarūpatvāttatpratyayatayāpi ca // Āv_6 //",
    "T11bsa002_u:46": " antarvijñāna marthatayāvabhāsate tato utpadyate ceti dharmatādvayaviśiṣṭamityataḥ antassadevālambanapratyayaḥ",
    "T11bsa002_u:47": " yadi tāvadevamavabhāsa eva vedyate /",
    "T11bsa002_u:48": " kathaṃ tadekadeśaḥ sahajātaḥ pratyayaḥ /",
    "T11bsa002_u:49": " ekāṃśaḥ pratyayo 'vītāt,",
    "T11bsa002_u:50": " sahabhūto 'pi avyabhicārāt anyajātasya pratyayo bhavatī // naiyāyikāstu evamāhuḥ /",
    "T11bsa002_u:51": " krameṇa jāyamānayorhetuhetumatoḥ bhavābhāvatadvattā lakṣaṇa miti // athavā śaktyarpaṇāt krameṇa [vā] /",
    "T11bsa002_u:52": " krameṇāpi so 'rthāvabhāsaḥ svānurūpakāryotpattaye śaktiṃ vijñānadhārāṃ",
    "T11bsa002_u:53": " karotītyavirodhaḥ // yadi tarhi svarūpamevālambanapratyayaḥ /",
    "T11bsa002_u:54": " kathaṃ",
    "T11bsa002_u:55": " tat[rūpaṃ] cakṣuścopādāya cakṣurvijñānamutpadyate // [iti] /",
    "T11bsa002_u:56": " sahakārivaśādyaddhi śaktirūpaṃ [tat] indriyam // Āv_7 //",
    "T11bsa002_u:57": " indriyaṃ svakāryāt śaktirūpamevānumīyate na tu bhautikam /",
    "T11bsa002_u:58": " sā cāviruddhā vijñapteḥ śaktistu vijñāne vāstu /",
    "T11bsa002_u:59": " anirdeśye svasya rūpe vāstu kāryotpattau na viśeṣaḥ /",
    "T11bsa002_u:60": " evaṃ viṣayarūpakam /",
    "T11bsa002_u:61": " pravartete 'nādikālaṃ śaktiścānyonyahetuke // Āv_8 //",
    "T11bsa002_u:62": " cakṣurākhyāṃ śaktimantaḥ rūpañcopādāya vijñānamarthāvabhāsi ālambanādavibhaktamutpadyate /",
    "T11bsa002_u:63": " idaṃ dvayamapi anādikālamanyonyahetukam /",
    "T11bsa002_u:64": " kadācit vijñānasya śaktiparipākāt viṣayākāratā bhavati /",
    "T11bsa002_u:65": " kadācicca tadākāraśaktiḥ /",
    "T11bsa002_u:66": " vijñānaṃ sā ca ubhayamanyatvenānanyatvena ca yatheṣṭamucyatām /",
    "T11bsa002_u:67": " evamantarālambanaṃ dharmatādvayaviśiṣṭatvāt viṣayatayā upapadyate //",
    "T11bsa002_u:68": " ityācāryadiṅnāgakṛtā ālambanaparīkṣāvṛttiḥ samāptā"
}