{
    "XXtarasdhu:0": " Āryatārāsragdharāstotra oṃ namo bhagavatyai āryatārāyai.",
    "XXtarasdhu:1": " bālārkālokatāmrapravarasuraśiraścārucūḍāmaṇiśrī-",
    "XXtarasdhu:2": " saṃpatsaṃparkarāganāticiraracitālaktakavyaktabhaktī /",
    "XXtarasdhu:3": " bhaktyā pādau tavārye karapuṭamukuṭātopabhugnottamāṅgas tāriṇy āpaccharaṇyair navanutikusumasragbhir abhyarcayāmi // Tss_1",
    "XXtarasdhu:4": " durlaṅghe duḥkhavahnau vinipatitatanur durbhagaḥ kāṃdiśīkaḥ kiṃ kiṃ mūḍhaḥ karomīty asakṛd api kṛtārambhavaiyarthyakhinnaḥ /",
    "XXtarasdhu:5": " śrutvā bhūyaḥ parebhyaḥ kṣatanayana iva vyomni candrārkalakṣmīm ālokāśānibaddhaḥ paragatigamanas tvāṃ śraye pāpahantrīṃ // Tss_2",
    "XXtarasdhu:6": " sarvasmin satvamārge nanu tava karuṇā nirviśeṣaṃ pravṛttā tanmadhye tadgraheṇa grahaṇam upagataṃ mādṛśasyāpy avaśyam /",
    "XXtarasdhu:7": " sāmarthyaṃ cādvitīyaṃ sakalajagadaghadhvāntatigmāṃśubimbaṃ duḥkhīvāhaṃ tathāpi pratapati dhig aho duṣkṛtaṃ durvidagdham // Tss_3",
    "XXtarasdhu:8": " dhig dhig māṃ mandabhāgyaṃ divasakararucāpy apraṇuṇṇāndhakāraṃ tṛṣyantaṃ kūlakacche himaśakalaśilāśītale haimavatyāḥ /",
    "XXtarasdhu:9": " ratnadvīpapratolyāvipulamaṇiguhāgehagarbhe daridraṃ nāthīkṛtvāpy ānāthaṃ bhagavati bhavatīṃ sarvalokaikadhātrīm // Tss_4",
    "XXtarasdhu:10": " mātāpi stanyahetor viruvati bahuśaḥ khedam āyāti putre krodhaṃ dhatte pitāpi pratidivasam asatprārthanāsu prayuktaḥ /",
    "XXtarasdhu:11": " tvaṃ tu trailokyavāñchāvipulaphalamahākalpavṛkṣāgravallī sarvebhyo 'bhyārcitārthān visṛjasi na ca te vikriyā jātu kācit // Tss_5",
    "XXtarasdhu:12": " yo yaḥ kleśoghavahnijvalitatanur ahaṃ tāraṇī tasya tasye-",
    "XXtarasdhu:13": " tyātmopajñāṃ pratijñāṃ kuru mayi saphalāṃ duḥkhapātālamagne /",
    "XXtarasdhu:14": " vardhante yāvad ante paruṣaparibhavāḥ prāṇināṃ duḥkhavegāḥ samyaksaṃbuddhayāne praṇidhidhṛtadhiyāṃ tāvad evānukampā // Tss_6",
    "XXtarasdhu:15": " ity uccair ūrdhvabāhau nadati nutipadavyājam ākrandanādaṃ nārhaty anyo 'py upekṣāṃ janani janayituṃ kiṃ punar yādṛśī tvam /",
    "XXtarasdhu:16": " tvattaḥ paśyan pareṣām abhimatavibhavaprārthanāḥ prāptakāmā dahye sahyena bhūyastaram aratibhuvā saṃtatāntarjvareṇa // Tss_7",
    "XXtarasdhu:17": " pāpī yady asmi kasmāt tvayi mama mahatī vardhate bhaktir eṣā śrutyā smṛtyā ca nāmno 'py apaharasi haṭhāt pāpam ekā tvam eva /",
    "XXtarasdhu:18": " tyaktavyāpārabhārā nudasi mayi kathaṃ kathyatāṃ tathyakathye pathyaṃ glāne mariṣyaty api vipulakṛpaḥ kiṃ bhiṣag rorudhīti // Tss_8",
    "XXtarasdhu:19": " māyāmātsaryamānaprabhṛtibhir adhamais tulyakālaṃ kramāc ca svair doṣair vākyamāno maṭhakarabha ivānekasādhāraṇāṃsaḥ /",
    "XXtarasdhu:20": " yuṣmatpādābjapūjāṃ kṣaṇam api na labhe yat tadarthaṃ viśeṣād eṣā kārpaṇyadīnākṣarapadaracanā syān mamāvandhyakāmā // Tss_9",
    "XXtarasdhu:21": " kalpāntabhrāntavātabhramitajalavalallolakallolahelā-",
    "XXtarasdhu:22": " saṃkṣobhotkṣiptavelātaṭavikaṭacaṭasphoṭamoṭāṭṭahāsāt /",
    "XXtarasdhu:23": " majjadbhir bhinnanaukaiḥ sakaruṇaruditākrandaniṣpandamandaiḥ svacchandaṃ devi sadyas tvadabhibhūtiparais tīram uttīryate 'bdheḥ //",
    "XXtarasdhu:24": " dhūmabhrāntābhragarbhodbhavagagaṇagṛhotsaṅgariṅgatsphuliṅga-",
    "XXtarasdhu:25": " sphūrjaj jvālākarālajvalanajavaviśadveśmaviśrāntaśayyāḥ /",
    "XXtarasdhu:26": " tvayy ābaddhapraṇamāñjalipuṭamukuṭā gadgadodgītayājñāḥ prodyadvidyudvilāsojjvalajaladajavair āpriyante kṣaṇena // Tss_11",
    "XXtarasdhu:27": " dānāṃbhaḥpūryamāṇobhayakaṭakaṭakālambirolambamālā-",
    "XXtarasdhu:28": " huṃkārāhūyamānapratigajajanitadveṣavahner dvipasya /",
    "XXtarasdhu:29": " dantāntottuṅgadolātalatulitatanus tvām anusmṛtya mṛtyuṃ pratyācaṣṭe prahṛṣṭaḥ pṛthuśikharaśiraḥkoṭikoṭṭopaviṣṭaḥ prauḍhaprāsaprahāraprahatanaraśiraḥśūlavallyutsavāyāṃ śūnyāṭavyāṃ karāgragrahavilasadasisphoṭakasphītadarpān",
    "XXtarasdhu:30": " dasyūn dāsye niyuṅkte sabhṛkuṭīkuṭilabhrūkaṭākṣekṣitākṣāṃś cintālekhany akhinnasphuṭalikhitapadaṃ nāmadhāmaśriyāṃ te // Tss_13",
    "XXtarasdhu:31": " vajrakrūraprahāraprakharaṇakhamukhotkhātamattebhakumbhaś cyotatsāndrāsradhautasphuṭavikaṭasaṭāsaṃkaṭaskandhasaṃdhiḥ",
    "XXtarasdhu:32": " krudhyann āpitsur ārād upari mṛgaripus tīkṣṇadāṃṣṭrotkaṭāsyas trasyann āvṛtya yāti tvaducitaracitastotradugdhārthavācaḥ dhūmāvartāndhakārākṛtivikṛtiphaṇisphāraphūtkārapūra-",
    "XXtarasdhu:33": " vyāpāravyāttavaktrasphuradururasanārajjukīnāśapāśaiḥ /",
    "XXtarasdhu:34": " pāpāt saṃbhūya bhūyas tava guṇagaṇanā tatparas tvatparātmā dhatte mattālimālāvalayakuvalayasragvibhūṣāṃ vibhūtiṃ // Tss_15",
    "XXtarasdhu:35": " bhartṛbhrūbhedabhītodbhaṭakaṭakabhaṭākṛṣṭaduḥśliṣṭakeśaś cañcadvācāṭaceṭotkaṭaraṭitakaṭugranthipāśopagūḍhaḥ",
    "XXtarasdhu:36": " kṣuttṛṭkṣāmoṣṭhakaṇṭhas tyajati sa sapadi vyāpadaṃ tāṃ durantāṃ yo yāyād āryātārācaraṇaśaraṇatāṃ snigdhavandhūjjhito 'pi // Tss_16",
    "XXtarasdhu:37": " māyānirmāṇakarmakramakṛtavikṛtānekanepathyamithyā-",
    "XXtarasdhu:38": " rūpārambhānurūpapraharaṇakiraṇāḍaṃbaroḍḍāmarāṇi /",
    "XXtarasdhu:39": " tvattantroddhāryamantrasmṛtihṛtaduritasyā vahanty apradhṛṣyaṃ pretaprotāntratantrīnicayaviracitasrāñji rakṣāṃsi rakṣāṃ // Tss_17",
    "XXtarasdhu:40": " garjajjīmūtamūrtitrimadamadanadībadhhadhārāndhakāre vidyuddyotāyamānapraharaṇakiraṇe niṣpatadbāṇavarṣe",
    "XXtarasdhu:41": " ruddhaḥ saṃgrāmakāle prabalabhujabalair vidviṣadbhir dviṣadbhis tvaddattotsāhapuṣṭiḥ prasabham arimahīm ekavīraḥ pinaṣṭi // Tss_18",
    "XXtarasdhu:42": " pāpācārānubandhoddhatagadavigalatpūtipūyāsravisra-",
    "XXtarasdhu:43": " tvaṅmāṃsāsaktanāḍīmukhakuharagalajjantujagdhakṣatāṅgāḥ /",
    "XXtarasdhu:44": " yuṣmatpādopasevāgadavaraguṭikābhyāsabhaktiprasaktā jāyante jātarūpapratinidhivapuṣaḥ puṇḍarīkāyatākṣāḥ viśrāntaṃ śrotrapātre gurubhir upahṛtāṃ yāsya nāmnāyaṃ bhaikṣyaṃ vidvadgoṣṭhīṣu yaś ca śrutadhanavirahān mūkatām abhyupaiti /",
    "XXtarasdhu:45": " sarvālaṃkārabhūṣāvibhāvasamuditaṃ prāpya vāgīśvaratvaṃ so 'pi tvadbhaktiśaktyā harati nṛpasabhe vādisiṃhāsanāni // Tss_20",
    "XXtarasdhu:46": " bhūśayyādhūlidhūmrasphuṭitakaṭakaṭīkarpaṭodghāṭitāṅgo yūkāyuṃṣi prapiṃśan parapurapurataḥ karpare tarpaṇārthī /",
    "XXtarasdhu:47": " tvām ārādhyādhyavasyanvarayuvativahaccāmarasmeracārvīm urvīṃ dhatte madāndhadvipadaśanaghanām uddhṛtaikātapatrāṃ // Tss_21",
    "XXtarasdhu:48": " sevākarmāntaśilpāpraṇayavinimayopāyaparyāyakhinnaḥ prāgjanmopāttapuṇyopacitaśubhaphalaṃ vittam aprāpnuvantaḥ /",
    "XXtarasdhu:49": " daivātikrāmanīṃ tvāṃ kṛpaṇajanajanany artham abhyarthya bhūyo bhūmer nirvāntacāmīkaranikaranidhīn nirddhanā prāpnuvanti // Tss_22",
    "XXtarasdhu:50": " vṛttichede vilakṣaḥ kṣatanivasanayā bhāryayā bhartsyamāno dūrād ātmaṃbharitvāt svajanasutasuhṛdbandhubhir varjyamānaḥ /",
    "XXtarasdhu:51": " tvayy āvedya svaduḥkhaṃ turagakhuramukhotkhātasīmnāṃ gṛhāṇām īṣṭe svāntaḥpurastrīvalayajhaṇajhaṇājātanidrāprabodhaḥ cakraṃdikcakracumbi sphuradurukiraṇā lakṣaṇālaṃkṛtāstrī ṣaḍdanto dantimukhyaḥ śikhigalaruciraśyāmaromā varāśvaḥ /",
    "XXtarasdhu:52": " bhāsvadbhāsvanmayūkho maṇir amalaguṇaḥ koṣabhṛt pūrṇakoṣaḥ senānīr vīrasainyo bhavati bhagavati tvatprasādāṃśaleśāt // Tss_24",
    "XXtarasdhu:53": " svacchandaś candanāṃbhaḥsurabhimaṇiśilādattasaṃketakāntaḥ kāntākrīḍānurāgād abhinavaracitātithyatathyopacāraḥ",
    "XXtarasdhu:54": " tvadvidyālabdhasiddhir malayamadhuvanaṃ yāti vidyādharendraḥ khaḍgāṃśuśyāmapīnonnatabhujaparigha prollasatpārihāryaḥ // Tss_25",
    "XXtarasdhu:55": " hārākrāntastanāntāḥ śravaṇakuvalayaspardhamānāyatākṣā mandārodāraveṇītaruṇaparimalāmoghamādyaddvirephāḥ",
    "XXtarasdhu:56": " kācīnādānubandhoddhatataracaraṇodāramañjīratūryās tvannāthaṃ prārthayante smaramadamuditāḥ sādarā devakanyāḥ // Tss_26",
    "XXtarasdhu:57": " ratnacchannāntavāpīkanakakamalinīvajrakiñjalkamālām unmajjatpārijātadrumadhuramadhūddhūtadhūlīvitānām",
    "XXtarasdhu:58": " vīṇāveṇupravīṇāmarapuraramaṇīdattamādhūryatūryāṃ kṛtvāyuṣmatsaparyām anubhavati ciraṃ nandanodyānayātrām karpūrailālavaṅgatvagagarunaladakṣogandhodakāyāṃ dāntākandarpadarpotkaṭakucakuharāvartaviśrāntavīcyām",
    "XXtarasdhu:59": " mandākinyām amandacchaṭasalilasaritkrīḍayā sundarībhiḥ krīḍanti tvadgatāntaḥkaraṇapariṇatottaptapuṇyaprabhāvāḥ gīrvāṇagrāmaṇībhir vinayabharanamanmaulibhir vanditājñaḥ svargotsaṅge dhirūḍhaḥ surakariṇi raṇadbhūṣaṇodbhāsitāṅge /",
    "XXtarasdhu:60": " śacyā dordāmadolāviralavalayitoddāmaromāñcamūrtiḥ pūtas tvaddṛṣṭipātair avati suramahīṃ hīrabhinnaprakoṣṭhaḥ cūḍāratnāvataṃsāsanagatasugatavyomalakṣmīvitānaṃ prodyadbālārkakoṭipaṭutarakiraṇāpūryamānatrilokam",
    "XXtarasdhu:61": " prauḍhālīḍhaikapadaṃ kramabharavinamadbrahmarudrendraviṣṇu tvadrūpaṃ bhāvyamānaṃ bhavati bhavabhayocchittaye janmabhājām // Tss_30",
    "XXtarasdhu:62": " paśyanty eke sakopaṃ praharaṇakiraṇodgūrṇadordaṇḍakhaṇḍa-",
    "XXtarasdhu:63": " vyāptavyomāntarālaṃ valayaphaṇiphaṇādāruṇāhāryacaryām /",
    "XXtarasdhu:64": " dviṣṭavyuttrāsihāsoḍḍamaraḍamarukoḍḍāmarāsphālavelā-",
    "XXtarasdhu:65": " vetālottālatālapramadamadamahākelikolāhalogram // Tss_31",
    "XXtarasdhu:66": " kecit tv ekaikaromodgamagatagagaṇābhogabhūbhūtalastha-",
    "XXtarasdhu:67": " svasthabrahmendrarudraprabhṛtinaramarutsiddhagandharvanāgam /",
    "XXtarasdhu:68": " dikcakrākrāmidhāmasthitasugataśatānantanirmāṇacitram citraṃ trailokyavandyaṃ sthiracararacitāśeṣabhāvasvabhāvam lākṣāsindūrarāgāruṇatarakiraṇādityalauhityam eke śrīmatsāndrendranīlopaladaladalitakṣodanīlaṃ tathānye /",
    "XXtarasdhu:69": " kṣīrābdhikṣubdhadugdhādhikataradhavalaṃ kāñcanābhaṃ ca kecit tvadrūpaṃ viśvarūpaṃ sphaṭikavad upadhāyuktibhedād vibhinnam // Tss_33",
    "XXtarasdhu:70": " sārvajñajñānadīpaprakaṭitasakalajñeyatattvaikasākṣī sākṣād vetti tvadīyaṃ guṇagaṇagaṇanāṃ sarvavit tatsuto vā /",
    "XXtarasdhu:71": " yat tu vyādāya vaktraṃ valibhujaraṭitaṃ mādṛśo raṭīti vyāpat sā tīvraduḥkhajvarajanitarujaścetaso hāsyahetuḥ // Tss_34",
    "XXtarasdhu:72": " yan me vijñapsyamānaṃ prathamataram adas tvaṃ viśeṣeṇa vettrī tvadvyāhārātirekaśramavidhir abudhasvāntasaṃtoṣahetuḥ /",
    "XXtarasdhu:73": " kiṃ tu snigdhasya bandhor viṣaṃ iva purato duḥkham udgīrya vācā jñātārthasyāpi duḥkhī hṛdayalaghutayā svasthatāṃ vindatīva // Tss_35",
    "XXtarasdhu:74": " kalyāṇānandasindhuprakaṭaśaśikale śītalāṃ dehi dṛṣṭiṃ puṣṭiṃ jñānopadeśaiḥ kuru ghanakaruṇe dhvaṃsaya dhvāntamantaḥ /",
    "XXtarasdhu:75": " tvatstotrāṃbhaḥpavitrīkṛtamanasi mayi śreyasaḥ sthānam ekaṃ dṛṣṭaṃ yasmād amoghaṃ jagati tava guṇastotramātraṃ prajānām // Tss_36",
    "XXtarasdhu:76": " saṃstutya tvadguṇaughāvayavam aniyateyattam āptaṃ mayā yat /",
    "XXtarasdhu:77": " puṇyaṃ puṇyāhavāñchāphalamadhurarasāsvādam āmuktibhogyam /",
    "XXtarasdhu:78": " lokas tenāryalokeśvaracaraṇatalasvastikasvasticihnām ahnāyāyaṃ prayāyāt sugatasutamahīṃ tāṃ sukhāvatyupākhyām // Tss_37"
}