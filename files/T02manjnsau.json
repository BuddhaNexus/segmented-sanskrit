{
    "T02manjnsau:0": " PADA MARKERS For a four-pada verse:",
    "T02manjnsau:1": " For a six-pada verse:",
    "T02manjnsau:2": " advayaparamārthā nāmasaṃgīti oṃ namaḥ śrīmahāmañjunāthāya atha vajradharaḥ śrīmān $ durdāntadamakaḥ paraḥ &",
    "T02manjnsau:3": " trilokavijayī vīro % guhyarāṭ kuliśeśvaraḥ // Mns_1 //",
    "T02manjnsau:4": " vibuddhapuṇḍarīkākṣaḥ $ protphullakamalānanaḥ &",
    "T02manjnsau:5": " prollālayan vajravaraṃ % svakareṇa muhurmuhuḥ // Mns_2 //",
    "T02manjnsau:6": " bhṛkuṭītaraṅgapramukhair $ anantair vajrapāṇibhiḥ &",
    "T02manjnsau:7": " durdāntadamakair vīrair % vīrabībhatsarūpibhiḥ // Mns_3 //",
    "T02manjnsau:8": " ullālayadbhiḥ svakaraiḥ $ prasphuradvajrakoṭibhiḥ &",
    "T02manjnsau:9": " prajñopāyamahākaruṇā- % jagadarthakaraiḥ paraḥ // Mns_4 //",
    "T02manjnsau:10": " hṛṣṭatuṣṭāśayair muditaiḥ $ krodhavigraharūpibhiḥ &",
    "T02manjnsau:11": " buddhakṛtyakarair nāthaiḥ % sārddhaṃ praṇatavigrahaiḥ // Mns_5 //",
    "T02manjnsau:12": " praṇamya nāthaṃ saṃbuddhaṃ $ bhagavantaṃ tathāgatam &",
    "T02manjnsau:13": " kṛtāñjalipuṭo bhūtvā % idam āha sthito 'grataḥ // Mns_6 //",
    "T02manjnsau:14": " maddhitāya mamārthāya $ anukampāya me vibho &",
    "T02manjnsau:15": " māyājālābhisaṃbodhiṃ % yathā lābhī bhavāmy aham // Mns_7 //",
    "T02manjnsau:16": " ajñānapaṅkamagnānāṃ $ kleśavyākulacetasām &",
    "T02manjnsau:17": " hitāya sarvasattvānām % anuttaraphalāptaye // Mns_8 //",
    "T02manjnsau:18": " prakāśayatu saṃbuddho $ bhagavāñ śāstā jagadguruḥ &",
    "T02manjnsau:19": " mahāsamayatattvajña % indrayāśayavit paraḥ // Mns_9 //",
    "T02manjnsau:20": " bhagavajjñānakāyasya $ mahoṣṇīṣasya gīṣpateh &",
    "T02manjnsau:21": " mañjuśrījñānasattvasya % jñānamūrteḥ svayambhuvaḥ // Mns_10 //",
    "T02manjnsau:22": " gambhīrārthām udārārthaṃ $ mahārthām asamāṃ śivām &",
    "T02manjnsau:23": " ādimadhyāntakalyāṇīṃ % nāmasaṃgītim uttamām // Mns_11 //",
    "T02manjnsau:24": " yātītair bhāṣitā buddhair $ bhāṣiṣyante hy anāgatāḥ &",
    "T02manjnsau:25": " pratyutpannāś ca saṃbuddhā % yāṃ bhāṣante punaḥ punaḥ // Mns_12 //",
    "T02manjnsau:26": " māyājāle mahātantre $ yā cāsmin saṃpragīyate &",
    "T02manjnsau:27": " mahāvajradharair hṛṣṭair % ameyair mantradhāribhiḥ // Mns_13 //",
    "T02manjnsau:28": " ahaṃ caināṃ dhārayiṣyāmy $ ā niryāṇāṃ dṛḍhāśayaḥ &",
    "T02manjnsau:29": " yathā bhavāmy ahaṃ nātha % sarvasaṃbuddhaguhyadhṛk // Mns_14 //",
    "T02manjnsau:30": " prakāśayiṣye sattvānāṃ $ yathāśayaviśeṣataḥ &",
    "T02manjnsau:31": " aśeṣakleśanāśāya % aśeṣājñānahānaye // Mns_15 //",
    "T02manjnsau:32": " evam adhyeṣya guhyendro $ vajrapāṇis tathāgatam &",
    "T02manjnsau:33": " kṛtāñjalipuṭo bhūtvā % prahvakāyaḥ sthito 'grataḥ // Mns_16 //",
    "T02manjnsau:34": " iti adhyeṣaṇajñānagāthāḥ ṣoḍaśa |",
    "T02manjnsau:35": " atha śākyamunir bhagavān $ saṃbuddho dvipadottamaḥ &",
    "T02manjnsau:36": " nirṇamayyāyatāṃ sphītaṃ % svajihvāṃ svamukhāc chubhām // Mns_17 //",
    "T02manjnsau:37": " smitaṃ saṃdarśya lokānām $ apāyatrayaśodhanam &",
    "T02manjnsau:38": " trilokābhāsakaraṇaṃ % caturmārāriśāsanam // Mns_18 //",
    "T02manjnsau:39": " trilokam āpūrayantyā $ brāhmyā madhurayā girā &",
    "T02manjnsau:40": " pratyabhāṣata guhyendraṃ % vajrapāṇiṃ mahābalam // Mns_19 //",
    "T02manjnsau:41": " sādhu vajradhara śrīman $ sādhu te vajrapāṇaye &",
    "T02manjnsau:42": " yas taṃ jagaddhitārthāya % mahākaruṇayānvitaḥ // Mns_20 //",
    "T02manjnsau:43": " mahārthāṃ nāmasaṃgītiṃ $ pavitrām aghanāśinīm &",
    "T02manjnsau:44": " mañjuśrījñānakāyasya % mattaḥ śrotuṃ samudyataḥ // Mns_21 //",
    "T02manjnsau:45": " tat sādhu deśayāmy eṣaḥ $ ahaṃ te guhyakādhipa &",
    "T02manjnsau:46": " śṛṇu tvam ekāgramanās % tat sādhu bhagavann iti // Mns_22 //",
    "T02manjnsau:47": " iti prativacanajñānagāthāḥ ṣaṭ |",
    "T02manjnsau:48": " atha śākyamunir bhagavān $ sakalaṃ mantrakulaṃ mahat &",
    "T02manjnsau:49": " mantravidyādharakulaṃ % vyavalokya kulatrayam // Mns_23 //",
    "T02manjnsau:50": " lokalokottarakulaṃ $ lokālokakulaṃ mahat &",
    "T02manjnsau:51": " mahāmudrākulaṃ cāgryaṃ % mahoṣṇīṣakulaṃ mahat // Mns_24 //",
    "T02manjnsau:52": " iti ṣaṭkulāvalokanajñānagāthe dve |",
    "T02manjnsau:53": " imāṃ ṣaṇmantrarājānāṃ $ saṃyuktām advayodayām &",
    "T02manjnsau:54": " anutpādadharmiṇīṃ gāthāṃ % bhāṣate sma girāṃ pateḥ // Mns_25 //",
    "T02manjnsau:55": " a ā i ī u ū e ai $ o au aṃ aḥ sthito hṛdi &",
    "T02manjnsau:56": " jñānamūrtir ahaṃ buddho % buddhānāṃ tryadhvavartinām // Mns_26 //",
    "T02manjnsau:57": " oṃ vajratīkṣṇaduḥkhacchedaprajñājñānamūrtaye /*",
    "T02manjnsau:58": " jñānakāyavāgiśvarārāpacanāya te namaḥ // Mns_27 //*",
    "T02manjnsau:59": " iti māyājālābhisaṃbodhikramagāthās tisraḥ |",
    "T02manjnsau:60": " tad yathā bhagavān buddhaḥ $ saṃbuddho 'kārasambhavaḥ &",
    "T02manjnsau:61": " akāraḥ sarvavarṇāgryo % mahārthaḥ paramākṣaraḥ // Mns_28 //",
    "T02manjnsau:62": " mahāprāṇo hy anutpādo $ vāgudāhāravarjitaḥ &",
    "T02manjnsau:63": " sarvābhilāpahetvagryaḥ % sarvavāksuprabhāsvaraḥ // Mns_29 //",
    "T02manjnsau:64": " mahāmahamahārāgaḥ $ sarvasattvaratiṃkaraḥ &",
    "T02manjnsau:65": " mahāmahamahādveṣaḥ % sarvakleśamahāripuḥ // Mns_30 //",
    "T02manjnsau:66": " mahāmahamahāmoho $ mūḍhadhīmohasūdanaḥ &",
    "T02manjnsau:67": " mahāmahamahākrodho % mahākrodharipur mahān // Mns_31 //",
    "T02manjnsau:68": " mahāmahamahālobhaḥ $ sarvalobhaniṣūdanaḥ &",
    "T02manjnsau:69": " mahākāmo mahāsaukhyo % mahāmodo mahāratiḥ // Mns_32 //",
    "T02manjnsau:70": " mahārūpo mahākāyo $ mahāvarṇo mahāvapuḥ &",
    "T02manjnsau:71": " mahānāmā mahodāro % mahāvipulamaṇḍalaḥ // Mns_33 //",
    "T02manjnsau:72": " mahāprajñāyudhadharo $ mahākleśāṅkuśo 'graṇīḥ &",
    "T02manjnsau:73": " mahāyaśā mahākīrtir % mahājyotir mahādyutiḥ // Mns_34 //",
    "T02manjnsau:74": " mahāmāyādharo vidvān $ mahāmāyārthasādhakaḥ &",
    "T02manjnsau:75": " mahāmāyāratirato % mahāmāyendrajālikaḥ // Mns_35 //",
    "T02manjnsau:76": " mahādānapatiḥ śreṣṭho $ mahāśīladharo 'graṇīḥ &",
    "T02manjnsau:77": " mahākṣāntidharo dhīro % mahāvīryaparākramaḥ // Mns_36 //",
    "T02manjnsau:78": " mahādhyānasamādhistho $ mahāprajñāśarīradḥṛk &",
    "T02manjnsau:79": " mahābalo mahopāyaḥ % praṇidhir jñanasāgaraḥ // Mns_37 //",
    "T02manjnsau:80": " mahāmaitrīmayo 'meyo $ mahākāruṇiko 'gradhīḥ &",
    "T02manjnsau:81": " mahāprajño mahādhīmān % mahopāyo mahākṛtiḥ // Mns_38 //",
    "T02manjnsau:82": " mahāṛddhibalopeto $ mahāvego mahājavaḥ &",
    "T02manjnsau:83": " maharddhiko maheśākhyo % mahābalaparākramaḥ // Mns_39 //",
    "T02manjnsau:84": " mahābhavādrīsaṃbhettā $ mahāvajradharo ghanaḥ &",
    "T02manjnsau:85": " mahākrūro mahāraudro % mahābhayabhayaṃkaraḥ // Mns_40 //",
    "T02manjnsau:86": " mahāvidyottamo nātho $ mahāmantrottamo guruḥ &",
    "T02manjnsau:87": " mahāyānanayārūḍho % mahāyānanayottamaḥ // Mns_41 //",
    "T02manjnsau:88": " iti vajradhātumaṇḍalajñānagāthāś caturdaśa |",
    "T02manjnsau:89": " mahāvairocano buddho $ mahāmaunī mahāmuniḥ &",
    "T02manjnsau:90": " mahāmantranayodbhūto % mahāmantranayātmakaḥ // Mns_42 //",
    "T02manjnsau:91": " daśapāramitāprapto $ daśapāramitāśrayaḥ &",
    "T02manjnsau:92": " daśapāramitāśuddhir % daśapāramitānayaḥ // Mns_43 //",
    "T02manjnsau:93": " daśabhūmīśvaro nātho $ daśabhūmipratiṣṭhitaḥ &",
    "T02manjnsau:94": " daśajñānaviśuddhātmā % daśajñānaviśuddhadhṛk // Mns_44 //",
    "T02manjnsau:95": " daśākāro daśārthārtho $ munīndro daśabalo vibhuḥ &",
    "T02manjnsau:96": " aśeṣaviśvārthakaro % daśākāravaśī mahān // Mns_45 //",
    "T02manjnsau:97": " anādir niṣprapañcātmā $ śuddhātmā tathatātmakaḥ &",
    "T02manjnsau:98": " bhūtavādī yathāvādī % tathākārī ananyavāk // Mns_46 //",
    "T02manjnsau:99": " advayo 'dvayavādī ca $ bhūtakoṭivyavasthitaḥ &",
    "T02manjnsau:100": " nairātmyasiṃhanirṇādī % kutīrthyamṛgabhīkaraḥ // Mns_47 //",
    "T02manjnsau:101": " sarvatrago 'moghagatis $ tathāgatamanojavaḥ &",
    "T02manjnsau:102": " jino jitārir vijayo % cakravartī mahābalaḥ // Mns_48 //",
    "T02manjnsau:103": " gaṇamukhyo gaṇācāryo $ gaṇeśo gaṇapatir vaśī &",
    "T02manjnsau:104": " mahānubhāvo dhaureyo % 'nanyaneyo mahānayaḥ // Mns_49 //",
    "T02manjnsau:105": " vāgīśo vākpatir vāgmī $ vācaspatir anantagīḥ &",
    "T02manjnsau:106": " satyavāk satyavādī ca % catuḥsatyopadeśakaḥ // Mns_50 //",
    "T02manjnsau:107": " avaivartiko hy anāgāmī $ khaḍgaḥ pratyekanāyakaḥ &",
    "T02manjnsau:108": " nānāniryāṇaniryāto % mahābhūtaikakāraṇaḥ // Mns_51 //",
    "T02manjnsau:109": " arhan kṣīṇāsravo bhikṣur $ vītarāgo jitendriyaḥ &",
    "T02manjnsau:110": " kṣemaprāpto 'bhayaprāptaḥ % śītībhūto hy anāvilaḥ // Mns_52 //",
    "T02manjnsau:111": " vidyācaraṇasaṃpannaḥ $ sugato lokavit paraḥ &",
    "T02manjnsau:112": " nirmamo nirahaṃkāraḥ % satyadvayanayasthitaḥ // Mns_53 //",
    "T02manjnsau:113": " saṃsārapārakoṭisthaḥ $ kṛtakṛtyaḥ sthalasthitaḥ &",
    "T02manjnsau:114": " kaivalyajñānaniṣṭhyūtaḥ % prajñāśastro vidāraṇaḥ // Mns_54 //",
    "T02manjnsau:115": " saddharmo dharmarāḍ bhāsvāṃl $ lokālokakaraḥ paraḥ &",
    "T02manjnsau:116": " dharmeśvaro dharmarājaḥ % śreyomārgopadeśakaḥ // Mns_55 //",
    "T02manjnsau:117": " siddhārthaḥ siddhasaṃkalpaḥ $ sarvasaṃkalpavarjitah &",
    "T02manjnsau:118": " nirvikalpo 'kṣayo dhātur % dharmadhātuḥ paro 'vyayaḥ // Mns_56 //",
    "T02manjnsau:119": " puṇyavān puṇyasaṃbhāro $ jñānaṃ jñānākaraṃ mahat &",
    "T02manjnsau:120": " jñānavān sadasajjñānī % saṃbhāradvayasaṃbhṛtaḥ // Mns_57 //",
    "T02manjnsau:121": " śāśvato viśvarāḍ yogī $ dhyānaṃ dhyeyo dhiyāṃ patiḥ &",
    "T02manjnsau:122": " pratyātmavedyo hy acalaḥ % paramādyas trikāyadhṛk // Mns_58 //",
    "T02manjnsau:123": " pañcakāyātmako buddhaḥ $ pañcajñānātmako vibhuḥ &",
    "T02manjnsau:124": " pañcabuddhātmamukuṭaḥ % pañcacakṣur asaṅgadhṛk // Mns_59 //",
    "T02manjnsau:125": " janakaḥ sarvabuddhānāṃ $ buddhaputraḥ paro varaḥ &",
    "T02manjnsau:126": " prajñābhavodbhavo yonir % dharmayonir bhavāntakṛt // Mns_60 //",
    "T02manjnsau:127": " ghanaikasāro vajrātmā $ sadyojāto jagatpatiḥ &",
    "T02manjnsau:128": " gaganodbhavaḥ svayambhūḥ % prajñājñānānalo mahān // Mns_61 //",
    "T02manjnsau:129": " vairocano mahādīptir $ jñānajyotir virocanaḥ &",
    "T02manjnsau:130": " jagatpradīpo jñānolko % mahātejāḥ prabhāsvaraḥ // Mns_62 //",
    "T02manjnsau:131": " vidyārājo 'gramantreśo $ mantrarājo mahārthakṛt &",
    "T02manjnsau:132": " mahoṣṇīṣo 'dbhūtoṣṇīṣo % viśvadarśī viyatpatiḥ // Mns_63 //",
    "T02manjnsau:133": " sarvabuddhātmabhāvāgryo $ jagadānandalocanaḥ &",
    "T02manjnsau:134": " viśvarūpī vidhātā ca % pūjyo mānyo mahāṛṣiḥ // Mns_64 //",
    "T02manjnsau:135": " kulatrayadharo mantrī $ mahāsamayamantradhṛk &",
    "T02manjnsau:136": " ratnatrayadharaḥ śreṣṭhas % triyānottamadeśakaḥ // Mns_65 //",
    "T02manjnsau:137": " amoghapāśo vijayī $ vajrapāśo mahāgrahaḥ &",
    "T02manjnsau:138": " vajrāṅkuśo mahāpāśaḥ % vajrabhairavabhīkaraḥ // Mns_66 //",
    "T02manjnsau:139": " iti suciśuddhadharmadhātujñānagāthāḥ pādonapañcaviṃśatiḥ |",
    "T02manjnsau:140": " krodharāṭ ṣaṇmukho bhīmaḥ $ ṣaṇnetraḥ ṣaḍbhūjo balī &",
    "T02manjnsau:141": " daṃṣṭrakarālaḥ kaṅkālo % halāhalaḥ śatānanaḥ // Mns_67 //",
    "T02manjnsau:142": " yamāntako vighnarājo $ vajravego bhayaṃkaraḥ &",
    "T02manjnsau:143": " vighuṣṭavajro hṛdvajro % māyāvājro mahodaraḥ // Mns_68 //",
    "T02manjnsau:144": " kuliśeśo vajrayonir $ vajramaṇḍo nabhopamaḥ &",
    "T02manjnsau:145": " acalaikajaṭāṭopo % gajacarmapaṭārdradhṛk // Mns_69 //",
    "T02manjnsau:146": " hāhākāro mahāghoro $ hīhīkāro bhayānakaḥ &",
    "T02manjnsau:147": " aṭṭahāso mahāhāso % vajrahāso mahāravaḥ // Mns_70 //",
    "T02manjnsau:148": " vajrasattvo mahāsattvo $ vajrarājo mahāsukhaḥ &",
    "T02manjnsau:149": " vajracaṇḍo mahāmodo % vajrahūṃkārahūṃkṛtiḥ // Mns_71 //",
    "T02manjnsau:150": " vajrabāṇāyudhadharo $ vajrakhaḍgo nikṛntanaḥ &",
    "T02manjnsau:151": " viśvavajradharo vajrī % ekavajrī raṇañjahaḥ // Mns_72 //",
    "T02manjnsau:152": " vajrajvālākarālākṣo $ vajrajvālāśiroruhaḥ &",
    "T02manjnsau:153": " vajrāveśo mahāveśaḥ % śatākṣo vajralocanaḥ // Mns_73 //",
    "T02manjnsau:154": " vajraromāṅkuratanur $ vajraromaikavigrahaḥ &",
    "T02manjnsau:155": " vajrakoṭinakhārambho % vajrasāraghanacchaviḥ // Mns_74 //",
    "T02manjnsau:156": " vajramālādharaḥ śrīmān $ vajrābharaṇabhūṣitaḥ &",
    "T02manjnsau:157": " hāhāṭṭahāso nirghoṣo % vajraghoṣaḥ ṣaḍakṣaraḥ // Mns_75 //",
    "T02manjnsau:158": " mañjughoṣo mahānādas $ trailokyaikaravo mahān &",
    "T02manjnsau:159": " ākāśadhātuparyanta- % ghoṣo ghoṣavatāṃ varaḥ // Mns_76 //",
    "T02manjnsau:160": " ity ādarśajñānagāthāḥ pādena sārdhaṃ daśa |",
    "T02manjnsau:161": " tathatābhūtanairātmya- $ bhūtakoṭir anakṣaraḥ &",
    "T02manjnsau:162": " śūnyatāvādivṛṣabho % gambhīrodāragarjanaḥ // Mns_77 //",
    "T02manjnsau:163": " dharmaśaṅkhyo mahāśabdo $ dharmagaṇḍī mahāraṇaḥ &",
    "T02manjnsau:164": " apratiṣṭhatanirvāṇo % daśadigdharmadundubhiḥ // Mns_78 //",
    "T02manjnsau:165": " arūpo rūpavān agryo $ nānarūpo manomayaḥ &",
    "T02manjnsau:166": " sarvarūpāvabhāsaśrīr % aśeṣapratibimbadhṛk // Mns_79 //",
    "T02manjnsau:167": " apradhṛṣyo maheśākhyas $ traidhātukamaheśvaraḥ &",
    "T02manjnsau:168": " samucchritāryamārgastho % dharmaketur mahodayaḥ // Mns_80 //",
    "T02manjnsau:169": " trailokyaikakumārāṅgaḥ $ sthaviro vṛddhaḥ prajāpatiḥ &",
    "T02manjnsau:170": " dvātriṃśallakṣaṇadharaḥ % kāntas trailokyasundaraḥ // Mns_81 //",
    "T02manjnsau:171": " lokajñānaguṇācāryo $ lokācāryo viśāradaḥ &",
    "T02manjnsau:172": " nāthas trātā trilokāptaḥ % śaraṇaṃ tāyy anuttaraḥ // Mns_82 //",
    "T02manjnsau:173": " gaganābhogasaṃbhogaḥ $ sarvajñajñānasāgaraḥ &",
    "T02manjnsau:174": " avidyāṇḍakośasaṃbhettā % bhavapañjaradāraṇaḥ // Mns_83 //",
    "T02manjnsau:175": " śamitāśeṣasaṃkleśaḥ $ saṃsārārṇavapāragaḥ &",
    "T02manjnsau:176": " jñānābhiṣekamukuṭaḥ % samyaksaṃbuddhabhūṣaṇaḥ // Mns_84 //",
    "T02manjnsau:177": " triduḥkhaduḥkhaśamanas $ tryanto 'nantas trimuktigaḥ &",
    "T02manjnsau:178": " sarvāvaraṇanirmukta % ākāśasamatāṃ gataḥ // Mns_85 //",
    "T02manjnsau:179": " sarvakleśamalātitas $ tryadhvānadhvagatiṃ gataḥ &",
    "T02manjnsau:180": " sarvasattvamahānāgo % guṇaśekharaśekharaḥ // Mns_86 //",
    "T02manjnsau:181": " sarvopādhivinirmukto $ vyomavartmani susthitaḥ &",
    "T02manjnsau:182": " mahācintāmaṇidharaḥ % sarvaratnottamo vibhuḥ // Mns_87 //",
    "T02manjnsau:183": " mahākalpataruḥ sphīto $ mahābhadraghaṭottamaḥ &",
    "T02manjnsau:184": " sarvasattvārthakṛt kartā % hitaiṣī sattvavatsalaḥ // Mns_88 //",
    "T02manjnsau:185": " śubhāśubhajñaḥ kālajñaḥ $ samayajñaḥ samayī vibhuḥ &",
    "T02manjnsau:186": " sattvendriyajño velajño % vimuktitrayakovidaḥ // Mns_89 //",
    "T02manjnsau:187": " guṇī guṇajño dharmajñaḥ $ praśasto maṅgalodayaḥ &",
    "T02manjnsau:188": " sarvamaṅgalamāṅgalyaḥ % kīrtir lakṣmīr yaśaḥ śubhaḥ // Mns_90 //",
    "T02manjnsau:189": " mahotsavo mahāśvāso $ mahānando mahāratiḥ &",
    "T02manjnsau:190": " satkāraḥ satkṛtir bhūtiḥ % pramodaḥ śrīr yaśaspatiḥ // Mns_91 //",
    "T02manjnsau:191": " vareṇyo varadaḥ śreṣṭhaḥ $ śaraṇyaḥ śaraṇottamaḥ &",
    "T02manjnsau:192": " mahābhayāriḥ pravaro % niḥśeṣabhayanāśanaḥ // Mns_92 //",
    "T02manjnsau:193": " śikhī śikhaṇḍī jaṭilo $ jaṭī mauṇḍī kirīṭimān &",
    "T02manjnsau:194": " pañcānanaḥ pañcaśikhaḥ % pañcacīrakaśekharaḥ // Mns_93 //",
    "T02manjnsau:195": " mahāvratadharo mauñjī $ brahmacārī vratottamaḥ &",
    "T02manjnsau:196": " mahātapās taponiṣṭhaḥ % snātako gautamo 'graṇīḥ // Mns_94 //",
    "T02manjnsau:197": " brahmavid brāhmaṇo brahmā $ brahmanirvāṇam āptavān &",
    "T02manjnsau:198": " muktir mokṣo vimokṣāṅgo % vimuktiḥ śāntatā śivaḥ // Mns_95 //",
    "T02manjnsau:199": " nirvāṇaṃ nirvṛtiḥ śāntiḥ $ śreyo niryāṇam antagaḥ &",
    "T02manjnsau:200": " sukhaduḥkhāntakṛn niṣṭhā % vairāgyam upādhikṣayaḥ // Mns_96 //",
    "T02manjnsau:201": " ajayo 'nupamo 'vyakto $ nirābhāso nirañjanaḥ &",
    "T02manjnsau:202": " niṣkalaḥ sarvago vyāpī % sūkṣmo bījam anāśravaḥ // Mns_97 //",
    "T02manjnsau:203": " arajo virajo vimalo $ vāntadoṣo nirāmayaḥ &",
    "T02manjnsau:204": " suprabuddho vibuddhātmā % sarvajñāḥ sarvavit paraḥ // Mns_98 //",
    "T02manjnsau:205": " vijñānadharmatātīto $ jñān amadvayarūpadhṛk &",
    "T02manjnsau:206": " nirvikalpo nirābhogas % tryadhvasaṃbuddhakāryakṛt // Mns_99 //",
    "T02manjnsau:207": " anādinidhano buddha $ ādibuddho niranvayaḥ &",
    "T02manjnsau:208": " jñānaikacakṣur amalo % jñānamūrtis tathāgataḥ // Mns_100 //",
    "T02manjnsau:209": " vāgīśvaro mahāvādī $ vādirāḍ vādipuṅgavaḥ &",
    "T02manjnsau:210": " vadatāṃ varo variṣṭho % vādisiṃho 'parājitaḥ // Mns_101 //",
    "T02manjnsau:211": " samantadarśī pramodyas $ tejomālī sudarśanaḥ &",
    "T02manjnsau:212": " śrīvatsaḥ suprabho dīptir % bhā bhāsurakaradyutiḥ // Mns_102 //",
    "T02manjnsau:213": " mahābhiṣagvaraḥ śreṣthaḥ $ śalyahartā niruttaraḥ &",
    "T02manjnsau:214": " aśeṣabhaiṣajyataruḥ % kleśavyādhir mahāripuḥ // Mns_103 //",
    "T02manjnsau:215": " trailokyatilakaḥ kāntaḥ $ śrīmān nakṣatramaṇḍalaḥ &",
    "T02manjnsau:216": " daśadigvyomaparyyanto % dharmadhvajamahocchrayaḥ // Mns_104 //",
    "T02manjnsau:217": " jagacchatraikavipulo $ maitrīkaruṇamaṇḍalaḥ &",
    "T02manjnsau:218": " padmanṛtyeśvaraḥ śrīmān % ratnacchatro mahāvibhuḥ // Mns_105 //",
    "T02manjnsau:219": " sarvabuddhamahārājaḥ $ sarvabuddhātmabhāvadhṛk &",
    "T02manjnsau:220": " sarvabuddhamahāyogaḥ % sarvabuddhaikaśāsanaḥ // Mns_106 //",
    "T02manjnsau:221": " vajraratnābhiṣekaśrīḥ $ sarvaratnādhipeśvaraḥ &",
    "T02manjnsau:222": " sarvalokeśvarapatiḥ % sarvavajradharādhipaḥ // Mns_107 //",
    "T02manjnsau:223": " sarvabuddhamahācittaḥ $ sarvabuddhamanogatiḥ &",
    "T02manjnsau:224": " sarvabuddhamahākāyaḥ % sarvabuddhasarasvatī // Mns_108 //",
    "T02manjnsau:225": " vajrasūryo mahāloko $ vajrenduvimalaprabhaḥ &",
    "T02manjnsau:226": " virāgādimahārāgo % viśvavarṇojjvalaprabhaḥ // Mns_109 //",
    "T02manjnsau:227": " saṃbuddhavajraparyaṅko $ buddhasaṃgītidharmadhṛk &",
    "T02manjnsau:228": " buddhapadmodbhavaḥ śrīmān % sarvajñajñānakoṣadhṛk // Mns_110 //",
    "T02manjnsau:229": " viśvamāyādharo rājā $ buddhavidyādharo mahān &",
    "T02manjnsau:230": " vajratīkṣno mahākhaḍgo % viśuddhaḥ paramākṣaraḥ // Mns_111 //",
    "T02manjnsau:231": " duḥkhacchedamahāyāna- $ vajradharmamahāyudhaḥ &",
    "T02manjnsau:232": " jinajig vajragāmbhīryo % vajrabuddhir yathārthavit // Mns_112 //",
    "T02manjnsau:233": " sarvapāramitāpūrī $ sarvabhūmivibhūṣaṇaḥ &",
    "T02manjnsau:234": " viśuddhadharmanairātmyaḥ % samyagjñānenduhṛtprabhaḥ // Mns_113 //",
    "T02manjnsau:235": " māyājālamahodyogaḥ $ sarvatantrādhipaḥ paraḥ &",
    "T02manjnsau:236": " aśeṣavajraparyaṅko % niḥśeṣajñānakāyadhṛk // Mns_114 //",
    "T02manjnsau:237": " samantabhadraḥ sumatiḥ $ kṣitigarbho jagaddhṛtiḥ &",
    "T02manjnsau:238": " sarvabuddhamahāgarbho % viśvanirmāṇacakradhṛk // Mns_115 //",
    "T02manjnsau:239": " sarvabhāvasvabhāvāgryaḥ $ sarvabhāvasvabhāvavadḥrk &",
    "T02manjnsau:240": " anutpādadharmā viśvārthaḥ % sarvadharmasvabhāvadḥrk // Mns_116 //",
    "T02manjnsau:241": " ekakṣaṇamahāprajñaḥ $ sarvadharmāvabodhadhṛk &",
    "T02manjnsau:242": " sarvadharmābhisamayo % bhūtāntamunir agradhīḥ // Mns_117 //",
    "T02manjnsau:243": " stimitaḥ suprasannātmā $ samyaksaṃbuddhabodhidhṛk &",
    "T02manjnsau:244": " pratyakṣaḥ sarvabuddhānāṃ % jñānārciḥ suprabhāsvaraḥ // Mns_118 //",
    "T02manjnsau:245": " iti pratyavekṣaṇajñānagāthāḥ dvācatvāriṃśat |",
    "T02manjnsau:246": " iṣṭārthasādhakaḥ paraḥ $ sarvāpāyaviśodhakaḥ &",
    "T02manjnsau:247": " sarvasattvottamo nāthaḥ % sarvasattvapramocakaḥ // Mns_119 //",
    "T02manjnsau:248": " kleśasaṃgrāmaśūraikaḥ $ ajñānaripudarpahā &",
    "T02manjnsau:249": " dhīḥ śṛṅgāradharaḥ śrīmān % vīrabībhatsarūpadhṛk // Mns_120 //",
    "T02manjnsau:250": " bāhuduṇḍaśatākṣepaḥ $ padanikṣepanarttanaḥ &",
    "T02manjnsau:251": " śrīmacchatabhujābhoga- % gaganābhoganarttanaḥ // Mns_121 //",
    "T02manjnsau:252": " ekapādatalākrānta- $ mahīmaṇḍatale sthitaḥ &",
    "T02manjnsau:253": " brahmāṇḍaśikharākrānta- % pādāṅguṣṭhanakhe sthitaḥ // Mns_122 //",
    "T02manjnsau:254": " ekārtho 'dvayadharmārthaḥ $ paramārtho 'vinaśvaraḥ &",
    "T02manjnsau:255": " nānāvijñaptirūpārthaś % cittavijñānasaṃtatiḥ // Mns_123 //",
    "T02manjnsau:256": " aśeṣabhāvārtharatiḥ $ śūnyatāratir agradhīḥ &",
    "T02manjnsau:257": " bhavarāgādyatītaś ca % bhavatrayamahāratiḥ // Mns_124 //",
    "T02manjnsau:258": " śuddhaḥ śubhrābhradhavalaḥ $ śaraccandrāṃśusuprabhaḥ &",
    "T02manjnsau:259": " bālārkamaṇḍalacchāyo % mahārāganakhaprabhaḥ // Mns_125 //",
    "T02manjnsau:260": " indranīlāgrasaccīro $ mahānīlakacāgradhṛk &",
    "T02manjnsau:261": " mahāmaṇimayūkhaśrīr % buddhanirvāṇabhūṣaṇaḥ // Mns_126 //",
    "T02manjnsau:262": " lokadhātuśatākampī $ ṛddhipādamahākramaḥ &",
    "T02manjnsau:263": " mahāsmṛtidharas tattvaś % catuḥsmṛtisamādhirāṭ // Mns_127 //",
    "T02manjnsau:264": " bodhyaṅgakusumāmodas $ tathāgataguṇodadhiḥ &",
    "T02manjnsau:265": " aṣṭāṅgamārganayavit % samyaksaṃbuddhamārgavit // Mns_128 //",
    "T02manjnsau:266": " sarvasattvamahāsaṅgo $ niḥsaṅgo gaganopamaḥ &",
    "T02manjnsau:267": " sarvasattvamanojātaḥ % sarvasattvamanojavaḥ // Mns_129 //",
    "T02manjnsau:268": " sarvasattvendriyārthajñaḥ $ sarvasattvamanoharaḥ &",
    "T02manjnsau:269": " pañcaskandhārthatattvajñaḥ % pañcaskandhaviśuddhadhṛk // Mns_130 //",
    "T02manjnsau:270": " sarvaniryāṇakoṭisthaḥ $ sarvaniryāṇakovidaḥ &",
    "T02manjnsau:271": " sarvaniryāṇamārgasthaḥ % sarvaniryāṇadeśakaḥ // Mns_131 //",
    "T02manjnsau:272": " dvādaśāṅgabhavotkhāto $ dvādaśākāraśuddhadhṛk &",
    "T02manjnsau:273": " catuḥsatyanayākāro % aṣṭajñānāvabodhadhṛk // Mns_132 //",
    "T02manjnsau:274": " dvādaśākārasatyārthaḥ $ ṣoḍaśākāratattvavit &",
    "T02manjnsau:275": " viṃśatyākārasaṃbodhir % vibuddhaḥ sarvavit paraḥ // Mns_133 //",
    "T02manjnsau:276": " ameyabuddhanirmāṇa- $ kāyakoṭivibhāvakaḥ &",
    "T02manjnsau:277": " sarvakṣaṇābhisamayaḥ % sarvacittakṣaṇārthavit // Mns_134 //",
    "T02manjnsau:278": " nānāyānanayopāya- $ jagadarthavibhāvakaḥ &",
    "T02manjnsau:279": " yānatritayaniryāta % ekayānaphale sthithaḥ // Mns_135 //",
    "T02manjnsau:280": " kleśadhātuviśuddhātmā $ karmadhātukṣayaṃkaraḥ &",
    "T02manjnsau:281": " oghodadhisamuttīrṇo % yogakāntāraniḥsṛtaḥ // Mns_136 //",
    "T02manjnsau:282": " kleśopakleśasaṃkleśa- $ suprahīṇasavāsanaḥ &",
    "T02manjnsau:283": " prajñopāyamahākaruṇā % amoghajagadarthakṛt // Mns_137 //",
    "T02manjnsau:284": " sarvasaṃjñāprahīṇārtho $ vijñānārtho nirodhakṛt &",
    "T02manjnsau:285": " sarvasattvamanoviṣayaḥ % sarvasattvamanogatiḥ // Mns_138 //",
    "T02manjnsau:286": " sarvasattvamano'ntasthas $ taccittasamatāṃ gataḥ &",
    "T02manjnsau:287": " sarvasattvamanohlādī % sarvasattvamanoratiḥ // Mns_139 //",
    "T02manjnsau:288": " siddhānto vibhramāpetaḥ $ sarvabhrāntivivarjitaḥ &",
    "T02manjnsau:289": " niḥsaṃdigdhamatis tryarthaḥ % sarvārthas triguṇātmakaḥ // Mns_140 //",
    "T02manjnsau:290": " pañcaskandhārthas trikālaḥ $ sarvakṣaṇavibhāvakaḥ &",
    "T02manjnsau:291": " ekakṣaṇābhisaṃbuddhaḥ % sarvabuddhasvabhāvadhṛk // Mns_141 //",
    "T02manjnsau:292": " anaṅgakāyaḥ kāyāgryaḥ $ kāyakoṭivibhāvakaḥ &",
    "T02manjnsau:293": " aśeṣarūpasandarśī % ratnaketur mahāmaṇiḥ // Mns_142 //",
    "T02manjnsau:294": " iti samatājñānatathāścaturviṃśatiḥ |",
    "T02manjnsau:295": " sarvasaṃbuddhaboddhavyo $ buddhabodhir anuttaraḥ &",
    "T02manjnsau:296": " anakṣaro mantrayonir % mahāmantrakulatrayaḥ // Mns_143 //",
    "T02manjnsau:297": " sarvamantrārthajanako $ mahābindur anakṣaraḥ &",
    "T02manjnsau:298": " pañcākṣaro mahāśūnyo % binduśūnyaḥ ṣaḍakṣaraḥ // Mns_144 //",
    "T02manjnsau:299": " sarvākāro nirākāraḥ $ ṣoḍaśārdhārdhabindudhṛk &",
    "T02manjnsau:300": " akalaḥ kalanātītaś % caturthadhyānakoṭidhṛk // Mns_145 //",
    "T02manjnsau:301": " sarvadhyānakalābhijñāḥ $ samādhikulagotravit &",
    "T02manjnsau:302": " samādhikāyaḥ kāyāgryaḥ % sarvasaṃbhogakāyarāṭ // Mns_146 //",
    "T02manjnsau:303": " nirmāṇakāyaḥ kāyāngryo $ buddhanirmāṇavaṃśadhṛk &",
    "T02manjnsau:304": " daśadigviśvanirmāṇo % yathāvaj jagadarthakṛt // Mns_147 //",
    "T02manjnsau:305": " devātidevo devendraḥ $ surendro dānavādhipaḥ &",
    "T02manjnsau:306": " amarendraḥ suraguruḥ % pramathaḥ pramatheśvaraḥ // Mns_148 //",
    "T02manjnsau:307": " uttīrṇabhavakāntāra $ ekaḥ śāstā jagadguruḥ &",
    "T02manjnsau:308": " prakhyātadaśadigloko % dharmadānapatir mahān // Mns_149 //",
    "T02manjnsau:309": " maitrīsannahasannaddhaḥ $ karuṇāvarmavarmitaḥ &",
    "T02manjnsau:310": " prajñākhaḍgadhanurbāṇaḥ % kleśājñānaraṇaṃjahaḥ // Mns_150 //",
    "T02manjnsau:311": " mārārir mārajid vīraś $ caturmārabhayāntakṛt &",
    "T02manjnsau:312": " sarvamāracamūjetā % saṃbuddho lokanāyakaḥ // Mns_151 //",
    "T02manjnsau:313": " vandyaḥ pūjyo 'bhivādyaś ca $ mānanīyaś ca nityaśaḥ &",
    "T02manjnsau:314": " arcanīyatamo mānyo % namasyaḥ paramo guruḥ // Mns_152 //",
    "T02manjnsau:315": " trailokyaikakramagatir $ vyomaparyyantavikramaḥ &",
    "T02manjnsau:316": " traividyaḥ śrotriyaḥ pūtaḥ % ṣaḍabhijñaḥ ṣaḍanusmṛtiḥ // Mns_153 //",
    "T02manjnsau:317": " bodhisattvo mahāsattvo $ lokātīto maharddhikaḥ &",
    "T02manjnsau:318": " prajñāpāramitāniṣṭhaḥ % prajñātattvatvam āgataḥ // Mns_154 //",
    "T02manjnsau:319": " ātmavit paravit sarvaḥ $ savīryo hy agrapudgalaḥ &",
    "T02manjnsau:320": " sarvopamām atikrānto % jñeyo jñānādhipaḥ paraḥ // Mns_155 //",
    "T02manjnsau:321": " dharmadānapatiḥ śreṣṭhaś $ caturmudrārthadeśakaḥ &",
    "T02manjnsau:322": " paryupāsyatamo jagatāṃ % niryāṇatrayayāyinām // Mns_156 //",
    "T02manjnsau:323": " paramārthaviśuddhaśrīs $ trailokyasubhago mahān &",
    "T02manjnsau:324": " sarvasampatkaraḥ śrīmān % mañjuśrīḥ śrīmatāṃ varaḥ // Mns_157 //",
    "T02manjnsau:325": " iti kṛtyānuṣṭhānajñānagāthāḥ pañcadaśaḥ |",
    "T02manjnsau:326": " namas te varadavajrāgrya $ bhūtakoṭe namo 'stu te &",
    "T02manjnsau:327": " namas te śūnyatāgarbha % buddhabodhe namostu te // Mns_158 //",
    "T02manjnsau:328": " buddharāga namas te 'stu $ buddhakāma namo namaḥ &",
    "T02manjnsau:329": " buddhaprīte namas tubhyaṃ % buddhamoda namo namaḥ // Mns_159 //",
    "T02manjnsau:330": " buddhasmita namas tubhyaṃ $ buddhahāsa namo namaḥ &",
    "T02manjnsau:331": " buddhavāca namas tubhyaṃ % buddhabhāva namo namaḥ // Mns_160 //",
    "T02manjnsau:332": " abhavodbhava namas tubhyaṃ $ namas te buddhasaṃbhava &",
    "T02manjnsau:333": " gaganodbhava namas tubhyaṃ % namas te jñānasaṃbhava // Mns_161 //",
    "T02manjnsau:334": " māyājāla namas tubhyaṃ $ namas te buddhanāṭaka &",
    "T02manjnsau:335": " namas te sarvasarvebhyo % jñānakāya namo 'stu te // Mns_162 //",
    "T02manjnsau:336": " iyamasau vajrapāṇeḥ vajradharabhagavato jñānamūrteḥ sarvatathāgatajñānakāyasya mañjuśrījñānasattvasyāveṇikapariśuddhā nāmasaṃgitistavānuttaraprītiprāsādamahodvilya saṅjananārthahṃ,",
    "T02manjnsau:337": " kāyavāṅmanoguhyapariśuddhyai,",
    "T02manjnsau:338": " aparipūrṇapariśuddhabhūmiparimitāpuṇyajñānasaṃbhāraparipūripariśuddhyai,",
    "T02manjnsau:339": " anadhigatānuttarārthasyādhigamāya, aprāptasya prāptyai,",
    "T02manjnsau:340": " yāvatsarvatathāgatasarvadharmanetrīsaṃdhāraṇārthaṃ ca mayā deśitā,",
    "T02manjnsau:341": " saṃprakāśitā, vivṛtā, vibhajitottānikṛtā, adhiṣṭhatā cayaṃ mayā vajrapāṇe vajradhara tava santāne citte sarvamantradharmatādhiṣṭhāneneti || Mns_163",
    "T02manjnsau:342": " iti prathamacakrasyeyamanuśaṃsā ekādaśa padāni",
    "T02manjnsau:343": " atha vajradharaḥ śrīmān $ hṛṣṭatuṣṭaḥ kṛtāñjaliḥ &",
    "T02manjnsau:344": " praṇamya nāthaṃ saṃbuddhaṃ % bhagavantaṃ tathāgataṃ // Mns_*1 //",
    "T02manjnsau:345": " anyaiś ca bahubhir nāthair $ guhyendrair vajrapāṇibhiḥ &",
    "T02manjnsau:346": " sa sārddhaṃ krodharājānaiḥ % provācoccair idaṃ vacaḥ // Mns_*2 //",
    "T02manjnsau:347": " anumodāmahe nātha $ sādhu sādhu subhāṣitam &",
    "T02manjnsau:348": " kṛto 'smākaṃ mahān arthaḥ % samyaksaṃbodhiprāpakaḥ // Mns_*3 //",
    "T02manjnsau:349": " jagataś cāpy ānāthasya $ vimuktiphalakāṅkṣiṇaḥ &",
    "T02manjnsau:350": " śreyo mārgo viśuddho 'yaṃ % māyājālanayoditaḥ // Mns_*4 //",
    "T02manjnsau:351": " gambhīrodāravaipulyo $ mahārtho jagadarthakṛt &",
    "T02manjnsau:352": " buddhānāṃ viṣayo hy eṣa % samyaksaṃbuddhabhāṣitaḥ // Mns_*5 //",
    "T02manjnsau:353": " ity upasaṃhāragāthāḥ pañca |",
    "T02manjnsau:354": " ārthamāyājālaṣoḍaśasāhāsrikān mahāyogatantrāntaḥ pātisamādhijālapaṭalād bhagavatā śrīśākyamuninā bhāṣitā bhagavato mañjuśrījñānasattvasyādvayaparamārtha nāmasaṃgītiḥ parisamāptā |",
    "T02manjnsau:355": " paṇḍita ratnakāji vajrācāryasya bauddhastotrasaṃgrahoddhṛta",
    "T02manjnsau:356": " saṃgrahakartā sampādakaśca janārdanaśāstrī pāṇḍeyaḥ",
    "T02manjnsau:357": " ī. siṅ. likhyata, jayakarta, yavadvīpa, saṃ. 1423"
}